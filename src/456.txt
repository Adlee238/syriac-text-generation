ܙܘܼܗܵܪܹ̈ܐ ܫܲܦܝܼܪܹ̈ܐ ܕܡܲܠܦܝܼܢ ܥܲܠ ܙܗܝܼܪܘܼܬܼܵܐ ܘܛܘܼ̈ܟܵܤܲܝ ܙܢܵܐ<EOS>ܕܕܼܘܼܒܵܪܵܐ ܕܲܒܼܗܘܿܢ ܡܲܩܢܸܐ ܐ̄ܢܵܫ ܛܲܟܼܤܵܐ ܦܲܐܝܵܐ ܠܲܩܢܘܿܡܹܗ<EOS> ܤܗ<EOS>ܬܝܵܒܼܘܼܬܼܵܐ ܐܸܡܵܐ ܗ̣̄ܝ ܕܚܲܝܹ̈ܐ<EOS> ܦܵܬܼܚܵܐ ܠܲܢ ܬܲܪܥܵܗ̇ ܒܝܲܕܼ<EOS>ܥܪܘܼܩܝܵܐ ܕܡ̣ܢ ܟܠ<EOS> ܛܲܝܒܿܘܼܬܼܵܐ ܗܵܝ̇ ܕܐܵܘܒܸܕܼܢܲܢ ܒܵܬܲܪ ܡܲܥܡܘܿܕܼܝܼܬܼܵܐ<EOS>ܒܝܲܕܼ ܕܘܼܒܵܪܹ̈ܐ ܕܪܲܦܝܘܼܬܼܵܐ ܠܵܗ̇ ܡܚܲܕܬܼܵܐ ܒܲܢ ܬܝܵܒܼܘܼܬܼܵܐ ܒܝܲܕܼ<EOS>ܦܘܼܪ̈ܫܵܢܹܐ ܕܡܲܕܥܵܐ<EOS> ܡ̣ܢ ܡܲܝ̈ܵܐ ܘܪܘܼܚܵܐ ܠܒܸܫܢܲܢ ܠܲܡܫܝܼܚܵܐ ܟܲܕܼ<EOS>ܠܵܐ ܐܲܪܓܸܫܢܲܢ ܒܫܘܼܒܼܚܹܗ<EOS> ܒܝܲܕܼ ܬܝܵܒܼܘܼܬܼܵܐ ܥܵܐ̇ܠܝܼܢܲܢ ܠܒܼܘܼܤܵܡܹܗ<EOS>ܒܝܼܕܲܥܬܼܵܐ ܕܦܘܼܪ̈ܫܵܢܹܐ ܕܒܲܢ ܕܵܢ̇ܚܵܐ<EOS> ܕܓܼܠܝܼܙ ܡ̣ܢ ܬܝܵܒܼܘܼܬܼܵܐ ܓܠܝܼܙ<EOS>ܡ̣ܢ ܒܘܼܤܵܡܵܐ ܗܵܘ̇ ܕܲܥܬܼܝܼܕܼ<EOS> ܕܩܲܪܝܼܒܼ ܠܟܼܠ ܪܲܚܝܼܩ ܡ̣ܢ<EOS>ܬܝܵܒܼܘܼܬܼܵܐ<EOS> ܕܪܲܚܝܼܩ ܡ̣ܢ ܟܠ ܒܦܘܼܪܫܵܢܵܐ ܬܲܝܵܒܼܵܐ ܗ̄ܘ̣ ܒܲܫܪܵܪܵܐ<EOS>ܡܸܚܕܼܵܐ ܕܐܲܒܼܥܸܕܼ ܒܲܪܢܵܫܵܐ ܡ̣ܢ ܨܹܝܕܼ ܐ̄ܢܵܫܵܐ ܘܲܟܼܢܲܫ̣ ܠܘܵܬܼ ܝܵܬܹܗ<EOS>ܒܲܪ ܫܵܥܬܹܗ ܡܸܬܼܪܲܫܡܝܼܢ ܒܡܲܕܥܹܗ ܙܵܘ̈ܥܹܐ ܕܲܬܼܝܵܒܼܘܼܬܼܵܐ<EOS> ܡܩܲܒܸܠ<EOS>ܙܲܪܥܵܐ ܕܚܲܝܹ̈ܐ ܡ̣ܢ ܛܲܝܒܿܘܼܬܼܵܐ ܘܒܲܕܼܡܘܼܬܼ ܥܘܸܠܵܐ ܡܸܬܿܬܿܙܝܼܥ ܒܹܗ<EOS>ܚܲܫܹܐ ܕܦܘܼܪܫܵܢܵܐ<EOS> ܘܪܵܦܹ̇ܬܼ ܒܠܸܒܵܐ ܥܘܼܗܕܵܢ ܚܲܝܹ̈ܐ ܕܥܵܠܡܵܐ<EOS>ܕܲܥܬܼܝܼܕܼܾ ܘܤܘܼܟܵܝܵܐ ܕܲܩܝܵܡܬܼܵܐ ܘܪܸܢܝܵܐ ܕܕܼܝܼܢܵܐ<EOS> ܠܵܐ ܬܸܤܒܲܪ ܠܵܟܼ<EOS>ܕܒܸܠܥܵܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ ܢܵܦܹ̇ܠ ܚܲܫܵܐ ܒܪܸܥܝܵܢܵܐ<EOS> ܕܲܒܼܝܲܕܼ<EOS>ܫܘܼܟܵܢܵܐ ܡܩܲܒܸܠ ܟܲܤܝܵܐܝܼܬܼ ܒܪ̈ܲܚܡܹܐ ܐܲܠܵܗܵܝܹ̈ܐ ܒܲܬܼܘܵܬܼܵܐ ܚܲܪܝܼܦܬܼܵܐ<EOS>ܒܓܼܘܼܪܵܓܼܵܐ ܕܲܠܘܵܬܼ ܚܲܝܹ̈ܐ<EOS> ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ<EOS>ܥܸܩܵܪܵܐ ܠܲܡ ܡܫܝܼܓܼܵܢܵܐ ܐܝܼܬܼܵܘܗܝ ܬܘܵܬܼ ܢܲܦܫܵܐ ܚܲܡܝܼܡܬܼܵܐ<EOS>ܕܡ̣ܢ ܡܵܪܝܵܐ ܒܝܲܕܼܸ ܡܲܠܲܐܟܹ̈ܐ ܩܲܕܝܼ̈ܫܹܐ ܠܐܲܝܠܹܝܢ ܕܬܼܵܝ̇ܒܿܝܼܢ ܠܕܼܘܼܟܵܝܵܐ<EOS>ܕܡ̣ܢ ܚܲܫܹ̈ܐ ܒܲܒܼܛܝܼܠܘܼܬܼܵܐ ܡܸܬܼܝܲܗܒܵܐ ܘܬܼܘܼܒܼ ܐܵܡܲܪ ܢܘܼܪܵܐ<EOS>ܕܟܼܘܼܪܵܐ ܐܝܼܬܹܝܗ̇ ܬܘܵܬܼ ܢܲܦܫܵܐ ܚܲܡܝܼܡܬܼܵܐ ܕܲܒܼܛܲܝܒܿܘܼܬܹܗ ܕܲܡܫܝܼܚܵܐ<EOS>ܗܵܘ̇ܝܵܐ ܠܢܲܦܫܵܐ ܒܥܸܕܵܢܵܐ ܕܲܨܠܘܿܬܼܵܐ ܘܲܒܼܬܹܐܘܿܪܝܼܵܐ ܥܘܼܗܕܵܢܵܐ ܡܲܕܼܪܸܟܼ<EOS>ܓܠܝܼܙܘܼܬܼܵܗ̇ ܕܹܝܢ ܡܲܐܤܹܝܢ ܡܲܝ̈ܵܐ ܚܲܝܹ̈ܐ<EOS>ܪܹܫܵܐ ܕܲܬܼܝܵܒܼܘܼܬܼܵܐ ܡܘܼܟܵܟܼܵܐ ܕܠܵܐ ܐܸܤܟܹܡ<EOS> ܤܸܩܠܵܐ ܕܢܲܚ̈ܬܹܐ<EOS>ܕܘܼܘܵܕܼܵܐ ܗ̄ܘ̣ ܕܲܬܼܝܵܒܼܘܼܬܼܵܐ<EOS> ܐܘܼܪܚܵܐ ܠܘܵܬܼ ܚܸܟܼܡܬܼܵܐ ܡܛܲܟܿܤܘܼܬܼܵܐ<EOS>ܗ̣̄ܝ ܕܗܲܕܵܡܹ̈ܐ<EOS> ܐܲܫܝܼܕܼܘܼܬܼܵܐ ܕܦܲܓܼܪܵܐ ܕܘܼܘܵܕܼܵܐ ܗ̣̄ܝ ܕܚܸܟܼܡܬܼܵܐ<EOS>ܚܸܟܼܡܬܼܵܐ ܕܲܫܪܵܪܵܐ ܚܵܘܪܵܐ ܗ̄ܘ̣ ܕܒܲܐܠܵܗܵܐ<EOS> ܚܵܘܪܵܐ ܕܒܲܐܠܵܗܵܐ ܫܸܬܼܩܵܐ<EOS>ܗ̄ܘ̣ ܕܚܘܼ̈ܫܵܒܹܐ<EOS> ܫܸܠܝܵܐ ܕܬܲܪܥܝܼܬܼܵܐ ܒܗܝܼܠܘܼܬܼܵܐ ܗ̄ܘ̣ ܕܦܘܼܪܫܵܢܵܐ<EOS>ܒܠܝܼܠܘܼܬܼܵܐ ܕܪܸ̈ܓܼܫܹܐ ܢܸܒܼܥܵܐ ܗ̣̄ܝ ܕܡܲܚܫ̈ܒܼܵܬܼܵܐ<EOS> ܪܓܸܫܬܼܵܐ ܕܒܲܐܠܵܗܵܐ<EOS>ܥܘܼܡܩܵܐ ܗ̣̄ܝ ܕܡܘܼܟܼܵܟܼܵܐ<EOS> ܬܹܐܘܿܪܝܼܵܐ ܕܲܫܪܵܪܵܐ ܡܝܼܬܼܘܼܬܼܵܐ ܗ̣̄ܝ<EOS>ܕܠܸܒܵܐ<EOS> ܠܸܒܵܐ ܕܲܒܼܩܘܼܫܬܼܵܐ ܡܝܼܬܼ ܠܥܵܠܡܵܐ ܒܐܲܠܵܗܵܐ ܢܵܒܲܗ ܟ̱ܠܹܗ<EOS>ܡܝܼܬܼܘܼܬܼܵܐ ܕܲܫܪܵܪܵܐ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܚܲܝܹ̈ܐ<EOS> ܛܵܒܲܐ ܗ̣̄ܝ<EOS>ܕܲܢܤܘܼܩ ܚܲܝܹ̈ܐ ܒܦܵܘܫܵܐ ܕܡ̣ܢ ܟܠ ܡ̣ܢ ܕܲܢܒܲܢܸܐ ܠܚܲܝܹ̈ܐ ܒܫܘܼܢܵܝܵܐ<EOS>ܕܡ̣ܢ ܤܵܘܩܵܐ<EOS> ܛܵܒܼ ܗ̄ܘ̣ ܡܲܢ ܕܒܼܵܢܹ̇ܐ ܢܲܦܫܹܗ ܡ̣ܢ ܡܲܢ ܕܒܼܵܢܹ̇ܐ<EOS>ܬܹܒܹܝܠ<EOS> ܛܵܒܼܵܐ ܗ̣̄ܝ ܠܡܸܡܬܲܩ ܚܲܝܹ̈ܐ ܡ̣ܢ ܕܲܠܡܦܲܠܵܓܼܵܘܼ ܚܲܝܹ̈ܐ<EOS>ܐܲܝܢܵܐ ܕܡܲܚܬܼܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ ܚܲܝܝܼܢ ܙܵܘܥܵܘ̈ܗܝ ܓܵܘܵܝܹ̈ܐ<EOS>ܕܚܲܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ ܐܲܡܝܼܬܼ ܠܗܲܕܵܡܹ̈ܐ ܕܚܸܟܼܡܬܼܵܐ<EOS> ܡܘܼܟܵܟܼܵܐ<EOS>ܕܦܘܼܪܫܵܢܵܐ ܝܑܼܕܲܥܬܼܵܐ ܗ̄ܘ̣ ܕܲܫܪܵܪܵܐ<EOS> ܝܑܼܕܲܥܬܼܵܐ ܕܲܫܪܵܪܵܐ ܢܸܒܼܥܵܐ ܗ̣̄ܝ<EOS>ܕܡܘܼܟܵܟܼܵܐ<EOS> ܕܡܲܪܝܼܟܼ ܒܠܸܒܹܗ ܡܲܟܿܝܼܟܼ ܒܦܲܓܼܪܹܗ<EOS> ܕܝܲܨܝܼܦ<EOS>ܒܦܲܓܼܪܹܗ ܚܲܨܝܼܦ ܒܠܸܒܹܗ<EOS> ܕܲܕܼܠܝܼܚ ܒܦܲܓܼܪܹܗ ܕܠܝܼܚ ܒܠܸܒܹܗ<EOS>ܕܲܕܼܠܝܼܚ ܒܠܸܒܹܗ ܫܲܛܘܼܪ ܒܗܵܘܢܹܗ<EOS> ܕܫܲܛܘܼܪ ܒܗܵܘܢܹܗ ܒܝܼ̈ܫܵܢ<EOS>ܐܘܼܪ̈ܚܵܬܹܗ<EOS> ܕܒܼܝܼܫܵܐ ܐܘܼܪܚܹܗ ܡܝܼܬܼܵܐ ܗ̄ܘ̣ ܒܚܲܝܹ̈ܐ<EOS> ܐܸܢ ܡܲܚܸܒܼ ܐܲܢ̄ܬܿ<EOS>ܡܲܟܿܝܼܟܼܘܼܬܼܵܐ ܠܵܐ ܬܸܗܘܸܐ ܪܵܚܹܡ ܨܸܒܼܬܼܵܐ<EOS> ܒܲܪܢܵܫܵܐ ܪܵܚܹ̇ܡ ܨܸܒܼܬܼܵܐ<EOS>ܕܢܤܲܝܒܲܪ ܫܝܼܛܘܼܬܼܵܐ ܠܵܐ ܡܸܫܟܲܚ<EOS> ܘܲܕܼܢܸܪܗܲܛ ܠܘܵܬܼ ܥ̇ܒܼܵܕܹ̈ܐ<EOS>ܨܥܝܼܪܹ̈ܐ ܩܲܫܝܵܐ ܗ̣̄ܝ ܠܹܗ<EOS> ܘܕܲܢܫܲܥܒܸܿܕܼ ܢܲܦܫܹܗ ܠܐܲܝܢܵܐ ܕܲܒܼܨܝܼܪ ܡܸܢܹܗ<EOS>ܒܵܗܹ̇ܬܼ<EOS>ܥܲܒܼܕܵܐ ܕܐܲܠܵܗܵܐ ܠܵܐ ܡܸܨܛܲܒܲܬܼ ܒܦܲܓܼܪܹܗ<EOS> ܕܲܥ ܕܟܼܠ ܒܲܪܢܵܫܵܐ<EOS>ܕܪܵܚܹ̇ܡ ܨܸܒܼܬܼܵܐ ܕܦܲܓܼܪܹܗ ܐܵܦܸܢ ܐܝܼܬܼ ܠܹܗ ܫܲܦܝܼܪ̈ܵܬܼܵܐ ܢܤܝܼܤܵܐ<EOS>ܬܹܐܪܬܹܗ<EOS> ܘܟܼܠ ܕܪܵܚܹ̇ܡ ܝܘܼܬܼܪܵܢܵܐ ܕܡܸܬܼܚܙܸܐ ܕܢܸܩܢܸܐ ܚܘܼܒܵܐ<EOS>ܫܲܪܝܼܪܵܐ ܥܲܡ ܐ̄ܢܵܫ ܠܵܐ ܡܸܫܟܲܚ<EOS> ܘܟܼܠ ܕܪܵܗܹ̇ܛ ܥܲܠ ܐܝܼܩܵܪܹ̈ܐ<EOS>ܥܲܒܼܕܵܐ ܗ̄ܘ̣ ܕܥܵܠܡܵܐ ܗܵܢܵܐ<EOS> ܐܸܢ ܤܢܹܝܢ ܥܠܲܝܟ ܟܠ ܕܗܵܠܹܝܢ<EOS>ܥܵܒܼ̇ܕܝܼܢ ܐܲܢ̄ܬܿ ܐܲܪܚܸܩ ܡܸܢܗܹܝܢ<EOS> ܠܡܲܟܿܝܼܟܼܘܼܬܼܵܐ ܘܢܲܟܼܦܘܼܬܼܵܐ ܚܲܕܼ<EOS>ܐܵܕܫܵܐ ܕܫܝܼܛܘܼܬܼܵܐ ܡܥܲܕܲܪ<EOS> ܘܐܲܝܢܵܐ ܕܪܵܚܹ̇ܡ ܐܝܼܩܵܪܵܐ ܘܨܼܒܼܬܼܵܐ ܫܪܵܪܵܐ<EOS>ܕܗܵܠܹܝܢ ܡܸܢܹܗ ܠܵܐ ܬܸܒܼܥܸܐ<EOS> ܐܸܢ ܪܵܚܹ̇ܡ ܐܲܢ̄ܬܿ ܢܲܟܼܦܘܼܬܼܵܐ ܠܵܐ<EOS>ܬܸܗܘܸܐ ܪܵܚܹ̇ܡ ܦܸܗܝܵܐ<EOS> ܦܸܓܼܥܹ̈ܐ ܕܥܵܪܨܝܼܢ ܥܠܲܝܟ ܒܝܲܕܼ ܦܸܗܝܵܐ<EOS>ܕܒܲܙܗܝܼܪܘܼܬܼܵܐ ܬܹܐܚܘܿܕܼ ܒܢܲܦܫܵܟܼ ܠܢܲܟܼܦܘܼܬܼܵܐ ܠܵܐ ܫܵܒܼܩ̇ܝܼܢ<EOS> ܟܠ<EOS>ܕܪܵܚܹ̇ܡ ܦܸܗܝܵܐ ܗ̤ܘ ܠܵܐ ܐܝܼܬܼܵܘܗܝ ܢܲܟܼܦܵܐ<EOS> ܘܟܼܠ ܕܐܲܚܝܼܕܼ ܒܥܵܠܡܵܝܹ̈ܐ<EOS>ܕܢܸܗܘܸܐ ܡܲܟܿܝܼܟܼܵܐ ܠܵܐ ܬܗܲܝܡܸܢ<EOS> ܘܟܼܠ ܕܪܵܚܡܵܐ ܗ̄ܘ̣ ܕܐܲܠܵܗܵܐ<EOS>ܪܵܚܹ̇ܡ ܟܵܘܫܵܐ<EOS> ܒܲܪܢܵܫܵܐ ܦܲܗܵܝܵܐ ܕܢܸܛܲܪ ܒܢܲܦܫܹܗ ܫܪܵܪܵܐ ܕܠܵܐ ܛܘܼܠܫܵܐ<EOS>ܠܵܐ ܡܸܫܟܲܚ<EOS> ܬܝܵܒܼܘܼܬܼܵܐ ܤܲܓܝܼ̈ܐܹܐ ܡܚܵܘܹ̇ܝܢ ܠܲܝܬܿ ܕܲܩܢܸܐ ܠܵܗ̇<EOS>ܫܲܪܝܼܪܵܐܝܼܬܼ ܐܸܠܵܐ ܐܲܝܢܵܐ ܕܚܲܫܝܼܫ ܒܠܸܒܹܗ<EOS> ܚܲܫܵܐ ܕܠܸܒܵܐ ܤܲܓܝܼ̈ܐܹܐ<EOS>ܪܵܗ̇ܛܝܼܢ ܕܢܸܫܟܿܚܘܼܢ<EOS> ܠܲܝܬܿ ܕܡܸܫܟܲܚ ܠܹܗ ܒܲܫܪܵܪܵܐ ܐܸܠܵܐ ܐܲܝܢܵܐ<EOS>ܕܲܩܢܸܐ ܫܸܬܼܩܵܐ ܐܲܡܝܼܢܵܐܝܼܬܼ<EOS> ܟܠ ܕܥܲܒܼܕܵܐ ܗ̄ܘ̣ ܕܐܲܠܵܗܵܐ ܡܲܚܸܒܼ<EOS>ܚܲܫܝܼܫܘܼܬܼܵܐ<EOS> ܟܠ ܒܲܪܢܵܫܵܐ ܕܲܩܢܸܐ ܤܲܓܝܼܐܘܼܬܼܵܐ ܕܡܸܠܹ̈ܐ ܐܵܦܸܢ ܬܡܝܼ̈ܗܵܬܼܵܐ<EOS>ܢܸܫܬܲܥܸܐ ܕܲܥ ܕܲܤܦܝܼܩ ܗ̄ܘ̣ ܡ̣ܢ ܠܓܼܵܘ<EOS> ܚܲܫܵܐ ܕܲܠܓܼܵܘ ܦܓܼܘܼܕܼܵܐ<EOS>ܗ̄ܘ̣ ܕܪܸ̈ܓܼܫܹܐ<EOS> ܐܸܢ ܪܵܚܹ̇ܡ ܫܪܵܪܵܐ ܐܲܢ̄ܬܿ ܗ̤ܘܝܼ ܪܵܚܹ̇ܡ ܫܸܬܼܩܵܐ<EOS>ܒܲܕܼܡܘܼܬܼ ܫܸܡܫܵܐ ܥܵܒܹ̇ܕܼ ܠܵܟܼ ܗܵܢܵܐ ܕܬܸܬܼܢܲܗܲܪ ܒܐܲܠܵܗܵܐ ܘܦܵܪܹܩ<EOS>ܠܵܟܼ ܡ̣ܢ ܗܲܓܵܓܹ̈ܐ ܕܠܵܐ ܝܑܼܕܲܥܬܼܵܐ ܠܹܗ ܠܐܲܠܵܗܵܐ ܡܚܲܝܸܕܼ ܠܵܟܼ ܫܸܬܼܩܵܐ<EOS>ܒܙܲܒܼܢܵܐ ܕܗܲܢܝܼ ܠܵܟܼ ܤܝܵܡ ܒܘܼܪܟܵܟܼ ܠܵܐ ܬܸܬܼܚܲܦܲܛ ܕܬܸܥܒܸܿܕܸ<EOS>ܠܹܗ ܫܘܼܠܵܡܵܐ<EOS> ܠܘܲܝ ܠܵܐ ܡܸܬܼܦܤܸܩ ܗ̄ܘ̣ܵܐ ܟܡܵܐ ܕܐܝܼܬܲܝܟ ܒܗܵܠܹܝܢ<EOS>ܚܲܝܹ̈ܐ<EOS> ܘܲܒܼܙܲܒܼܢܵܐ ܕܲܟܼܢܝܼܫ ܒܹܗ ܪܸܥܝܵܢܵܟܼ ܠܵܐ ܬܸܦܤܘܿܩ ܨܠܘܿܬܼܵܟܼ<EOS>ܠܵܐ ܬܸܚܫܘܿܒܼ ܒܸܛܠܵܢܵܐ ܐܘܼܟܵܐ ܕܲܨܠܘܿܬܼܵܐ ܟܢܝܼܫܬܼܵܐ ܡܸܛܠ<EOS>ܦܵܘܫܵܐ ܕܡܲܙܡܘܿܪܹ̈ܐ<EOS> ܝܲܬܝܼܪ ܡ̣ܢ ܢܩܵܫܵܐ ܕܦܸܬܼܓܼܵܡܹ̈ܐ ܒܪܵܟܼܵܐ<EOS>ܕܒܲܨܠܘܿܬܼܵܐ ܐܲܚܸܒܼ<EOS> ܐܸܡܲܬܼܝ ܕܝܵܗ̇ܒܵܐ ܠܵܟܼ ܐܝܼܕܼܵܐ ܗܵܕܹܐ ܗ̤ܝ ܬܡܲܠܸܐ<EOS>ܠܵܟܼ ܚܠܵܦ ܢܸܫܡܸܫܬܼܵܐ<EOS> ܐܸܡܲܬܼܝ ܕܒܼܵܗ̇ ܒܬܸܫܡܸܫܬܼܵܐ ܡܸܫܬܲܟܿܢܵܐ ܠܵܟܼ<EOS>ܡܵܘܗܲܒܼܬܼܵܐ ܕܕܸܡ̈ܥܹܐ ܠܵܐ ܬܸܚܫܘܿܒܼ ܒܘܼܤܵܡܵܐ ܕܲܒܼܗܹܝܢ ܒܸܛܠܵܢܵܐ<EOS>ܕܡܸܢܵܗ̇<EOS> ܫܘܼܡܠܵܝܵܐ ܗ̄ܘ̣ ܕܲܨܠܘܿܬܼܵܐ ܫܘܼܟܵܢܵܐ ܕܕܸܡ̈ܥܹܐ<EOS> ܠܵܐ ܬܸܬܿܕܲܡܲܪ<EOS>ܐܸܢܗ̤ܘ ܕܐܝܼܬܼ ܐܸܡܲܬܼܝ ܕܒܲܪܝܼܟܼ ܐܲܢ̄ܬܿ ܒܲܨܠܘܿܬܼܵܐ ܘܲܟܼܢܝܼܫ ܒܵܗ̇<EOS>ܪܸܥܝܵܢܵܟܼ ܘܲܫܠܸܐ ܡ̣ܢ ܨܠܘܿܬܼܵܐ<EOS> ܗܵܕܹܐ ܡܸܫܟܲܚ ܐܲܢ̄ܬܿ ܐܵܦ<EOS>ܒܬܸܫܡܸܫܬܼܵܐ ܐܵܦ ܒܩܸܪܝܵܢܵܐ<EOS> ܒܙܲܒܼܢܵܐ ܕܲܡܒܲܕܲܪ ܪܸܥܝܵܢܵܟܼ ܝܲܬܿܝܿܪ ܡ̣ܢ<EOS>ܨܠܘܿܬܼܵܐ ܒܩܸܪܝܵܢܵܐ ܟܲܬܲܪ<EOS> ܐܘܼܪܚܵܐ ܕܩܸܪܝܵܢܵܟܼ ܥܲܡ ܢܝܼܫܵܐ ܕܕܼܘܼܒܵܪܵܟܼ<EOS>ܢܸܗܘܸܐ ܫܘܸܐ<EOS> ܠܵܘ ܟܠ ܟܬܼܵܒܹ̈ܐ ܚܵܫ̇ܚܝܼܢ ܠܟܼܘܼܢܵܫܵܐ ܕܪܸܥܝܵܢܵܐ<EOS> ܤܘܿܓܼܵܐܐ<EOS>ܕܹܝܢ ܕܲܟܼܬܼܵܒܹ̈ܐ ܕܝܘܼܠܦܵܢܵܐ ܐܝܼܬܼ ܒܗܘܿܢ ܠܕܲܟܼܝܘܼܬܼܵܐ ܕܹܝܢ ܠܵܐ<EOS>ܚܵܫ̇ܚܝܼܢ<EOS> ܦܸܗܝܵܐ ܕܹܝܢ ܕܪܸܥܝܵܢܵܐ ܫܵܒܼܩ̇ܝܼܢ ܥܠܲܝܟܼ ܟܬܼܵܒܹ̈ܐ ܡܫܲܓܼܢܲܝ̈ܵܐ<EOS>ܕܲܥ ܕܠܵܘ ܟܠ ܟܬܼܵܒܼ ܕܡܲܠܸܦ ܥܲܠ ܕܸܚܠܲܬܼ ܐܲܠܵܗܵܐ ܚܵܫܲܚ<EOS>ܐܵܦ ܠܕܲܟܼܝܘܼܬܼܵܐ ܕܬܹܐܪܬܵܐ ܘܲܟܼܢܝܼܫܘܼܬܼ ܚܘܼ̈ܫܵܒܹܐ<EOS> ܥܲܡ ܐܲܝܢܵܐ ܕܠܵܐ<EOS>ܝܵܕܲܥ̇ ܫܪܵܪܵܐ ܠܵܐ ܬܸܬܼܚܪܸܐ ܥܲܡܹܗ ܥܲܠ ܚܲܬܿܝܼܬܼܘܼܬܼܵܐ ܕܗܵܠܹܝܢ<EOS>ܐܵܦ ܝܲܬܝܼܪ ܡ̣ܢ ܥܲܡܠܹ̈ܐ ܫܲܠܝܘܼܬܼܵܐ ܐܲܚܸܒܼ<EOS> ܝܲܩܲܪ ܠܩܸܪܝܵܢܵܐ ܐܸܢ<EOS>ܡܲܨܝܵܐ ܝܲܬܝܼܪ ܡ̣ܢ ܩܵܘܡܵܐ ܡܲܒܿܘܼܥܵܐ ܗ̄ܘ̣ ܓܹܝܪ ܕܲܨܠܘܿܬܼܵܐ ܕܟܼܝܼܬܼܵܐ<EOS>ܠܡܸܒܼܤܵܐ ܒܪܲܡ ܘܠܵܐ ܠܲܓܼܡܵܪ<EOS> ܐܸܙܕܲܗ̄ܤ ܡ̣ܢ ܦܲܚܵܐ<EOS> ܥܸܩܪܵܐ ܗܘ̣<EOS>ܕܕܘܼܒܵܪܵܐ ܙܘܼܡܵܪܵܐ<EOS> ܒܪܲܡ ܗܵܕܹܐ ܕܲܥ ܕܦܸܬܼܓܼܵܡܹ̈ܐ ܕܥܲܡ ܦܸܗܝܵܐ<EOS>ܠܥܲܡܠܵܐ ܕܓܼܘܼܫܡܵܐ ܝܲܬܿܝܼܪ ܚܵܫ̇ܚܝܼܢ<EOS> ܡܝܲܬܲܪ ܗ̄ܘ̣ ܚܲܫܵܐ ܕܪܸܥܝܵܢܵܐ<EOS>ܡ̣ܢ ܠܹܐܘܬܼܵܐ ܕܓܘܼܫܡܵܐ<EOS> ܒܙܲܒܼܢܵܐ ܕܡܲܐܝܼܢܘܼܬܼܵܐ ܗ̤ܘܝܼ ܡܸܬܼܥܲܝܲܕ<EOS>ܕܲܬܼܙܝܼܥ ܠܲܛܢܵܢܵܐ ܩܲܠܝܼܠ<EOS> ܪܲܒܲܬܼ ܓܹܝܪ ܡܸܬܿܬܿܥܝܼܪ ܠܸܒܵܐ ܡܲܚܸܡ<EOS>ܓܹܝܪ ܘܲܠܙܵܘ̈ܥܹܝܗ̇ ܕܢܲܦܫܵܐ<EOS> ܐܲܝܟܲܢܵܐ ܕܠܘܼܩܒܲܠ ܪܸܓܿܬܼܵܐ ܗܵܟܲܢܵܐ<EOS>ܡܥܲܕܪܵܐ ܚܸܡܬܼܵܐ ܕܲܟܼܝܵܢܵܐ ܐܵܦ ܒܙܲܒܼܢܵܐ ܕܡܲܐܝܼܢܘܼܬܼܵܐ ܫܵܕܼܝܵܐ ܓܹܝܪ<EOS>ܩܲܪܝܼܪܘܼܬܼܵܐ ܡ̣ܢ ܢܲܦܫܵܐ<EOS> ܒܲܬܼܪܹܝܢ ܥܸܕܵܢ̈ܝܼܢ ܡܥܵܕܼܵܐ ܕܬܹܐܬܸܐ ܥܠܲܝܢ<EOS>ܗܵܕܹܐ ܐܲܝܟܼ ܕܲܒܼܤܘܿܓܼܵܐܐ ܡ̣ܢ ܝܘܼܩܪܵܐ ܕܟܲܪܤܵܐ ܘܡ̣ܢ ܡܚܝܼܠܘܼܬܼܵܐ<EOS>ܝܲܬܝܼܪܬܵܐ ܕܡ̣ܢ ܥܲܡ̈ܠܹܐ<EOS>ܡܛܲܟܿܤܘܼܬܼܵܐ ܕܦܘܼܠܚܵܢܵܐ ܢܘܼܗܪܵܐ ܗ̣̄ܝ ܕܬܲܪܥܝܼܬܼܵܐ<EOS> ܠܲܝܬܿ ܐܲܝܟܼ<EOS>ܝܑܼܕܲܥܬܼܵܐ<EOS> ܟܠ ܨܠܘܿܬܼܵܐ ܕܲܒܼܠܸܠܝܵܐ ܬܩܲܪܸܒܼ ܡ̣ܢ ܟܠ ܥܲܡ̈ܠܝܼܢ<EOS>ܕܒܼܐܝܼܡܵܡܵܐ ܬܸܗܘܸܐ ܡܝܲܩܪܵܐ ܒܥܲܝܢܲܝ̈ܟ<EOS> ܠܵܐ ܬܵܘܩܲܪ ܟܲܪܤܵܟܼ ܕܠܵܐ<EOS>ܢܸܗܘܸܐ ܒܠܝܼܠ ܪܸܥܝܵܢܵܟܼ ܘܬܸܗܘܸܐ ܫܓܼܝܼܫ ܒܦܸܗܝܵܐ ܟܲܕܼ ܩܵܐܹܡ<EOS>ܐܲܢ̄ܬܿ ܒܠܸܠܝܵܐ ܘܲܡܫܲܪܹܝܢ ܗܲܕܵܡܲܝ̈ܟ ܘܲܡܠܸܐ ܐܲܢ̄ܬܿ ܟ̱ܠܵܟܼ ܪܲܦܝܘܼܬܼܵܐ<EOS>ܐܸܠܵܐ ܚܲܫܝܼܟܼܵܐ ܢܲܦܫܵܟܼ ܘܲܡܕܵܘܕܼܝܼܢ ܙܵܘܥܲܝ̈ܟ ܘܠܵܐ ܬܸܫܟܲܚ ܬܟܲܢܸܫ<EOS>ܐܸܢܘܿܢ ܠܘܵܬܼ ܦܸܬܼܓܼܵܡܹ̈ܐ ܟܠ ܟ̱ܠܹܗ ܡܸܛܠ ܥܲܡܛܵܢܵܐ ܘܢܸܗܘܸܐ<EOS>ܦܲܟܿܝܼܗ ܥܠܲܝܟ ܛܲܥܡܵܐ ܕܟܼܠܡܸܕܸܡ<EOS> ܘܠܵܐ ܢܸܬܼܚܲܠܘܿܢ ܠܵܟܼ ܦܸܬܼܓܼܵܡܹ̈ܐ<EOS>ܕܙܘܼܡܵܪܵܐ ܗܵܢܘܿܢ ܕܡܸܛܠ ܩܲܠܝܼܠܘܼܬܼܵܐ ܘܢܲܗܝܼܪܘܼܬܼܵܐ ܕܪܸܥܝܵܢܵܐ<EOS>ܡܥܵܕܼ ܒܗܲܢܝܼܐܘܼܬܼܵܐ ܛܵܥܹ̇ܡ ܗܵܘܢܵܐ ܦܘܼܪ̈ܫܵܢܹܐ ܕܲܒܼܗܘܿܢ<EOS> ܐܸܡܲܬܝ ܕܛܲܟܼܤܵܐ<EOS>ܕܦܘܼܠܚܵܢ ܠܸܠܝܵܐ ܐܸܫܬܿܓܸܫ ܗܵܝܕܹܝܢ ܐܵܦ ܒܦܘܼܠܚܵܢܵܐ ܕܐܝܼܡܵܡܵܐ<EOS>ܢܸܗܘܸܐ ܗܵܘܢܵܐ ܡܒܲܠܒܲܠ ܘܪܵܕܹܐ ܒܥܲܡܛܵܢܵܐ<EOS> ܘܲܒܼܩܸܪܝܵܢܵܐ ܐܲܝܟܼ ܕܲܡܥܵܕܼ<EOS>ܠܵܐ ܡܸܬܼܒܲܤܲܡ<EOS> ܫܲܟܿܝܼܢܵܐ ܓܹܝܪ ܐܲܝܟܼ ܥܲܪܦܸܠܵܐ ܥܲܠ ܙܵܘ̈ܥܹܐ<EOS> ܘܐܸܢܗܘ̤<EOS>ܕܒܲܨܠܘܿܬܼܵܐ ܢܸܬܿܬܿܙܝܼܥܘܼܢ ܘܐܸܢ ܒܗܸܪܓܵܐ<EOS> ܒܘܼܤܵܡܵܐ ܕܒܼܐܝܼܡܵܡܵܐ<EOS>ܡܸܫܬܲܟܲܢ ܠܥܲܢܘܵܝܵܐ ܡ̣ܢ ܢܘܼܗܪܵܐ ܕܦܘܼܠܚܵܢ ܠܸܠܝܵܐ ܢܵܒܲܥ ܥܲܠ<EOS>ܗܵܘܢܵܐ ܙܲܗܝܵܐ<EOS> ܟܠ ܒܲܪܢܵܫܵܐ ܕܢܸܤܝܵܢܵܐ ܕܫܸܠܝܵܐ ܠܵܐ ܢܤܝܼܒܼ ܠܹܗ<EOS>ܢܘܼܓܼܪܵܐ ܠܵܐ ܬܤܲܟܸܐ ܕܡܸܕܸܡ ܝܲܬܿܝܼܪ ܬܹܐܠܲܦ ܡܸܢܹܗ ܥܲܠ ܛܵܒܼ̈ܬܼܵܐ<EOS>ܕܥܲܢܘܵܝܹ̈ܐ ܐܵܦܸܢ ܪܲܒܲܬܼ ܚܲܟܿܝܼܡ ܘܡܲܠܦܵܢ ܘܐܝܼܬܼ ܠܹܗ ܤܘܿܓܼܵܐܐ<EOS>ܕܬܲܩ̈ܢܵܬܼܵܐ<EOS> ܐܸܙܕܲܗ̄ܪ ܕܠܵܐ ܬܲܡܚܸܠ ܦܲܓܼܪܵܟܼ ܝܲܬܿܝܼܪܵܐ ܕܲܠܡܵܐ ܬܸܬܼܚܲܝܲܠ<EOS>ܥܠܲܝܟ ܡܲܐܝܼܢܘܼܬܼܵܐ ܘܬܲܩܲܪ ܠܢܲܦܫܵܟܼ ܡ̣ܢ ܛܥܵܡܬܼܵܐ ܕܦܘܼܠܚܵܢܵܗ̇<EOS>ܐܲܝܟܼ ܕܲܒܼܡܲܤܲܐܬܼܵܐ ܙܵܕܹ̇ܩ ܕܢܸܬܼܩܘܿܠ ܐ̄ܢܵܫ ܕܘܼܒܵܪܹܗ<EOS> ܒܙܲܒܼܢܵܐ ܕܤܲܒܿܝܼܥ<EOS>ܐܲܢ̄ܬܿ ܐܸܙܕܲܗ̄ܪ ܩܲܠܝܼܠ ܡ̣ܢ ܦܵܪܹܗ̄ܤܝܼܵܐ ܕܥܲܡ ܢܲܦܫܵܟܼ<EOS> ܢܲܟܼܦܵܐܝܼܬܼ<EOS>ܢܸܗܘܸܐ ܡܵܘܬܿܒܼܵܟܼ ܐܵܦ ܒܥܸܕܵܢܵܐ ܕܲܚܫܲܚܬܼܵܐ<EOS> ܝܲܬܝܼܪܵܐܝܼܬܼ ܗ̤ܘܝܼ ܢܟܸܦ<EOS>ܘܲܙܗܸܐ ܒܥܸܕܵܢ ܡܲܕܼܡܟܼܵܐ<EOS> ܠܵܘ ܒܲܠܚܘܿܕܼ ܒܚܘܼܫܵܒܲܝ̈ܟ ܐܸܠܵܐ<EOS>ܘܲܒܼܗܲܕܵܡܲܝ̈ܟ ܟܲܕܼ ܙܗܝܼܪܝܼܢ<EOS> ܡ̣ܢ ܡܲܤܒܿܪܵܢܘܼܬܼܵܐ ܐܸܙܕܲܗ̄ܪ ܒܥܸܕܵܢ<EOS>ܫܘܼܚ̈ܠܵܦܹܐ ܛܵܒܹ̈ܐ<EOS> ܡܚܝܼܠܘܼܬܼܵܟܼ ܕܹܝܢ ܘܒܼܘܿܪܘܼܬܼܟܼ ܕܠܘܼܩܒܲܠ<EOS>ܩܲܛܝܼܸܢܘܼܬܼܵܗ̇ ܒܨܲܠܘܿܬܼܵܐ ܚܦܝܼܛܬܼܵܐ ܠܡܵܪܲܢ ܚܵܘܵܐ ܕܲܠܡܵܐ ܬܸܫܬܿܒܸܩ<EOS>ܕܬܸܬܼܢܲܤܸܐ ܒܤܲܢ̈ܝܵܬܼܵܐ<EOS> ܢܲܩܝܼܦܵܐ ܓܹܝܪ ܙܵܢܝܘܼܬܼܵܐ ܠܪܵܡܘܼܬܼܵܐ ܘܛܵܥܝܘܼܬܼܵܐ<EOS>ܠܡܲܤܒܿܪܵܢܘܼܬܼܵܐ<EOS>ܒܲܥ̇ܒܼܵܕܼܵܐ ܕܐܝܼܕܲܝ̈ܟ ܡܸܤܲܬܼ ܤܘܼܢܩܵܢܵܟܼ ܐܸܬܼܚܲܫܲܚ ܡܵܠܘܿܢ<EOS>ܠܐܲܤܝܼܪܘܼܬܼܵܟܼ ܕܲܒܼܓܼܵܘ ܫܸܠܝܵܐ<EOS> ܠܵܐ ܬܸܬܼܡܚܸܠ ܒܤܲܒܼܪܵܟܼ ܥܲܠ ܝܵܨܘܿܦܵܟܼ<EOS>ܬܡܝܼܗܝܼܢ ܦܘܼܪ̈ܢܵܤܵܘܗܝ ܕܐܲܠܵܗܵܐ ܠܘܵܬܼ ܒܲܝܬܵܝܵܘ̈ܗܝ ܕܐܵܦ<EOS>ܒܡܲܕܼܒܿܪܵܐ ܫܵܗܝܵܐ ܡܦܲܪܢܸܣ ܠܝܵܬܼܒܲܝ̈ ܥܲܠ ܤܲܒܼܪܹܗ ܕܠܵܐ ܐܝܼ̈ܕܲܝܵܐ<EOS>ܕܐ̄ܢܵܫܵܐ<EOS> ܐܸܢܕܹܝܢ ܤܵܥܲܪ ܠܵܟܼ ܡܵܪܲܢ ܒܗܵܠܹܝܢ ܕܦܲܓܼܪܵܐ ܕܠܵܐ ܥܲܡܠܵܐ<EOS>ܟܲܕܼ ܐܲܢ̄ܬܿ ܝܵܨܹ̇ܦ ܐܲܢ̄ܬܿ ܕܢܲܦܫܵܐ ܒܲܠܚܘܿܕܼ ܗܵܝܕܹܝܢ ܡܸܬܿܬܿܙܝܼܥ ܚܘܼܫܵܒܼܵܐ<EOS>ܡ̣ܢ ܦܘܼܪ̈ܤܹܐ ܕܩܵܛܘܿܠܵܐ ܕܥܸܠܬܼܵܐ ܡܸܕܸܡ ܡ̣ܢ ܟܠ ܦܪܘܿܣ<EOS>ܡ̣ܢ ܨܹܐܕܲܝܟ ܐܝܼܬܹܝܗ̇ ܠܗܵܕܹܐ ܟ̱ܠܵܗ̇ ܒܛܝܼܠܘܼܬܼܵܐ<EOS> ܘܥܲܡܹܗ ܕܚܘܼܫܵܒܼܵܐ<EOS>ܫܵܠ̇ܝܵܐ ܡܸܢܵܟܼ ܝܲܨܝܼܦܘܼܬܹܗ ܕܐܲܠܵܗܵܐ<EOS> ܘܒܼܵܗ̇ ܒܫܵܥܬܼܵܐ ܢܵܒܼܥ̇ܝܼܢ ܥܠܲܝܟ<EOS>ܪܸܒܿܘ ܢܸܤܝ̈ܘܿܢܝܼܢ ܐܸܢ ܡ̣ܢ ܡܲܗܡܝܵܢܘܼܬܼܵܐ ܕܝܵܨ̈ܘܿܦܹܐ ܘܐܸܢ ܒܚܘܼܕܵܬܼܵܐ<EOS>ܕܟܹܐܒܹ̈ܐ ܘܲܕܼܟܼܘܼܪ̈ܗܵܢܹܐ ܕܡܸܬܿܬܿܙܝܼܥܝܼܢ ܒܹܗ ܒܦܲܓܼܪܲܢ<EOS> ܠܵܘ ܡ̣ܢ<EOS>ܡܸܬܿܬܿܙܝܼܥܵܢܘܼܬܼܵܐ ܠܚܘܿܕܼ ܡܲܗܡܸܐ ܐܲܠܵܗܵܐ ܐܸܠܵܐ ܐܸܡܲܬܼܝ ܕܲܡܩܵܘܸܐ<EOS>ܠܘܵܬܼܵܗ̇ ܪܸܥܝܵܢܵܐ<EOS> ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܹܝܢ ܕܠܵܐ ܒܨܸܒܼܝܵܢܵܐ ܠܵܐ<EOS>ܪܵܕܹܐ ܘܕܼܵܐܹ̇ܢ ܐܲܠܵܗܵܐ ܠܐ̄ܢܵܫ<EOS> ܐܵܦܠܵܐ ܐܸܢܗ̤ܘ ܕܲܫܠܸܡܢܲܢ ܠܵܗ̇ ܡܠܸܐ<EOS>ܫܵܥܵܐ ܘܒܲܪ ܫܵܥܬܹܗ ܙܲܩܬܲܢ ܚܲܫܵܐ ܘܲܬܼܘܵܬܼܵܐ ܐܲܕܼܪܸܟܼܬܲܢ<EOS> ܘܐܵܦ<EOS>ܡܵܪܲܢ ܠܵܐ ܡܲܩܸܨ ܠܲܢ ܕܐܲܝܟܼ ܗܵܕܹܐ ܡܲܤܟܿܠܵܢܘܼܬܼܵܐ ܐܸܠܵܐ ܗܵܝ̇<EOS>ܕܚܲܬܿܝܼܬܼܵܐܝܼܬܼ ܢܲܩܦܵܗ̇ ܪܸܥܝܵܢܵܐ<EOS> ܗܵܢܵܘ ܕܹܝܢ ܕܠܲܐܝܠܹܝܢ ܕܠܵܐ<EOS>ܡܲܪܓܫܵܢܵܐܝܼܬܼ ܚܵܪܘ ܒܵܗ̇ ܘܐܲܝܟܼ ܕܲܒܼܘܵܠܝܼܬܼܵܐ ܘܠܵܐ ܚܲܫܒܿܘܼܗ̇ ܐܲܝܟܼ<EOS>ܪܸܢܝܵܐ ܕܥܵܘ̣ܠܵܐ<EOS> ܐܲܡܝܼܢܵܐܝܼܬܼ ܗܵܕܹܐ ܢܨܲܠܸܐ ܠܡܵܪܲܢ ܡܫܝܼܚܵܐ ܤܵܟܹܗ<EOS>ܕܲܫܪܵܪܵܐ ܐܲܕܢܲܚ ܫܪܵܪܵܟܼ ܒܠܸܒܵܪ̈ܵܘܬܲܢ ܕܐܲܝܟܼ ܨܸܒܼܝܵܢܵܟܼ ܢܸܕܲܥ<EOS>ܠܲܡܗܲܠܵܟܼܘܼ ܒܐܘܼܪܚܵܟܼ<EOS>ܐܸܡܲܬܼܝ ܕܚܘܼܫܵܒܼܵܐ ܡܸܕܸܡ ܒܝܼܫܵܐ ܚܲܕܼܬܼܵܐܝܼܬܼ ܐܵܘ ܡ̣ܢ ܗܵܠܹܝܢ ܕܡ̣ܢ<EOS>ܢܘܼܓܼܪܵܐ ܤܒܼܝܼܤܵܐܝܼܬܼ ܢܲܦܫܹܗ ܡܚܵܘܸܐ ܒܵܟܼ ܕܲܥ ܚܲܬܝܼܬܼܵܐܝܼܬܼ<EOS>ܕܦܲܚܵܐ ܨܵܒܹ̇ܐ ܠܡܸܛܡܲܪ ܠܵܟܼ<EOS> ܘܐܸܬܿܬܿܥܝܼܪ ܥܠܵܘܗܝ ܒܙܲܒܼܢܵܐ<EOS>ܐܸܢܕܹܝܢ ܡ̣ܢ ܗܵܠܹܝܢ ܗ̄ܘ̣ ܕܡ̣ܢ ܓܲܒܵܐ ܕܝܲܡܝܼܢܵܐ ܘܲܕܿܛܵܒܼܬܼܵܐ ܕܲܥ<EOS>ܕܲܡܢܵܬܼܵܐ ܡܸܕܸܡ ܕܚܲܝܹ̈ܐ ܨܵܒܹ̇ܐ ܝܵܗܹ̇ܒܼ ܠܵܟܼ ܡܵܪܝܵܐ<EOS> ܘܡܸܛܠ ܗܵܕܹܐ<EOS>ܤܒܼܝܼܤܵܐܝܼܬܼ ܠܒܲܪ ܡ̣ܢ ܥܝܵܕܼܵܐ ܡܸܬܿܬܿܙܝܼܥ ܒܵܟܼ<EOS> ܐܸܢ ܓܹܝܪ ܚܘܼܫܵܒܼܵܐ<EOS>ܗ̄ܘ̣ ܥܲܡܘܼܛܵܐ ܘܲܦܠܝܼܓܼ ܐܲܢ̄ܬܿ ܥܠܵܘܗܝ ܒܲܕܼܠܵܐ ܡܸܫܟܲܚ ܐܲܢ̄ܬܿ<EOS>ܢܲܗܝܼܪܵܐܝܼܬܼ ܠܡܲܕܼܪܵܟܼܘܼ ܕܐܸܢ ܒܲܝܬܵܝܵܐ ܗ̄ܘ̣ ܐܵܘ ܓܲܢܵܒܼܵܐ ܘܐܸܢ ܡܥܲܕܪܵܢܵܐ<EOS>ܐܵܘ ܟܡܹܐܢܬܼܵܢܵܐ ܕܒܸܐܤܟܹܡ ܫܲܦܝܼܪܬܵܐ ܛܫܸܐ ܒܲܨܠܘܿܬܼܵܐ ܚܲܪܝܼܦܬܼܵܐ<EOS>ܕܠܸܠܝܵܐ ܘܕܼܐܝܼܡܵܡܵܐ ܥܲܡ ܫܲܗܪܵܐ ܢܲܓܝܼܪܵܐ ܐܸܬܿܛܲܝܲܒܼ ܥܠܵܘܗܝ<EOS>ܘܠܵܐ ܬܸܕܚܹܝܘܗܝ ܡܸܢܵܟܼ ܘܐܵܦܠܵܐ ܬܸܫܠܲܡ ܠܹܗ ܐܸܠܵܐ ܨܠܘܿܬܼܵܐ<EOS>ܚܦܝܼܛܬܼܵܐ ܚܲܡܝܼܡܵܐܝܼܬܼ ܥܒܸܕܼ ܡܸܛܠܵܬܹܗ<EOS> ܘܠܵܐ ܬܸܫܠܸܐ ܡ̣ܢ ܕܬܸܩܪܸܐ<EOS>ܠܡܵܪܲܢ ܘܗ̤ܘ ܡܚܵܘܸܐ ܢܲܦܫܹܗ ܓܲܠܝܵܐܝܼܬܼ ܕܡ̣ܢ ܐܲܝܟܵܐ ܗ̄ܘ̣<EOS> ܝܲܬܝܼܪ<EOS>ܡ̣ܢ ܟܠܡܸܕܸܡ ܫܸܬܼܩܵܐ ܐܲܚܸܒܼ<EOS> ܡܩܲܪܸܒܼ ܠܵܟܼ ܠܘܵܬܼ ܦܹܐܪܵܐ ܕܲܡܚܝܼܠ<EOS>ܗ̄ܘ̣ ܠܸܫܵܢܵܐ ܠܬܼܘܼܪܓܵܡܹܗ<EOS> ܩܲܕܼܡܵܝܑܬܼ ܚܢܲܢ ܥܵܨܹ̇ܝܢܲܢ ܢܲܦܫܲܢ ܕܢܸܫܬܿܘܿܩ<EOS>ܘܗܵܝܕܹܝܢ ܡܸܢܹܗ ܕܫܸܬܼܩܲܢ ܡܸܬܼܝܼܠܸܕܼ ܠܲܢ ܡܸܕܸܡ ܕܢܵܓܹ̇ܕܼ ܠܲܢ ܠܫܸܬܼܩܵܐ<EOS>ܢܸܬܸܠ ܠܵܟܼ ܐܲܠܵܗܵܐ ܕܬܸܪܓܲܫ ܒܡܸܕܸܡ ܕܡ̣ܢ ܫܸܬܼܩܵܐ ܡܸܬܼܝܼܠܸܕܼ<EOS>ܐܸܢ ܕܹܝܢ ܒܕܼܘܼܒܵܪܵܐ ܗܵܢܵܐ ܬܫܲܪܸܐ ܠܵܐ ܝܵܕܲܥ̇ܢܵܐ ܕܲܟܼܡܵܐ ܢܘܼܗܪܵܐ<EOS>ܕܵܢܲܚ ܒܵܟܼ ܡ̣ܢ ܗܵܪܟܵܐ<EOS>ܠܵܐ ܬܸܤܒܲܪ ܠܵܟܼ ܐܵܚܝ ܕܗܵܝ̇ ܕܐܲܡܝܼܪܵܐ ܥܲܠ ܗܵܘ̇ ܬܡܝܼܗܵܐ<EOS>ܐܲܪܤܵܢܝܼܣ ܕܐܲܒܼܵܗ̈ܵܬܼܵܐ ܘܐܲܚܹ̈ܐ ܡܸܬܼܘܲܥܕܼܝܼܢ ܗ̄ܘ̣ܵܘ ܠܲܚܙܵܬܹܗ ܝܵܬܹ̇ܒܼ<EOS>ܗ̄ܘ̣ܵܐ ܥܲܡܗܘܿܢ ܟܲܕܼ ܫܠܸܐ ܘܲܒܼܫܸܬܼܩܵܐ ܫܵܪܹܐ ܗ̄ܘ̣ܵܐ ܠܗܘܿܢ<EOS> ܕܨܸܒܼܝܵܢܹܗ<EOS>ܒܲܠܚܘܿܕܼ ܗ̄ܘ̣ܵܬܼ ܗܵܕܹܐ ܐܵܦܸܢ ܒܫܘܼܪܵܝܵܐ ܥ̣ܨܵܐ ܢܲܦܫܹܗ ܠܗܵܕܹܐ<EOS>ܗܲܢܝܼܐܘܼܬܼܵܐ ܡܸܕܸܡ ܡܸܬܼܝܲܠܕܵܐ ܒܠܸܒܵܐ ܡ̣ܢ ܕܘܼܪܵܫܵܐ ܕܦܘܼܠܚܵܢܵܐ ܗܵܢܵܐ<EOS>ܒܵܬܲܪ ܙܲܒܼܢܵܐ ܘܒܲܩܛܝܼܪܵܐ ܢܵܓܹ̇ܕܼ ܠܦܲܓܼܪܵܐ ܠܲܡܟܲܬܵܪܘܼ ܒܫܸܬܼܩܵܐ<EOS>ܤܘܿܓܼܵܐܐ ܕܕܸܡ̈ܥܹܐ ܡܸܬܼܝܲܠ̈ܕܵܢ ܒܲܢ ܒܕܼܘܼܒܵܪܵܐ ܗܵܢܵܐ ܒܲܚܙܵܬܼܵܐ ܬܡܝܼܗܬܵܐ<EOS>ܕܡܸܕܸܡ ܡܸܕܸܡ ܕܡܲܪܓܸܫ ܒܗܘܿܢ ܠܸܒܵܐ ܡܦܲܪܫܵܐܝܼܬܼ<EOS> ܒܲܙܒܲܢ<EOS>ܒܚܲܫܵܐ ܘܒܲܙܒܲܢ ܡ̣ܢ ܬܸܡܗܵܐ<EOS> ܙܵܥܲܪ ܠܹܗ ܓܹܝܪ ܠܸܒܵܐ<EOS> ܘܗܵܘܹ̇ܐ<EOS>ܐܲܝܟܼ ܫܲܒܼܪܵܐ<EOS> ܕܡܸܚܕܼܵܐ ܕܐܲܩܸܦ̣ ܒܲܨܠܘܿܬܼܵܐ ܐܸܬܿܬܿܪܲܥ ܕܸܡ̈ܥܹܐ<EOS> ܪܲܒܿ<EOS>ܗ̄ܘ̣ ܒܲܪܢܵܫܵܐ ܕܲܒܼܚܘܼܡܤܵܢܵܐ ܕܗܲܕܵܡܵܘ̈ܗܝ ܥܝܵܕܹ̈ܐ ܬܡܝܼ̈ܗܹܐ ܩܢܸܐ<EOS>ܠܓܼܵܘ ܢܲܦܫܹܗ<EOS> ܟܲܕܼ ܠܟܼܠܗܘܿܢ ܥܲܡ̈ܠܹܐ ܕܕܼܘܼܒܵܪܵܐ ܗܵܢܵܐ ܒܓܲܒܵܐ<EOS>ܚܲܕܼ ܬܤܝܼܡ ܘܫܸܬܼܩܵܐ ܒܚܲܕܼ ܓܲܒܵܐ ܫܸܬܼܩܵܐ ܢܵܬܲܥ<EOS> ܙܘܼܗܵܪܹ̈ܐ<EOS>ܤܲܓܝܼ̈ܐܹܐ ܕܐܲܒܼ̈ܗܵܬܼܵܐ ܐܝܼܬܼ ܕܟܲܕܼ ܒܲܪܢܵܫܵܐ ܠܘܵܬܼ ܫܸܬܼܩܵܐ ܩ̣ܪܸܒܼ<EOS>ܡ̣ܢ ܝܲܬܝܼܪܘܼ ܐܝܼܬܼܵܘܗܝ ܠܹܗ ܥܲܡܠܵܐ ܕܲܢܛܘܼܪܬܿܗܘܿܢ<EOS> ܕܲܗܘ̤ܵܘ<EOS>ܠܗܘܿܢ ܝܲܬܝܼܪܹ̈ܐ ܠܲܥ̇ܒܼܵܕܼܵܐ<EOS> ܘܗ̤ܘ ܐܲܬܼܥܲܠܝܼ ܠܥܸܠ ܡܸܢܗܘܿܢ<EOS> ܒܗܵܝ̇<EOS>ܕܲܠܘܵܬܼ ܤܵܟܼܵܐ ܩ̣ܪܸܒܼ<EOS> ܐܵܦ ܡܥܲܕܪܵܢܵܐ ܗ̄ܘ̣ ܓܹܝܪ ܕܫܸܠܝܵܐ<EOS> ܕܐܲܝܟܼ<EOS>ܐܲܝܟܲܢ ܠܵܐ ܡܲܨܝܵܐ ܕܟܲܕܼ ܒܥܘܼܡܪܵܐ ܕܤܲܓܝܼ̈ܐܹܐ ܐܝܼܬܲܝܢ ܕܠܵܐ ܢܸܦܓܲܥ<EOS>ܒܲܢ ܐ̄ܢܵܫ ܐܵܦܠܵܐ ܗܵܘ̇ ܡܲܠܲܐܟܼܵܐ ܕܐܲܠܵܗܵܐ ܐܲܪܤܵܢܝܼܣ ܕܝܲܬܝܼܪ ܡ̣ܢ<EOS>ܟܠܢܵܫ ܐܲܚܸܒܼ ܫܸܠܝܵܐ ܐܸܫܟܲܚ ܦܪܲܩ̣ ܡ̣ܢ ܗܵܕܹܐ<EOS> ܤܘܼܩܒܵܠܵܐ ܓܹܝܪ<EOS>ܕܐܲܒܼ̈ܗܵܬܼܵܐ ܘܐܲܚܹ̈ܐ ܗܵܘܹ̇ܐ ܠܘܵܬܲܢ ܘܦܸܓܼܓܹ̈ܐ ܕܠܵܐ ܤܘܼܟܵܝ ܘܡܹܐܙܲܠܬܼܵܐ<EOS>ܕܲܠܥܹܕܬܵܐ<EOS> ܟܲܕܼ ܚ̣ܙܵܐ ܗܵܘ̇ ܒܲܪܢܵܫܵܐ ܫܵܘܹ̇ܐ ܠܛܘܼ̈ܒܹܐ ܕܠܵܐ ܡܲܨܝܵܐ<EOS>ܕܢܸܬܼܦܲܠܲܛ ܐ̄ܢܵܫ ܡ̣ܢ ܗܵܠܹܝܢ ܟܡܵܐ ܕܐܝܼܬܼܵܘܗܝ ܒܩܲܪܝܼܒܼܘܼܬܼܵܐ<EOS>ܕܥܘܼܡܪܵܐ ܕܲܒܼܢܲܝ̈ܢܵܫܵܐ ܟܲܕܼ ܛܵܒܼ ܗ̤ܘ ܡܝܼ̈ܠܹܐ ܤܲܓܝܼ̈ܐܹܐ ܡܲܒܼܥܲܕܼ<EOS>ܗ̄ܘ̣ܵܐ ܒܕܼܘܼܟܿܬܼܵܐ ܕܡܲܥܡܪܹܗ ܡ̣ܢ ܘܲܥܕܵܐ ܕܲܒܼܢܲܝ̈ܢܵܫܵܐ ܘܐܵܦ ܡ̣ܢ<EOS>ܝܑܼܚܝܼ̈ܕܼܵܝܹܐ ܕܥܵܡܪܝܼܢ ܗ̄ܘ̣ܵܘ ܒܕܼܘܼ̈ܟܿܝܬܼܵܐ ܗܵܢܹܝܢ ܗܵܢܵܐ ܦܘܼܪܤܵܐ ܝܑܼܠܸܦ̣<EOS>ܡ̣ܢ ܛܲܝܒܿܘܼܬܼܵܐ ܫܸܬܼܸܩܵܐ ܐܲܡܝܼܢܵܐ<EOS> ܕܐܵܦ ܟܲܕܼ ܐܝܼܬܼ ܐܸܡܲܬܸܝ ܕܐܵܢܲܢܩܹܐ<EOS>ܗ̄ܘ̣ܵܬܼ ܕܢܸܦܬܲܚ ܬܲܪܥܵܐ ܠܐ̄ܢܵܫ̈ܝܼܢ ܡܸܢܗܘܿܢ ܒܲܚܙܵܬܹܗ ܒܲܠܚܘܿܕܼ<EOS>ܡܸܬܼܒܲܤܡܝܼܢ ܗ̄ܘ̣ܵܘ ܥܸܢܝܵܢܵܐ ܕܹܝܢ ܕܡܸܠܬܼܵܐ ܘܕܲܚܫܲܚܬܼܸܵܗ̇ ܝܲܬܝܼܪܵܐ ܗ̄ܘ̣ܵܬܼ<EOS>ܒܲܝܢܵܬܼܗܘܿܢ<EOS>ܐܲܒܼܵܗ̈ܬܼܵܐ ܤܲܓܝܼ̈ܐܹܐ ܐܸܬܿܛܲܟܲܤܘ ܒܲܚܙܵܬܼܵܐ ܗܵܕܹܐ ܕܢܸܙܕܲܗܪܘܼܢ<EOS>ܐܵܦ ܗܸܢܘܿܢ ܒܲܩܢܘܿܡܗܘܿܢ ܕܢܸܫܩܘܿܠ ܬܲܪܒܿܝܼܬܼܵܐ ܥܘܼܬܼܪܗܘܿܢ<EOS>ܪܘܼܚܵܢܵܐ ܡ̣ܢ ܝܘܼܠܦܵܢܵܐ ܕܩܲܒܸܠ̣ܘ ܡ̣ܢ ܚܙܵܬܹܗ ܕܛܘܼܒܼܵܢܵܐ<EOS> ܚܵܙܹ̇ܝܢ<EOS>ܗ̄ܘ̣ܵܘ ܠܹܗ ܐܲܡܝܼܢܵܐܝܼܬܼ ܟܲܕܼ ܫܠܸܐ<EOS> ܐܲܝܟܲܢܵܐ ܕܤܲܓܝܼ̈ܐܹܐ ܡܸܢܗܘܿܢ ܐܝܼܬܼ<EOS>ܕܟܹܐܦܵܐ ܤܵܐܹ̇ܡ ܗ̄ܘ̣ܵܐ ܒܦܘܼܡܹܗ ܘܐܝܼܬܼ ܕܚܲܒܼܠܵܐ ܐܵܤܲ̇ܪ ܗ̄ܘ̣ܵܐ<EOS>ܒܚܲܨܹܗ ܡ̣ܢ ܠܓܼܵܘ ܠܥܘܼܗܕܵܢܵܐ ܘܐܝܼܬܼ ܕܲܒܼܟܲܦܢܵܐ ܤܲܓܝܼܐܵܐ ܐܵܠܹ̇ܨ<EOS>ܗ̄ܘ̣ܵܐ ܢܵܦܫܹܗ ܝܲܬܝܼܪ ܡ̣ܢ ܕܲܒܼܟܼܠܙܒܲܢ<EOS> ܒܙܲܒܼܢܵܐ ܕܲܥܬܼܝܼܕܼ ܗ̄ܘ̣ܵܐ<EOS>ܕܢܸܦܘܿܩ ܨܹܝܕܼ ܐ̄ܢܵܫܘܼܬܼܵܐ ܤܵܐܹ̇ܡ ܗ̄ܘ̣ܵܐ ܐܘܼܠܨܵܢܵܐ ܕܟܲܦܢܵܐ ܥܲܠ<EOS>ܢܲܦܫܹܗ<EOS> ܪܵܘܪܒܼܵܐܝܼܬܼ ܓܹܝܪ ܡܥܲܕܲܪ ܗ̄ܘ̣ܵܐ ܟܲܦܢܵܐ ܠܘܵܬܼ ܟܢܝܼܟܼܘܼܬܼܵܐ<EOS>ܕܪܸ̈ܓܼܫܹܐ ܠܐܵܚ̈ܘܿܕܹܝܗ̇<EOS> ܘܤܲܓܝܼ̈ܐܹܐ ܕܐܲܝܟܼ ܗܵܠܹܝܢ ܥܵܒܼܕܝܼܢ ܗ̄ܘ̣ܵܘ<EOS>ܕܢܸܩܢܘܿܢ ܠܲܢܛܘܼܪܬܵܐ ܗܵܕܹܐ ܪܓܼܝܼܓܲܬܼ ܠܲܚܙܵܬܼܵܐ ܘܡܲܩܢܝܲܬܼ ܚܲܝܹ̈ܐ<EOS>ܐܲܒܼ̈ܗܵܬܼܵܐ ܤܲܓܝܼ̈ܐܹܐ ܐܸܫ̇ܟܿܚܹܬܼ ܐܲܚܲܝ̈ ܪܵܘܪ̈ܒܹܐ ܘܲܬܼܡܝܼ̈ܗܹܐ ܕܝܲܬܝܼܪ ܡ̣ܢ<EOS>ܥܲܡ̈ܠܹܐ ܐ̄ܚܪ̈ܵܢܹܐ ܥܲܠ ܛܘܼܟܵܤܵܐ ܕܪܸ̈ܓܼܫܹܐ ܒܛܝܼܠ ܗ̄ܘ̣ܵܐ ܠܗܘܿܢ<EOS>ܘܥܲܠ ܐܸܤܟܹܡܵܐ ܕܦܲܓܼܪܵܐ<EOS> ܒܲܕܼܡܸܢܗܘܿܢ ܡܸܬܼܝܼܠܸܕܼ ܐܵܦ ܛܘܼܟܵܤܵܐ<EOS>ܕܚܘܼ̈ܫܵܒܹܐ<EOS> ܥܸܠ̈ܠܵܬܼܵܐ ܤܲܓܝܼ̈ܐܵܬܼܵܐ ܠܒܲܪ ܡ̣ܢ ܨܸܒܼܝܵܢܵܐ ܡܸܤܬܲܩ̈ܒܿܠܵܢ<EOS>ܠܒܲܪܢܵܫܵܐ ܕܥܵܒܼ̈ܕܵܢ ܠܹܗ ܕܢܸܦܘܿܩ ܡ̣ܢ ܬܚܘܼܡܵܐ ܕܚܹܐܪܘܼܬܹܗ<EOS>ܘܐܸܠܘܼ ܒܪܸ̈ܓܼܫܵܘܗܝ ܠܵܐ ܙܗܝܼܪ ܡ̣ܢ ܥܝܵܕܼܵܐ ܐܲܡܝܼܢܵܐ ܕܩܲܕܸܡ̣ ܐܲܚܝܼܕܼ<EOS>ܒܢܲܦܫܵܐ ܥܵܒܼ̈ܕܵܢ ܠܹܗ ܕܲܠܢܘܼܓܼܪܵܐ ܤܲܓܝܼܐܵܐ ܠܵܐ ܦܵܢܹ̇ܐ ܠܗܵܘܢܹܗ<EOS>ܘܢܸܫܟܲܚ ܠܫܸܠܝܹܗ ܩܲܕܼܡܵܝܵܐ<EOS> ܬܲܪܒܿܝܼܬܼܵܐ ܕܠܸܒܵܐ ܥܸܢܝܵܢܵܐ ܕܲܒܼܤܲܒܼܪܹܗ<EOS>ܬܲܪܒܿܝܼܬܼܵܐ ܕܹܝܢ ܕܕܼܘܼܒܵܪܵܐ ܫܪܵܝܵܐ ܕܡ̣ܢ ܟܠ<EOS> ܥܘܼܗܪܵܢܵܐ ܕܡܵܘܬܵܐ<EOS>ܐܲܤܘܼܪܵܐ ܗ̄ܘ̣ ܛܵܒܼܵܐ ܕܗܲܕܵܡܹ̈ܐ ܒܲܪ̈ܵܝܹܐ<EOS> ܒܲܠܘܼܥܵܐ ܕܢܲܦܫܵܐ ܠܘܵܬܼ<EOS>ܚܲܝܹ̈ܐ ܚܲܕܼܘܼܬܼܵܐ ܕܲܒܼܤܲܒܼܪܵܐ ܒܓܼܵܘ ܠܸܒܵܐ ܢܵܒܼ̇ܗܵܐ<EOS> ܫܸܩܝܵܐ ܕܝܼܕܲܥܬܼܵܐ<EOS>ܢܸܤ̈ܝܘܿܢܹܐ ܐܲܡܝܼ̈ܢܹܐ ܕܡ̣ܢ ܬܪ̈ܲܝܗܘܿܢ ܫܘܼܚ̈ܠܵܦܹܐ ܟܠܝܘܿܡ ܢܵܤܹ̇ܒܼ<EOS>ܗܵܘܵܢܵܐ ܡ̣ܢ ܠܓܼܵܘ<EOS> ܫܘܼܘܵܚܵܐ ܕܠܸܒܵܐ ܦܝܵܤܵܐ ܕܥܲܠ ܩܝܵܡܬܼܵܐ ܒܗܲܝܡܵܢܘܼܬܼܵܐ<EOS>ܕܤܲܒܼܪܵܐ ܡܩܲܒܸܠ ܡ̣ܢ ܠܓܼܵܘ<EOS>ܐܲܫܘܵܢܝ ܡܵܪܝ ܕܐܸܚܙܸܐ ܚܢܵܢܵܟܼ ܒܢܲܦܫܝ ܡ̣ܢ ܩܕܼܵܡ ܕܐܹܫܲܢܸܐ ܡ̣ܢ<EOS>ܥܵܠܡܵܐ ܗܵܢܵܐ<EOS> ܕܐܲܪܓܸܫ ܒܲܩܢܘܿܡܝ ܒܘܼܝܵܐܵܐ ܒܫܵܥܬܼܵܐ ܗܵܝ̇ ܥܲܡ ܐܲܝܠܹܝܢ<EOS>ܕܲܒܼܤܲܒܼܪܵܐ ܛܵܒܼܵܐ ܥܢܲܕܼܘ ܡ̣ܢ ܥܵܠܡܵܐ ܗܵܢܵܐ<EOS> ܦܬܲܚ ܠܒܲܝ ܐܲܠܵܗܝ<EOS>ܒܛܲܝܒܿܘܼܬܼܵܟܼ ܘܕܲܟܵܢܝ ܡ̣ܢ ܫܵܘܬܵܦܘܼܬܼܵܐ ܕܥܲܡ ܚܛܝܼܬܼܵܐ<EOS> ܘܲܕܼܪܘܿܫ<EOS>ܒܠܹܒܿܝ ܐܘܼܪܚܵܐ ܕܲܬܼܝܵܒܼܘܼܬܼܵܐ ܐܲܠܵܗܝ ܘܡܵܪܝ ܤܲܒܼܪܝ ܘܫܘܼܒܼܗܵܪܝ<EOS>ܒܹܝܬܼ ܓܵܘܤܝ ܥܲܫܝܼܢܵܐ ܕܒܹܗ ܢܸܢܗܪ̈ܵܢ ܥܲܝ̈ܢܲܝ ܘܐܸܬܼܒܲܝܲܢ ܒܲܫܪܵܪܵܟܼ<EOS>ܡܵܪܝܵܐ<EOS> ܐܲܫܘܵܢܝ ܡܵܪܝ ܕܐܸܛܥܲܡ ܗܵܘ̇ ܒܘܼܤܵܡܵܐ ܕܫܘܼܟܵܢ ܬܝܵܒܼܘܼܬܼܵܐ<EOS>ܕܒܹܗ ܡܸܬܼܦܲܪܫܵܐ ܢܲܦܫܵܐ ܡ̣ܢ ܡܲܥܒܿܕܼܵܢܘܼܬܼܵܐ ܕܥܲܡ ܚܛܝܼܬܼܵܐ ܘܟܼܠܹܗ<EOS>ܨܸܒܼܝܵܢܵܐ ܕܒܸܤܪܵܐ ܘܲܕܼܡܵܐ<EOS> ܐܲܫܘܵܢܝ ܡܵܪܝ ܕܐܸܛܥܲܡ ܠܚܲܫܵܐ ܗܵܢܵܐ<EOS>ܕܒܹܗ ܤܝܼܡ ܫܘܼܟܵܢܵܐ ܕܲܨܠܘܿܬܼܵܐ ܕܟܼܝܼܬܼܵܐ<EOS> ܐܸܬܼܡܲܢܲܥ ܦܵܪܘܿܩܝ ܠܡܲܥܒܲܪܬܵܐ<EOS>ܗܵܕܹܐ ܬܡܝܼܗܬܵܐ ܕܒܼܵܗ̇ ܫܵܒܼܩܵܐ ܢܲܦܫܵܐ ܠܥܵܠܡܵܐ ܡܸܬܼܚܲܙܝܵܢܵܐ<EOS>ܘܲܡܫܲܪܹܝܢ ܒܹܗ ܙܵܘ̈ܥܹܐ ܚܲܕܼ̈ܬܹܐ ܠܡܲܥܲܠܬܼܵܐ ܕܲܠܥܵܠܡܵܐ ܪܘܼܚܵܢܵܐ<EOS>ܘܢܸܤ̈ܝܵܢܹܐ ܕܡܲܪ̈ܓܫܵܢܘܵܬܼܵܐ ܚܲܕܼ̈ܬܼܵܬܼܵܐ<EOS>ܐܲܝܢܵܐ ܕܫܲܦܝܼܪ ܡܫܲܪܸܐ ܘܲܡܫܲܠܸܡ ܠܗܵܕܹܐ ܫܲܬܼܐܸܤܬܼܵܐ ܤܵܐܹ̇ܡ<EOS>ܠܕܼܘܼܒܵܪܹܗ<EOS> ܘܲܕܼܠܵܐ ܫܲܠܘܵܐ ܠܐܲܠܵܗܵܐ ܡܦܝܼܣ ܕܢܲܫܘܹܝܘܗܝ<EOS>ܠܡܲܪܓܫܵܢܘܼܬܼܵܗ̇ ܕܗܵܕܹܐ<EOS> ܕܒܼܵܗ̇ ܡܸܙܕܲܥܵܐ ܝܑܼܕܲܥܬܼܵܐ ܕܗܵܘ̇<EOS>ܬܘܼܩܵܢܵܐ ܕܲܥܬܼܝܼܕܼ ܒܤܲܒܼܪܵܐ ܕܠܵܐ ܡܸܬܼܚܲܒܲܠ ܕܡ̣ܢ ܛܲܝܒܿܘܼܬܼܵܐ<EOS>ܕܐܲܠܵܗܵܐ ܢܛܝܼܪ ܠܲܒܼܢܲܝ̈ܢܵܫܵܐ ܒܵܬܲܪ ܫܘܼܠܵܡܹܗ ܕܥܵܠܡܵܐ ܗܵܢܵܐ<EOS>ܐܲܝܢܵܐ ܕܹܝܢ ܕܗܲܦܟܵܐܝܼܬܼ ܡܫܲܪܸܐ ܡ̣ܢ ܠܥܸܠ ܠܬܲܚܬܿ ܐܵܬܹ̇ܐ<EOS>ܗܵܢܵܘ ܕܹܝܢ ܒܚܲܕܼܘܼܬܼܵܐ ܡܫܲܪܸܐ ܘܲܒܼܒܸܟܼܝܵܐ ܡܫܲܠܸܡ<EOS> ܘܗܵܘܹ̇ܐ<EOS>ܤܪܝܼܩ ܡ̣ܢ ܝܑܼܕܲܥܬܼܵܐ ܘܤܲܒܼܪܵܐ ܘܐܲܝܟܼ ܦܲܓܼܪܵܐ ܕܠܵܐ ܡܨܲܠܲܡ<EOS>ܘܐܲܝܟܼ ܓܘܼܫܡܵܐ ܕܠܵܐ ܡܫܲܠܲܡ ܠܩܘܼܒܵܠܵܐ ܕܢܲܦܫܵܐ<EOS> ܒܲܕܼܠܵܐ<EOS>ܐܸܫܬܲܡܠܝܼ ܒܛܲܟܼܤܵܐ ܕܬܲܪܒܿܝܼܬܼܵܐ ܕܲܒܼܡܲܪܒܿܥܵܐ ܘܐܸܬܼ݂ܵܐ ܠܘܵܬܼ<EOS>ܫܘܼܡܠܵܝܵܐ ܕܚܲܝܹ̈ܐ ܕܨܲܒܡܵܢܘܼܬܼܵܐ<EOS> ܒܘܼܤܪܵܢܵܐ ܕܥܲܠ ܥܸܢܝܵܢ ܥܵܠܡܵܐ<EOS>ܐܵܬ̤ܲܐ ܗ̣̄ܝ ܕܢܲܦܫܵܐ ܕܐܲܪܓܫܲܬ̤ ܒܤܲܒܼܪܵܗ̇<EOS> ܥܝܼܪܘܼܬܼܵܐ ܟܤܝܼܬܼܵܐ<EOS>ܕܲܡܟܿܘܼܬܼܵܐ ܗ̣̄ܝ ܕܲܠܡܸܬܼܚܲܙ̈ܝܵܢܝܵܬܼܵܐ<EOS> ܙܲܝܢܵܐ ܕܠܸܒܵܐ ܗܲܝܡܵܢܘܼܬܼܵܐ ܗ̄ܘ̣<EOS>ܕܒܲܡܫܝܼܚܵܐ ܗܵܘ̇ ܕܲܒܼܪܸܓܿܬܼܵܐ ܕܤܲܒܼܪܵܐ ܐܵܦ ܥܲܠ ܡܵܘܬܵܐ ܡܫܝܼܚ<EOS>ܐܲܝܟܼ ܠܵܐ ܡܸܕܸܡ ܚܫܝܼܒܼ ܡܵܘܬܵܐ ܒܥܲܝܢܵܘ̈ܗܝ ܘܠܵܐ ܓܘܼܙܵܝܵܐ ܕܡ̣ܢ<EOS>ܐܲܬܼܪܹܗ ܘܠܵܐ ܩܪ̈ܵܒܹܐ ܕܡ̣ܢ ܫܹܐܕܹ̈ܐ ܘܠܵܐ ܢܘܼܟܼܪܵܝܘܼܬܼܵܐ ܕܡ̣ܢ<EOS>ܐ̄ܢܵܫܵܐ ܘܠܵܐ ܚܤܝܼܟܼܘܼܬܼܵܐ ܕܡ̣ܢ ܒܘܼܝܵܐܹܗ ܕܥܵܠܡܵܐ<EOS> ܡܵܢܵܐ ܗ̄ܘ̣<EOS>ܒܘܼܝܼܐܵܐ ܕܡ̣ܢ ܡܸܬܼܚܲܙ̈ܝܵܢܝܬܼܵܐ ܘܥܸܢܝܵܢܗܹܝܢ ܥܲܡ ܒܘܼܤܵܡܵܐ ܕܤܲܒܼܪܵܐ<EOS>ܕܲܒܼܠܸܒܵܐ ܡܸܬܼܪܓܸܫ؟ ܕܐܲܝܟܼ ܡ̇ܢ ܕܐܸܫܬܲܢܝܼ ܠܹܗ ܡ̣ܢ ܦܲܓܼܪܵܐ ܒܪܵܘܵܝܘܼܬܼܵܗ̇<EOS>ܕܚܲܕܼܘܼܬܹܗ ܒܫܘܼܠܗܵܒܼܵܐ ܕܗܲܝܡܵܢܘܼܬܼܵܐ ܕܲܡܢܲܒܼܪܸܫ ܠܠܸܒܵܐ ܘܲܡܚܲܦ̈ܝܵܢ<EOS>ܡܸܢܹܗ ܟܠܗܹܝܢ ܡܸܬܼܚܲܙ̈ܝܵܢܝܵܬܼܵܐ ܘܠܵܐ ܝܵܕܲܥ̇ ܕܒܲܒܼܪܝܼܬܼܵܐ ܡܸܛܠ<EOS>ܚܲܡܝܼܡܘܼܬܼܵܐ ܕܓܼܘܼܫܡܹܗ ܥܲܡ ܙܵܘ̈ܥܲܝ ܢܲܦܫܹܗ ܘܐܲܝܟܼ ܗܵܘ̇ ܕܡ̣ܢ<EOS>ܟܲܕܼܘܼ ܒܗܵܝ̇ ܡܲܠܟܿܘܼܬܼܵܐ ܩܵܐܹ̇ܡ ܡܸܤܬܲܒܼܪܵܐ ܠܹܗ ܒܗܲܝܡܵܢܘܼܬܼܵܐ<EOS>ܕܪܸܥܝܵܢܹܗ<EOS> ܐܵܦܸܢ ܓܹܝܪ ܐܝܼܬܼ ܠܲܢ ܩܘܼܛܵܥܵܐ ܒܲܙܒܲܢ ܙܒܲܢ ܡܸܛܠ<EOS>ܠܚܘܿܕܼܵܝܘܼܬܼܵܐ ܟܒܲܪ ܕܹܝܢ ܘܲܡܦܲܪܢܤܵܢܵܐܝܼܬܼ ܡܸܫܬܲܒܼܩܵܐ ܗܵܕܹܐ<EOS>ܠܡܸܗܘܵܐ ܐܸܠܵܐ ܐܝܼܬܼ ܠܲܢ ܐܵܦ ܒܘܼܝܵܐܵܐ ܕܲܒܼܤܲܒܼܪܵܐ ܕܪܲܒܿ ܡ̣ܢ<EOS>ܡܸܠܬܼܵܐ ܒܗܲܝܡܵܢܘܼܬܼܵܐ ܕܠܸܒܲܢ<EOS> ܐܲܝܟܲܢܵܐ ܕܲܒܼܗܵܢܵܐ ܤܲܒܼܪܵܐ ܐܘܼ̈ܠܨܵܢܹܐ<EOS>ܐܲܝܟܼ ܠܵܐ ܡܸܕܸܡ ܚܫܝܼܒܼܝܼܢ ܠܲܢ ܘܠܵܐ ܡܵܘܬܵܐ<EOS> ܘܫܲܦܝܼܪ ܐܸܡ݂ܲܪ ܐ̄ܢܵܫ<EOS>ܡ̣ܢ ܠܒܼܝܼ̈ܫܲܝ ܐܲܠܗܵܐ ܤܵܦ̇ܩܵܐ ܗ̣̄ܝ ܠܲܡ ܓܹܝܪ ܪܸܚܡܬܹܗ ܕܐܲܠܵܗܵܐ<EOS>ܕܬܸܗܘܸܐ ܒܘܼܝܵܐܐ ܠܲܡܗܲܝܡܢܵܐ ܐܵܦ ܒܐܲܒܼܕܵܢܵܐ ܕܢܲܦܫܹܗ<EOS> ܡܵܢܵܐ ܠܲܡ<EOS>ܢܲܟܿܘܿܢܵܝܗܝ ܐܘܼ̈ܠܨܵܢܹܐ ܠܡܲܢ ܕܐܵܦ ܒܘܼ̈ܤܵܡܹܐ ܕܲܢܝܵܚܹ̈ܐ ܫܝܼܛܝܼܢ ܐܸܢܘܿܢ<EOS>ܠܹܗ ܡܸܛܠ ܛܵܒܼ̈ܬܼܵܐ ܕܲܥܬܼܝܼ̈ܕܼܵܢ؟<EOS>ܐܵܦ ܗܵܕܹܐ ܐܵܚܝ ܡܙܲܗܲܪ ܐ̄ܢܵܐ ܠܵܟܼ ܕܲܒܼܟܼܠܹܗ ܕܘܼܒܵܪܵܟܼ<EOS>ܢܸܗܘܸܐ ܥܵܠܹ̇ܒܼ ܡܲܬܼܩܵܠܵܐ ܕܲܡܪܲܚܡܵܢܘܼܬܼܵܐ<EOS> ܕܬܲܪܓܸܫ ܒܵܗ̇ ܒܗܵܝ̇<EOS>ܡܪܲܚܡܵܢܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܥܵܠܡܹ̈ܐ<EOS> ܗܵܠܹܝܢ ܕܝܼܠܲܢ<EOS>ܡܲܚܙܝܼܬܼܵܐ ܗܵܘ̈ܝܵܢ ܠܲܢ ܠܡܸܚܙܵܐ ܒܵܗ̇ ܠܗܵܘ̇ ܬܲܦܢܟܼܵܐ ܫܲܪܝܼܪܵܐ<EOS>ܒܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܼ ܠܗܵܝ̇ ܐܝܼܬܼܘܼܬܼܵܐ<EOS> ܒܗܵܠܹܝܢ ܘܕܲܐܝܟܼ ܗܵܠܹܝܢ<EOS>ܢܵܗܪܝܼܢܲܢ ܠܡܸܬܿܬܿܙܵܥܘܼ ܥܲܠ ܐܲܠܵܗܵܐ ܒܡܲܕܥܵܐ ܫܲܦܝܵܐ<EOS> ܠܸܒܵܐ ܚܲܪܡܵܐ<EOS>ܡ̣ܢ ܡܬܼܘܿܡ ܠܵܐ ܡܸܫܬܲܦܸܐ<EOS> ܒܲܪܢܵܫܵܐ ܡܪܲܚܡܵܢܵܐ ܐܵܤܝܵܐ ܗ̄ܘ̣<EOS>ܕܢܲܦܫܹܗ<EOS> ܕܥܲܝܡܵܐ ܕܚܸܫܟܵܐ ܐܲܝܟܼ ܕܲܒܼܪܘܼܚܵܐ ܥܲܙܝܼܙܬܵܐ ܪܵܕܹܦ ܡ̣ܢ<EOS>ܓܵܘܹܗ<EOS> ܚܘܼܒܼܠܵܐ ܗ̣̄ܝ ܛܵܒܼܵܐ ܕܥܲܠ ܐܲܠܵܗܵܐ ܗܵܕܹܐ ܐܲܝܟܼ ܡܸܠܬܹܗ<EOS>ܕܐܹܘܲܢܓܲܠܝܼܘܿܢ ܕܚܲܝܹ̈ܐ<EOS> ܛܘܼܒܼܵܘܗܝ ܠܲܡܪܲܚܡܵܢܵܐ ܕܲܥܠܵܘܗܝ ܢܸܗܘܘܿܢ<EOS>ܪ̈ܲܚܡܹܐ<EOS> ܤܛܲܪ ܡ̣ܢ ܕܲܠܗܲܠ ܐܵܦ ܐ̄ܪܵܙܵܢܵܐܝܼܬܼ ܗܵܪܟܵܐ<EOS> ܐܲܝܠܹܝܢ<EOS>ܐܸܢܘܿܢ ܪ̈ܲܚܡܹܐ ܕܡ̣ܢ ܗܵܠܹܝܢ ܪܵܘܪܒܼܝܼܢ؟ ܕܟܲܕܼ ܗ̤ܘ ܡܸܬܿܬܿܙܝܼܥ<EOS>ܒܪ̈ܲܚܡܹܐ ܥܲܠ ܒܲܪ ܒܸܤܪܹܗ ܘܗܵܘܹ̇ܐ ܠܹܗ ܫܵܘܬܵܦܵܐ ܒܚܲܫܹܗ ܡܵܪܲܢ<EOS>ܕܹܝܢ ܡܫܵܘܙܸܒܼ ܠܢܲܦܫܹܗ ܡ̣ܢ ܥܲܡܛܵܢܵܐ ܕܚܸܫܘܿܟܼܘܼܬܼܵܐ ܕܗ̤ܝ ܗ̣̄ܝ<EOS>ܓܹܗܲܢܵܐ ܡܸܬܼܝܲܕܼܥܵܢܝܼܬܼܵܐ ܘܲܡܩܲܪܸܒܼ ܠܵܗ̇ ܠܘܵܬܼ ܢܘܼܗܪܵܐ ܕܚܲܝܹ̈ܐ<EOS>ܠܒܼܘܼܤܵܡܵܗ̇<EOS> ܘܫܲܦܝܼܪ ܐܸܡ݂ܲܪ ܛܘܼܒܼܵܢܵܐ ܐܹܘܲܓܼܪܝܼܣ ܕܐܘܼܪܚܵܐ ܫܦܝܼܬܼܵܐ<EOS>ܡ̣ܢ ܡܪܲܚܡܵܢܘܼܬܼܵܐ ܗܵܘ̇ܝܵܐ<EOS> ܡܸܛܠܗܵܢܵܐ ܐܲܝܟܼ ܕܐܸܡ̇ܪܹܬܼ ܢܸܗܘܸܐ ܥܵܠܹ̇ܒܼ<EOS>ܠܟܼܠܗܘܿܢ ܕܘܼܒܵܪ̈ܲܝܟ ܠܸܒܵܐ ܡܪܲܚܡܵܢܵܐ ܘܬܸܫܟܲܚ ܫܠܵܡܵܐ ܠܘܵܬܼ<EOS>ܐܲܠܵܗܵܐ<EOS> ܐܸܙܕܲܗ̄ܪ ܕܲܠܡܵܐ ܬܹܐܬܸܐ ܒܐܝܼܕܲܝ̈ܟ ܒܝܼܫܬܼܵܐ ܥܲܠ ܐ̄ܢܵܫ<EOS>ܡܸܡܬܼܘܿܡ ܐܵܦܠܵܐ ܥܲܠ ܒܝܼܫܵܐ<EOS> ܘܡܵܐ ܕܡܵܛ̇ܝܵܐ ܒܐܝܼܕܲܝ̈ܟ ܠܲܡܫܵܘܙܵܒܼܘܼ<EOS>ܠܹܗ ܠܥܵܘܵܠܵܐ ܡ̣ܢ ܒܝܼܫܬܼܵܐ ܠܵܐ ܬܲܗܡܸܐ<EOS> ܠܵܘ ܕܐܸܢܗ̤ܘ ܕܪܲܚܝܼܩܵܐ<EOS>ܡܸܢܵܟܼ ܨܒܼܘܼܬܼܵܐ ܬܹܐܙܲܠ ܬܲܪܡܸܐ ܢܲܦܫܵܟܼ ܒܤܘܼܥܪ̈ܵܢܹܐ ܕܕܲܐܝܟܼ ܗܵܠܹܝܢ<EOS>ܕܠܵܘ ܕܝܼܠܵܟܼ ܗ̄ܘ̣ ܗܵܢܵܐ ܥ̇ܒܼܵܕܼܵܐ<EOS> ܐܸܠܵܐ ܐܸܢܗ̤ܘ ܕܒܼܐܝܼܕܲܝ̈ܟ ܤܝܼܡܵܐ<EOS>ܨܒܼܘܼܬܼܵܐ ܘܫܲܠܝܼܛ ܐܲܢ̄ܬܿ ܥܠܹܝܗ̇ ܒܕܲܐܝܟܼ ܕܲܒܼܢܸܤܝܘܿܢܵܐ ܐܸܬܼܩܲܪܒܲܬ̤<EOS>ܠܵܟܼ ܨܒܼܘܼܬܼܵܐ ܒܓܸܕܼܫܵܐ ܕܤܘܼܩܒܵܠܵܐ ܘܐܲܥܠܵܟܼ ܐܲܠܵܗܵܐ ܠܒܼܘܼܚܪܵܢܵܐ<EOS>ܒܝܲܕܼ ܡܸܫܬܲܒܼܩܵܢܘܼܬܼܵܐ ܐܸܙܕܲܗ̄ܪ ܒܢܲܦܫܵܟܼ ܕܲܠܡܵܐ ܬܸܗܘܸܐ ܫܵܘܬܵܦܵܐ<EOS>ܒܲܕܼܡܹܗ ܕܥܵܘ̇ܠܵܐ ܒܗܵܝ̇ ܕܠܵܐ ܡܸܬܼܚܲܦܲܛ ܐܲܢ̄ܬܿ ܠܦܘܼܨܵܝܹܗ<EOS> ܐܸܠܵܐ<EOS>ܒܟܼܠܵܗ̇ ܢܲܦܫܵܟܼ ܐܸܬܼܦܲܪܲܣ ܕܲܬܼܫܵܘܙܒܼܝܼܘܗܝ ܘܐܵܦܸܢ ܠܲܡܡܵܬܼ ܥܲܠ<EOS>ܐܲܦܵܘ̈ܗܝ<EOS> ܤܵܗܕܵܐ ܐܲܢ̄ܬܿ ܫܲܪܝܼܪܵܐܝܼܬܼ ܒܗܵܕܹܐ ܫܵܥܬܼܵܐ ܘܐܲܝܟܼ ܗܵܘ̇<EOS>ܕܲܚܠܵܦ ܚܲܛܝܹ̈ܐ ܡܵܘܬܵܐ ܕܲܨܠܝܼܒܼܵܐ ܩܲܒܸܿܠ<EOS> ܘܐܲܦܝܼܣ ܠܐܲܠܵܗܵܐ ܕܠܵܐ<EOS>ܬܸܦܘܼܩ ܡܸܢܵܟܼ ܕܝܼܠܵܟ ܗܵܕܹܐ<EOS> ܐܸܠܵܐ ܘܐܵܦܸܢ ܫܵܘܹ̇ܐ ܠܒܼܝܼܫܬܼܵܐ ܒܐܝܼ̈ܕܲܝ<EOS>ܐ̄ܚܪ̈ܵܢܹܐ ܢܩܲܒܸܠ ܕܝܼܢܵܐ ܕܤܘܼܥܪܵܢܹܗ<EOS> ܠܵܘ ܕܝܼܠܵܟܼ ܗ̣̄ܝ ܠܡܸܚܙܵܐ<EOS>ܫܵܘܝܘܼܬܼܵܐ ܕܤܘܼܥܪ̈ܵܢܵܘܗܝ<EOS> ܒܐܝܼܕܲܝ̈ܟ ܕܝܼܠܵܟܼ ܛܵܒܼܬܼܵܐ ܬܹܐܬܸܐ<EOS>ܥܠܵܘܗܝ<EOS>ܐܸܬܿܕܲܟܼܪ ܠܗܵܘ̇ ܕܲܛܥܝܼܢ ܠܟܼܠ ܟܲܕܼ ܩܕܼܵܡ ܥܲܝܢܵܘ̈ܗܝ<EOS>ܐܝܼܬܲܝܗܘܿܢ ܤܘܼܥܪ̈ܵܢܹܐ ܕܟܼܠܢܵܫ ܘܝܲܬܝܼܪ ܡ̣ܢ ܫܸܡܫܵܐ ܢܵܗ̇ܪܝܼܢ<EOS>ܩܕܼܵܡܵܘܗܝ ܘܤܵܦܹ̇ܩ ܠܡܵܘܒܵܕܼܘܼ ܐܸܢ ܒܵܥܹ̇ܐ ܠܟܼܠ ܐ̄ܢܵܫ ܒܗܵܘܦܵܐ<EOS>ܕܦܘܼܡܹܗ<EOS> ܐܲܢ̄ܬܿ ܕܹܝܢ ܠܵܐ ܗ̄ܘ̣ܵܐ ܕܬܲܦܸܩ ܬܒܲܥܬܼܵܐ ܥܲܠ ܤܘܼܥܪ̈ܵܢܹܐ<EOS>ܘܥܵܒܼܘܿܕܲܝ̈ܗܘܿܢ ܤܝܼܡ ܐܲܢ̄ܬܿ ܐܸܠܵܐ ܕܬܸܒܼܥܸܐ ܪ̈ܲܚܡܹܐ ܥܲܠ ܥܵܠܡܵܐ<EOS>ܘܬܸܫܗܲܪ ܚܠܵܦ ܦܘܼܪܩܵܢܵܐ ܕܟܼܠ ܘܬܸܫܬܵܘܬܲܦ ܒܚܲܫܵܐ ܕܟܼܠܢܵܫ<EOS>ܕܙܲܕܝܼ̈ܩܹܐ ܘܲܕܚܲܛܵܝܹ̈ܐ<EOS> ܘܲܗ̤ܘܲܝܬܿ ܝܵܕܲܥ̇ ܕܐܸܢܗ̤ܘ ܕܫܵܘܹ̇ܐ ܗܵܘ̇ ܡ̇ܢ<EOS>ܕܗ̤ܘ ܠܵܐ ܡܲܒܼܥܲܕܼ ܤܲܓܝܼ ܙܲܒܼܢܵܐ ܕܦܵܟܼܪܵܐ ܠܹܗ ܟܹܐܢܘܼܬܼܵܐ ܒܐܝܼܕܼܵܐ<EOS>ܕܲܐ̄ܚܪ̈ܵܢܹܐ ܕܫܵܘܹ̇ܝܢ ܠܹܗ ܠܤܘܼܥܪܵܢܵܐ ܘܐܲܢ̄ܬܿ ܦܵܪܹܩ ܐܲܢ̄ܬܿ ܢܲܦܫܵܟܼ<EOS>ܘܗܵܘܹ̇ܐ ܐܲܢ̄ܬܿ ܤܵܗܕܵܐ ܚܲܝܵܐ<EOS> ܘܐܵܦܠܵܐ ܗܵܕܹܐ ܙܵܕܹܩ ܠܵܟܼ ܕܬܸܒܼܥܸܐ<EOS>ܘܬܸܪܢܸܐ ܐܸܠܵܐ ܠܡܸܒܼܥܵܐ ܥܠܵܘܗܝ ܡ̣ܢ ܡܪܲܚܡܵܢܘܼܬܹܗ ܕܐܲܠܵܗܵܐ<EOS>ܕܢܸܫܬܲܚܠܲܦ ܘܢܸܗܘܸܐ ܐܲܝܟܼ ܨܸܒܼܝܵܢܹܗ ܕܐܲܠܵܗܵܐ<EOS> ܘܲܒܼܙܲܕܝܼܩܘܼܬܼܵܐ<EOS>ܢܸܦܘܿܩ ܡ̣ܢ ܚܲܝܹ̈ܐ ܘܠܵܐ ܒܦܘܿܪܥܵܢ ܥܵܘ̣ܠܵܐ<EOS> ܗ̤ܘܝܼ ܚܠܵܦ ܬܵܒܼܘܿܥܵܐ<EOS>ܦܵܪܘܿܩܵܐ<EOS> ܚܠܵܦ ܪܵܫܘܿܝܵܐ ܡܢܝܼܚܵܢܵܐ<EOS> ܚܠܵܦ ܡܲܫܠܡܵܢܵܐ ܤܵܗܕܵܐ<EOS>ܚܠܵܦ ܡܟܼܵܘܢܵܢܵܐ ܡܦܝܼܤܵܢܵܐ<EOS> ܚܠܵܦ ܡܲܟܿܤܵܢܵܐ ܤܢܹܐܓܼܪܵܐ<EOS> ܚܠܵܦ<EOS>ܚܲܛܵܝܹ̈ܐ ܐܲܦܝܼܣ ܕܢܸܤܚܲܢܢܘܼܢ<EOS> ܘܥܲܠ ܙܲܕܝܼ̈ܩܹܐ ܨܲܠܵܐ ܕܢܸܬܼܢܲܛܪܘܼܢ<EOS>ܠܒܼܝܼ̈ܫܹܐ ܙܟܼܝܼ ܒܒܲܤܝܼܡܘܼܬܼܵܟܼ<EOS> ܘܲܠܛܲܢܵܢܹ̈ܐ ܐܲܬܼܡܲܗ ܒܛܵܒܼܘܼܬܼܵܟܼ<EOS>ܠܪܵܚܡܲܝ ܟܹܐܢܘܼܬܼܵܐ ܟܲܚܸܕܼ ܒܲܡܪܲܚܡܵܢܘܼܬܼܵܟܼ<EOS> ܥܲܡ ܐܲܠܝܼ̈ܨܹܐ ܐܸܬܼܐܲܠܨ<EOS>ܒܲܬܪܥܝܼܬܼܵܟܼ<EOS> ܠܟܼܠܢܵܫ ܐܲܚܸܒܼ<EOS> ܘܡ̣ܢ ܟܠܢܵܫ ܐܲܪܚܸܩ<EOS> ܠܡܵܘܬܵܐ<EOS>ܐܸܬܼܥܲܗ̄ܕܼ<EOS> ܘܲܠܡܲܥܲܠܬܵܟܼ ܕܒܹܗ ܐܸܬܿܛܲܝܲܒܼ<EOS> ܘܲܠܪܲܗܛܵܟܼ ܨܲܒܸܬܼ<EOS>ܥܗܲܕܼ ܕܲܚܛܵܗܹ̈ܐ ܕܟܼܠܢܵܫ ܠܒܹܝܬܼ ܕܝܼܢܵܐ ܩܵܕܼܡܝܼܢ ܠܗܘܿܢ<EOS>ܒܫܵܪ̈ܥܵܬܼܵܐ ܠܵܐ ܬܼܦܤܘܿܩ ܤܲܒܼܪܵܐ<EOS> ܠܵܘ ܕܠܵܐ ܬܸܚܲܫ ܐܵܡܲ݁ܪ ܐ̄ܢܵܐ<EOS>ܐܸܠܵܐ ܠܵܐ ܕܠܵܐ ܐܵܤܝܘܼܬܼܵܐ ܬܸܚܫܘܿܒܼ ܕܐܝܼܬܲܝܗܹܝܢ<EOS> ܦܲܩܵܚ ܓܹܝܪ ܬܒܼܝܼܪܵܐ<EOS>ܡ̣ܢ ܡܫܼܬܼܵܐ<EOS> ܒܗܵܝ̇ ܕܐܵܦ ܠܲܬܼܒܼܝܼܪܵܐ ܐܝܼܬܼ ܗ̄ܘ̣ ܐܵܤܝܵܐ ܗܵܘ̇ ܕܲܒܼܥ̣ܵܐ<EOS>ܪ̈ܲܚܡܹܐ ܥܲܠ ܙܵܩ̈ܘܿܦܹܐ ܒܲܙܩܝܼܦܵܐ ܗܵܘ̇ ܕܟܲܕܼ ܒܲܙܩܝܼܦܵܐ ܬܠܸܐ<EOS>ܠܩܵܛ̈ܘܿܠܹܐ ܚܲܤܝܼ<EOS> ܟܠ ܚܛܵܗܝܼ̈ܢ ܠܲܡ ܘܓܼܘܼ̈ܕܵܦܝܼܢ ܢܸܫܬܲܒܼܩܘܼܢ<EOS>ܠܲܒܼܢܲܝ̈ܢܵܫܵܐ ܗܵܢܵܘ ܕܹܝܢ ܒܲܬܼܝܵܒܼܘܼܬܼܵܐ<EOS>ܒܩܲܠܝܼܠ ܒܸܟܼܝܵܐ ܠܫܸܡܥܘܿܢ ܕܲܟܼܦܲܪ ܚܲܤܝܼ ܠܹܗ<EOS> ܘܒܼܵܬܲܪ<EOS>ܩܝܵܡܬܹܗ ܦܩܲܕܼ ܠܹܗ ܠܡܸܗܘܵܐ ܪܹܫܵܐ ܠܲܓܼܙܵܪܹܗ<EOS> ܬܠܵܬܼ ܙܲܒܼܢ̈ܝܼܢ<EOS>ܡܫܲܐܸܠ ܠܹܗ ܪܵܚܹ̇ܡ ܐܲܢ̄ܬܿ ܠܝܼ ܚܠܵܦ ܬܠܵܬܼ ܙܲܒܼܢ̈ܝܼܢ ܕܲܟܼܦܲܪ ܒܹܗ<EOS>ܐܲܝܟܼ ܕܲܢܫܲܪܲܪ ܠܫܘܼܒܼܩܵܢܹܗ<EOS> ܡܫܝܼܚܵܐ ܚܠܵܦ ܚܲܛܵܝܹ̈ܐ ܐܸܬܼ݂ܵܐ ܕܢܲܐܤܸܐ<EOS>ܠܲܬܼܒܼܝܼܪ̈ܲܝ ܠܸܒܵܐ ܘܢܸܥܨܘܿܒܼ ܟܹܐܒܲܝ̈ܗܘܿܢ<EOS> ܪܘܼܚܹܗ ܠܲܡ ܕܡܵܪܝܵܐ<EOS>ܥܠܲܝ ܡܸܛܠ ܗܵܢܵܐ ܡܲܫܚܲܢܝ ܠܲܡܪܲܒܵܪܘܼ ܠܡܸܤ̈ܟܹܢܹܐ<EOS> ܘܫܲܠܚܲܢܝ<EOS>ܠܡܲܐܤܵܝܘܼ ܠܲܬܼܒܼܝܼܪ̈ܲܝ ܠܸܒܵܐ ܘܲܠܡܲܟܼܪܵܙܘܼ ܠܲܫ̈ܒܲܝܵܐ ܫܘܼܒܼܩܵܢܵܐ<EOS>ܘܠܲܥܘܼܝܼܪܹ̈ܐ ܚܙܵܝ̈ܐ ܘܠܲܡܫܲܪܵܪܘܼ ܠܲܬܼܒܼܝܼܪܹ̈ܐ ܒܫܘܼܒܼܩܵܢܵܐ<EOS> ܘܲܫܠܝܼܚܵܐ<EOS>ܒܐܸܓܲܪܬܹܗ ܝܼܫܘܿܥ ܡܫܝܼܚܵܐ ܐܸܬ݂ܼܵܐ ܠܥܵܠܡܵܐ ܠܡܲܚܲܝܘܼ ܠܚܲܛܵܝܹ̈ܐ<EOS>ܘܡܵܪܹܗ ܤܵܗܹ̇ܕܼ ܠܵܐ ܓܹܝܪ ܐܸܬܹ̇ܝܬܼ ܠܙܲܕܝܼ̈ܩܹܐ ܠܡܸܩܪܵܐ<EOS> ܠܵܐ ܠܲܡ<EOS>ܤܢܝܼܩܝܼܢ ܚܠܝܼ̈ܡܹܐ ܥܲܠ ܐܵܤܝܵܐ ܐܸܠܵܐ ܐܲܝܠܹܝܢ ܕܒܼܝܼܫ ܒܝܼܫ ܥܒܼܝܼܕܼܝܼܢ<EOS>ܘܲܬܼܪܹܝܢ ܠܲܡ ܚܲܝܵܒܹ̈ܐ ܐܝܼܬܼ ܗ̄ܘ̣ܵܘ ܠܚܲܕܼ ܡܵܪܹܐ ܚܵܘܒܵܐ<EOS> ܘܲܕܼܠܲܝܬܿ<EOS>ܗ̄ܘ̣ܵܐ ܠܗܘܿܢ ܠܡܸܦܪܲܥ ܠܲܬܼܪ̈ܲܝܗܘܿ ܫܒܲܩ̣<EOS> ܗܵܢܵܘ ܕܹܝܢ ܟܲܕܼ<EOS>ܐܲܦܝܼܤܘܼܗܝ<EOS> ܡܚܝܼܠ ܗ̣̄ܘܼ ܟܝܵܢܲܢ ܚܲܠܵܫܵܐ ܐܸܢ ܬܩܝܼܡ ܠܲܬܼܒܲܥܬܼܵܐ<EOS>ܟܹܐܢܘܼܬܹܗ ܕܐܲܠܵܗܵܐ<EOS> ܒܲܕܼܓܼܘܿܢ ܒܪ̈ܲܚܡܹܐ ܡܸܬܼܚܲܫܲܚ ܒܟܼܠܙܒܲܢ<EOS>ܚܒܼܝܼܫܝܼܢ ܬܚܹܝܬܼ ܚܵܘܒܿܬܼܵܐ<EOS> ܠܵܐ ܬܸܚܛܸܐ ܐܘܿ ܒܲܢܵܫܵܐ ܒܤܘܼܟܵܝܵܐ<EOS>ܕܲܬܼܝܵܒܼܘܼܬܼܵܐ ܘܠܵܐ ܬܲܫܦܸܠ ܥܲܠ ܬܘܼܟܼܠܵܢ ܫܘܼܒܼܩܵܢܵܐ<EOS> ܐܸܬܿܕܲܟܼܪ<EOS>ܕܡܵܘܬܵܐ ܠܵܐ ܡܸܫܬܵܘܚܲܪ<EOS> ܠܵܐ ܬܸܨܛܲܢܲܥ ܠܡܸܩܪܲܒܼ ܠܗܲܢܝܼܐܘܼܬܼܵܐ<EOS>ܕܲܚܛܝܼܬܼܵܐ ܒܬܲܪܥܝܼܬܼܵܐ ܕܚܵܪܥܘܼܬܼܵܐ<EOS> ܐܲܠܵܗܵܐ ܠܵܐ ܡܸܬܼܒܲܙܲܚ<EOS> ܩܲܕܝܼܸܡܵܐ<EOS>ܝܑܼܕܲܥܬܹܗ ܠܚܘܼܫܵܒܼܵܟܼ ܡܲܕܼܪܸܟܼ ܠܵܟܼ ܓܹܝܪ ܐܘܼܠܨܵܢܵܐ ܡܸܢܫܹܠܝ<EOS>ܘܩܵܪܹܐ ܐܲܢ̄ܬܿ ܘܠܵܐ ܥܵܢܹ̇ܐ ܠܵܟܼ<EOS> ܐܸܡܲܬܼܝ ܕܩܵܪܹܒܼ ܐܲܢ̄ܬܿ ܠܘܵܬܼ<EOS>ܬܸܫܘܝܼܬܼܵܟܼ ܕܲܡܛ̣ܵܐ ܙܲܒܼܢܵܐ ܠܡܸܕܼܡܲܟܼ ܐܸܡܲܪ ܐܘܿ ܬܸܫܘܝܼܬܼܵܐ<EOS>ܕܲܠܡܵܐ ܒܗܵܢܵܐ ܠܸܠܝܵܐ ܩܲܒܼܪܵܐ ܥܬܼܝܼܕܼܵܐ ܐܲܢ̄ܬܿܝ ܠܡܸܗܘܵܐ ܠܝܼ<EOS>ܘܠܵܐ ܝܵܕܲܥ̇ ܐ̄ܢܵܐ<EOS> ܕܲܠܡܵܐ ܚܠܵܦ ܫܸܢܬܼܵܐ ܕܙܲܒܼܢܵܐ<EOS> ܗܵܝ̇ ܫܸܢܬܼܵܐ ܕܲܠܥܵܠܲܡ<EOS>ܥܬܼܝܼܕܼܵܐ ܠܡܸܦܲܠ ܥܠܲܝ ܒܗܵܢܵܐ ܠܸܠܝܵܐ<EOS> ܘܐܸܢܵܐ ܡܸܬܼܪܲܥܸܐ ܐ̄ܢܵܐ<EOS>ܠܛܘܼܝܵܒܼܵܐ ܕܝܵܘ̈ܡܹܐ ܘܝܲܪ̈ܚܹܐ ܕܠܵܐ ܚܵܙܹ̇ܐ ܐ̄ܢܵܐ ܠܗܘܿܢ<EOS> ܥܲܕܼ ܐܝܼܬܼ ܠܵܟܼ<EOS>ܪܸ̈ܓܼܠܹܐ ܗܲܪܛ ܒܵܬܲܪ ܦܘܼܠܚܵܢ ܟܹܐܢܘܼܬܼܵܐ ܡ̣ܢ ܩܕܼܵܡ ܕܢܸܦܸܠ<EOS>ܒܗܹܝܢ ܗܵܘ̇ ܐܲܤܘܼܪܵܐ ܕܠܲܝܬܿ ܠܹܗ ܬܘܼܒܼ ܦܘܼܪܤܵܐ ܠܡܸܫܬܪܵܝܘܼ<EOS>ܥܲܕܼ ܐܝܼܬܼ ܠܵܟܼ ܐܝܼ̈ܕܲܝܵܐ ܦܫܘܿܛ ܠܲܫܡܲܝܵܐ ܒܲܨܠܘܿܬܼܵܐ ܩܕܼܵܡ ܙܲܒܼܢܵܐ<EOS>ܗܵܘ̇ ܕܢܵܦ̇ܠܝܼܢ ܕܪ̈ܵܥܲܝܟ ܡ̣ܢ ܥܸܩܵܪܗܘܿܢ ܘܨܵܝܹ̇ܐ ܐܲܢ̄ܬܿ ܠܲܡܕܲܠܵܝܘܼ<EOS>ܐܸܢܘܿܢ ܘܠܵܐ ܡܸܫܟܲܚ ܐܲܢ̄ܬܿ<EOS> ܥܲܕܼ ܐܝܼܬܼ ܠܵܟܼ ܨܸܒܼ̈ܥܵܬܼܵܐ ܙܩܘܿܦ ܠܘܵܬܼ<EOS>ܐܲܠܵܗܵܐ ܒܬܲܟܼܫܲܦܬܼܵܐ<EOS> ܕܐܵܬܹ̇ܐ ܥܸܕܵܢܵܐ ܕܡܸܬܼܪܲܦܝܵܐ ܚܝܼܨܘܼܬܼܵܐ<EOS>ܕܲܓܼܕܼܝܼܠܘܼܬܼܗܹܝܢ ܗܵܝ̇ ܤܩܝܼܠܬܼܵܐ<EOS> ܥܲܕܼ ܐܝܼܬܼ ܠܵܟܼ ܥܲܝ̈ܢܹܐ<EOS> ܡܠܝܼ ܐܸܢܹܝܢ<EOS>ܕܸܡ̈ܥܹܐ ܒܲܨܠܘܿܬܼܵܐ ܒܲܒܼܟܼܵܬܼܵܐ ܕܥܲܠ ܐܲܦܲܝ̈ ܚܛܵܗܲܝ̈ܟ<EOS> ܩܕܼܵܡ ܫܵܥܬܼܵܐ<EOS>ܕܢܸܩܪܘܿܡ ܚܸܠܵܐ ܥܲܠ ܐܘܼ̈ܟܵܡܵܬܼܵܐ ܘܡܸܫܬܲܡܪ̈ܵܢ ܒܲܚܝܵܪܵܐ ܕܠܵܐ<EOS>ܪܓܸܫܬܼܵܐ ܠܚܲܕܼ ܓܘܿܢܝܵܐ ܘܠܵܐ ܝܵܕܲܥ̇ ܐܲܢ̄ܬܿ<EOS> ܥܲܕܼ ܡܛܲܟܲܣ ܠܸܒܵܐ<EOS>ܡܲܒܿܘܼܥܵܐ ܕܚܘܼ̈ܫܵܒܹܐ ܒܚܲܝܠܵܐ ܦܵܪܘܿܫܵܐ ܐܸܬܼܪܲܥܵܐ ܐܲܝܠܹܝܢ ܕܲܡܥܲܪܪ̈ܵܢ<EOS>ܠܚܲܝܲܝ̈ܨ ܩܕܼܵܡ ܕܡܸܬܿܕܵܘܕܼܵܐ ܢܲܦܫܵܐ ܠܡܲܦܲܩܬܼܵܐ ܕܡܸܢܹܗ ܘܗܵܘܹ̇ܐ<EOS>ܒܲܝܬܼܵܐ ܕܲܨܕܸܐ ܡ̣ܢ ܥܵܡܘܿܪ̈ܵܘܗܝ<EOS>ܐܘܿ ܚܲܟܿܝܼܡܵܐ ܠܵܐ ܢܫܲܕܠܵܟܼ ܚܘܼܫܵܒܼܵܐ ܒܤܘܼܟܵܝܵܐ ܕܚܲܝܹ̈ܐ ܐܲܪ̈ܝܼܟܹܐ<EOS>ܒܲܕܼܡܘܼܬܼ ܗܲܒܵܒܼܵܐ ܕܢܵܫܹ̇ܒܼ ܒܹܗ ܫܵܘܒܵܐ ܘܟܼܵܡܹ̇ܫ ܢܵܦܲܚ ܒܵܟܼ ܡ̣ܢ<EOS>ܓܵܘܵܟܼ ܚܲܕܼ ܡ̣ܢ ܐܸܤܛܘܼ̈ܟܼܤܹܐ ܕܒܼܵܟܼ<EOS> ܘܟܲܕܼ ܠܵܐ ܝܵܕܲܥ̇ ܐܲܢ̄ܬܿ<EOS>ܡ̣ܢ ܫܸܠܝܵܐ ܡܸܬܼܪ̈ܲܫܠܵܢ ܒܘܼܪ̈ܟܲܝܟ<EOS> ܘܟܲܕܼ ܤܵܒܲܪ ܐܲܢ̄ܬܿ ܕܠܵܘ ܡܸܕܸܡ<EOS>ܗ̄ܘ̣ ܥܲܕܼ ܡܤܵܘܤܸܐ ܐܲܢ̄ܬܿ ܠܹܗ ܠܟܼܘܼܪܗܵܢܵܐ ܡܸܢܫܹܠܝ ܩ̣ܪܸܒܼ<EOS>ܗܵܘ̇ ܟܲܫܝܼܪܵܐ ܗܵܘ̇ ܕܲܡܓܸܿܚܟܼ ܒܚܲܟܝܼ̈ܡܹܐ<EOS> ܐܘܿ ܠܕܼܵܘܝܘܼܬܹܗ ܕܲܟܼܝܵܢܲܢ<EOS>ܕܲܟܼܡܵܠ ܐܲܚܝܼܕܼܝܼܢܲܢ ܒܪܸܚܡܬܹܗ ܠܗܵܘ̇ ܕܠܵܐ ܨܵܒܹ̇ܐ ܐܲܠܵܗܵܐ ܕܢܸܫܒܿܩܲܢ<EOS>ܒܓܼܵܘܹܗ ܤܝܼܡ ܠܸܒܵܟܼ ܠܛܘܼܝܵܒܼܵܐ ܕܡܹܐܙܲܠܬܼܵܐ ܐܘܿ ܒܲܪܢܵܫܵܐ<EOS> ܐܲܝܟܼ<EOS>ܚܲܟܿܝܼܡܵܐ ܗ̤ܘܝܼ ܡܤܲܟܸܐ ܟܠܫܵܥ ܠܲܚܙܘܼܸܩܝܵܐ ܟܲܕܼ ܡܸܬܼܚܲܫܲܒܼ ܐܲܢ̄ܬܿ<EOS>ܟܠܝܘܿܡ ܕܗܵܐ ܡܛ̣ܵܐ ܠܬܲܪܥܵܐ ܐܝܼܙܓܲܕܵܐ ܕܐܸܬ݂ܼܵܐ ܒܵܬܲܪܝ<EOS> ܡܵܢܵܐ<EOS>ܝܲܬܿܝܼܒܼ ܐ̄ܢܵܐ؟ ܡܹܐܙܲܠܬܼܵܐ ܗ̣̄ܝ ܕܲܠܥܵܠܲܡ ܬܘܼܒܼ ܠܲܝܬܿ ܠܝܼ ܠܡܸܦܢܵܐ<EOS>ܠܟܼܵܐ<EOS> ܒܗܵܢܵܐ ܪܸܥܝܵܢܵܐ ܒܘܼܬܼ ܒܟܼܠ ܠܸܠܝܵܐ<EOS> ܘܲܒܼܗܵܢܵܐ ܚܘܼܫܵܒܼܵܐ<EOS>ܗܪܘܿܓܼ ܒܟܼܠ ܐܝܼܡܵܡܵܐ<EOS> ܕܡܵܐ ܕܐܸܬ݂ܼܵܐ ܬܸܦܨܲܚ ܠܐܘܼܸܪܥܹܗ<EOS>ܕܬܼܵܐ ܒܲܫܠܵܡ<EOS> ܝܸܕܼܥܹ̇ܬܼ ܕܡܹܐܬܼܵܐ ܐܵܬܹ̇ܐ ܐܲܢ̄ܬܿ ܘܠܵܐ ܐܲܒܼܤ̇ܝܼܬܼ ܒܡܸܕܸܡ<EOS>ܕܚܵܫܲܝ ܠܝܼ ܠܐܘܼܪܚܵܐ<EOS> ܐܸܙܕܵܘܲܕܼ ܠܐܘܼܪܚܵܟܼ ܢܲܓܝܼܪܬܵܐ ܚܲܟܿܝܼܡܵܐ<EOS>ܐܲܪܝܼܡ ܝܘܼܩܪܵܐ ܕܫܸܢܬܼܵܐ ܡ̣ܢ ܠܸܒܵܟܼ ܙܡܝܼܢܵܐ<EOS> ܛܲܟܸܣ ܡܵܐܢܲܝ̈ܟ<EOS>ܠܡܲܦܲܩܬܼܵܐ ܥܵܡܘܿܪܵܐ<EOS> ܩܪܸܒܼ ܠܹܗ ܘܲܥܕܵܐ ܕܨܲܦܪܵܐ ܐܵܪܚܵܐ ܡܵܢܵܐ<EOS>ܕܲܡܝܟܼ ܐܲܢ̄ܬܿ؟ ܩܘܼܡ ܛܲܝܸܒܼ ܢܲܦܫܵܟܼ ܡܲܠܵܚܵܐ ܪܵܕܹܐ ܒܝܲܡܵܐ ܩܘܼܡ<EOS>ܐܲܬܼܩܸܢ ܡܵܐܢܲܝ̈ ܐܸܠܦܵܟܼ ܕܠܵܐ ܝܵܕܲܥ ܐܲܢ̄ܬܿ ܒܐܲܝܢܵܐ ܥܸܕܵܢܵܐ ܢܵܦ̇ܩܵܐ<EOS>ܠܵܟܼ ܪܘܼܚܵܐ<EOS> ܐܸܬܼܥܲܬܲܕܼ ܘܐܸܬܿܛܲܝܲܒܼ ܥܲܕܼܠܵܐ ܢܹܐܬܸܐ ܗܵܘ̇ ܕܲܡܚܲܒܸܿܠ<EOS>ܨܘܼܪ̈ܵܬܼܵܟܼ<EOS> ܨܘܼܪܬܗܘܿܢ ܠܲܡ ܬܒܲܠܸܐ ܫܝܘܿܠ<EOS> ܘܡ̣ܢ ܫܘܼܒܼܚܹܗ<EOS>ܦܲܐܝܵܐ ܕܲܟܼܝܵܢܵܐ ܢܸܬܿܕܲܚܩܘܼܢ ܘܲܠܚܘܼܪܒܵܐ ܢܸܫܪܟܼܘܼܢ ܓܘܼܫܡܲܝ̈ܗܘܿܢ<EOS>ܐܲܝܵܬܐ ܠܥܘܼܗܕܵܢܵܐ ܒܟܼܠܗܘܿܢ ܥܸܕܵܢܲܝ̈ܟ ܠܗܵܘ̇ ܚܘܼܒܵܠܵܐ ܓܢܝܼܚ<EOS>ܚܙܵܬܼܵܐ ܗܵܘ̇ ܒܘܼܕܵܪܵܐ ܕܠܵܐ ܕܡܘܼܬܼܵܐ ܕܪܸ̈ܓܼܫܲܝܟ ܘܗܵܝ̇ ܡܲܦܘܼܠܬܼܵܐ<EOS>ܕܒܸܢܝܵܢܹܗ ܕܓܼܘܼܫܡܵܟܼ ܗܵܘ̇ ܡܘܼܙܵܓܼܵܐ ܢܲܩܕܵܐ ܕܗܵܘܹ̇ܐ ܤܝܵܢܵܐ ܒܲܫܝܘܿܠ<EOS>ܛܘܼܒܼܵܘܗܝ ܠܡܲܢ ܕܲܒܼܚܲܕܼܘܼܬܼܵܐ ܐܵܪܲܥ ܠܹܗ ܠܥܘܼܗܕܵܢܹܗ ܕܗܵܘ̇<EOS>ܚܘܼܒܵܠܵܐ ܛܘܼܒܼܵܘܗܝ ܠܡܲܢ ܕܲܒܼܤܲܒܼܪܵܐ ܛܵܒܼܵܐ ܤܲܟܝܼ ܠܤܘܼܥܪܵܢܵܐ<EOS>ܗܵܘ̇ ܡܠܸܐ ܐ̄ܪܵܙܵܐ ܕܒܹܗ ܟܲܤܝܵܐ ܬܗܝܼܪܘܼܬܼ ܚܲܝܠܹܗ ܪܲܒܵܐ ܕܒܼܵܪܘܿܝܵܐ<EOS>ܗܸܪܓܵܐ ܪܘܼܚܵܢܵܐ ܐܝܼܬܼܵܘܗܝ ܥܸܢܝܵܢܵܐ ܐܲܡܝܼܪܵܐ ܕܗܵܘ̇ ܤܘܼܟܵܝܵܐ ܕܒܼܵܬܲܪ<EOS>ܩܝܵܡܬܼܵܐ<EOS>ܡܫܲܪܝܵܢܹܗ ܕܙܵܘܥܵܐ ܗܵܢܵܐ ܒܪܸܥܝܵܢܵܐ ܬܚܘܼܡܵܗ̇ ܕܲܬܼܝܵܒܼܘܼܬܼܵܐ<EOS>ܠܵܒܼܘܿܟܼܵܗ̇ ܕܲܬܼܝܵܒܼܘܼܬܼܵܐ ܒܢܲܦܫܵܐ ܐܝܼܬܼܵܘܗܝ ܪܸܢܝܵܐ ܐܲܡܝܼܢܵܐ ܕܲܥܬܼܝܼ݁ܕܼܵܬܼܵܐ<EOS>ܕܐܸܬܿܬܿܙܝܼܥ ܒܲܬܼܝܵܒܼܘܼܬܼܵܐ ܫܲܢܝܼ ܒܤܲܒܼܪܹܗ ܠܥܵܠܡܵܐ ܕܲܥܬܼܝܼܕܼ<EOS>ܕܲܛ̣ܥܵܗ̇ ܠܗܵܕܹܐ ܩܵܘ̣ܝܼ ܪܸܥܝܵܢܹܗ ܒܥܵܠܡܵܐ ܗܵܢܵܐ<EOS> ܕܡܲܚܸܒܼ<EOS>ܥܸܢܝܵܢܵܐ ܕܥܲܡ ܡܫܝܼܚܵܐ ܡܲܚܸܒܼ ܠܡܸܗܘܵܐ ܒܲܠܚܘܿܕܼܵܘܗܝ<EOS> ܕܡܲܚܸܒܼ<EOS>ܕܲܢܟܲܬܲܪ ܥܲܡ ܤܲܓܝܼ̈ܐܹܐ ܪܵܚܡܵܐ ܐܝܼܬܼܵܘܗܝ ܕܥܵܠܡܵܐ ܗܵܢܵܐ<EOS> ܬܝܵܒܼܘܼܬܼܵܐ<EOS>ܐܝܼܬܹܝܗ̇ ܟܡܝܼܪܘܼܬܼܵܐ ܐܲܡܝܼܢܬܼܵܐ ܕܠܸܒܵܐ ܒܗܘܼܓܵܝܵܐ ܕܗܵܘ̇ ܬܘܼܸܩܵܢܵܐ<EOS>ܪܵܒܵܐ ܕܠܵܐ ܡܸܬܼܦܲܫܲܩ<EOS> ܕܐܲܝܟܲܢ ܟܲܝ ܐܹܡܲܢܲܥ ܠܗܵܝ̇ ܡܲܥܲܠܬܼܵܐ ܠܵܐ<EOS>ܡܸܬܼܡܲܠܠܵܢܝܼܬܼܵܐ؟ ܐܸܢ ܪܵܚܹ̇ܡ ܐܲܢ̄ܬܿ ܬܝܵܒܼܘܼܬܼܵܐ ܪܚܲܡ ܐܵܦ ܫܸܠܝܵܐ<EOS>ܠܒܲܪ ܡܸܢܹܗ ܓܹܝܪ ܠܵܐ ܡܸܫܬܲܡܠܝܵܐ ܬܝܵܒܼܘܼܬܼܵܐ<EOS> ܐܸܢ ܐܝܼܬܼ ܕܡܸܬܼܚܪܸܐ<EOS>ܥܲܠ ܗܵܕܹܐ ܠܵܐ ܬܸܬܼܚܪܸܐ ܥܲܡܹܗ ܠܵܐ ܓܹܝܪ ܝܵܕܲܥ̇ ܡܵܢܵܐ ܐܵܡܲ݁ܪ<EOS>ܐܸܠܘܼ ܝܑܼܕܲܥ̣ ܡܵܢܲܐ ܗ̣̄ܝ ܬܝܵܒܼܘܼܬܼܵܐ ܝܵܕܲܥ̇ ܗ̄ܘ̣ܵܐ ܐܵܦ ܕܘܼܟܿܬܼܵܗ̇<EOS>ܘܲܕܼܠܵܐ ܡܸܬܼܓܲܡܤܵܠ ܒܲܫܓܼܘܼܫܝܵܐ<EOS> ܐܸܢ ܪܵܚܹ̇ܡ ܐܲܢ̄ܬܿ ܫܸܠܝܵܐ ܐܲܒܼܵܐ<EOS>ܕܲܬܼܝܵܒܼܘܼܸܬܼܵܐ ܪܚܲܡ ܠܲܡܩܲܒܵܠܘܼ ܗܲܢܝܼܵܐܝܼܬܼ ܐܵܦ ܚܘܼܤܪ̈ܵܢܹܐ ܙܥܘܿܪܹ̈ܐ<EOS>ܕܦܲܓܼܪܵܐ ܘܥܸܕܸܠܵܝܹ̈ܐ ܕܢܵܒܼܥ̇ܝܼܢ<EOS> ܒܸܠܥܵܕܼ ܛܘܼܝܵܒܼܵܐ ܗܵܢܵܐ<EOS> ܠܡܸܚܵܐ<EOS>ܒܫܸܠܝܵܐ ܚܹܐܪܵܐܝܼܬܼ ܕܠܵܐ ܫܓܼܘܫܝܵܐ ܠܵܐ ܡܸܫܟܲܚ ܐܲܢ̄ܬܿ<EOS> ܐܸܢܗܘ̤<EOS>ܕܲܡܒܲܤܲܪ ܐܲܢ̄ܬܿ ܥܲܠ ܗܵܢܘܿܢ ܡܩܲܕܸܐ ܐܲܢ̄ܬܿ ܠܹܗ ܠܫܸܠܝܵܐ ܐܲܝܟܼ<EOS>ܨܸܒܼܝܵܢܹܗ ܕܐܲܠܵܗܵܐ<EOS> ܐܸܢܗ̤ܘ ܕܡܸܬܿܛܠܸܡ ܐܲܢ̄ܬܿ ܐܵܘ ܡܸܬܼܓܠܸܙ ܐܲܢ̄ܬܿ<EOS>ܐܵܘ ܡܸܬܼܡܲܝܲܩ ܐܲܢ̄ܬܿ ܘܲܕܼܫܲܪܟܵܐ ܘܠܵܐ ܡܸܬܿܬܿܙܝܼܥ ܐܲܢ̄ܬܿ ܡܸܛܠ<EOS>ܪܸܚܡܲܬܼ ܫܸܠܝܵܐ<EOS> ܪܸܚܡܲܬܼ ܫܸܠܝܵܐ ܐܝܼܬܹܝܗ̇ ܤܘܼܟܵܝܵܐ ܐܲܡܝܼܢܵܐ ܕܡܵܘܬܵܐ<EOS>ܐܲܝܢܵܐ ܕܒܸܠܥܵܕܼ ܗܸܪܓܵܐ ܗܵܢܵܐ ܥܵܐܹ̇ܠ ܠܫܸܠܝܵܐ ܟܲܕܼ ܐܝܼܬܼ ܠܹܗ ܪܸܥܝܵܢܵܐ<EOS>ܐ̄ܚܪܹܢܵܐ ܠܵܐ ܡܸܫܟܲܚ ܛܵܥܹ̇ܢ ܐܲܝܠܹܝܢ ܕܡܸܛܠܵܬܹܗ ܐܵܠ̇ܨܵܐ ܠܡܸܤܒܲܠ<EOS>ܡ̣ܢ ܟܠ ܕܘܼܟܼ<EOS> ܠܲܡܡܵܬܼ ܥܲܠ ܐܲܦܲܝ̈ ܐܲܠܵܗܵܐ ܘܲܠܡܸܚܵܐ ܒܐܲܠܵܗܵܐ<EOS>ܫܘܼܡܠܵܝܵܐ ܠܲܡ ܕܚܲܝܹ̈ܐ ܗܘܓܵܝܵܐ ܕܲܒܼܡܵܘܬܼܵܐ ܕܡܸܛܠ ܐܲܠܵܗܵܐ<EOS> ܗܵܕܹܐ<EOS>ܓܹܝܪ ܡܩܲܪܒܼܵܐ ܠܹܗ ܠܗܵܘܢܲܢ ܠܡܸܬܼܚܲܠܵܛܘܼ ܒܐܲܠܗܵܐ ܐܹܘܲܓܼܪܝܼܣ<EOS>ܐܵܡܲ݁ܪ<EOS> ܐܵܦ ܗܵܕܹܐ ܬܸܕܲܥ ܐܘܿ ܦܵܪܘܿܫܵܐ ܕܲܚܢܲܢ ܥܘܼܡܪܵܐ ܕܥܲܡ<EOS>ܢܲܦܫܲܢ ܝܑܼܚܝܼܕܼܵܐܝܼܬܼ ܘܫܸܠܝܵܐ ܘܲܚܒܼܘܼܫܝܵܐ ܠܵܘ ܡܸܛܠ ܕܥܲܡܠܵܐ<EOS>ܝܲܬܿܝܼܪܵܐ ܕܩܵܢ̈ܘܿܢܹܐ ܢܸܥܡܲܠ ܓܵܒܹܝܢܲܢ<EOS> ܝܑܼܕܼܝܼܥܵܐ ܗ̣̄ܝ ܓܹܝܪ ܕܫܵܘܬܵܦܘܼܬܼܵܐ<EOS>ܕܥܲܡ ܤܲܓܝܼ̈ܐܹܐ ܝܲܬܝܼܪ ܐܝܼܕܼܵܐ ܠܗܵܕܹܐ ܝܵܗ̇ܒܵܐ ܡܸܛܠ ܚܝܼܨܘܼܬܹܗ<EOS>ܕܦܲܓܼܪܵܐ<EOS> ܘܐܸܠܘܼ ܥܲܠܗܵܕܹܐ ܗ̄ܘ̣ ܐܵܠܨܵܐ ܗ̄ܘ̣ܵܬܼ ܠܵܘ ܐ̄ܢܵܫܵܐ ܚܤܲܝ̈ܵܐ<EOS>ܐܲܒܼܵܗ̈ܬܼܵܐ ܩܲܕܝܼ̈ܫܹܐ ܫܵܒܼܩ̇ܝܼܢ ܗ̄ܘ̣ܵܘ ܥܸܢܝܵܢܵܐ ܘܚܘܼܠܛܵܢ ܐ̄ܢܵܫܵܐ<EOS>ܘܡܸܢܗܘܿܢ ܒܩܲܒܼܪܹ̈ܐ ܥܵܡ̇ܪܝܼܢ ܗ̄ܘ̣ܵܘ ܡܸܢܗܘܿܢ ܕܹܝܢ ܚܒܼܘܼܫܝܵܐ<EOS>ܕܲܒܼܟܼܘܼܪܚܵܐ ܠܚܘܿܕܼܵܝܵܐ ܓܵܒܹ̇ܝܢ ܗ̄ܘ̣ܵܘ ܗܵܘ̇ ܕܲܠܦܲܓܼܪܵܐ ܝܲܬܝܼܪܵܐܝܼܬܼ<EOS>ܡܪܲܫܸܠ ܘܲܡܦܝܼܫ ܡ̣ܢ ܫܘܼܡܠܵܝ ܩܵܢ̈ܘܿܢܹܐ<EOS> ܘܥܲܠ ܟ̱ܠܵܗ̇ ܡܚܝܼܠܘܼܬܼܵܐ<EOS>ܘܫܘܼܦܠܵܐ ܗܵܘ̇ ܕܦܲܓܼܪܵܐ ܘܥܲܤܩܘܼܸܬܼ ܟܘܼܪ̈ܗܵܢܹܐ ܕܲܠܗܘܿܢ ܡܲܕܼܪܟܼܝܼܢ<EOS>ܗܲܢܝܼܵܐܝܼܬܼ ܡܚܲܡܤܢܝܼܢ ܗ̄ܘ̣ܵܘ ܒܟܼܠܗܘܿܢ ܚܲܝܲܝ̈݁ܗܘܿܢ ܟܲܕܼ ܐܵܦܠܵܐ<EOS>ܥܲܠ ܪܸ̈ܓܼܸܠܲܝܗܘܿܢ ܕܲܢܩܘܼܡܘܼܢ ܐܵܘ ܨܠܘܿܬܼܵܐ ܕܲܥܝܼܵܕܼܵܐ ܠܲܡܩܲܪܵܒܼܘܼ<EOS>ܐܵܘ ܕܲܢܫܲܒܿܚܘܼܢ ܠܐܲܠܵܗܵܐ ܒܦܘܼܡܗܘܿܢ ܡܸܫܟܿܚܝܼܢ ܗ̄ܘ̣ܵܘ<EOS> ܘܠܵܐ<EOS>ܡܲܙܡܘܿܪܵܐ ܘܠܵܐ ܚܕܼܵܐ ܡ̣ܢ ܐܲܝܠܹܝܢ ܕܲܒܼܓܼܘܼܫܡܵܐ ܡܸܫܬܲܡ̈ܠܝܵܢ<EOS>ܘܤܸܦܩܲܬ̤ ܠܗܘܿܢ ܡܚܝܼܠܘܼܬܼܵܐ ܒܲܠܚܘܿܕܼ ܕܦܲܓܼܪܵܐ ܘܫܸܠܝܵܐ ܚܠܵܦ<EOS>ܟܠܗܘܿܢ ܩܵܢ̈ܘܿܢܹܐ ܘܗܵܢܵܐ ܢܝܼܫܵܐ ܟܠܗܘܿܢ ܝܵܘ̈ܡܵܬܼܵܐ ܕܚܲܝܲܝ̈ܗܘܿܢ<EOS>ܘܲܒܼܗܵܢܵܐ ܟ̱ܠܹܗ ܒܸܛܠܵܢܵܐ ܕܡܸܤܬܿܒܲܪ ܠܵܐ ܐܸܬܼܝܲܐܲܒܼ ܚܲܕܼ ܡܸܢܗܘܿܢ<EOS>ܕܢܸܫܒܿܘܿܩ ܟܘܼܪܚܹܗ ܘܡܸܛܠ ܒܸܛܠܵܢܵܐ ܕܡ̣ܢ ܥܲܡ̈ܠܹܐ ܩܵܢܘܿܢܵܝܹ̈ܐ<EOS>ܠܒܲܪ ܢܸܦܗܸܐ ܐܵܘ ܒܲܟܼܢܘܼ̈ܫܵܬܼܵܐ ܢܸܬܼܒܲܤܲܡ ܒܩܵܠ ܬܸܫ̈ܒܿܚܵܬܼܵܐ ܕܲܐ̄ܚܪ̈ܵܢܹܐ<EOS>ܛܵܒܼ ܗ̄ܘ̣ ܗܵܟܹܝܠ ܐܲܝܢܵܐ ܕܐܲܪܓܸܫ̣ ܒܲܚܛܵܗܵܘ̈ܗܝ ܡ̣ܢ ܐܲܝܢܵܐ<EOS>ܕܡܵܘܬܲܪ ܠܬܹܒܹܝܠ ܒܲܚܙܵܬܹܗ<EOS> ܛܵܒܼ ܗ̄ܘ̣ ܐܲܝܢܵܐ ܕܐܸܬܿܬܲܢܲܚ ܚܲܕܼ<EOS>ܥܸܕܵܢ ܥܲܡ ܢܲܦܫܹܗ ܡ̣ܢ ܐܲܝܢܵܐ ܕܲܡܩܝܼܡ ܡܝܼ̈ܬܹܐ ܒܲܨܠܘܿܬܹܗ<EOS>ܟܲܕܼ ܒܹܝܬܼ ܤܲܓܝܼ̈ܐܹܐ ܕܘܼܝܵܪܹܗ<EOS> ܛܵܒܼ ܗ̄ܘ̣ ܡܲܢ ܕܐܸܫܬܘܝܼ ܠܡܸܚܙܵܐ<EOS>ܢܲܦܫܹܗ ܡ̣ܢ ܡܲܢ ܕܐܸܫܬܿܘܝܼ ܠܡܸܚܙܵܐ ܡܲܠܲܐܟܹ̈ܐ<EOS> ܗܵܢܵܐ ܡܲܢ<EOS>ܒܥܲܝ̈ܢܲܝ ܦܲܓܼܪܵܐ ܡܸܫܬܵܘܬܲܦ<EOS> ܗܵܘ̇ ܕܹܝܢ ܒܥܲܝܢܵܐ ܕܢܲܦܫܵܐ<EOS> ܛܵܒܼ<EOS>ܗ̄ܘ̣ ܡܲܢ ܕܒܸܐܒܼܠܵܐ ܢܩܸܦ̣ ܠܲܡܫܝܼܚܵܐ ܒܲܠܚܘܿܕܼܵܘܗܝ ܡ̣ܢ ܡܲܢ<EOS>ܕܲܡܙܲܝܲܚ ܠܹܗ ܒܲܟܼܢܘܼܫܝܵܐ<EOS> ܠܵܐ ܐ̄ܢܵܫ ܢܲܝܬܸܐ ܠܲܡܨܲܥܬܼܵܐ ܗܵܝ̇<EOS>ܕܦܵܘܠܘܿܣ ܐܸܢܵܐ ܠܲܡ ܩܢܘܿܡܝ ܚܸܪܡܵܐ ܐܸܗܘܸܐ ܡ̣ܢ ܡܫܝܼܚܵܐ<EOS>ܘܲܕܼܸܫܲܪܟܵܐ<EOS> ܐܲܝܢܵܐ ܕܲܢܤܲܒܼ ܚܲܝܠܹܗ ܕܦܵܘܠܘܿܣ ܐܵܦ ܗ̤ܘ ܡܲܦܲܣ<EOS>ܠܹܗ ܠܡܸܥܒܲܕܼ<EOS> ܦܵܘܠܘܿܣ ܕܹܝܢ ܡ̣ܢ ܪܸܡܙܵܐ ܕܲܠܘܵܬܹܗ ܡܸܬܿܕܲܒܲܪ<EOS>ܗ̄ܘ̣ܵܐ ܠܡܵܘܬܵܪܘܼ ܠܬܹܒܹܝܠ<EOS> ܐܲܝܟܼ ܕܐܵܦ ܗ̤ܘ ܤ̣ܗܸܕܼ ܕܠܵܘ<EOS>ܒܨܸܒܼܝܵܢܹܗ ܤܵܥܲܪ ܗ̄ܘ̣ܵܐ ܠܗܵܕܹܐ<EOS> ܩܛܝܼܪܵܐ ܠܲܡ ܤܝܼܡ ܥܠܲܝ ܘܵܝ<EOS>ܠܝܼ ܕܹܝܢ ܐܸܢ ܠܵܐ ܐܹܤܲܒܲܪ<EOS> ܐܵܦ ܓܒܼܝܼܬܹܗ ܕܦܵܘܠܘܿܣ ܠܵܘ<EOS>ܠܲܬܼܝܵܒܼܘܼܬܼܵܐ ܚܵܐܲܪ ܗ̄ܘ̣ܵܐ ܢܝܼܫܵܗ̇ ܐܸܠܵܐ ܕܲܢܤܲܒܲܪ ܠܐ̄ܢܵܫܘܼܬܼܵܐ ܐܵܦ<EOS>ܚܲܝܠܵܐ ܝܲܬܝܼܪܵܐ ܢ̣ܤܲܒܼ<EOS> ܒܲܕܼܓܼܘܿܢ ܠܫܸܠܝܵܐ ܡܲܚܒܼܝܼܢܲܢ ܐܵܝܚ ܡܸܛܠ<EOS>ܕܲܢܡܘܼܬܼ ܥܵܠܡܵܐ ܗܵܢܵܐ ܡ̣ܢ ܠܸܒܲܢ ܘܢܸܬܿܕܟܲܪ ܐܲܡܝܼܢܵܐܝܼܬܼ ܠܡܵܘܬܵܐ<EOS>ܘܒܹܗ ܒܗܵܢܵܐ ܗܘܼܓܵܝܵܐ ܠܘܵܬܼ ܐܲܠܵܗܵܐ ܢܸܬܼܩܲܪܲܒܼ ܒܠܸܒܵܐ<EOS> ܘܢܸܒܼܤܘܿܪ<EOS>ܤܪܝܼܩܘܼܬܼ ܥܵܠܡܵܐ ܘܢܸܬܿܬܿܫܝܼ̈ܛܵܢ ܪ̈ܓܼܝܼܓܼܵܬܹܗ ܒܥܲܝ̈ܢܲܝܢ<EOS> ܢܤܲܝܒܲܪ<EOS>ܗܲܢܝܼܵܐܝܼܬܼ ܒܦܲܓܼܪܵܐ ܡܢܵܘܠܵܐ ܒܸܛܠܵܢܵܐ ܐܲܡܝܼܢܵܐ ܕܲܒܼܫܸܠܝܵܐ ܐܵܝܚ<EOS>ܕܢܸܫܬܿܘܸܐ ܠܒܼܘܼܤܵܡܵܐ ܥܲܡ ܐܲܝܠܹܝܢ ܕܒܲܡܥܲܪܹ̈ܐ ܘܒܲܚ̈ܠܹܠܹܝܗ̇ ܕܐܲܪܥܵܐ<EOS>ܡܤܲܟܹܝܢ ܠܓܸܠܝܵܢܹܗ ܫܒܼܝܼܚܵܐ ܕܡܲܪܲܢ ܕܡ̣ܢ ܫܡܲܝܵܐ<EOS> ܕܠܹܗ ܘܠܲܐܒܼܘܼܗܝ<EOS>ܘܲܠܪܘܼܚܵܐ ܕܩܘܼܕܼܫܵܐ ܬܸܫܒܿܘܿܚܬܼܵܐ ܘܪܘܼܡܪܵܡܵܐ ܠܥܵܠܲܡ ܥܵܠܡܝܼܢ<EOS>