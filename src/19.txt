ܐܓܪܬܐ ܕܠܘܩܒܠ ܝܗܘܕ̈ܝܐ ܥܠ ܕܐܡܪܝܢ ܕܩܝܡ ܗܘ ܠܗܘܢ ܠܡܬܟܢܫܘ<EOS>ܩܠܗ ܕܩܕܝܫܐ ܐܫܬܡܥ ܠܡܘܫܐ<EOS> ܘܫܕܪܗ ܕܢܦܩ ܠܥܡܗ ܡܢ ܡܨܪܝܢ<EOS> ܡܢ ܒܝܬ ܦܪܥܘܢ<EOS> ܡܢ<EOS>ܫܘܥܒܕܐ ܕܡܨܪ̈ܝܐ<EOS> ܘܐܡܪ ܠܗ ܕܐܡܪ ܠܦܪܥܘܢ ܒܪܝ ܒܘܟܪܝ ܐܝܣܪܐܝܠ<EOS> ܐܡܪܬ ܠܟ ܕܫܕܪ ܠܒܪܝ<EOS>ܘܢܦܠܚܢܝ<EOS> ܘܟܕ ܐܦܩ ܐܢܘܢ ܡܢ ܡܨܪܝܢ<EOS> ܒܐܬܘ̈ܬܐ ܘܒܬܕܡܪ̈ܬܐ<EOS> ܘܒܐܝܕܗ ܬܩܝܦܬܐ ܘܒܕܪܥܗ ܪܡܐ<EOS>ܘܒܚܙܘ̈ܐ ܪܘܪ̈ܒܐ<EOS> ܘܐܥܒܪ ܐܢܘܢ ܠܡܕܒܪܐ<EOS> ܘܕܒܪ ܐܢܘܢ ܬܡܢ ܐܪ̈ܒܥܝܢ ܫܢ̈ܝܢ<EOS> ܐܥܠ ܐܢܘܢ ܠܐܪܥܐ<EOS>ܕܡܘܠܟܢܐ<EOS> ܘܐܥܒܪ ܐܢܘܢ ܝܘܪܕܢܢ<EOS> ܘܐܘܪܬܗ ܠܗܘܢ<EOS> ܟܕ ܚܪܒ ܥܡܘܪ̈ܝܗ ܡܢ ܩܕܡܝܗܘܢ<EOS> ܘܝܬܒܘ ܒܗ<EOS>ܐܪ̈ܒܥܡܐܐ ܘܐܪ̈ܒܥܝܢ ܫ̈ܢܝܢ<EOS> ܥܕܡܐ ܕܒܢܐ ܫܠܝܡܘܢ ܒܝܬ ܡܩܕܫܐ<EOS> ܘܐܪ̈ܒܥܡܐܐ ܫ̈ܢܝܢ<EOS> ܥܕܡܐ<EOS>ܕܐܫܬܠܛ ܒܗܘܢ ܡܠܟܐ ܕܒܒܠ<EOS> ܘܡܛܠ ܚܛܗܝ̈ܗܘܢ ܕܣܓܝܘ ܥܩܪ ܘܒܕܪ ܐܢܘܢ ܒܟܠ ܥܡ<EOS> ܥܠ ܕܠܐ ܫܡܥܘ<EOS>ܠܢܒܝܘ̈ܗܝ ܕܫܕܪ ܠܘܬܗܘܢ<EOS> ܘܟܕ ܗܘܘ ܒܒܒܠ ܫܒ̈ܥܝܢ ܫ̈ܢܝܢ ܬܘܒ ܐܬܕܟܪ ܠܗܘܢ ܩܝܡܐ ܕܐܒܗܝ̈ܗܘܢ<EOS>ܘܐܟܪܙ ܥܠܝܗܘܢ ܒܝܕ ܢܒܝܘܗ̈ܝ ܕܢܣܩܘܢ ܡܢ ܒܒܠ<EOS> ܠܫܒܥܝܢ ܫ̈ܢܝܢ<EOS> ܘܟܕ ܡ̈ܠܝ ܫܒܥܝܢ ܫ̈ܢܝܢ ܐܝܟ<EOS>ܕܐܬܢܒܝ ܐܪܡܝܐ<EOS> ܨܠܝ ܕܢܝܐܝܠ ܘܐܪܡܝ ܒܥܘܬܐ<EOS> ܕܢܗܦܟ ܫܒܝܬܗܘܢ ܘܢܪܚܡ ܥܠܝܗܘܢ<EOS> ܘܐܥܝܪ ܡܪܝܐ<EOS>ܪܘܚܗ ܕܟܘܪܫ<EOS> ܘܐܥܒܪ ܩܠܐ ܒܟܠܗ ܡܠܟܘܬܗ<EOS> ܘܐܟܪܙ ܠܗܘܢ ܘܐܡܪ<EOS> ܕܡܢܘ ܐܫܬܚܪ ܡܢ ܟܠ ܥܡܗ ܕܡܪܝܐ<EOS>ܘܗܘ ܐܠܗܗ ܥܡܗ<EOS> ܢܗܦܘܟ ܢܐܙܠ ܠܗ ܠܐܘܪܫܠܡ ܕܒܝܗܘܕ<EOS> ܘܗܢܘܢ ܡܛܠ ܕܐܬܚܠܛܘ ܒܥܡܡ̈ܐ<EOS> ܘܒܢܘ ܘܢܨܒܘ<EOS>ܘܩܢܘ<EOS> ܒܐܬܪ ܫܒܝܬܗܘܢ<EOS> ܠܐ ܨܒܘ ܠܡܣܩ<EOS> ܟܠܗܘܢ ܓܡܝܪܐܝܬ<EOS> ܐܠܐ ܡܢܗܘܢ ܣܠܩܘ<EOS> ܘܡܢܗܘܢ ܟܬܪܘ<EOS>ܘܡܛܠ ܕܝܕܥ ܗܘܐ ܐܠܗܐ ܝܨܪܗܘܢ ܒܝܫܐ<EOS> ܠܐ ܐܠܨ ܐܢܘܢ ܕܢܣܩܘܢ ܡܢ ܒܒܠ<EOS> ܐܠܐ ܕܠܐ ܐܘܠܨܢ ܐܟܪܙ<EOS>ܠܗܘܢ ܟܘܪܫ ܡܠܟܐ ܕܦܪܣ<EOS> ܡܛܠ ܕܐܦ ܟܕ ܡܢ ܡܨܪܝܢ ܐܣܩ ܐܢܘܢ ܒܝܕ ܡܘܫܐ<EOS> ܐܠܘ ܠܐ ܫܘܥܒܕܗ<EOS>ܕܦܪܥܘܢ ܥܫܢ ܥܠܝܗܘܢ<EOS> ܠܐ ܨܒܝܢ ܗܘܘ ܠܡܣܩ ܡܢ ܡܨܪܝܢ<EOS> ܐܝܟ ܕܐܡܪܘ ܠܡܘܫܐ<EOS> ܟܕ ܡܬܥܕܠܝܢ ܗܘܘ ܒܗ<EOS>ܒܡܕܒܪܐ<EOS> ܕܗܢܘ ܦܬܓܡܐ ܕܐܡܪܢ ܠܟ ܒܡܨܪܝܢ<EOS> ܕܫܒܘܩܝܢ ܢܦܠܘܚ ܠܡܨܪ̈ܝܐ ܡܛܠ ܕܛܒ ܗܘܐ ܠܢ ܒܡܨܪܝܢ<EOS>ܘܚܙܝ ܕܐܦ ܟܕ ܐܠܝܨܝܢ ܗܘܘ ܒܫܘܥܒܕܐ<EOS> ܠܐ ܨܒܝܢ ܗܘܘ ܠܡܣܩ ܡܢ ܡܨܪܝܢ<EOS> ܥܕܡܐ ܕܡܨܪ̈ܝܐ ܐܠܨܘ<EOS>ܐܢܘܢ ܕܢܦܩܘܢ ܡܢ ܐܪܥܗܘܢ<EOS> ܟܕ ܚܙܘ ܕܡܝܬܘ ܒܘܟܪ̈ܝܗܘܢ<EOS> ܘܐܡܪܝܢ ܕܟܠ ܡܝܬܝܢ ܚܢܢ<EOS> ܘܟܬܝܒ ܕܐܠܨܘ<EOS>ܐܢܘܢ ܡܨܪ̈ܝܐ ܠܥܡܐ ܕܢܦܩܘܢ ܡܢ ܐܪܥܗܘܢ<EOS> ܘܐܦ ܡܢ ܒܒܠ ܐܠܘ ܐܬܟܢܫܘ ܠܗܘܢ ܐܠܘܨ̈ܐ<EOS> ܟܠܗܘܢ<EOS>ܣܠܩܝܢ ܗܘܘ<EOS>ܗܕܐ ܕܟܬܒܬ ܠܟ<EOS> ܡܛܠ ܕܣܒܪܝܢ ܝܘܡܢܐ ܣܒܪܐ ܣܪܝܩܐ ܘܐܡܪܝܢ<EOS> ܕܥܕܟܝܠ ܩܝܡ ܠܗ<EOS>ܠܐܝܣܪܝܠ ܠܡܬܟܢܫܘ<EOS> ܡܛܠ ܕܢܒܝܐ ܗܟܢܐ ܐܡܪ<EOS> ܕܠܐ ܐܘܬܪ ܡܢܗܘܢ ܒܝܬ ܥܡܡ̈ܐ<EOS> ܐܠܘ ܠܡ ܐܬܟܢܫܘ ܟܠܗ<EOS>ܥܡܢ<EOS> ܠܡܢܐ ܝܘܡܢܐ ܒܟܠ ܥܡ ܚܢܢ ܡܒܕܪܝܢ<EOS> ܥܠ ܗܠܝܢ ܚܒܝܒܝ ܟܡܐ ܕܡܫܟܚܢܐ ܐܦܝܣܟ<EOS> ܕܠܝܬ ܠܗ ܬܘܒ<EOS>ܠܐܝܣܪܐܝܠ ܠܡܬܟܢܫܘ ܥܕܡܐ ܠܥܠܡ<EOS> ܡܛܠ ܕܥܠ ܗܕܐ ܬܟܝܠܝܢ<EOS> ܕܗܐ ܠܡ ܟܠܗܘܢ ܢܒ̈ܝܐ<EOS> ܣܒܪܐ ܝܗܒܘ ܠܗ<EOS>ܠܐܝܣܪܝܠ<EOS> ܫܡܥ ܐܘܢ ܕܪܘܫܗ ܕܐܝܣܪܝܠ<EOS> ܐܠܗܐ ܠܐ ܗܘܐ ܢܡܘܣܐ ܣܝܡ ܠܗ<EOS> ܐܘ ܕܠܥܠ ܡܢܗ ܐܝܬ<EOS>ܕܢܪܫܝܘܗܝ ܒܡܕܡ ܕܥܒܕ<EOS> ܐܡܪ ܓܝܪ ܕܐܢ ܐܡܪ ܥܠ ܥܡܐ ܘܥܠ ܡܠܟܘܬܐ ܠܡܒܢܐ ܘܠܡܨܒ<EOS> ܘܡܢ ܒܬܪܟܢ<EOS>ܢܥܒܕ ܕܒܝܫ ܩܕܡܝ<EOS> ܐܦ ܐܢܐ ܐܕܓܠ ܡܠܬܝ<EOS> ܘܐܗܦܟ ܡܢܗ ܛܒܬܐ ܕܡܠܟܬ ܥܠܘܗܝ<EOS> ܘܒܥܘܠܗ ܘܒܚܛܗܘ̈ܗܝ<EOS>ܐܘܒܕܝܘܗܝ<EOS> ܘܐܢ ܬܘܒ ܐܡܪ ܥܠ ܥܡܐ ܘܥܠ ܡܠܟܘܬܐ ܠܡܒܢܐ ܘܠܡܨܒ ܘܡܢ ܒܬܪܟܢ ܠܡܥܩܪ ܘܠܡܣܬܪ<EOS>ܘܠܡܣܚܦ ܘܐܢ ܬܘܒ ܐܡܪ ܥܠ ܥܡܐ ܘܥܠ ܡܠܟܘܬܐ ܠܡܥܩܪ ܘܠܡܣܬܪ ܘܠܡܣܚܦ ܘܠܡܘܒܕܘ<EOS> ܘܢܥܒܕ ܕܫܦܝܪ<EOS>ܩܕܡܝ<EOS> ܐܦ ܐܢܐ ܐܗܦܟ ܡܢܗ ܒܝܫܬܐ ܕܡܠܟܬ ܥܠܘܗܝ<EOS> ܐܦ ܐܫܥܝܐ ܐܡܪ<EOS> ܕܘܝ ܠܕܒܐܙ ܐܢܬܘܢ ܠܐ ܬܒܙܘܢ<EOS>ܘܕܓܠܐ ܠܐ ܢܕܓܠ ܒܟܘܢ<EOS> ܘܡܐ ܕܨܒܝܬܘܢ ܠܡܒܙ ܬܬܒܙܘܢ<EOS> ܘܡܐ ܕܨܒܝܬܘܢ ܠܡܕܓܠܘ ܢܬܕܓܠ ܒܟܘܢ<EOS>ܘܒܗܠܝܢ ܠܝܬ ܕܪܫܐ ܨܒܝܢܗ ܕܐܠܗܐ<EOS>ܘܐܟܬܘܒ ܘܐܚܘܝܟ ܕܠܐ ܡܡܬܘܡ ܩܒܠ ܐܠܗܐ ܛܝܒܘܬܗܘܢ<EOS> ܠܐ ܡܘܫܐ ܐܦ ܠܐ ܟܠܗܘܢ<EOS>ܢܒ̈ܝܐ<EOS> ܡܘܫܐ ܓܝܪ ܐܡܪ ܠܗܘܢ<EOS> ܕܡܡܪ̈ܡܪܢܐ ܗܘܝܬܘܢ ܩܕܡ ܡܪܝܐ ܡܢ ܝܘܡܐ ܕܝܕܥܬܟܘܢ<EOS> ܘܬܘܒ ܐܡܪ<EOS>ܕܥܡܐ ܗܘ ܕܐܒܝܕܐ ܬܪܥܝܬܗ<EOS> ܘܠܝܬ ܒܗ ܣܘܟܠܐ<EOS> ܘܬܘܒ ܐܡܪ ܕܗܢܘܢ ܐܪܓܙܘܢܝ ܒ̈ܓܠܝܦܝܗܘܢ<EOS>ܘܒܕܚ̈ܠܬܗܘܢ ܐܛܢܘܢܝ<EOS> ܐܦ ܐܢܐ ܐܛܢ ܐܢܘܢ ܒܥܡ ܕܠܐ ܥܡ<EOS> ܘܒܥܡܐ ܣܟܠܐ ܐܪܓܙ ܐܢܘܢ<EOS> ܘܡܘܫܐ ܬܘܒ<EOS>ܐܡܪ ܠܗܘܢ<EOS> ܕܝܕܥܢܐ ܕܡܢ ܒܬܪ ܡܘܬܝ ܡܚܒܠܝܢ ܐܢܬܘܢ ܡܚܒܠܘ<EOS> ܘܣܛܝܢ ܐܢܬܘܢ ܡܢ ܐܘܪܚܐ ܕܦܩܕܬܟܘܢ<EOS>ܘܐܪ̈ܥܢ ܠܟܘܢ ܒܝܫ̈ܬܐ ܣܓܝܐ̈ܬܐ ܒܚܪܬܐ ܕܝܘܡ̈ܬܐ<EOS> ܘܗܐ ܥܕ ܐܢܐ ܚܝ ܥܡܟܘܢ ܡܪܡܪܬܘܢ ܠܡܪܝܐ<EOS>ܘܗܘܫܥ ܐܡܪ<EOS> ܕܦܣܩܬ ܢܒ̈ܝܐ<EOS> ܘܩܛܠܬ ܐܢܘܢ ܒܡܐܡܪ ܦܘܡܝ<EOS> ܘܐܢܬܘܢ ܒܢ̈ܝ ܐܝܣܪܝܠ ܠܐ ܗܦܟܬܘܢ ܡܢ<EOS>ܥܘܠܟܘܢ<EOS> ܡܢ ܝܘܡ̈ܝ ܐܒܗܝ̈ܟܘܢ<EOS> ܘܬܘܒ ܐܡܪ<EOS> ‍ܠܗܘܢ‍ܛܝܒܘܬܟܘܢ ܐܝܟ ܥܢܢܐ ܕܨܦܪܐ<EOS> ܘܐܝܟ ܛܠܐ<EOS>ܕܡܩܕܡ ܘܥܒܪ<EOS> ܘܬܘܒ ܐܡܪ ܕܘܝ ܠܗܘܢ ܕܢܕܘ ܡܢܝ<EOS> ܒܝܫܬܐ ܐܝܬܐ ܥܠܝܗܘܢ<EOS> ܘܬܘܒ ܐܡܪ<EOS> ܥܠܘ ܠܘܬ<EOS>ܒܥܠܦܥܘܪ<EOS> ܘܐܬܢܙܪܘ ܠܒܗܬܬܐ<EOS> ܘܬܘܒ ܐܡܪ<EOS> ܐܝܟ ܦܪܚܬܐ ܦܪܚ ܐܝܩܪܗܘܢ ܡܢܗܘܢ<EOS> ܐܦܢ ܠܡ ܢܪܒܘܢ<EOS>ܒܢܝ̈ܐ<EOS> ܐܓܝܙ ܐܢܘܢ ܡܢ ܒ̈ܢܝ ܐܢܫܐ<EOS> ܘܐܡܝܬ ܪܓܬܐ ܕܡܥܝ̈ܗܘܢ<EOS> ܘܬܘܒ ܐܡܪ ܐܪܡܝܐ<EOS> ܕܟܣܦܐ ܡܣܠܝܐ<EOS>ܩܪܘ ܐܢܘܢ<EOS> ܡܛܠ ܕܐܣܠܝ ܐܢܘܢ ܡܪܝܐ<EOS> ܘܗܘܫܥ ܐܡܪ<EOS> ܡܢ ܒܝܬܝ ܐܦܩ ܐܢܘܢ<EOS> ܘܠܐ ܐܘܣܦ ܬܘܒ ܠܡܪܚܡܘ<EOS>ܥܠܝܗܘܢ<EOS> ܡܟܝܠ ܕܐܡܪ ܕܠܐ ܐܘܣܦ ܠܡܪܚܡܘ ܥܠܝܗܘܢ<EOS> ܡܢܐ ܐܝܬ ܠܗܘܢ ܠܡܐܡܪ<EOS> ܘܬܘܒ ܐܡܪ<EOS> ܕܐܣܠܝ<EOS>ܐܢܘܢ ܡܪܝܐ ܥܠ ܕܠܐ ܫܡܥܘܗܝ<EOS> ܘܬܘܒ ܐܡܪ<EOS> ܕܢܗܘܘܢ ܛܥܝܢ ܒܝܬ ܥܡܡ̈ܐ<EOS> ܘܬܘܒ ܐܡܪ ܥܠܝܗܘܢ<EOS> ܕܐܝܟ<EOS>ܛܘܒܐ ܕܐܪܥܗܘܢ ܐܣܓܝܘ ܡܕܒ̈ܚܐ<EOS> ܘܒܢܘ ܥܠܘܬ̈ܐ<EOS> ܘܬܘܒ ܐܡܪ<EOS> ܒܗܬܬܐ ܢܩܒܠ ܐܦܪܝܡ ܘܐܝܣܪܝܠ ܢܒܗܬ<EOS>ܒܬܪܥܝܬܗ<EOS> ܘܬܘܒ ܐܡܪ ܕܚܕܪܢܝ ܒܕܓܠܘܬܐ ܐܦܪܝܡ<EOS> ܘܝܗܘܕܐ ܘܒܝܬ ܐܝܣܪܝܠ ܒܢܟܠܐ<EOS> ܘܬܘܒ ܐܡܪ<EOS>ܚܒܠܬܟ ܐܝܣܪܐܝܠ ܡܢܘ ܢܥܕܪܟ<EOS> ܘܬܘܒ ܐܡܪ<EOS> ܕܝܗܒܬ ܠܟ ܡܠܟܐ ܒܪܘܓܙܝ ܘܢܣܒܬܗ ܒܚܡܬܝ<EOS> ܘܡܝܟܐ ܐܡܪ<EOS>ܕܠܐ ܬܪܝܡܘܢ ܨܘܪܟܘܢ<EOS> ܘܠܐ ܬܗܠܟܘܢ ܒܩܘܡܬܐ ܦܫܝܛܬܐ<EOS> ܘܬܘܒ ܐܡܪ<EOS> ܕܩܘܡܘ ܙܠܘ<EOS> ܡܛܠ ܕܗܕܐ ܠܐ<EOS>ܗܘܬ ܢܝܚܬܝ<EOS> ܘܬܘܒ ܐܡܪ<EOS> ܢܒܗܬܘܢ ܐܝܠܝܢ ܕܚܙܝܢ ܚܙ̈ܘܐ<EOS> ܘܢܒܗܬܘܢ ܩܨܘܡ̈ܐ<EOS> ܘܢܬܥܛܦܘܢ ܟܘܠܗܘܢ<EOS>ܥܠ ܣܦܘܬܗ̈ܘܢ<EOS> ܡܛܠ ܕܠܐ ܥܢܐ ܠܗܘܢ ܐܠܗܐ<EOS>ܘܠܡܢܐ ܐܡܪ ܥܠ ܩܨܘܡ̈ܐ<EOS> ܘܥܠ ܕܚܙܝܢ ܚ̈ܙܘܐ<EOS> ܕܢܒܗܬܘܢ ܘܢܬܥܛܦܘܢ ܥܠ<EOS>ܣܦܘ̈ܬܗܘܢ<EOS> ܗܕܐ ܓܝܪ ܡܚܘܬܐ ܗܝ ܕܠܐ ܐܣܝܘ<EOS> ܟܬܝܒ ܓܝܪ ܒܢܡܘܣܐ<EOS> ܕܓܪܒܐ ܟܕ ܢܗܘܐ ܒܐܣܪܝܠ ܥܠ<EOS>ܣܦܘ̈ܬܗ ܢܬܥܛܦ<EOS> ܘܡܐܢܘ̈ܗܝ ܢܗܘܘܢ ܡܦܪܡܝܢ<EOS> ܘܪܫܗ ܢܗܘܐ ܦܪܝܥ<EOS> ܘܠܒܪ ܡܢ ܡܫܪܝܬܐ ܢܗܘܐ ܡܘܬܒܗ<EOS>ܘܛܡܐܐ ܢܩܪܐ ܢܦܫܗ ܟܠܗܘܢ ܝܘܡ̈ܬܐ ܕܐܝܬ ܒܗ ܓܪܒܐ<EOS> ܡܛܠܗܢܐ ܢܒܝܐ ܕܡܟܪܙ ܒܣ̈ܦܘܬܗ ܕܓܠܘܬܐ<EOS>ܡܩܒܠ ܡܚܘܬܐ ܕܓܪܒܐ<EOS> ܘܡܬܥܛܦ ܥܠ ܣܦܘ̈ܬܗ ܟܠܗܘܢ ܝܘܡ̈ܬܐ<EOS> ܘܝܬܒ ܒܒܗܬܬܐ ܐܝܟ ܥܘܙܝܐ ܡܠܟܐ ܕܒܝܬ<EOS>ܝܗܘܕܐ<EOS> ܕܥܠ ܕܨܒܐ ܠܡܚܛܦ ܟܗܢܘܬܐ<EOS> ܢܦܩ ܓܪܒܐ ܡܢ ܩܕܡ ܫܟܝܢܬܗ ܕܩܕܝܫܐ<EOS> ܘܡܚܝܗܝ ܥܠ ܒܝܬ<EOS>ܥܝܢܘܗ̈ܝ<EOS> ܘܝܬܒ ܒܒܝܬܐ ܡܛܫܝܐܝܬ<EOS> ܟܕ ܒܗܝܬ ܟܠܗܘܢ ܝܘܡ̈ܬܐ<EOS> ܘܗܘܐ ܙܘܥܐ ܪܒܐ ܒܟܠܗ ܥܡܐ<EOS> ܐܝܟ<EOS>ܕܐܡܪ ܙܟܪܝܐ<EOS> ܕܬܥܪܩܘܢ ܐܝܟ ܕܥܪܩܬܘܢ ܒܙܘܥܐ ܕܗܘܐ ܒܝܘܡ̈ܝ ܥܘܙܝܐ ܡܠܟܐ ܕܒܝܬ ܝܗܘܕܐ<EOS>ܘܚܙܝ ܕܠܐ ܡܩܒܠܝܢ ܡܪܕܘܬܐ ܡܢ ܝܘܡܝ̈ܗܘܢ<EOS> ܐܡܪ ܓܝܪ ܕܡܚܝܬܟܘܢ ܒܫܘܒܐ ܘܒܒܪܕܐ<EOS>ܘܣܘܓܐܐ ܕܦܪ̈ܕܝܣܝܟܘܢ ܐܟܠ ܡܫܘܛܐ<EOS> ܘܠܐ ܐܬܦܢܝܬܘܢ ܠܘܬܝ ܐܡܪ ܡܪܝܐ<EOS> ܘܬܘܒ ܐܡܪ ܕܗܦܟܬ ܒܟܘܢ<EOS>ܐܝܟ ܕܗܦܟ ܐܠܗܐ ܠܣܕܘܡ ܘܠܥܡܘܪܐ<EOS> ܘܐܘܕܥ ܕܠܝܬ ܠܗܘܢ ܬܘܒ ܣܒܪܐ<EOS> ܕܢܦܠܬ ܘܠܐ ܬܘܣܦ ܠܡܩܡ<EOS>ܒܬܘܠܬܐ ܕܐܝܣܪܝܠ<EOS> ܘܬܘܒ ܐܡܪ<EOS> ܕܐܫܬܒܩܬ ܥܠ ܐܪܥܐ ܘܠܝܬ ܕܡܩܝܡ ܠܗ ܘܬܘܒ ܐܡܪ<EOS> ܕܒܟܠܗܘܢ ܫܘܩ̈ܐ<EOS>ܡܪ̈ܩܕܬܐ<EOS> ܘܒܟܠܗܝܢ ܒܪ̈ܝܬܐ ܢܐܡܪܘܢ ܗܘܝ ܗܘܝ<EOS> ܘܐܣܠܝ ܘܫܕܐ ܐܢܘܢ ܡܢ ܩܕܡܘܗܝ<EOS> ܐܡܪ ܕܣܢܝܬ<EOS>ܘܐܣܠܝܬ ܥܕܥ̈ܕܝܟܘܢ<EOS> ܘܠܐ ܐܪܝܚ ܒܥܨܪ̈ܬܟܘܢ<EOS> ܘܬܘܒ ܐܡܪ<EOS> ܕܒܩܘܪ̈ܒܢܝܟܘܢ ܠܐ ܐܨܛܒܐ<EOS> ܘܒܫܘܦܪܐ<EOS>ܕܡܦܛܡܝ̈ܟܘܢ ܠܐ ܐܚܘܪ<EOS> ܘܬܘܒ ܐܡܪ ܠܗܘܢ<EOS> ܕܠܡܐ ܐܪ̈ܒܥܝܢ ܫ̈ܢܝܢ ܒܡܕܒܪܐ ܕܒܚ̈ܐ ܐܘ ܩܘܪ̈ܒܢܐ<EOS>ܩܪܒܬܘܢ ܠܝ ܒܢ̈ܝ ܐܝܣܪܝܠ<EOS> ܘܥܠ ܕܫܒܩ ܐܢܘܢ ܐܡܪ ܐܪܡܝܐ<EOS> ܕܫܒܩܬ ܒܝܬܝ ܫܒܩܬ ܝܪܬܘܬܝ<EOS> ܘܬܘܒ ܐܡܪ<EOS>ܕܝܗܒܬ ܠܗ ܠܒܪܬ ܥܡܝ ܟܬܒܐ ܕܫܘܒܩܢܐ<EOS> ܡܛܠܘܡܛܠ ܕܡܫܬܒܗܪܝܢ<EOS> ܕܚܢܢ ܐܢܘܢ ܥܡܗ ܕܐܠܗܐ<EOS> ܩܪܐ<EOS>ܢܒܝܐ ܘܐܡܪ ܠܗܘܢ<EOS> ܕܗܐ ܐܝܟ ܒ̈ܢܝ ܟܘܫ̈ܝܐ ܐܢܬܘܢ ܠܝ ܒ̈ܢܝ ܐܝܣܪܝܠ<EOS> ܗܐ ܠܒ̈ܢܝ ܐܝܣܪܝܠ ܐܣܩܬ<EOS>ܐܢܘܢ ܡܢ ܐܪܥܐ ܕܡܨܪܝܢ<EOS> ܘܠܦܠܫܬ̈ܝܐ ܡܢ ܩܦܕܘܩܝܐ<EOS> ܘܠܐܪܡ ܡܢ ܩܝܪ<EOS> ܘܥܝܢܘ̈ܗܝ ܕܡܪܐ ܡܪ̈ܘܬܐ<EOS>ܒܡܠܟܘܬܐ ܚܛܝܬܐ<EOS> ܘܐܘܒܕܝܗ ܡܢ ܐ̈ܦܝܗ ܕܐܪܥܐ<EOS> ܘܕܥ ܕܐܝܟ ܦܠܫ̈ܬܝܐ ܚܫܒ ܐܢܘܢ<EOS> ܘܐܪܡܝܐ ܐܡܪ ܥܠ<EOS>ܟܢܘܫܬܐ ܕܐܝܣܪܝܠ<EOS> ܕܐܢܐ ܢܨܒܬܟܝ ܫܒܘܩܐ ܕܟܠܗ ܙܪܥܐ ܕܩܘܫܬܐ<EOS> ܘܐܢܬܝ ܐܬܗܦܟܬܝ ܘܡܪܕܬܝ ܥܠܝ<EOS>ܐܝܟ ܓܦܬܐ ܢܘܟܪܝܬܐ<EOS> ܘܡܘܫܐ ܐܡܪ<EOS> ܕܓܦܬܗܘܢ ܡܢ ܓܦܬܐ ܕܣܕܘܡ<EOS> ܘܡܢ ܫܬܠܬܐ ܕܥܡܘܪܐ<EOS> ܘܥܢܒܝ̈ܗܘܢ<EOS>ܥܢܒ̈ܝܢ ܡܪ̈ܝܪܢ<EOS> ܘܣܓܘܠܝܗ̈ܘܢ ܡܪܪܐ ܠܗܘܢ<EOS> ܘܕܘܝܕ ܐܡܪ<EOS> ܕܓܦܬܐ ܐܦܩܬ ܡܢ ܡܨܪܝܢ<EOS> ܚܪܬ ܒܗ<EOS>ܘܢܨܒܬ ܥܩܪܗ<EOS> ܘܐܡܪ ܕܐܘܒܕܬ ܥܡܡ̈ܐ ܘܢܨܒܬܗ ܘܟܕ ܚܛܘ ܠܗܘܢ ܐܡܪ<EOS> ܕܐܟܠܗ ܚܙܝܪܐ ܕܥܒܐ<EOS> ܘܚܝ̈ܘܬܐ<EOS>ܕܒܪܐ ܪܥܝܗ<EOS> ܘܚܙܩܝܐܝܠ ܐܡܪ ܥܠ ܓܦܬܐ<EOS> ܕܬܪ̈ܬܝܢ ܣܘ̈ܟܝܗ ܐܟܠܬ ܢܘܪܐ ܘܓܘܗ ܚܪܒ<EOS> ܐܡܪ ܓܝܪ<EOS> ܕܟܕ<EOS>ܕܕܠܐ ܡܘܡ ܗܘܬ ܓܦܬܐ ܠܐ ܐܙܠܐ ܗܘܬ ܠܥܒܕܐ<EOS> ܘܗܫܐ ܕܐܟܠܬܗ ܢܘܪܐ ܘܚܪܒܬ ܐܝܟܢܐ ܐܙܠܐ ܠܥܒܕܐ<EOS>ܘܥܠ ܟܘܠܗ ܟܪܡܐ ܐܬܢܒܝ ܐܫܥܝܐ ܘܐܡܪ<EOS> ܕܟܪܡܐ ܗܘܐ ܠܚܒܝܒܝ ܒܩܪܢܐ ܕܐܬܪܐ ܫܡܝܢܐ<EOS> ܘܦܠܚܗ ܘܐܚܕܪܗ<EOS>ܣܝܓܐ<EOS> ܘܢܨܒ ܒܗ ܫܒܘܩ̈ܐ<EOS> ܘܟܕ ܐܘܥܝ ܟܪܡܐ ܚܪ̈ܘܒܐ<EOS> ܬܪܥ ܣܝܓܗ ܘܣܚܦ ܡܓܕܠܗ ܘܥܒܕܗ ܕܠܐ<EOS>ܦܘܠܚܢܐ<EOS> ܘܟܠܐ ܥܢܢܘܗ̈ܝ ܕܠܐ ܢܚܬܢ ܥܠܘܗܝ ܡܛܪܐ<EOS> ܘܥܠ ܢܒܝ̈ܐ ܕܓܠܐ̈ ܐܡܪ<EOS> ܕܘܝ ܠܕܒܢܝܢ ܠܨܗܝܘܢ<EOS>ܒܕܡܐ<EOS> ܘܠܐܘܪܫܠܡ ܒܥܘܠܐ<EOS> ܘܐܡܪ ܬܘܒ ܥܠܝܗܘܢ<EOS> ܕܡܢ ܢܒ̈ܝܐ ܕܐܘܪܫܠܡ ܢܦܩܬ ܚܢܦܘܬܐ ܒܟܠܗ ܐܪܥܐ<EOS>ܘܥܠ ܩܪܝܢܐ ܕܥܡ̈ܡܐ ܐܡܪ ܐܫܥܝܐ<EOS> ܕܢܗܘܐ ܒܝܘܡ̈ܬܐ ܐܚܪ̈ܝܐ ܡܬܩܢ ܛܘܪ ܒܝܬܗ ܕܡܪܝܐ ܒܪܝܫ ܛܘܪ̈ܐ<EOS>ܘܪܡ ܡܢ ܪ̈ܡܬܐ<EOS> ܘܢܬܟܢܫܘܢ ܠܗ ܥܡܡ̈ܐ<EOS> ܘܢܐܙܠܘܢ ܥܡܡ̈ܐ ܣܓܝܐ̈ܐ ܘܢܐܡܪܘܢ<EOS> ܬܘ ܢܣܩ ܠܛܘܪܗ<EOS>ܕܡܪܝܐ<EOS> ܘܠܒܝܬ ܐܠܗܗ ܕܝܥܩܘܒ<EOS> ܘܢܠܦܢ ܡܢ ܐܘܪ̈ܚܬܗ<EOS> ܘܢܗܠܟ ܒܫܒ̈ܝܠܘܗܝ<EOS> ܡܛܠ ܕܡܢ ܨܗܝܘܢ ܢܦܩ<EOS>ܠܗ ܢܡܘܣܐ<EOS> ܘܦܬܓܡܗ ܕܡܪܝܐ ܡܢ ܐܘܪܫܠܡ<EOS> ܘܟܕ ܢܦܩ ܢܡܘܣܐ ܡܢ ܨܗܝܘܢ<EOS> ܠܐܝܟܐ ܟܝ ܐܙܠ<EOS> ܐܡܪ ܓܝܪ<EOS>ܕܢܕܘܢ ܒܝܬ ܥܡܡ̈ܐ<EOS> ܘܢܟܣ ܠܥܡܡ̈ܐ ܣܓܝܐ̈ܐ ܕܒܪܘܚܩܐ<EOS> ܘܥܠܝܗܘܢ ܐܡܪ ܐܫܥܝܐ<EOS> ܕܦܪܘܫܘ ܡܢܗܘܢ<EOS>ܘܛܡ̈ܐܐ ܩܪܘ ܐܢܘܢ<EOS> ܡܛܠ ܕܐܣܠܝ ܐܢܘܢ ܡܪܝܐ<EOS> ܘܬܘܒ ܐܡܪ ܢܒܝܐ<EOS> ܕܐܣܠܝܘ ܛܒ̈ܬܗܘܢ ܐܝܟ ܪܘܩܥܬܐ<EOS>ܕܐܟܠ ܣܣܐ<EOS> ܘܬܘܒ ܐܡܪ<EOS> ܕܢܪܓܙܘܢ ܡܢ ܫܒܝܠܝܗ̈ܘܢ<EOS> ܘܡܢ ܡܪܝܐ ܐܠܗܢ ܢܙܘܥܘܢ ܘܢܕܚܠܘܢ<EOS> ܘܬܘܒ<EOS>ܐܡܪ<EOS> ܐܘܩܕ ܒܬܢܢܐ ܟܢܫܝ̈ܟܝ<EOS> ܘܓܐܪ̈ܝܟܝ ܬܐܟܘܠ ܚܪܒܐ<EOS> ܘܬܘܒ ܐܡܪ<EOS> ܕܘܝ ܠܡܕܝܢܬܐ ܕܕܡܐ<EOS> ܕܟܘܠܗ<EOS>ܡܠܝܐ ܟܕܒܘܬܐ<EOS> ܘܠܐ ܒܛܠ ܒܗ ܬܒܪܐ<EOS> ܘܡܝܟܐ ܐܡܪ<EOS> ܕܕܓܠ ܝܗܘܕܐ ܘܛܢܦܘܬܐ ܐܬܥܒܕܬ ܒܐܝܣܪܐܝܠ<EOS>ܘܒܐܘܪܫܠܡ<EOS> ܡܛܠ ܕܛܢܦ ܝܗܘܕܐ ܩܘܕܫܗ ܕܡܪܝܐ<EOS> ܘܐܡܪ ܕܣܛܝܬܘܢ ܡܢ ܐܘܪܚܐ ܘܐܟܫܠܬܘܢ ܣܓܝܐ̈ܐ ܡܢ<EOS>ܢܡܘܣܐ<EOS> ܘܒܛܠܬܘܢ ܩܝܡܐ ܕܠܘܝ<EOS> ܐܦ ܐܢܐ ܝܗܒܬܟܘܢ ܫܝܛܝܢ ܘܡܟܝ̈ܟܝܢ ܒܟܠ ܥܡ<EOS> ܥܠ ܕܠܐ ܢܛܪܬܘܢ<EOS>ܐܘܪ̈ܚܬܝ<EOS> ܘܥܠ ܥܡܡ̈ܐ ܐܡܪ<EOS> ܐܗܦܟ ܥܠܝܗܘܢ ܣܦܬܐ ܓܒܝܬܐ<EOS> ܘܥܠܝܗܘܢ ܐܡܪ ܡܠܐܟܝ<EOS> ܕܐܠܐܝܬܘܢ<EOS>ܠܡܪܝܐ ܒܦܬܓܡܝ̈ܟܘܢ<EOS> ܘܬܘܒ ܐܡܪ<EOS> ܐܢܬܘܢ ܒ̈ܢܝ ܝܥܩܘܒ<EOS> ܠܐ ܕܝܢ ܥܒܪܬܘܢ ܡܢ ܥܘܠܟܘܢ<EOS> ܘܡܢ ܝܘܡ̈ܝ<EOS>ܐܒܗ̈ܝܟܘܢ ܘܠܐ ܢܛܪܬܘܢ ܦܘܩ̈ܕܢܝ<EOS>ܡܟܝܠ ܫܡܥ ܚܒܝܒܝ<EOS> ܕܬܪ̈ܬܝܢ ܙܒ̈ܢܝܢ ܒܠܚܘܕ ܦܪܩ ܐܠܗܐ ܠܐܝܣܪܝܠ<EOS> ܚܕܐ ܡܢ<EOS>ܡܨܪܝܢ<EOS> ܘܕܬܪ̈ܬܝܢ ܡܢ ܒܒܠ<EOS> ܕܡܢ ܡܨܪܝܢ ܒܝܕ ܡܘܫܐ<EOS> ܘܕܡܢ ܒܒܠ ܒܝܕ ܥܙܪܐ<EOS> ܒܢܒܝܘܬܐ ܕܚܓܝ<EOS>ܘܕܙܟܪܝܐ<EOS> ܚܓܝ ܓܝܪ ܐܡܪ<EOS> ܕܒܢܘ ܒܝܬܐ ܗܢܐ ܘܐܨܛܒܐ ܒܗ<EOS> ܘܐܫܬܒܚ ܒܗ<EOS> ܐܡܪ ܡܪܝܐ<EOS> ܘܬܘܒ ܐܡܪ<EOS>ܥܒܕܘ ܡܛܠ ܕܐܢܐ ܥܡܟܘܢ<EOS> ܘܪܘܚܝ ܩܝܡܐ ܒܝܢܬܟܘܢ<EOS> ܠܐ ܬܕܚܠܘ ܡܛܠ ܕܗܟܢܐ ܐܡܪ ܡܪܝܐ ܚܝܠܬܢܐ<EOS> ܬܘܒ<EOS>ܚܕܐ ܙܒܢ ܡܙܝܥ ܐܢܐ ܫܡܝܐ ܘܐܪܥܐ<EOS> ܘܝܡܐ ܘܝܒܫܐ<EOS> ܘܐܙܝܥ ܠܟܠܗܘܢ ܥܡܡ̈ܐ<EOS> ܘܢܝܬܘܢ ܪܓܬܐ ܕܟܠܗܘܢ<EOS>ܥܡܡ̈ܐ<EOS> ܘܐܡܠܝܘܗܝ ܠܒܝܬܐ ܗܢܐ ܫܘܒܚܐ<EOS> ܘܢܗܘܐ ܪܒ ܫܘܒܚܗ ܐܚܪܝܐ ܕܒܝܬܐ ܗܢܐ ܡܢ ܩܕܡܝܐ<EOS> ܗܠܝܢ<EOS>ܟܠܗܝܢ ܒܝܘܡ̈ܝ ܙܘܪܒܒܠ ܐܬܡܠܠ<EOS> ܘܒܝܘܡ̈ܝ ܚܓܝ ܘܙܟܪܝܐ<EOS> ܘܗܢܘܢ ܡܚܦܛܝܢ ܗܘܘ ܥܠ ܒܢܝܢܗ ܕܒܝܬܐ<EOS>ܘܙܟܪܝܐ ܐܡܪ<EOS> ܐܬܦܢܝܬ ܥܠ ܐܘܪܫܠܡ ܒܪ̈ܚܡܝܢ<EOS> ܘܒܝܬܝ ܝܗܒܢܐ ܒܓܘܗ<EOS> ܘܬܘܒ ܐܡܪ<EOS> ܕܢܣܬܪ̈ܩܢ<EOS>ܡܕܝܢܬ̈ܐ ܡܢ ܛܒ̈ܬܐ<EOS> ܘܢܒܢܐ ܡܪܝܐ ܠܨܗܝܘܢ<EOS> ܘܢܓܒܐ ܬܘܒ ܠܐܘܪܫܠܡ<EOS> ܘܬܘܒ ܐܡܪ<EOS> ܕܛܢܬ ܒܨܗܝܘܢ<EOS>ܘܒܐܘܪܫܠܡ ܛܢܢܐ ܪܒܐ<EOS> ܘܪܘܓܙܐ ܪܒܐ ܪܓܙ ܐܢܐ ܥܠ ܥܡܡ̈ܐ ܕܡܬܪܓܫܝܢ<EOS> ܘܬܘܒ ܐܡܪ<EOS> ܐܓܘܪ̈ܣܐ ܬܬܒ<EOS>ܐܘܪܫܠܡ<EOS> ܡܢ ܣܘܓܐܐ ܕܒ̈ܢܝ ܐܢܫܐ ܘܒܥܝܪܐ ܕܒܓܘܗ<EOS> ܘܐܢܐ ܐܗܘܐ ܒܗ ܐܝܟ ܫܘܪܐ ܕܢܚܫܐ<EOS> ܘܠܬܫܒܘܚܬܐ<EOS>ܐܗܘܐ ܒܓܘܗ<EOS> ܐܡܪ ܡܪܝܐ<EOS> ܘܬܘܒ ܐܡܪ<EOS> ܐܘ ܐܘ ܥܪܘܩܘ ܡܢ ܐܪܥܐ ܕܓܪܒܝܐ<EOS> ܐܡܪ ܡܪܝܐ<EOS> ܡܛܠ ܕܠܐܪ̈ܒܥ<EOS>ܪ̈ܘܚܝ ܫܡܝܐ ܒܕܪܬܟܘܢ<EOS> ܐܘ ܨܗܝܘܢ ܐܫܬܘܙܒܝ ܥܡܘܪܬܐ ܕܒܪܬ ܒܒܠ<EOS> ܘܬܘܒ ܐܡܪ<EOS> ܕܢܐܪܬ ܡܪܝܐ<EOS>ܠܝܗܘܕܐ ܡܢܬܗ<EOS> ܥܠ ܐܪܥܐ ܕܩܘܕܫܗ<EOS> ܘܢܨܛܒܐ ܬܘܒ ܒܐܘܪܫܠܡ<EOS> ܘܬܘܒ ܐܡܪ<EOS> ܕܐܝܕܘ̈ܗܝ ܕܙܘܪܒܒܠ ܣܡ<EOS>ܫܬܐܣܘ̈ܗܝ ܕܒܝܬܐ ܗܢܐ<EOS> ܘܐܝܕܘܗ̈ܝ ܡܫܠܡܢ ܠܗ<EOS> ܗܠܝܢ ܟܠܗܝܢ ܐܬܢܒܝ ܙܟܪܝܐ<EOS> ܘܒܟܘܢܫܗ ܕܐܝܣܪܝܠ<EOS>ܕܡܢ ܒܒܠ ܐܬܡܠܝ ܘܐܫܬܡܠܝ<EOS> ܘܠܐ ܐܝܟ ܕܗܢܘܢ ܐܡܪܝܢ<EOS> ܕܥܕܟܝܠ ܩܝܡ ܠܗ ܠܐܝܣܪܝܠ ܠܡܬܟܢܫܘ<EOS>ܫܡܥ ܕܝܢ ܚܒܝܒܝ<EOS> ܐܢܐ ܐܦܝܣܟ ܕܬܪ̈ܬܝܢ ܙܒ̈ܢܝܢ ܐܬܦܪܩ ܐܝܣܪܝܠ<EOS> ܚܕܐ ܡܢ<EOS>ܡܨܪܝܢ<EOS> ܘܕܬܪ̈ܬܝܢ ܡܢ ܒܒܠ<EOS> ܐܡܪ ܓܝܪ ܐܫܥܝܐ<EOS> ܕܢܘܣܦ ܡܪܝܐ ܬܢܝܐ ܕܐܝܕܗ<EOS> ܕܢܩܢܐ ܫܪܟܐ ܕܥܡܗ<EOS>ܕܐܫܬܚܪ<EOS> ܡܢ ܐܪܥܐ ܕܐܬܘܪ ܘܡܢ ܡܨܪܝܢ<EOS> ܘܡܢ ܨܘܪ ܘܡܢ ܨܝܕܢ<EOS> ܘܡܢ ܚܡܬ ܘܡܢ ܓܙܪ̈ܬܐ ܪ̈ܚܝܩܬܐ<EOS>ܐܢ ܓܝܪ ܩܝܡ ܠܗܘܢ ܕܢܬܟܢܫܘܢ ܘܢܬܦܪܩܘܢ<EOS> ܠܡܢܐ ܐܡܪ ܐܫܥܝܐ<EOS> ܕܢܘܣܦ ܡܪܝܐ ܬܢܝܐ ܕܐܝܕܗ ܕܢܩܢܐ<EOS>ܫܪܟܐ ܕܥܡܗ ܕܐܫܬܚܪ<EOS> ܐܢ ܓܝܪ ܥܕܟܝܠ ܦܘܪܩܢܐ ܐܝܬ ܠܗܘܢ<EOS> ܘܠܐ ܗܘܐ ܠܗ ܠܐܫܥܝܐ ܕܢܐܡܪ<EOS> ܕܢܘܣܦ<EOS>ܡܪܝܐ ܬܘܠܬܐ ܕܐܝܕܗ<EOS> ܕܢܩܢܐ ܫܪܟܐ ܕܥܡܗ<EOS> ܘܠܐ ܕܝܢ ܐܡܪ ܬܢܝܐ<EOS>ܬܘܒ ܫܡܥ ܐܦܝܣܟ ܥܠ ܨܠܘܬܐ ܕܨܠܝ ܕܢܝܐܝܠ ܩܕܡ ܐܠܗܗ<EOS> ܘܒܥܐ ܘܐܬܟܫܦ ܥܠ ܒ̈ܢܝ<EOS>ܥܡܗ<EOS> ܕܢܬܦܢܘܢ ܘܢܗܦܟܘܢ ܡܢ ܒܒܠ<EOS> ܕܢܝܐܝܠ ܓܝܪ ܓܒܪܐ ܕܪܓܬܐ<EOS> ܕܐܬܓܠܝ ܠܗ ܟܣܝ̈ܬܐ<EOS> ܘܐܘܕܥ<EOS>ܚܪܬܐ<EOS> ܡܛܠ ܕܢܒܝܐ ܗܘܐ<EOS> ܥܠ ܡ̈ܠܝ ܢܒ̈ܝܐ ܒܢܐ ܗܘܐ<EOS> ܟܕ ܓܝܪ ܐܫܬܒܝ ܥܡܗ ܠܒܒܠ<EOS> ܩܡܘ ܒܝܢܬܗܘܢ<EOS>ܒܢܝ̈ܐ ܕܓܠܐ̈<EOS> ܘܡܬܢܒܝܢ ܗܘܘ ܒܫܘܩܪܐ ܘܒܕܓܠܘܬܐ<EOS> ܘܐܡܪܝܢ ܗܘܘ ܕܗܟܢܐ ܐܡܪ ܡܪܝܐ<EOS> ܕܡܟܐ<EOS>ܠܬܪ̈ܬܝܢ ܫܢܝ̈ܢ<EOS> ܬܒܪ ܐܢܐ ܢܝܪܗ ܕܢܒܘܟܕܢܨܪ ܡܠܟܐ ܕܒܒܠ<EOS> ܡܢ ܨܘܪܐ ܕܟܠܗܘܢ ܥܡܡ̈ܐ<EOS> ܗܝܕܝܢ ܟܕ<EOS>ܫܡܥ ܐܪܡܝܐ ܢܒܝܘܬܗܘܢ ܕܢܒ̈ܝܐ ܕܓܠܐ̈<EOS> ܟܬܒ ܐܓܪܬܐ ܘܫܠܚ ܠܒܒܠ<EOS> ܕܠܐ ܬܫܡܥܘܢ ܠܢܒܝ̈ܐ ܕ̈ܓܠܐ<EOS>ܕܒܝܢܬܟܘܢ<EOS> ܕܡܬܟܠܝܢ ܠܟܘܢ ܘܐܡܪܝܢ<EOS> ܕܡܟܐ ܠܬܪ̈ܬܝܢ ܫܢ̈ܝܢ ܗܦܟܝܢ ܐܢܬܘܢ ܡܢ ܒܒܠ<EOS> ܡܛܠ ܕܗܟܢܐ<EOS>ܐܡܪ ܡܪܝܐ<EOS> ܒܢܘ ܒܬ̈ܐ ܘܬܒܘ<EOS> ܘܨܘܒܘ ܓܢܐ̈ ܘܐܟܘܠܘ ܦܐܪ̈ܝܗܝܢ<EOS> ܣܒܘ ܠܒܢܝ̈ܟܘܢ ܢܫܐ̈<EOS> ܘܒܢ̈ܬܟܘܢ<EOS>ܗܒܘ ܠܓܒܪ̈ܐ<EOS> ܡܛܠ ܕܥܕܡܐ ܕܡܠܝܢ ܠܒܒܠ ܫܒܥܝܢ ܫ̈ܢܝܢ<EOS> ܗܝܕܝܢ ܗܦܟܝܢ ܐܢܬܘܢ ܡܢ ܬܡܢ<EOS> ܘܕܢܝܐܝܠ<EOS>ܕܠܒܝܫ ܗܘܐ ܒܪܘܚܐ<EOS> ܝܕܥ ܗܘܐ ܕܫܪܝܪܐ ܗܘܬ ܢܒܝܘܬܗ ܕܐܪܡܝܐ<EOS> ܘܟܕ ܡܠܝ ܫܒܥܝܢ ܫ̈ܢܝܢ<EOS> ܗܝܕܝܢ<EOS>ܨܠܝ ܘܒܥܐ ܘܐܬܟܫܦ ܩܕܡ ܐܠܗܗ<EOS> ܒܫܢܬ ܚܕܐ ܕܕܪܝܘܫ ܒܪ ܐܚܫܝܪܝܫ<EOS> ܡܢ ܙܪܥܐ ܕܡ̈ܕܝܐ<EOS> ܕܐܡܠܟ ܗܘܐ<EOS>ܒܡܠܟܘܬܐ ܕܟܠܕ̈ܝܐ<EOS> ܚܕܐ ܫܢܬܐ ܕܡܠܟܘܬܗ<EOS> ܐܢܐ ܕܢܝܐܝܠ ܐܬܒܝܢܬ ܒܣܦܪܐ ܒܡܢܝܢ ܫ̈ܢܝܐ<EOS> ܘܚܙܝܬ<EOS>ܕܗܘܐ ܦܬܓܡܗ ܕܡܪܝܐ ܕܐܡܪ ܐܪܡܝܐ ܢܒܝܐ<EOS> ܟܕ ܫܠܡ ܠܚܘܪܒܗ ܕܐܘܪܫܠܡ ܫܒܥܝܢ ܫ̈ܢܝܢ<EOS> ܐܪܝܡܬ ܐ̈ܦܝ<EOS>ܩܕܡ ܡܪܝܐ ܐܠܗܐ<EOS> ܠܡܒܥܐ ܒܨܠܘܬܐ ܘܒܬܟܫܦܬܐ<EOS> ܘܒܨܘܡܐ ܘܒܣܩܐ ܘܒܩܛܡܐ<EOS> ܘܨܠܝܬ ܩܕܡ ܡܪܝܐ ܐܠܗܝ<EOS>ܘܐܘܕܝܬ ܘܐܡܪܬ<EOS> ܒܒܥܘ ܡܪܝܐ ܐܠܗܐ ܪܒܐ ܘܕܚܝܠܐ<EOS> ܢܛܪ ܩܝܡܐ ܘܛܝܒܘܬܐ ܠܪ̈ܚܡܘܗܝ<EOS> ܠܐܝܠܝܢ<EOS>ܕܢܛܪܝܢ ܦܘܩ̈ܕܢܘܗܝ<EOS> ܚܛܝܢ ܘܐܣܟܠܢ<EOS> ܘܐܪܫܥܢ ܘܡܪܕܢ<EOS> ܘܣܛܝܢ ܡܢ ܦܘܩ̈ܕܢܝܟ ܘܡܢ ܕܝ̈ܢܝܟ<EOS> ܘܠܐ<EOS>ܫܡܥܢ ܠܥܒ̈ܕܝܟ ܢܒ̈ܝܐ<EOS> ܕܡܠܠܘ ܒܫܡܟ<EOS> ܥܠ ܡ̈ܠܟܝܢ ܘܥܠ ܪ̈ܘܪܒܢܝܢ<EOS> ܘܥܠ ܐܒ̈ܗܝܢ<EOS> ܘܥܠ ܟܠܗ ܥܡܐ<EOS>ܕܐܪܥܐ<EOS> ܕܝܠܟ ܡܪܝܐ ܙܟܘܬܐ<EOS> ܘܕܝܠܢ ܒܗܬܬ ܐ̈ܦܐ ܐܝܟ ܕܝܘܡܢܐ<EOS> ܠܐܢ̈ܫܝ ܝܗܘܕܐ ܘܠܥܡܘܪ̈ܝܗ<EOS>ܕܐܘܪܫܠܡ<EOS> ܘܠܟܠܗ ܐܝܣܪܝܠ ܕܩܪ̈ܝܒܝܢ ܘܕܪ̈ܚܝܩܝܢ<EOS> ܠܟܠ ܐܪ̈ܥܬܐ ܕܒܕܪܬ ܐܢܘܢ ܠܬܡܢ<EOS> ܒܥܘܠܗܘܢ<EOS>ܕܐܥܠܝܘ ܒܟ ܡܪܝܐ<EOS> ܕܝܠܢ ܒܗܬܬ ܐ̈ܦܐ ܠܡ̈ܠܟܝܢ ܘܠܪܘܪ̈ܒܢܝܢ ܘܠܐܒܗ̈ܝܢ<EOS> ܥܠ ܕܚܛܝܢ ܠܟ<EOS> ܕܡܪܝܐ<EOS>ܐܠܗܐ ܪ̈ܚܡܐ ܘܫܘܒܩܢ ܚܛܗ̈ܐ<EOS> ܕܡܪܕܢ ܒܗ<EOS> ܘܠܐ ܫܡܥܢ ܒܩܠܗ ܕܡܪܝܐ ܐܠܗܢ ܠܡܗܠܟܘ ܒܢܡܘܣܗ ܕܝܗܒ<EOS>ܩܕܡܝܢ<EOS> ܒܝܕ ܥܒܕ̈ܘܗܝ ܢܒܝ̈ܐ<EOS> ܘܟܠܗ ܐܝܣܪܐܝܠ ܥܒܪܘ ܥܠ ܢܡܘܣܟ<EOS> ܘܣܛܘ ܘܠܐ ܫܡܥܘ ܒܩܠܟ<EOS> ܘܐܝܬܝܬ<EOS>ܥܠܝܗܘܢ ܠܘ̈ܛܬܐ ܘܡܚܘ̈ܬܐ<EOS> ܕܟܬܝܒܢ ܒܢܡܘܣܗ ܕܡܘܫܐ ܥܒܕܗ ܕܐܠܗܐ<EOS> ܥܠ ܕܚܛܝܢ ܩܕܡܘܗܝ<EOS> ܘܐܩܝܡ<EOS>ܡ̈ܠܘܗܝ ܕܡܠܠ ܥܠܝܢ<EOS> ܘܥܠ ܕܝ̈ܢܝܢ ܕܕܢܘܢ<EOS> ܠܡܝܬܝܘ ܥܠܝܢ ܒܝܫܬܐ ܪܒܬܐ<EOS> ܕܠܐ ܐܬܥܒܕܬ ܐܟܘܬܗ<EOS>ܬܚܝܬ ܫܡܝܐ<EOS> ܐܝܟ ܕܐܬܥܒܕܬ ܒܐܘܪܫܠܡ<EOS> ܐܝܟ ܕܟܬܝܒ ܒܢܡܘܣܐ ܕܡܘܫܐ<EOS> ܟܘܠܗ ܒܝܫܬܐ ܗܕܐ ܕܐܝܬܝܬ<EOS>ܥܠܝܢ<EOS> ܘܠܐ ܨܠܝܢ ܩܕܡ ܡܪܝܐ ܐܠܗܢ<EOS> ܕܢܬܘܒ ܡܢ ܚܛܗ̈ܝܢ<EOS> ܘܢܫܬܘܕܥ ܗܝܡܢܘܬܟ<EOS> ܘܐܥܝܪ ܡܪܝܐ ܒܝܫܬܐ<EOS>ܘܐܝܬܝܗ ܥܠܝܢ<EOS> ܡܛܠ ܕܙܕܝܩ ܗܘ ܡܪܝܐ ܐܠܗܢ ܒܟܠܗܘܢ ܥܒ̈ܕܘܗܝ ܕܥܒܕ<EOS> ܘܠܐ ܫܡܥܢ ܒܩܠܗ<EOS> ܡܟܝܠ<EOS>ܡܪܝܐ ܐܠܗܢ<EOS> ܕܐܦܩܬ ܠܥܡܟ ܡܢ ܐܪܥܐ ܕܡܨܪܝܢ<EOS> ܒܐܝܕܐ ܥܫܝܢܬܐ ܘܒܕܪܥܐ ܪܡܐ<EOS> ܘܥܒܕܬ ܠܟ ܫܡܐ ܐܝܟ<EOS>ܕܝܘܡܢܐ<EOS> ܚܛܝܢ ܘܐܪܫܥܢ<EOS> ܡܪܝܐ<EOS> ܐܝܟ ܟܠܗ ܙܕܝܩܘܬܟ ܕܥܒܕܬ ܥܡܢ<EOS> ܬܗܦܘܟ ܚܡܬܟ ܘܪܘܓܙܟ ܡܢ<EOS>ܡܕܝܢܬܟ ܐܘܪܫܠܡ<EOS> ܘܡܢ ܛܘܪܟ ܩܕܝܫܐ<EOS> ܡܛܘܠ ܕܒܚ̈ܛܗܝܢ ܘܒܥܘܠܐ ܕܐܒ̈ܗܝܢ ܥܡܟ ܐܬܒܕܪ ܒܟܠ ܐܬܪ<EOS>ܗܘܬ ܐܘܪܫܠܡ ܚܣܕܐ ܠܟܠܗܘܢ ܥܡܡ̈ܐ<EOS> ܡܟܝܠ ܫܡܥ ܐܠܗܐ ܒܨܠܘܬܗ ܕܥܒܕܟ ܘܒܬܟܫܦܬܢ<EOS> ܘܐܢܗܪ ܐ̈ܦܝܟ<EOS>ܒܡܩܕܫܟ ܕܚܪܒ<EOS> ܡܛܠ ܫܡܟ ܡܪܝܐ<EOS> ܐܪܟܢ ܐܠܗܝ ܐܕܢܟ ܘܫܡܥ<EOS> ܘܦܬܚ ܥܝ̈ܢܝܟ ܘܚܙܝ ܚܪ̈ܒܬܢ ܘܨܕܝ̈ܬܢ<EOS>ܘܡܕܝܢܬܐ ܕܐܬܩܪܝ ܫܡܟ ܥܠܝܗ<EOS> ܠܐ ܗܘܐ ܥܠ ܙܕܝܩܘܬܢ ܬܟܝܠܝܢܢ ܘܡܨܠܝܢܢ ܩܕܡܝܟ<EOS> ܐܠܐ ܥܠ ܪ̈ܚܡܝܟ<EOS>ܣܓܝܐ̈ܐ<EOS> ܡܪܝܐ ܫܡܥ<EOS> ܡܪܝܐ ܚܣܢ<EOS> ܡܪܝܐ ܨܘܬ<EOS> ܘܥܒܕ ܘܠܐ ܬܘܚܪ<EOS> ܡܛܠ ܫܡܟ ܐܠܗܝ<EOS> ܡܛܠ ܕܫܡܟ<EOS>ܐܬܩܪܝ ܥܠ ܡܕܝܢܬܟ ܘܥܠ ܥܡܟ<EOS>ܗܝܕܝܢ ܟܕ ܫܠܡ ܕܢܝܐܝܠ ܨܠܘܬܗ ܐܡܪ<EOS> ܘܥܕ ܐܢܐ ܠܡ ܡܨܠܐ ܘܡܘܕܐ ܚܘܒ̈ܝ ܘܚܘܒ̈ܝ<EOS>ܥܡܝ ܐܝܣܪܝܠ<EOS> ܘܪܡܐ ܐܢܐ ܬܟܫܦܬܝ ܩܕܡ ܡܪܝܐ ܐܠܗܝ<EOS> ܥܠ ܛܘܪܗ ܩܕܝܫܐ ܕܐܠܗܝ<EOS> ܘܥܕ ܐܢܐ ܡܡܠܠ<EOS>ܒܨܠܘܬܐ<EOS> ܘܓܒܪܐ ܓܒܪܝܐܝܠ ܕܚܙܝܬ ܡܢ ܩܕܝܡ<EOS> ܦܪܚ ܡܦܪܚ ܘܛܣ ܘܐܬܐ ܡܢ ܫܡܝܐ<EOS> ܘܩܪܒ ܠܘܬܝ ܒܙܒܢܐ<EOS>ܕܩܘܪܒܢܐ ܕܪܡܫܐ<EOS> ܘܐܬܐ ܡܠܠ ܥܡܝ ܘܐܡܪ ܠܝ<EOS> ܕܢܝܐܝܠ ܗܫܐ ܢܦܩܬ ܕܐܠܦܟ ܕܬܫܬܘܕܥ<EOS> ܒܪܝܫ ܨܠܘܬܟ<EOS>ܢܦܩ ܦܬܓܡܐ<EOS> ܘܐܢܐ ܐܬܝܬ ܠܡܚܘܝܘܬܟ<EOS> ܡܛܠ ܕܪܓܝܓ ܐܢܬ<EOS> ܐܬܒܝܢ ܒܦܬܓܡܐ<EOS> ܘܐܫܬܘܕܥ ܒܚܙܘܐ<EOS>ܫܒ̈ܥܝܢ ܫܒ̈ܘܥܝܢ ܢܬܬܢܝܚܘܢ ܥܠ ܥܡܟ ܘܥܠ ܩܪܝܬܐ ܕܩܘܕܫܟ<EOS> ܠܡܫܠܡ ܚܘܒ̈ܐ ܘܠܡܓܡܪ ܚܛܗ̈ܐ<EOS>ܠܫܘܒܩܢ ܥܘܠܐ<EOS> ܘܠܡܝܬܝܘ ܙܕܩܐ ܕܡܢ ܥܠܡܐ<EOS> ܘܠܡܫܠܡ ܚܙܘܐ ܘܢܒ̈ܝܐ<EOS> ܘܠܡܫܝܚܐ ܩܕܘܫ ܩܘܕ̈ܫܝܢ<EOS>ܘܬܕܥ ܘܬܫܬܘܕܥ ܡܢ ܡܦܩܢܗ ܕܡܠܬܐ<EOS> ܠܡܗܦܟ ܘܠܡܒܢܝܘ ܠܐܘܪܫܠܡ<EOS> ܘܠܡܐܬܐ ܡܫܝܚܐ ܡܠܟܐ<EOS> ܫܒܘ̈ܥܐ<EOS>ܫܒܥܐ ܘܫܒܘ̈ܥܐ ܫܬܝܢ ܘܬܪ̈ܝܢ<EOS> ܘܢܗܦܘܟ ܘܢܒܢܐ ܠܐܘܪܫܠܡ ܫ̈ܘܩܝܗ ܘܦܠܛܘ̈ܬܗ<EOS> ܠܫܘܠܡ ܙܒܢܐ<EOS> ܘܒܬܪ<EOS>ܫܒܘ̈ܥܐ ܫܬܝܢ ܘܬܪ̈ܝܢ ܢܬܩܛܠ ܡܫܝܚܐ<EOS> ܘܠܝܬ ܠܗ<EOS> ܘܩܪܝܬܐ ܕܩܘܕܫܐ ܬܬܚܒܠ ܥܡ ܡܠܟܐ ܕܐܬܐ<EOS>ܘܠܚܪܬܐ ܒܓܪܘܦܝܐ<EOS> ܘܥܕܡܐ ܠܚܪܬܐ<EOS> ܕܩܪܒܐ ܕܦܣܝܩ̈ܬܐ ܕܚܒܠܐ<EOS> ܘܢܥܫܢ ܕܝܬܩܐ ܠܣܓܝܐ̈ܐ<EOS> ܫܒܘܥܐ ܚܕ<EOS>ܘܦܠܓܘܬ ܫܒܘܥܐ<EOS> ܘܢܒܛܠ ܕܒܚܬܐ ܘܩܘܪ̈ܒܢܐ<EOS> ܘܥܠ ܟܢ̈ܦܐ ܕܛܢܦܘܬܐ ܚܒܠܐ<EOS>ܚܘܪ ܕܝܢ ܚܒܝܒܝ ܘܐܣܬܟܠ<EOS> ܒܨܠܘܬܐ ܕܨܠܝ ܕܢܝܐܝܠ<EOS> ܘܒܚܙܘܐ ܕܐܬܦܫܩ ܠܗ<EOS> ܠܡܘܠܝ<EOS>ܫܒܥܝܢ ܫ̈ܢܝܢ ܠܚܘܪܒܗ ܕܐܘܪܫܠܡ<EOS> ܨܠܝ ܘܐܘܕܝ ܒܫܢܬ ܚܕܐ ܕܕܪܝܘܫ<EOS> ܘܟܕ ܐܘܕܝ ܚܘܒܘ̈ܗܝ<EOS> ܘܚܘ̈ܒܝ<EOS>ܥܡܗ ܐܝܣܪܝܠ<EOS> ܗܝܕܝܢ ܐܬܐ ܠܘܬܗ ܓܒܪܝܐܝܠ ܡܩܒܠ ܨܠܘ̈ܬܐ ܘܐܡܪ ܠܗ<EOS> ܕܒܪܝܫ ܨܠܘܬܟ ܢܦܩ ܦܬܓܡܐ<EOS>ܦܬܓܡܐ ܓܝܪ ܕܒܪܝܫ ܨܠܘܬܗ ܗܢܘ<EOS> ܕܬܗܦܘܟ ܫܒܝܬܐ ܡܢ ܒܒܠ<EOS> ܘܬܘܒ ܐܬܚܫܒ ܕܢܝܐܝܠ<EOS> ܕܡܢܐ ܟܝ ܢܓܕܫ<EOS>ܠܥܡܐ ܡܢ ܒܬܪ ܦܘܢܝܗ<EOS> ܗܝܕܝܢ ܐܡܪ ܠܗ ܓܒܪܝܐܝܠ<EOS> ܡܛܠ ܕܪܓܝܓ ܐܢܬ<EOS> ܐܢܐ ܐܚܘܝܟ<EOS> ܡܕܡ ܕܓܕܫ ܠܥܡܟ<EOS>ܒܚܪܬܐ ܕܝܘ̈ܡܬܐ<EOS> ܡܟܝܠ ܐܬܒܝܢ ܒܦܬܓܡܐ ܘܐܫܬܘܕܥ ܒܚܙܘܐ<EOS> ܫܒ̈ܥܝܢ ܠܡ ܫܒ̈ܘܥܝܢ ܢܬܢܝܚܘܢ ܥܠ<EOS>ܥܡܟ<EOS> ܘܥܠ ܩܪܝܬܐ ܕܩܘܕܫܟ<EOS> ܠܡܫܠܡ ܚܘܒ̈ܐ ܘܠܡܓܡܪ ܚܛܗ̈ܐ<EOS> ܠܫܘܒܩܢ ܥܘܠܐ<EOS> ܘܠܡܝܬܝܘ ܙܕܩܐ ܕܡܢ<EOS>ܥܠܡܐ<EOS> ܘܠܡܫܠܡ ܚܙܘܐ ܘܢܒ̈ܝܐ<EOS> ܘܠܡܫܝܚܐ ܩܕܘܫ ܩܘܕ̈ܫܝܢ<EOS> ܘܬܕܥ ܘܬܫܬܘܕܥ ܡܢ ܡܦܩܢܢ ܕܡܠܬܐ<EOS>ܠܡܗܦܟ ܘܠܡܒܢܝܘ ܠܐܘܪܫܠܡ<EOS> ܘܠܡܐܬܐ ܡܫܝܚܐ ܡܠܟܐ ܫܒܘ̈ܥܐ ܫܒܥܐ ܘܫܒ̈ܘܥܐ ܫܬܝܢ ܘܬܪ̈ܝܢ<EOS> ܢܗܦܘܟ<EOS>ܘܢܒܢܐ<EOS> ܠܐܘܪܫܠܡ ܫܘܩ̈ܝܗ ܘܦܠܛܘ̈ܬܗ ܠܫܘܠܡ ܙܒܢܐ<EOS> ܘܒܬܪ ܫܒܘ̈ܥܐ ܫܬܝܢ ܘܬܪ̈ܝܢ ܢܬܩܛܠ ܡܫܝܚܐ<EOS>ܘܠܝܬ ܠܗ<EOS> ܘܩܪܝܬܐ ܕܩܘܕܫܐ ܬܬܚܒܠ ܥܡ ܡܠܟܐ ܕܐܬܐ<EOS> ܘܚܪܬܐ ܒܓܪܘܦܝܐ ܥܕܡܐ ܠܚܪܬܐ ܕܩܪܒܐ<EOS>ܕܦܣܝ̈ܩܬܐ ܕܚܒܠܐ<EOS> ܘܢܥܫܢ ܕܝܬܩܐ ܠܣܓܝܐ̈ܐ<EOS> ܫܒܘܥܐ ܚܕ ܘܦܠܓܘܬ ܫܒܘܥܐ<EOS> ܘܢܒܛܠ ܕܒܚܬܐ<EOS>ܘܩܘܪ̈ܒܢܐ<EOS> ܘܥܠ ܟܢ̈ܦܐ ܕܛܢܦܘܬܐ ܚܒܠܐ<EOS>ܐܡܪ ܠܗ ܓܝܪ ܕܫ̈ܒܥܝܢ ܫܒܘ̈ܥܝܢ ܢܬܢܝܚܘܢ ܥܠ ܥܡܟ<EOS> ܘܥܠ ܩܪܝܬܐ ܕܩܘܕܫܟ<EOS>ܫܒ̈ܥܝܢ ܫܒܘ̈ܥܝܢ ܐܪ̈ܒܥܡܐܐ ܘܬܫܥܝܢ ܫ̈ܢܝܢ<EOS> ܡܢ ܙܒܢܐ ܕܨܠܝ ܕܢܝܐܝܠ<EOS> ܘܥܕܡܐ ܕܚܪܒܬ ܐܘܪܫܠܡ<EOS>ܚܘܪܒܗ ܐܚܪܝܐ<EOS> ܘܬܘܒ ܠܐ ܡܬܝܬܒܐ<EOS> ܘܐܡܪ ܕܫܒܥܐ ܫܒ̈ܘܥܝܢ ܢܗܦܘܟ ܕܢܒܢܐ ܠܐܘܪܫܠܡ<EOS> ܡܛܠ ܕܟܕ<EOS>ܣܠܩܬ ܫܒܝܬܐ ܒܝܕ ܥܙܪܐ<EOS> ܘܫܪܝܘ ܒܢܝܢ ܒܝܬܐ<EOS> ܡܢ ܝܘܡ̈ܝ ܟܘܪܫ ܘܕܪܝܘܫ<EOS> ܣܡܘ ܫܬܐܣܘ̈ܗܝ ܕܒܝܬܐ<EOS>ܘܒܛܠܘ ܐܢܘܢ ܒܥܠܕܒܒ̈ܝܗܘܢ ܒܝܘܡ̈ܝ ܕܪܝܘܫ ܘܐܪܛܚܫܫܬ<EOS> ܘܡ̈ܠܟܐ ܐܚܪ̈ܢܐ ܦܪ̈ܣܝܐ<EOS> ܘܠܐ ܫܒܩܝܢ<EOS>ܗܘܘ ܠܗܘܢ ܕܢܒܢܘܢ ܘܢܫܠܡܘܢ<EOS> ܘܐܚܘܝܟ ܪܡܙܗ ܕܡܠܬܐ<EOS> ܗܟܢܐ ܓܝܪ ܟܬܝܒ ܒܙܟܪܝܐ ܢܒܝܐ<EOS> ܕܚܙܝܬ ܠܡ<EOS>ܡܢܪܬܐ ܘܫܒܥܐ ܫܪ̈ܓܝܢ ܥܠܝܗ<EOS> ܘܫܒܥܐ ܫܒܥܐ ܦܘܡܝܗ̈ܘܢ ܕܫܪ̈ܓܐ<EOS> ܐܪ̈ܒܥܝܢ ܘܬܫܥܐ ܕܐܝܬܝܗܘܢ ܫܒܥܐ<EOS>ܫܒ̈ܘܥܝܢ<EOS> ܘܐܡܪ ܒܗ ܒܢܒܝܘܬܐ ܕܗܢܘ ܦܬܓܡܗ ܕܡܪܝܐ ܥܠ ܙܘܪܒܒܠ<EOS> ܠܐ ܒܚܝܠܐ ܘܠܐ ܒܥܘܫܢܐ<EOS> ܐܠܐ ܐܢ<EOS>ܒܪܘܚ<EOS> ܘܡܢ ܠܥܠ ܐܡܪ<EOS> ܕܐܝܕܘ̈ܗܝ ܕܙܘܪܒܒܠ<EOS> ܣܡ ܫܬܐܣܘ̈ܗܝ ܕܒܝܬܐ ܗܢܐ<EOS> ܘܐܝ̈ܕܘܗܝ ܡܫܠܡܢ ܠܗ<EOS>ܡܟܝܠ ܟܠܗܘܢ ܝܘܡ̈ܬܐ ܡܢ ܝܘܡܐ ܕܐܬܬܣܝܡ ܫܬܐ̈ܣܘܗܝ ܕܒܝܬܐ ܘܥܕܡܐ ܕܐܫܬܠܡ ܒܢܝܢܗ ܕܒܝܬܐ<EOS>ܐܪ̈ܒܥܝܢ ܘܬܫܥ ܫ̈ܢܝܢ<EOS> ܗܠܝܢ ܫܒܥܐ ܫܒ̈ܘܥܐ ܡܢ ܫܒ̈ܥܝܢ<EOS> ܘܗܢܘ ܚܙܘܐ ܕܡܢܪܬܐ<EOS> ܕܫܒܥܐ ܫܪ̈ܓܝܢ<EOS>ܘܐܪ̈ܒܥܝܢ ܘܬܫܥܐ ܦܘܡܝܗ̈ܘܢ<EOS> ܘܗܢܐ ܗܘ ܦܬܓܡܐ ܕܡܪܝܐ ܕܗܘܐ ܥܠ ܙܘܪܒܒܠ<EOS> ܗܠܝܢ ܐܪ̈ܒܥܝܢ ܘܬܫܥ<EOS>ܫܢ̈ܝܢ<EOS> ܘܒܬܪ ܗܠܝܢ ܫܒܥܐ ܫܒ̈ܘܥܝܢ ܕܒܢܝܢܗ ܕܒܝܬܐ<EOS> ܕܒܝ̈ܘܡܝ ܙܘܪܒܒܠ<EOS> ܗܝܕܝܢ ܝܬܒܐ ܐܘܪܫܠܡ<EOS>ܫܬܝܢ ܘܬܪ̈ܝܢ ܫܒ̈ܘܥܝܢ<EOS> ܐܪ̈ܒܥܡܐܐ ܘܬܠܬܝܢ ܘܐܪ̈ܒܥ ܫ̈ܢܝܢ<EOS> ܘܠܡܢܐ ܡܢ ܠܥܠ ܐܡܪ<EOS> ܕܫ̈ܒܥܝܢ<EOS>ܫܒܘ̈ܥܝܢ ܢܬܢܝܚܘܢ ܥܠ ܥܡܟ<EOS> ܘܥܠ ܩܪܝܬܐ ܕܩܘܕܫܟ<EOS> ܘܡܢ ܠܬܚܬ ܗܘܘ ܠܗܘܢ ܫܒܥܐ<EOS> ܘܫܬܝܢ ܘܬܪ̈ܝܢ<EOS>ܕܗܘܝܢ ܟܠܗܘܢ ܫܬܝܢ ܘܬܫܥܐ<EOS> ܐܠܐ ܡܢ ܠܬܚܬ ܐܡܪ<EOS> ܕܫܒܘܥܐ ܘܦܠܓܘܬ ܫܒܘܥܐ<EOS> ܢܒܛܠ ܕܒܚܬܐ<EOS>ܘܩܘܪ̈ܒܢܐ<EOS> ܗܐ ܚܕ ܫܒܘܥܐ ܡܢ ܫܒ̈ܥܝܢ ܕܒܛܠܬ ܒܗ ܕܒܚܬܐ<EOS> ܗܟܢܐ ܐܬܚܫܒ ܥܠܝܗܘܢ<EOS> ܐܝܟ ܗܠܝܢ<EOS>ܫܒ̈ܥܝܢ ܫ̈ܢܝܢ ܕܝܬܒܝܢ ܗܘܘ ܒܒܒܠ<EOS> ܕܐܬܢܝܚܬ ܐܪܥܐ ܒܫܒܝܗ<EOS> ܟܠ ܝܘܡ̈ܝ ܨܕܝܘܬܗ<EOS> ܡܟܝܠ ܐܬܛܦܝܣ<EOS>ܕܡܢ ܒܬܪ ܗܠܝܢ ܫܒܘ̈ܥܐ ܐܬܐ ܡܫܝܚܐ ܘܐܬܩܛܠ<EOS> ܠܫܘܠܡ ܚܙܘܐ ܘܢܒ̈ܝܐ<EOS> ܐܦ ܝܥܩܘܒ ܐܒܘܢ ܐܡܪ<EOS> ܟܕ<EOS>ܡܒܪܟ ܠܝܗܘܕܐ<EOS> ܕܠܐ ܢܥܢܕ ܫܒܛܐ ܡܢ ܝܗܘܕܐ<EOS> ܘܡܒܕܩܢܐ ܡܢ ܒܝܬ ܪ̈ܓܠܘܗܝ<EOS> ܥܕܡܐ ܕܢܐܬܐ ܡܢ ܕܕܝܠܗ<EOS>ܗܝ ܡܠܟܘܬܐ<EOS> ܐܬܛܦܝܣ ܚܒܝܒܝ<EOS> ܘܐܬܒܝܢ ܕܫܠܡܘ ܠܗܘܢ ܫܒܘ̈ܥܐ<EOS> ܘܩܛܥܘ ܚܙ̈ܘܐ ܘܢܒ̈ܝܐ<EOS> ܘܦܣܩܬ<EOS>ܡܠܟܘܬܐ ܡܢ ܝܗܘܕܐ<EOS> ܕܗܐ ܚܪܒܬ ܐܘܪܫܠܡ ܘܐܬܒܕܪ ܥܡܗ ܒܟܠ ܥܡ<EOS> ܘܝܬܒܘ ܠܗܘܢ ܒ̈ܢܝ ܐܝܣܪܝܠ<EOS> ܕܠܐ<EOS>ܕܒ̈ܚܐ ܘܕܠܐ ܡܕܒܚܐ<EOS> ܘܥܕܡܐ ܠܓܡܘܪܝܐ ܕܦܣܝܩ̈ܬܐ<EOS> ܚܪܒܬ ܘܐܬܢܝܚܬ ܐܘܪܫܠܡ ܥܠ ܚܒܠܐ<EOS> ܟܪܡܐ ܚܪܒ<EOS>ܘܐܘܥܝ ܠܗ ܚܪ̈ܘܒܐ<EOS> ܘܬܪ̈ܬܝܢ ܣܘܟ̈ܝܗ ܕܓܦܬܐ ܐܟܠܬ ܢܘܪܐ<EOS> ܬܪܝܥ ܣܝܓܗ ܕܟܪܡܐ<EOS> ܘܣܚܝܦ ܡܓܕܠܗ<EOS>ܘܚܪܒܬ ܡܥܨܪܬܗ<EOS> ܟܣܦܐ ܐܣܬܠܝ<EOS> ܘܠܝܬ ܒܗ ܠܚܘܫܚܐ<EOS> ܟܬܝܒ ܠܗ ܠܐܘܪܫܠܡ ܟܬܒܐ ܕܫܘܒܩܢܐ<EOS>ܡܟܝܠ ܗܢܐ ܩܠܝܠ ܦܝܣܐ ܕܟܬܒܬ ܠܟ ܐܝܟ ܕܬܦܘܩ ܒܪܘܚܐ<EOS> ܟܕ ܐܠܨܐ ܨܒܘܬܐ ܠܡܬܒܘ<EOS>ܦܬܓܡܐ<EOS> ܘܐܝܟ ܕܬܚܝܠ ܬܪܥܝܬܗ ܕܡܢ ܕܫܡܥ<EOS> ܘܠܐ ܕܝܢ ܢܬܪܡܐ ܠܦܝܣܗܘܢ ܡܫܓܫܢܐ<EOS> ܗܢܘܢ ܓܝܪ ܦܝܣܐ<EOS>ܠܐ ܡܩܒܠܝܢ<EOS> ܡܛܠ ܕܚܒܫ ܐܢܘܢ ܟܬܒܐ<EOS> ܕܠܐ ܢܫܡܥܘܢ ܘܢܬܛܦܝܣܘܢ<EOS> ܕܥܠ ܟܠܢܫ ܢܪܚܡ ܐܠܗܐ<EOS> ܐܡܪ ܓܝܪ<EOS>ܥܠܝܗܘܢ<EOS> ܕܥܡܐ ܗܢܐ ܒܣܦܘ̈ܬܗ ܗܘ ܡܝܩܪ ܠܝ<EOS> ܘܒܠܒܗ ܪܚܝܩ ܡܢܝ<EOS> ܘܠܐܪܡܝܐ ܐܡܪܝܢ ܠܗ<EOS> ܕܦܬܓܡܐ<EOS>ܕܐܡܪܬ ܠܢ ܒܫܡ ܡܪܝܐ ܠܐ ܫܡܥܝܢܢ ܠܟ<EOS>ܘܥܠ ܗܠܝܢ ܚܙܘ̈ܐ ܕܕܢܝܐܝܠ ܚܒܝܒܝ<EOS> ܐܝܟ ܡܕܡ ܕܐܕܪܟܬ ܟܬܒܬ ܠܟ<EOS> ܒܪܡ ܕܝܢ ܗܘܝܬ<EOS>ܝܕܥ ܕܒܬܪ ܕܦܫܩ ܠܗ ܓܒܪܝܐܝܠ ܡܐ ܕܓܕܫ ܠܥܡܗ<EOS> ܗܝܕܝܢ ܒܫܢܬ ܬܠܬ ܕܟܘܪܫ<EOS> ܦܬܓܡܐ ܐܬܓܠܝ ܠܗ<EOS>ܠܕܢܝܐܝܠ<EOS> ܘܐܡܪ ܕܫܪܝܪ ܦܬܓܡܐ ܘܒܚܝܠܐ ܪܒܐ ܡܬܒܝܢ ܗܘܐ ܒܚܙܘܐ<EOS> ܘܐܡܪ ܕܗܘܝܬ ܝܬܒ ܒܐܒܠܐ ܬܠܬܐ<EOS>ܫܒܘ̈ܥܐ ܕܝܘܡ̈ܝܢ<EOS> ܘܠܚܡܐ ܕܪܓܬܐ ܠܐ ܐܟܠܬ<EOS> ܘܒܣܪܐ ܘܚܡܪܐ ܠܐ ܥܠ ܠܦܘܡܝ<EOS> ܘܚܙܝ ܕܒܫܢܬ ܬܠܬ<EOS>ܕܟܘܪܫ ܚܙܐ ܕܢܝܐܝܠ ܚܙܘܐ ܗܢܐ<EOS> ܒܝܘܡ ܐܪ̈ܒܥܐ ܘܥܣܪܝܢ ܒܝܪܚܐ ܩܕܡܝܐ<EOS> ܕܗܘ ܢܝܣܢ<EOS> ܒܬܪ ܬܪ̈ܬܝܢ<EOS>ܫܢ̈ܝܢ ܟܕ ܐܥܒܪ ܩܠܐ ܒܡܠܟܘܬܗ<EOS> ܐܝܟ ܕܬܗܦܘܟ ܫܒܝܬܐ ܠܐܘܪܫܠܡ<EOS> ܒܫܢܬ ܚܕܐ ܕܕܪܝܘܫ ܒܪ ܐܚܫܝܪܝܫ<EOS>ܨܠܝ ܩܕܡ ܐܠܗܐ<EOS> ܘܠܡܘܠܝ ܫܒܥܝܢ ܫ̈ܢܝܢ ܠܫܘܠܡ ܦܬܓܡܘ̈ܗܝ ܕܐܪܡܝܐ<EOS> ܘܐܝܟ ܡܕܡ ܕܡܘܕܥܐ ܨܒܘܬܐ<EOS>ܚܕܐ ܗܝ ܫܢܬܐ ܕܡܠܟܘܬܗ ܕܕܪܝܘܫ ܡܕܝܐ<EOS> ܡܛܠ ܕܟܕ ܩܛܠܗ ܠܒܠܛܫܨܪ ܐܡܠܟ ܚܠܦܘܗܝ<EOS> ܩܠܝܠ ܫܡܫ<EOS>ܒܡܠܟܘܬܗ<EOS> ܘܩܒܠܗ ܟܘܪܫ ܦܪܣܝܐ<EOS> ܘܠܡܢܐ ܙܒܢܐ ܩܕܡܝܐ ܕܪܝܘܫ ܩܒܠ ܡܠܟܘܬܐ<EOS> ܐܠܐ ܐܝܟ ܕܡܬܚܙܝܐ ܠܢ<EOS>ܨܒܘܬܐ ܡܛܠ ܕܫܠܡ ܚܙܘܐ ܕܦܫܩ ܕܢܝܐܝܠ ܠܒܠܛܫܨܪ<EOS> ܟܕ ܐܡܪ ܠܗ<EOS> ܕܗܢܘ ܦܫܪܗ ܕܡܠܬܐ<EOS> ܘܩܪܝܢܗ<EOS>ܕܟܬܒܐ<EOS> ܡܢܐ ܬܩܠ ܘܦܪܣܝܢ<EOS> ܡܢܐ ܡܢܗ ܐܠܗܐ ܠܡܠܟܘܬܟ ܘܐܫܠܡܗ ܬܩܠ ܬܩܝܠ ܐܢܬ ܒܡܣܬܐ ܘܐܫܬܟܚܬ<EOS>ܚܣܝܪ<EOS> ܦܪܣ<EOS> ܦܪܝܣܐ ܗܝ ܡܠܟܘܬܟ ܘܝܗܝܒܐ ܗܝ ܠܡܕܝ ܘܠܦܪܣ<EOS> ܡܛܠ ܗܢܐ ܩܡ ܕܪܝܘܫ ܡܢ ܩܕܝܡ<EOS>ܒܡܠܟܘܬܐ ܐܝܟ ܕܢܫܬܠܡ ܚܙܘܐ<EOS> ܘܡܢ ܒܬܪܗ ܩܒܠܗ ܟܘܪܫ ܦܪܣܝܐ<EOS> ܠܫܘܠܡ ܫܒ̈ܥܝܢ ܫܢ̈ܝܢ ܒܙܒܢܐ ܕܨܠܝ<EOS>ܕܢܝܐܝܠ ܕܬܗܦܘܟ ܫܒܝܬܐ ܒܐܝܕܗ<EOS> ܐܝܟ ܕܐܬܢܒܝ ܥܠܘܗܝ ܐܫܥܝܐ<EOS> ܕܗܘ ܢܒܢܐ ܩܪܝܬܝ<EOS> ܘܫܒܝܬܝ ܢܫܕܪ<EOS>ܘܗܘ ܟܘܪܫ ܐܡܪ<EOS> ܕܡܠܟܘܬܐ ܕܐܪܥܐ ܝܗܒ ܠܢ ܐܠܗܐ<EOS> ܘܦܩܕ ܠܝ ܕܐܒܢܐ ܠܗ ܒܝܬܐ ܒܐܘܪܫܠܡ ܕܒܝܗܘܕ<EOS>ܘܚܙܝ ܕܨܘܡܗ ܕܕܢܝܐܝܠ ܡܢ ܒܬܪ ܨܠܘܬܗ<EOS> ܥܠ ܗܕܐ ܨܡ<EOS> ܥܠ ܕܫܒܥܝܢ ܫܒܘ̈ܥܝܢ ܝܬܒܐ ܐܘܪܫܠܡ<EOS> ܘܡܢ<EOS>ܒܬܪܟܢ ܚܪܒܐ ܘܡܬܢܝܚܐ ܥܠ ܚܒܠܐ ܠܥܠܡ<EOS> ܥܕܡܐ ܠܓܡܘܪܝܐ ܕܦܣܝܩ̈ܛܐ<EOS>ܫܠܡ ܕܠܘܩܒܠ ܝܗܘ̈ܕܝܐ<EOS>