ܬܚܘܝܬܐ ܕܓܙܘܪܬܐ<EOS>ܟܕ ܒܪܟ ܐܠܗܐ ܠܐܒܪܗܡ<EOS> ܘܣܡܗ ܪܫܐ ܠܟܠ ܡܗܝ̈ܡܢܐ ܘܙܕܝ̈ܩܐ ܘܟܐ̈ܢܐ<EOS> ܠܐ ܗܘܐ<EOS>ܐܒܐ ܠܚܕ ܥܡܐ ܝܗܒܗ ܐܠܗܐ<EOS> ܐܠܐ ܠܥܡ̈ܡܐ ܣܓ̈ܝܐܐ<EOS> ܟܕ ܐܡܪ ܠܗ ܕܠܐ ܢܬܩܪܐ ܫܡܟ ܐܒܪܡ<EOS> ܐܠܐ ܢܗܘܐ<EOS>ܫܡܟ ܐܒܪܗܡ<EOS> ܡܛܠ ܕܐܒܐ ܠܣܘܓܐܐ ܕܥܡ̈ܡܐ ܝܗܒܬܟ<EOS> ܡܟܝܠ ܚܒܝܒܝ ܪܚܝܡܐ ܫܡܥ ܢܝܫܐ ܕܡܡܠܠܐ<EOS>ܘܫܬܐܣܬܐ ܕܕܪܫܐ<EOS> ܕܙܕܩ ܠܡܐܡܪ ܠܘܩܒܠ ܥܡܐ ܗܘ ܕܩܕܡܝܢ<EOS> ܕܣܒܪܝܢ ܥܠ ܢܦܫܗܘܢ ܕܙܪܥܗ ܐܢܘܢ<EOS>ܕܐܒܪܗܡ<EOS> ܘܠܐ ܡܣܬܟܠܝܢ ܕܐܬܩܪܝܘ ܠܗܘܢ ܫܠܝ̈ܛܐ ܕܣܕܘܡ ܘܥܡܐ ܕܥܡܘܪܐ<EOS> ܘܐܒܘܗܘܢ ܐܡܘܪܝܐ<EOS>ܘܐܡܗܘܢ ܚܬܝܬܐ<EOS> ܘܟܣܦܐ ܡܣܠܝܐ ܘܒ̈ܢܝܐ ܡܪ̈ܘܕܐ<EOS> ܡܘܫܐ ܡܕܒܪܢܗܘܢ ܣܗܕ ܥܠܝܗܘܢ<EOS> ܘܐܡܪ ܠܗܘܢ<EOS>ܕܡܡܪܡܪ̈ܢܐ ܗܘܝܬܘܢ ܡܢ ܝܘܡܐ ܕܝܕܥܬܟܘܢ<EOS> ܘܬܘܒ ܬܢܐ ܒܙܡܝܪܬܐ ܕܣܗܕܘܬܐ ܕܓܦܬܟܘܢ ܡܢ ܓܦܬܐ<EOS>ܕܣܕܘܡ ܘܡܢ ܫܬܠܬܐ ܕܥܡܘܪܐ<EOS> ܥܢ̈ܒܝܟܘܢ ܥܢ̈ܒܝܢ ܡܪܝܪ̈ܢ<EOS> ܘܣܓ̈ܘܠܝܟܘܢ ܡܪܪܐ ܠܟܘܢ<EOS> ܘܪܡܙ ܒܗ<EOS>ܒܬܫܒܘܚܬܐ ܕܣܗܕܘܬܐ<EOS> ܥܠ ܥܡܐ ܕܡܢ ܥܡܡ̈ܐ<EOS> ܟܕ ܐܡܪ ܠܗܘܢ ܕܐܛܢܟܘܢ ܒܥܡ ܕܠܐ ܥܡ<EOS> ܘܒܥܡܐ ܣܟܠܐ<EOS>ܐܪܓܙܟܘܢ<EOS> ܘܒܝܕ ܐܫܥܝܐ ܣܗܕ ܩܕܝܫܐ<EOS> ܟܕ ܐܡܪ ܕܢܨܒܬ ܟܪܡܐ ܘܦܠܚܬܗ<EOS> ܘܚܠܦ ܥܢ̈ܒܐ ܐܘܥܝ ܠܗ<EOS>ܚܪ̈ܘܒܐ<EOS> ܘܐܡܪ ܬܘܒ ܐܦ ܐܪܡܝܐ ܢܒܝܐ<EOS> ܥܠ ܟܢܘܫܬܐ ܕܥܡܐ ܕܐܢܐ ܢܨܒܬܟܝ ܫܒܘܩܐ ܕܟܠܗ ܙܪܥܐ<EOS>ܕܩܘܫܬܐ<EOS> ܘܐܢܬ ܐܬܗܦܟܬ ܘܡܪܕܬ ܥܠܝ ܐܝܟ ܓܦܬܐ ܢܘܟܪܝܬܐ<EOS> ܘܚܙܩܝܐܝܠ ܣܗܕ ܥܠ ܓܦܬܐ<EOS> ܕܣ̈ܘܟܝܗ<EOS>ܐܟܠܬ ܢܘܪܐ<EOS> ܘܓܘܗ ܚܪܘܒ<EOS> ܘܬܘܒ ܠܐ ܠܡ ܐܙܠܐ ܠܥܒܕܐ<EOS> ܢܨܝܒܐ ܗܘܬ ܫܒܘܩܐ<EOS> ܙܪܥܐ ܕܩܘܫܬܐ<EOS>ܐܒ̈ܗܝܗܘܢ ܩܕܡ̈ܝܐ<EOS> ܘܒ̈ܢܝܐ ܐܬܗܦܟܘ ܠܗܘܢ ܠܥܒ̈ܕܐ ܛܡ̈ܐܐ ܕܐܡܘܪ̈ܝܐ<EOS> ܡܢ ܟܠ ܥܡ̈ܡܝܢ ܓܝܪ ܟܕ<EOS>ܢܦܠܚܘܢ ܟܐܢܘܬܐ ܡܬܩܪܝܢ ܒܢ̈ܝܐ ܘܝܪ̈ܬܐ ܠܐܒܪܗܡ ܐܒܘܗܘܢ<EOS> ܘܒ̈ܢܝ ܐܒܪܗܡ ܟܕ ܢܦܠܚܘܢ ܥܒܕܐ ܛܡܐܐ<EOS>ܕܥܡ̈ܡܐ ܢܘܟܪ̈ܝܐ ܗܘܝܢ ܠܗܘܢ ܣܕܘܡ̈ܝܐ ܘܥܡܐ ܕܥܡܘܪܐ<EOS> ܐܝܟ ܕܐܫܥܝܐ ܣܗܕ ܥܠܝܗܘܢ ܕܫܡܥܘ ܠܡ<EOS>ܦܬܓܡܗ ܕܡܪܝܐ ܫܠܝ̈ܛܐ ܕܣܕܘܡ ܘܥܡܐ ܕܥܡܘܪܐ<EOS> ܘܐܠܐ ܚܘܢܝ ܚܟܝܡܐ<EOS> ܐܝܠܝܢ ܫܠܝ̈ܛܐ ܘܥܡܐ ܗܘܘ<EOS>ܒܣܕܘܡ ܘܒܥܡܘܪܐ ܒܝ̈ܘܡܝ ܐܫܥܝܐ ܢܒܝܐ<EOS> ܕܡܢ ܝܘ̈ܡܝ ܠܘܛ ܗܦܝܟܢ ܒܪܘܓܙܐ<EOS> ܘܥܕܡܐ ܠܥܠܡ ܠܐ<EOS>ܡܬܝܬܒܢ<EOS> ܘܚܙܩܝܐܝܠ ܡܚܘܐ ܥܘܠܗ ܕܣܕܘܡ<EOS> ܘܡܟܢܐ ܠܗ ܚܬܗ ܕܐܘܪܫܠܡ<EOS> ܟܕ ܐܡܪ ܠܗ<EOS> ܕܣܕܘܡ ܚܬܟܝ ܗܝ<EOS>ܘܒ̈ܢܬܗ<EOS> ܠܐ ܥܒܕ ܥܒ̈ܕܐ ܒܝ̈ܫܐ<EOS> ܐܝܟ ܕܥܒܕܬܝ ܐܢܬܝ ܘܒ̈ܢܬܟܝ<EOS> ܘܗܢܐ ܗܘ ܥܘܠܐ ܕܣܕܘܡ ܘܕܒ̈ܢܬܗ<EOS>ܕܒܐܝܕܐ ܕܒܝ̈ܫܐ ܘܕܡܣ̈ܟܢܐ ܠܐ ܐܚܕ<EOS> ܘܟܕ ܗܠܝܢ ܥܒ̈ܕܐ ܚܙܝܬ ܒܗܝܢ ܗܦܟܬ ܐ̈ܢܝܢ<EOS> ܟܕ ܣܕܘܡ<EOS>ܘܥܡܘܪܐ ܚܒܪ̈ܬܗܝܢ ܗܦܝܟܢ ܡܢ ܩܕܝܡ<EOS> ܠܡܢܐ ܐܡܪ ܐܫܥܝܐ ܕܫܡܥܘ ܫܠܝ̈ܛܐ ܕܣܕܘܡ ܘܥܡܐ ܕܥܡܘܪܐ ܐܠܐ<EOS>ܢܬܟܘܢܘܢ ܕܠܗܘܢ ܩܪܐ<EOS> ܡܛܠ ܕܦܠܚܘ ܘܐܬܚܫܚܘ ܒܥܒ̈ܕܐ ܕܣܕܘ̈ܡܝܐ<EOS> ܓܙܝܪܝܢ ܓܝܪ ܘܥܘܪ̈ܠܝܢ<EOS> ܘܓܒܝܢ<EOS>ܗܘܘ ܘܐܣܬܠܝܘ ܠܗܘܢ<EOS> ܡܫܬܒܗܪܝܢ ܕܚܢܢ ܠܡ ܓܙܝܪܝܢ ܘܓܒܝܢ ܘܝܕܝܥܝܢ ܡܢ ܟܠܗܘܢ ܥܡ̈ܡܐ<EOS>ܝܕܝܥܐ ܗܝ ܓܝܪ ܗܕܐ ܠܟܠ ܕܡܣܬܟܠ<EOS> ܕܓܙܘܪܬܐ ܕܠܐ ܗܝܡܢܘ ܠܝܬ ܒܗ ܚܫܚܘ<EOS> ܝܘܬܪܢܐ<EOS>ܡܕܡ<EOS> ܡܛܘܠ ܕܩܕܝܡܐ ܗܝ ܗܝܡܢܘܬܐ ܠܓܙܘܪܬܐ<EOS> ܘܓܙܘܪܬܐ ܠܪܘܫܡܐ ܘܩܝܡܐ ܐܬܝܗܒܬ ܠܐܒܪܗܡ ܐܝܟ ܕܐܡܪ<EOS>ܠܗ ܐܠܗܐ<EOS> ܕܗܢܘ ܩܝܡܝ ܕܬܛܪܘܢ<EOS> ܟܕ ܬܓܙܪܘܢ ܟܠ ܕܟܪܐ<EOS> ܘܒܙܒܢ ܕܫܦܪ ܠܝܗܘܒܗ ܐܬܢܛܪܬ<EOS> ܥܡ<EOS>ܦܘܩ̈ܕܢܘܗܝ ܕܢܡܘܣܐ<EOS> ܐܗܢܝܬ ܘܐܚܝܬ<EOS> ܘܒܙܒܢ ܕܢܡܘܣܐ ܠܐ ܐܬܢܛܪ ܒܗ<EOS> ܓܙܘܪܬܐ ܡܕܡ ܠܐ ܐܗܢܝܬ<EOS>ܝܘܪܒܥܡ ܒܪ ܢܒܛ ܡܢ ܒ̈ܢܝ ܝܘܣܦ<EOS> ܡܢ ܫܒܛܐ ܕܐܦܪܝܡ<EOS> ܓܙܝܪ ܗܘܐ ܐܝܟ ܕܦܩܕ ܩܕܝܫܐ ܠܐܒܪܗܡ<EOS> ܘܙܗܪ<EOS>ܡܘܫܐ ܒܢܡܘܣܐ<EOS> ܘܟܠ ܡ̈ܠܟܝ ܐܝܣܪܝܠ ܕܗܠܟܘ ܒܢܡܘܣܗ ܕܝܘܪܒܥܡ ܓܙܝܪܝܢ ܗܘܘ ܘܦܪܝܫܝܢ<EOS> ܘܕܘܟܪܢ ܛܒ<EOS>ܠܐ ܥܗܕܘ ܥܠܝܗܘܢ<EOS> ܡܛܠ ܚ̈ܛܗܝܗܘܢ<EOS> ܡܢܐ ܐܬܗܢܝ ܝܘܪܒܥܡ ܒܓܙܘܪܬܗ<EOS> ܘܟܠ ܡ̈ܠܟܝ ܐܝܣܪܝܠ ܕܗܠܟܘ<EOS>ܒܥܩ̈ܒܬܗ<EOS> ܘܐܠܐ ܡܢܐ ܚܫܚܘ ܘܗܢܝܢܐ ܗܘܐ ܠܗ ܠܡܢܫܐ ܒܪ ܚܙܩܝܐ ܕܡܛܠ ܚ̈ܛܗܘܗܝ ܕܣܓܝܘ<EOS> ܬܘܒ ܠܐ<EOS>ܐܫܟܚ ܐܠܗܐ ܠܡܫܒܩ ܠܗ ܠܐܘܪܫܠܡ<EOS>ܥܡ ܟܠ ܕܪ̈ܝܢ ܘܫܪ̈ܒܢ<EOS> ܐܠܗܐ ܝܗܒ ܩܝ̈ܡܘܗܝ ܒܕܪ ܕܪ ܐܝܟ ܕܫܦܪ ܠܗ<EOS> ܘܐܬܢܛܪܘ<EOS>ܒܙܒ̈ܢܝܗܘܢ ܘܐܬܚܠܦܘ<EOS> ܠܐܕܡ ܓܝܪ ܦܩܕܗ<EOS> ܕܡܢ ܐܝܠܢܐ ܕܝܕܥܬܐ ܕܛܒܬܐ ܘܕܒܝܫܬܐ ܠܐ ܢܐܟܘܠ<EOS> ܘܥܠ<EOS>ܕܠܐ ܢܛܪ ܦܘܩܕܢܐ ܘܩܝܡܐ ܐܬܚܝܒ<EOS> ܘܚܢܘܟ ܕܫܦܪ ܩܕܡ ܐܠܗܐ ܠܐ ܗܘܐ ܦܘܩܕܢܐ ܕܡܢ ܐܝܠܢܐ ܢܛܝܪ ܗܘܐ<EOS>ܠܗ ܕܠܚܝ̈ܐ ܫܢܝܗ<EOS> ܐܠܐ ܡܛܠ ܕܗܝܡܢ<EOS> ܘܠܐ ܕܡܐ ܫܘܦܪܢܐ ܠܦܘܩܕܢܐ<EOS> ܕܡܢ ܐܝܠܢܐ ܠܐ ܢܐܟܘܠ<EOS> ܘܢܘܚ<EOS>ܕܢܛܪ ܬܡܝܡܘܬܐ ܘܙܕܝܩܘܬܐ ܫܘܙܒܗ ܡܢ ܪܘܓܙܐ ܕܡܡܘܠܐ<EOS> ܘܐܩܝܡ ܠܗ ܩܝܡܐ ܘܠܕܪ̈ܘܗܝ ܡܢ ܒܬܪܗ<EOS>ܒܬܪܗ<EOS> ܕܢܟܒܪܘܢ ܘܢܣܓܘܢ<EOS> ܘܩܝܡܐ ܕܩܫܬܐ ܒܥ̈ܢܢܐ<EOS> ܒܝܬ ܐܠܗܐ ܠܐܪܥܐ ܘܠܟܠ ܒܣܪ<EOS> ܘܥܡ ܚܕ ܡܢ<EOS>ܗܢܘܢ ܩܝ̈ܡܐ ܓܙܘܪܬܐ ܠܐ ܐܬܝܗܒܬ<EOS> ܘܠܐܒܪܗܡ ܟܕ ܓܒܝܗܝ ܠܐ ܗܘܐ ܒܓܙܘܪܬܐ ܩܪܝܗܝ ܘܓܒܝܗܝ<EOS> ܘܫܡܗܗ<EOS>ܕܢܗܘܐ ܐܒܐ ܠܟܠ ܥܡ̈ܡܝܢ<EOS> ܐܠܐ ܒܗܝܡܢܘܬܐ<EOS> ܘܡܢ ܒܬܪ ܗܝܡܢܘܬܗ ܗܝܕܝܢ ܦܩܕܗ ܕܢܓܙܘܪ<EOS> ܐܠܘ ܓܝܪ<EOS>ܒܓܙܘܪܬܐ ܗܘܘ ܚܝ̈ܐ<EOS> ܠܘܩܕܡ ܡܓܙܪ ܓܙܪ ܗܘܐ ܐܒܪܗܡ<EOS> ܘܗܝܕܝܢ ܡܗܝܡܢ ܗܘܐ<EOS> ܘܐܠܘ ܠܝܘܬܪܢ ܚ̈ܝܐ<EOS>ܕܠܥܠܡ ܝܗܝܒܐ ܗܘܬ ܓܙܘܪܬܐ<EOS> ܡܘܕܥ ܗܘܐ ܟܬܒܐ<EOS> ܕܓܙܪ ܥܒܪܗܡ ܘܐܬܚܫܒܬ ܠܗ ܓܙܘܪܬܗ ܠܙܕܝܩܘ<EOS> ܐܠܐ<EOS>ܗܟܢܐ ܟܬܝܒ<EOS> ܕܗܝܡܢ ܐܒܪܗܡ ܒܐܠܗܐ<EOS> ܘܐܬܚܫܒܬ ܠܗ ܗܝܡܢܘܬܗ ܠܙܕܝܩܘܬܐ<EOS> ܐܝܠܝܢ ܓܝܪ ܕܗܝܡܢܘ<EOS>ܟܕܠܐ ܓܙܝܪܝܢ ܚܝܘ<EOS> ܘܕܓܙܪܘ ܘܠܐ ܗܝܡܢܘ ܠܐ ܡܕܡ ܐܘܬܪܬ ܐܢܘܢ ܓܙܘܪܬܗܘܢ<EOS> ܗܒܝܠ ܘܚܢܘܟ ܘܢܘܚ<EOS>ܘܫܝܡ ܘܝܦܬ<EOS> ܠܐ ܗܘܐ ܒܓܙܘܪܬܐ ܫܦܪܘ ܩܕܡ ܐܠܗܐ<EOS> ܐܠܐ ܚܕ ܚܕ ܡܢܗܘܢ ܕܢܛܪܘ ܩܝܡ̈ܬܗܘܢ<EOS>ܒܙܒ̈ܢܝܗܘܢ<EOS> ܘܗܝܡܢܘ ܕܚܕ ܗܘ ܝܗܒ ܩܝܘ̈ܡܐ ܒܕܪ ܕܪ ܐܝܟ ܕܨܒܐ<EOS> ܡܠܟܝܙܕܩ ܟܘܡܪܐ ܗܘܐ ܕܐܠܗܐ<EOS>ܡܪܝܡܐ<EOS> ܒܪܟ ܠܐܒܪܗܡ ܟܕ ܠܐ ܓܙܝܪ ܗܘܐ ܘܝܕܝܥܐ ܗܝ ܨܒܘܬܐ<EOS> ܕܒܨܝܪ ܡܢ ܕܡܝܬܪ ܡܢܗ ܡܬܒܪܟ<EOS>ܡܟܝܠ ܚܒܝܒܝ ܫܡܥ ܘܐܚܘܝܟ<EOS> ܓܙܘܪܬܐ ܠܐܝܢܐ ܦܘܪܣܐ ܐܬܝܗܒܬ<EOS> ܟܕ ܗܝܡܢ ܓܝܪ<EOS>ܐܒܪܗܡ ܘܢܦܩ ܡܢ ܐܘܪ ܕܟ̈ܠܕܝܐ ܘܐܬܐ ܥܡܪ ܒܚܪܢ<EOS> ܠܐ ܦܩܕܗ ܐܠܗܐ ܠܡܓܙܪ<EOS> ܘܟܕ ܥܡܪ ܒܐܪܥܐ ܕܟܢܥܢ<EOS>ܥܣܪ̈ܝܢ ܘܐܪ̈ܒܥ ܫ̈ܢܝܢ ܠܐ ܓܙܪ<EOS> ܡܛܠ ܕܒܪܐ ܠܝܬ ܗܘܐ ܠܗ ܒܪ ܡܘܠܟܢܐ<EOS> ܕܡܢܗ ܙܕܝ̈ܩܐ ܘܡ̈ܠܟܐ<EOS>ܘܟܗ̈ܢܐ ܘܡ̈ܫܝܚܐ ܡܬܝܠܕܝܢ<EOS> ܐܠܐ ܥܕ ܗܘܐ ܒܪ ܬܫܥܝܢ ܘܬܫܥ ܫ̈ܢܝܢ<EOS> ܐܘܕܥܗ ܩܕܝܫܐ ܕܠܡܘܠܝ ܡܐܐ<EOS>ܫ̈ܢܝܢ ܒܪܐ ܡܬܝܠܕ ܠܗ<EOS> ܗܝܕܝܢ ܓܙܪܗ<EOS> ܕܟܕ ܗܘܐ ܒܪ ܡܐܐ ܫ̈ܢܝܢ ܐܬܝܠܕ ܠܗ ܐܝܣܚܩ<EOS> ܘܦܩܕܗ<EOS>ܕܢܓܙܘܪ ܒܣܪܐ ܕܥܘܪܠܘܬܗ<EOS> ܪܘܫܡܐ ܘܐܬܐ ܕܩܝܡܐ<EOS> ܕܟܕ ܢܣܓܐ ܙܪܥܗ<EOS> ܢܗܘܐ ܦܪܝܫ ܡܢ ܟܠ ܥܡ̈ܡܝܢ<EOS>ܕܡܗܠܟ ܒܝܢܬܗܘܢ<EOS> ܡܛܘܠ ܕܠܐ ܢܬܚܠܛܘܢ ܒܥܒ̈ܕܝܗܘܢ ܛܡ̈ܐܐ<EOS> ܘܓܙܪ ܐܒܪܗܡ ܒܣܪܐ ܕܥܘܪܠܘܬܗ<EOS> ܒܪ<EOS>ܬܫܥܝܢ ܘܬܫܥ ܫ̈ܢܝܢ<EOS> ܘܓܙܪ ܠܐܝܫܡܥܝܠ ܒܪܗ ܒܪ ܬܠܬܥܣܪܐ ܫ̈ܢܝܢ<EOS> ܘܠܐ̈ܝܠܝܕܝ ܒܝܬܗ ܘܙܒ̈ܝܢܝ<EOS>ܟܣܦܗ ܓܙܪ ܐܒܪܗܡ ܒܝܘܡܐ ܗܘ<EOS> ܐܝܟ ܕܡܠܠ ܥܡܗ ܐܠܗܐ<EOS> ܘܒܬܪ ܕܓܙܪ ܐܬܒܛܢ ܐܝܣܚܩ ܘܐܬܝܠܕ<EOS> ܘܐܬܓܙܪ<EOS>ܒܝܘܡܐ ܬܡܝܢܝܐ<EOS> ܘܐܬܢܛܪܬ ܓܙܘܪܬܐ ܒܙܪܥܗ ܕܐܒܪܗܡ<EOS> ܒܐܝܣܚܩ ܘܒܐܝܫܡܥܝܠ<EOS> ܘܒܝܥܩܘܒ ܘܒܒ̈ܢܘܗܝ<EOS>ܘܒܥܣܘ ܘܒܝܠܕܗ<EOS> ܡܐܐ ܘܬܫܥܝܢ ܫ̈ܢܝܢ<EOS> ܥܕܡܐ ܕܥܠ ܝܥܩܘܒ ܠܡܨܪܝܢ<EOS> ܘܒܡܨܪܝܢ ܢܛܪܘܗ ܒ̈ܢܝ ܝܥܩܘܒ<EOS>ܡܐܬܝܢ ܘܥܣܪ̈ܝܢ ܘܚܡܫ ܫ̈ܢܝܢ<EOS> ܥܕܡܐ ܕܢܦܩܘ ܠܡܕܒܪܐ ܘܐܦ ܠܘܛ ܟܕ ܚܙܐ ܕܐܒܪܗܡ ܕܕܗ ܓܙܪ<EOS> ܐܦ ܗܘ<EOS>ܓܙܪ ܝܠܕܗ<EOS> ܡܢ ܒܬܪ ܕܦܪܫ ܡܢ ܠܘܬܗ<EOS> ܘܐܚܕܘܗ ܠܓܙܘܪܬܐ ܒܥܝܕܐ ܕܠܐ ܗܝܡܢܘ<EOS>ܐܢ ܕܝܢ ܒܓܙܘܪܬܐ ܐܢܘܢ ܚܝ̈ܐ<EOS> ܡܕܝܢ ܒ̈ܢܝ ܐܝܫܡܥܝܠ ܘܒ̈ܢܝ ܩܢܛܘܪܐ<EOS> ܘܒ̈ܢܝ<EOS>ܠܘܛ ܘܒ̈ܢܝ ܥܣܘ<EOS> ܐܦ ܗܢܘܢ ܚܝ̈ܝܢ<EOS> ܕܗܐ ܓܙܝܪܝܢ<EOS> ܘܟܕ ܓܙܝܪܝܢ ܣܓܕܝܢ ܠܦܬܟܪ̈ܐ ܣܓ̈ܝܐܐ<EOS> ܐܠܐ<EOS>ܐܪܡܝܐ ܢܒܝܐ ܚܘܝܢܝ ܓܠܝܐܝܬ<EOS> ܕܟܠ ܓܙܝܪ̈ܐ ܕܠܐ ܗܝܡܢܘ ܥܘܪ̈ܠܝܢ ܐܢܘܢ<EOS> ܘܡܢ ܪܘܓܙܐ ܒܓܙܘܪܬܗܘܢ<EOS>ܠܐ ܡܬܦܨܝܢ<EOS> ܐܡܪ ܓܝܪ ܕܗܐ ܦܩܕ ܐܢܐ ܥܠ ܟܘܠ ܕܓܙܪ ܒܥܘܪܠܘܬܐ<EOS> ܥܠ ܡܨܪ̈ܝܐ ܘܥܠ ܝܗܘ̈ܕܝܐ<EOS> ܘܥܠ<EOS>ܡܘܐܒ ܘܥܠ ܐܕܘܡ<EOS> ܘܥܠ ܒ̈ܢܝ ܥܡܘܢ<EOS> ܘܥܠ ܟܠ ܩܨ̈ܝܨܝ ܦܬܐ ܕܝܬܒܝܢ ܒܡܕܒܪܐ<EOS> ܡܛܠ ܕܟܠܗܘܢ ܥܡ̈ܡܐ<EOS>ܥܘܪ̈ܠܝܢ<EOS> ܘܟܠܗܘܢ ܕܒܝܬ ܐܝܣܪܝܠ ܥܘܪܠܝܢ ܒܠܒܗܘܢ<EOS> ܐܢ ܐܬܗܢܝܘ ܒܗ ܒܓܙܘܪܬܐ<EOS> ܠܡܢܐ ܡܬܚܫܒ<EOS>ܝܗܘܕܝܐ ܥܡ ܡܨܪ̈ܝܐ<EOS> ܘܥܡ ܐܕܘ̈ܡܝܐ ܘܡܘ̈ܐܒܝܐ<EOS> ܘܥܡܘ̈ܢܝܐ ܘܩܨ̈ܝܨܝ ܦܬܐ<EOS> ܕܗܢܘܢ ܒ̈ܢܝ ܗܓܪ<EOS>ܘܒ̈ܢܝ ܩܢܛܘܪܐ<EOS> ܐܠܐ ܝܕܝܥܐ ܗܝ ܕܓܙܘܪܬܗܘܢ ܗܘܬ ܠܗ ܥܘܪܠܘܬܐ<EOS> ܕܗܐ ܐܦ ܥܠ ܝܗܘܕܐ ܦܩܕ ܪܘܓܙܐ<EOS>ܐܝܟ ܕܥܠ ܗܠܝܢ ܟܠܗܘܢ ܕܓܙܝܪܝܢ ܒܥܘܪܠܘܬܐ<EOS> ܟܕ ܚܙܐ ܓܝܪ ܩܕܝܫܐ ܕܐܡܪܝܢ<EOS> ܕܒܗܕܐ ܚܝܝܢ ܚܢܢ<EOS>ܕܒ̈ܢܝ ܐܒܪܗܡ ܐܢܚܢܢ<EOS> ܘܓܙܝܪܝܢ ܐܢܚܢܢ<EOS> ܘܩܕܠܗܘܢ ܩܫܝܐ ܠܐ ܐܪܟܢܘ ܠܫܘܥܒܕܐ ܕܢܡܘܣܐ<EOS> ܐܡܪ ܠܗܘܢ<EOS>ܒܝܕ ܢܒܝܐ<EOS> ܓܙܘܪ ܥܘܪܠܘܬܐ ܕܠܒܟܘܢ<EOS> ܘܩܕܠܟܘܢ ܬܘܒ ܠܐ ܬܩܫܘܢ<EOS> ܘܝܕܝܥܐ ܗܝ ܕܡܢ ܕܥܘܪܠܘܬ ܠܒܗ<EOS>ܠܐ ܓܙܪ<EOS> ܘܐܦ ܓܙܘܪܬܐ ܕܒܣܪܐ ܡܕܡ ܠܐ ܡܘܬܪܐ ܠܗ<EOS> ܐܝܟ ܕܠܐ ܐܗܢܝܬ ܠܟܠ ܡܢ ܕܓܙܪ<EOS>ܒܥܘܪܠܘܬܐ<EOS>ܘܬܫܪ ܠܟ ܚܒܝܒܝ<EOS> ܕܪܘܫܡܐ ܗܝ ܓܙܘܪܬܐ ܐܝܟ ܕܢܬܦܪܫܘܢ ܡܢ ܥܡ̈ܡܐ ܛܡ̈ܐܐ<EOS> ܚܙܝ<EOS>ܕܟܕ ܐܦܩ ܐܢܘܢ ܡܢ ܡܨܪܝܢ ܘܗܠܟܘ ܒܡܕܒܪܐ ܐܪ̈ܒܥܝܢ ܫܢ̈ܝܢ<EOS> ܠܐ ܓܙܪܘ ܡܛܠ ܕܚܕ ܗܘܘ ܥܡܐ<EOS> ܘܠܐ<EOS>ܚܠܝܛܝܢ ܗܘܘ ܒܥܡ̈ܡܐ ܐܚܪ̈ܢܐ<EOS> ܬܡܢ ܠܐ ܪܫܡ ܐܢܘܢ<EOS> ܡܛܠ ܕܒܠܚܘܕܝܗܘܢ ܪܥܝܢ ܗܘܘ<EOS> ܘܒܗܕܐ ܕܪܫܡ<EOS>ܠܙܪܥܗ ܕܐܒܪܗܡ ܠܐ ܗܘܐ ܡܛܠ ܕܟܠܗܘܢ ܥܡ̈ܡܐ ܠܐ ܗܘܘ ܕܝܠܗ<EOS> ܦܪܫ ܠܗ ܙܪܥܗ ܕܐܒܪܗܡ ܓܙܪܐ ܠܢܦܫܗ<EOS>ܐܠܐ ܟܠܗܘܢ ܥܡܡ̈ܐ ܕܦܠܚܝܢ ܥܒ̈ܕܐ ܒܝ̈ܫܐ ܕܚܢܦܘܬܐ<EOS> ܫܒܩ ܐܢܘܢ ܡܛܠ ܥܒ̈ܕܝܗܘܢ<EOS> ܘܕܪܫܡ ܐܢܘܢ<EOS>ܠܥܡܗ<EOS> ܠܐ ܗܘܐ ܕܠܢܦܫܗ ܢܘܕܥ ܕܙܪܥܗ ܐܢܘܢ ܕܐܒܪܗܡ<EOS> ܡܛܠ ܕܐܦ ܟܕܠܐ ܢܪܫܘܡ ܐܢܘܢ ܗܘ ܝܕܥ ܗܘܐ<EOS>ܠܗܘܢ<EOS> ܐܠܐ ܕܢܕܥܘܢ ܗܢܘܢ ܚܕ ܠܚܕ ܕܠܐ ܢܣܬܬܪܘܢ ܒܥ̈ܠܠܬܐ ܕܓ̈ܠܬܐ<EOS> ܡܛܠ ܕܡܫܟܚܐ ܗܘܬ ܨܒܘܬܐ<EOS>ܠܡܗܘܐ<EOS> ܐܠܘ ܠܐ ܐܬܪܫܡܘ<EOS> ܕܟܕ ܢܫܬܟܚܘܢ ܡܢܗܘܢ ܕܦܠܚܝܢ ܠܦܬܟܪ̈ܐ<EOS> ܐܘ ܡܙ̈ܢܝܢ ܘܓܝܪܝܢ ܘܓܢܒܝܢ<EOS>ܘܥܒܕܝܢ ܡܕܡ ܕܠܒܪ ܡܢ ܢܡܘܣܐ<EOS> ܣܪܒܝܢ ܗܘܘ ܐܝܠܝܢ ܡܢܗܘܢ ܕܒܗܠܝܢ ܡܫܬܟܚܝܢ<EOS> ܘܟܦܪܝܢ ܗܘܘ ܕܠܐ<EOS>ܗܘܝܢ ܒ̈ܢܝ ܐܒܪܗܡ<EOS> ܐܝܟ ܕܠܐ ܢܬܩܛܠܘܢ ܘܢܩܒܠܘܢ ܡܣܡ ܒܪܫܐ<EOS> ܘܓܙܪ ܕܝܢܐ ܕܡܘܬܐ ܕܟܬܝܒ ܒܢܡܘܣܐ<EOS>ܥܠ ܐܝܠܝܢ ܕܒܗܠܝܢ ܡܬܚܫܚܝܢ<EOS> ܐܠܐ ܡܢ ܕܡܫܬܟܚ ܕܥܒܪ ܢܡܘܣܐ<EOS> ܘܡܬܚܫܚ ܒܚܕܐ ܡܢ ܗܠܝܢ ܣܢ̈ܝܬܐ<EOS>ܬܘܒ ܠܐ ܡܫܟܚ ܡܣܬܬܪ ܒܥܠܬܐ ܕܓܠܬܐ ܕܠܐ ܗܘܝܬ ܡܢ ܙܪܥܗ ܘܝܠܕܗ ܕܐܒܪܗܡ<EOS> ܡܛܠ ܕܐܢ ܡܫܬܟܚ ܕܣܪܒ<EOS>ܦܪܫܝܢ ܠܗ ܡܢ ܓܙܘܪܬܗ<EOS> ܘܥܒܕܝܢ ܠܗ ܡܣܡ ܒܪܫܐ ܐܝܟ ܙܕܩܐ ܕܣܟܠܘܬܗ<EOS> ܡܛܠ ܕܐܢ ܠܐ ܗܘܐ ܒܗܢܐ<EOS>ܪܥܝܢܐ ܐܬܝܗܒܬ ܓܙܘܪܬܐ<EOS> ܡܬܒܥܐ ܗܘܐ ܕܐܦ ܒܡܕܒܪܐ ܢܬܓܙܪܘܢ<EOS> ܐܠܐ ܡܛܠ ܕܦܪܝܫܝܢ ܗܘܘ ܡܢ ܥܡܡ̈ܐ<EOS>ܘܒܠܚܘܕܝܗܘܢ ܪܥܝܢ ܗܘܘ ܒܡܕܒܪܐ<EOS> ܠܐ ܐܬܪܫܡܘ<EOS> ܘܒܙܒܢܐ ܕܥܒܪܝܢ ܝܘܪܕܢܢ ܦܩܕ ܡܪܝܐ ܠܝܫܘܥ ܒܪܢܘܢ<EOS>ܘܐܡܪ ܠܗ<EOS> ܗܦܘܟ ܓܙܘܪ ܠܒܢ̈ܝ ܐܝܣܪܐܝܠ ܬܢܝܢܘܬ<EOS> ܘܠܡܢܐ ܐܡܪ ܠܗ ܠܝܫܘܥ ܕܬܢܝܢܘܬ ܢܓܙܘܪ ܐܢܘܢ<EOS>ܐܠܐ ܡܛܠ ܕܓܙܝܪܝܢ ܗܘܘ ܒܠܒܗܘܢ<EOS> ܐܝܟ ܕܐܡܪ ܒܢܒܝܐ<EOS> ܕܓܙܘܪܘ ܥܘܪܠܘܬܐ ܕܠܒܟܘܢ ܘܩܕܠܟܘܢ ܬܘܒ ܠܐ<EOS>ܬܩܫܘܢ<EOS> ܗܦܟ ܬܘܒ ܝܫܘܥ ܓܙܪ ܐܢܘܢ ܘܪܫܡ ܐܢܘܢ ܒܒܣܪܗܘܢ ܬܢܝܢܘܬ<EOS> ܘܐܠܐ ܐܝܟܢܐ ܡܫܬܡܥܐ ܠܟ<EOS>ܡܠܬܐ<EOS> ܕܓܙܪ ܝܫܘܥ ܠܥܡܐ ܬܢܝܢܘܬ<EOS> ܕܗܐ ܠܐ ܓܙܝܪܝܢ ܗܘܘ ܒܒܣܪܗܘܢ<EOS> ܡܛܠ ܕܡܢ ܒܬܪ ܕܓܙܪ ܐܢܘܢ<EOS>ܝܫܘܥ ܣܗܕ ܟܬܒܐ<EOS> ܕܠܗܠܝܢ ܓܙܪ ܝܫܘܥ ܠܟܠ ܕܐܬܝܠܕܘ ܒܡܕܒܪܐ<EOS> ܡܛܠ ܕܠܐ ܓܙܝܪ ܗܘܐ ܟܠ ܝܠܕܐ<EOS>ܕܒܡܕܒܪܐ ܐܬܝܠܕܘ<EOS>ܘܚܙܝ ܕܝܢ ܚܒܝܒܝ ܘܐܬܕܡܪ ܒܗܕܐ<EOS> ܕܓܙܝܪ̈ܐ ܕܢܦܩܘ ܡܢ ܡܨܪܝܢ ܡܝܬܘ ܒܡܕܒܪܐ ܡܛܠ<EOS>ܚ̈ܛܗܝܗܘܢ<EOS> ܥܠ ܕܡܪܡܪܘ ܪܘܚܗ ܕܩܕܝܫܐ ܘܠܐ ܗܝܡܢܘܗܝ<EOS> ܘܝܕܝܥܐ ܕܐܠܘ ܗܝܡܢܘ<EOS> ܠܐ ܡܬܟܠܝܢ ܗܘܘ ܡܢ<EOS>ܕܠܡܥܠ ܠܐܪܥܐ ܕܡܘܠܟܢܐ<EOS> ܘܝܫܘܥ ܒܪܢܘܢ ܘܟܠܒ ܒܪ ܝܘܦܢܐ<EOS> ܚܝܘ ܡܢ ܫܬ̈ܡܐܐ ܐ̈ܠܦܝܢ ܕܢܦܩܘ ܡܢ<EOS>ܡܨܪܝܢ<EOS> ܘܥܠܘ ܠܐܪܥܐ ܘܝܪܬܘܗ<EOS> ܘܝܠܕܐ ܕܒܡܕܒܪܐ ܕܗܝܡܢܘ ܟܕ ܠܐ ܓܙܝܪܝܢ ܚܝܘ<EOS> ܘܥܠܘ ܠܡܐܪܬ<EOS>ܐܪܥܐ<EOS> ܘܓܙܪ ܐܢܘܢ ܟܕ ܥܐܠܝܢ ܠܐܪܥܐ ܕܟܢܥܢ̈ܝܐ<EOS> ܘܐܬܚܫܒ ܠܗܘܢ ܬܪ̈ܬܝܢ ܓܙܘܪ̈ܢ<EOS>ܘܠܡܢܐ ܟܕ ܡܝܬܐ ܪܘܓܙܐ ܥܠ ܟܠ ܕܓܙܪܘ ܒܥܘܪܠܘܬܐ<EOS> ܚܫܒ ܐܦ ܠܡܨܪ̈ܝܐ ܕܠܐ ܗܘܘ<EOS>ܡܢ ܙܪܥܗ ܕܐܒܪܗܡ<EOS> ܐܝܟ ܡܘܐ̈ܒܝܐ ܘܥܡ̈ܘܢܝܐ ܕܒ̈ܢܝ ܠܘܛ ܐܢܘܢ<EOS> ܒܪ ܐܚܘܗܝ ܕܐܒܪܗܡ<EOS> ܘܐܝܟ<EOS>ܐܕܘ̈ܡܝܐ ܕܗܢܘܢ ܒ̈ܢܝ ܥܣܘ<EOS> ܘܐܝܟ ܩܨ̈ܝܨܝ ܦܬܐ ܕܥܡܪܝܢ ܒܡܕܒܪܐ<EOS> ܕܐܝܬܝܗܘܢ ܒ̈ܢܝ ܐܝܫܡܥܝܠ<EOS>ܘܒ̈ܢܝ ܩܢܛܘܪܐ<EOS> ܘܝܗܘܕܐ ܙܪܥܗ ܕܝܥܩܘܒ<EOS> ܗܠܝܢ ܟܠܗܘܢ ܙܪܥܐ ܐܢܘܢ ܕܒܝܬ ܐܒܪܗܡ<EOS> ܘܡܨܪ̈ܝܐ ܩܒܠܘܗ<EOS>ܠܓܙܘܪܬܐ ܒܥܝܕܐ ܕܠܐ ܗܝܡܢܘ ܡܢ ܒ̈ܢܝ ܐܝܣܪܝܠ ܟܕ ܥܡܪܝܢ ܒܝܢܬܗܘܢ<EOS> ܘܩܒܠܘ ܬܘܒ ܡܢ ܝܘܣܦ<EOS> ܕܟܕ<EOS>ܐܬܝܠܕܘ ܠܗ ܡܢܫܐ ܘܐܦܪܝܡ ܘܓܙܪ ܐܢܘܢ<EOS> ܘܐܦ ܗܢܘܢ ܝܠܦܘ ܡܢ ܝܘܣܦ ܘܫܪܝܘ ܓܙܪܝܢ<EOS> ܡܛܠ ܕܦܘܩܕܢܗ<EOS>ܕܝܘܣܦ ܒܟܠ ܡܕܡ ܡܣܬܥܪ ܗܘܐ ܒܓܘ ܡܨܪܝܢ<EOS> ܘܡܛܠ ܕܐܝܬ ܐܢܫ̈ܝܢ ܚܒܝܒܝ ܕܐܡܪܝܢ ܕܒܪܬ ܦܪܥܘܢ ܟܕ<EOS>ܐܫܟܚܬ ܠܡܘܫܐ<EOS> ܡܢ ܩܝܡܐ ܕܒܒܣܪܗ ܐܫܬܘܕܥܬ ܕܡܢ ܒ̈ܢܝ ܐܝܣܪܝܠ ܗܘ<EOS> ܠܐ ܗܘܐ ܗܟܢܐ ܐܝܬܝܗ ܐܝܟ<EOS>ܕܡܬܚܙܐ ܣܘܥܪܢܗ ܕܡܠܬܐ<EOS> ܡܛܠ ܕܩܝܡܐ ܕܓܙܘܪܬܗ ܕܡܘܫܐ<EOS> ܠܐ ܡܕܡ ܦܪܝܫ ܗܘܐ ܡܢ ܓܙܘܪܬܐ ܕܒܢ̈ܝ<EOS>ܡܨܪܝܢ<EOS> ܘܡܢ ܕܠܐ ܝܕܥ ܕܡܨܪ̈ܝܐ ܓܙܝܪ̈ܐ ܐܢܘܢ<EOS> ܢܬܛܦܝܣ ܡܢ ܐܪܡܝܐ<EOS> ܡܛܠ ܕܒܪܬ ܦܪܥܘܢ ܟܕ ܐܫܟܚܬ<EOS>ܠܡܘܫܐ<EOS> ܘܚܙܬ ܕܛܐܦ ܒܢܗܪܐ<EOS> ܝܕܥܬ ܕܡܢ ܒ̈ܢܝ ܥܒܪ̈ܝܐ ܗܘ<EOS> ܡܛܠ ܕܠܐ ܦܩܝܕ ܗܘܐ ܥܠ ܡܨܪ̈ܝܐ<EOS>ܕܒܢܗܪܐ ܢܫܬܕܘܢ<EOS> ܐܝܟ ܕܦܩܕ ܦܪܥܘܢ ܥܠ ܒܢ̈ܝ ܐܝܣܪܝܠ ܘܐܡܪ ܕܟܠ ܒܪܐ ܕܟܪܐ ܕܡܬܝܠܕ ܒܢܗܪܐ<EOS>ܢܫܬܕܐ<EOS> ܘܝܕܥܬ ܕܡܢ ܕܚܠܬܐ ܕܦܘܩܕܢܐ ܥܒܝܕܐ ܗܕܐ ܨܒܘܬܐ<EOS> ܘܕܚܙܬ ܕܒܩܒܘܬܐ ܕܩܝܣܐ ܣܝܡ<EOS> ܝܕܥܬ<EOS>ܕܡܛܠ ܕܠܐ ܐܫܟܚܘ ܐ̈ܢܫܘܗܝ ܕܢܣܬܪܘܢܗ<EOS> ܥܒܕܘ ܠܗ ܩܒܘܬܐ<EOS> ܘܫܕܐܘܗܝ ܒܢܗܪܐ<EOS> ܡܛܠ ܕܐܠܘ ܒܓܙܘܪܬܐ<EOS>ܦܪܝܫܝܢ ܗܘܘ ܒܢ̈ܝ ܐܝܣܪܝܠ<EOS> ܟܕ ܡܨܪ̈ܝܐ ܠܐ ܓܙܝܪ̈ܝܢ<EOS> ܠܐ ܡܫܟܚ ܗܘܐ ܡܘܫܐ ܠܡܬܪܒܝܘ ܒܝܬ<EOS>ܦܪܥܘܢ<EOS> ܡܛܠ ܕܒܛܠܝܘܬܗ ܒܟܠܙܒܢ ܡܬܝܕܥ ܗܘܐ ܩܝܡܐ ܕܒܣܪܗ<EOS> ܘܟܕ ܒܪܬ ܦܪܥܘܢ ܥܒܪܐ ܗܘܬ ܥܠ ܢܡܘܣܐ<EOS>ܘܦܘܩܕܢܐ ܕܐܒܘܗ<EOS> ܐܦܠܐ ܒܟܠܗ ܡܨܪܝܢ ܬܘܒ ܡܬܩܝܡ<EOS> ܦܘܩܕܢܗ ܘܢܡܘܣܗ ܕܦܪܥܘܢ<EOS>ܘܐܦܝܣܟ ܬܘܒ ܚܒܝܒܝ<EOS> ܐܦ ܥܠ ܒ̈ܢܝ ܩܢܛܘܪܐ<EOS> ܕܐܦ ܗܢܘܢ ܡܬܚܡܝܢ ܐܢܘܢ<EOS> ܥܡ ܒ̈ܢܝ<EOS>ܐܝܫܡܥܝܠ<EOS> ܟܕ ܓܝܪ ܐܬܟܢܫܘ ܡܕܝ̈ܢܝܐ ܕܗܢܘܢ ܒ̈ܢܝ ܩܢܛܘܪܐ<EOS> ܘܒ̈ܢܝ ܩܕܡ ܕܗܢܘܢ ܒ̈ܢܝ ܐܝܫܡܥܝܠ<EOS>ܘܐܬܘ ܠܡܬܟܬܫܘ ܥܡ ܐܝܣܪܝܠ ܒܝܘ̈ܡܝ ܓܕܥܘܢ ܒܪ ܝܘܐܫ<EOS> ܒܫܘܬܦܘܬܐ ܕܚ̈ܕܕܐ ܨܒܘ ܕܢܫܥܒܕܘܢ<EOS>ܠܐܝܣܪܝܠ<EOS> ܘܐܫܬܠܡܘ ܒܐܝ̈ܕܝ ܓܕܥܘܢ<EOS> ܒܬܠܬܡܐܐ ܪ̈ܫܝܢ<EOS> ܗܢܐ ܕܐܦܝܣܬܟ ܥܠ ܒ̈ܢܝ ܩܢܛܘܪܐ ܡܛܠ<EOS>ܕܗܢܘܢ ܘܒ̈ܢܝ ܐܝܫܡܥܝܠ ܒܡܕܒܪܐ ܗܘܐ ܡܥܡܪܗܘܢ<EOS> ܡܢ ܙܒܢܐ ܓܝܪ ܕܫܕܪ ܐܒܪܗܡ ܠܗܓܪ ܘܠܐܝܫܡܥܝܠ<EOS>ܒܡܕܒܪܐ ܗܘܐ ܡܥܡܪܗ ܕܐܝܫܡܥܝܠ ܘܕܝܠܕܗ<EOS> ܗܟܢܐ ܟܬܝܒ<EOS> ܕܝܬܒ ܒܡܕܒܪܐ ܘܝܠܦ ܗܘܐ ܩܫܬܐ<EOS> ܕܬܗܘܐ<EOS>ܐܝܕܗ ܒܟܠ<EOS> ܘܐܝܕܐ ܕܟܠ ܒܗ<EOS> ܘܥܠ ܬܚܘܡܐ ܕܟܠܗܘܢ ܐܚܘ̈ܗܝ ܫܪܐ<EOS> ܡܢ ܚܕ ܣܛܪܗ ܡܢ ܡܕܢܚܐ ܫܪܘ<EOS>ܒܢ̈ܝ ܥܣܘ ܕܗܢܘܢ ܐܕܘܡ̈ܝܐ<EOS> ܡܛܠ ܕܟܕ ܢܦܩ ܐܝܣܪܝܠ ܡܢ ܡܨܪܝܢ<EOS> ܐܬܟܪܟܘ ܐܪܥܐ ܕܐܕܘܡ ܛܘܪܐ<EOS>ܕܥܣܘ<EOS> ܘܐܦ ܥܡ̈ܘܢܝܐ ܘܡܘ̈ܐܒܝܐ ܡܬܚܡܝܢ ܐܢܘܢ ܠܘܩܒܠܗܘܢ ܡܢ ܓܪܒܝܐ<EOS> ܘܒ̈ܥܠܝ ܬܚܘܡܐ ܒ̈ܢܝ<EOS>ܩܢܛܘܪܐ ܠܡܕܢܚܐ<EOS> ܥܡ ܐܕܘܡ̈ܝܐ ܒ̈ܢܝ ܥܣܘ<EOS> ܡܛܠ ܕܟܕ ܫܕܪ ܐܒܪܗܡ ܠܒܢ̈ܝ ܩܢܛܘܪܐ<EOS> ܩܕܡܐܝܬ<EOS>ܠܡܕܢܚܐ ܫܕܪ ܐܢܘܢ<EOS> ܘܒ̈ܢܝ ܗܓܪ ܐܚܕܘ ܟܠܗ ܐܪܥܐ ܕܬܝܒܢܐ<EOS> ܘܐܕܘܡ̈ܝܐ ܒܢ̈ܝ ܥܣܘ<EOS> ܡܢ ܡܕܢܚܐ<EOS>ܕܟܠܗܘܢ ܝܬܒܘ ܥܕܡܐ ܠܒܘܨܪ<EOS> ܡܛܠ ܕܐܦܢ ܦܩܕ ܡܪܝܐ ܠܡܘܫܐ ܕܠܐܪܥܐ ܕܒ̈ܢܝ ܥܣܘ ܠܐ ܬܬܩܪܒܘܢ<EOS> ܡܛܠ<EOS>ܕܠܐ ܝܗܒ ܐܢܐ ܠܟܘܢ ܡܢ ܐܪܥܗܘܢ ܒܝܬ ܡܕܪܟ ܦܣܬܐ ܕܪܓܠܐ<EOS> ܡܛܠ ܕܠܥܣܘ ܝܗܒܬ ܛܘܪܐ ܕܣܥܝܪ<EOS> ܐܠܐ<EOS>ܠܚܡܐ ܙܒܢܘ ܡܢܗܘܢ ܒܟܣܦܐ ܘܐܟܘܠܘ<EOS> ܘܡ̈ܝܐ ܙܒܢܘ ܡܢܗܘܢ ܒܟܣܦܐ ܘܐܫܬܘ<EOS> ܘܡܘܫܐ ܥܒܕ ܐܝܟ ܕܦܩܕ<EOS>ܠܗ ܡܪܝܐ<EOS> ܘܠܐ ܐܠܨ ܠܒ̈ܢܝ ܥܣܘ<EOS> ܐܠܐ ܟܕ ܡܛܐ ܥܕܡܐ ܠܪܩܡ ܫܕܪ ܐܝ̈ܙܓܕܐ ܒܡ̈ܠܐ ܕܫܠܡܐ ܠܘܬ<EOS>ܡܠܟܐ ܕܐܕܘܡ ܘܐܡܪ ܠܗ<EOS> ܕܗܟܢܐ ܐܡܪ ܐܚܘܟ ܝܥܩܘܒ<EOS> ܕܐܢܬ ܝܕܥܬ ܟܠܗ ܠܐܘܬܐ ܕܐܕܪܟܬܢ ܒܐܘܪܚܐ<EOS>ܘܕܫܥܒܕܘܢ ܡܨܪ̈ܝܐ<EOS> ܘܗܫܐ ܐܢܚܢܢ ܒܪܩܡ ܩܪܝܬܐ ܕܒܣܘܦ ܬܚܘܡܟ<EOS> ܗܫܐ ܢܥܒܪ ܒܐܪܥܟ<EOS> ܒܐܘܪܚ ܡܠܟܐ<EOS>ܢܐܙܠ<EOS> ܠܚܡܐ ܙܒܢܘ ܠܢ ܕܢܐܟܘܠ ܘܐܦ ܡ̈ܝܐ ܕܢܫܬܐ ܐܢܚܢܢ ܘܒܥܝܪܢ ܢܬܠ ܕܡ̈ܝܗܘܢ<EOS> ܘܐܡܪ ܠܐܝܣܪܝܠ<EOS>ܠܐ ܬܥܒܪ ܒܬܚܘܡܝ<EOS> ܕܠܐ ܒܚܪܒܐ ܐܦܘܩ ܠܐܘܪܥܟ<EOS> ܘܣܛܐ ܠܗ ܐܝܣܪܝܠ ܡܢܗܘܢ<EOS> ܟܕ ܚܙܐ ܕܠܐ ܐܬܛܦܝܣܘ<EOS>ܘܟܕ ܥܒܪܝܢ ܥܠ ܬܚܘܡܗܘܢ<EOS> ܢܣܒܘ ܡܢܗܘܢ ܒ̈ܢܝ ܐܝܣܪܝܠ ܒܘܨܪ ܕܒܡܕܒܪܐ ܘܝܪܬܘܗ<EOS> ܘܥܒܕܘܗ ܩܪܝܬܐ<EOS>ܕܒܝܬ ܓܘܣܐ<EOS> ܘܡܢ ܕܨܒܐ ܕܢܩܒܠ ܦܝܣܐ<EOS> ܕܒܘܨܪ ܕܒ̈ܢܝ ܥܣܘ ܗܘܬ ܕܗܢܘܢ ܐܕܘܡ̈ܝܐ ܡܢ ܩܕܝܡ<EOS> ܢܫܡܥ<EOS>ܡܢ ܐܫܥܝܐ ܢܒܝܐ<EOS> ܟܕ ܚܙܐ ܗܘܐ ܠܩܕܝܫܐ ܟܕ ܐܬܐ ܡܢ ܐܕܘܡ<EOS> ܘܣܘܡ̈ܩܝܢ ܢܚ̈ܬܘܗܝ ܡܢ ܒܘܨܪ<EOS> ܕܕܫ<EOS>ܐܢܘܢ ܘܥܨܪ ܐܢܘܢ<EOS> ܘܥܒܕ ܦܘܪܥܢܐ ܡܢ ܒ̈ܢܝ ܥܣܘ<EOS> ܥܠ ܕܠܐ ܩܒܠ ܠܐܚܘܗܝ ܘܢܛܪ ܠܥܠܡ ܪܘܓܙܗ<EOS> ܘܡܢ<EOS>ܕܠܐ ܬܘܒ ܡܬܛܦܝܣ ܥܠ ܒܘܨܪ ܕܠܐܕܘܡ̈ܝܐ ܦܠܚܐ ܗܘܬ ܡܢ ܩܕܝܡ<EOS> ܢܫܡܥ ܬܘܒ ܡܢ ܒܪܝܬܐ<EOS> ܟܕ ܐܡܠܟܘ<EOS>ܡ̈ܠܟܐ ܒܐܕܘܡ<EOS> ܕܐܡܠܟ ܝܘܒܒ ܒܪ ܙܪܚ ܡܢ ܒܘܨܪ<EOS> ܘܐܡܪ ܬܘܒ ܐܫܥܝܐ<EOS> ܕܗܐ ܥܠ ܐܕܘ̈ܡܝܐ ܬܚܘܬ ܥܠ<EOS>ܥܡܐ ܕܐܬܚܝܒ ܒܕܝܢܐ<EOS> ܘܕܘܝܕ ܐܡܪ ܕܥܠ ܐܕܘܡ ܐܫܪܐ ܡܣ̈ܢܝ<EOS> ܡܛܠ ܕܚܒܠ ܥܣܘ ܪ̈ܚܡܘܗܝ ܠܥܠܡ<EOS>ܘܠܥܠܡ ܢܛܪ ܪܘܓܙܗ<EOS> ܘܠܐ ܫܒܩ ܠܐܚܘܗܝ ܕܢܥܒܪ ܒܬܚܘܡܗ<EOS> ܡܛܠ ܗܕܐ ܐܬܚܝܒ ܒܕܝܢܐ ܕܢܛܪ ܐܟܬܗ<EOS>ܠܥܠܡ<EOS> ܘܟܕ ܣܛܐ ܐܝܣܪܝܠ ܡܢ ܥܣܘ ܐܚܘܗܝ<EOS> ܫܕܪ ܐܝ̈ܙܓܕܐ ܠܘܬ ܡܘ̈ܐܒܝܐ ܒ̈ܢܝ ܠܘܛ<EOS> ܐܝܟ ܕܢܥܒܪܘܢ<EOS>ܒܬܚܘܡܗܘܢ<EOS> ܘܠܐ ܫܡܥܘ ܘܠܐ ܐܬܛܦܝܣܘ<EOS> ܐܠܐ ܐܓܪܘ ܠܗܘܢ ܠܒܠܥܡ ܒܪ ܒܥܘܪ<EOS> ܠܡܠܛ ܐܢܘܢ<EOS> ܘܥܠ ܕܠܐ<EOS>ܫܒܩ ܐܢܘܢ ܒܫܝܢܐ ܠܡܥܒܪ ܒܬܚܘܡܗܘܢ<EOS> ܦܩܕ ܩܕܝܫܐ ܕܠܐ ܢܥܘܠ ܥܡܘܢܝܐ ܘܡܘܐܒܝܐ ܠܟܢܘܫܬܗ ܕܡܪܝܐ<EOS>ܘܐܦܠܐ ܠܕܪܐ ܥܣܝܪܝܐ<EOS> ܥܠ ܕܠܐ ܩܪܒܘ ܠܚܡܐ ܘܡ̈ܝܐ ܠܐܝܣܪܝܠ ܒܐܘܪܚܐ<EOS> ܘܐܪܥܘ ܐܢܘܢ ܒܚܪܒܐ<EOS> ܘܗܘ<EOS>ܡܛܪܦ ܘܠܐܐ ܘܥܠ ܡܨܪ̈ܝܐ ܘܐܕܘܡ̈ܝܐ ܦܩܕ ܕܠܐ ܢܕܚܘܩ ܐܢܘܢ ܐܝܣܪܝܠ<EOS> ܠܡܨܪ̈ܝܐ ܕܥܡܪ ܒܐܪܥܗܘܢ<EOS>ܘܐܕܘܡܝܐ ܕܐܚܘܗܝ ܗܘ<EOS>ܘܗܢܐ ܟܠܗ ܕܦܪܫܬ ܘܚܘܝܬܟ<EOS> ܕܬܕܥ ܕܐܝܫܡܥܝܠ ܥܠ ܬܚܘܡܐ ܕܟܠܗܘܢ ܐܚܘ̈ܗܝ ܫܪܐ<EOS>ܘܗܘܐ ܥܪܕܐ ܕܒ̈ܢܝ ܐܢܫܐ<EOS> ܘܠܒܢ̈ܝ ܩܢܛܘܪܐ ܝܗܒ ܐܒܪܗܡ ܡܘܗܒ̈ܬܐ<EOS> ܘܫܕܪ ܐܢܘܢ ܠܘܬ ܐܝܫܡܥܐܝܠ<EOS>ܐܚܘܗܘܢ<EOS> ܕܠܐ ܢܗܘܘܢ ܝܪܬܐ ܥܡ ܐܝܣܚܩ ܒܪ ܡܘܠܟܢܐ<EOS> ܐܢ ܓܝܪ ܒܓܙܘܪܬܐ ܐܢܘܢ ܚܝ̈ܐ<EOS> ܐܦ ܒ̈ܢܝ<EOS>ܐܝܫܡܥܝܠ ܘܒ̈ܢܝ ܩܢܛܘܪܐ ܘܒ̈ܢܝ ܠܘܛ ܡܘܐܒ̈ܝܐ ܘܥܡ̈ܘܢܝܐ<EOS> ܘܒ̈ܢܝ ܥܣܘ ܐܕܘܡ̈ܝܐ<EOS> ܘܡܨܪ̈ܝܐ ܘܐܦ<EOS>ܗܢܘܢ ܝܬܝܪ ܢܫܬܒܗܪܘܢ<EOS> ܕܗܐ ܐܦ ܗܢܘܢ ܓܙܝܪ̈ܝܢ ܘܣܓܕܝܢ ܠܦܬܟܪ̈ܐ ܣܓܝܐ̈ܐ<EOS> ܡܟܝܠ ܝܕܝܥܐ ܗܝ<EOS>ܕܠܝܬ ܗܢܝܢܐ ܒܓܙܘܪܬܐ<EOS> ܕܠܐ ܗܝܡܢܘܬܐ<EOS> ܐܠܐ ܟܠ ܕܓܙܪ ܥܘܪܠܘܬܐ ܕܠܒܗ ܡܗܝܡܢ ܘܚܝܐ<EOS> ܘܗܘܐ ܒܪܐ<EOS>ܠܐܒܪܗܡ<EOS> ܘܫܠܡܐ ܡܠܬܐ ܕܐܡܪ ܐܠܗܐ ܠܐܒܪܗܡ<EOS> ܕܐܒܐ ܠܣܘܓܐܐ ܕܥܡ̈ܡܐ ܝܗܒܬܟ<EOS>ܒܟܠ ܡܕܡ ܓܝܪ ܐܬܚܠܦ ܢܡܘܣܐ ܘܩܝܡܐ<EOS> ܡܢ ܩܕܝܡ ܓܝܪ ܚܠܦ ܐܠܗܐ ܩܝܡܐ ܕܐܕܡ<EOS>ܘܝܗܒ ܐܚܪܢܐ ܠܢܘܚ<EOS> ܘܝܗܒ ܬܘܒ ܐܦ ܠܐܒܪܗܡ<EOS> ܘܚܠܦ ܕܐܒܪܗܡ ܘܝܗܒ ܐܚܪܢܐ ܠܡܘܫܐ<EOS> ܘܟܕܠܐ ܐܬܢܛܪ<EOS>ܕܡܘܫܐ<EOS> ܝܗܒ ܐܚܪܢܐ ܒܕܪܐ ܐܚܪܝܐ<EOS> ܩܝܡܐ ܕܠܐ ܡܬܚܠܦ<EOS> ܠܐܕܡ ܩܝܡܐ ܕܡܢ ܐܝܠܢܐ ܠܐ ܢܐܟܘܠ<EOS> ܠܢܘܚ<EOS>ܩܫܬܐ ܒܥ̈ܢܢܐ<EOS> ܠܐܒܪܗܡ ܡܢ ܩܕܝܡ ܓܒܝܗܝ ܡܛܠ ܗܝܡܢܘܬܗ<EOS> ܘܡܢ ܒܬܪܟܢ ܓܙܘܪܬܐ<EOS> ܚܬܡܐ ܘܪܘܫܡܐ<EOS>ܠܝ̈ܠܕܘܗܝ<EOS> ܘܕܡܘܫܐ ܐܡܪܐ ܕܢܦܨܚ ܥܠ ܥܡܐ<EOS> ܘܟܠܗܘܢ ܗܠܝܢ ܩܝܡ̈ܐ<EOS> ܚܕ ܠܚܒܪܗ ܠܐ ܕܡܝܢ<EOS> ܓܙܘܪܬܐ<EOS>ܓܝܪ ܕܨܒܐ ܒܗ ܝܗܒ ܩܝܡ̈ܐ<EOS> ܗܝ ܗܝ ܕܐܡܪ ܐܪܡܝܐ<EOS> ܕܓܙܘܪ ܥܘܪܠܘܬܐ ܕܠܒܟܘܢ<EOS> ܐܢ ܓܝܪ ܫܪܝܪ ܩܝܡܐ<EOS>ܕܝܗܒ ܐܠܗܐ ܠܐܒܪܗܡ<EOS> ܐܦ ܗܢܐ ܫܪܝܪ ܘܡܗܝܡܢ<EOS> ܘܠܐ ܡܫܟܚ ܣܐܡ ܢܡܘܣܐ ܕܢܫܬܪܐ ܡܢ ܐܝܠܝܢ ܕܠܒܪ ܡܢ<EOS>ܢܡܘܣܐ ܐܢܘܢ<EOS> ܐܘ ܡܢ ܕܬܚܘܬܘܗܝ ܕܢܡܘܣܐ<EOS> ܝܗܒ ܓܝܪ ܢܡܘܣܐ ܠܡܘܫܐ ܥܡ ܢܛܘܪ̈ܬܗ ܘܩܝܡ̈ܘܗܝ<EOS>ܘܟܕܠܐ ܢܛܪܘܗܝ ܠܢܡܘܣܐ ܘܩܝ̈ܡܘܗܝ ܒܛܠ<EOS> ܡܠܟ ܠܡܬܠ ܕܝܬܩܐ ܚܕܬܐ<EOS> ܘܐܡܪ ܕܠܐ ܐܝܟ ܩܕܡܝܬܐ<EOS> ܟܕ<EOS>ܚܕ ܗܘ ܝܗܘܒܐ ܕܬܪ̈ܬܝܗܝܢ<EOS> ܘܗܕܐ ܓܝܪ ܕܝܬܩܐ ܕܐܫܬܘܕܝ ܠܡܬܠ ܕܟܠܗܘܢ ܢܕܥܘܢܢܝ<EOS> ܡܢ ܙܥܘܪ̈ܝܗܘܢ<EOS>ܘܥܕܡܐ ܠܩܫܝ̈ܫܝܗܘܢ<EOS> ܘܒܗܕܐ ܕܝܬܩܐ ܠܝܬ ܓܙܘܪܬܐ ܕܒܣܪܐ ܘܪܘܫܡܐ ܕܥܡܐ<EOS> ܝܕܥܝܢ ܚܢܢ ܚܒܝܒܝ<EOS>ܒܫܪܪܐ<EOS> ܕܒܕܪ ܕܪ ܣܡ ܐܠܗܐ ܢܡܘ̈ܣܐ<EOS> ܘܫܡܫܘ ܙܒܢܐ ܕܫܦܪ ܠܗ ܘܐܬܚܠܦܘ<EOS> ܐܝܟ ܕܐܡܪ ܫܠܝܚܐ<EOS>ܕܠܘܩܕܡ ܒܟܘܠ ܕܡ̈ܘܢ ܫܪܬ ܡܠܟܘܬܗ ܕܐܠܗܐ ܒܟܠ ܙܒ̈ܢܝܢ<EOS> ܠܚܟ̈ܝܡܐ ܘܠܡܢ ܕܡܣܬܟܠ<EOS> ܝܕܝܥܐ ܗܝ ܗܕܐ<EOS>ܘܦܪܝܫܐ<EOS> ܕܟܠ ܒܪܢܫܐ ܕܡܢ ܩܝܡܐ ܐܝܬܘܗܝ<EOS> ܘܒܬܪ ܓܙܘܪܬܐ ܡܫܬܕܐ ܡܛܠ ܨܚܢܘܬܗ ܘܦܚܙܘܬܗ ܓܙܪ<EOS> ܘܠܐ<EOS>ܡܣܬܟܠ ܕܐܡܪ ܫܠܝܚܐ<EOS> ܕܐܫܬܘܦ ܕܝܢ ܡܬܓܘܝܘ ܡܬܓܘܝܢ ܗܢܘܢ ܐܝܠܝܢ ܕܕܠܚܝܢ ܠܟܘܢ<EOS> ܐܠܗܢ ܓܝܪ ܫܪܝܪ<EOS>ܘܩܝܡ̈ܘܗܝ ܛܒ ܡܗܝ̈ܡܢܝܢ<EOS> ܘܟܠ ܩܝܡ ܒܙܒܢܗ ܫܪ ܘܐܬܗܝܡܢ<EOS> ܘܓܙܝܪ̈ܝ ܒܠܒܗܘܢ ܚܝ̈ܝܢ ܘܡܬܓܙܪܝܢ<EOS>ܬܢܝܢܘܬ ܥܠ ܝܘܪܕܢܢ ܕܫܪܪܐ ܡܥܡܘܕܝܬܐ ܕܫܘܒܩܢܐ ܕܚ̈ܛܗܐ<EOS>ܝܫܘܥ ܒܪܢܘܢ ܓܙܪ ܠܥܡܐ ܒܣܦܣܪܐ ܕܛܪܢܐ ܬܢܝܢܘܬ<EOS> ܟܕ ܥܒܪ ܝܘܪܕܢܢ ܗܘ ܘܥܡܗ<EOS>ܘܝܫܘܥ ܦܪܘܩܢ ܓܙܪ ܠܥܡ̈ܡܐ ܕܗܝܡܢܘ ܒܗ ܒܬܢܝܢܘܬ<EOS> ܒܓܙܘܪܬܐ ܕܠܒܐ<EOS> ܘܥܡܕܘ ܒܡܥܡܘܕܝܬܐ<EOS>ܘܡܬܓܙܪܝܢ ܒܣܦܣܪܐ ܕܐܝܬܝܗ ܡܠܬܗ<EOS> ܕܚܪܝܦܐ ܗܝ ܡܢ ܣܝܦܐ ܕܬܪܝܢ ܦܘܡ̈ܘܗܝ<EOS> ܝܫܘܥ ܒܪܢܘܢ ܐܥܒܪ<EOS>ܠܥܡܐ ܠܐܪܥܐ ܕܡܘܠܟܢܐ<EOS> ܘܝܫܘܥ ܦܪܘܩܢ ܡܠܟ ܐܪܥܐ ܕܚ̈ܝܐ ܠܟܠ ܕܥܒܪ ܒܝܘܪܕܢܢ ܕܫܪܪܐ<EOS> ܘܡܗܝܡܢ<EOS>ܘܓܙܪ ܥܘܪܠܘܬ ܠܒܗ<EOS> ܝܫܘܥ ܒܪܢܘܢ ܐܩܝܡ ܟܐ̈ܦܐ ܠܣܗܕܘܬܐ ܒܐܝܣܪܝܠ<EOS> ܘܝܫܘܥ ܦܪܘܩܢ ܠܫܡܥܘܢ ܩܪܝܗܝ<EOS>ܟܐܦܐ ܫܪܝܪܬܐ<EOS> ܘܐܩܝܡܗ ܣܗܕܐ ܡܗܝܡܢܐ ܒܝܬ ܥܡ̈ܡܐ<EOS> ܝܫܘܥ ܒܪܢܘܢ ܥܒܕ ܦܨܚܐ<EOS> ܒܦܩܥܬܐ ܕܐܝܪܝܚܘ<EOS>ܒܐܪܥܐ ܠܝܛܬܐ<EOS> ܘܐܟܠܘ ܥܡܐ ܡܢ ܠܚܡܐ ܕܐܪܥܐ<EOS> ܘܝܫܘܥ ܦܪܘܩܢ ܥܒܕ ܦܨܚܐ ܥܡ ܬܠܡ̈ܝܕܘܗܝ ܒܐܘܪܫܠܡ<EOS>ܩܪܝܬܐ<EOS> ܕܠܛܗ ܕܠܐ ܬܫܬܒܩ ܒܗ ܟܐܦ ܥܠ ܟܐܦ<EOS> ܘܝܗܒ ܬܡܢ ܪܙܐ ܒܠܚܡܐ ܕܚ̈ܝܐ<EOS> ܝܫܘܥ ܒܪܢܘܢ ܚܝܒ<EOS>ܠܥܟܪ ܝܥܢܐ ܕܓܢܒ ܘܛܫܝ<EOS> ܘܝܫܘܥ ܦܪܘܩܢ ܚܝܒ ܠܝܗܘܕܐ ܝܥܢܐ ܕܓܢܒ ܘܛܫܝ ܟܣܦܐ<EOS> ܡܢ ܓܠܘܣܩܡܐ<EOS>ܕܐܚܝܕ ܗܘܐ<EOS> ܝܫܘܥ ܒܪܢܘܢ ܚܪܒ ܥܡ̈ܡܐ ܛܡ̈ܐܐ<EOS> ܘܝܫܘܥ ܦܪܘܩܢ ܣܚܦ ܠܣܛܢܐ ܘܠܚܝܠܗ<EOS> ܝܫܘܥ ܒܪܢܘܢ<EOS>ܐܩܝܡ ܫܡܫܐ ܒܫܡܝܐ<EOS> ܘܝܫܘܥ ܦܪܘܩܢ ܐܥܪܒ ܫܡܫܐ ܒܛܗܪܐ ܟܕ ܨܠܒܘܗܝ<EOS> ܝܫܘܥ ܒܪܢܘܢ ܦܪܘܩܐ ܕܥܡܐ<EOS>ܘܝܫܘܥ ܐܬܩܪܝ ܦܪܘܩܐ ܕܥܡ̈ܡܐ<EOS> ܘܛܘܒܝܗܘܢ ܠܓܙܝܪ̈ܝ ܠܒܐ ܡܢ ܥܘܪܠܘܬܐ ܘܝ̈ܠܝܕܝ ܡܢ ܡ̈ܝܐ ܓܙܘܪܬܐ<EOS>ܬܢܝܢܬܐ ܕܗܘܝܢ ܝܪ̈ܘܬܐ ܥܡ ܐܒܪܗܡ<EOS> ܪܫܐ ܡܗܝܡܢܐ ܘܐܒܐ ܕܟܠ ܥܡ̈ܡܝܢ<EOS> ܕܐܬܚܫܒܬ ܠܗ ܗܝܡܢܘܬܗ<EOS>ܠܟܐܢܘ<EOS>ܫܠܡܬ ܬܚܘܝܬܐ ܕܓܙܘܪܬܐ<EOS>