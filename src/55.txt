ܐܚܪܸܢܐ ܕܥܸܐܕܐ ܕܐܘܼܫܥܵܢܐ<EOS><EOS>ܐܚܪܸܢܐ ܕܥܸܐܕܐ ܕܐܘܼܫܥܵܢܐ<EOS>ܥܘܼܢܵܝܵܐ<EOS>ܒܥܲܝܢܵܐ ܕܪܘܼܚܵܐ ܚܵܪܘ ܒܵܟ ܝܲܠܘܼ̈ܕܹܐ<EOS>ܟܲܕ ܥܹܐܠ ܗ̄ܘ̤̇ܝܬܿ ܘܝܲܒܸܒܼܘ ܬܸܫܒܿܘ̄<EOS>ܐܚ̈ܝ<EOS>ܬܲܗܪܐ ܗ̣̄ܝ ܪܲܒܿܐ ܡܕܲܒܿܪܵܢܘܼܬܹܗ ܕܐܲܠܵܗ ܟ̱ܠܵܐ<EOS>ܘܲܠܦܵܪ̈ܘܫܹܐ ܡܥܝܼܪܵܐ ܟܠܫܵܥ ܠܘܵܬܼ ܬܸܫܒܿܘܿܚܬܿܐ<EOS><EOS>ܠܵܐ ܡܸܨܐ ܦܘܼܡܵܐ ܟܠ ܕܲܥܒܼܝܼܪܵܐ ܗ̄ܘ̣ ܠܡܸܐܡܲܪ ܫܘܼܒܼܚܹܗ<EOS>ܕܐܲܝܠܸܝܢ ܛܘܼܒܹ̈ܐ ܐܲܕܪܸܟ ܓܸܢܣܲܢ ܒܝܲܕ ܛܲܝܒܿܘܼܬܹܗ<EOS>ܒܓܼܵܘ ܨܵܡܲܪܬܿܐ ܕܡܵܝܘܿܬܼܘܼܬܐ ܛܒܼܝܼܥ̣ ܗ̄ܘ̣ܵܐ ܓܸܢܣܲܢ<EOS>ܘܲܡܫܲܥܒܲܕ ܗ̄ܘ̣ܵܐ ܠܡܵܘܬܐ ܛܪܘܼܢܐ ܐܲܝܟ ܕܲܠܡܵܠܟܿܐ<EOS>ܠܲܪ̈ܓܼܝܼܓܼܵܬܐ ܕܡܵܝܘܿܬܼܘܼܬܐ ܫܲܡܸܫ ܗ̄ܘ̣ܵܐ ܟܠ<EOS>ܘܐܬܲܢܲܨܚ ܗ̄ܘ̣ܵܐ ܡܵܘܬܿܐ ܝܲܥܢܐ ܥܲܠ ܐ̄ܢܵܫܘܼܬܲܢ<EOS>ܠܵܐ ܫܸܦܪܬ̤ ܠܹܗ ܠܡܲܬܸܩܢ ܟܠ̱ܵܐ ܥܲܠ ܫܘܼܥܒܵܕܲܢ<EOS>ܘܫܲܕ̣ܪ ܠܲܒܼܪܹܗ ܘܕܲܠܹܝܗ ܠܓܸܢܣܲܢ ܡ̣ܢ ܡܲܦܘܼܠܬܹܿܗ<EOS>ܥܩ݂ܲܪ ܡ̣ܢ ܚܲܩܐܐ ܕܥܲܦܪܵܢܘܬܲܢ ܟܠܗܘܿܢ ܚܲܫܹ̈ܐ<EOS>ܘܐܸܫܬܵܘܕܝܼ ܠܲܢ ܣܚܡܲܬܼ ܒ̈ܢܲܝܐ ܡܲܠܝܼܬܲ ܛܘܼܒܹ̈ܐ<EOS>ܘܡ̣ܢ ܕܐܸܬܲܪܒܲܪ ܚܲܬܿܝܼܬܼܐܝܼܬܼ ܐܲܝܟ ܡܵܐ ܕܲܦܐܸܐ<EOS>ܣܠܸܩ ܠܲܫܡܲܝܐ ܘܐܸܫܬܿܘܝܼ ܠܡܵܘܬܲܒܼܵܐ ܕܡ̣ܢ ܚܲܡܝܼܢܵܐ<EOS>ܘܐܲܝܟ ܕܲܫ̣ܦܲܪ ܠܹܗ ܚܲܪܪ ܠܓܸܢܣܲܢ ܡ̣ܢ ܥܲܒܼܕܘܼܬܼܵܐ<EOS>ܒܵܬܲܪ ܕܲܚܙ̣ܩ ܫ̣ܒܲܩ ܥܘܼܗܕܵܢܹܗ ܒܥܹܕܲܬܼ ܩܘܼܕܫܐ<EOS>ܣܵܡ̣ ܒܹܗ ܒܥܵܠܡܵܐ ܥܹܕܬܿܐ ܓܒܼܝܼܬܐ ܒܲܕ ܡܘܼܬܼ ܓܘܼܫܡܵܐ<EOS>ܘܥܸܐܕܹ̈ܐ ܒܓܼܵܘܵܗ̇ ܐܲܝܟ ܗܲܕܵܡܹ̈ܐ ܚܲܕ ܒܵܬܲܪ ܚܲܕܼ<EOS>ܠܵܐ ܒܸܣܡܲܬܼ ܠܹܗ ܕܢܲܪܦܸܐ ܥܸܕܬܹܿܗ ܕܠܵܐ ܥܲܕܥܸܕܹ̈ܐ<EOS>ܕܠܵܐ ܬܸܛܥܸܐ ܠܵܗ̇ ܡܕܲܒܿܪܢܘܼܬܹܗ ܦܲܓܼܪܵܢܵܝܬܿܐ<EOS>ܘܐܲܝܟ ܡܵܐ ܕܦܲܓܼܪܢ ܡ̣ܢ ܗܲܕܵܡܹ̈ܐ ܗ̄ܝ̣ ܣܵܥܘܿܪܼܘܼܬܹܗ<EOS>ܡܕܲܒܿܪܵܢܘܼܬܹܗ̇ ܡ̣ܢ ܥܲܕܥܸ̈ܕܹܐ ܡܸܬܼܝܲܕܥܵܐ ܠܲܢ<EOS>ܠܵܐ ܡܸܨܐ ܓܘܼܫܡܵܐ ܕܠܐ ܗܲܕܵܡܹ̈ܐ ܠܡܸܣܥܲܪ ܡܸܕܹܿܡ<EOS>ܘܟܼܠ ܗܲܕܵܡܵܐ ܕܝܼܠܹܗ ܡܚܵܘܹܐ ܒܲܠܚܘܿܕܼܵܐܝܼܬܼ<EOS>ܘܐܸܢ ܚܲܕ ܗܲܕܵܡ ܡܬܲܪܣܸܐ ܗ̄ܘ̣ܵܐ ܠܹܗ ܠܟܼܠܹܗ ܓܘܼܫܡܵܐ<EOS>ܡ̣ܢ ܝܲܬܿܝܼܪܘܼ ܐܝܼܬܲܝܗܘܿܢ ܗ̄ܘ̣ܵܘ ܒܹܗ ܣܲܓܲܝܹܐܝ̈ܐ<EOS>ܘܐܸܢ ܠܐ ܣܵܦܹ̇ܩ ܚܲܕܼ ܗܲܕܵܡܵܐ ܠܟܼܠܹܗ ܓܘܼܫܡܵܐ<EOS>ܘܐܦܠܵܐ ܠܥܹܕܬܐ ܚܲܕ ܥܲܕܥܹܕܵܐ ܡܚܵܘܐ ܟܠܗܘܿܢ<EOS>ܠܵܐ ܡܹܨܐ ܥܹܐܕܵܐ ܕܝܲܠܕܹܗ ܕܡܵܪܢ ܠܲܡܚܵܘܝܵܘܼ<EOS>ܐܲܝܠܹܝܢ ܕܲܣܥ݂ܲܪ ܒܝܵܘܡܵܐ ܕܲܥ̣ܡܲܕ ܡ̣ܢ ܝܘܿܚܲܢܵܢ<EOS><EOS>ܘܐܵܦܠܐ ܥܸܐܕܐ ܕܲܥ̣ܡܲܕ ܗ̄ܘ̣ܵܐ ܒܹܗ ܡܸܨܐ ܕܲܢܒܲܕܹܿܩ<EOS>ܗܵܝ̇ ܙܵܟܼܘܼܬܼܵܐ ܕܠܘܼܩܒܲܠ ܒܝܼܫܵܐ ܒܫܘܼܠܵܡ ܨܵܘܡܹܗ<EOS>ܘܐܵܦܠܵܐ ܟܠܗܘܿܢ ܥܹ̈ܐܕܹܐ ܫܒܼܝܼܚܹ̈ܐ ܕܲܒܼܓܼܵܘ ܥܸܕܬܿܐ<EOS>ܡܸܨܝܢ ܕܲܢܚܵܘܘܿܢ ܟܠ ܕܐܸܫܬܲܡܲܫ ܒܗܵܢܐ ܝܵܘܡܵܐ<EOS>ܒܗܵܢܐ ܝܵܘܡܵܐ ܫܠܸܡ ܒܘܼܕܵܩܐ ܕܲܢܒܼܝܼܘܼܬܼܵܐ<EOS>ܕܝܲܥܩܘܿܒܼ ܣܵܒܼܵܐ ܘܕܲܘܝܼܕ ܡܲܠܟܿܐ ܘܐܵܦ ܕܲܙܟܲܪܝܵܐ<EOS>ܒܗܵܢܐ ܝܵܘܡܵܐ ܚܵܘܝܲܬ̤ ܡܸܠܬܹܗ ܕܝܲܠܩܘܿܒ ܟܹܐܢܵܐ<EOS>ܗܝ̇ ܕܐܸܬܼܟܲܬܼܒܿܬ̤ ܡ̣ܢ ܩܕܼܵܡ ܕܲܪܸ̈ܐ ܥܲܠ ܦܵܪܘܿܩܲܢ<EOS>ܠܵܐ ܠܲܡ ܢܸܥܢܲܕ ܫܲܒܼܛܵܐ ܕܢܡܠܸܟ ܥܲܠ ܝܗܘܼܕܵܐ<EOS>ܘܠܵܐ ܡܒܲܕܿܩܵܢܐ ܕܗܘܝ̤ܗ ܢܒܼܝܼܐ ܡ̣ܢ ܒܹܝܬܼ ܪܸ̈ܓܼܠܵܘܗܝ<EOS>ܥܕܲܡܵܐ ܕܢܸܐܬܹܐ ܡ̇ܢ ܕܕܼܝܠܹܗ ܗ̄ܝ̣ ܡܲܠܟܿܘܼܬܼ ܥܵܠܲܡ<EOS>ܘܗܵܝܕܲܢ ܢܸܒܼܛܲܠ ܢܒܼܝܼ̈ܐ ܘܡܲܠܟܿܐ ܡ̣ܢ ܝܼܗܘܼܕܼܵܐ<EOS>ܕܝܼܠܹܗ ܐܝܼܬܸܝܗ̇ ܡܲܠܟܿܘܼܬܼ ܥܵܠܲܡ ܕܠܵܐ ܫܘܼܠܵܡܵܐ<EOS>ܘܗܵܢܐ ܐܝܼܬܼܵܘܗܝ ܫܘܼܠܵܡ ܐܪ̈ܙܹܐ ܘܣܘܼܟܵܝ ܥܲܡܡܹ̈ܐ<EOS>ܘܐܲܝܟ ܕܐܸܬܼܢܲܒܿܝܼ ܝܲܥܩܘܿܒܼ ܐܲܒܼܵܘܼܗܝ ܡ̣ܢ ܩܕܼܵܡ ܕܵܪܹ̈ܐ<EOS>ܠܲܝܬܿ ܒܲܝܗܘܼܕܵܐ ܢܒܼܝܼܵܐ ܘܡܲܠܟܿܐ ܡܸܢܹܗ ܘܲܠܟܵܐ<EOS>ܠܲܝܬܿ ܠܹܗ ܡܵܕܲܝܢ ܡܲܦܬܲܚ ܦܘܼܡܵܐ ܠܲܝܗܘܼܕܵܝܵܐ<EOS>ܕܠܵܐ ܗ̄ܘ̣ܵܐ ܡܫܝܼܚܵܐ ܗ̄ܘ̣ ܡܲܠܟܿܐ ܕܐܸܡ̣ܪ ܝܲܥܩܘܿܒܼ ܣܵܒܼܵܐ<EOS>ܠܵܐ ܡܸܨܐ ܡܚܵܘܹ̇ܐ ܕܐܝܼܬܼ ܠܹܗ ܡܲܠܟܿܐ ܡܸܢܹܗ ܘܲܥܠܵܘܗܝ<EOS>ܘܠܲܝܬܿ ܠܹܗ ܐܲܬܼܪܐ ܠܲܡܚܵܘܵܝܼܘ ܢܒܼܝܼܵܐ ܒܥܲܡܹܗ<EOS>ܘܐܸܬܗ̤ܘ ܕܲܥܲܢܲܕ ܢܒܼܝܼܐ ܘܡܲܠܟܿܐ ܐܝܟ ܡܵܐ ܕܲܥܢܲܕܘ<EOS>ܗܘ̤ܝܘ ܡܵܕܲܝܢ ܕܒܹܗ ܐܸܫܬܲܠܡܲܬ̤ ܡܸܠܬܹܗ ܕܝܲܥܩܘܿܒܼ<EOS>ܘܲܟܼܒܲܪ ܐܵܡ̇ܪ ܥܲܠ ܕܐܸܬܼܒܲܪܲܪܢ ܒܟܼܠ ܐܲܬܼܪ̈ܘܵܢ<EOS><EOS>ܬܿ ܠܲܢ ܢܒܼܝܼܐ ܘܐܵܦܠܵܐ ܡܲܠܟܵܐ ܕܲܢܕܲܒܿܪ ܠܲܢ<EOS>ܒܐܝܢܐ ܙܲܒܼܢܵܐ ܢܦܲܩ̣ܬܿ ܡ̣ܢ ܐܲܪܥܵܟ ܐܘܿ ܛܵܠܸܘܿܡܵܐ<EOS>ܕܠܐ ܗܘ̤ܐ ܢܒܼ̈ܝܼܐ ܘܡ̈ܲܠܟܹܿܐ ܗܘ̤ܵܘ ܠܵܟ ܡ̣ܢ ܩܕܼܵܡ ܡܵܪܢ<EOS>ܒܸܡܨܪܹܝܢ ܕܲܗܘ̤ܝܬܿ ܡܘܼܫܸܐ ܘܡܲܪܝܼܡ ܢܒܼ̈ܝܼܐ ܗܘ̤ܵܘ ܠܵܟ<EOS>ܘܲܒܼܓܼܵܘ ܒܵܒܸܠ ܕܒܹܝܬܼ ܚܲܢܲܢܝܵܐ ܥܲܡ ܕܵܢܝܼܐܝܹܠ<EOS><EOS>ܗܵܠܹܝܢ ܬܠܵܬܐ ܝܲܗ̣̄ܒܼ ܠܵܟ ܒܒܼܵܒܹܠ ܥܲܡ ܚܲܙܩܝܼܐܹܝܠ<EOS>ܘܝܼܫܘܿܥ ܟܵܗܢܐ ܘܥܵܙܪ̈ܐ ܣܵܦܪܵܐ ܥܲܡ ܙܘܼܪܒܵܒܹܠ<EOS>ܠܡܵܢܵܐ ܗܵܫܵܐ ܓܠܝܼܙܝܼܢ ܡܸܢܵܟ ܢܒܼܝܼ̈ܐ ܘܡܲܠܟܹ̈ܐ<EOS>ܘܠܵܐ ܝܲܩܝܼܪ ܐܢ̄ܬܿ ܥܲܠ ܐܲܠܗܵܐ ܒܝܲܕܼ ܒܝܼ̈ܫܬܼܟ<EOS>ܪܘܼܚܵܐ ܐܲܠܦܸܗ ܠܚܲܥܩܘܿܒܼ ܣܵܒܼܵܐ ܠܲܡܒܲܪܵܟܼܬܼ<EOS>ܘܣܵܡ̣ ܗ̄ܘ̣ܵܐ ܬܚܘܼܡܵܐ ܕܝܲܩܝܼܪܘܼܬܼܟ ܥܕܲܡܵܐ ܠܡܵܪܢ<EOS>ܫܩܝܼܠ ܗ̄ܘ̣ܵܐ ܡܸܢܵܟ ܗ̇ܘ ܐܝܼܩܵܪܐ ܕܐܝܼܬܼ ܗ̄ܘ̣ܐ ܒܥܲܡܵܟ<EOS>ܘܠܵܐ ܡܸܬܼܥܲܠܝܹܬܿ ܠܗܵܝ̇ ܪܲܒܿܘܼܬܼܐ ܕܲܢܚܬܿܬ ܡܸܢܵܗ̇<EOS>ܐܲܝܢܵܘ ܙܲܒܼܢܵܐ ܕܕܲܒܼܪܵܟ ܫܸܒܼܝܵܐ ܠܐܬܿܪ̈ܘܵܬܼܐ<EOS>ܕܠܵܘ ܡܸܢܝܵܢܐ ܦ̣ܣܲܩ ܠܵܟ ܪܸܡܙܵܬ ܫ̈ܢܲܝܵܐ ܕܬܸܗܘܸܐ<EOS>ܫܢ̈ܝܼܢ ܐܲܪܒܲܥܡܵܐܐ ܦܣܲܩ̣ ܠܵܟ ܕܬܸܗܘܸܐ ܒܐܲܪܥܵܐ ܕܡܸܨܪܝܼܢ<EOS>ܘܲܒܼܓܼܘ ܒܵܒܸܠ ܫ̈ܢܲܝܐ ܫܲܒܼܥ̣ܝܢ ܘܟܼܢ ܡܸܬܼܦܲܪܩܲܬܼ<EOS>ܘܗܵܫܐ ܕܲܣܒܲܪܬܿ ܕܲܒܼܫܸܒܼܝܐ ܐܢ̄ܬܿ ܠܒܲܪ ܡ̣ܢ ܨܸܗܝܘܿܢ<EOS>ܟܡܵܐ ܦܣܝܼ̈ܩܵܢ ܠܵܟ ܫ̈ܢܲܒܐ ܕܬܸܗܘܸܐ ܘܟܼܢ ܦܵܢܹܐ ܐܲܢ̄ܬܿ<EOS>ܫ̣ܠܝܼ ܘܠܐ ܬܸܫܓܿܘܿܫ ܐܘܿ ܛܵܠܘܿܡܵܐ ܥ̣ܒܲܪ ܐܝܼܩܵܪܟ<EOS>ܕܢܲܚ̣ ܠܹܗ ܡܲܠܟܿܐ ܕܡܸܛܠܵܬܹܗ ܡܸܬܼܝܲܩܲܪ ܗ̄ܘ̣ܝܬܿ<EOS>ܠܐ ܬܸܬܼܦܲܠܓܼ ܓܙܝܼܪܵܐ ܕܒܸܣܪܐ ܘܥܘܼܪܠܵܐ ܕܠܸܒܿܐ<EOS>ܬܿܐ ܐܸܬܼܒܲܩܵܐ ܦܵܪܘܿܫܵܐܝܼܬܼ ܒܡܸ̈ܠܲܝ ܝܲܥܩܘܿܒܼ<EOS>ܚܙܝܼ ܐܵܬܼ̈ܘܼܬܼܵܐ ܕܩܲܕܹܿܡ ܐܸܡ̣ܲܪ ܥܲܠ ܗܘ̇ ܡܲܠܟܿܐ<EOS>ܕܲܥܬܼܝܼܕ ܕܢܸܐܬܸܐ ܢܲܥܒܲܪ ܡܸܢܵܟ ܢܒܼ̈ܝܼܐ ܘܡܲܠ̈ܟܸܿܐ<EOS>ܢܸܐܣܘܿܪ ܥܝܼܠܹܗ ܒܝܲܕܼ ܫܲܒܿܘܼܩܵܐ ܕܓܼܘܼܦ̈ܢܲܝ ܟܲܪܡܵܐ<EOS>ܘܠܵܐ ܢܸܬܼܒܲܗܪܵܪ ܥܝܐܐ ܘܢܸܦܣܘܿܩ ܡ̣̤ ܫܲܒܿܘܼܩܹ̈ܐ<EOS>ܒܗܵܕܹܐ ܐܵܬ̤ܐ ܡܚܵܘܹܐ ܡܚܵܘܹܐ ܚܝܲܠܗ ܕܲܡܫܲܥܒܸܿܕ ܟܠ<EOS>ܘܐܲܝܟ ܕܲܠܥܝܼ̈ܠܵܐ ܡܟܲܒܸܿܫ ܛܪ̈ܵܘܼܢܹܐ ܬܚܹܝܬܼ ܡܪܵܘܼܬܹܗ<EOS>ܘܟܲܕ ܪܵܓܿܐ ܠܹܗ ܠܲܡܸܬܼ ܢܲܒܵܝܼܘܼ ܥܲܠ ܥܘܼܢܵܕܢܹܗ<EOS>ܡܩܲܕܹܿܡ ܐܡ̇ܪܵ ܕܐܲܝܠܹܝܢ ܣܵܥܲܪ ܒܲܙܒܲܢ ܚܲܫܹܗ<EOS>ܡܚܵܘܲܪ ܠܒܼܘܼܫܹܗ ܒܚܲܡܪܐ ܕܲܟܼܝܵܐ ܡܲܠܟܿܐ ܕܐܵܬܹܿܐ<EOS>ܘܒܲܕܡܵܐ ܕܥܸܢܒܸ̈ܐ ܗܵܝ̇ ܬܲܟܼܣܝܼܬܼܵܐ ܕܡܸܬܼܥܲܛܲܦ ܒܵܗ̇<EOS><EOS>ܟܲܣܲܝܐ ܒܘܼܪܟܿܬܐ ܕܲܡܒܲܪܸܟ ܐܢ̄ܬܿ ܝܲܥܘܿܒܼ ܟܹܐܢܵܐ<EOS>ܘܐܲܝܟܲܢ ܚܵܘܪܝܼܢ ܠܒܼܘܼܫܹ̈ܐ ܒܚܲܡܪܐ ܡܟܲܬܿܡ ܡܵܐܢܸ̈ܐ<EOS>ܘܐܸܢ ܬܲܟܼܣܝܼܬܹܗ ܥܒܼܝܼܕܬܐ ܐܝܼܬܹܝܗ̇ ܘܚܵܙܸ̇ܐ ܠܵܗ̇ ܟܠ<EOS>ܟܒܲܪ ܠܵܒܼܘܿܫܵܗ̇ ܪܲܒܿ ܡ̣ܢ ܡܲܠ̈ܟܹܿܐ ܕܲܗ̤ܘܵܘ ܩܘܼܕܡܵܘܗܝ<EOS>ܠܵܐ ܓܲܠܝܐ ܠܟܼܠ ܡܠܬܐ ܕܐܸܡ̣ܪܬܿ ܒܸܐܣܟܹܿܐ ܒܘܼܪܟܿܬܼܵܐ<EOS>ܘܠܵܘ ܟܠ ܝܵܕܲܥ ܕܐܲܝܟܿܢ ܚܵܘܪܝܼܢ ܠܵܒܼܘܼܫܹ̈ܐ ܕܐܸܡ݂ܲܪܬܿ<EOS>ܠܵܐ ܠܲܡ ܟܲܣܝܵܐ ܡܸܠܬܹܗ ܕܝܲܥܩܘܿܒܼ ܡ̣ܢ ܦܵܪ̈ܵܘܿܫܹܐ<EOS>ܘܚܲܝܠܵܐ ܗ̄ܝ̣ ܪܲܒܿܐ ܠܗܲܝܡܵܢܘܼܬܼܵܐ ܕܐܲܪ̈ܬܵܕܘܼܟܿܣܸܐ<EOS>ܚܲܡܪܐ ܡܵܘܬܐ ܗ̄ܘ̣ ܕܒܸܗ̤ܘ ܡܟܲܬܲܡ ܓܸܢܣܵܐ ܕܐܢܵܫܵܐ<EOS>ܘܦܲܓܼܪܐ ܕܲܥܛܝܼܦ ܠܵܐ ܡܟܲܬܸܿܡ ܠܹܗ ܡܵܘܬܸܿܐ ܝܲܥܢܵܐ<EOS>ܘܡܸܛܠ ܕܡܲܪܟ ܘܐܲܫܠܸܡ ܢܲܦܫܹܗ ܠܚܲܫܵܐ ܕܡܵܘܬܿܐ<EOS>ܣܠܸܩ ܠܲܫܡܲܝ̈ܐ ܘܐܸܫܬܿܘܝܼ ܠܡܵܘܬܿܒܼܵܐ ܕܡ̣ܢ ܚܲܡܝܼܢܵܐ<EOS>ܡܚܵܘܲܪ ܒܚܲܡܪܐ ܠܒܼܘܼܫܵܐ ܕܲܥܛܝܼܦ ܡ̣ܢ ܐܢܵܫܘܼܬܲܢ<EOS>ܘܒܲܕܡܵܐ ܕܥܸܢܒܹ̈ܐ ܗܵܝ̇ ܬܲܟܼܣܝܼܬܼܵܐ ܕܡ̣ܢ ܒܹܝܬܼ ܕܵܘܝܼܕ<EOS>ܗܵܕܹܐ ܕܐܸܡ̣ܪ ܒܲܢܒܼܝܼܘܼܬܼܵܐ ܥܲܠ ܥܘܼܢܕܵܢܹܗ<EOS>ܬܒܼܪܵܐ ܗ̄ܝ̣ ܪܲܒܿܐ ܥܲܠ ܩܸܘܪܸܠܘܿܣ ܫܠܝܼܚܵܐ ܕܙܹܐܵܦܐ<EOS>ܡܵܢܐ ܢܸܐܡܲܪ ܗ̇ܘ ܡܲܚܫܵܢܐ ܕܐܲܠܵܗܘܼܬܼܵܐ<EOS>ܠܘܼܩܒܲܠ ܝܲܥܩܘܼܒܼ ܕܝܲܗ̣̄ܒܸܿܗ ܠܡܵܘܬܐ ܠܦܲܓܼܪܐ ܕܡܸܢܲܢ<EOS>ܒܗܲܝܡܵܢܘܼܬܼܵܐ ܕܲܥ̣ܒܲܕ ܚܲܪܥܵܐ ܚܸܪܡܵܐ ܐܲܝܬܼ ܒܵܗ̇<EOS>ܘܣܵܡܹܗ ܠܚܲܥܩܘܿܒܼ ܒܸܪܫܹܗ ܕܚܸܪܡܵܐ ܕܢܲܚܫܝܼܘܗܝ ܠܝܲܠܩܘܿܒܼ<EOS>ܠܵܐ ܬܸܟܼܪܸܐ ܠܵܟ ܝܲܥܩܘܿܒܼ ܡܲܠܟܿܐ ܡ̣ܢ ܩܸܘܪܸܠܘܿܣ<EOS>ܥܲܡܵܟ ܐܲܚܪܸܡ ܠܟܹܠ ܡ̇ܢ ܕܐܡ̇ܪ ܕܲܡܫܝܼܚܵܐ ܡܝܼܬܼ<EOS>ܐܲܚܪܸܡ ܛܵܥܝܵܐ ܠܪܘܚܵܐ ܕܩܘܼܕܫܵܐ ܘܐܵܦ ܠܲܫܠܝܼܚܹ̈ܐ<EOS>ܘܐܵܦ ܠܹܗ ܠܡܵܪܢ ܟܲܕ ܡܸܬܼܦܩܲܪ ܒܚܸܪܡܵܐ ܚܲܒܼܫܹܗ<EOS>ܠܐܲܝܢܵܐ ܠܒܼܘܼܫܵܐ ܡܚܵܘܲܪ ܚܲܡܪܐ ܢܸܫܡܲܥ ܛܵܥܝܵܐ<EOS>ܠܗ̇ܘ ܕܡ̣ܢ ܡܲܪܝܲܡ ܐܘ ܠܗ̇ܘ ܕܲܙܩܝܼܪ ܡ̣ܢ ܐܝܼܕ̈ܝܵܐ<EOS>ܐܸܢܗ̤ܘ ܕܬܸܐܡܲܪ ܠܡܵܐܢܐ ܕܲܥܛܝܼܦ ܐܸܡ݂ܲܪ ܝܲܥܩܘܿܒܼ<EOS>ܠܵܐ ܡܬܼܘܿܡ ܚܵܘܪܝܼܢ ܡܵܐ̈ܢܸܐ ܒܚܲܡܪܐ ܐܲܝܟ ܣܘܼܟܵܠܵܟ<EOS><EOS>ܚܲܡܪܐ ܠܡܵܐܢܵܐ ܡܵܐ ܕܡܵܛܹ̇ܐ ܠܹܗ ܟܘܼܬܼܡܵܐ ܥܵܒܸ̇ܕ<EOS>ܘܥܲܠ ܐܲܝܢܵܐ ܟܿܝ ܐܸܡ݂ܲܪ ܝܲܥܩܘܿܒܼ ܕܲܡܚܵܘܼܪ ܠܹܗ<EOS>ܥܲܠ ܗ̇ܘ ܦܲܓܼܪܐ ܕܲܫ̣ܩܲܠ ܡܸܢܲܢ ܠܵܐ ܫܵܠܹ̇ܡ ܐܢ̄ܬܿ<EOS>ܠܐܲܝܢܵܐ ܡܵܕܲܝܢ ܨܠܸܐ ܪܸܥܝܵܢܵܟ ܠܲܡܦܲܫܵܩܘܼ<EOS>ܝܵܕܲܥ ܐ̄ܢܐ ܓܹܝܪ ܕܐܲܝܟ ܕܲܡܥܵܕܲܐ ܡܲܪܵܚܘܼܬܼܵܟ<EOS>ܠܝܼܚܝܼܕܵܝܐ ܡܲܫܠܲܡ ܗܵܘܢܵܟ ܠܚܵܫܘܿܫܘܼܬܼܵܐ<EOS>ܐܘܿ ܦܘܼܫܵܩܵܐ ܕܲܡܠܸܐ ܟܠܸܗ ܡܲܪܵܚܘܼܬܼܵܐ<EOS>ܐܘܿ ܓܘܼܕܵܦܵܐ ܕܠܵܐ ܡܸܬܼܚܲܣܸܐ ܡ̣ܢ ܟܸܐܢܘܼܬܼܵܐ<EOS>ܠܵܐ ܠܲܢ ܢܸܗܘܸܐ ܕܗܵܕܹܐ ܢܹܐܡܲܪ ܕܐܲܠܗܵܐ ܚܲܫ̣<EOS>ܘܠܵܐ ܢܸܬܼܚܲܠܲܛ ܒܓܼܘܼܕܵܐ ܕܐܲܚܫܲܬ̤ ܠܝܼܚܕܵܝܵܐ<EOS>ܢܸܚܕܹܿܐ ܟܸܢܫܲܢ ܕܲܡܚܵܕܹܿܐ ܠܹܗ ܙܟܼܪܝܵܐ ܢܒܼܝܵܐ<EOS>ܘܲܬܿܕܘܼܨ ܥܸܕܬܿܐ ܚܠܵܦ ܒܲܪܝܼܬܼ ܨ݂ܗܝܘܿܢ ܕܥܲܚܸܩܵܐ ܠܵܗ̇<EOS>ܣܲܒܿܪܗ̇ ܢܒܼܝܼܐ ܠܒܲܪܬܼ ܐܘܿܪܸ ܫܠܸܡ ܕܡܲܠܟܹܿܟܼܝ ܐܬܹ̇ܐ<EOS>ܕܡܵܐ ܕܚܵܙܝܵܐ ܠܹܗ ܢܵܦܩܵܐ ܠܐܘܼܪܥܹܗ ܘܲܡܩܲܒܿܐܵܐ ܠܹܗ<EOS>ܕܘܨܝ ܠܲܡ ܘܲܚܕܲܝ ܒܲܪܬܼ ܐܘܿܪܸ ܫܠܸܡ ܩܥ̣ܵܐ ܟܵܪܘܿܙܵܐ<EOS>ܕܗܵܐ ܐܵܬܸ̇ܐ ܠܹܟܼܝ ܡܲܠܟܸܿܟܝܼ ܓܲܐܝܵܐ ܘܲܡܚܲܕܹܿܐ ܠܹܟܼܝ<EOS>ܠܵܐ ܫܲܐܸܠܬܹܗ ܒܲܪܬܼ ܐܘܪܸ ܫܠܸܡ ܕܡܵܢܲܐ ܗ̄ܝ̣ ܐܬ̤ܗ<EOS>ܘܫܲܪܝܼ ܡܦܝܼܣ ܠܗ̇ ܡܕܲܒܿܪܵܢܘܼܬܹܗ ܐܲܝܟ ܕܐܸܬܼܦܲܩܲܕ<EOS>ܡܲܟܲܝܟ ܡܲܠܟܹܿܟܼܝ ܡ̣ܢ ܟܠ ܡܲܠ̈ܟܿܝܼܢ ܒܝܲܕܼ ܨܸܒܼܝܵܢܹܗ<EOS>ܘܲܪ ܟܼܝܼܒܼ ܥܝܼܠܵܐ ܘܫܠܝܼܛ ܪܸܡܙܹܗ ܒܪܵܘܡܵܐ ܘܥܘܼܡܩܵܐ<EOS>ܐܲܩܸܠܝ ܡܸܢܸܟܼܝ ܝܘܼܩܪܐ ܕܚܲܫܹ̈ܐ ܕܲܟܼܪܝܼܟܸܝܢ ܠܹܟܼܝ<EOS>ܘܠܵܐ ܬܸܬܼܪܲܦܹܝܢ ܒܣܸܘܿܓܼܵܐܐ ܕܥܲܡܡܹ̈ܐ ܕܲܚܕܝܼܪܝܼܢ ܠܹܟܼܝ<EOS>ܙܲܕܝܼܩܵܐ ܗ̄ܘ̣ ܠܲܡ ܐܵܦ ܡܲܟܿܝܼܟܼܵܐ ܐܵܦ ܦܵܪܘܿܩܵܐ<EOS>ܘܐܵܽܦ ܥܲܡ ܥܲܡܡܹ̈ܐ ܫܠܵܡܐ ܡܡܲܠܸܠ ܕܕܝܼܠܹܗ ܐܸܢܘܿܢ<EOS>ܡ̣ܢ ܐܘܼܪܸ ܫܸܠܡ ܡܵܘܒܸܿܕ ܣܘܼܣܝܵܐ ܩܲܠܝܼܠ ܪܲܗܛܵܐ<EOS>ܘܐܵܦ ܡ̣ܢ ܐܲܦܪܸܝܡ ܡܪܝܼܡ ܡܲܪܟܲܒܼܬܼܵܐ ܕܬܼܘܼܒܼ ܠܵܐ ܬܸܗܘܸܐ<EOS>ܐܘܿ ܡܣܲܒܪܵܢܵܐ ܕܐܲܝܬܿܝܼ ܣܒܲܪܬܼܵܐ ܠܲܒܼܢܲܝ̈ ܥܲܡܹܗ<EOS>ܘܚܲܕܿܝܼ ܐܸܢܘܿܢ ܘܐܲܟܼܪܝܼ ܐܸܢܘܿܢ ܒܟܼܵܪܘܿܙܘܼܬܹܗ<EOS>ܒܗܵܝ̇ ܓܹܝܪ ܕܐܸܡ݂ܲܪ ܕܡܲܠܟܹܿܟܼܝ ܐܵܬܼܵܐ ܚܲܕܿܝܼ ܐܸܢܘܿܢ<EOS><EOS>ܘܟܲܕ ܚܵܘܝܼ ܠܗܘܿܢ ܡܕܲܒܿܪܢܘܼܬܹܗ ܐܲܟܼܡܲܪ ܐܸܢܘܿܢ<EOS>ܒܗܝ̇ ܕܐܸܬܼܢܲܒܿܝܼ ܕܲܪܟܼܝܼܒܼ ܥܝܼܠܵܐ ܠܵܐ ܚܵܕܝܢ ܗ̄ܘ̣ܵܘ<EOS>ܟܲܕ ܡܸܬܼܪܲܥܹܝܢ ܕܠܵܐ ܡܨܸܐ ܥܝܼܠܵܐ ܩܪܵܒܼܐ ܠܡܸܥܒܿܕ<EOS>ܘܲܒܼܗܝ̇ ܕܣܲܒܲܪ ܕܡܵܘܒܸܿܕ ܣܘܼܣܝܵܐ ܐܵܦ ܡܲܪܟܲܒܼܬܼܐ<EOS>ܡܸܬܼܚܲܫܒܼܝܼܢ ܗ̄ܘ̣ܵܘ ܕܐܸܬܿܬܿܪܝܼܡ ܡ̣ܢܲܢ ܝܲܩܝܼܪ̈ܬܲܢ<EOS>ܘܥܲܠ ܕܐܲܟܼܪܸܙ ܗ̄ܘ̣ܵܐ ܕܐܵܦ ܥܲܡ ܥܲܡܡܹ̈ܐ ܫܠܵܡܐ ܡܡܲܠܸܠ<EOS>ܐܸܣܬܲܟܿܠܹܘ ܗ̄ܘ̣ܵܘ ܕܲܟܼܒܲܪ ܥܲܡܡܹ̈ܐ ܗܘ̤ܵܘ ܒܲܝܬܵܝܼ̈ܐ<EOS>ܒܸܝܬܼ ܦܵܘܼ̈ܠܵܓܹܐ ܩܵܡܲܬ̤ ܨܹܗܝܘܿܢ ܪܵܚܡܲܬܼ ܚܘܼܬܼܪܵܐ<EOS>ܕܫܸܡܟܲܬ̤ ܐܬܸܗ ܕܡܲܠܟܿܐ ܕܐܲܟܼܪܸܙ ܢܒܼܝܼܵܐ ܒܪܘܼܚܵܐ<EOS>ܐܲܝܟܸܿܢ ܐܸܚܕܹܿܐ ܒܗܵܕܹܐ ܣܒܲܪܬܵܐ ܥ̣ܢܵܬ̤ ܐܘܿܪܸ ܫܠܸܡ<EOS>ܕܐܒܸ̇ܕ ܣܘܼܣܝܵܐ ܐܵܦ ܡܲܪܟܲܒܼܬܼܐ ܡ̣ܢ ܒܹܝܬܼ ܫܘܼܩܸ̈ܝܗ̇<EOS>ܒܡܵܢܐ ܕܵܨܵܐ ܪܵܚܡܲܬܼ ܚܘܼܬܼܪܐ ܐܘܿ ܟܵܪܘܿܙܵܐ<EOS>ܕܡܲܠܟܿܐ ܕܣܲܒܿܪܬܿ ܪܟܼܘܿܒܹܗ ܐܝܼܬܼܵܘܗܝ ܒܲܪ ܐܲܬܼܢܵܐ<EOS>ܒܗܵܕܹܐ ܣܒܲܪܬܼܵܐ ܕܲܡܣܲܒܿܪ ܐܢ̄ܬܿ ܥܲܡܡܹ̈ܐ ܢܸܚܕܿܘܲܢ<EOS>ܕܡܲܠܸܠ ܥܲܡܗܘܿܢ ܫܠܵܡܵܐ ܘܫܲܝܵܢܐ ܐܲܝܟ ܕܐܸܬܼܢܲܒܸܿܝܼܬܿ<EOS>ܐܸܢ ܒܵܥ̇ܝܵܐ ܐܲܢ̄ܬܿܝ ܕܢܸܐܡܲܪ ܥܲܡܹܟܼܝ ܫܠܵܡܵܐ ܘܫܲܝܢܵܐ<EOS>ܗܵܐ ܫ̣ܡܲܥܬܿܝ ܐܵܬܸܗ ܕܟܲܕ ܬܸܚܙܹܝܵܢܝܗܝ ܬܸܦܩܝܼܢ ܠܐܘܼܪܥܹܗ<EOS>ܐܸܠܘܼܠܐ ܝܠܸܦܬܿܝ ܡ̣ܢ ܩܕܼܵܡ ܙܲܒܼܢܵܐ ܥܲܠ ܐܸܣܟܹܿܝܡܹܗ<EOS>ܟܒܲܪ ܐܹܝܬܼ ܗ̄ܘ̣ܵܐ ܠܹܟܼܝ ܡܲܦܲܩ ܒܪܘܼܚܵܐ ܟܲܕ ܬܵܒܲܥ ܠܸܟܼܝ<EOS>ܫܠܸܡ ܒܲܥܒܼܵܕܐ ܡܸ̈ܠܹܐ ܕܐܸܡ݂ܲܪ ܢܒܼܝܼܵܐ ܒܪܘܼܚܵܐ<EOS>ܘܲܚ̣ܙܬ̤ ܨܸܗܝܘܿܢ ܡܲܠܟܵܗ̇ ܕܐܸܬܼ݂ܵܐ ܘܠܵܐ ܩܲܒܸܿܠܬܹܗ<EOS>ܪܟܸܒܼ ܥܲܠ ܥܝܼܵܐܐ ܒܲܪ ܐܲܬܵܢܵܐ ܘܥܲܠ̣ ܠܐܘܿܪܸ ܫܠܸܡ<EOS>ܕܠܵܐ ܬܸܬܿܕܲܓܠ ܡܸܠܬܼܐ ܕܐܲܟܼܪܸܙ ܢܒܼܝܼܵܐ ܒܪܘܼܚܵܐ<EOS>ܐܲܙܝܼܥ ܚܝܲܠܹܗ ܠܣܘܿܓܼܵܐܐ ܕܟܸܢ̈ܫܹܐ ܕܨܲܗܝܲܬܼ ܠܲܕܡܵܐ<EOS>ܘܲܢܦܲܩ̣ܘ ܠܐܘܼܪܥܹܗ ܒܣܵܘ̈ܟܲܝ ܙܲܝܬܿܐ ܕܲܢܫܲܒܿܚܘܼܢܵܝܗܝ<EOS>ܠܵܘ ܟܠ ܙܲܒܼܢܐ ܕܥܲܠ̣ ܗ̄ܘ̣ܵܐ ܡܵܪܢ ܠܓܼܵܘ ܐܘܿܪܸ ܫܠܸܡ<EOS>ܢܦܲܩ̣ܘ ܗ̄ܘ̣ܵܘ ܠܐ ܘܼܪܥܹܗ ܐܝܟ ܡܵܐ ܕܲܢܦܲܩ̣ܘ ܒܗܵܢܐ ܝܵܘܡܵܐ<EOS>ܒܗܵܢܵܐ ܝܵܘܡܵܐ ܢܦܲܩ̣ܘ ܗ̄ܘ̣ܵܘ ܠܐܘܼܪܥܹܗ ܣܘܿܓܼܵܐܐ ܕܟܸܢܫܹ̈ܐ<EOS><EOS>ܕܢܸܚܙܘܿܢ ܫܘܼܒܼܚܹܗ ܘܲܠܠܲܥܙܵܪ ܕܐܲܚܝܼ ܪܸܡܙܹܗ<EOS>ܠܵܐ ܡܦܵܣܝܼܢ ܗ̄ܘ̣ܵܘ ܥܲܠ ܡܲܦܲܩܬܿܗܘܿܢ ܕܡܸܛܵܠ ܡܵܢܲܐ ܗ̄ܝ̣<EOS>ܕܚܲܝܠܵܐ ܟܲܣܝܵܐ ܐܲܙܝܼܥ ܐܸܢܘܿܢ ܕܢܸܦܩܘܼܢ ܠܐܘܼܪܥܹܗ<EOS>ܐܝܼܬܼ ܗ̄ܘ̣ܵܐ ܕܲܛܥܝܼܢ ܣܵܘ̈ܟܸܿܐ ܕܙܲܝ̈ܬܹܐ ܘܲܡܫܲܒܿܚ ܗ̄ܘ̣ܵܐ<EOS>ܘܐܝܼܬܼ ܗ̄ܘ̣ܵܐ ܕܢܲܚܬܵܘ̈ܗܝ ܡܫܵܘܸܐ ܒܐܘܼܪܚܵܐ ܐܲܝܟܲܐ ܕܪܵܕܹܐ<EOS>ܐܝܼܬܼ ܗ̄ܘ̣̈ܝ ܢܸܫܸ̈ܐ ܕܲܒܼܟܸܢܪܸ̈ܵܐ ܙܡܲܪ̈ܝ ܗ̄ܘ̣̈ܝ ܩܘܼܕܡܵܘܗܝ<EOS>ܘܩܵܠ ܐܘܫܲܥ̈ܢܸܐ ܕܲܙܡܵܪ̈ܝܗܘܿܢ ܐܲܙܝܼܥ ܠܸܨܗܝܘܿܢ<EOS>ܦܪ̈ܝܼܫܹܐ ܘܣܵܦܪܸ̈ܐ ܣܟܲܪܘ ܦܘܼ̈ܡܲܝܗܘܿܢ ܡ̣ܢ ܬܸܫܒܿܘܿܚܬܹܿܗ<EOS>ܘܲܚܠܵܦܲܝܗܘܿܢ ܩܲܠܣܘܼܗܝ ܫܲܒܼܪܸ̈ܐ ܝܵܢ̈ܩܲܝ ܚܲܠܒܼܵܐ<EOS>ܥܵܦ̣ ܗ̄ܘ̣ܵܐ ܫܘܼܒܼܚܵܐ ܕܝܵܢ̈ܩܲܝ ܚܲܠܒ̣ܵܐ ܡ̣ܢ ܕܐܲܒܼܵܗܹ̈ܐ<EOS>ܒܗܝ̇ ܕܩܵܥܹ̇ܝܢ ܗ̄ܘ̣ܵܘ ܫܘܼ̄ ܚܲܕܬܐ ܕܠܐ ܫܲܡܥܹܗ ܐ̄ܢܵܫ<EOS>ܠܥܸܠ ܡ̣ܢ ܟܝܵܢܐ ܡܲܠܸܠܘ ܫܲܒܼܪܹ̈ܐ ܝܵܢ̈ܩܲܝ ܚܲܠܒܼܵܐ<EOS>ܩܵܠܵܐ ܚܲܕܬܼܵܐ ܕܠܵܐ ܗܲܠܸܠ ܒܹܗ ܠܸܫܵܢ ܒܸܣܪܵܐ<EOS>ܫܘܼܒܼܚܵܐ ܚܲܕܬܼܵܐ ܙܲܡܲܪܘ ܫܲܒܼܪܸ̈ܐ ܠܡܲܠܟܿܐ ܚܲܕܬܼܵܐ<EOS>ܒܦܲܘܼܡܵܐ ܚܲܕܬܼܵܐ ܕܠܐ ܢܸܦܩܲܬ̤ ܒܹܗ ܡܸܠܬܼܵܐ ܐ̄ܚܪܸܬܼܵܐ<EOS>ܐܘܿ ܫܲܥܢܐ ܠܲܡ ܢܸܗܘܸܐ ܒܪܵܘܡܵܐ ܩܥ̣ܵܘ ܝܲܠܘܕܹ̈ܐ<EOS>ܘܐܘܿܫܲܥܢܵܐ ܬܘܼܒܼ ܠܲܒܼܪܹܗ ܕܕܼܵܘܝܼܕ ܕܐܝܼܬܼܵܘܗܝ ܫܘܼܒܼܚܵܐ<EOS>ܬܲܗܪܐ ܪܲܒܿܐ ܗܘ̤ܵܐ ܒܐܘܿܪ ܫܠܸܡ ܒܗܵܢܸܐ ܝܵܘܡܵܐ<EOS>ܘܠܐ ܐܸܣܬܿܟܿܠܘ ܥܲܡܵܐ ܦܲܩܪܵܐ ܕܲܝܗܘܼ̈ܕܵܝܹܐ<EOS>ܚܲܕ ܓܹܝܪ ܬܲܗܪܐ ܕܲܪܟܼܝܼܒܼ ܡܲܠܟܲܗ ܒܲܪ ܐܲܬܵܢܵܐ<EOS>ܗ̇ܘ ܕܲܟܼܪ̈ܘܼܒܹܐ ܡܙܲܚܝܼܢ ܫܘܼܒܼܚܵܐ ܕܐܲܠܗܘܼܬܹܗ<EOS>ܘܐܲܚܪܹܝܢ ܬܲܗܪܐ ܕܲܢܦܩ̣ܘ ܟܸܢ̈ܫܹܐ ܒܣܵܘ̈ܟܲܝ ܙܲܝܬܐ<EOS>ܘܠܵܐ ܝܵܕܼܥܝܼܢ ܗ̄ܘ̣ܵܘ ܡܸܛܠ ܡܵܢܐ ܢܦܲܩ̣ܘ ܣܸܕܪ̈ܝܗܘܿܢ<EOS>ܡܸܦ̣ܩ ܒܲܠܚܘܿܕ ܝܼܕܲܥܘ ܗ̣̄ܘܘ ܕܢܸܦܩܘܿܢ ܒܣܲܓܝܼܐܘܼܬܼܵܐ<EOS>ܘܡܵܢܐ ܢܸܐܡܪܘܼܢ ܟܕ ܢܵܦܩ̇ܝܼܢ ܗ̄ܘ̣ܵܘ ܠܐ ܝܵܕܥܹܝܢ ܗ̄ܘ̣ܵܘ<EOS>ܬܲܗܪܐ ܐܚ̄ܪܸܢܐ ܕܐܸܬܿܕܲܡܲܪܘ ܒܹܗ ܫܡܲܝܐ ܘܐܪܥܵܐ<EOS>ܗܘ̇ ܕܲܛ̈ܠܝܹܐ ܝܵܢ̈ܩܲܝ ܚܲܠܒܼܵܐ ܩܵܥ̣ܘ ܐܘܼܫܲܥܢܵܐ<EOS>ܐܲܟܸܿܣܘ ܫܲܒܼܪܸ̈ܐ ܠܣܵܦܪܸ̈ܐ ܘܟܼܵܗ̈ܢܹܐ ܒܐ ܘܼܫܲܥܢܲܝ̈ܗܘܿܢ<EOS><EOS>ܘܲܒܼܠܸܫܵܢܐ ܕܠܐ ܡܲܠܸܠܘ ܒܹܗ ܚܕܲܬܿܐ ܡܲܠܸܠܘ<EOS>ܠܵܐ ܣܲܝܒܿܪܘ ܗ̄ܘ̣ܘ ܣܵܦܪܸ̈ܐ ܘܟܵܗ̈ܢܹܐ ܒܲܚܣܵܡ̈ܝܗܘܿܢ<EOS>ܠܸܫܘܼܒܼܚܵܐ ܚܲܕܬܼܵܐ ܕܐܲܟܼܪܸܙ ܦܘܼܡܵܐ ܕܝܵܢ̈ܩܲܝ ܚܲܠܒܼܵܐ<EOS>ܩܵܠ ܬܸܫܒܿܘܿܚܬܐ ܕܡܲܠܸܠܘ ܫܲܒܼܪܸ̈ܐ ܫܡ݂ܲܥܘ ܛܵܠܘܿܡܹ̈ܐ<EOS>ܘܐܸܬܼܥܲܙܲܙ ܗ̄ܘ̣ܵܐ ܚܣܵܡܵܐ ܒܠܸܒܵܗܘܿܢ ܥܲܠ ܦܵܪܘܿܩܲܢ<EOS>ܚܵܙ̣ܘ ܕܲܥܠ݂ܲܝܡܸ̈ܐ ܘܲܥܠܲܝ̈ܡܵܬܼܵܐ ܙܵܡ̇ܪܝܼܢ ܫܘܼܒܼܚܵܐ<EOS>ܘܫܲܪܝܼܘ ܡܒܲܓܢܝܼܢ ܐܝܟ ܝܵܠܕܬܐ ܕܚܲܣܢܵܗ̇ ܟܸܐܒܼܵܐ<EOS>ܫܲܒܼܪܸ̈ܐ ܘܟܸܢ̈ܫܸܐ ܩܵܥܹ̇ܝܢ ܘܐܵܡ̇ܪܝܢ ܒܪܝܼܟ ܐܲܠܗܲܢ<EOS>ܘܗܸܢܘܿܢ ܩܵܠܹ̇ܝܢ ܠܘܵܬܼ ܦܵܪܘܿܩܲܢ ܟܐܝܼ ܒܬܲܠܡ̈ܝܼܕܿܝܼܟ<EOS>ܐܵܪܵܐ ܣܡ̈ܲܝܐ ܣܲܡ̈ܝܲܝ ܠܸܒܵܐ ܪܡܲܐ ܦܵܪܘܿܩܲܢ<EOS>ܒܢܲܝ̈ܟܿܘܿܢ ܐܸܢܘܿܢ ܕܠܐ ܡܦܵܣܝܼܢ ܒܝܼ ܒܸܪ̈ܓܼܫܲܝ ܦܲܓܼܪܐ<EOS>ܠܵܐ ܓܹܝܪ ܥܕܲܟܸܿܝܠ ܫ̣ܡܲܥܘ ܒܐܕܢܲܝ̈ܗܘܿܢ ܠܩܵܠ ܟܵܪܘܿܙܘܼܬܼܝ<EOS>ܘܠܵܐ ܥܲܝܢܲܝ̈ܗܘܿܢ ܚ̈ܙܝܼ ܐܬܼ̈ܘܵܬܼܵܐ ܕܲܥܒܼܵܕ ܐܝܼ̈ܕܲܝ<EOS>ܐܲܢ̄ܬܿܘܿܢ ܚܙܲܝܬܿܘܿܢ ܡܝܼ̈ܬܹܐ ܕܐܲܚܝܼܬ ܡ̣ܢ ܓܵܘ ܩܲܒܼܪܸ̈ܐ<EOS>ܘܐܵܦ ܥܲܠ ܡܝܼܬܐ ܕܐܲܚܝܼ ܨܸܒܼܝܢܝ ܓܙܲܡܬܿܘܿܢ ܡܵܘܬܿܐ<EOS>ܐܲܢܬܿܘܿܢ ܫ̣ܡܲܥܬܿܘܿܢ ܩܵܠ ܦܸܬܼܓܼܵܡܸ̈ܐ ܕܲܢܒܼܝܼܬܼܵܐ<EOS>ܕܝܲܠܩܘܿܒܼ ܟܸܐܢܵܐ ܘܕܼܵܘܝܼܕܼ ܡܲܠܟܵܐ ܘܐܵܦ ܕܲܙܟܲܪܝܵܐ<EOS>ܒܲܪܸܟ ܝܲܥܩܘܿܒܼ ܠܦܸܐܪܵܐ ܕܡܸܢܹܗ ܘܲܥܠܲܝ ܣܲܒܿܪܸܗ<EOS>ܕܢܸܗܘܘܿܢ ܡܸܢܸܗ ܢܒܼ̈ܝܼܐ ܘܡܲܠ̈ܟܸܿܐ ܥܸܕܼܡܵܐ ܠܡܹܐܬܼܝܼܬܼܝ<EOS>ܝܲܗ̣̄ܒ ܗ̄ܘ̣ܵܐ ܐܬ̤ܐ ܕܥܲܠ ܓܲܒܿ ܥܝܼܠܵܐ ܡܸܙܕܲܚܲܝ ܗ̄ܘ̣ܵܐ<EOS>ܘܗܵܐ ܐܸܫܬܲܠܡܬ̤ ܒܗܵܢܐ ܝܵܘܡܵܐ ܘܠܵܐ ܗܲܝܡܸܢܬܿܘܿܢ<EOS>ܘܲܠܗܵܝ̇ ܐܵܬ̤ܵܐ ܕܝܲܗ̣̄ܒܼ ܗ̄ܘ̣ܵܐ ܝܲܥܩܘܿܒܼ ܒܐܸܟܸܿܝܡ ܒܘܼܪܟܿܬܼܵܐ<EOS>ܗܲܝ ܝܲܗ̣̄ܒܼ ܙܟܲܪܝܐ ܕܟܲܕ ܬܸܚܙܘܵܢܵܝܗܝ ܠܵܐ ܬܸܬܼܦܲܠܓܼܘܼܢ<EOS>ܘܐܦ ܥܲܠ ܫܲܒܼܪܸ̈ܐ ܕܝܗ̣̄ܒܼܘ ܗ̄ܘ̣ܵܘ ܫܘܼܒܼܚܵܐ ܕܠܐ ܒܲܥܝܵܕܐ<EOS>ܚܵܘܝܼ ܕܵܘܝܼܕ ܒܪܘܼܚܵܐ ܕܩܘܼܕܫܵܐ ܕܬܼܘܼܒܼ ܬܸܫܲܬܪܪܘܼܢ<EOS>ܡ̣ܢ ܦܘܼܡܵܐ ܠܲܡ ܕܓܲܒܼܪܹ̈ܐ ܥܠܲܝܡܹ̈ܐ ܘܲܕܝܼ̈ܠܘܕܐ<EOS>ܬܩܸܢ ܗ̄ܘ̣ܵܐ ܫܘܼܒܼܚܵܐ ܕܲܡܙܲܡܪܝܼܢ ܠܹܗ ܠܡܵܪܝܐ ܡܵܪܢ<EOS>ܘܩܲܕܲܡ ܕܵܘܝܼܕ ܚ̣ܙܵܐ ܗ̄ܘ̣ܵܐ ܒܪܘܼܚܵܐ ܢܩܲܡܬܼܟܘܿܢ ܕܲܥܠܲܝ<EOS><EOS>ܘܦܲܫܸܩ ܘܐܸܡ̣ܪ ܕܩܲܠܸܣܘ ܫܲܒܼܪܸ̈ܐ ܡܸܛܠܬܲܟܼܘܿܢ<EOS>ܘܲܟܼܒܲܪ ܬܹܐܡܪܘܼܢ ܒܓܼܵܘ ܪܸܥܝܵܢܟܼܘܿܢ ܪܵܚܸ̇ܡ ܚܘܼܬܼܪܐ<EOS>ܕܚܲܣܝܼܪܘܼܬܼܵܐ ܥܒܲܕܬܹܗ ܕܢܸܪܟܲܒܼ ܥܝܼܠܵܐ ܫܝܼܛܵܐ<EOS>ܠܵܐ ܗ̄ܘ̣ܵܐ ܡܸܛܠ ܕܠܲܝܬܿ ܠܝܼ ܪܟܼܘܼܒܵܐ ܩܲܠܝܼܠ ܪܲܗܛܵܐ<EOS>ܪܸܟܼܒܸܿܬܼ ܥܝܼܠܐ ܡܲܬܲܝܢ ܗܠܲܟܼܬܐ ܩܕܼܵܡ ܟܸܢ̈ܫܲܝܟܿܘܿܢ<EOS>ܕܝܼܠܝ ܐܸܢܘܿܢ ܓܹܝܪ ܫܡܲܝܐ ܘܐܲܪܥܵܐ ܘܟܼܠܡܵܐ ܕܲܒܼܗܘܿܢ<EOS>ܘܫܲܠܝܼܛ ܨܸܒܼܝܵܢܝ ܥܲܠ ܚܲܝ̈ܘܵܬܼܐ ܘܥܲܠ ܦܵܪ̈ܚܵܬܼܐ<EOS>ܗܘ̇ ܕܫܲܕܲܪ ܠܝܼ ܒܲܪ ܐܲܬܵܢܐ ܠܵܘ ܕܝܼܠܹܗ ܗ̄ܘ̣ܵܬܼ<EOS>ܚܲܝܠܵܐ ܕܡܵܪܘܼܬܼܝ ܐܲܙܝܼܥܹܗ ܗ̄ܘ̣ܵܐ ܘܠܵܐ ܐܸܬܼܥܨܝܼ<EOS>ܘܐܝܟ ܕܐܲܙܝܼܥܸܬܼ ܒܗ̇ܘ ܕܲܩܢܸܐ ܗ̄ܘ̣ܵܐ ܒܲܪ ܐܲܬܵܢܐ<EOS>ܡܸܨܐ ܗ̄ܘܝܹܬܼ ܕܐܲܙܝܼܥ ܐܵܦ ܒܗ̇ܘ ܕܲܩܢܸܐ ܣܘܓܲܠܐ ܕܪ̈ܲܟܼܫܵܐ<EOS>ܗܵܕܸܐ ܕܥܸܒܼܕܲܬܼ ܒܗܵܢܐ ܝܵܘܡܵܐ ܕܪܸܟܲܒܸܿܬܼ ܥܝܼܠܵܐ<EOS>ܕܬܸܫܠܲܡ ܨܹܐܕܲܝ ܗܵܝ̇ ܕܐܸܬܼܢܲܒܿܝܼܘ ܢܒܼܝܼ̈ܐ ܒܪܘܼܚܵܐ<EOS>ܚܕܵܐ ܓܹܝܪ ܗܵܕܲܐ ܗ̄ܝ̣ ܕܐܸܥܒܸܿܕ ܣܵܟܼܵܐ ܠܲܢܒܼܝܼܘܼܬܲܢ<EOS>ܘܐܸܬܸܿܠ ܛܘܼܦܣܵܐ ܕܡܲܟܿܝܼܟܼܘܼܬܼܐ ܠܲܡܫܲܡܫܵܢܲܝ̈<EOS>ܕܐܸܢ ܗܘ̤ ܕܐܸܢܵܐ ܕܐܝܼܬܿܝ ܡܵܪܐ ܪܟܼܒܸܿܬܼ ܥܝܼܠܵܐ<EOS>ܟܵܡܵܐ ܟܸܝܬܼ ܗܸܢܘܿܢ ܠܵܐ ܢܸܙܕܿܚܝܘܼܢ ܥܲܠ ܩܵܪ̈ܘܿܟܹܐ<EOS>ܟܠܗܘܿܢ ܡܲܠ̈ܟܹܐ ܕܥܲܠ ܩܵܪ̈ܘܿܟܸܐ ܡܸܙܕܲܚܝܼܢ ܗ̄ܘ̣ܵܘ<EOS>ܠܵܐ ܨܲܝܸܒܼܘܼ ܗ̄ܘ̣ܘ ܫܲܝܢܵܐ ܠܐܲܪܥܵܐ ܒܲܪ̈ܟܼܘܿܒܲܝܗܘܿܢ<EOS>ܘܐܸܢܐ ܕܲܨܒ̇ܝܹܬܼ ܘܪܸܟܼܒܹܿܬܼ ܥܝܼܠܵܐ ܒܝܲܕܼ ܡܲܟܿܝܼܟܼܘܼܬܼܝ<EOS>ܒܝܼ ܡܸܫܬܲܝܢܝܼܢ ܫܡܲܝܐ ܘܐܲܪܥܵܐ ܘܠܵܐ ܡܸܬܿܬܿܙܝܼܥܝܼܢ<EOS>ܠܡ̇ܢ ܐܡ̇ܪܝܼܬܿܘܿܢ ܕܲܟܼܐܝܼ ܒܫܲܒܼܪܸ̈ܐ ܕܲܡܩܲܠܣܝܼܢ ܠܝܼ<EOS>ܫܲܬܸܿܩܘ ܐܸܢܘܿܢ ܟܒܲܪ ܡܸܫܬܿܬܿܩܝܼܢ ܒܝܲܕ ܡܸܠܲܝܟ̈ܘܿܢ<EOS>ܘܐܸܢ ܐܵܘܦܲܝܬܿܘܿܢ ܒܩܵܠ ܐܘܼܫܲܥ̈ܢܸܐ ܕܲܡܩܲܠܣܝܼܢ ܠܝܼ<EOS>ܐܲܠܸܦܘ ܐܸܢܘܿܢ ܕܲܟܼܒܲܪ ܢܸܫܠܘܿܢ ܐܝܟ ܡܵܐ ܕܐܲܢ̄ܬܿܘܿܢ<EOS>ܘܐܢ ܠܝܼ ܬܹܐܡܪܘܼܢ ܕܐܸܟܼܐܸܐ ܒܫܲܒܼܪܸ̈ܐ ܕܵܙ̇ܡܪܝܼܢ ܫܘܼܒܼܚܵܐ<EOS>ܩܥ̈ܝܵܢ ܟܸ̈ܐܦܸܐ ܫܲܘܼܒܼܚܵܐ ܐ̄ܚܪܸܢܐ ܕܪܲܒܿ ܡ̣ܢ ܗܵܢܵܐ<EOS>ܘܐܸܢܗ̤ܘ ܕܟܸܐܦܸ̈ܐ ܙܵܡܪ̈ܵܢ ܫܘܼܒܼܚܵܐ ܠܐܲܠܵܗ ܟܠܵܐ<EOS><EOS>ܐܲܢܬܿܘܢ ܟܵܗ̈ܢܹܐ ܕܒܲܪܬܼ ܐܘܿܪܸ ܫܠܸܡ ܠܡ̇ܢ ܚܵܣܡ̇ܝܼܬܿܘܿܢ<EOS>ܗܵܠܝܼܢ ܟܠܗܸܝܢ ܣܥܲܪ ܦܵܪܘܿܩܲܢ ܒܗܵܢܐ ܝܵܘܡܵܐ<EOS>ܐܲܝܟ ܕܐܸܬܼܢܲܒܝܼܘ ܢܒܼܝܼܵܘ̈ܗܝ ܒܪܘܼܚܵܐ ܕܐܲܠܸܦ ܐܸܢܘܿܢ<EOS>ܟܢܫܸ̈ܐ ܢܦܲܩ̣ܘ ܗ̄ܘ̣ܵܘ ܠܐܘܼܪܥܸܗ ܕܡܵܪܢ ܒܣܵܘ̈ܟܲܝ ܙܲܝܬܿܐ<EOS>ܘܚܢܲܢ ܢܲܦܸܩ ܚܣܵܡܵܐ ܡܸܢܲܢ ܝܠܕܹܿܗ ܕܒܼܝܼܫܵܐ<EOS>ܠܵܐ ܬܘܼܒܼ ܬܸܐܠܲܕ ܐܸܡܵܐ ܕܪܘܼܚܵܐ ܡܲܥܡܘܿܕܝܼܬܼܵܐ<EOS>ܝܲܠܕܐ ܕܣܵܥܲܪ ܪܸܓܿܬܸܗ ܒܝܼܫܬܿܐ ܕܐܵܟܸ̇ܠ ܩܲܪܨܵܐ<EOS>ܘܐܲܝܢܵܐ ܕܝܵܢܸ̇ܩ ܕܡܵܐ ܝܲܩܝܼܪܐ ܕܥܸܨܪܲܬ̤ ܪܘܼܡܚܵܐ<EOS>ܐܲܝܟ ܨܸܒܼܝܵܢܹܗ ܕܡܵܪܢ ܝܼܫܘܿܠ ܢܫܲܠܸܡ ܚܲܝܵܘ̈ܗܝ<EOS>ܘܐܲܝܵܢܐ ܕܪܵܗܟ ܪܲܗܛܵܐ ܦܲܐܝܐ ܕܙܲܕܝܼܩܘܼܬܼܵܐ<EOS>ܬܸܥܪܘܿܩ ܛܘܼܥܝܲܝ ܡ̣ܢ ܒܲܪܬܼ ܩܵܠܹܗ ܐܲܝܟܿܐ ܕܡܲܟܼܪܸܙ<EOS>ܘܐܲܝܢܵܐ ܕܐܸܬܼܓܿܒܼܝܼ ܒܥܸܕܲܬܼ ܩܘܼܕܫܵܐ ܠܲܡܟܲܗܵܢܘ<EOS>ܐܲܝܟ ܨܸܒܝܼܵܢܹܗ ܕܪܸܫ ܟܵܗܢܘܼܬܼܐ ܢܕܲܒܿܪ ܥܵܢܸ̈ܗ<EOS>ܘܟܼܠ ܕܐܸܬܼܗܲܝܡܲܢ ܒܗܵܢܐ ܥܵܠܡܵܐ ܥܲܠ ܡܲܪ̈ܗܵܛܹܐ<EOS>ܢܣܲܒܥ ܡܸܢܗܘ̤ܿ ܠܐܲܝܢܵܐ ܕܲܣܢܝܼܩ ܥܲܠ ܬܘܼܪܣܝܵܐ<EOS>ܕܲܒܼܗܵܘ̇ ܝܵܘܡܵܐ ܕܐܵܬܸ̇ܐ ܒܫܘܼܒܼܚܹܗ ܡܲܠܟܿܐ ܕܪܵܘܡܵܐ<EOS>ܢܸܫܬܿܘܸܐ ܕܢܸܥܘܿܠ ܠܗܵܝ̇ ܡܲܠܟܿܘܼܬܼܵܐ ܕܐܸܫܬܵܘܕܝܼ ܠܲܢ<EOS>