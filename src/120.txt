ܐܘܢܓܠܝܘܢ ܩܕܝܫܐ ܟܪܘܙܘܬܐ ܕܠܘܩܐ<EOS>ܡܶܛܽܠ ܕ݁ܣܰܓ݁ܺܝܶܐܐ̈ ܨܒ݂ܰܘ ܕ݁ܢܰܟ݂ܬ݁ܒ݂ܽܘܢ ܬ݁ܰܫܥܝܳܬ݂ܳܐ̈<EOS>ܕ݁ܣܽܘܥܪܳܢܶܐ̈ <EOS> ܐܰܝܠܶܝܢ ܕ݁ܰܚܢܰܢ ܡܦ݁ܳܣܺܝܢ ܚ̱ܢܰܢ ܒ݁ܗܽܘܢ<EOS>ܐܰܝܟ݂ ܡܶܕ݁ܶܡ ܕ݁ܰܐܫܠܶܡܘ ܠܰܢ ܗܳܢܽܘܢ ܕ݁ܡܶܢ ܩܕ݂ܺܝܡ ܗܘܰܘ ܚܰܙܳܝܶܐ̈<EOS>ܘܰܡܫܰܡܫܳܢܶܐ̈ ܕ݁ܺܝܠܳܗ ܕ݁ܡܶܠܬ݂ܳܐ<EOS>ܐܶܬ݂ܚܙܺܝ ܐܳܦ݂ ܠܺܝ ܁ ܡܶܛܽܠ ܕ݁ܩܰܪܺܝܒ݂ ܗ̱ܘܺܝܬ݂ ܝܰܨܺܝܦ݂ܳܐܝܺܬ݂<EOS>ܠܟ݂ܽܠܗܽܘܢ ܕ݁ܟ݂ܽܠ ܡܶܕ݁ܶܡ ܒ݁ܛܶܟ݁ܣܶܗ ܐܶܟ݂ܬ݁ܽܘܒ݂ ܠܳܟ݂ ܢܰܨܺܝܚܳܐ ܅ ܬ݁ܶܐܳܘܦ݂ܺܝܠܶܐ<EOS><EOS>ܕ݁ܬ݂ܶܕ݁ܰܥ ܫܪܳܪܳܐ ܕ݁ܡܶܠܶܐ̈ ܕ݁ܶܐܬ݁ܬ݁ܰܠܡܰܕ݁ܬ݁ ܠܗܶܝܢ<EOS>ܗܘܳܐ ܒ݁ܝܰܘܡܳܬ݂ܶܗ̈ ܕ݁ܗܶܪܳܘܕ݂ܶܣ ܡܰܠܟ݁ܳܐ ܕ݁ܺܝܗܽܘܕ݂ܳܐ ܟ݁ܳܗܢܳܐ<EOS>ܚܰܕ݂ ܕ݁ܰܫܡܶܗ ܗ̱ܘܳܐ ܙܟ݂ܰܪܝܳܐ <EOS> ܡܶܢ ܬ݁ܶܫܡܶܫܬ݁ܳܐ ܕ݁ܒ݂ܶܝܬ݂ ܐܰܒ݂ܺܝܰܐ <EOS> ܘܰܐܢ̱ܬ݁ܬ݂ܶܗ <EOS>ܡܶܢ ܒ݁ܢܳܬ݂ܶܗ̈ ܕ݁ܰܐܗܪܽܘܢ <EOS> ܫܡܳܗ ܗ̱ܘܳܐ ܐܶܠܺܝܫܒ݂ܰܥ <EOS>ܬ݁ܪܰܝܗܽܘܢ̈ ܕ݁ܶܝܢ <EOS> ܙܰܕ݁ܺܝܩܺܝܢ ܗ̱ܘܰܘ ܩܕ݂ܳܡ ܐܰܠܳܗܳܐ <EOS>ܘܰܡܗܰܠܟ݂ܺܝܢ ܒ݁ܟ݂ܽܠܗܽܘܢ ܦ݁ܽܘܩܕ݁ܳܢܰܘܗ̱ܝ̈ ܁ ܘܰܒ݂ܟ݂ܺܐܢܽܘܬ݂ܶܗ ܕ݁ܡܳܪܝܳܐ <EOS> ܕ݁ܠܳܐ<EOS>ܥܶܕ݂ܠܳܝ <EOS>ܒ݁ܪܳܐ ܕ݁ܶܝܢ <EOS> ܠܰܝܬ݁ ܗ̱ܘܳܐ ܠܗܽܘܢ <EOS> ܡܶܛܽܠ ܕ݁ܶܐܠܺܝܫܒ݂ܰܥ ܥܩܰܪܬ݂ܳܐ<EOS>ܗ̱ܘܳܬ݂ <EOS> ܘܰܬ݂ܪܰܝܗܽܘܢ̈ <EOS> ܣܰܓ݁ܺܝܰܐܝ̈ ܒ݁ܝܰܘܡܳܬ݂ܗܽܘܢ̈ ܗ̱ܘܰܘ<EOS>ܗܘܳܐ ܗ̱ܘܳܐ ܕ݁ܶܝܢ ܁ ܟ݁ܰܕ݂ ܡܟ݂ܰܗܶܢ ܗ̱ܘܳܐ ܒ݁ܛܶܟ݁ܣܳܐ<EOS>ܕ݁ܬ݂ܶܫܡܶܫܬ݁ܶܗ ܩܕ݂ܳܡ ܐܰܠܳܗܳܐ ܁<EOS>ܒ݁ܰܥܝܳܕ݂ܳܐ ܕ݁ܟ݂ܳܗܢܽܘܬ݂ܳܐ ܡܛܳܝܗ̱ܝ ܕ݁ܰܢܣܺܝܡ ܒ݁ܶܣܡܶܐ̈ <EOS> ܘܥܰܠ<EOS>ܠܗܰܝܟ݁ܠܶܗ ܕ݁ܡܳܪܝܳܐ <EOS>ܘܟ݂ܽܠܶܗ ܟ݁ܶܢܫܳܐ ܕ݁ܥܰܡܳܐ <EOS> ܡܨܰܠܶܐ ܗ̱ܘܳܐ ܠܒ݂ܰܪ ܒ݁ܥܶܕ݁ܳܢܳܐ<EOS>ܕ݁ܒ݂ܶܣܡܶܐ̈ <EOS>ܘܶܐܬ݂ܚܙܺܝ ܠܶܗ ܠܰܙܟ݂ܰܪܝܳܐ ܡܰܠܰܐܟ݂ܳܐ ܕ݁ܡܳܪܝܳܐ ܇ ܕ݁ܩܳܐܶܡ ܡܶܢ<EOS>ܝܰܡܺܝܢܳܐ ܕ݁ܡܰܕ݂ܒ݁ܚܳܐ ܕ݁ܒ݂ܶܣܡܶܐ̈ <EOS>ܘܶܐܫܬ݁ܓ݂ܶܫ ܙܟ݂ܰܪܝܳܐ ܟ݁ܰܕ݂ ܚܙܳܝܗ̱ܝ <EOS> ܘܕ݂ܶܚܠܬ݂ܳܐ ܢܶܦ݂ܠܰܬ݂<EOS>ܥܠܰܘܗ̱ܝ <EOS>ܘܶܐܡܰܪ ܠܶܗ ܡܰܠܰܐܟ݂ܳܐ <EOS> ܠܳܐ ܬ݁ܶܕ݂ܚܰܠ ܙܟ݂ܰܪܝܳܐ ܡܶܛܽܠ<EOS>ܕ݁ܶܐܫܬ݁ܰܡܥܰܬ݂ ܨܠܽܘܬ݂ܳܟ݂ <EOS> ܘܰܐܢ̱ܬ݁ܬ݂ܳܟ݂ ܐܶܠܺܝܫܒ݂ܰܥ ܁ ܬ݁ܺܐܠܰܕ݂ ܠܳܟ݂ ܒ݁ܪܳܐ <EOS>ܘܬ݂ܶܩܪܶܐ ܫܡܶܗ <EOS> ܝܽܘܚܰܢܳܢ <EOS>ܘܬ݂ܶܗܘܶܐ ܠܳܟ݂ ܚܰܕ݂ܽܘܬ݂ܳܐ <EOS> ܘܰܐܪܘܳܙܳܐ <EOS> ܘܣܰܓ݁ܺܝܶܐܐ̈ ܢܶܚܕ݁ܽܘܢ<EOS>ܒ݁ܡܰܘܠܳܕ݂ܶܗ <EOS>ܢܶܗܘܶܐ ܓ݁ܶܝܪ ܪܰܒ݂ ܩܕ݂ܳܡ ܡܳܪܝܳܐ <EOS> ܘܚܰܡܪܳܐ ܘܫܰܟ݂ܪܳܐ <EOS> ܠܳܐ<EOS>ܢܶܫܬ݁ܶܐ <EOS> ܘܪܽܘܚܳܐ ܕ݁ܩܽܘܕ݂ܫܳܐ ܢܶܬ݂ܡܠܶܐ <EOS> ܥܰܕ݂ ܗܽܘ ܒ݁ܟ݂ܰܪܣܳܐ ܕ݁ܶܐܡܶܗ <EOS>ܘܣܰܓ݁ܺܝܶܐܐ̈ ܡܶܢ ܒ݁ܢܰܝ̈ ܐܺܝܣܪܳܝܶܠ ܢܰܦ݂ܢܶܐ ܠܘܳܬ݂ ܡܳܪܝܳܐ<EOS>ܐܰܠܳܗܗܽܘܢ <EOS>ܘܗܽܘ ܢܺܐܙܰܠ ܩܕ݂ܳܡܰܘܗ̱ܝ ܁ ܒ݁ܪܽܘܚܳܐ <EOS> ܘܰܒ݂ܚܰܝܠܳܐ ܕ݁ܺܐܠܺܝܳܐ<EOS>ܢܒ݂ܺܝܳܐ <EOS> ܕ݁ܢܰܦ݂ܢܶܐ ܠܶܒ݁ܳܐ ܕ݁ܰܐܒ݂ܳܗܶܐ̈ ܥܰܠ ܒ݁ܢܰܝܳܐ̈ <EOS> ܘܠܰܐܝܠܶܝܢ ܕ݁ܠܳܐ<EOS>ܡܶܬ݁ܛܦ݁ܺܝܣܺܝܢ <EOS> ܠܺܝܕ݂ܰܥܬ݂ܳܐ ܕ݁ܟ݂ܺܐܢܶܐ̈ <EOS> ܘܰܢܛܰܝܶܒ݂ ܠܡܳܪܝܳܐ ܥܰܡܳܐ ܓ݁ܡܺܝܪܳܐ <EOS>ܘܶܐܡܰܪ ܙܟ݂ܰܪܝܳܐ ܠܡܰܠܰܐܟ݂ܳܐ <EOS> ܐܰܝܟ݁ܰܢܳܐ ܐܶܕ݁ܰܥ ܗܳܕ݂ܶܐ <EOS> ܐܶܢܳܐ<EOS>ܓ݁ܶܝܪ ܐܺܝܬ݂ܰܝ ܣܳܒ݂ܳܐ <EOS> ܘܰܐܢ̱ܬ݁ܰܬ݂ܝ <EOS> ܣܰܓ݁ܺܝܰܐܬ݂ ܒ݁ܝܰܘܡܳܬ݂ܳܗ̈ ܗ̱ܺܝ <EOS>ܘܰܥܢܳܐ ܡܰܠܰܐܟ݂ܳܐ <EOS> ܘܶܐܡܰܪ ܠܶܗ <EOS> ܐܶܢܳܐ ܐ̱ܢܳܐ ܓ݁ܰܒ݂ܪܺܝܐܝܶܠ<EOS>ܕ݁ܩܳܐܶܡ ܐ̱ܢܳܐ ܩܕ݂ܳܡ ܐܰܠܳܗܳܐ <EOS> ܘܶܐܫܬ݁ܰܠܚܶܬ݂ ܕ݁ܶܐܡܰܠܶܠ ܥܰܡܳܟ݂ <EOS> ܘܶܐܣܰܒ݁ܪܳܟ݂ ܗܳܠܶܝܢ<EOS><EOS>ܡܶܟ݁ܺܝܠ ܬ݁ܶܗܘܶܐ ܫܰܬ݁ܺܝܩ <EOS> ܘܠܳܐ ܬ݁ܶܫܟ݁ܰܚ ܠܰܡܡܰܠܳܠܽܘ ܇ ܥܕ݂ܰܡܳܐ<EOS>ܠܝܰܘܡܳܐ ܕ݁ܗܳܠܶܝܢ ܢܶܗܘܝܳܢ̈ <EOS> ܥܰܠ ܕ݁ܠܳܐ ܗܰܝܡܶܢܬ݁ ܠܡܶܠܰܝ̈ ܗܳܠܶܝܢ ܕ݁ܡܶܬ݂ܡܰܠܝܳܢ̈<EOS>ܒ݁ܙܰܒ݂ܢܗܶܝܢ <EOS>ܥܰܡܳܐ ܕ݁ܶܝܢ ܩܳܐܶܡ ܗ̱ܘܳܐ <EOS> ܘܰܡܣܰܟ݁ܶܐ ܠܰܙܟ݂ܰܪܝܳܐ <EOS> ܘܬ݂ܰܡܺܝܗܺܝܢ<EOS>ܗܘܰܘ ܥܰܠ ܬ݁ܰܘܚܳܪܬ݁ܶܗ ܕ݁ܰܒ݂ܗܰܝܟ݁ܠܳܐ <EOS>ܟ݁ܰܕ݂ ܢܦ݂ܰܩ ܕ݁ܶܝܢ ܙܟ݂ܰܪܝܳܐ ܠܳܐ ܡܶܫܟ݁ܰܚ ܗ̱ܘܳܐ ܕ݁ܰܢܡܰܠܶܠ<EOS>ܥܰܡܗܽܘܢ <EOS> ܘܶܐܣܬ݁ܰܟ݁ܰܠܘ ܕ݁ܚܶܙܘܳܐ ܚܙܳܐ ܒ݁ܗܰܝܟ݁ܠܳܐ <EOS> ܘܗܽܘ ܡܶܪܡܰܙ ܪܳܡܶܙ ܗ̱ܘܳܐ ܠܗܽܘܢ<EOS><EOS> ܘܩܰܘܺܝ <EOS> ܟ݁ܰܕ݂ ܚܪܶܫ <EOS>ܘܟ݂ܰܕ݂ ܐܶܬ݂ܡܰܠܺܝܘ ܝܰܘܡܳܬ݂ܳܐ̈ ܕ݁ܬ݂ܶܫܡܶܫܬ݁ܶܗ <EOS> ܐܶܙܰܠ ܠܒ݂ܰܝܬ݁ܶܗ<EOS><EOS>ܘܰܗܘܳܐ ܡܶܢ ܒ݁ܳܬ݂ܰܪ ܝܰܘܡܳܬ݂ܳܐ̈ ܗܳܢܽܘܢ ܒ݁ܶܛܢܰܬ݂ ܐܶܠܺܝܫܒ݂ܰܥ<EOS>ܐܰܢ̱ܬ݁ܬ݂ܶܗ <EOS> ܘܰܡܛܰܫܝܳܐ ܗ̱ܘܳܬ݂ ܢܰܦ݂ܫܳܗ ܝܰܪܚܶܐ̈ ܚܰܡܫܳܐ <EOS> ܘܳܐܡܪܳܐ ܗ̱ܘܳܬ݂<EOS>ܕ݁ܗܳܠܶܝܢ ܥܒ݂ܰܕ݂ ܠܺܝ ܡܳܪܝܳܐ ܇ ܒ݁ܝܰܘܡܳܬ݂ܳܐ̈ ܕ݁ܚܳܪ ܒ݁ܺܝ ܇<EOS>ܠܡܶܣܰܒ݂ ܚܶܣܕ݁ܝ ܕ݁ܒ݂ܶܝܬ݂ ܒ݁ܢܰܝ̈ ܐ̱ܢܳܫܳܐ<EOS>ܒ݁ܝܰܪܚܳܐ ܕ݁ܶܝܢ ܕ݁ܶܫܬ݁ܳܐ ܐܶܫܬ݁ܠܰܚ ܓ݁ܰܒ݂ܪܺܝܐܝܶܠ ܡܰܠܰܐܟ݂ܳܐ<EOS>ܡܶܢ ܠܘܳܬ݂ ܐܰܠܳܗܳܐ ܠܰܓ݂ܠܺܝܠܳܐ ܇ ܠܰܡܕ݂ܺܝܢ̱ܬ݁ܳܐ ܕ݁ܰܫܡܳܗ ܢܳܨܪܰܬ݂ <EOS>ܠܘܳܬ݂ ܒ݁ܬ݂ܽܘܠܬ݁ܳܐ ܕ݁ܰܡܟ݂ܺܝܪܳܐ ܠܓ݂ܰܒ݂ܪܳܐ ܕ݁ܰܫܡܶܗ ܝܰܘܣܶܦ݂ <EOS>ܡܶܢ ܒ݁ܰܝܬ݁ܶܗ ܕ݁ܕ݂ܰܘܺܝܕ݂ <EOS> ܘܰܫܡܳܗ ܠܰܒ݂ܬ݂ܽܘܠܬ݁ܳܐ <EOS> ܡܰܪܝܰܡ <EOS>ܘܥܰܠ ܠܘܳܬ݂ܳܗ ܡܰܠܰܐܟ݂ܳܐ <EOS> ܘܶܐܡܰܪ ܠܳܗ <EOS> ܫܠܳܡ ܠܶܟ݂ܝ ܡܰܠܝܰܬ݂<EOS>ܛܰܝܒ݁ܽܘܬ݂ܳܐ ܅ ܡܳܪܰܢ ܥܰܡܶܟ݂ܝ ܁ ܒ݁ܪܺܝܟ݂ܰܬ݂ ܒ݁ܢܶܫܶܐ̈ <EOS>ܗܺܝ ܕ݁ܶܝܢ ܟ݁ܰܕ݂ ܚܙܳܬ݂ <EOS> ܐܶܬ݂ܪܰܗܒ݁ܰܬ݂ ܒ݁ܡܶܠܬ݂ܶܗ <EOS>ܘܡܶܬ݂ܚܰܫܒ݂ܳܐ ܗ̱ܘܳܬ݂ ܕ݁ܡܳܢܳܐ ܗ̱ܘ ܫܠܳܡܳܐ ܗܳܢܳܐ <EOS>ܘܶܐܡܰܪ ܠܳܗ ܡܰܠܰܐܟ݂ܳܐ <EOS> ܠܳܐ ܬ݁ܶܕ݂ܚܠܺܝܢ ܡܰܪܝܰܡ ܅ ܐܶܫܟ݁ܰܚܬ݁ܝ<EOS>ܓ݁ܶܝܪ ܛܰܝܒ݁ܽܘܬ݂ܳܐ ܠܘܳܬ݂ ܐܰܠܳܗܳܐ <EOS>ܗܳܐ ܓ݁ܶܝܪ ܬ݁ܩܰܒ݁ܠܺܝܢ ܒ݁ܰܛܢܳܐ <EOS> ܘܬ݂ܺܐܠܕ݁ܺܝܢ ܒ݁ܪܳܐ <EOS> ܘܬ݂ܶܩܪܶܝܢ<EOS>ܫܡܶܗ ܝܶܫܽܘܥ <EOS>ܗܳܢܳܐ <EOS> ܢܶܗܘܶܐ ܪܰܒ݂ <EOS> ܘܰܒ݂ܪܶܗ ܕ݁ܥܶܠܳܝܳܐ ܢܶܬ݂ܩܪܶܐ <EOS> ܘܢܶܬ݁ܶܠ<EOS>ܠܶܗ ܡܳܪܝܳܐ ܐܰܠܳܗܳܐ <EOS> ܟ݁ܽܘܪܣܝܶܗ ܕ݁ܕ݂ܰܘܺܝܕ݂ ܐܰܒ݂ܽܘܗ̱ܝ <EOS>ܘܢܰܡܠܶܟ݂ ܥܰܠ ܒ݁ܰܝܬ݁ܶܗ ܕ݁ܝܰܥܩܽܘܒ݂ <EOS> ܠܥܳܠܰܡ <EOS> ܘܰܠܡܰܠܟ݁ܽܘܬ݂ܶܗ ܁<EOS>ܣܽܘܦ݂ ܠܳܐ ܢܶܗܘܶܐ <EOS>ܐܳܡܪܳܐ ܡܰܪܝܰܡ ܠܡܰܠܰܐܟ݂ܳܐ <EOS> ܐܰܝܟ݁ܰܢܳܐ ܬ݁ܶܗܘܶܐ ܗܳܕ݂ܶܐ <EOS>ܕ݁ܓ݂ܰܒ݂ܪܳܐ ܠܳܐ ܚܟ݂ܺܝܡ ܠܺܝ <EOS>ܥܢܳܐ ܡܰܠܰܐܟ݂ܳܐ <EOS> ܘܶܐܡܰܪ ܠܳܗ <EOS> ܪܽܘܚܳܐ ܕ݁ܩܽܘܕ݂ܫܳܐ ܬ݁ܺܐܬ݂ܶܐ <EOS>ܘܚܰܝܠܶܗ ܕ݁ܥܶܠܳܝܳܐ ܢܰܓ݁ܶܢ ܥܠܰܝܟ݁ܝ <EOS> ܡܶܛܽܠ ܗܳܢܳܐ ܁ ܗܰܘ ܕ݁ܡܶܬ݂ܺܝܠܶܕ݂ ܒ݁ܶܟ݂ܝ <EOS>ܩܰܕ݁ܺܝܫܳܐ ܗܽܘ ܘܰܒ݂ܪܶܗ ܕ݁ܰܐܠܳܗܳܐ ܢܶܬ݂ܩܪܶܐ<EOS>ܘܗܳܐ ܐܶܠܺܝܫܒ݂ܰܥ ܐܰܚܝܳܢܬ݁ܶܟ݂ܝ ܐܳܦ݂ ܗܺܝ ܒ݁ܰܛܢܳܐ ܒ݁ܪܳܐ<EOS>ܒ݁ܣܰܝܒ݁ܽܘܬ݂ܳܗ <EOS> ܘܗܳܢܳܐ ܝܰܪܚܳܐ ܕ݁ܶܫܬ݁ܳܐ ܠܳܗ ܠܗܳܝ ܕ݁ܡܶܬ݂ܩܰܪܝܳܐ ܥܩܰܪܬ݂ܳܐ <EOS>ܡܶܛܽܠ ܕ݁ܠܳܐ ܥܛܶܠ ܠܰܐܠܳܗܳܐ ܡܶܕ݁ܶܡ <EOS>ܐܳܡܪܳܐ ܡܰܪܝܰܡ <EOS> ܗܳܐ ܐܶܢܳܐ ܐܰܡܬ݂ܶܗ ܕ݁ܡܳܪܝܳܐ <EOS> ܢܶܗܘܶܐ ܠܺܝ <EOS>ܐܰܝܟ݂ ܡܶܠܬ݂ܳܟ݂ <EOS> ܘܶܐܙܰܠ ܡܰܠܰܐܟ݂ܳܐ ܡܶܢ ܠܘܳܬ݂ܳܗ<EOS>ܩܳܡܰܬ݂ ܕ݁ܶܝܢ ܡܰܪܝܰܡ ܒ݁ܗܽܘܢ ܒ݁ܝܰܘܡܳܬ݂ܳܐ̈ ܗܳܢܽܘܢ ܘܶܐܙܰܠ̱ܬ݂<EOS>ܒ݁ܛܺܝܠܳܐܝܺܬ݂ ܠܛܽܘܪܳܐ <EOS> ܠܰܡܕ݂ܺܝܢ̱ܬ݁ܳܐ ܕ݁ܺܝܗܽܘܕ݂ <EOS>ܘܥܶܠܰܬ݂ ܠܒ݂ܰܝܬ݁ܶܗ ܕ݁ܰܙܟ݂ܰܪܝܳܐ <EOS> ܘܫܶܐܠܰܬ݂ ܫܠܳܡܳܗ ܕ݁ܶܐܠܺܝܫܒ݂ܰܥ<EOS><EOS>ܘܰܗܘܳܐ ܕ݁ܟ݂ܰܕ݂ ܫܶܡܥܰܬ݂ ܐܶܠܺܝܫܒ݂ܰܥ ܫܠܳܡܳܗ ܕ݁ܡܰܪܝܰܡ ܕ݁ܳܨ<EOS>ܥܽܘܠܳܐ ܒ݁ܟ݂ܰܪܣܳܗ <EOS> ܘܶܐܬ݂ܡܰܠܝܰܬ݂ ܐܶܠܺܝܫܒ݂ܰܥ ܪܽܘܚܳܐ ܕ݁ܩܽܘܕ݂ܫܳܐ<EOS>ܘܰܩܥܳܬ݂ ܒ݁ܩܳܠܳܐ ܪܳܡܳܐ <EOS> ܘܶܐܡܪܰܬ݂ ܠܡܰܪܝܰܡ <EOS> ܡܒ݂ܰܪܰܟ݂ܬ݁ܳܐ<EOS>ܐܰܢ̱ܬ݁ܝ ܒ݁ܢܶܫܶܐ̈ <EOS> ܘܰܡܒ݂ܰܪܰܟ݂ ܗ̱ܽܘ ܦ݁ܺܐܪܳܐ ܕ݁ܰܒ݂ܟ݂ܰܪܣܶܟ݂ܝ <EOS>ܐܰܝܡܶܟ݁ܳܐ ܠܺܝ ܗܳܕ݂ܶܐ ܇ ܕ݁ܶܐܡܶܗ ܕ݁ܡܳܪܝ ܬ݁ܺܐܬ݂ܶܐ ܠܘܳܬ݂ܝ <EOS>ܗܳܐ ܓ݁ܶܝܪ ܟ݁ܰܕ݂ ܢܦ݂ܰܠ ܩܳܠܳܐ ܕ݁ܰܫܠܳܡܶܟ݂ܝ ܒ݁ܶܐܕ݂ܢܰܝ̈<EOS>ܒ݁ܚܰܕ݂ܽܘܬ݂ܳܐ ܪܰܒ݁ܬ݂ܳܐ ܕ݁ܳܨ ܥܽܘܠܳܐ ܒ݁ܟ݂ܰܪܣܝ <EOS>ܘܛܽܘܒ݂ܶܝܗ ܠܰܐܝܕ݂ܳܐ ܕ݁ܗܰܝܡܢܰܬ݂ ܇ ܕ݁ܗܳܘܶܐ ܫܽܘܠܳܡܳܐ ܠܰܐܝܠܶܝܢ<EOS>ܕ݁ܶܐܬ݂ܡܰܠܶܠ ܥܰܡܳܗ ܡܶܢ ܠܘܳܬ݂ ܡܳܪܝܳܐ<EOS>ܘܶܐܡܪܰܬ݂ ܡܰܪܝܰܡ ܡܰܘܪܒ݂ܳܐ ܢܰܦ݂ܫܝ ܠܡܳܪܝܳܐ <EOS>ܘܚܶܕ݂ܝܰܬ݂ ܪܽܘܚܝ ܒ݁ܰܐܠܳܗܳܐ <EOS> ܡܰܚܝܳܢܝ <EOS>ܕ݁ܚܳܪ ܒ݁ܡܽܘܟ݂ܳܟ݂ܳܐ ܕ݁ܰܐܡܬ݂ܶܗ <EOS> ܗܳܐ ܓ݁ܶܝܪ ܡܶܢ ܗܳܫܳܐ ܛܽܘܒ݂ܳܐ<EOS>ܢܶܬ݁ܠܳܢ̈ ܠܺܝ ܫܰܪܒ݁ܳܬ݂ܳܐ̈ ܟ݁ܽܠܗܶܝܢ̈ <EOS>ܕ݁ܰܥܒ݂ܰܕ݂ ܠܘܳܬ݂ܝ ܪܰܘܪܒ݂ܳܬ݂ܳܐ̈ <EOS> ܗܰܘ ܕ݁ܚܰܝܠܬ݂ܳܢ <EOS> ܘܩܰܕ݁ܺܝܫ<EOS>ܫܡܶܗ <EOS>ܘܰܚܢܳܢܶܗ ܠܕ݂ܳܪܶܐ̈ ܘܫܰܪܒ݁ܳܬ݂ܳܐ̈ <EOS> ܥܰܠ ܐܰܝܠܶܝܢ ܕ݁ܕ݂ܳܚܠܺܝܢ ܠܶܗ<EOS><EOS>ܥܒ݂ܰܕ݂ ܙܳܟ݂ܽܘܬ݂ܳܐ ܒ݁ܰܕ݂ܪܳܥܶܗ <EOS> ܘܒ݂ܰܕ݁ܰܪ ܚܬ݂ܺܝܪܰܝ̈<EOS>ܒ݁ܬ݂ܰܪܥܺܝܬ݂ܳܐ ܕ݁ܠܶܒ݁ܗܽܘܢ <EOS>ܣܰܚܶܦ݂ ܬ݁ܰܩܺܝܦ݂ܶܐ̈ ܡܶܢ ܟ݁ܽܘܪܣܰܘܳܬ݂ܳܐ̈ <EOS> ܘܰܐܪܺܝܡ ܡܰܟ݁ܺܝܟ݂ܶܐ̈<EOS><EOS>ܟ݁ܰܦ݂ܢܶܐ̈ <EOS> ܣܰܒ݁ܰܥ ܛܳܒ݂ܳܬ݂ܳܐ̈ <EOS> ܘܥܰܬ݁ܺܝܪܶܐ̈ ܁ ܫܪܳܐ<EOS>ܣܦ݂ܺܝܩܳܐܝܺܬ݂ <EOS>ܥܰܕ݁ܰܪ ܠܺܐܝܣܪܳܝܶܠ ܥܰܒ݂ܕ݁ܶܗ <EOS> ܘܶܐܬ݁ܕ݁ܟ݂ܰܪ ܚܢܳܢܶܗ <EOS>ܐܰܝܟ݂ ܕ݁ܡܰܠܶܠ ܥܰܡ ܐܰܒ݂ܳܗܰܝܢ̈ ܇ ܥܰܡ ܐܰܒ݂ܪܳܗܳܡ ܘܥܰܡ ܙܰܪܥܶܗ<EOS>ܠܥܳܠܰܡ<EOS>ܩܰܘܝܰܬ݂ ܕ݁ܶܝܢ ܡܰܪܝܰܡ ܠܘܳܬ݂ ܐܶܠܺܝܫܒ݂ܰܥ ܁ ܐܰܝܟ݂ ܝܰܪܚܶܐ̈<EOS>ܬ݁ܠܳܬ݂ܳܐ ܘܗܶܦ݂ܟ݁ܰܬ݂ ܠܒ݂ܰܝܬ݁ܳܗ <EOS>ܐܶܠܺܝܫܒ݂ܰܥ ܕ݁ܶܝܢ ܗܘܳܐ ܗ̱ܘܳܐ ܠܳܗ ܙܰܒ݂ܢܳܐ ܕ݁ܬ݂ܺܐܠܰܕ݂ <EOS>ܘܝܶܠܕ݁ܰܬ݂ ܒ݁ܪܳܐ <EOS>ܘܰܫܡܰܥܘ ܫܒ݂ܳܒ݂ܶܝܗ̈ ܘܰܒ݂ܢܰܝ̈ ܛܽܘܗܡܳܗ ܕ݁ܰܐܣܓ݁ܺܝ ܐܰܠܳܗܳܐ<EOS>ܚܢܳܢܶܗ ܠܘܳܬ݂ܳܗ ܘܚܳܕ݂ܶܝܢ ܗ̱ܘܰܘ ܥܰܡܳܗ<EOS>ܘܰܗܘܳܐ ܠܝܰܘܡܳܐ ܕ݁ܰܬ݂ܡܳܢܝܳܐ <EOS> ܘܶܐܬ݂ܰܘ ܠܡܶܓ݂ܙܪܶܗ ܠܛܰܠܝܳܐ <EOS>ܘܩܳܪܶܝܢ ܗ̱ܘܰܘ ܠܶܗ ܒ݁ܰܫܡܳܐ ܕ݁ܰܐܒ݂ܽܘܗ̱ܝ ܙܟ݂ܰܪܝܳܐ <EOS>ܘܰܥܢܳܬ݂ ܐܶܡܶܗ <EOS> ܘܳܐܡܪܳܐ ܠܗܽܘܢ <EOS> ܠܳܐ ܗܳܟ݂ܰܢܳܐ <EOS> ܐܶܠܳܐ<EOS>ܢܶܬ݂ܩܪܶܐ ܝܽܘܚܰܢܳܢ <EOS>ܘܶܐܡܰܪܘ ܠܳܗ <EOS> ܕ݁ܠܰܝܬ݁ ܐ̱ܢܳܫ ܒ݁ܫܰܪܒ݁ܬ݂ܶܟ݂ܝ ܕ݁ܡܶܬ݂ܩܪܶܐ ܒ݁ܰܫܡܳܐ<EOS>ܗܳܢܳܐ <EOS>ܘܰܪܡܰܙܘ ܠܰܐܒ݂ܽܘܗ̱ܝ <EOS> ܕ݁ܰܐܝܟ݁ܰܢܳܐ ܨܳܒ݂ܶܐ ܕ݁ܰܢܫܰܡܶܝܘܗ̱ܝ <EOS>ܘܰܫܐܶܠ ܦ݁ܶܢܩܺܝܬ݂ܳܐ <EOS> ܘܰܟ݂ܬ݂ܰܒ݂ ܘܶܐܡܰܪ <EOS> ܝܽܘܚܰܢܳܢ ܗ̱ܽܘ ܫܡܶܗ <EOS>ܘܶܐܬ݁ܕ݁ܰܡܰܪܘ ܟ݁ܽܠܢܳܫ <EOS>ܘܡܶܚܕ݂ܳܐ ܐܶܬ݂ܦ݁ܬ݂ܰܚ ܦ݁ܽܘܡܶܗ <EOS> ܘܠܶܫܳܢܶܗ <EOS> ܘܡܰܠܶܠ ܘܒ݂ܰܪܶܟ݂<EOS>ܠܰܐܠܳܗܳܐ <EOS>ܘܰܗܘܳܬ݂ ܕ݁ܶܚܠܬ݂ܳܐ ܥܰܠ ܟ݁ܽܠܗܽܘܢ ܫܒ݂ܳܒ݂ܰܝܗܽܘܢ̈ <EOS> ܘܰܒ݂ܟ݂ܽܠܶܗ<EOS>ܛܽܘܪܳܐ ܕ݁ܺܝܗܽܘܕ݂ <EOS> ܗܳܠܶܝܢ ܡܶܬ݂ܡܰܠܠܳܢ̈ ܗ̱ܘܰܝ̈ <EOS>ܘܟ݂ܽܠܗܽܘܢ ܕ݁ܰܫܡܰܥܘ ܡܶܬ݂ܚܰܫܒ݂ܺܝܢ ܗ̱ܘܰܘ ܒ݁ܠܶܒ݁ܗܽܘܢ <EOS>ܘܳܐܡܪܺܝܢ <EOS> ܡܳܢܳܐ ܟ݁ܰܝ ܢܶܗܘܶܐ ܛܰܠܝܳܐ ܗܳܢܳܐ <EOS> ܘܺܐܝܕ݂ܶܗ ܕ݁ܡܳܪܝܳܐ ܐܺܝܬ݂ ܗ̱ܘܳܬ݂ ܥܰܡܶܗ<EOS>ܘܶܐܬ݂ܡܠܺܝ ܙܟ݂ܰܪܝܳܐ ܐܰܒ݂ܽܘܗ̱ܝ ܁ ܪܽܘܚܳܐ ܕ݁ܩܽܘܕ݂ܫܳܐ <EOS>ܘܶܐܬ݂ܢܰܒ݁ܺܝ <EOS> ܘܶܐܡܰܪ <EOS>ܡܒ݂ܰܪܰܟ݂ ܗ̱ܽܘ ܡܳܪܝܳܐ ܐܰܠܳܗܶܗ ܕ݁ܺܐܝܣܪܳܝܶܠ ܅ ܕ݁ܰܣܥܰܪ ܥܰܡܶܗ ܁<EOS>ܘܰܥܒ݂ܰܕ݂ ܠܶܗ ܦ݁ܽܘܪܩܳܢܳܐ ܇<EOS>ܘܰܐܩܺܝܡ ܠܰܢ ܩܰܪܢܳܐ ܕ݁ܦ݂ܽܘܪܩܳܢܳܐ ܒ݁ܒ݂ܰܝܬ݁ܶܗ ܕ݁ܕ݂ܰܘܺܝܕ݂<EOS>ܥܰܒ݂ܕ݁ܶܗ ܇<EOS>ܐܰܝܟ݂ ܕ݁ܡܰܠܶܠ ܒ݁ܦ݂ܽܘܡܳܐ ܕ݁ܰܢܒ݂ܺܝܰܘܗ̱ܝ̈ ܩܰܕ݁ܺܝܫܶܐ̈ ܕ݁ܡܶܢ<EOS>ܥܳܠܰܡ ܇<EOS>ܕ݁ܢܶܦ݂ܪܩܰܢ ܡܶܢ ܒ݁ܥܶܠܕ݁ܒ݂ܳܒ݂ܰܝܢ̈ ܇ ܘܡܶܢ ܐܺܝܕ݂ܳܐ ܕ݁ܟ݂ܽܠܗܽܘܢ<EOS>ܣܳܢܰܐܝܢ̈ <EOS>ܘܰܥܒ݂ܰܕ݂ ܚܢܳܢܶܗ ܥܰܡ ܐܰܒ݂ܳܗܰܝܢ̈ <EOS> ܘܶܥ̱ܗܰܕ݂ ܠܕ݂ܺܝܰܬ݂ܺܩܰܘܗ̱ܝ̈<EOS>ܩܰܕ݁ܺܝܫܳܬ݂ܳܐ̈ <EOS>ܘܡܰܘܡܳܬ݂ܳܐ̈ ܕ݁ܺܝܡܳܐ ܠܰܐܒ݂ܪܳܗܳܡ ܐܰܒ݂ܽܘܢ ܇ ܕ݁ܢܶܬ݁ܶܠ ܠܰܢ <EOS>ܕ݁ܢܶܬ݂ܦ݁ܪܶܩ ܡܶܢ ܐܺܝܕ݂ܳܐ ܕ݁ܰܒ݂ܥܶܠܕ݁ܒ݂ܳܒ݂ܰܝܢ̈ <EOS> ܘܰܕ݂ܠܳܐ<EOS>ܕ݁ܶܚܠܳܐ ܢܶܦ݂ܠܽܘܚ ܩܕ݂ܳܡܰܘܗ̱ܝ <EOS>ܟ݁ܽܠܗܽܘܢ ܝܰܘܡܳܬ݂ܰܢ̈ ܁ ܒ݁ܟ݂ܺܐܢܽܘܬ݂ܳܐ ܘܰܒ݂ܙܰܕ݁ܺܝܩܽܘܬ݂ܳܐ <EOS>ܘܰܐܢ̱ܬ݁ ܛܰܠܝܳܐ <EOS> ܢܒ݂ܺܝܶܗ ܕ݁ܥܶܠܳܝܳܐ ܬ݁ܶܬ݂ܩܪܶܐ <EOS> ܬ݁ܺܐܙܰܠ ܓ݁ܶܝܪ<EOS>ܩܕ݂ܳܡ ܦ݁ܰܪܨܽܘܦ݁ܶܗ ܕ݁ܡܳܪܝܳܐ <EOS> ܕ݁ܰܬ݂ܛܰܝܶܒ݂ ܐܽܘܪܚܶܗ <EOS>ܕ݁ܢܶܬ݁ܶܠ ܡܰܕ݁ܥܳܐ ܕ݁ܚܰܝܶܐ̈ ܠܥܰܡܶܗ <EOS> ܒ݁ܫܽܘܒ݂ܩܳܢܳܐ<EOS>ܕ݁ܰܚܛܳܗܰܝܗܽܘܢ̈<EOS>ܒ݁ܪܰܚܡܶܐ̈ ܕ݁ܰܚܢܳܢܳܐ ܕ݁ܰܐܠܳܗܰܢ ܁ ܕ݁ܰܒ݂ܗܽܘܢ ܢܶܣܥܪܰܢ ܕ݁ܶܢܚܳܐ<EOS>ܡܶܢ ܪܰܘܡܳܐ <EOS>ܠܡܰܢܗܳܪܽܘ ܠܰܐܝܠܶܝܢ ܕ݁ܰܒ݂ܚܶܫܽܘܟ݂ܳܐ ܘܰܒ݂ܛܶܠܳܠܶܐ̈ ܕ݁ܡܰܘܬ݁ܳܐ<EOS>ܝܳܬ݂ܒ݁ܺܝܢ <EOS> ܕ݁ܢܶܬ݂ܪܽܘܨ ܪܶܓ݂ܠܰܝܢ̈ ܒ݁ܽܐܘܪܚܳܐ ܕ݁ܰܫܠܳܡܳܐ<EOS>ܛܰܠܝܳܐ ܕ݁ܶܝܢ ܪܳܒ݂ܶܐ ܗ̱ܘܳܐ <EOS> ܘܡܶܬ݂ܚܰܝܰܠ ܒ݁ܪܽܘܚܳܐ <EOS>ܘܰܒ݂ܚܽܘܪܒ݁ܳܐ ܐܺܝܬ݂ܰܘܗ̱ܝ ܗ̱ܘܳܐ ܥܕ݂ܰܡܳܐ ܠܝܰܘܡܳܐ ܕ݁ܬ݂ܰܚܘܺܝܬ݂ܶܗ ܕ݁ܰܠܘܳܬ݂ ܐܺܝܣܪܳܝܶܠ<EOS>ܗܘܳܐ ܕ݁ܶܝܢ ܒ݁ܝܰܘܡܳܬ݂ܳܐ̈ ܗܳܢܽܘܢ ܘܰܢܦ݂ܰܩ ܦ݁ܽܘܩܕ݁ܳܢܳܐ ܡܶܢ<EOS>ܐܰܓ݂ܽܘܣܛܳܘܣ ܩܶܣܰܪ ܇ ܕ݁ܢܶܬ݂ܟ݁ܬ݂ܶܒ݂ ܟ݁ܽܠܶܗ ܥܰܡܳܐ ܕ݁ܽܐܘܚܕ݂ܳܢܶܗ <EOS>ܗܳܕ݂ܶܐ ܡܰܟ݂ܬ݁ܒ݂ܳܢܽܘܬ݂ܳܐ ܩܰܕ݂ܡܳܝܬ݁ܳܐ ܗܘܳܬ݂ ܒ݁ܗܺܓ݂ܡܳܢܽܘܬ݂ܳܐ<EOS>ܕ݁ܩܽܘܪܺܝܢܳܘܣ ܒ݁ܣܽܘܪܺܝܰܐ <EOS>ܘܳܐܙܶܠ ܗ̱ܘܳܐ ܟ݁ܽܠܢܳܫ ܕ݁ܢܶܬ݂ܟ݁ܬ݂ܶܒ݂ ܒ݁ܰܡܕ݂ܺܝܢ̱ܬ݁ܶܗ <EOS>ܣܠܶܩ ܗ̱ܘܳܐ ܕ݁ܶܝܢ ܐܳܦ݂ ܝܰܘܣܶܦ݂ ܡܶܢ ܢܳܨܪܰܬ݂ ܡܕ݂ܺܝܢ̱ܬ݁ܳܐ<EOS>ܕ݁ܰܓ݂ܠܺܝܠܳܐ <EOS> ܠܺܝܗܽܘܕ݂ <EOS> ܠܰܡܕ݂ܺܝܢ̱ܬ݁ܶܗ ܕ݁ܕ݂ܰܘܺܝܕ݂ ܕ݁ܡܶܬ݂ܩܰܪܝܳܐ ܒ݁ܶܝܬ݂ ܠܚܶܡ <EOS>ܡܶܛܽܠ ܕ݁ܺܐܝܬ݂ܰܘܗ̱ܝ ܗ̱ܘܳܐ ܁ ܡܶܢ ܒ݁ܰܝܬ݁ܶܗ <EOS> ܘܡܶܢ ܫܰܪܒ݁ܬ݂ܶܗ ܕ݁ܕ݂ܰܘܺܝܕ݂ <EOS>ܥܰܡ ܡܰܪܝܰܡ ܡܟ݂ܺܝܪܬ݁ܶܗ ܟ݁ܰܕ݂ ܒ݁ܰܛܢܳܐ <EOS> ܕ݁ܬ݂ܰܡܳܢ ܢܶܬ݂ܟ݁ܬ݂ܶܒ݂<EOS>ܘܰܗܘܳܐ ܕ݁ܟ݂ܰܕ݂ ܬ݁ܰܡܳܢ ܐܶܢܽܘܢ ܐܶܬ݂ܡܰܠܺܝܘ ܝܰܘܡܳܬ݂ܳܗ̈<EOS>ܕ݁ܬ݂ܺܐܠܰܕ݂ <EOS>ܘܝܶܠܕ݁ܰܬ݂ ܒ݁ܪܳܗ ܒ݁ܽܘܟ݂ܪܳܐ ܘܰܟ݂ܪܰܟ݂ܬ݁ܶܗ ܒ݁ܥܰܙܪܽܘܪܶܐ̈ <EOS>ܘܰܐܪܡܝܰܬ݂ܶܗ ܒ݁ܽܐܘܪܝܳܐ <EOS> ܡܶܛܽܠ ܕ݁ܠܰܝܬ݁ ܗ̱ܘܳܐ ܠܗܽܘܢ ܕ݁ܽܘܟ݁ܬ݂ܳܐ <EOS> ܐܰܝܟ݁ܳܐ ܕ݁ܰܫܪܶܝܢ<EOS>ܗ̱ܘܰܘ<EOS>ܪܳܥܰܘܳܬ݂ܳܐ̈ ܕ݁ܶܝܢ ܁ ܐܺܝܬ݂ ܗ̱ܘܰܘ ܒ݁ܶܗ ܒ݁ܰܐܬ݂ܪܳܐ ܇ ܕ݁ܰܫܪܶܝܢ<EOS>ܗ̱ܘܰܘ ܬ݁ܰܡܳܢ <EOS> ܘܢܳܛܪܺܝܢ ܡܰܛܰܪܬ݂ܳܐ ܕ݁ܠܺܠܝܳܐ ܥܰܠ ܡܰܪܥܝܳܬ݂ܗܽܘܢ̈ <EOS>ܘܗܳܐ ܡܰܠܰܐܟ݂ܳܐ ܕ݁ܰܐܠܳܗܳܐ ܐܶܬ݂ܳܐ ܠܘܳܬ݂ܗܽܘܢ <EOS> ܘܬ݂ܶܫܒ݁ܽܘܚܬ݁ܶܗ<EOS>ܕ݁ܡܳܪܝܳܐ ܐܰܢܗܪܰܬ݂ ܥܠܰܝܗܽܘܢ <EOS> ܘܰܕ݂ܚܶܠܘ ܕ݁ܶܚܠܬ݂ܳܐ ܪܰܒ݁ܬ݂ܳܐ <EOS>ܘܶܐܡܰܪ ܠܗܽܘܢ ܡܰܠܰܐܟ݂ܳܐ <EOS> ܠܳܐ ܬ݁ܶܕ݂ܚܠܽܘܢ <EOS> ܗܳܐ ܓ݁ܶܝܪ ܡܣܰܒ݁ܰܪ<EOS>ܐ̱ܢܳܐ ܠܟ݂ܽܘܢ ܚܰܕ݂ܽܘܬ݂ܳܐ ܪܰܒ݁ܬ݂ܳܐ <EOS> ܕ݁ܬ݂ܶܗܘܶܐ ܠܟ݂ܽܠܶܗ ܥܳܠܡܳܐ <EOS>ܐܶܬ݂ܺܝܠܶܕ݂ ܠܟ݂ܽܘܢ ܓ݁ܶܝܪ ܝܰܘܡܳܢܳܐ ܦ݁ܳܪܽܘܩܳܐ ܕ݁ܺܐܝܬ݂ܰܘܗ̱ܝ<EOS>ܡܳܪܝܳܐ ܡܫܺܝܚܳܐ <EOS> ܒ݁ܰܡܕ݂ܺܝܢ̱ܬ݁ܶܗ ܕ݁ܕ݂ܰܘܺܝܕ݂ <EOS>ܘܗܳܕ݂ܶܐ ܠܟ݂ܽܘܢ ܐܳܬ݂ܳܐ <EOS> ܡܶܫܟ݁ܚܺܝܢ ܐܢ̱ܬ݁ܽܘܢ ܥܽܘܠܳܐ <EOS>ܕ݁ܰܟ݂ܪܺܝܟ݂ ܒ݁ܥܰܙܪܽܘܪܶܐ̈ <EOS> ܘܣܺܝܡ ܒ݁ܽܐܘܪܝܳܐ <EOS>ܘܡܶܢ ܫܶܠܝ ܁ ܐܶܬ݂ܚܙܺܝܘ ܥܰܡ ܡܰܠܰܐܟ݂ܳܐ ܚܰܝܠܰܘܳܬ݂ܳܐ̈ ܣܰܓ݁ܺܝܶܐܐ̈<EOS>ܕ݁ܰܫܡܰܝܳܐ ܟ݁ܰܕ݂ ܡܫܰܒ݁ܚܺܝܢ ܠܰܐܠܳܗܳܐ <EOS> ܘܳܐܡܪܺܝܢ<EOS>ܬ݁ܶܫܒ݁ܽܘܚܬ݁ܳܐ ܠܰܐܠܳܗܳܐ ܒ݁ܰܡܪܰܘܡܶܐ̈ <EOS> ܘܥܰܠ ܐܰܪܥܳܐ ܫܠܳܡܳܐ <EOS>ܘܣܰܒ݂ܪܳܐ ܛܳܒ݂ܳܐ ܠܰܒ݂ܢܰܝ̈ ܐ̱ܢܳܫܳܐ̈<EOS>ܘܰܗܘܳܐ ܕ݁ܟ݂ܰܕ݂ ܐܶܙܰܠܘ ܡܶܢ ܠܘܳܬ݂ܗܽܘܢ ܡܰܠܰܐܟ݂ܶܐ̈ ܠܰܫܡܰܝܳܐ<EOS>ܡܰܠܶܠܘ ܪܳܥܰܘܳܬ݂ܳܐ̈ ܚܰܕ݂ ܥܰܡ ܚܰܕ݂ <EOS> ܘܳܐܡܪܺܝܢ <EOS> ܢܶܪܕ݁ܶܐ ܥܕ݂ܰܡܳܐ ܠܒ݂ܶܝܬ݂ ܠܚܶܡ<EOS>ܘܢܶܚܙܶܐ ܠܡܶܠܬ݂ܳܐ ܗܳܕ݂ܶܐ ܕ݁ܰܗܘܳܬ݂ <EOS> ܐܰܝܟ݂ ܕ݁ܡܳܪܝܳܐ ܐܰܘܕ݁ܰܥ ܠܰܢ <EOS>ܘܶܐܬ݂ܰܘ ܡܣܰܪܗܒ݂ܳܐܝܺܬ݂ <EOS> ܘܶܐܫܟ݁ܰܚܘ ܠܡܰܪܝܰܡ ܘܰܠܝܰܘܣܶܦ݂ <EOS>ܘܰܠܥܽܘܠܳܐ ܕ݁ܣܺܝܡ ܒ݁ܽܐܘܪܝܳܐ <EOS>ܘܟ݂ܰܕ݂ ܚܙܰܘ ܐܰܘܕ݁ܰܥܘ ܠܡܶܠܬ݂ܳܐ ܕ݁ܶܐܬ݂ܡܰܠܠܰܬ݂ ܥܰܡܗܽܘܢ<EOS>ܥܠܰܘܗ̱ܝ ܥܰܠ ܛܰܠܝܳܐ <EOS>ܘܟ݂ܽܠܗܽܘܢ ܕ݁ܰܫܡܰܥܘ ܐܶܬ݁ܕ݁ܰܡܰܪܘ ܥܰܠ ܐܰܝܠܶܝܢ ܕ݁ܶܐܬ݂ܡܰܠܶܠ<EOS>ܠܗܽܘܢ ܡܶܢ ܪܳܥܰܘܳܬ݂ܳܐ̈ <EOS>ܡܰܪܝܰܡ ܕ݁ܶܝܢ ܁ ܢܳܛܪܳܐ ܗ̱ܘܳܬ݂ ܟ݁ܽܠܗܶܝܢ ܡܶܠܶܐ̈ ܗܳܠܶܝܢ<EOS>ܘܰܡܦ݂ܰܚܡܳܐ ܒ݁ܠܶܒ݁ܳܗ <EOS>ܘܰܗܦ݂ܰܟ݂ܘ ܪܳܥܰܘܳܬ݂ܳܐ̈ ܗܳܢܽܘܢ ܟ݁ܰܕ݂ ܡܫܰܒ݁ܚܺܝܢ <EOS> ܘܰܡܗܰܠܠܺܝܢ<EOS>ܠܰܐܠܳܗܳܐ ܇ ܥܰܠ ܟ݁ܽܠ ܕ݁ܰܚܙܰܘ ܘܰܫܡܰܥܘ <EOS> ܐܰܝܟ݁ܰܢܳܐ ܕ݁ܶܐܬ݂ܡܰܠܰܠ ܥܰܡܗܽܘܢ<EOS>ܘܟ݂ܰܕ݂ ܡܠܰܘ ܬ݁ܡܳܢܝܳܐ ܝܰܘܡܺܝܢ̈ ܕ݁ܢܶܬ݂ܓ݁ܙܰܪ ܛܰܠܝܳܐ ܐܶܬ݂ܩܪܺܝ<EOS>ܫܡܶܗ <EOS> ܝܶܫܽܘܥ <EOS> ܕ݁ܶܐܬ݂ܩܪܺܝ ܡܶܢ ܡܰܠܰܐܟ݂ܳܐ ܩܕ݂ܳܡ ܕ݁ܢܶܬ݂ܒ݁ܛܶܢ ܒ݁ܟ݂ܰܪܣܳܐ <EOS>ܘܟ݂ܰܕ݂ ܐܶܬ݂ܡܰܠܺܝܘ ܝܰܘܡܳܬ݂ܳܐ̈ ܕ݁ܬ݂ܰܕ݂ܟ݁ܺܝܬ݂ܗܽܘܢ ܁ ܐܰܝܟ݂<EOS>ܢܳܡܽܘܣܳܐ ܕ݁ܡܽܘܫܶܐ ܐܰܣܩܽܘܗ̱ܝ ܠܽܐܘܪܺܫܠܶܡ ܕ݁ܰܢܩܺܝܡܽܘܢܳܝܗ̱ܝ ܩܕ݂ܳܡ ܡܳܪܝܳܐ <EOS>ܐܰܝܟ݂ ܕ݁ܰܟ݂ܬ݂ܺܝܒ݂ ܒ݁ܢܳܡܽܘܣܳܐ ܕ݁ܡܳܪܝܳܐ <EOS> ܕ݁ܟ݂ܽܠ ܕ݁ܶܟ݂ܪܳܐ<EOS>ܦ݁ܳܬ݂ܰܚ ܡܰܪܒ݁ܥܳܐ ܩܰܕ݁ܺܝܫܳܐ ܕ݁ܡܳܪܝܳܐ ܢܶܬ݂ܩܪܶܐ <EOS>ܘܰܕ݂ܢܶܬ݁ܠܽܘܢ ܕ݁ܶܒ݂ܚܬ݂ܳܐ <EOS> ܐܰܝܟ݁ܰܢܳܐ ܕ݁ܰܐܡܺܝܪ ܒ݁ܢܳܡܽܘܣܳܐ<EOS>ܕ݁ܡܳܪܝܳܐ <EOS> ܙܰܘܓ݁ܳܐ ܕ݁ܫܽܘܦ݂ܢܺܝܢܶܐ̈ ܐܰܘ ܬ݁ܪܶܝܢ̈ ܦ݁ܰܪܽܘܓ݂ܶܐ̈ ܕ݁ܝܰܘܢܳܐ<EOS>ܓ݁ܰܒ݂ܪܳܐ ܕ݁ܶܝܢ ܚܰܕ݂ ܐܺܝܬ݂ ܗ̱ܘܳܐ ܒ݁ܽܐܘܪܺܫܠܶܡ <EOS> ܫܡܶܗ ܗܘܳܐ<EOS>ܫܶܡܥܽܘܢ <EOS> ܘܓ݂ܰܒ݂ܪܳܐ ܗܳܢܳܐ ܟ݁ܺܐܝܢ ܗ̱ܘܳܐ <EOS> ܘܙܰܕ݁ܺܝܩ <EOS> ܘܰܡܣܰܟ݁ܶܐ ܗ̱ܘܳܐ ܠܒ݂ܽܘܝܳܐܶܗ<EOS>ܕ݁ܺܐܝܣܪܳܝܶܠ <EOS> ܘܪܽܘܚܳܐ ܕ݁ܩܽܘܕ݂ܫܳܐ ܐܺܝܬ݂ ܗ̱ܘܳܬ݂ ܥܠܰܘܗ̱ܝ <EOS>ܘܰܐܡܺܝܪ ܗ̱ܘܳܐ ܠܶܗ ܡܶܢ ܪܽܘܚܳܐ ܕ݁ܩܽܘܕ݂ܫܳܐ ܕ݁ܠܳܐ ܢܶܚܙܶܐ<EOS>ܡܰܘܬ݁ܳܐ ܇ ܥܕ݂ܰܡܳܐ ܕ݁ܢܶܚܙܶܐ ܠܰܡܫܺܝܚܶܗ ܕ݁ܡܳܪܝܳܐ <EOS>ܗܽܘ ܗܳܢܳܐ ܐܶܬ݂ܳܐ ܗ̱ܘܳܐ ܒ݁ܪܽܘܚܳܐ ܠܗܰܝܟ݁ܠܳܐ <EOS> ܘܟ݂ܰܕ݂ ܡܰܥܠܺܝܢ<EOS>ܠܶܗ ܐܰܒ݂ܳܗܰܘܗ̱ܝ̈ ܁ ܠܝܶܫܽܘܥ ܛܰܠܝܳܐ ܕ݁ܢܶܥܒ݁ܕ݂ܽܘܢ ܚܠܳܦ݂ܰܘܗ̱ܝ ܐܰܝܟ݁ܰܢܳܐ ܕ݁ܰܦ݂ܩܺܝܕ݂<EOS>ܒ݁ܢܳܡܽܘܣܳܐ<EOS>ܩܰܒ݁ܠܶܗ ܥܰܠ ܕ݁ܪܳܥܰܘܗ̱ܝ̈ <EOS> ܘܒ݂ܰܪܶܟ݂ ܠܰܐܠܳܗܳܐ <EOS> ܘܶܐܡܰܪ <EOS>ܡܶܟ݁ܺܝܠ ܫܰܪܳܐ ܐܰܢ̱ܬ݁ ܠܶܗ ܠܥܰܒ݂ܕ݁ܳܟ݂ ܡܳܪܝ ܅ ܐܰܝܟ݂ ܡܶܠܬ݂ܳܟ݂<EOS>ܒ݁ܰܫܠܳܡܳܐ<EOS>ܕ݁ܗܳܐ ܚܙܰܝ̈ ܥܰܝܢܰܝ̈ ܚܢܳܢܳܟ݂ ܇<EOS>ܗܰܘ ܕ݁ܛܰܝܶܒ݂ܬ݁ ܒ݁ܦ݁ܰܪܨܽܘܦ݁ܳܐ ܕ݁ܟ݂ܽܠܗܶܝܢ ܐܶܡܘܳܬ݂ܳܐ̈ <EOS>ܢܽܘܗܪܳܐ ܠܓ݂ܶܠܝܳܢܳܐ ܕ݁ܥܰܡ̱ܡܶܐ̈ <EOS> ܘܫܽܘܒ݂ܚܳܐ ܠܥܰܡܳܟ݂ ܐܺܝܣܪܳܝܶܠ<EOS>ܝܰܘܣܶܦ݂ ܕ݁ܶܝܢ ܘܶܐܡܶܗ <EOS> ܬ݁ܰܡܺܝܗܺܝܢ ܗ̱ܘܰܘ ܥܰܠ ܐܰܝܠܶܝܢ<EOS>ܕ݁ܡܶܬ݂ܡܰܠܠܳܢ̈ ܗ̱ܘܰܝ̈ ܥܠܰܘܗ̱ܝ <EOS>ܘܒ݂ܰܪܶܟ݂ ܐܶܢܽܘܢ ܫܶܡܥܽܘܢ <EOS> ܘܶܐܡܰܪ ܠܡܰܪܝܰܡ ܐܶܡܶܗ <EOS> ܗܳܐ ܗܳܢܳܐ<EOS>ܣܺܝܡ ܠܡܰܦ݁ܽܘܠܬ݁ܳܐ <EOS> ܘܠܰܩܝܳܡܳܐ ܕ݁ܣܰܓ݁ܺܝܶܐܐ̈ ܒ݁ܺܐܝܣܪܳܝܶܠ ܁ ܘܠܳܐܬ݂ܳܐ ܕ݁ܚܶܪܝܳܢܳܐ<EOS><EOS>ܘܰܒ݂ܢܰܦ݂ܫܶܟ݂ܝ ܕ݁ܶܝܢ ܕ݁ܺܝܠܶܟ݂ܝ ܬ݁ܶܥܒ݁ܰܪ ܪܽܘܡܚܳܐ <EOS> ܐܰܝܟ݂<EOS>ܕ݁ܢܶܬ݂ܓ݁ܰܠܝܳܢ̈ ܡܰܚܫܒ݂ܳܬ݂ܳܐ̈ ܕ݁ܠܶܒ݁ܰܘܳܬ݂ܳܐ̈ ܕ݁ܣܰܓ݁ܺܝܶܐܐ̈ <EOS>ܘܚܰܢܳܐ ܕ݁ܶܝܢ ܢܒ݂ܺܝܬ݂ܳܐ ܁ ܒ݁ܰܪܬ݂ܶܗ ܕ݁ܰܦ݂ܢܽܘܐܝܺܠ ܇ ܡܶܢ ܫܰܒ݂ܛܳܐ<EOS>ܕ݁ܳܐܫܺܝܪ ܐܳܦ݂ ܗܺܝ ܩܰܫܺܝܫܰܬ݂ ܒ݁ܝܰܘܡܳܬ݂ܳܗ̈ ܗ̱ܘܳܬ݂ <EOS> ܘܰܫܒ݂ܰܥ ܫܢܺܝܢ̈ ܥܰܡ ܒ݁ܰܥܠܳܗ<EOS>ܚܝܳܬ݂ ܡܶܢ ܒ݁ܬ݂ܽܘܠܽܘܬ݂ܳܗ <EOS>ܘܰܗܘܳܬ݂ ܐܰܪܡܰܠܬ݁ܳܐ ܁ ܐܰܝܟ݂ ܫܢܺܝܢ̈ ܬ݁ܡܳܢܺܐܝܢ ܘܰܐܪܒ݁ܰܥ̈ <EOS> ܘܠܳܐ<EOS>ܦ݁ܳܪܩܳܐ ܗ̱ܘܳܬ݂ ܡܶܢ ܗܰܝܟ݁ܠܳܐ <EOS> ܘܰܒ݂ܨܰܘܡܳܐ ܁ ܘܒ݂ܰܨܠܽܘܬ݂ܳܐ ܦ݁ܳܠܚܳܐ ܗ̱ܘܳܬ݂ <EOS>ܒ݁ܺܐܝܡܳܡܳܐ <EOS> ܘܰܒ݂ܠܺܠܝܳܐ <EOS>ܘܳܐܦ݂ ܗܺܝ ܩܳܡܰܬ݂ ܒ݁ܳܗ ܒ݁ܫܳܥܬ݂ܳܐ <EOS> ܘܰܐܘܕ݁ܝܰܬ݂ ܠܡܳܪܝܳܐ <EOS>ܘܰܡܡܰܠܠܳܐ ܗ̱ܘܳܬ݂ ܥܠܰܘܗ̱ܝ ܥܰܡ ܟ݁ܽܠܢܳܫ ܇ ܕ݁ܰܡܣܰܟ݁ܶܐ ܗ̱ܘܳܐ ܠܦ݂ܽܘܪܩܳܢܳܗ ܕ݁ܽܐܘܪܺܫܠܶܡ<EOS><EOS>ܘܟ݂ܰܕ݂ ܫܰܠܶܡܘ ܟ݁ܽܠ ܡܶܕ݁ܶܡ ܐܰܝܟ݂ ܕ݁ܰܒ݂ܢܳܡܽܘܣܳܐ ܕ݁ܡܳܪܝܳܐ<EOS>ܗܦ݂ܰܟ݂ܘ ܠܰܓ݂ܠܺܝܠܳܐ <EOS> ܠܢܳܨܪܰܬ݂ ܡܕ݂ܺܝܢ̱ܬ݁ܗܽܘܢ <EOS>ܛܰܠܝܳܐ ܕ݁ܶܝܢ ܪܳܒ݂ܶܐ ܗ̱ܘܳܐ <EOS> ܘܡܶܬ݂ܚܰܝܰܠ ܒ݁ܪܽܘܚܳܐ <EOS> ܘܡܶܬ݂ܡܰܠܶܐ<EOS>ܚܶܟ݂ܡܬ݂ܳܐ <EOS> ܘܛܰܝܒ݁ܽܘܬ݂ܳܐ ܕ݁ܰܐܠܳܗܳܐ ܐܺܝܬ݂ ܗ̱ܘܳܬ݂ ܥܠܰܘܗ̱ܝ <EOS>ܘܐ̱ܢܳܫܰܘܗ̱ܝ̈ ܒ݁ܟ݂ܽܠ ܫܢܳܐ <EOS> ܐܳܙܺܠ̱ܝܢ ܗ̱ܘܰܘ ܠܽܐܘܪܺܫܠܶܡ<EOS>ܒ݁ܥܰܕ݂ܥܺܕ݂ܳܐ ܕ݁ܦ݂ܶܨܚܳܐ<EOS>ܘܟ݂ܰܕ݂ ܗܘܳܐ ܒ݁ܰܪ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈ ܣܠܶܩܘ ܐܰܝܟ݁ܰܢܳܐ<EOS>ܕ݁ܰܡܥܳܕ݂ܺܝܢ ܗ̱ܘܰܘ ܠܥܰܕ݂ܥܺܕ݂ܳܐ <EOS>ܘܟ݂ܰܕ݂ ܫܠܶܡܘ ܝܰܘܡܳܬ݂ܳܐ̈ <EOS> ܗܦ݂ܰܟ݂ܘ ܠܗܽܘܢ <EOS> ܝܶܫܽܘܥ ܕ݁ܶܝܢ<EOS>ܛܰܠܝܳܐ <EOS> ܦ݁ܳܫ ܠܶܗ ܒ݁ܽܐܘܪܺܫܠܶܡ <EOS> ܘܝܰܘܣܶܦ݂ ܘܶܐܡܶܗ <EOS> ܠܳܐ ܝܺܕ݂ܰܥܘ <EOS>ܣܳܒ݂ܪܺܝܢ ܗ̱ܘܰܘ ܓ݁ܶܝܪ ܕ݁ܥܰܡ ܒ݁ܢܰܝ̈ ܠܘܺܝܬ݂ܗܽܘܢ ܗ̱ܽܘ <EOS> ܘܟ݂ܰܕ݂<EOS>ܐܶܬ݂ܰܘ ܡܰܪܕ݁ܶܐ ܝܰܘܡܳܐ ܚܰܕ݂ ܒ݁ܥܰܐܘܽܗ̱ܝ ܠܘܳܬ݂ ܐ̱ܢܳܫܽܘܬ݂ܗܽܘܢ ܁ ܘܰܠܘܳܬ݂ ܡܰܢ<EOS>ܕ݁ܝܳܕ݂ܰܥ ܠܗܽܘܢ <EOS>ܘܠܳܐ ܐܶܫܟ݁ܚܽܘܗ̱ܝ <EOS> ܘܰܗܦ݂ܰܟ݂ܘ ܠܗܽܘܢ ܬ݁ܽܘܒ݂ ܠܽܐܘܪܺܫܠܶܡ <EOS>ܘܒ݂ܳܥܶܝܢ ܗ̱ܘܰܘ ܠܶܗ <EOS>ܘܡܶܢ ܒ݁ܳܬ݂ܰܪ ܬ݁ܠܳܬ݂ܳܐ ܝܰܘܡܺܝܢ̈ ܐܶܫܟ݁ܚܽܘܗ̱ܝ ܒ݁ܗܰܝܟ݁ܠܳܐ ܁<EOS>ܟ݁ܰܕ݂ ܝܳܬ݂ܶܒ݂ ܡܶܨܥܰܬ݂ ܡܰܠܦ݂ܳܢܶܐ̈ <EOS> ܘܫܳܡܰܥ ܡܶܢܗܽܘܢ <EOS> ܘܰܡܫܰܐܶܠ ܠܗܽܘܢ <EOS>ܘܬ݂ܰܡܺܝܗܺܝܢ ܗܘܰܘ ܟ݁ܽܠܗܽܘܢ ܐܰܝܠܶܝܢ ܕ݁ܫܳܡܥܺܝܢ ܗ̱ܘܰܘ ܠܶܗ ܇<EOS>ܒ݁ܚܶܟ݂ܡܬ݂ܶܗ ܘܰܒ݂ܦ݂ܶܬ݂ܓ݂ܳܡܰܘܗ̱ܝ̈<EOS>ܘܟ݂ܰܕ݂ ܚܙܰܐܘܽܗ̱ܝ <EOS> ܬ݁ܡܰܗܘ <EOS> ܘܶܐܡܪܰܬ݂ ܠܶܗ ܐܶܡܶܗ <EOS> ܒ݁ܶܪܝ <EOS>ܠܡܳܢܳܐ ܥܒ݂ܰܕ݁ܬ݁ ܠܰܢ ܗܳܟ݂ܰܢܳܐ ܇ ܕ݁ܗܳܐ ܐܰܒ݂ܽܘܟ݂ ܘܶܐܢܳܐ ܒ݁ܛܽܘܪܳܦ݂ܳܐ ܣܰܓ݁ܺܝܳܐܐ<EOS>ܒ݁ܳܥܶܝܢ ܗܘܰܝܢ ܠܳܟ݂ <EOS>ܐܳܡܰܪ ܠܗܽܘܢ <EOS> ܡܳܢܳܐ ܒ݁ܳܥܶܝܢ ܗܘܰܝܬ݁ܽܘܢ ܠܺܝ <EOS> ܠܳܐ ܝܳܕ݂ܥܺܝܢ<EOS>ܐܢ̱ܬ݁ܽܘܢ ܕ݁ܒ݂ܶܝܬ݂ ܐܳܒ݂ܝ ܘܳܠܶܐ ܠܺܝ ܕ݁ܶܐܗܘܶܐ<EOS>ܗܶܢܽܘܢ ܕ݁ܶܝܢ ܠܳܐ ܐܶܫܬ݁ܰܘܕ݁ܰܥܘ ܠܡܶܠܬ݂ܳܐ <EOS> ܕ݁ܶܐܡܰܪ ܠܗܽܘܢ<EOS><EOS>ܘܰܢܚܶܬ݂ ܥܰܡܗܽܘܢ <EOS> ܘܶܐܬ݂ܳܐ ܠܢܳܨܪܰܬ݂ <EOS> ܘܡܶܫܬ݁ܰܥܒ݁ܰܕ݂ ܗ̱ܘܳܐ<EOS>ܠܗܽܘܢ <EOS> ܐܶܡܶܗ ܕ݁ܶܝܢ ܢܳܛܪܳܐ ܗ̱ܘܳܬ݂ ܟ݁ܽܠܗܶܝܢ ܡܶܠܶܐ̈ ܒ݁ܠܶܒ݁ܳܗ <EOS>ܝܶܫܽܘܥ ܕ݁ܶܝܢ ܪܳܒ݂ܶܐ ܗ̱ܘܳܐ ܁ ܒ݁ܩܰܘܡܬ݂ܶܗ <EOS> ܘܰܒ݂ܚܶܟ݂ܡܬ݂ܶܗ <EOS>ܘܰܒ݂ܛܰܝܒ݁ܽܘܬ݂ܳܐ ܠܘܳܬ݂ ܐܰܠܳܗܳܐ <EOS> ܘܰܒ݂ܢܰܝܢܳܫܳܐ̈<EOS>ܒ݁ܰܫܢܰܬ݂ ܚܰܡܫܰܥܶܣܪܶܐ̈ ܕ݁ܶܝܢ ܕ݁ܡܰܠܟ݁ܽܘܬ݂ܶܗ ܕ݁ܛܺܝܒ݂ܶܪܺܝܳܘܣ<EOS>ܩܶܣܰܪ ܒ݁ܗܺܓ݂ܡܳܢܽܘܬ݂ܳܐ ܕ݁ܦ݁ܳܢܛܺܝܳܘܣ ܦ݁ܺܝܠܰܛܳܘܣ ܒ݁ܺܝܗܽܘܕ݂ ܟ݁ܰܕ݂ ܪܺܫܳܐ<EOS>ܪܒ݂ܺܝܥܳܝܳܐ ܗܶܪܳܘܕ݂ܶܣ ܒ݁ܰܓ݂ܠܺܝܠܳܐ ܘܦ݂ܺܝܠܺܝܦ݁ܳܘܣ ܐܰܚܽܘܗ̱ܝ ܁ ܪܺܫܳܐ ܪܒ݂ܺܝܥܳܝܳܐ<EOS>ܒ݁ܺܐܝܛܽܘܪܺܝܰܐ <EOS> ܘܒ݂ܰܐܬ݂ܪܳܐ ܕ݁ܰܛܪܰܟ݂ܳܘܢܳܐ ܘܠܽܘܣܰܢܺܝܰܐ ܪܺܫܳܐ ܪܒ݂ܺܝܥܳܝܳܐ ܁<EOS>ܕ݁ܰܐܒ݂ܺܝܠܺܝܢܶܐ<EOS>ܒ݁ܪܰܒ݁ܽܘܬ݂ ܟ݁ܳܗܢܽܘܬ݂ܳܐ ܕ݁ܚܰܢܳܢ ܘܰܕ݂ܩܰܝܳܦ݂ܳܐ ܗܘܳܬ݂ ܡܶܠܬ݂ܳܐ<EOS>ܕ݁ܰܐܠܳܗܳܐ ܥܰܠ ܝܽܘܚܰܢܳܢ ܒ݁ܰܪ ܙܟ݂ܰܪܝܳܐ ܒ݁ܚܽܘܪܒ݁ܳܐ <EOS>ܘܶܐܬ݂ܳܐ ܒ݁ܟ݂ܽܠܶܗ ܐܰܬ݂ܪܳܐ ܕ݁ܰܚܕ݂ܳܪܰܝ̈ ܝܽܘܪܕ݁ܢܳܢ <EOS> ܟ݁ܰܕ݂<EOS>ܡܰܟ݂ܪܶܙ ܡܰܥܡܽܘܕ݂ܺܝܬ݂ܳܐ ܕ݁ܰܬ݂ܝܳܒ݂ܽܘܬ݂ܳܐ <EOS> ܠܫܽܘܒ݂ܩܳܢܳܐ ܕ݁ܰܚܛܳܗܶܐ̈<EOS>ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܒ݁ܰܟ݂ܬ݂ܳܒ݂ܳܐ ܕ݁ܡܶܠܶܐ̈ ܕ݁ܶܐܫܰܥܝܳܐ<EOS>ܢܒ݂ܺܝܳܐ <EOS> ܕ݁ܶܐܡܰܪ <EOS> ܩܳܠܳܐ ܕ݁ܩܳܪܶܐ ܒ݁ܚܽܘܪܒ݁ܳܐ <EOS> ܛܰܝܶܒ݂ܘ ܐܽܘܪܚܶܗ ܕ݁ܡܳܪܝܳܐ<EOS>ܘܰܬ݂ܪܽܘܨܘ ܒ݁ܰܦ݂ܩܰܥܬ݂ܳܐ ܫܒ݂ܺܝܠܶܐ̈ ܠܰܐܠܳܗܰܢ <EOS>ܟ݁ܽܠܗܽܘܢ ܢܰܚܠܶܐ̈ ܢܶܬ݂ܡܠܽܘܢ <EOS> ܘܟ݂ܽܠܗܽܘܢ ܛܽܘܪܶܐ̈ ܘܪܳܡܳܬ݂ܳܐ̈ <EOS>ܢܶܬ݂ܡܰܟ݁ܟ݂ܽܘܢ <EOS> ܘܢܶܗܘܶܐ ܥܰܪܡܳܐ ܠܫܰܦ݂ܝܳܐ <EOS> ܘܰܐܬ݂ܪܳܐ ܥܰܣܩܳܐ ܠܰܦ݂ܩܰܥܬ݂ܳܐ <EOS>ܘܢܶܚܙܶܐ ܟ݁ܽܠ ܒ݁ܣܰܪ ܚܰܝܶܐ̈ ܕ݁ܰܐܠܳܗܳܐ<EOS>ܘܶܐܡܰܪ ܗ̱ܘܳܐ ܠܟ݂ܶܢܫܶܐ̈ <EOS> ܐܰܝܠܶܝܢ ܕ݁ܳܐܬ݂ܶܝܢ ܗ̱ܘܰܘ ܠܘܳܬ݂ܶܗ<EOS>ܠܡܶܥܡܰܕ݂ <EOS> ܝܰܠܕ݁ܳܐ ܕ݁ܳܐܟ݂ܶܕ݂ܢܶܐ̈ ܡܰܢܽܘ ܚܰܘܺܝܟ݂ܽܘܢ ܠܡܶܥܪܰܩ ܡܶܢ ܪܽܘܓ݂ܙܳܐ<EOS>ܕ݁ܰܥܬ݂ܺܝܕ݂ <EOS>ܥܒ݂ܶܕ݂ܘ ܗܳܟ݂ܺܝܠ ܦ݁ܺܐܪܶܐ̈ ܕ݁ܫܳܘܶܝܢ ܠܰܬ݂ܝܳܒ݂ܽܘܬ݂ܳܐ <EOS> ܘܠܳܐ<EOS>ܬ݁ܫܰܪܽܘܢ ܠܡܺܐܡܰܪ ܒ݁ܢܰܦ݂ܫܟ݂ܽܘܢ ܇ ܕ݁ܰܐܒ݂ܳܐ ܐܺܝܬ݂ ܠܰܢ ܐܰܒ݂ܪܳܗܳܡ <EOS> ܐܳܡܰܪ ܐ̱ܢܳܐ<EOS>ܠܟ݂ܽܘܢ ܓ݁ܶܝܪ ܕ݁ܡܶܢ ܗܳܠܶܝܢ ܟ݁ܺܐܦ݂ܶܐ̈ ܡܶܫܟ݁ܰܚ ܐܰܠܳܗܳܐ ܠܰܡܩܳܡܽܘ ܒ݁ܢܰܝܳܐ̈<EOS>ܠܰܐܒ݂ܪܳܗܳܡ <EOS>ܗܳܐ ܕ݁ܶܝܢ ܢܳܪܓ݂ܳܐ ܣܺܝܡ ܥܰܠ ܥܶܩܳܪܳܐ ܕ݁ܺܐܝܠܳܢܶܐ̈ <EOS> ܟ݁ܽܠ<EOS>ܐܺܝܠܳܢܳܐ ܗܳܟ݂ܺܝܠ ܁ ܕ݁ܦ݂ܺܐܪܶܐ̈ ܛܳܒ݂ܶܐ̈ ܠܳܐ ܥܳܒ݂ܶܕ݂ ܡܶܬ݂ܦ݁ܣܶܩ <EOS> ܘܰܒ݂ܢܽܘܪܳܐ<EOS>ܢܳܦ݂ܶܠ<EOS>ܘܰܡܫܰܐܠܺܝܢ ܗ̱ܘܰܘ ܠܶܗ ܟ݁ܶܢܫܶܐ̈ <EOS> ܘܳܐܡܪܺܝܢ <EOS> ܡܳܢܳܐ ܗܳܟ݂ܺܝܠ<EOS>ܢܶܥܒ݁ܶܕ݂ <EOS>ܥܢܳܐ <EOS> ܘܶܐܡܰܪ ܠܗܽܘܢ <EOS> ܡܰܢ ܕ݁ܺܐܝܬ݂ ܠܶܗ ܬ݁ܰܪܬ݁ܶܝܢ̈<EOS>ܟ݁ܽܘܬ݁ܺܝܢܝܳܢ̈ ܢܶܬ݁ܶܠ ܠܡܰܢ ܕ݁ܠܰܝܬ݁ ܠܶܗ <EOS> ܘܡܰܢ ܕ݁ܺܐܝܬ݂ ܠܶܗ ܣܰܝܒ݁ܳܪܬ݁ܳܐ<EOS>ܗܳܟ݂ܰܢܳܐ ܢܶܥܒ݁ܶܕ݂ <EOS>ܘܶܐܬ݂ܰܘ ܐܳܦ݂ ܡܳܟ݂ܣܶܐ̈ ܠܡܶܥܡܰܕ݂ <EOS> ܘܳܐܡܪܺܝܢ ܠܶܗ <EOS> ܡܰܠܦ݂ܳܢܳܐ <EOS>ܡܳܢܳܐ ܢܶܥܒ݁ܶܕ݂ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܠܳܐ ܬ݁ܶܬ݂ܒ݁ܥܽܘܢ ܡܶܕ݁ܶܡ ܝܰܬ݁ܺܝܪ ܥܰܠ<EOS>ܡܳܐ ܕ݁ܰܦ݂ܩܺܝܕ݂ ܠܟ݂ܽܘܢ ܠܡܶܬ݂ܒ݁ܰܥ <EOS>ܘܰܡܫܰܐܠܺܝܢ ܗ̱ܘܰܘ ܠܶܗ ܦ݁ܳܠܚܰܝ̈ ܐܶܣܛܪܰܛܺܝܰܐ <EOS> ܘܳܐܡܪܺܝܢ <EOS> ܡܳܢܳܐ<EOS>ܢܶܥܒ݁ܶܕ݂ ܐܳܦ݂ ܚܢܰܢ <EOS> ܐܳܡܰܪ ܠܗܽܘܢ <EOS> ܠܳܐ ܒ݁ܐ̱ܢܳܫ ܬ݁ܶܬ݁ܛܰܓ݁ܪܽܘܢ <EOS> ܘܰܠܐ̱ܢܳܫ ܠܳܐ<EOS>ܬ݁ܶܥܫܩܽܘܢ <EOS> ܘܢܶܣܦ݁ܩܳܢ̈ ܠܟ݂ܽܘܢ ܐܳܦ݂ܣܳܘܢܝܳܬ݂ܟ݂ܽܘܢ̈<EOS>ܟ݁ܰܕ݂ ܕ݁ܶܝܢ ܡܰܣܒ݁ܰܪ ܗ̱ܘܳܐ ܥܰܡܳܐ ܥܰܠ ܝܽܘܚܰܢܳܢ ܘܟ݂ܽܠܗܽܘܢ<EOS>ܡܶܬ݂ܚܰܫܒ݂ܺܝܢ ܗ̱ܘܰܘ ܒ݁ܠܶܒ݁ܗܽܘܢ ܕ݁ܕ݂ܰܠܡܳܐ ܗܽܘܝܽܘ ܡܫܺܝܚܳܐ<EOS>ܥܢܳܐ ܝܽܘܚܰܢܳܢ ܘܶܐܡܰܪ ܠܗܽܘܢ <EOS> ܐܶܢܳܐ ܗܳܐ ܡܰܥܡܶܕ݂ ܐ̱ܢܳܐ ܠܟ݂ܽܘܢ<EOS>ܒ݁ܡܰܝܳܐ̈ <EOS> ܐܳܬ݂ܶܐ ܕ݁ܶܝܢ ܗܰܘ ܕ݁ܚܰܝܠܬ݂ܳܢ ܡܶܢܝ <EOS> ܗܰܘ ܕ݁ܠܳܐ ܫܳܘܶܐ ܐ̱ܢܳܐ ܕ݁ܶܐܫܪܶܐ<EOS>ܥܰܪܩܶܐ̈ ܕ݁ܰܡܣܳܢܰܘܗ̱ܝ̈ <EOS> ܗܽܘ ܢܰܥܡܶܕ݂ܟ݂ܽܘܢ ܒ݁ܪܽܘܚܳܐ ܕ݁ܩܽܘܕ݂ܫܳܐ ܘܰܒ݂ܢܽܘܪܳܐ<EOS>ܗܰܘ ܕ݁ܰܐܚܺܝܕ݂ ܪܰܦ݂ܫܳܐ ܒ݁ܺܐܝܕ݂ܶܗ <EOS> ܘܰܡܕ݂ܰܟ݁ܶܐ ܐܶܕ݁ܪܰܘܗ̱ܝ̈ <EOS>ܘܚܶܛܶܐ̈ ܟ݁ܳܢܶܫ ܠܰܐܘܨܪܰܘܗ̱ܝ̈ <EOS> ܘܬ݂ܶܒ݂ܢܳܐ ܢܰܘܩܶܕ݂ ܒ݁ܢܽܘܪܳܐ ܕ݁ܠܳܐ ܕ݁ܳܥܟ݁ܳܐ<EOS>ܐܳܦ݂ ܐ̱ܚܪܳܢܝܳܬ݂ܳܐ̈ ܕ݁ܶܝܢ ܣܰܓ݁ܺܝܳܐܬ݂ܳܐ̈ ܁ ܡܰܠܶܦ݂ ܗ̱ܘܳܐ <EOS>ܘܰܡܣܰܒ݁ܰܪ ܠܥܰܡܳܐ<EOS>ܗܶܪܳܘܕ݂ܶܣ ܕ݁ܶܝܢ ܛܶܛܪܰܪܟ݂ܰܐ ܡܶܛܽܠ ܕ݁ܡܶܬ݂ܟ݁ܣܶܣ ܗ̱ܘܳܐ ܡܶܢ<EOS>ܝܽܘܚܰܢܳܢ ܥܰܠ ܗܶܪܳܘܕ݂ܺܝܰܐ ܐܰܢ̱ܬ݁ܰܬ݂ ܦ݂ܺܝܠܺܝܦ݁ܳܘܣ ܐܰܚܽܘܗ̱ܝ ܘܥܰܠ ܟ݁ܽܠܗܶܝܢ<EOS>ܒ݁ܺܝܫܳܬ݂ܳܐ̈ ܕ݁ܥܳܒ݂ܶܕ݂ ܗ̱ܘܳܐ<EOS>ܐܰܘܣܶܦ݂ ܐܳܦ݂ ܗܳܕ݂ܶܐ ܥܰܠ ܟ݁ܽܠܗܶܝܢ ܘܚܰܒ݂ܫܶܗ ܠܝܽܘܚܰܢܳܢ ܒ݁ܶܝܬ݂<EOS>ܐܰܣܺܝܪܶܐ̈<EOS>ܗܘܳܐ ܕ݁ܶܝܢ ܟ݁ܰܕ݂ ܥܡܰܕ݂ ܟ݁ܽܠܶܗ ܥܰܡܳܐ ܘܳܐܦ݂ ܝܶܫܽܘܥ ܥܡܰܕ݂ <EOS>ܘܟ݂ܰܕ݂ ܡܨܰܠܶܐ ܐܶܬ݂ܦ݁ܬ݂ܰܚܘ ܫܡܰܝܳܐ <EOS>ܘܢܶܚܬ݁ܰܬ݂ ܪܽܘܚܳܐ ܕ݁ܩܽܘܕ݂ܫܳܐ ܥܠܰܘܗ̱ܝ <EOS> ܒ݁ܰܕ݂ܡܽܘܬ݂ ܓ݁ܽܘܫܡܳܐ<EOS>ܕ݁ܝܰܘܢܳܐ <EOS> ܘܩܳܠܳܐ ܗܘܳܐ ܡܶܢ ܫܡܰܝܳܐ <EOS> ܕ݁ܳܐܡܰܪ <EOS> ܐܰܢ̱ܬ݁ ܗ̱ܽܘ ܒ݁ܶܪܝ ܚܰܒ݁ܺܝܒ݂ܳܐ ܁<EOS>ܕ݁ܒ݂ܳܟ݂ ܐܶܨܛܒ݂ܺܝܬ݂<EOS>ܗܽܘ ܕ݁ܶܝܢ ܝܶܫܽܘܥ ܐܺܝܬ݂ܰܘܗ̱ܝ ܗ̱ܘܳܐ ܐܰܝܟ݂ ܒ݁ܰܪ ܫܢܺܝܢ̈<EOS>ܬ݁ܠܳܬ݂ܺܝܢ <EOS> ܘܡܶܣܬ݁ܒ݂ܰܪ ܗ̱ܘܳܐ ܒ݁ܰܪ ܝܰܘܣܶܦ݂ <EOS> ܒ݁ܰܪ ܗܶܠܺܝ <EOS>ܒ݁ܰܪ ܡܰܛܬ݂ܰܬ݂ <EOS> ܒ݁ܰܪ ܠܶܘܺܝ <EOS> ܒ݁ܰܪ ܡܶܠܟ݁ܺܝ <EOS> ܒ݁ܰܪ ܝܰܐܢܺܝ <EOS>ܒ݁ܰܪ ܝܰܘܣܶܦ݂ <EOS>ܒ݁ܰܪ ܡܰܬ݁ܬ݂ܰܐ <EOS> ܒ݁ܰܪ ܥܰܡܽܘܨ <EOS> ܒ݁ܰܪ ܢܰܚܽܘܡ <EOS> ܒ݁ܰܪ ܚܶܣܠܺܝ <EOS>ܒ݁ܰܪ ܢܰܓ݁ܺܝ <EOS>ܒ݁ܰܪ ܡܳܐܰܬ݂ <EOS> ܒ݁ܰܪ ܡܰܛܰܬ݂ <EOS> ܒ݁ܰܪ ܫܰܡܥܺܝ <EOS> ܒ݁ܰܪ ܝܰܘܣܶܦ݂ <EOS>ܒ݁ܰܪ ܝܺܗܽܘܕ݂ܳܐ <EOS>ܒ݁ܰܪ ܝܽܘܚܰܢܳܢ <EOS> ܒ݁ܰܪ ܪܳܣܳܐ <EOS> ܒ݁ܰܪ ܙܽܘܪܒ݁ܳܒ݂ܶܠ <EOS> ܒ݁ܰܪ<EOS>ܫܶܠܰܬ݂ܺܐܝܠ <EOS> ܒ݁ܰܪ ܢܺܪܺܝ <EOS>ܒ݁ܰܪ ܡܶܠܟ݁ܺܝ <EOS> ܒ݁ܰܪ ܐܰܕ݁ܺܝ <EOS> ܒ݁ܰܪ ܩܽܘܣܰܡ <EOS> ܒ݁ܰܪ ܐܶܠܡܽܘܕ݂ܳܕ݂<EOS><EOS> ܒ݁ܰܪ ܥܺܝܪ <EOS>ܒ݁ܰܪ ܝܽܘܣܺܐ <EOS> ܒ݁ܰܪ ܐܶܠܺܝܥܳܙܳܪ <EOS> ܒ݁ܰܪ ܝܽܘܪܰܡ <EOS> ܒ݁ܰܪ<EOS>ܡܰܬ݂ܺܝܬ݂ܳܐ <EOS> ܒ݁ܰܪ ܠܶܘܺܝ <EOS>ܒ݁ܰܪ ܫܶܡܥܽܘܢ <EOS> ܒ݁ܰܪ ܝܺܗܽܘܕ݂ܳܐ <EOS> ܒ݁ܰܪ ܝܰܘܣܶܦ݂ <EOS> ܒ݁ܰܪ ܝܽܘܢܳܡ <EOS>ܒ݁ܰܪ ܐܶܠܺܝܰܩܺܝ<EOS>ܒ݁ܰܪ ܡܰܠܝܳܐ <EOS> ܒ݁ܰܪ ܡܰܐܢܺܝ <EOS> ܒ݁ܰܪ ܡܰܛܬ݂ܳܐ <EOS> ܒ݁ܰܪ ܢܳܬ݂ܳܢ <EOS>ܒ݁ܰܪ ܕ݁ܰܘܺܝܕ݂ <EOS>ܒ݁ܰܪ ܐܺܝܫܰܝ <EOS> ܒ݁ܰܪ ܥܽܘܒ݂ܺܝܕ݂ <EOS> ܒ݁ܰܪ ܒ݁ܳܥܳܙ <EOS> ܒ݁ܰܪ ܣܰܠܡܳܘܢ <EOS>ܒ݁ܰܪ ܢܰܚܫܽܘܢ <EOS>ܒ݁ܰܪ ܥܰܡܺܝܢܳܕ݂ܳܒ݂ <EOS> ܒ݁ܰܪ ܐܳܪܳܡ <EOS> ܒ݁ܰܪ ܚܶܨܪܽܘܢ <EOS> ܒ݁ܰܪ ܦ݁ܰܪܨ <EOS>ܒ݁ܰܪ ܝܺܗܽܘܕ݂ܳܐ <EOS>ܒ݁ܰܪ ܝܰܥܩܽܘܒ݂ <EOS> ܒ݁ܰܪ ܐܺܝܣܚܳܩ <EOS> ܒ݁ܰܪ ܐܰܒ݂ܪܳܗܳܡ <EOS> ܒ݁ܰܪ ܬ݁ܰܪܰܚ<EOS><EOS> ܒ݁ܰܪ ܢܳܚܽܘܪ <EOS>ܒ݁ܰܪ ܣܳܪܽܘܓ݂ <EOS> ܒ݁ܰܪ ܐܰܪܥܽܘ <EOS> ܒ݁ܰܪ ܦ݁ܳܠܳܓ݂ <EOS> ܒ݁ܰܪ ܥܳܒ݂ܳܪ <EOS>ܒ݁ܰܪ ܫܳܠܳܚ <EOS>ܒ݁ܰܪ ܩܰܝܢܰܢ <EOS> ܒ݁ܰܪ ܐܰܪܦ݂ܰܟ݂ܫܳܪ <EOS> ܒ݁ܰܪ ܫܺܝܡ <EOS> ܒ݁ܰܪ ܢܽܘܚ <EOS>ܒ݁ܰܪ ܠܰܡܶܟ݂ <EOS>ܒ݁ܰܪ ܡܰܬ݂ܽܘܫܠܰܚ <EOS> ܒ݁ܰܪ ܚܢܽܘܟ݂ <EOS> ܒ݁ܰܪ ܝܰܪܕ݁ <EOS> ܒ݁ܰܪ<EOS>ܡܰܗܠܳܠܳܐܝܶܠ <EOS> ܒ݁ܰܪ ܩܰܝܢܰܢ <EOS>ܒ݁ܰܪ ܐܰܢܽܘܫ <EOS> ܒ݁ܰܪ ܫܺܝܬ݂ <EOS> ܒ݁ܰܪ ܐܳܕ݂ܳܡ <EOS> ܕ݁ܡܶܢ ܐܰܠܳܗܳܐ<EOS><EOS>ܝܶܫܽܘܥ ܕ݁ܶܝܢ ܁ ܟ݁ܰܕ݂ ܡܠܶܐ ܪܽܘܚܳܐ ܕ݁ܩܽܘܕ݂ܫܳܐ <EOS> ܗܦ݂ܰܟ݂ ܡܶܢ<EOS>ܝܽܘܪܕ݁ܢܳܢ <EOS> ܘܰܕ݂ܒ݂ܰܪܬ݂ܶܗ ܪܽܘܚܳܐ ܠܚܽܘܪܒ݁ܳܐ <EOS>ܝܰܘܡܳܬ݂ܳܐ̈ ܐܰܪܒ݁ܥܺܝܢ̈ ܕ݁ܢܶܬ݂ܢܰܣܶܐ ܡܶܢ ܐܳܟ݂ܶܠܩܰܪܨܳܐ ܘܠܳܐ<EOS>ܠܥܶܣ ܡܶܕ݁ܶܡ ܒ݁ܗܳܢܽܘܢ ܝܰܘܡܳܬ݂ܳܐ̈ <EOS> ܘܟ݂ܰܕ݂ ܫܰܠܶܡ ܐܶܢܽܘܢ ܠܚܰܪܬ݂ܳܐ ܟ݁ܦ݂ܶܢ <EOS>ܘܶܐܡܰܪ ܠܶܗ ܐܳܟ݂ܶܠܩܰܪܨܳܐ <EOS> ܐܶܢ ܒ݁ܪܶܗ ܐܰܢ̱ܬ݁ ܕ݁ܰܐܠܳܗܳܐ ܐܶܡܰܪ<EOS>ܠܟ݂ܺܐܦ݂ܳܐ ܗܳܕ݂ܶܐ ܕ݁ܬ݂ܶܗܘܶܐ ܠܰܚܡܳܐ <EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܶܗ <EOS> ܟ݁ܬ݂ܺܝܒ݂ ܗ̱ܘ <EOS> ܕ݁ܠܳܐ ܗ̱ܘܳܐ<EOS>ܒ݁ܠܰܚܡܳܐ ܒ݁ܰܠܚܽܘܕ݂ ܚܳܝܶܐ ܒ݁ܰܪܢܳܫܳܐ ܐܶܠܳܐ ܒ݁ܟ݂ܽܠ ܦ݁ܶܬ݂ܓ݂ܳܡ ܕ݁ܰܐܠܳܗܳܐ<EOS>ܘܰܐܣܩܶܗ ܣܳܛܳܢܳܐ ܠܛܽܘܪܳܐ ܪܳܡܳܐ <EOS> ܘܚܰܘܝܶܗ ܟ݁ܽܠܗܶܝܢ ܡܰܠܟ݁ܘܳܬ݂ܳܐ̈<EOS>ܕ݁ܰܐܪܥܳܐ ܒ݁ܥܶܕ݁ܳܢܳܐ ܙܥܽܘܪܳܐ <EOS>ܘܶܐܡܰܪ ܠܶܗ ܐܳܟ݂ܶܠܩܰܪܨܳܐ <EOS> ܠܳܟ݂ ܐܶܬ݁ܶܠ ܫܽܘܠܛܳܢܳܐ ܗܳܢܳܐ ܟ݁ܽܠܶܗ<EOS>ܘܫܽܘܒ݂ܚܶܗ <EOS> ܕ݁ܠܺܝ ܡܰܫܠܰܡ ܇ ܘܰܠܡܰܢ ܕ݁ܶܐܨܒ݁ܶܐ <EOS> ܝܳܗܶܒ݂ ܐ̱ܢܳܐ ܠܶܗ <EOS>ܐܶܢ ܗܳܟ݂ܺܝܠ ܬ݁ܶܣܓ݁ܽܘܕ݂ ܩܕ݂ܳܡܰܝ ܕ݁ܺܝܠܳܟ݂ ܢܶܗܘܶܐ ܟ݁ܽܠܶܗ<EOS><EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܶܗ <EOS> ܟ݁ܬ݂ܺܝܒ݂ ܗ̱ܘ ܕ݁ܰܠܡܳܪܝܳܐ ܐܰܠܳܗܳܟ݂<EOS>ܬ݁ܶܣܓ݁ܽܘܕ݂ <EOS> ܘܠܶܗ ܒ݁ܰܠܚܽܘܕ݂ܰܘܗ̱ܝ ܬ݁ܶܦ݂ܠܽܘܚ<EOS>ܘܰܐܝܬ݁ܝܶܗ ܠܽܐܘܪܺܫܠܶܡ <EOS> ܘܰܐܩܺܝܡܶܗ ܥܰܠ ܟ݁ܶܢܦ݂ܳܐ ܕ݁ܗܰܝܟ݁ܠܳܐ <EOS>ܘܶܐܡܰܪ ܠܶܗ <EOS> ܐܶܢ ܒ݁ܪܶܗ ܐܰܢ̱ܬ݁ ܕ݁ܰܐܠܳܗܳܐ ܐܰܪܡܳܐ ܢܰܦ݂ܫܳܟ݂ ܡܶܟ݁ܳܐ ܠܬ݂ܰܚܬ݁ <EOS>ܟ݁ܬ݂ܺܝܒ݂ ܓ݁ܶܝܪ ܕ݁ܰܠܡܰܠܰܐܟ݂ܰܘܗ̱ܝ̈ <EOS> ܢܦ݂ܰܩܶܕ݂ ܥܠܰܝܟ݁<EOS>ܕ݁ܰܢܢܰܛܪܽܘܢܳܟ݂ <EOS>ܘܥܰܠ ܕ݁ܪܳܥܰܝܗܽܘܢ̈ ܢܶܫܩܠܽܘܢܳܟ݂ ܕ݁ܠܳܐ ܬ݁ܶܬ݁ܩܶܠ ܪܶܓ݂ܠܳܟ݂<EOS>ܒ݁ܟ݂ܺܐܦ݂ܳܐ <EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ ܠܶܗ <EOS> ܐܰܡܺܝܪ ܗ̱ܘ <EOS> ܕ݁ܠܳܐ ܬ݁ܢܰܣܶܐ<EOS>ܠܡܳܪܝܳܐ ܐܰܠܳܗܳܟ݂<EOS>ܘܟ݂ܰܕ݂ ܫܰܠܶܡ ܐܳܟ݂ܶܠܩܰܪܨܳܐ ܟ݁ܽܠܗܽܘܢ ܢܶܣܝܽܘܢܰܘܗ̱ܝ̈ ܦ݁ܪܰܩ ܡܶܢ<EOS>ܠܘܳܬ݂ܶܗ ܥܰܕ݂ ܙܰܒ݂ܢܳܐ<EOS>ܘܰܗܦ݂ܰܟ݂ ܝܶܫܽܘܥ ܒ݁ܚܰܝܠܳܐ ܕ݁ܪܽܘܚܳܐ ܠܰܓ݂ܠܺܝܠܳܐ <EOS> ܘܰܢܦ݂ܰܩ<EOS>ܥܠܰܘܗ̱ܝ ܛܶܒ݁ܳܐ <EOS> ܒ݁ܟ݂ܽܠܶܗ ܐܰܬ݂ܪܳܐ ܕ݁ܰܚܕ݂ܳܪܰܝܗܽܘܢ̈ <EOS>ܘܗܽܘ ܡܰܠܶܦ݂ ܗ̱ܘܳܐ ܒ݁ܰܟ݂ܢܽܘܫܳܬ݂ܗܽܘܢ̈ ܘܡܶܫܬ݁ܰܒ݁ܰܚ ܗ̱ܘܳܐ ܡܶܢ<EOS>ܟ݁ܽܠ ܐ̱ܢܳܫ<EOS>ܘܶܐܬ݂ܳܐ ܠܢܳܨܪܰܬ݂ ܁ ܐܰܝܟ݁ܳܐ ܕ݁ܶܐܬ݂ܪܰܒ݁ܺܝ ܘܥܰܠ ܐܰܝܟ݁ܰܢܳܐ<EOS>ܕ݁ܰܡܥܳܕ݂ ܗ̱ܘܳܐ ܠܰܟ݂ܢܽܘܫܬ݁ܳܐ <EOS> ܒ݁ܝܰܘܡܳܐ ܕ݁ܫܰܒ݁ܬ݂ܳܐ <EOS> ܘܩܳܡ ܠܡܶܩܪܳܐ<EOS>ܘܶܐܬ݂ܺܝܗܶܒ݂ ܠܶܗ ܣܶܦ݂ܪܳܐ ܕ݁ܶܐܫܰܥܝܳܐ ܢܒ݂ܺܝܳܐ <EOS> ܘܰܦ݂ܬ݂ܰܚ ܝܶܫܽܘܥ<EOS>ܣܶܦ݂ܪܳܐ ܘܶܐܫܟ݁ܰܚ ܕ݁ܽܘܟ݁ܬ݂ܳܐ <EOS> ܐܰܝܟ݁ܳܐ ܕ݁ܰܟ݂ܬ݂ܺܝܒ݂ <EOS>ܪܽܘܚܶܗ ܕ݁ܡܳܪܝܳܐ ܥܠܰܝ <EOS> ܘܡܶܛܽܠ ܗܳܕ݂ܶܐ ܡܰܫܚܰܢܝ <EOS> ܠܰܡܣܰܒ݁ܳܪܽܘ<EOS>ܠܡܶܣܟ݁ܺܢܶܐ̈ <EOS> ܘܫܰܠܚܰܢܝ <EOS> ܠܡܰܐܣܳܝܽܘ ܠܰܬ݂ܒ݂ܺܝܪܰܝ̈ ܠܶܒ݁ܳܐ <EOS> ܘܰܠܡܰܟ݂ܪܳܙܽܘ ܠܰܫܒ݂ܰܝܳܐ̈<EOS>ܫܽܘܒ݂ܩܳܢܳܐ <EOS> ܘܠܰܥܘܺܝܪܶܐ̈ ܚܙܳܝܳܐ <EOS> ܘܠܰܡܫܰܪܳܪܽܘ ܠܰܬ݂ܒ݂ܺܝܪܶܐ̈ ܒ݁ܫܽܘܒ݂ܩܳܢܳܐ <EOS>ܘܰܠܡܰܟ݂ܪܳܙܽܘ ܫܰܢ̱ܬ݁ܳܐ ܡܩܰܒ݁ܰܠܬ݁ܳܐ ܠܡܳܪܝܳܐ <EOS>ܘܰܟ݂ܪܰܟ݂ ܣܶܦ݂ܪܳܐ <EOS> ܘܝܰܗܒ݁ܶܗ ܠܰܡܫܰܡܫܳܢܳܐ <EOS> ܘܶܐܙܰܠ ܝܺܬ݂ܶܒ݂ <EOS>ܟ݁ܽܠܗܽܘܢ ܕ݁ܶܝܢ ܕ݁ܒ݂ܰܟ݂ܢܽܘܫܬ݁ܳܐ ܥܰܝܢܰܝܗܽܘܢ̈ ܚܳܝܪܳܢ̈ ܗ̱ܘܰܝ̈ ܒ݁ܶܗ <EOS>ܘܫܰܪܺܝ ܠܡܺܐܡܰܪ ܠܘܳܬ݂ܗܽܘܢ <EOS> ܕ݁ܝܰܘܡܳܢܳܐ ܐܶܫܬ݁ܰܠܰܡ ܟ݁ܬ݂ܳܒ݂ܳܐ<EOS>ܗܳܢܳܐ ܒ݁ܶܐܕ݂ܢܰܝܟ݁ܽܘܢ̈ <EOS>ܘܣܳܗܕ݁ܺܝܢ ܗܘܰܘ ܠܶܗ ܟ݁ܽܠܗܽܘܢ <EOS> ܘܡܶܬ݁ܕ݁ܰܡܪܺܝܢ ܗ̱ܘܰܘ ܒ݁ܡܶܠܶܐ̈<EOS>ܕ݁ܛܰܝܒ݁ܽܘܬ݂ܳܐ ܕ݁ܢܳܦ݂ܩܳܢ̈ ܗ̱ܘܰܝ̈ ܡܶܢ ܦ݁ܽܘܡܶܗ <EOS> ܘܳܐܡܪܺܝܢ ܗ̱ܘܰܘ <EOS> ܠܳܐ ܗ̱ܘܳܐ ܗܳܢܳܐ<EOS>ܒ݁ܰܪ ܝܰܘܣܶܦ݂<EOS>ܐܳܡܰܪ ܠܗܽܘܢ ܝܶܫܽܘܥ <EOS> ܟ݁ܒ݂ܰܪ ܬ݁ܺܐܡܪܽܘܢ ܠܺܝ ܡܰܬ݂ܠܳܐ ܗܳܢܳܐ <EOS>ܐܳܣܝܳܐ ܐܰܣܳܐ ܢܰܦ݂ܫܳܟ݂ <EOS> ܘܟ݂ܽܠ ܕ݁ܰܫܡܰܥܢ ܁ ܕ݁ܰܥܒ݂ܰܕ݁ܬ݁ ܒ݁ܰܟ݂ܦ݂ܰܪܢܰܚܽܘܡ ܥܒ݂ܶܕ݂<EOS>ܐܳܦ݂ ܗܳܪܟ݁ܳܐ ܒ݁ܰܡܕ݂ܺܝܢ̱ܬ݁ܳܟ݂ <EOS>ܗ̱ܘ ܕ݁ܶܝܢ ܐܶܡܰܪ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܰܝܬ݁<EOS>ܢܒ݂ܺܝܳܐ ܕ݁ܡܶܬ݂ܩܰܒ݁ܰܠ ܒ݁ܰܡܕ݂ܺܝܢ̱ܬ݁ܶܗ <EOS>ܫܪܳܪܳܐ ܓ݁ܶܝܪ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܣܰܓ݁ܺܝ ܐܰܪܡܠܳܬ݂ܳܐ̈ ܐܺܝܬ݂<EOS>ܗ̱ܘܰܝ̈ ܒ݁ܺܐܝܣܪܳܝܶܠ <EOS> ܒ݁ܝܰܘܡܰܝ̈ ܐܺܠܺܝܳܐ ܢܒ݂ܺܝܳܐ ܇ ܟ݁ܰܕ݂ ܐܶܬ݁ܬ݁ܚܶܕ݂ܘ ܫܡܰܝܳܐ̈<EOS>ܫܢܺܝܢ̈ ܬ݁ܠܳܬ݂ ܘܝܰܪܚܶܐ̈ ܫܬ݁ܳܐ ܇ ܘܰܗܘܳܐ ܟ݁ܰܦ݂ܢܳܐ ܪܰܒ݁ܳܐ ܒ݁ܟ݂ܽܠܳܗ ܐܰܪܥܳܐ <EOS>ܘܰܠܘܳܬ݂ ܚܕ݂ܳܐ ܡܶܢܗܶܝܢ ܠܳܐ ܐܶܫܬ݁ܰܕ݁ܰܪ ܐܺܠܺܝܳܐ ܐܶܠܳܐ<EOS>ܠܨܰܪܦ݁ܰܬ݂ ܕ݁ܨܰܝܕ݁ܳܢ <EOS> ܠܘܳܬ݂ ܐܰܢ̱ܬ݁ܬ݂ܳܐ ܐܰܪܡܰܠܬ݁ܳܐ <EOS>ܘܣܰܓ݁ܺܝܶܐܐ̈ ܓ݁ܰܪܒ݁ܶܐ̈ ܐܺܝܬ݂ ܗ̱ܘܰܘ ܒ݁ܶܝܬ݂ ܐܺܝܣܪܳܝܶܠ <EOS>ܒ݁ܝܰܘܡܰܝ̈ ܐܶܠܺܝܫܰܥ ܢܒ݂ܺܝܳܐ ܇ ܘܚܰܕ݂ ܡܶܢܗܽܘܢ ܠܳܐ ܐܶܬ݁ܕ݁ܰܟ݁ܺܝ ܐܶܠܳܐ ܐܶܢ ܢܰܥܡܳܢ<EOS>ܐܰܪܡܳܝܳܐ <EOS>ܘܟ݂ܰܕ݂ ܫܡܰܥܘ ܗܳܠܶܝܢ ܁ ܗܳܢܽܘܢ ܕ݁ܒ݂ܰܟ݂ܢܽܘܫܬ݁ܳܐ ܐܶܬ݂ܡܠܺܝܘ<EOS>ܚܶܡܬ݁ܳܐ ܟ݁ܽܠܗܽܘܢ<EOS>ܘܩܳܡܘ ܐܰܦ݁ܩܽܘܗ̱ܝ ܠܒ݂ܰܪ ܡܶܢ ܡܕ݂ܺܝܢ̱ܬ݁ܳܐ ܘܰܐܝܬ݁ܝܽܘܗ̱ܝ<EOS>ܥܕ݂ܰܡܳܐ ܠܰܓ݂ܒ݂ܺܝܢܳܐ ܕ݁ܛܽܘܪܳܐ ܇ ܗܰܘ ܕ݁ܰܡܕ݂ܺܝܢ̱ܬ݁ܗܽܘܢ ܒ݁ܰܢܝܳܐ ܗ̱ܘܳܬ݂ ܥܠܰܘܗ̱ܝ <EOS>ܕ݁ܢܶܫܕ݁ܽܘܢܳܝܗ̱ܝ ܡܶܢ ܫܩܺܝܦ݂ܳܐ <EOS>ܗܽܘ ܕ݁ܶܝܢ ܥܒ݂ܰܪ ܒ݁ܰܝܢܳܬ݂ܗܽܘܢ ܘܶܐܙܰܠ<EOS>ܘܰܢܚܶܬ݂ ܠܰܟ݂ܦ݂ܰܪܢܰܚܽܘܡ ܡܕ݂ܺܝܢ̱ܬ݁ܳܐ ܕ݁ܰܓ݂ܠܺܝܠܳܐ ܘܡܰܠܶܦ݂<EOS>ܗ̱ܘܳܐ ܠܗܽܘܢ ܒ݁ܫܰܒ݁ܶܐ̈ <EOS>ܘܬ݂ܰܡܺܝܗܺܝܢ ܗܘܰܘ ܒ݁ܝܽܘܠܦ݁ܳܢܶܗ <EOS> ܕ݁ܰܡܫܰܠܛܳܐ ܗ̱ܘܳܬ݂ ܡܶܠܬ݂ܶܗ<EOS>ܘܺܐܝܬ݂ ܗ̱ܘܳܐ ܒ݁ܰܟ݂ܢܽܘܫܬ݁ܳܐ ܁ ܓ݁ܰܒ݂ܪܳܐ ܕ݁ܺܐܝܬ݂ ܗ̱ܘܳܐ ܒ݁ܶܗ <EOS>ܪܽܘܚܳܐ ܕ݁ܫܺܐܕ݂ܳܐ ܛܰܢܦ݂ܳܐ <EOS> ܘܰܙܥܰܩ ܒ݁ܩܳܠܳܐ ܪܳܡܳܐ <EOS>ܘܶܐܡܰܪ <EOS> ܫܒ݂ܽܘܩܰܝܢܝ <EOS> ܡܳܐ ܠܰܢ ܘܠܳܟ݂ ܁ ܝܶܫܽܘܥ ܅ ܢܳܨܪܳܝܳܐ <EOS>ܐܶܬ݂ܰܝܬ݁ ܠܡܰܘܒ݁ܳܕ݂ܽܘܬ݂ܰܢ <EOS> ܝܳܕ݂ܰܥ ܐ̱ܢܳܐ ܠܳܟ݂ ܡܰܢ ܐܰܢ̱ܬ݁ ܁ ܩܰܕ݁ܺܝܫܶܗ ܅ ܕ݁ܰܐܠܳܗܳܐ<EOS><EOS>ܘܰܟ݂ܐܳܐ ܒ݁ܶܗ ܝܶܫܽܘܥ <EOS> ܘܶܐܡܰܪ <EOS> ܣܟ݂ܽܘܪ ܦ݁ܽܘܡܳܟ݂ <EOS> ܘܦ݂ܽܘܩ<EOS>ܡܶܢܶܗ <EOS> ܘܰܫܕ݂ܳܝܗ̱ܝ ܫܺܐܕ݂ܳܐ ܒ݁ܰܡܨܰܥܬ݂ܳܐ ܘܰܢܦ݂ܰܩ ܡܶܢܶܗ <EOS> ܟ݁ܰܕ݂ ܠܳܐ ܣܪܰܚ ܒ݁ܶܗ<EOS>ܡܶܕ݁ܶܡ <EOS>ܘܬ݂ܶܡܗܳܐ ܪܰܒ݁ܳܐ ܐܶܚܰܕ݂ ܠܟ݂ܽܠܢܳܫ <EOS> ܘܰܡܡܰܠܠܺܝܢ ܗ̱ܘܰܘ ܁ ܥܰܡ<EOS>ܚܕ݂ܳܕ݂ܶܐ̈ ܘܳܐܡܪܺܝܢ <EOS> ܡܳܢܳܐ ܗ̱ܝ ܟ݁ܰܝ ܡܶܠܬ݂ܳܐ ܗܳܕ݂ܶܐ ܇ ܕ݁ܰܒ݂ܫܽܘܠܛܳܢܳܐ ܘܰܒ݂ܚܰܝܠܳܐ<EOS>ܦ݁ܳܩܕ݁ܳܐ ܠܪܽܘܚܶܐ̈ ܛܰܢܦ݂ܳܬ݂ܳܐ̈ <EOS> ܘܢܳܦ݂ܩܳܢ̈ <EOS>ܘܰܢܦ݂ܰܩ ܥܠܰܘܗ̱ܝ ܛܶܒ݁ܳܐ ܒ݁ܟ݂ܽܠܶܗ ܐܰܬ݂ܪܳܐ ܕ݁ܰܚܕ݂ܳܪܰܝܗܽܘܢ̈<EOS>ܘܟ݂ܰܕ݂ ܢܦ݂ܰܩ ܝܶܫܽܘܥ ܡܶܢ ܟ݁ܢܽܘܫܬ݁ܳܐ ܥܰܠ ܠܒ݂ܰܝܬ݁ܶܗ ܕ݁ܫܶܡܥܽܘܢ<EOS><EOS> ܘܰܚܡܳܬ݂ܶܗ ܕ݁ܫܶܡܥܽܘܢ <EOS> ܐܰܠܺܝܨܳܐ ܗ̱ܘܳܬ݂ ܒ݁ܶܐܫܳܬ݂ܳܐ ܪܰܒ݁ܬ݂ܳܐ <EOS> ܘܰܒ݂ܥܰܘ ܡܶܢܶܗ<EOS>ܡܶܛܽܠܳܬ݂ܳܗ <EOS>ܘܩܳܡ ܠܥܶܠ ܡܶܢܳܗ ܘܰܟ݂ܐܳܐ ܒ݁ܶܐܫܳܬ݂ܳܗ <EOS> ܘܰܫܒ݂ܰܩܬ݂ܳܗ <EOS>ܘܡܶܚܕ݂ܳܐ ܩܳܡܰܬ݂ <EOS> ܘܰܡܫܰܡܫܳܐ ܗ̱ܘܳܬ݂ ܠܗܽܘܢ<EOS>ܡܰܥܪܳܒ݂ܰܝ̈ ܫܶܡܫܳܐ ܕ݁ܶܝܢ ܟ݁ܽܠܗܽܘܢ ܐܰܝܠܶܝܢ ܕ݁ܺܐܝܬ݂ ܗ̱ܘܳܐ<EOS>ܠܗܽܘܢ ܟ݁ܪܺܝܗܶܐ̈ ܁ ܕ݁ܰܟ݂ܪܺܝܗܺܝܢ ܒ݁ܟ݂ܽܘܪܗܳܢܶܐ̈ ܡܫܰܚܠܦ݂ܶܐ̈ <EOS> ܐܰܝܬ݁ܺܝܘ ܐܶܢܽܘܢ<EOS>ܠܘܳܬ݂ܶܗ <EOS> ܗܽܘ ܕ݁ܶܝܢ ܥܰܠ ܚܰܕ݂ ܚܰܕ݂ ܡܶܢܗܽܘܢ ܁ ܐܺܝܕ݂ܶܗ ܣܳܐܶܡ ܗ̱ܘܳܐ <EOS> ܘܡܰܐܣܶܐ ܗ̱ܘܳܐ<EOS>ܠܗܽܘܢ <EOS>ܘܢܳܦ݂ܩܺܝܢ ܗ̱ܘܰܘ ܐܳܦ݂ ܫܺܐܕ݂ܶܐ̈ ܡܶܢ ܣܰܓ݁ܺܝܶܐܐ̈ <EOS> ܟ݁ܰܕ݂<EOS>ܡܰܙܥܩܺܝܢ <EOS> ܘܳܐܡܪܺܝܢ <EOS> ܕ݁ܰܐܢ̱ܬ݁ ܗ̱ܽܘ ܡܫܺܝܚܳܐ ܒ݁ܪܶܗ ܕ݁ܰܐܠܳܗܳܐ <EOS> ܘܟ݂ܳܐܶܐ ܗ̱ܘܳܐ<EOS>ܒ݁ܗܽܘܢ ܘܠܳܐ ܫܳܒ݂ܶܩ ܗ̱ܘܳܐ ܠܗܽܘܢ ܕ݁ܢܺܐܡܪܽܘܢ <EOS> ܕ݁ܝܳܕ݂ܥܺܝܢ ܕ݁ܗܽܘܝܽܘ ܡܫܺܝܚܳܐ<EOS>ܘܰܠܨܰܦ݂ܪܶܗ ܕ݁ܝܰܘܡܳܐ <EOS> ܢܦ݂ܰܩ ܐܶܙܰܠ ܠܶܗ ܠܰܐܬ݂ܪܳܐ ܚܽܘܪܒ݁ܳܐ <EOS>ܘܟ݂ܶܢܫܶܐ̈ ܒ݁ܳܥܶܝܢ ܗ̱ܘܰܘ ܠܶܗ <EOS> ܘܶܐܬ݂ܰܘ ܥܕ݂ܰܡܳܐ ܠܘܳܬ݂ܶܗ <EOS> ܘܰܐܚܕ݁ܽܘܗ̱ܝ <EOS> ܕ݁ܠܳܐ<EOS>ܢܺܐܙܰܠ ܠܶܗ ܡܶܢ ܠܘܳܬ݂ܗܽܘܢ <EOS>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܠܗܽܘܢ <EOS> ܕ݁ܳܐܦ݂ ܠܰܡܕ݂ܺܝܢܳܬ݂ܳܐ̈<EOS>ܐ̱ܚܪܳܢܝܳܬ݂ܳܐ̈ ܘܳܠܶܐ ܠܺܝ ܠܰܡܣܰܒ݁ܳܪܽܘ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS> ܕ݁ܥܰܠ ܗܳܕ݂ܶܐ ܗ̱ܘ<EOS>ܐܶܫܬ݁ܰܕ݁ܪܶܬ݂ <EOS>ܘܗܽܘ ܡܰܟ݂ܪܶܙ ܗ̱ܘܳܐ ܒ݁ܰܟ݂ܢܽܘܫܳܬ݂ܳܐ̈ ܕ݁ܰܓ݂ܠܺܝܠܳܐ<EOS>ܗܘܳܐ ܕ݁ܶܝܢ ܁ ܟ݁ܰܕ݂ ܟ݁ܢܰܫ ܥܠܰܘܗ̱ܝ ܟ݁ܶܢܫܳܐ ܠܡܶܫܡܰܥ ܡܶܠܬ݂ܳܐ<EOS>ܕ݁ܰܐܠܳܗܳܐ ܘܗܽܘ ܩܳܐܶܡ ܗ̱ܘܳܐ ܥܰܠ ܝܰܕ݂ ܝܰܡܬ݂ܳܐ ܕ݁ܓ݂ܶܢܶܣܰܪ <EOS>ܚܙܳܐ ܣܦ݂ܺܝܢܶܐ̈ ܬ݁ܰܪܬ݁ܶܝܢ̈ <EOS> ܕ݁ܩܳܝܡܳܢ̈ ܥܰܠ ܓ݁ܶܢ̱ܒ݂ ܝܰܡܬ݂ܳܐ <EOS>ܘܨܰܝܳܕ݂ܶܐ̈ ܕ݁ܰܣܠܶܩܘ ܡܶܢܗܶܝܢ <EOS> ܘܰܡܫܺܝܓ݂ܺܝܢ ܡܨܺܝܕ݂ܳܬ݂ܗܽܘܢ̈ <EOS>ܘܰܚܕ݂ܳܐ ܡܶܢܗܶܝܢ <EOS> ܕ݁ܫܶܡܥܽܘܢ ܗܘܳܬ݂ ܟ݁ܺܐܦ݂ܳܐ <EOS> ܘܰܣܠܶܩ ܝܶܫܽܘܥ<EOS>ܝܺܬ݂ܶܒ݂ ܒ݁ܳܗ <EOS> ܘܶܐܡܰܪ ܕ݁ܢܶܕ݂ܒ݁ܪܽܘܢܳܗ ܩܰܠܺܝܠ ܡܶܢ ܝܰܒ݂ܫܳܐ ܠܡܰܝܳܐ̈ <EOS> ܘܝܳܬ݂ܶܒ݂ ܗ̱ܘܳܐ<EOS><EOS> ܘܡܰܠܶܦ݂ ܡܶܢ ܣܦ݂ܺܝܢ̱ܬ݁ܳܐ ܠܟ݂ܶܢܫܳܐ<EOS>ܘܟ݂ܰܕ݂ ܫܬ݂ܶܩ ܡܶܢ ܡܰܡܠ̱ܠܶܗ ܐܶܡܰܪ ܠܫܶܡܥܽܘܢ <EOS> ܕ݁ܒ݂ܰܪܘ ܠܥܽܘܡܩܳܐ<EOS>ܘܰܐܪܡܰܘ ܡܨܺܝܕ݂ܬ݁ܟ݂ܽܘܢ ܠܨܰܝܕ݁ܳܐ<EOS>ܥܢܳܐ ܫܶܡܥܽܘܢ <EOS> ܘܶܐܡܰܪ ܠܶܗ <EOS> ܪܰܒ݁ܺܝ ܅ ܠܺܠܝܳܐ ܟ݁ܽܠܶܗ ܠܺܐܝܢ<EOS>ܘܡܶܕ݁ܶܡ ܠܳܐ ܐܶܚܰܕ݂ܢ ܥܰܠ ܡܶܠܬ݂ܳܟ݂ ܕ݁ܶܝܢ <EOS> ܪܳܡܶܐ ܐ̱ܢܳܐ ܡܨܺܝܕ݂ܬ݁ܳܐ <EOS>ܘܟ݂ܰܕ݂ ܗܳܕ݂ܶܐ ܥܒ݂ܰܕ݂ܘ ܚܒ݂ܰܫܘ ܢܽܘܢܶܐ̈ ܣܰܓ݁ܺܝܶܐܐ̈ ܕ݁ܛܳܒ݂ <EOS>ܘܡܶܨܛܰܪܝܳܐ ܗ̱ܘܳܬ݂ ܡܨܺܝܕ݂ܬ݁ܗܽܘܢ <EOS>ܘܰܪܡܰܙܘ ܠܚܰܒ݂ܪܰܝܗܽܘܢ̈ ܕ݁ܒ݂ܰܣܦ݂ܺܝܢ̱ܬ݁ܳܐ ܐ̱ܚܪܺܬ݂ܳܐ ܇ ܕ݁ܢܺܐܬ݂ܽܘܢ<EOS>ܢܥܰܕ݁ܪܽܘܢ ܐܶܢܽܘܢ <EOS> ܘܟ݂ܰܕ݂ ܐܶܬ݂ܰܘ ܡܠܰܘ ܐܶܢܶܝܢ̈ ܣܦ݂ܺܝܢܶܐ̈ ܬ݁ܰܪܬ݁ܰܝܗܶܝܢ̈ <EOS> ܐܰܝܟ݂<EOS>ܕ݁ܩܰܪܺܝܒ݂ܳܢ̈ ܗ̱ܘܰܝ̈ ܠܡܶܛܒ݁ܰܥ<EOS>ܟ݁ܰܕ݂ ܚܙܳܐ ܕ݁ܶܝܢ ܫܶܡܥܽܘܢ ܟ݁ܺܐܦ݂ܳܐ ܢܦ݂ܰܠ ܩܕ݂ܳܡ ܪܶܓ݂ܠܰܘܗ̱ܝ̈<EOS>ܕ݁ܝܶܫܽܘܥ <EOS> ܘܶܐܡܰܪ ܠܶܗ <EOS> ܒ݁ܳܥܶܐ ܐ̱ܢܳܐ ܡܶܢܳܟ݂ ܡܳܪܝ ܦ݁ܪܽܘܩ ܠܳܟ݂ ܡܶܢܝ <EOS> ܕ݁ܓ݂ܰܒ݂ܪܳܐ<EOS>ܐ̱ܢܳܐ ܚܰܛܳܝܳܐ <EOS>ܬ݁ܶܡܗܳܐ ܓ݁ܶܝܪ ܐܰܚܕ݁ܶܗ ܗ̱ܘܳܐ <EOS> ܘܰܠܟ݂ܽܠܗܽܘܢ ܕ݁ܥܰܡܶܗ ܇ ܥܰܠ<EOS>ܨܰܝܕ݁ܳܐ ܗܰܘ ܕ݁ܢܽܘܢܶܐ̈ ܕ݁ܨܳܕ݂ܘ <EOS>ܗܳܟ݂ܘܳܬ݂ ܕ݁ܶܝܢ ܐܳܦ݂ ܠܝܰܥܩܽܘܒ݂ ܁ ܘܰܠܝܽܘܚܰܢܳܢ <EOS> ܒ݁ܢܰܝ̈<EOS>ܙܰܒ݂ܕ݂ܰܝ ܇ ܕ݁ܺܐܝܬ݂ܰܝܗܽܘܢ ܗ̱ܘܰܘ ܫܰܘܬ݁ܳܦ݂ܶܐ̈ ܕ݁ܫܶܡܥܽܘܢ ܐܶܡܰܪ ܕ݁ܶܝܢ ܝܶܫܽܘܥ<EOS>ܠܫܶܡܥܽܘܢ <EOS> ܠܳܐ ܬ݁ܶܕ݂ܚܰܠ <EOS> ܡܶܢ ܗܳܫܳܐ ܒ݁ܢܰܝ̈ ܐ̱ܢܳܫܳܐ ܬ݁ܶܗܘܶܐ ܨܳܐܶܕ݂ ܠܚܰܝܶܐ̈ <EOS>ܘܩܰܪܶܒ݂ܘ ܐܶܢܶܝܢ̈ ܣܦ݂ܺܝܢܶܐ̈ ܠܰܐܪܥܳܐ <EOS> ܘܰܫܒ݂ܰܩܘ ܟ݁ܽܠ ܡܶܕ݁ܶܡ <EOS>ܘܶܐܬ݂ܰܘ ܒ݁ܳܬ݂ܪܶܗ<EOS>ܘܟ݂ܰܕ݂ ܗܘܳܐ ܝܶܫܽܘܥ ܒ݁ܰܚܕ݂ܳܐ ܡܶܢ ܡܕ݂ܺܝܢܳܬ݂ܳܐ̈ ܐܶܬ݂ܳܐ<EOS>ܓ݁ܰܒ݂ܪܳܐ ܕ݁ܰܡܠܶܐ ܟ݁ܽܠܶܗ ܓ݁ܰܪܒ݂ܳܐ <EOS> ܚܙܳܐ ܠܝܶܫܽܘܥ ܘܰܢܦ݂ܰܠ ܥܰܠ ܐܰܦ݁ܰܘܗ̱ܝ̈ ܁<EOS>ܘܒ݂ܳܥܶܐ ܗ̱ܘܳܐ ܡܶܢܶܗ <EOS> ܘܶܐܡܰܪ ܠܶܗ <EOS> ܡܳܪܝ ܐܶܢ ܨܳܒ݂ܶܐ ܐܰܢ̱ܬ݁ <EOS> ܡܶܫܟ݁ܰܚ ܐܰܢ̱ܬ݁<EOS>ܠܰܡܕ݂ܰܟ݁ܳܝܽܘܬ݂ܝ <EOS>ܘܰܦ݂ܫܰܛ ܐܺܝܕ݂ܶܗ ܝܶܫܽܘܥ ܁ ܩܪܶܒ݂ ܠܶܗ <EOS> ܘܶܐܡܰܪ ܠܶܗ <EOS> ܨܳܒ݂ܶܐ<EOS>ܐ̱ܢܳܐ ܁ ܐܶܬ݁ܕ݁ܰܟ݁ܳܐ <EOS> ܘܒ݂ܰܪ ܫܳܥܬ݂ܶܗ ܐܶܙܰܠ ܡܶܢܶܗ ܓ݁ܰܪܒ݂ܶܗ <EOS> ܘܶܐܬ݁ܕ݁ܰܟ݁ܺܝ <EOS>ܘܦ݂ܰܩܕ݂ܶܗ <EOS> ܕ݁ܰܠܐ̱ܢܳܫ ܠܳܐ ܬ݁ܺܐܡܰܪ <EOS> ܐܶܠܳܐ ܙܶܠ <EOS> ܚܰܘܳܐ<EOS>ܢܰܦ݂ܫܳܟ݂ ܠܟ݂ܳܗܢܶܐ̈ <EOS> ܘܩܰܪܶܒ݂ ܚܠܳܦ݂ ܬ݁ܰܕ݂ܟ݁ܺܝܬ݂ܳܟ݂ ܇ ܐܰܝܟ݁ܰܢܳܐ ܕ݁ܦ݂ܰܩܶܕ݂ ܡܽܘܫܶܐ <EOS>ܠܣܳܗܕ݁ܽܘܬ݂ܗܽܘܢ<EOS>ܘܰܢܦ݂ܰܩ ܥܠܰܘܗ̱ܝ ܛܶܒ݁ܳܐ ܝܰܬ݁ܺܝܪܳܐܝܺܬ݂ <EOS> ܘܡܶܬ݂ܟ݁ܰܢܰܫ ܗ̱ܘܳܐ<EOS>ܥܰܡܳܐ ܣܰܓ݁ܺܝܳܐܐ ܁ ܠܡܶܫܡܰܥ ܡܶܢܶܗ ܘܰܠܡܶܬ݂ܰܐܣܳܝܽܘ ܡܶܢ ܟ݁ܽܘܪܗܳܢܰܝܗܽܘܢ̈<EOS>ܗܽܘ ܕ݁ܶܝܢ ܡܫܰܢܶܐ ܗ̱ܘܳܐ ܠܕ݂ܰܒ݂ܪܳܐ <EOS> ܘܰܡܨܰܠܶܐ<EOS>ܘܰܗܘܳܐ ܒ݁ܚܰܕ݂ ܡܶܢ ܝܰܘܡܳܬ݂ܳܐ̈ <EOS> ܟ݁ܰܕ݂ ܡܰܠܶܦ݂ ܗ̱ܘܳܐ ܝܶܫܽܘܥ<EOS>ܝܳܬ݂ܒ݁ܺܝܢ ܗ̱ܘܰܘ ܦ݁ܪܺܝܫܶܐ̈ ܘܡܰܠܦ݂ܰܝ̈ ܢܳܡܽܘܣܳܐ ܇ ܕ݁ܶܐܬ݂ܰܘ ܗ̱ܘܰܘ ܡܶܢ ܟ݁ܽܠ ܩܽܘܪܝܳܐ̈<EOS>ܕ݁ܰܓ݂ܠܺܝܠܳܐ ܘܕ݂ܺܝܗܽܘܕ݂ ܘܕ݂ܽܐܘܪܺܫܠܶܡ <EOS> ܘܚܰܝܠܳܐ ܕ݁ܡܳܪܝܳܐ <EOS> ܐܺܝܬ݂ܰܘܗ̱ܝ ܗ̱ܘܳܐ<EOS>ܠܡܰܐܣܳܝܽܘܬ݂ܗܽܘܢ<EOS>ܘܐ̱ܢܳܫܳܐ̈ ܐܰܝܬ݁ܺܝܘ ܒ݁ܥܰܪܣܳܐ ܓ݁ܰܒ݂ܪܳܐ ܚܰܕ݂ <EOS> ܡܫܰܪܝܳܐ <EOS>ܘܒ݂ܳܥܶܝܢ ܗ̱ܘܰܘ ܕ݁ܢܰܥܠܽܘܢ <EOS> ܢܣܺܝܡܽܘܢܳܝܗ̱ܝ ܩܕ݂ܳܡܰܘܗ̱ܝ <EOS>ܘܟ݂ܰܕ݂ ܠܳܐ ܐܶܫܟ݁ܰܚܘ ܕ݁ܰܐܝܟ݁ܰܢܳܐ ܢܰܥܠܽܘܢܳܝܗ̱ܝ ܡܶܛܽܠ<EOS>ܣܽܘܓ݂ܳܐܐ ܕ݁ܥܰܡܳܐ ܣܠܶܩܘ ܠܗܽܘܢ ܠܶܐܓ݁ܳܪܳܐ ܘܫܰܒ݁ܽܘܗ̱ܝ ܥܰܡ ܥܰܪܣܶܗ ܁ ܡܶܢ<EOS>ܬ݁ܰܛܠܺܝܠܳܐ ܠܰܡܨܰܥܬ݂ܳܐ <EOS> ܩܕ݂ܳܡܰܘܗ̱ܝ ܕ݁ܝܶܫܽܘܥ<EOS>ܟ݁ܰܕ݂ ܚܙܳܐ ܕ݁ܶܝܢ ܝܶܫܽܘܥ ܗܰܝܡܳܢܽܘܬ݂ܗܽܘܢ <EOS> ܐܶܡܰܪ ܠܗܰܘ ܡܫܰܪܝܳܐ<EOS><EOS> ܓ݁ܰܒ݂ܪܳܐ <EOS> ܫܒ݂ܺܝܩܺܝܢ ܠܳܟ݂ ܚܛܳܗܰܝܟ݁̈ <EOS>ܘܫܰܪܺܝܘ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܡܶܬ݂ܚܰܫܒ݂ܺܝܢ <EOS> ܘܳܐܡܪܺܝܢ <EOS> ܡܰܢܽܘ<EOS>ܗܳܢܳܐ ܕ݁ܰܡܡܰܠܶܠ ܓ݁ܽܘܕ݁ܳܦ݂ܳܐ <EOS> ܡܰܢܽܘ ܡܶܫܟ݁ܰܚ ܠܡܶܫܒ݁ܰܩ ܚܛܳܗܶܐ̈ ܇ ܐܶܠܳܐ ܐܶܢ ܐܰܠܳܗܳܐ<EOS>ܒ݁ܰܠܚܽܘܕ݂ <EOS>ܝܶܫܽܘܥ ܕ݁ܶܝܢ ܝܺܕ݂ܰܥ ܡܰܚܫܒ݂ܳܬ݂ܗܽܘܢ̈ ܘܰܥܢܳܐ <EOS> ܘܶܐܡܰܪ ܠܗܽܘܢ <EOS>ܡܳܢܳܐ ܡܶܬ݂ܚܰܫܒ݂ܺܝܢ ܐܢ̱ܬ݁ܽܘܢ ܒ݁ܠܶܒ݁ܟ݂ܽܘܢ <EOS>ܐܰܝܕ݂ܳܐ ܦ݁ܫܺܝܩܳܐ ܠܡܺܐܡܰܪ <EOS> ܕ݁ܰܫܒ݂ܺܝܩܺܝܢ ܠܳܟ݂ ܚܛܳܗܰܝܟ݁̈ ܐܰܘ<EOS>ܠܡܺܐܡܰܪ <EOS> ܩܽܘܡ ܗܰܠܶܟ݂ <EOS>ܕ݁ܬ݂ܶܕ݁ܥܽܘܢ ܕ݁ܶܝܢ ܕ݁ܫܰܠܺܝܛ ܗ̱ܽܘ ܒ݁ܪܶܗ ܕ݁ܐ̱ܢܳܫܳܐ ܁ ܒ݁ܰܐܪܥܳܐ<EOS>ܕ݁ܢܶܫܒ݁ܽܘܩ ܚܛܳܗܶܐ̈ ܐܳܡܰܪ ܠܰܡܫܰܪܝܳܐ <EOS> ܠܳܟ݂ ܐܳܡܰܪ ܐ̱ܢܳܐ <EOS> ܩܽܘܡ ܁ ܫܩܽܘܠ ܥܰܪܣܳܟ݂ <EOS>ܘܙܶܠ ܠܒ݂ܰܝܬ݁ܳܟ݂ <EOS>ܘܡܶܚܕ݂ܳܐ ܩܳܡ ܠܥܺܢܰܝܗܽܘܢ̈ ܁ ܘܰܫܩܰܠ ܥܰܪܣܶܗ ܘܶܐܙܰܠ ܠܒ݂ܰܝܬ݁ܶܗ<EOS>ܟ݁ܰܕ݂ ܡܫܰܒ݁ܰܚ ܠܰܐܠܳܗܳܐ<EOS>ܘܬ݂ܶܡܗܳܐ ܐܶܚܰܕ݂ ܠܟ݂ܽܠܢܳܫ <EOS> ܘܰܡܫܰܒ݁ܚܺܝܢ ܗ̱ܘܰܘ ܠܰܐܠܳܗܳܐ <EOS>ܘܶܐܬ݂ܡܠܺܝܘ ܕ݁ܶܚܠܬ݂ܳܐ ܁ ܘܳܐܡܪܺܝܢ <EOS> ܕ݁ܰܚܙܰܝܢ ܝܰܘܡܳܢܳܐ ܬ݁ܶܕ݂ܡܪܳܬ݂ܳܐ̈<EOS>ܒ݁ܳܬ݂ܰܪ ܗܳܠܶܝܢ ܢܦ݂ܰܩ ܝܶܫܽܘܥ ܘܰܚܙܳܐ ܡܳܟ݂ܣܳܐ ܕ݁ܰܫܡܶܗ ܠܶܘܺܝ <EOS>ܕ݁ܝܳܬ݂ܶܒ݂ ܒ݁ܶܝܬ݂ ܡܳܟ݂ܣܶܐ̈ <EOS> ܘܶܐܡܰܪ ܠܶܗ <EOS> ܬ݁ܳܐ ܒ݁ܳܬ݂ܰܪܝ <EOS>ܘܰܫܒ݂ܰܩ ܟ݁ܽܠ ܡܶܕ݁ܶܡ <EOS> ܘܩܳܡ ܐܶܙܰܠ ܒ݁ܳܬ݂ܪܶܗ<EOS>ܘܰܥܒ݂ܰܕ݂ ܠܶܗ ܠܶܘܺܝ ܒ݁ܒ݂ܰܝܬ݁ܶܗ ܩܽܘܒ݁ܳܠܳܐ ܪܰܒ݁ܳܐ <EOS> ܘܺܐܝܬ݂<EOS>ܗ̱ܘܳܐ ܟ݁ܶܢܫܳܐ ܣܰܓ݁ܺܝܳܐܐ ܕ݁ܡܳܟ݂ܣܶܐ̈ ܘܕ݂ܰܐ̱ܚܪܳܢܶܐ̈ <EOS> ܕ݁ܰܣܡܺܝܟ݂ܺܝܢ ܗܘܰܘ ܥܰܡܗܽܘܢ<EOS><EOS>ܘܪܳܛܢܺܝܢ ܗ̱ܘܰܘ ܣܳܦ݂ܪܶܐ̈ ܘܰܦ݂ܪܺܝܫܶܐ̈ <EOS> ܘܳܐܡܪܺܝܢ<EOS>ܠܬ݂ܰܠܡܺܝܕ݂ܰܘܗ̱ܝ̈ <EOS> ܠܡܳܢܳܐ ܥܰܡ ܡܳܟ݂ܣܶܐ̈ ܘܚܰܛܳܝܶܐ̈ ܁ ܐܳܟ݂ܠܺܝܢ ܐܢ̱ܬ݁ܽܘܢ ܘܫܳܬ݂ܶܝܢ<EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܠܳܐ ܡܶܬ݂ܒ݁ܥܶܐ ܐܳܣܝܳܐ<EOS>ܠܰܚܠܺܝܡܶܐ̈ ܐܶܠܳܐ ܠܰܐܝܠܶܝܢ ܕ݁ܒ݂ܺܝܫ ܒ݁ܺܝܫ ܥܒ݂ܺܝܕ݂ܺܝܢ <EOS>ܠܳܐ ܐܶܬ݂ܺܝܬ݂ ܕ݁ܶܐܩܪܶܐ ܠܙܰܕ݁ܺܝܩܶܐ̈ ܐܶܠܳܐ ܠܚܰܛܳܝܶܐ̈<EOS>ܠܰܬ݂ܝܳܒ݂ܽܘܬ݂ܳܐ <EOS>ܗܶܢܽܘܢ ܕ݁ܶܝܢ ܐܳܡܪܺܝܢ ܠܶܗ <EOS> ܠܡܳܢܳܐ ܬ݁ܰܠܡܺܝܕ݂ܰܘܗ̱ܝ̈ ܕ݁ܝܽܘܚܰܢܳܢ<EOS>ܨܳܝܡܺܝܢ ܐܰܡܺܝܢܳܐܝܺܬ݂ ܘܰܡܨܰܠܶܝܢ <EOS> ܐܳܦ݂ ܕ݁ܰܦ݂ܪܺܝܫܶܐ̈ ܇ ܕ݁ܺܝܠܳܟ݂ ܕ݁ܶܝܢ ܐܳܟ݂ܠܺܝܢ<EOS>ܘܫܳܬ݂ܶܝܢ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܠܳܐ ܡܶܫܟ݁ܚܺܝܢ ܐܢ̱ܬ݁ܽܘܢ ܠܰܒ݂ܢܰܘܗ̱ܝ̈<EOS>ܕ݁ܰܓ݂ܢܽܘܢܳܐ ܇ ܟ݁ܡܳܐ ܕ݁ܚܰܬ݂ܢܳܐ ܥܰܡܗܽܘܢ <EOS> ܕ݁ܬ݂ܶܥܒ݁ܕ݂ܽܘܢ ܕ݁ܰܢܨܽܘܡܽܘܢ <EOS>ܢܺܐܬ݂ܽܘܢ ܕ݁ܶܝܢ ܝܰܘܡܳܬ݂ܳܐ̈ ܁ ܟ݁ܰܕ݂ ܢܶܬ݁ܬ݁ܪܺܝܡ ܚܰܬ݂ܢܳܐ ܡܶܢܗܽܘܢ<EOS>ܗܳܝܕ݁ܶܝܢ ܢܨܽܘܡܽܘܢ ܒ݁ܗܳܢܽܘܢ ܝܰܘܡܳܬ݂ܳܐ̈<EOS>ܘܶܐܡܰܪ ܠܗܽܘܢ ܡܰܬ݂ܠܳܐ <EOS> ܕ݁ܠܳܐ ܐ̱ܢܳܫ ܩܳܐܶܕ݂ ܐܽܘܪܩܰܥܬ݂ܳܐ ܡܶܢ<EOS>ܡܳܐܢܳܐ ܚܰܕ݂̱ܬ݂ܳܐ ܇ ܘܪܳܡܶܐ ܥܰܠ ܡܳܐܢܳܐ ܒ݁ܠܳܝܳܐ <EOS> ܕ݁ܠܳܐ ܠܚܰܕ݂̱ܬ݂ܳܐ ܩܳܐܶܕ݂ ܁<EOS>ܘܠܰܒ݂ܠܳܝܳܐ <EOS> ܠܳܐ ܫܳܠܡܳܐ ܐܽܘܪܩܰܥܬ݂ܳܐ ܕ݁ܡܶܢ ܚܰܕ݂̱ܬ݂ܳܐ <EOS>ܘܠܳܐ ܐ̱ܢܳܫ ܪܳܡܶܐ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܒ݁ܠܳܝܳܬ݂ܳܐ̈ <EOS>ܘܶܐܢ ܕ݁ܶܝܢ ܠܳܐ ܡܒ݂ܰܙܰܥ ܚܰܡܪܳܐ ܚܰܕ݂̱ܬ݂ܳܐ ܠܙܶܩܶܐ̈ <EOS> ܘܗܽܘ ܚܰܡܪܳܐ ܡܶܬ݂ܶܐܫܶܕ݂ ܇<EOS>ܘܙܶܩܶܐ̈ ܐܳܒ݂ܕ݁ܳܢ̈ <EOS>ܐܶܠܳܐ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܚܰܕ݂̱ܬ݁ܳܬ݂ܳܐ̈ ܪܳܡܶܝܢ<EOS>ܘܰܬ݂ܪܰܝܗܽܘܢ̈ ܡܶܬ݂ܢܰܛܪܺܝܢ <EOS>ܘܠܳܐ ܐ̱ܢܳܫ ܫܳܬ݂ܶܐ ܚܰܡܪܳܐ ܥܰܬ݁ܺܝܩܳܐ ܇ ܘܡܶܚܕ݂ܳܐ ܒ݁ܳܥܶܐ<EOS>ܚܰܕ݂̱ܬ݂ܳܐ <EOS> ܐܳܡܰܪ ܓ݁ܶܝܪ <EOS> ܥܰܬ݁ܺܝܩܳܐ ܒ݁ܰܣܺܝܡ<EOS>ܗܘܳܐ ܕ݁ܶܝܢ ܒ݁ܫܰܒ݁ܬ݂ܳܐ ܟ݁ܰܕ݂ ܡܗܰܠܶܟ݂ ܝܶܫܽܘܥ ܒ݁ܶܝܬ݂ ܙܰܪܥܶܐ̈<EOS>ܬ݁ܰܠܡܺܝܕ݂ܰܘܗ̱ܝ̈ ܡܳܠܓ݁ܺܝܢ ܗ̱ܘܰܘ ܫܶܒ݁ܠܶܐ̈ ܘܦ݂ܳܪܟ݁ܺܝܢ ܒ݁ܺܐܝܕ݂ܰܝܗܽܘܢ̈ <EOS> ܘܳܐܟ݂ܠܺܝܢ<EOS><EOS>ܐ̱ܢܳܫܺܝܢ̈ ܕ݁ܶܝܢ ܡܶܢ ܦ݁ܪܺܝܫܶܐ̈ ܐܳܡܪܺܝܢ ܠܗܽܘܢ <EOS> ܡܳܢܳܐ ܥܳܒ݂ܕ݁ܺܝܢ<EOS>ܐܢ̱ܬ݁ܽܘܢ ܁ ܡܶܕ݁ܶܡ ܕ݁ܠܳܐ ܫܰܠܺܝܛ ܠܡܶܥܒ݁ܰܕ݂ ܒ݁ܫܰܒ݁ܬ݂ܳܐ <EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܘܠܳܐ ܗܳܕ݂ܶܐ ܩܪܰܝܬ݁ܽܘܢ ܡܶܕ݁ܶܡ<EOS>ܕ݁ܰܥܒ݂ܰܕ݂ ܕ݁ܰܘܺܝܕ݂ ܟ݁ܰܕ݂ ܟ݁ܦ݂ܶܢ ܁ ܗܽܘ ܘܰܐܝܠܶܝܢ ܕ݁ܥܰܡܶܗ<EOS>ܕ݁ܥܰܠ ܠܒ݂ܰܝܬ݁ܶܗ ܕ݁ܰܐܠܳܗܳܐ ܘܠܰܚܡܳܐ ܕ݁ܦ݂ܳܬ݂ܽܘܪܶܗ ܕ݁ܡܳܪܝܳܐ ܁<EOS>ܢܣܰܒ݂ ܐܶܟ݂ܰܠ ܘܝܰܗ̱ܒ݂ ܠܰܐܝܠܶܝܢ ܕ݁ܥܰܡܶܗ ܗܰܘ ܕ݁ܠܳܐ ܫܰܠܺܝܛ ܗ̱ܘܳܐ ܠܡܶܐܟ݂ܰܠ ܇<EOS>ܐܶܠܳܐ ܠܟ݂ܳܗܢܶܐ̈ ܒ݁ܰܠܚܽܘܕ݂ <EOS>ܘܶܐܡܰܪ ܠܗܽܘܢ <EOS> ܕ݁ܡܳܪܳܗ ܗ̱ܽܘ ܕ݁ܫܰܒ݁ܬ݂ܳܐ ܒ݁ܪܶܗ ܕ݁ܐ̱ܢܳܫܳܐ<EOS>ܗܘܳܐ ܕ݁ܶܝܢ ܠܫܰܒ݁ܬ݂ܳܐ ܐ̱ܚܪܺܬ݂ܳܐ ܥܰܠ ܠܰܟ݂ܢܽܘܫܬ݁ܳܐ <EOS> ܘܡܰܠܶܦ݂<EOS>ܗ̱ܘܳܐ <EOS> ܘܺܐܝܬ݂ ܗ̱ܘܳܐ ܬ݁ܰܡܳܢ ܓ݁ܰܒ݂ܪܳܐ <EOS> ܕ݁ܺܐܝܕ݂ܶܗ ܕ݁ܝܰܡܺܝܢܳܐ ܝܰܒ݁ܺܝܫܳܐ ܗ̱ܘܳܬ݂<EOS><EOS>ܘܣܳܦ݂ܪܶܐ̈ ܘܰܦ݂ܪܺܝܫܶܐ̈ ܢܳܛܪܺܝܢ ܗ̱ܘܰܘ ܠܶܗ ܕ݁ܶܐܢ ܗܽܘ ܕ݁ܡܰܐܣܶܐ<EOS>ܒ݁ܫܰܒ݁ܬ݂ܳܐ <EOS> ܕ݁ܢܶܫܟ݁ܚܽܘܢ ܢܶܐܟ݂ܠܽܘܢ ܩܰܪܨܰܘܗ̱ܝ̈ <EOS>ܗܽܘ ܕ݁ܶܝܢ ܝܺܕ݂ܰܥ ܡܰܚܫܒ݂ܳܬ݂ܗܽܘܢ̈ ܘܶܐܡܰܪ ܠܗܰܘ ܓ݁ܰܒ݂ܪܳܐ <EOS>ܕ݁ܝܰܒ݁ܺܝܫܳܐ ܐܺܝܕ݂ܶܗ <EOS> ܩܽܘܡ ܬ݁ܳܐ ܠܳܟ݂ ܠܡܶܨܥܰܬ݂ ܟ݁ܢܽܘܫܬ݁ܳܐ <EOS> ܘܟ݂ܰܕ݂ ܐܶܬ݂ܳܐ ܘܩܳܡ<EOS>ܐܶܡܰܪ ܠܗܽܘܢ ܝܶܫܽܘܥ <EOS> ܐܶܫܰܐܶܠܟ݂ܽܘܢ <EOS> ܡܳܢܳܐ ܫܰܠܺܝܛ ܒ݁ܫܰܒ݁ܬ݂ܳܐ ܁<EOS>ܕ݁ܛܳܒ݂ ܠܡܶܥܒ݁ܰܕ݂ ܐܰܘ ܕ݁ܒ݂ܺܝܫ <EOS> ܢܰܦ݂ܫܳܐ ܠܡܰܚܳܝܽܘ ܐܰܘ ܠܡܰܘܒ݁ܳܕ݂ܽܘ <EOS>ܘܚܳܪ ܒ݁ܗܽܘܢ <EOS> ܒ݁ܟ݂ܽܠܗܽܘܢ <EOS> ܘܶܐܡܰܪ ܠܶܗ ܦ݁ܫܽܘܛ ܐܺܝܕ݂ܳܟ݂ <EOS>ܘܰܦ݂ܫܰܛ <EOS> ܘܬ݂ܶܩܢܰܬ݂ ܐܺܝܕ݂ܶܗ <EOS> ܐܰܝܟ݂ ܚܒ݂ܰܪܬ݁ܳܗ<EOS>ܗܶܢܽܘܢ ܕ݁ܶܝܢ ܐܶܬ݂ܡܠܺܝܘ ܚܣܳܡܳܐ <EOS> ܘܰܡܡܰܠܠܺܝܢ ܗ̱ܘܰܘ ܚܰܕ݂ ܥܰܡ<EOS>ܚܰܕ݂ ܕ݁ܡܳܢܳܐ ܢܶܥܒ݁ܕ݂ܽܘܢ ܠܶܗ ܠܝܶܫܽܘܥ <EOS>ܗܘܳܐ ܕ݁ܶܝܢ ܒ݁ܝܰܘܡܳܬ݂ܳܐ̈ ܗܳܢܽܘܢ ܢܦ݂ܰܩ ܝܶܫܽܘܥ ܠܛܽܘܪܳܐ<EOS>ܠܰܡܨܰܠܳܝܽܘ <EOS> ܘܬ݂ܰܡܳܢ ܐܰܓ݁ܰܗ ܗ̱ܘܳܐ <EOS> ܒ݁ܰܨܠܽܘܬ݂ܶܗ ܕ݁ܰܐܠܳܗܳܐ <EOS>ܘܟ݂ܰܕ݂ ܢܶܓ݂ܗܰܬ݂ ܩܪܳܐ ܠܬ݂ܰܠܡܺܝܕ݂ܰܘܗ̱ܝ̈ <EOS> ܘܰܓ݂ܒ݂ܳܐ ܡܶܢܗܽܘܢ <EOS>ܬ݁ܪܶܥܣܰܪ̈ <EOS> ܗܳܢܽܘܢ ܕ݁ܰܫܠܺܝܚܶܐ̈ ܫܰܡܺܝ ܐܶܢܽܘܢ<EOS>ܫܶܡܥܽܘܢ ܗܰܘ ܕ݁ܫܰܡܺܝ ܟ݁ܺܐܦ݂ܳܐ ܘܰܐܢܕ݁ܪܶܐܘܳܣ ܐܰܚܽܘܗ̱ܝ <EOS>ܘܝܰܥܩܽܘܒ݂ ܁ ܘܝܽܘܚܰܢܳܢ <EOS> ܘܦ݂ܺܝܠܺܝܦ݁ܳܘܣ ܁ ܘܒ݂ܰܪ ܬ݁ܽܘܠܡܰܝ <EOS>ܘܡܰܬ݁ܰܝ ܁ ܘܬ݂ܳܐܘܡܰܐ <EOS> ܘܝܰܥܩܽܘܒ݂ ܒ݁ܰܪ ܚܰܠܦ݂ܰܝ <EOS> ܘܫܶܡܥܽܘܢ<EOS>ܕ݁ܡܶܬ݂ܩܪܶܐ ܛܰܢܳܢܳܐ <EOS>ܘܺܝܗܽܘܕ݂ܳܐ ܒ݁ܰܪ ܝܰܥܩܽܘܒ݂ <EOS> ܘܺܝܗܽܘܕ݂ܳܐ ܣܟ݂ܰܪܝܽܘܛܳܐ ܁ ܗܰܘ<EOS>ܕ݁ܰܗܘܳܐ ܡܰܫܠܡܳܢܳܐ<EOS>ܘܰܢܚܶܬ݂ ܥܰܡܗܽܘܢ ܝܶܫܽܘܥ <EOS> ܘܩܳܡ ܒ݁ܰܦ݂ܩܰܥܬ݂ܳܐ <EOS> ܘܟ݂ܶܢܫܳܐ<EOS>ܣܰܓ݁ܺܝܳܐܐ ܕ݁ܬ݂ܰܠܡܺܝܕ݂ܰܘܗ̱ܝ̈ ܘܣܽܘܓ݂ܳܐܐ ܕ݁ܟ݂ܶܢܫܳܐ ܕ݁ܥܰܡܳܐ <EOS> ܡܶܢ ܟ݁ܽܠܳܗ ܝܺܗܽܘܕ݂ ܇<EOS>ܘܡܶܢ ܐܽܘܪܺܫܠܶܡ ܘܡܶܢ ܣܦ݂ܳܪ ܝܰܡܳܐ ܕ݁ܨܽܘܪ ܘܰܕ݂ܨܰܝܕ݁ܳܢ ܇<EOS>ܕ݁ܶܐܬ݂ܰܘ ܕ݁ܢܶܫܡܥܽܘܢ ܡܶܠܬ݂ܶܗ <EOS> ܘܰܕ݂ܢܶܬ݂ܰܐܣܽܘܢ ܡܶܢ<EOS>ܟ݁ܽܘܪܗܳܢܰܝܗܽܘܢ̈ <EOS> ܘܰܐܝܠܶܝܢ ܕ݁ܡܶܬ݂ܰܐܠܨܺܝܢ ܡܶܢ ܪܽܘܚܶܐ̈ ܛܰܢܦ݂ܳܬ݂ܳܐ̈ <EOS> ܘܡܶܬ݂ܰܐܣܶܝܢ<EOS>ܗ̱ܘܰܘ <EOS>ܘܟ݂ܽܠܶܗ ܟ݁ܶܢܫܳܐ <EOS> ܒ݁ܳܥܶܝܢ ܗ̱ܘܰܘ ܠܡܶܬ݂ܩܰܪܳܒ݂ܽܘ ܠܶܗ <EOS> ܚܰܝܠܳܐ<EOS>ܓ݁ܶܝܪ ܢܳܦ݂ܶܩ ܗ̱ܘܳܐ ܡܶܢܶܗ <EOS> ܘܰܠܟ݂ܽܠܗܽܘܢ ܡܰܐܣܶܐ ܗ̱ܘܳܐ<EOS>ܘܰܐܪܺܝܡ ܥܰܝܢܰܘܗ̱ܝ̈ ܥܰܠ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ <EOS>ܛܽܘܒ݂ܰܝܟ݁ܽܘܢ ܡܶܣܟ݁ܺܢܶܐ̈ <EOS> ܕ݁ܕ݂ܺܝܠܟ݂ܽܘܢ ܗ̱ܺܝ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ<EOS>ܛܽܘܒ݂ܰܝܟ݁ܽܘܢ ܐܰܝܠܶܝܢ ܕ݁ܟ݂ܰܦ݂ܢܺܝܢ ܗܳܫܳܐ <EOS> ܕ݁ܬ݂ܶܣܒ݁ܥܽܘܢ<EOS>ܛܽܘܒ݂ܰܝܟ݁ܽܘܢ ܠܰܕ݂ܒ݂ܳܟ݂ܶܝܢ ܗܳܫܳܐ <EOS> ܕ݁ܬ݂ܶܓ݂ܚܟ݂ܽܘܢ<EOS>ܛܽܘܒ݂ܰܝܟ݁ܽܘܢ ܡܳܐ ܕ݁ܣܳܢܶܝܢ ܠܟ݂ܽܘܢ ܒ݁ܢܰܝܢܳܫܳܐ̈ ܇ ܘܰܡܦ݂ܰܪܫܺܝܢ<EOS>ܠܟ݂ܽܘܢ <EOS> ܘܰܡܚܰܣܕ݂ܺܝܢ ܠܟ݂ܽܘܢ ܇ ܘܡܰܦ݁ܩܺܝܢ ܫܶܡܟ݂ܽܘܢ ܐܰܝܟ݂ ܒ݁ܺܝܫܶܐ̈ ܁ ܚܠܳܦ݂ ܒ݁ܪܶܗ<EOS>ܕ݁ܐ̱ܢܳܫܳܐ <EOS>ܚܕ݂ܰܘ ܒ݁ܗܰܘ ܝܰܘܡܳܐ <EOS> ܘܕ݂ܽܘܨܘ ܕ݁ܰܐܓ݂ܪܟ݂ܽܘܢ ܣܰܓ݁ܺܝ ܒ݁ܰܫܡܰܝܳܐ<EOS><EOS> ܗܳܟ݂ܰܢܳܐ ܓ݁ܶܝܪ ܥܳܒ݂ܕ݁ܺܝܢ ܗ̱ܘܰܘ ܐܰܒ݂ܳܗܳܬ݂ܗܽܘܢ̈ ܠܰܢܒ݂ܺܝܶܐ̈<EOS>ܒ݁ܪܰܡ ܘܳܝ ܠܟ݂ܽܘܢ ܥܰܬ݁ܺܝܪܶܐ̈ ܁ ܕ݁ܩܰܒ݁ܶܠܬ݁ܽܘܢ ܒ݁ܽܘܝܳܐܟ݂ܽܘܢ<EOS><EOS>ܘܳܝ ܠܟ݂ܽܘܢ ܣܰܒ݂ܥܶܐ̈ ܁ ܕ݁ܬ݂ܶܟ݂ܦ݁ܢܽܘܢ <EOS> ܘܳܝ ܠܟ݂ܽܘܢ<EOS>ܠܰܕ݂ܓ݂ܳܚܟ݂ܺܝܢ ܗܳܫܳܐ <EOS> ܕ݁ܬ݂ܶܒ݂ܟ݁ܽܘܢ <EOS> ܘܬ݂ܶܬ݂ܰܐܒ݂ܠܽܘܢ <EOS>ܘܳܝ ܠܟ݂ܽܘܢ <EOS> ܟ݁ܰܕ݂ ܢܶܗܘܽܘܢ ܐܳܡܪܺܝܢ ܥܠܰܝܟ݁ܽܘܢ ܒ݁ܢܰܝ̈ ܐ̱ܢܳܫܳܐ<EOS>ܕ݁ܫܰܦ݁ܺܝܪ <EOS> ܗܳܟ݂ܰܢܳܐ ܓ݁ܶܝܪ ܥܳܒ݂ܕ݁ܺܝܢ ܗ̱ܘܰܘ ܠܰܢܒ݂ܺܝܶܐ̈ ܕ݁ܕ݂ܰܓ݁ܳܠܽܘܬ݂ܳܐ<EOS>ܐܰܒ݂ܳܗܳܬ݂ܗܽܘܢ̈<EOS>ܠܟ݂ܽܘܢ ܕ݁ܶܝܢ ܐܳܡܰܪ ܐ̱ܢܳܐ ܠܰܕ݂ܫܳܡܥܺܝܢ ܐܰܚܶܒ݂ܘ<EOS>ܠܰܒ݂ܥܶܠܕ݁ܒ݂ܳܒ݂ܰܝܟ݁ܽܘܢ̈ <EOS> ܘܰܥܒ݂ܶܕ݂ܘ ܕ݁ܫܰܦ݁ܺܝܪ ܠܰܐܝܠܶܝܢ ܕ݁ܣܳܢܶܝܢ ܠܟ݂ܽܘܢ <EOS>ܘܒ݂ܰܪܶܟ݂ܘ ܠܰܐܝܠܶܝܢ ܕ݁ܠܳܝܛܺܝܢ ܠܟ݂ܽܘܢ <EOS> ܘܨܰܠܰܘ ܥܰܠ ܐܰܝܠܶܝܢ<EOS>ܕ݁ܕ݂ܳܒ݂ܪܺܝܢ ܠܟ݂ܽܘܢ ܒ݁ܰܩܛܺܝܪܳܐ <EOS>ܘܠܰܕ݂ܡܳܚܶܐ ܠܳܟ݂ ܥܰܠ ܦ݁ܰܟ݁ܳܟ݂ ܩܰܪܶܒ݂ ܠܶܗ ܐ̱ܚܪܺܢܳܐ <EOS> ܘܡܶܢ<EOS>ܡܰܢ ܕ݁ܫܳܩܶܠ ܡܰܪܛܽܘܛܳܟ݂ ܠܳܐ ܬ݁ܶܟ݂ܠܶܐ ܐܳܦ݂ ܟ݁ܽܘܬ݁ܺܝܢܳܟ݂<EOS>ܠܟ݂ܽܠ ܕ݁ܫܳܐܶܠ ܠܳܟ݂ <EOS> ܗܰܒ݂ ܠܶܗ <EOS> ܘܡܶܢ ܡܰܢ ܕ݁ܫܳܩܶܠ ܕ݁ܺܝܠܳܟ݂ <EOS>ܠܳܐ ܬ݁ܶܬ݂ܒ݁ܰܥ<EOS>ܘܰܐܝܟ݁ܰܢܳܐ ܕ݁ܨܳܒ݂ܶܝܢ ܐܢ̱ܬ݁ܽܘܢ ܁ ܕ݁ܢܶܥܒ݁ܕ݂ܽܘܢ ܠܟ݂ܽܘܢ ܒ݁ܢܰܝ̈<EOS>ܐ̱ܢܳܫܳܐ ܗܳܟ݂ܘܳܬ݂ ܥܒ݂ܶܕ݂ܘ ܠܗܽܘܢ <EOS> ܐܳܦ݂ ܐܰܢ̱ܬ݁ܽܘܢ<EOS>ܐܶܢ ܓ݁ܶܝܪ ܡܰܚܒ݂ܺܝܢ ܐܢ̱ܬ݁ܽܘܢ ܁ ܠܰܐܝܠܶܝܢ ܕ݁ܡܰܚܒ݂ܺܝܢ ܠܟ݂ܽܘܢ<EOS>ܐܰܝܕ݂ܳܐ ܗ̱ܝ ܛܰܝܒ݁ܽܘܬ݂ܟ݂ܽܘܢ <EOS> ܐܳܦ݂ ܓ݁ܶܝܪ ܚܰܛܳܝܶܐ̈ ܠܰܐܝܠܶܝܢ ܕ݁ܡܰܚܒ݂ܺܝܢ ܠܗܽܘܢ <EOS>ܪܳܚܡܺܝܢ <EOS>ܘܶܐܢ ܥܳܒ݂ܕ݁ܺܝܢ ܐܢ̱ܬ݁ܽܘܢ ܕ݁ܛܳܒ݂ ܁ ܠܰܐܝܠܶܝܢ ܕ݁ܡܰܛܶܐܒ݂ܺܝܢ<EOS>ܠܟ݂ܽܘܢ ܐܰܝܕ݂ܳܐ ܗ̱ܝ ܛܰܝܒ݁ܽܘܬ݂ܟ݂ܽܘܢ <EOS> ܐܳܦ݂ ܚܰܛܳܝܶܐ̈ ܓ݁ܶܝܪ ܗܳܟ݂ܰܢܳܐ ܥܳܒ݂ܕ݁ܺܝܢ<EOS><EOS>ܘܶܐܢ ܡܰܘܙܦ݂ܺܝܢ ܐܢ̱ܬ݁ܽܘܢ ܠܡܰܢ ܕ݁ܣܳܒ݂ܪܺܝܢ ܐܢ̱ܬ݁ܽܘܢ ܁<EOS>ܕ݁ܬ݂ܶܬ݂ܦ݁ܰܪܥܽܘܢ ܡܶܢܶܗ ܐܰܝܕ݂ܳܐ ܗ̱ܝ ܛܰܝܒ݁ܽܘܬ݂ܟ݂ܽܘܢ <EOS> ܐܳܦ݂ ܚܰܛܳܝܶܐ̈ ܓ݁ܶܝܪ<EOS>ܠܚܰܛܳܝܶܐ̈ ܡܰܘܙܦ݂ܺܝܢ ܕ݁ܗܳܟ݂ܘܳܬ݂ ܢܶܬ݂ܦ݁ܰܪܥܽܘܢ <EOS>ܒ݁ܪܰܡ ܐܰܚܶܒ݂ܘ ܠܰܒ݂ܥܶܠܕ݁ܒ݂ܳܒ݂ܰܝܟ݁ܽܘܢ̈ <EOS> ܘܰܐܛܶܐܒ݂ܘ ܠܗܽܘܢ <EOS>ܘܰܐܘܙܶܦ݂ܘ <EOS> ܘܠܳܐ ܬ݁ܶܦ݂ܣܩܽܘܢ ܣܰܒ݂ܪܳܐ ܕ݁ܐ̱ܢܳܫ <EOS> ܘܢܶܗܘܶܐ ܣܰܓ݁ܺܝ ܐܰܓ݂ܪܟ݂ܽܘܢ <EOS>ܘܬ݂ܶܗܘܽܘܢ ܒ݁ܢܰܘܗ̱ܝ̈ ܕ݁ܪܳܡܳܐ <EOS> ܕ݁ܗܽܘ ܒ݁ܰܣܺܝܡ ܗ̱ܽܘ ܁ ܥܰܠ ܒ݁ܺܝܫܶܐ̈ ܘܥܰܠ ܟ݁ܳܦ݂ܽܘܪܶܐ̈<EOS>ܗܘܰܘ ܗܳܟ݂ܺܝܠ ܡܪܰܚܡܳܢܶܐ̈ ܐܰܝܟ݁ܰܢܳܐ ܕ݁ܳܐܦ݂ ܐܰܒ݂ܽܘܟ݂ܽܘܢ<EOS>ܡܪܰܚܡܳܢܳܐ ܗ̱ܘ<EOS>ܠܳܐ ܬ݁ܕ݂ܽܘܢܽܘܢ <EOS> ܘܠܳܐ ܡܶܬ݁ܬ݁ܕ݂ܺܝܢܺܝܢ ܐܢ̱ܬ݁ܽܘܢ <EOS> ܠܳܐ<EOS>ܬ݁ܚܰܝܒ݂ܽܘܢ <EOS> ܘܠܳܐ ܡܶܬ݂ܚܰܝܒ݂ܺܝܢ ܐܢ̱ܬ݁ܽܘܢ <EOS> ܫܪܰܘ <EOS> ܘܬ݂ܶܫܬ݁ܪܽܘܢ <EOS>ܗܰܒ݂ܘ <EOS> ܘܡܶܬ݂ܺܝܗܶܒ݂ ܠܟ݂ܽܘܢ <EOS> ܒ݁ܰܟ݂ܝܳܠܬ݁ܳܐ ܛܳܒ݂ܬ݂ܳܐ<EOS>ܘܰܪܩܺܝܥܬ݁ܳܐ ܘܰܡܫܰܦ݁ܰܥܬ݁ܳܐ ܢܰܪܡܽܘܢ ܒ݁ܥܽܘܒ݁ܰܝܟ݁ܽܘܢ̈ <EOS> ܒ݁ܗܳܝ ܓ݁ܶܝܪ ܟ݁ܝܳܠܬ݁ܳܐ<EOS>ܕ݁ܰܡܟ݂ܺܝܠܺܝܢ ܐܢ̱ܬ݁ܽܘܢ <EOS> ܡܶܬ݁ܬ݁ܟ݂ܺܝܠ ܠܟ݂ܽܘܢ<EOS>ܘܶܐܡܰܪ ܗ̱ܘܳܐ ܠܗܽܘܢ ܡܰܬ݂ܠܳܐ <EOS> ܠܡܳܐ ܡܶܫܟ݁ܰܚ ܣܰܡܝܳܐ ܠܣܰܡܝܳܐ<EOS>ܠܰܡܕ݂ܰܒ݁ܳܪܽܘ ܠܳܐ ܬ݁ܪܰܝܗܽܘܢ̈ ܒ݁ܓ݂ܽܘܡܳܨܳܐ ܢܳܦ݂ܠܺܝܢ<EOS>ܠܰܝܬ݁ ܬ݁ܰܠܡܺܝܕ݂ܳܐ ܕ݁ܝܰܬ݁ܺܝܪ ܡܶܢ ܪܰܒ݁ܶܗ <EOS> ܟ݁ܽܠܢܳܫ ܓ݁ܶܝܪ<EOS>ܕ݁ܰܓ݂ܡܺܝܪ ܢܶܗܘܶܐ ܐܰܝܟ݂ ܪܰܒ݁ܶܗ<EOS>ܡܳܢܳܐ ܕ݁ܶܝܢ ܚܳܙܶܐ ܐܰܢ̱ܬ݁ ܓ݁ܶܠܳܐ ܕ݁ܰܒ݂ܥܰܝܢܶܗ ܕ݁ܰܐܚܽܘܟ݂ <EOS>ܩܳܪܺܝܬ݁ܳܐ ܕ݁ܶܝܢ ܕ݁ܰܒ݂ܥܰܝܢܳܟ݂ ܠܳܐ ܡܶܬ݂ܚܰܙܝܳܐ ܠܳܟ݂ <EOS>ܐܰܘ ܐܰܝܟ݁ܰܢܳܐ ܡܶܫܟ݁ܰܚ ܐܰܢ̱ܬ݁ ܠܡܺܐܡܰܪ ܠܰܐܚܽܘܟ݂ ܇ ܐܳܚܝ <EOS>ܫܒ݂ܽܘܩ ܐܰܦ݁ܶܩ ܓ݁ܶܠܳܐ ܡܶܢ ܥܰܝܢܳܟ݂ ܇ ܕ݁ܗܳܐ ܩܳܪܺܝܬ݁ܳܐ ܕ݁ܰܒ݂ܥܰܝܢܳܟ݂ ܕ݁ܺܝܠܳܟ݂ ܠܳܐ<EOS>ܡܶܬ݂ܚܰܙܝܳܐ ܠܳܟ݂ <EOS> ܢܳܣܶܒ݂ ܒ݁ܰܐܦ݁ܶܐ̈ ܐܰܦ݁ܶܩ ܠܽܘܩܕ݂ܰܡ ܩܳܪܺܝܬ݁ܳܐ ܡܶܢ ܥܰܝܢܳܟ݂<EOS>ܘܗܳܝܕ݁ܶܝܢ ܢܶܬ݂ܚܙܶܐ ܠܳܟ݂ ܁ ܠܡܰܦ݁ܳܩܽܘ ܓ݁ܶܠܳܐ ܡܶܢ ܥܰܝܢܶܗ ܕ݁ܰܐܚܽܘܟ݂<EOS>ܠܳܐ ܐܺܝܬ݂ ܐܺܝܠܳܢܳܐ ܛܳܒ݂ܳܐ ܁ ܕ݁ܥܳܒ݂ܶܕ݂ ܦ݁ܺܐܪܶܐ̈ ܒ݁ܺܝܫܶܐ̈ <EOS>ܐܳܦ݂ ܠܳܐ ܐܺܝܠܳܢܳܐ ܒ݁ܺܝܫܳܐ ܁ ܕ݁ܥܳܒ݂ܶܕ݂ ܦ݁ܺܐܪܶܐ̈ ܛܳܒ݂ܶܐ̈ <EOS>ܟ݁ܽܠ ܐܺܝܠܳܢܳܐ ܓ݁ܶܝܪ ܡܶܢ ܦ݁ܺܐܪܰܘܗ̱ܝ̈ ܗ̱ܘ ܡܶܬ݂ܺܝܕ݂ܰܥ <EOS> ܠܳܐ<EOS>ܓ݁ܶܝܪ ܠܳܩܛܺܝܢ ܡܶܢ ܟ݁ܽܘܒ݁ܶܐ̈ ܬ݁ܺܐܢܶܐ̈ <EOS> ܐܳܦ݂ ܠܳܐ ܡܶܢ ܣܰܢܝܳܐ ܩܳܛܦ݁ܺܝܢ ܥܶܢܒ݁ܶܐ̈<EOS>ܓ݁ܰܒ݂ܪܳܐ ܁ ܛܳܒ݂ܳܐ <EOS> ܡܶܢ ܣܺܝܡܳܬ݂ܳܐ̈ ܛܳܒ݂ܳܬ݂ܳܐ̈ ܕ݁ܰܒ݂ܠܶܒ݁ܶܗ<EOS>ܡܰܦ݁ܶܩ ܛܳܒ݂ܳܬ݂ܳܐ̈ <EOS> ܘܓ݂ܰܒ݂ܪܳܐ ܒ݁ܺܝܫܳܐ <EOS> ܡܶܢ ܣܺܝܡܳܬ݂ܳܐ̈ ܒ݁ܺܝܫܳܬ݂ܳܐ̈ ܕ݁ܰܒ݂ܠܶܒ݁ܶܗ<EOS>ܡܰܦ݁ܶܩ ܒ݁ܺܝܫܳܬ݂ܳܐ̈ <EOS> ܡܶܢ ܬ݁ܰܘܬ݁ܳܪܰܝ̈ ܠܶܒ݁ܳܐ ܓ݁ܶܝܪ ܡܡܰܠܠܳܢ̈ ܣܶܦ݂ܘܳܬ݂ܳܐ̈<EOS>ܡܳܢܳܐ ܩܳܪܶܝܢ ܐܢ̱ܬ݁ܽܘܢ ܠܺܝ ܡܳܪܝ ܁ ܡܳܪܝ ܇ ܘܡܶܕ݁ܶܡ ܕ݁ܳܐܡܰܪ<EOS>ܐ̱ܢܳܐ ܠܳܐ ܥܳܒ݂ܕ݁ܺܝܢ ܐܢ̱ܬ݁ܽܘܢ<EOS>ܟ݁ܽܠ ܐ̱ܢܳܫ ܕ݁ܳܐܬ݂ܶܐ ܠܘܳܬ݂ܝ ܁ ܘܫܳܡܰܥ ܡܶܠܰܝ̈ ܘܥܳܒ݂ܶܕ݂ ܠܗܶܝܢ<EOS>ܐܶܚܰܘܶܝܟ݂ܽܘܢ ܠܡܳܢܳܐ ܕ݁ܳܡܶܐ <EOS>ܕ݁ܳܡܶܐ ܠܓ݂ܰܒ݂ܪܳܐ ܕ݁ܰܒ݂ܢܳܐ ܒ݁ܰܝܬ݁ܳܐ <EOS> ܘܰܚܦ݂ܰܪ ܘܥܰܡܶܩ <EOS> ܘܣܳܡ<EOS>ܫܶܬ݂ܶܐܣܶܐ̈ <EOS> ܥܰܠ ܫܽܘܥܳܐ <EOS> ܟ݁ܰܕ݂ ܗܘܳܐ ܕ݁ܶܝܢ ܡܶܠܶܐܳܐ ܐܶܬ݁ܛܰܪܺܝ ܡܶܠܶܐܳܐ<EOS>ܒ݁ܒ݂ܰܝܬ݁ܳܐ ܗܰܘ <EOS> ܘܠܳܐ ܐܶܫܟ݁ܰܚ ܕ݁ܰܢܙܺܝܥܺܝܘܗ̱ܝ <EOS> ܣܺܝܡܳܐ ܗ̱ܘܳܬ݂ ܓ݁ܶܝܪ ܫܶܬ݂ܶܐܣܬ݁ܶܗ <EOS>ܥܰܠ ܫܽܘܥܳܐ <EOS>ܘܗܰܘ ܕ݁ܫܳܡܰܥ ܘܠܳܐ ܥܳܒ݂ܶܕ݂ ܕ݁ܳܡܶܐ ܠܓ݂ܰܒ݂ܪܳܐ ܕ݁ܰܒ݂ܢܳܐ<EOS>ܒ݁ܰܝܬ݁ܶܗ ܥܰܠ ܥܰܦ݂ܪܳܐ <EOS> ܕ݁ܠܳܐ ܫܶܬ݂ܶܐܣܬ݁ܳܐ <EOS> ܘܟ݂ܰܕ݂ ܐܶܬ݁ܛܰܪܺܝ ܒ݁ܶܗ ܢܰܗܪܳܐ ܁ ܒ݁ܰܪ<EOS>ܫܳܥܬ݂ܶܗ ܢܦ݂ܰܠ <EOS> ܘܰܗܘܳܬ݂ ܡܰܦ݁ܽܘܠܬ݁ܶܗ ܪܰܒ݁ܳܐ ܕ݁ܒ݂ܰܝܬ݁ܳܐ ܗܰܘ<EOS>ܘܟ݂ܰܕ݂ ܫܰܠܶܡ ܡܶܠܶܐ̈ ܟ݁ܽܠܗܶܝܢ ܠܡܰܫܡܰܥܬ݂ܶܗ ܕ݁ܥܰܡܳܐ ܥܰܠ ܝܶܫܽܘܥ<EOS>ܠܰܟ݂ܦ݂ܰܪܢܰܚܽܘܡ <EOS>ܥܰܒ݂ܕ݁ܶܗ ܕ݁ܶܝܢ ܕ݁ܩܶܢܛܪܽܘܢܳܐ ܚܰܕ݂ ܥܒ݂ܺܝܕ݂ ܗ̱ܘܳܐ ܒ݁ܺܝܫܳܐܝܺܬ݂ <EOS>ܐܰܝܢܳܐ ܕ݁ܝܰܩܺܝܪ ܗ̱ܘܳܐ ܥܠܰܘܗ̱ܝ <EOS> ܘܩܰܪܺܝܒ݂ ܗ̱ܘܳܐ ܠܰܡܡܳܬ݂ <EOS>ܘܰܫܡܰܥ ܥܰܠ ܝܶܫܽܘܥ <EOS> ܘܫܰܕ݁ܰܪ ܠܘܳܬ݂ܶܗ ܩܰܫܺܝܫܶܐ̈ ܕ݁ܺܝܗܽܘܕ݂ܳܝܶܐ̈<EOS><EOS> ܘܒ݂ܳܥܶܐ ܗ̱ܘܳܐ ܡܶܢܶܗ <EOS> ܐܰܝܟ݂ ܕ݁ܢܺܐܬ݂ܶܐ ܢܰܚܶܐ ܠܥܰܒ݂ܕ݁ܶܗ <EOS>ܗܶܢܽܘܢ ܕ݁ܶܝܢ ܟ݁ܰܕ݂ ܐܶܬ݂ܰܘ ܠܘܳܬ݂ ܝܶܫܽܘܥ ܒ݁ܳܥܶܝܢ ܗ̱ܘܰܘ ܡܶܢܶܗ<EOS>ܒ݁ܛܺܝܠܳܐܝܺܬ݂ <EOS> ܘܳܐܡܪܺܝܢ <EOS> ܫܳܘܶܐ ܗ̱ܘ ܕ݁ܬ݂ܶܥܒ݁ܶܕ݂ ܠܶܗ ܗܳܕ݂ܶܐ <EOS>ܪܳܚܶܡ ܓ݁ܶܝܪ ܠܥܰܡܰܢ <EOS> ܘܳܐܦ݂ ܒ݁ܶܝܬ݂ ܟ݁ܢܽܘܫܬ݁ܳܐ <EOS> ܗܽܘ ܒ݁ܢܳܐ ܠܰܢ<EOS><EOS>ܝܶܫܽܘܥ ܕ݁ܶܝܢ ܐܳܙܶܠ ܗ̱ܘܳܐ ܥܰܡܗܽܘܢ <EOS> ܟ݁ܰܕ݂ ܕ݁ܶܝܢ ܠܳܐ ܣܰܓ݁ܺܝ<EOS>ܪܰܚܺܝܩ ܡܶܢ ܒ݁ܰܝܬ݁ܳܐ ܫܰܕ݁ܰܪ ܠܘܳܬ݂ܶܗ ܩܶܢܛܪܽܘܢܳܐ ܪܳܚܡܰܘܗ̱ܝ̈ <EOS> ܘܶܐܡܰܪ ܠܶܗ <EOS> ܡܳܪܝ <EOS>ܠܳܐ ܬ݁ܶܥܡܰܠ <EOS> ܠܳܐ ܓ݁ܶܝܪ ܫܳܘܶܐ ܐ̱ܢܳܐ ܕ݁ܬ݂ܶܥܽܘܠ ܬ݁ܚܶܝܬ݂ ܡܰܛܠܰܠܝ <EOS>ܡܶܛܽܠ ܗܰܘ ܐܶܢܳܐ ܠܳܐ ܫܘܺܝܬ݂ ܕ݁ܰܠܘܳܬ݂ܳܟ݂ ܐܺܬ݂ܶܐ <EOS> ܐܶܠܳܐ ܐܶܡܰܪ<EOS>ܒ݁ܡܶܠܬ݂ܳܐ <EOS> ܘܢܶܬ݂ܰܐܣܶܐ ܛܰܠܺܝܝ <EOS>ܐܳܦ݂ ܐܶܢܳܐ ܓ݁ܶܝܪ ܓ݁ܰܒ݂ܪܳܐ ܐ̱ܢܳܐ ܕ݁ܰܡܫܰܥܒ݁ܰܕ݂ ܐ̱ܢܳܐ ܬ݁ܚܶܝܬ݂<EOS>ܫܽܘܠܛܳܢܳܐ <EOS> ܘܺܐܝܬ݂ ܬ݁ܚܶܝܬ݂ ܐܺܝܕ݂ܰܝ̈ ܐܶܣܛܪܰܛܺܝܽܘܛܶܐ̈ <EOS> ܘܳܐܡܰܪ ܐ̱ܢܳܐ ܠܗܳܢܳܐ ܁<EOS>ܕ݁ܙܶܠ <EOS> ܘܳܐܙܶܠ <EOS> ܘܠܰܐ̱ܚܪܺܢܳܐ ܁ ܕ݁ܬ݂ܳܐ <EOS> ܘܳܐܬ݂ܶܐ <EOS> ܘܰܠܥܰܒ݂ܕ݁ܝ ܁ ܥܒ݂ܶܕ݂ ܗܳܕ݂ܶܐ <EOS>ܘܥܳܒ݂ܶܕ݂ <EOS>ܟ݁ܰܕ݂ ܫܡܰܥ ܕ݁ܶܝܢ ܝܶܫܽܘܥ ܗܳܠܶܝܢ <EOS> ܐܶܬ݁ܕ݁ܰܡܰܪ ܒ݁ܶܗ <EOS> ܘܶܐܬ݂ܦ݁ܢܺܝ<EOS><EOS> ܘܶܐܡܰܪ ܠܟ݂ܶܢܫܳܐ ܕ݁ܳܐܬ݂ܶܐ ܒ݁ܳܬ݂ܪܶܗ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܳܐܦ݂ ܠܳܐ ܒ݁ܶܝܬ݂<EOS>ܐܺܝܣܪܳܝܶܠ ܐܶܫܟ݁ܚܶܬ݂ ܐܰܝܟ݂ ܗܳܕ݂ܶܐ ܗܰܝܡܳܢܽܘܬ݂ܳܐ<EOS>ܘܰܗܦ݂ܰܟ݂ܘ ܗܳܢܽܘܢ ܕ݁ܶܐܫܬ݁ܰܕ݁ܰܪܘ ܠܒ݂ܰܝܬ݁ܳܐ ܘܶܐܫܟ݁ܰܚܘ<EOS>ܠܥܰܒ݂ܕ݁ܳܐ ܗܰܘ ܕ݁ܰܟ݂ܪܺܝܗ ܗܘܳܐ <EOS> ܟ݁ܰܕ݂ ܚܠܺܝܡ<EOS>ܘܰܗܘܳܐ ܠܝܰܘܡܳܐ ܕ݁ܒ݂ܳܬ݂ܪܶܗ ܐܳܙܶܠ ܗ̱ܘܳܐ ܠܰܡܕ݂ܺܝܢ̱ܬ݁ܳܐ<EOS>ܕ݁ܰܫܡܳܗ <EOS> ܢܰܐܺܝܢ <EOS> ܘܬ݂ܰܠܡܺܝܕ݂ܰܘܗ̱ܝ̈ ܥܰܡܶܗ <EOS> ܘܟ݂ܶܢܫܳܐ ܣܰܓ݁ܺܝܳܐܐ <EOS>ܘܟ݂ܰܕ݂ ܩܪܶܒ݂ ܠܬ݂ܰܪܥܳܐ ܕ݁ܰܡܕ݂ܺܝܢ̱ܬ݁ܳܐ ܚܙܳܐ ܟ݁ܰܕ݂ ܡܠܰܘܶܝܢ<EOS>ܡܺܝܬ݂ܳܐ <EOS> ܕ݁ܺܝܚܺܝܕ݂ܳܝܳܐ ܗ̱ܘܳܐ ܠܶܐܡܶܗ <EOS> ܘܗܺܝ ܐܶܡܶܗ <EOS> ܐܰܪܡܰܠܬ݁ܳܐ ܗܘܳܬ݂ <EOS> ܘܟ݂ܶܢܫܳܐ<EOS>ܣܰܓ݁ܺܝܳܐܐ ܕ݁ܰܒ݂ܢܰܝ̈ ܡܕ݂ܺܝܢ̱ܬ݁ܳܐ ܥܰܡܳܗ <EOS>ܚܙܳܗ ܕ݁ܶܝܢ ܝܶܫܽܘܥ <EOS> ܘܶܐܬ݂ܪܰܚܰܡ ܥܠܶܝܗ <EOS> ܘܶܐܡܰܪ ܠܳܗ <EOS> ܠܳܐ<EOS>ܬ݁ܶܒ݂ܟ݁ܶܝܢ <EOS>ܘܶܐܙܰܠ ܩܪܶܒ݂ ܠܥܰܪܣܳܐ <EOS> ܘܗܳܢܽܘܢ ܕ݁ܰܫܩܺܝܠܺܝܢ ܗ̱ܘܰܘ ܠܶܗ ܩܳܡܘ <EOS>ܘܳܐܡܰܪ <EOS> ܥܠܰܝܡܳܐ ܁ ܠܳܟ݂ ܐܳܡܰܪ ܐ̱ܢܳܐ <EOS> ܩܽܘܡ <EOS>ܘܺܝܬ݂ܶܒ݂ ܗܰܘ ܡܺܝܬ݂ܳܐ <EOS> ܘܫܰܪܺܝ ܠܰܡܡܰܠܳܠܽܘ <EOS> ܘܝܰܗܒ݁ܶܗ ܠܶܐܡܶܗ<EOS><EOS>ܘܶܐܚܕ݁ܰܬ݂ ܕ݁ܶܚܠܬ݂ܳܐ ܠܐ̱ܢܳܫܳܐ̈ ܟ݁ܽܠܗܽܘܢ <EOS> ܘܰܡܫܰܒ݁ܚܺܝܢ ܗ̱ܘܰܘ<EOS>ܠܰܐܠܳܗܳܐ <EOS> ܘܳܐܡܪܺܝܢ <EOS> ܕ݁ܰܢܒ݂ܺܝܳܐ ܪܰܒ݁ܳܐ ܁ ܩܳܡ ܒ݁ܰܢ ܘܰܣܥܰܪ ܐܰܠܳܗܳܐ ܠܥܰܡܶܗ<EOS><EOS>ܘܢܶܦ݂ܩܰܬ݂ ܥܠܰܘܗ̱ܝ ܡܶܠܬ݂ܳܐ ܗܳܕ݂ܶܐ <EOS> ܒ݁ܟ݂ܽܠܳܗ ܝܺܗܽܘܕ݂ <EOS>ܘܰܒ݂ܟ݂ܽܠܶܗ ܐܰܬ݂ܪܳܐ ܕ݁ܰܚܕ݂ܳܪܰܝܗܽܘܢ̈<EOS>ܘܶܐܫܬ݁ܰܥܺܝܘ ܠܝܽܘܚܰܢܳܢ ܬ݁ܰܠܡܺܝܕ݂ܰܘܗ̱ܝ̈ ܗܳܠܶܝܢ ܟ݁ܽܠܗܶܝܢ <EOS>ܘܰܩܪܳܐ ܝܽܘܚܰܢܳܢ ܠܰܬ݂ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ ܘܫܰܕ݁ܰܪ<EOS>ܐܶܢܽܘܢ ܠܘܳܬ݂ ܝܶܫܽܘܥ <EOS> ܘܶܐܡܰܪ <EOS> ܐܰܢ̱ܬ݁ ܗ̱ܽܘ ܗܰܘ ܕ݁ܳܐܬ݂ܶܐ ܐܰܘ ܠܰܐ̱ܚܪܺܝܢ ܗ̱ܽܘ<EOS>ܡܣܰܟ݁ܶܝܢ ܚ̱ܢܰܢ <EOS>ܘܶܐܬ݂ܰܘ ܠܘܳܬ݂ ܝܶܫܽܘܥ <EOS> ܘܳܐܡܪܺܝܢ ܠܶܗ <EOS> ܝܽܘܚܰܢܳܢ ܡܰܥܡܕ݂ܳܢܳܐ<EOS>ܫܰܕ݁ܪܰܢ ܠܘܳܬ݂ܳܟ݂ <EOS> ܘܳܐܡܰܪ <EOS> ܐܰܢ̱ܬ݁ ܗ̱ܽܘ ܗܰܘ ܕ݁ܳܐܬ݂ܶܐ ܐܰܘ ܠܰܐ̱ܚܪܺܝܢ ܗ̱ܽܘ<EOS>ܡܣܰܟ݁ܶܝܢ ܚ̱ܢܰܢ <EOS>ܒ݁ܳܗ ܕ݁ܶܝܢ ܒ݁ܗܳܝ ܫܳܥܬ݂ܳܐ ܣܰܓ݁ܺܝܶܐܐ̈ ܐܰܣܺܝ ܡܶܢ ܟ݁ܽܘܪܗܳܢܶܐ̈<EOS>܇ ܘܡܶܢ ܡܰܚܘܳܬ݂ܳܐ̈ ܘܡܶܢ ܪܽܘܚܶܐ̈ ܒ݁ܺܝܫܳܬ݂ܳܐ̈ <EOS> ܘܰܠܣܰܓ݁ܺܝܶܐܐ̈ ܣܡܰܝܳܐ̈ ܝܰܗ̱ܒ݂ ܗ̱ܘܳܐ<EOS>ܠܡܶܚܙܳܐ <EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܙܶܠܘ ܐܶܡܰܪܘ ܠܝܽܘܚܰܢܳܢ ܁<EOS>ܟ݁ܽܠܡܶܕ݁ܶܡ ܕ݁ܰܚܙܰܝܬ݁ܽܘܢ <EOS> ܘܰܫܡܰܥܬ݁ܽܘܢ <EOS> ܕ݁ܰܣܡܰܝܳܐ̈ <EOS> ܚܳܙܶܝܢ <EOS> ܘܰܚܓ݂ܺܝܪܶܐ̈ <EOS>ܡܗܰܠܟ݂ܺܝܢ <EOS> ܘܓ݂ܰܪܒ݁ܶܐ̈ <EOS> ܡܶܬ݁ܕ݁ܰܟ݁ܶܝܢ <EOS> ܘܚܰܪܫܶܐ̈ <EOS> ܫܳܡܥܺܝܢ <EOS> ܘܡܺܝܬ݂ܶܐ̈ <EOS> ܩܳܝܡܺܝܢ<EOS><EOS> ܘܡܶܣܟ݁ܺܢܶܐ̈ <EOS> ܡܶܣܬ݁ܰܒ݁ܪܺܝܢ <EOS>ܘܛܽܘܒ݂ܰܘܗ̱ܝ ܠܡܰܢ ܕ݁ܠܳܐ ܢܶܬ݂ܟ݁ܫܶܠ ܒ݁ܺܝ<EOS>ܟ݁ܰܕ݂ ܕ݁ܶܝܢ ܐܶܙܰܠܘ ܬ݁ܰܠܡܺܝܕ݂ܰܘܗ̱ܝ̈ ܕ݁ܝܽܘܚܰܢܳܢ ܫܰܪܺܝ<EOS>ܠܡܺܐܡܰܪ ܠܟ݂ܶܢܫܶܐ̈ ܥܰܠ ܝܽܘܚܰܢܳܢ <EOS> ܡܳܢܳܐ ܢܦ݂ܰܩܬ݁ܽܘܢ ܠܚܽܘܪܒ݁ܳܐ ܠܡܶܚܙܳܐ <EOS> ܩܰܢܝܳܐ<EOS>ܕ݁ܡܶܢ ܪܽܘܚܳܐ ܡܶܬ݁ܬ݁ܙܺܝܥ <EOS>ܘܶܐܠܳܐ ܡܳܢܳܐ ܢܦ݂ܰܩܬ݁ܽܘܢ ܠܡܶܚܙܳܐ <EOS> ܓ݁ܰܒ݂ܪܳܐ ܕ݁ܢܰܚܬ݁ܶܐ̈<EOS>ܪܰܟ݁ܺܝܟ݂ܶܐ̈ ܠܒ݂ܺܝܫ <EOS> ܗܳܐ ܐܰܝܠܶܝܢ ܕ݁ܒ݂ܰܠܒ݂ܽܘܫܶܐ̈ ܡܫܰܒ݁ܚܶܐ̈ ܘܰܒ݂ܦ݂ܽܘܢܳܩܶܐ̈<EOS>ܐܺܝܬ݂ܰܝܗܽܘܢ <EOS> ܒ݁ܶܝܬ݂ ܡܰܠܟ݁ܶܐ̈ ܐܶܢܽܘܢ <EOS>ܘܶܐܠܳܐ ܡܳܢܳܐ ܢܦ݂ܰܩܬ݁ܽܘܢ ܠܡܶܚܙܳܐ <EOS> ܢܒ݂ܺܝܳܐ ܐܺܝܢ ܁ ܐܳܡܰܪ<EOS>ܐ̱ܢܳܐ ܠܟ݂ܽܘܢ <EOS> ܘܝܰܬ݁ܺܝܪ ܡܶܢ ܢܒ݂ܺܝܶܐ̈ <EOS>ܗܳܢܰܘ ܕ݁ܰܥܠܰܘܗ̱ܝ ܟ݁ܬ݂ܺܝܒ݂ ܇ ܕ݁ܗܳܐ ܐܶܢܳܐ ܡܫܰܕ݁ܰܪ ܐ̱ܢܳܐ<EOS>ܡܰܠܰܐܟ݂ܝ ܩܕ݂ܳܡ ܦ݁ܰܪܨܽܘܦ݁ܳܟ݂ ܇ ܕ݁ܢܰܬ݂ܩܶܢ ܐܽܘܪܚܳܐ ܩܕ݂ܳܡܰܝܟ݁<EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܰܝܬ݁ ܢܒ݂ܺܝܳܐ ܒ݁ܺܝܠܺܝܕ݂ܰܝ̈ ܢܶܫܶܐ̈<EOS>ܕ݁ܪܰܒ݁ ܡܶܢ ܝܽܘܚܰܢܳܢ ܡܰܥܡܕ݂ܳܢܳܐ <EOS> ܙܥܽܘܪܳܐ ܕ݁ܶܝܢ ܒ݁ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS> ܪܰܒ݂<EOS>ܗ̱ܽܘ ܡܶܢܶܗ<EOS>ܘܟ݂ܽܠܶܗ ܥܰܡܳܐ ܕ݁ܰܫܡܰܥܘ <EOS> ܐܳܦ݂ ܡܳܟ݂ܣܶܐ̈ ܙܰܕ݁ܶܩܘ ܠܰܐܠܳܗܳܐ ܇<EOS>ܕ݁ܰܥܡܰܕ݂ܘ ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ <EOS>ܦ݁ܪܺܝܫܶܐ̈ ܕ݁ܶܝܢ ܘܣܳܦ݂ܪܶܐ̈ ܛܠܰܡܘ ܒ݁ܢܰܦ݂ܫܗܽܘܢ ܨܶܒ݂ܝܳܢܳܐ<EOS>ܕ݁ܰܐܠܳܗܳܐ ܇ ܕ݁ܠܳܐ ܐܶܬ݂ܥܡܶܕ݂ܘ ܡܶܢܶܗ<EOS>ܠܡܰܢ ܗܳܟ݂ܺܝܠ ܐܶܕ݂ܰܡܶܐ ܠܐ̱ܢܳܫܳܐ̈ ܕ݁ܫܰܪܒ݁ܬ݂ܳܐ ܗܳܕ݂ܶܐ ܘܰܠܡܰܢ<EOS>ܕ݁ܳܡܶܝܢ <EOS>ܕ݁ܳܡܶܝܢ ܠܰܛܠܳܝܶܐ̈ ܕ݁ܝܳܬ݂ܒ݁ܺܝܢ ܒ݁ܫܽܘܩܳܐ ܇ ܘܩܳܥܶܝܢ<EOS>ܠܚܰܒ݂ܪܰܝܗܽܘܢ̈ <EOS> ܘܳܐܡܪܺܝܢ <EOS> ܙܡܰܪܢ ܠܟ݂ܽܘܢ <EOS> ܘܠܳܐ ܪܰܩܶܕ݂ܬ݁ܽܘܢ <EOS> ܘܶܐܠܰܝܢ ܠܟ݂ܽܘܢ <EOS>ܘܠܳܐ ܒ݁ܟ݂ܰܝܬ݁ܽܘܢ <EOS>ܐܶܬ݂ܳܐ ܓ݁ܶܝܪ ܝܽܘܚܰܢܳܢ ܡܰܥܡܕ݂ܳܢܳܐ ܠܳܐ ܐܳܟ݂ܶܠ ܠܰܚܡܳܐ ܁ ܘܠܳܐ<EOS>ܫܳܬ݂ܶܐ ܚܰܡܪܳܐ ܘܳܐܡܪܺܝܢ ܐܢ̱ܬ݁ܽܘܢ <EOS> ܫܺܐܕ݂ܳܐ ܐܺܝܬ݂ ܒ݁ܶܗ <EOS>ܐܶܬ݂ܳܐ ܒ݁ܪܶܗ ܕ݁ܐ̱ܢܳܫܳܐ <EOS> ܐܳܟ݂ܶܠ ܘܫܳܬ݂ܶܐ ܘܳܐܡܪܺܝܢ ܐܢ̱ܬ݁ܽܘܢ<EOS><EOS> ܗܳܐ ܓ݁ܰܒ݂ܪܳܐ ܐܳܟ݁ܽܘܠܳܐ <EOS> ܘܫܳܬ݂ܶܐ ܚܰܡܪܳܐ ܇ ܘܪܳܚܡܳܐ ܕ݁ܡܳܟ݂ܣܶܐ̈ <EOS> ܘܰܕ݂ܚܰܛܳܝܶܐ̈<EOS><EOS>ܘܶܐܙܕ݁ܰܕ݁ܩܰܬ݂ ܚܶܟ݂ܡܬ݂ܳܐ <EOS> ܡܶܢ ܟ݁ܽܠܗܽܘܢ ܒ݁ܢܶܝܗ̈<EOS>ܐܶܬ݂ܳܐ ܕ݁ܶܝܢ ܒ݁ܥܳܐ ܡܶܢܶܗ ܚܰܕ݂ ܡܶܢ ܦ݁ܪܺܝܫܶܐ̈ <EOS> ܕ݁ܢܶܠܥܰܣ ܥܰܡܶܗ<EOS><EOS> ܘܥܰܠ ܠܒ݂ܰܝܬ݁ܶܗ ܕ݁ܰܦ݂ܪܺܝܫܳܐ ܗܰܘ <EOS> ܘܶܐܣܬ݁ܡܶܟ݂ <EOS>ܘܰܐܢ̱ܬ݁ܬ݂ܳܐ ܚܰܛܳܝܬ݁ܳܐ ܐܺܝܬ݂ ܗ̱ܘܳܬ݂ ܒ݁ܰܡܕ݂ܺܝܢ̱ܬ݁ܳܐ ܗܳܝ <EOS>ܘܟ݂ܰܕ݂ ܝܶܕ݂ܥܰܬ݂ ܕ݁ܰܒ݂ܒ݂ܰܝܬ݁ܶܗ ܕ݁ܰܦ݂ܪܺܝܫܳܐ ܗܰܘ ܣܡܺܝܟ݂ ܢܶܣܒ݁ܰܬ݂ ܫܳܛܺܝܦ݂ܬ݁ܳܐ<EOS>ܕ݁ܒ݂ܶܣܡܳܐ <EOS>ܘܩܳܡܰܬ݂ ܒ݁ܶܣܬ݁ܪܶܗ ܠܘܳܬ݂ ܪܶܓ݂ܠܰܘܗ̱ܝ̈ <EOS> ܘܒ݂ܳܟ݂ܝܳܐ ܗ̱ܘܳܬ݂ <EOS>ܘܫܰܪܝܰܬ݂ ܒ݁ܕ݂ܶܡܥܶܝܗ̈ ܡܨܰܒ݁ܥܳܐ ܪܶܓ݂ܠܰܘܗ̱ܝ̈ <EOS> ܘܰܒ݂ܣܰܥܪܳܐ ܕ݁ܪܺܫܳܗ ܡܫܰܘܶܝܢ ܠܗܶܝܢ <EOS>ܘܰܡܢܰܫܩܳܐ ܗ̱ܘܳܬ݂ ܪܶܓ݂ܠܰܘܗ̱ܝ̈ <EOS> ܘܡܳܫܚܳܐ ܒ݁ܶܣܡܳܐ<EOS>ܟ݁ܰܕ݂ ܚܙܳܐ ܕ݁ܶܝܢ ܦ݁ܪܺܝܫܳܐ ܗܰܘ ܕ݁ܰܩܪܳܝܗ̱ܝ ܐܶܬ݂ܚܰܫܰܒ݂<EOS>ܒ݁ܢܰܦ݂ܫܶܗ <EOS> ܘܶܐܡܰܪ <EOS> ܗܳܢܳܐ ܐܶܠܽܘ ܢܒ݂ܺܝܳܐ ܗܘܳܐ ܝܳܕ݂ܰܥ ܗ̱ܘܳܐ ܡܰܢ ܗ̱ܺܝ <EOS> ܘܡܳܐ<EOS>ܛܶܒ݁ܳܗ <EOS> ܕ݁ܚܰܛܳܝܬ݁ܳܐ ܗ̱ܝ <EOS> ܐܰܢ̱ܬ݁ܬ݂ܳܐ ܗܳܝ ܕ݁ܩܶܪܒ݁ܰܬ݂ ܠܶܗ <EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ ܠܶܗ <EOS> ܫܶܡܥܽܘܢ <EOS> ܡܶܕ݁ܶܡ ܐܺܝܬ݂ ܠܺܝ<EOS>ܕ݁ܺܐܡܰܪ ܠܳܟ݂ <EOS> ܗܽܘ ܕ݁ܶܝܢ ܐܶܡܰܪ ܠܶܗ <EOS> ܐܶܡܰܪ ܪܰܒ݁ܺܝ ܅ ܐܳܡܰܪ ܠܶܗ ܝܶܫܽܘܥ <EOS>ܬ݁ܪܶܝܢ̈ ܚܰܝܳܒ݂ܶܐ̈ ܐܺܝܬ݂ ܗ̱ܘܰܘ <EOS> ܠܚܰܕ݂ ܡܳܪܶܐ ܚܰܘܒ݁ܳܐ <EOS> ܚܰܕ݂<EOS>ܚܰܝܳܒ݂ ܗ̱ܘܳܐ ܕ݁ܺܝܢܳܪܶܐ̈ ܚܰܡܶܫܡܳܐܐ <EOS> ܘܰܐ̱ܚܪܺܢܳܐ ܁ ܕ݁ܺܝܢܳܪܶܐ̈ ܚܰܡܫܺܝܢ <EOS>ܘܰܕ݂ܠܰܝܬ݁ ܗ̱ܘܳܐ ܠܗܽܘܢ ܠܡܶܦ݂ܪܰܥ <EOS> ܠܰܬ݂ܪܰܝܗܽܘܢ̈ ܫܒ݂ܰܩ <EOS> ܐܰܝܢܳܐ<EOS>ܗܳܟ݂ܺܝܠ ܡܶܢܗܽܘܢ ܝܰܬ݁ܺܝܪ ܢܰܚܒ݂ܺܝܘܗ̱ܝ <EOS>ܥܢܳܐ ܫܶܡܥܽܘܢ <EOS> ܘܶܐܡܰܪ <EOS> ܣܳܒ݂ܰܪ ܐ̱ܢܳܐ <EOS> ܕ݁ܗܰܘ ܕ݁ܶܐܫܬ݁ܒ݂ܶܩ ܠܶܗ<EOS>ܣܰܓ݁ܺܝ <EOS> ܐܳܡܰܪ ܠܶܗ ܝܶܫܽܘܥ ܇ ܬ݁ܪܺܝܨܳܐܝܺܬ݂ ܕ݁ܳܢܬ݁ <EOS>ܘܶܐܬ݂ܦ݁ܢܺܝ ܠܘܳܬ݂ ܗܳܝ ܐܰܢ̱ܬ݁ܬ݂ܳܐ <EOS> ܘܶܐܡܰܪ ܠܫܶܡܥܽܘܢ <EOS> ܚܳܙܶܐ<EOS>ܐܰܢ̱ܬ݁ ܐܰܢ̱ܬ݁ܬ݂ܳܐ ܗܳܕ݂ܶܐ ܠܒ݂ܰܝܬ݁ܳܟ݂ ܥܶܠܶܬ݂ <EOS> ܡܰܝܳܐ̈ ܠܪܶܓ݂ܠܰܝ̈ ܠܳܐ ܝܰܗ̱ܒ݂ܬ݁ <EOS>ܗܳܕ݂ܶܐ ܕ݁ܶܝܢ ܒ݁ܕ݂ܶܡܥܶܝܗ̈ ܪܶܓ݂ܠܰܝ̈ ܨܰܒ݂ܥܰܬ݂ <EOS> ܘܰܒ݂ܣܰܥܪܳܗ ܫܰܘܝܰܬ݂ ܐܶܢܶܝܢ̈ <EOS>ܐܰܢ̱ܬ݁ ܠܳܐ ܢܫܰܩܬ݁ܳܢܝ <EOS> ܗܳܕ݂ܶܐ ܕ݁ܶܝܢ ܗܳܐ ܡܶܢ ܕ݁ܥܶܠܰܬ݂ ܠܳܐ<EOS>ܫܶܠܝܰܬ݂ ܪܶܓ݂ܠܰܝ̈ ܠܰܡܢܰܫܳܩܽܘ <EOS>ܐܰܢ̱ܬ݁ ܡܶܫܚܳܐ ܠܪܺܫܝ ܠܳܐ ܡܫܰܚܬ݁ <EOS> ܗܳܕ݂ܶܐ ܕ݁ܶܝܢ ܒ݁ܡܶܫܚܳܐ<EOS>ܕ݁ܒ݂ܶܣܡܳܐ <EOS> ܪܶܓ݂ܠܰܝ̈ ܡܶܫܚܰܬ݂ <EOS>ܚܠܳܦ݂ ܗܳܕ݂ܶܐ ܐܳܡܰܪ ܐ̱ܢܳܐ ܠܳܟ݂ ܕ݁ܰܫܒ݂ܺܝܩܺܝܢ ܠܳܗ ܚܛܳܗܶܝܗ̈<EOS>ܣܰܓ݁ܺܝܶܐܐ̈ ܡܶܛܽܠ ܕ݁ܰܐܚܒ݂ܰܬ݂ ܣܰܓ݁ܺܝ <EOS> ܗܰܘ ܕ݁ܶܝܢ ܕ݁ܩܰܠܺܝܠ ܡܶܫܬ݁ܒ݂ܶܩ ܠܶܗ <EOS> ܩܰܠܺܝܠ<EOS>ܡܰܚܶܒ݂<EOS>ܘܶܐܡܰܪ ܠܗܳܝ ܐܰܢ̱ܬ݁ܬ݂ܳܐ <EOS> ܫܒ݂ܺܝܩܺܝܢ ܠܶܟ݂ܝ ܚܛܳܗܰܝܟ݁ܝ̈ <EOS>ܫܰܪܺܝܘ ܕ݁ܶܝܢ ܗܳܢܽܘܢ ܕ݁ܰܣܡܺܝܟ݂ܺܝܢ ܐܳܡܪܺܝܢ ܒ݁ܢܰܦ݂ܫܗܽܘܢ <EOS> ܡܰܢܽܘ<EOS>ܗܳܢܳܐ ܕ݁ܳܐܦ݂ ܚܛܳܗܶܐ̈ ܫܳܒ݂ܶܩ <EOS>ܝܶܫܽܘܥ ܕ݁ܶܝܢ ܐܶܡܰܪ ܠܗܳܝ ܐܰܢ̱ܬ݁ܬ݂ܳܐ <EOS> ܗܰܝܡܳܢܽܘܬ݂ܶܟ݂ܝ<EOS>ܐܰܚܝܰܬ݂ܶܟ݂ܝ ܁ ܙܶܠܝ ܒ݁ܰܫܠܳܡܳܐ<EOS>ܘܰܗܘܳܐ ܡܶܢ ܒ݁ܳܬ݂ܰܪ ܗܳܠܶܝܢ <EOS> ܡܶܬ݂ܟ݁ܪܶܟ݂ ܗ̱ܘܳܐ ܝܶܫܽܘܥ<EOS>ܒ݁ܰܡܕ݂ܺܝܢܳܬ݂ܳܐ̈ ܘܰܒ݂ܩܽܘܪܝܳܐ̈ ܘܡܰܟ݂ܪܶܙ ܗ̱ܘܳܐ ܘܰܡܣܰܒ݁ܰܪ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܘܰܬ݂ܪܶܥܣܰܪܬ݁ܶܗ ܥܰܡܶܗ <EOS>ܘܢܶܫܶܐ̈ ܗܳܠܶܝܢ ܕ݁ܶܐܬ݂ܰܐܣܺܝ ܡܶܢ ܟ݁ܽܘܪܗܳܢܶܐ̈ <EOS> ܘܡܶܢ ܪܽܘܚܶܐ̈<EOS>ܒ݁ܺܝܫܳܬ݂ܳܐ̈ <EOS> ܡܰܪܝܰܡ ܕ݁ܡܶܬ݂ܩܰܪܝܳܐ ܡܰܓ݂ܕ݁ܠܳܝܬ݁ܳܐ <EOS> ܗܳܝ ܕ݁ܫܰܒ݂ܥܳܐ ܫܺܐܕ݂ܺܝܢ̈ ܢܦ݂ܰܩܘ<EOS>ܡܶܢܳܗ <EOS>ܘܝܽܘܚܰܢ ܐܰܢ̱ܬ݁ܰܬ݂ ܟ݁ܽܘܙܰܐ ܪܰܒ݁ܰܝܬ݁ܶܗ ܕ݁ܗܶܪܳܘܕ݂ܶܣ <EOS> ܘܫܽܘܫܰܢ<EOS>ܘܰܐ̱ܚܪܳܢܝܳܬ݂ܳܐ̈ ܣܰܓ݁ܺܝܳܐܬ݂ܳܐ̈ <EOS> ܐܰܝܠܶܝܢ ܕ݁ܰܡܫܰܡܫܳܢ̈ ܗ̱ܘܰܝ̈ ܠܗܽܘܢ ܡܶܢ<EOS>ܩܶܢܝܳܢܰܝܗܶܝܢ̈ <EOS>ܘܟ݂ܰܕ݂ ܟ݁ܶܢܫܳܐ ܣܰܓ݁ܺܝܳܐܐ ܟ݁ܢܰܫ ܗ̱ܘܳܐ ܘܡܶܢ ܟ݁ܽܠ ܡܕ݂ܺܝܢܳܢ̈<EOS>ܐܳܬ݂ܶܝܢ ܗ̱ܘܰܘ ܠܘܳܬ݂ܶܗ ܐܶܡܰܪ ܒ݁ܡܰܬ݂ܠܶܐ̈ <EOS>ܢܦ݂ܰܩ ܙܳܪܽܘܥܳܐ ܠܡܶܙܪܰܥ ܙܰܪܥܶܗ <EOS> ܘܟ݂ܰܕ݂ ܙܪܰܥ ܐܺܝܬ݂ ܕ݁ܰܢܦ݂ܰܠ<EOS>ܥܰܠ ܝܰܕ݂ ܐܽܘܪܚܳܐ <EOS> ܘܶܐܬ݁ܕ݂ܺܝܫ <EOS> ܘܶܐܟ݂ܰܠܬ݂ܶܗ ܦ݁ܳܪܰܚܬ݂ܳܐ <EOS>ܘܰܐ̱ܚܪܺܢܳܐ ܢܦ݂ܰܠ ܥܰܠ ܫܽܘܥܳܐ <EOS> ܘܒ݂ܰܪ ܫܳܥܬ݂ܶܗ ܝܺܥܳܐ <EOS> ܘܰܕ݂ܠܰܝܬ݁<EOS>ܗ̱ܘܳܐ ܠܶܗ ܬ݁ܰܠܺܝܠܽܘܬ݂ܳܐ <EOS> ܝܺܒ݂ܶܫ <EOS>ܘܰܐ̱ܚܪܺܢܳܐ ܢܦ݂ܰܠ ܒ݁ܶܝܬ݂ ܟ݁ܽܘܒ݁ܶܐ̈ <EOS> ܘܺܝܥܰܘ ܥܰܡܶܗ ܟ݁ܽܘܒ݁ܶܐ̈ <EOS>ܘܚܰܢܩܽܘܗ̱ܝ <EOS>ܘܰܐ̱ܚܪܺܢܳܐ ܢܦ݂ܰܠ ܒ݁ܰܐܪܥܳܐ ܛܳܒ݂ܬ݂ܳܐ ܘܫܰܦ݁ܺܝܪܬ݁ܳܐ <EOS> ܘܺܝܥܳܐ ܁<EOS>ܘܰܥܒ݂ܰܕ݂ ܦ݁ܺܐܪܶܐ̈ <EOS> ܚܰܕ݂ ܒ݁ܰܡܳܐܐ <EOS> ܗܳܠܶܝܢ ܟ݁ܰܕ݂ ܐܳܡܰܪ <EOS> ܩܳܥܶܐ ܗ̱ܘܳܐ <EOS> ܕ݁ܡܰܢ<EOS>ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ <EOS> ܢܶܫܡܰܥ<EOS>ܘܫܰܐܠܽܘܗ̱ܝ ܬ݁ܰܠܡܺܝܕ݂ܰܘܗ̱ܝ̈ <EOS> ܕ݁ܡܳܢܰܘ ܡܰܬ݂ܠܳܐ ܗܳܢܳܐ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܠܟ݂ܽܘܢ ܗ̱ܽܘ ܝܺܗܺܝܒ݂ ܠܡܶܕ݁ܰܥ ܐ̱ܪܳܙܳܐ<EOS>ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS> ܠܗܳܢܽܘܢ ܕ݁ܶܝܢ ܫܰܪܟ݁ܳܐ <EOS> ܒ݁ܦ݂ܶܠܳܐܬ݂ܳܐ̈ ܡܶܬ݂ܶܐܡܰܪ <EOS>ܕ݁ܟ݂ܰܕ݂ ܚܳܙܶܝܢ <EOS> ܠܳܐ ܢܶܚܙܽܘܢ <EOS> ܘܟ݂ܰܕ݂ ܫܳܡܥܺܝܢ <EOS> ܠܳܐ ܢܶܣܬ݁ܰܟ݁ܠܽܘܢ<EOS>ܗܳܢܰܘ ܕ݁ܶܝܢ ܡܰܬ݂ܠܳܐ <EOS> ܙܰܪܥܳܐ ܐܺܝܬ݂ܰܘܗ̱ܝ <EOS> ܡܶܠܬ݂ܳܐ ܕ݁ܰܐܠܳܗܳܐ<EOS><EOS>ܗܳܢܽܘܢ ܕ݁ܶܝܢ ܕ݁ܥܰܠ ܝܰܕ݂ ܐܽܘܪܚܳܐ ܐܺܝܬ݂ܰܝܗܽܘܢ ܗܳܢܽܘܢ<EOS>ܕ݁ܫܳܡܥܺܝܢ ܡܶܠܬ݂ܳܐ ܇ ܘܳܐܬ݂ܶܐ ܒ݁ܥܶܠܕ݁ܒ݂ܳܒ݂ܳܐ ܫܳܩܶܠ ܡܶܠܬ݂ܳܐ ܡܶܢ ܠܶܒ݁ܗܽܘܢ ܇ ܕ݁ܠܳܐ<EOS>ܢܗܰܝܡܢܽܘܢ ܘܢܺܚܽܘܢ <EOS>ܗܳܠܶܝܢ ܕ݁ܶܝܢ ܕ݁ܥܰܠ ܫܽܘܥܳܐ ܗܳܠܶܝܢ ܐܶܢܽܘܢ ܕ݁ܡܳܐ ܕ݁ܰܫܡܰܥܘ <EOS>ܒ݁ܚܰܕ݂ܽܘܬ݂ܳܐ ܡܩܰܒ݁ܠܺܝܢ ܠܳܗ ܠܡܶܠܬ݂ܳܐ ܇ ܘܥܶܩܳܪܳܐ ܠܰܝܬ݁ ܠܗܽܘܢ <EOS> ܐܶܠܳܐ ܕ݁ܙܰܒ݂ܢܳܐ ܗ̱ܝ<EOS>ܗܰܝܡܳܢܽܘܬ݂ܗܽܘܢ <EOS> ܘܒ݂ܰܙܒ݂ܰܢ ܢܶܣܝܽܘܢܳܐ <EOS> ܡܶܬ݂ܟ݁ܰܫܠܺܝܢ <EOS>ܗܰܘ ܕ݁ܶܝܢ ܕ݁ܰܢܦ݂ܰܠ ܒ݁ܶܝܬ݂ ܟ݁ܽܘܒ݁ܶܐ̈ ܗܳܠܶܝܢ ܐܶܢܽܘܢ <EOS>ܐܰܝܠܶܝܢ ܕ݁ܫܳܡܥܺܝܢ ܡܶܠܬ݂ܳܐ ܇ ܘܰܒ݂ܨܶܦ݂ܬ݂ܳܐ ܘܰܒ݂ܥܽܘܬ݂ܪܳܐ ܘܒ݂ܰܪܓ݂ܺܝܓ݂ܳܬ݂ܶܗ̈ ܕ݁ܥܳܠܡܳܐ<EOS>ܡܶܬ݂ܚܰܢܩܺܝܢ ܇ ܘܦ݂ܺܐܪܶܐ̈ ܠܳܐ ܝܳܗܒ݁ܺܝܢ <EOS>ܗܰܘ ܕ݁ܶܝܢ ܕ݁ܒ݂ܰܐܪܥܳܐ ܛܳܒ݂ܬ݂ܳܐ ܗܳܠܶܝܢ ܐܶܢܽܘܢ <EOS> ܐܰܝܠܶܝܢ<EOS>ܕ݁ܰܒ݂ܠܶܒ݁ܳܐ ܫܰܦ݂ܝܳܐ ܘܛܳܒ݂ܳܐ ܫܳܡܥܺܝܢ ܡܶܠܬ݂ܳܐ ܇ ܘܳܐܚܕ݁ܺܝܢ <EOS> ܘܝܳܗܒ݁ܺܝܢ ܦ݁ܺܐܪܶܐ̈<EOS>ܒ݁ܰܡܣܰܝܒ݁ܪܳܢܽܘܬ݂ܳܐ<EOS>ܠܳܐ ܐ̱ܢܳܫ ܡܰܢܗܰܪ ܫܪܳܓ݂ܳܐ <EOS> ܘܰܡܚܰܦ݁ܶܐ ܠܶܗ ܒ݁ܡܳܐܢܳܐ ܇ ܐܰܘ<EOS>ܣܳܐܶܡ ܠܶܗ ܬ݁ܚܶܝܬ݂ ܥܰܪܣܳܐ <EOS> ܐܶܠܳܐ ܣܳܐܶܡ ܠܶܗ ܠܥܶܠ ܡܶܢ ܡܢܳܪܬ݁ܳܐ <EOS> ܕ݁ܟ݂ܽܠ ܕ݁ܥܳܐܶܠ <EOS>ܢܶܚܙܶܐ ܢܽܘܗܪܶܗ <EOS>ܠܰܝܬ݁ ܓ݁ܶܝܪ ܡܶܕ݁ܶܡ ܕ݁ܰܟ݂ܣܶܐ <EOS> ܕ݁ܠܳܐ ܢܶܬ݂ܓ݁ܠܶܐ <EOS> ܘܠܳܐ<EOS>ܕ݁ܰܡܛܰܫܰܝ ܁ ܕ݁ܠܳܐ ܢܶܬ݂ܺܝܕ݂ܰܥ <EOS> ܘܢܺܐܬ݂ܶܐ ܠܓ݂ܶܠܝܳܐ <EOS>ܚܙܰܘ ܐܰܝܟ݁ܰܢܳܐ ܫܡܰܥܬ݁ܽܘܢ <EOS> ܡܰܢ ܕ݁ܺܐܝܬ݂ ܠܶܗ ܓ݁ܶܝܪ <EOS>ܢܶܬ݂ܺܝܗܶܒ݂ ܠܶܗ <EOS> ܘܡܰܢ ܕ݁ܠܰܝܬ݁ ܠܶܗ ܐܳܦ݂ ܗܰܘ ܕ݁ܣܳܒ݂ܰܪ ܕ݁ܺܐܝܬ݂ ܠܶܗ <EOS> ܢܶܫܬ݁ܩܶܠ<EOS>ܡܶܢܶܗ<EOS>ܐܶܬ݂ܰܘ ܕ݁ܶܝܢ ܠܘܳܬ݂ܶܗ ܐܶܡܶܗ ܘܰܐܚܰܘܗ̱ܝ̈ ܘܠܳܐ ܡܶܫܟ݁ܚܺܝܢ ܗ̱ܘܰܘ<EOS>ܕ݁ܰܢܡܰܠܠܽܘܢ ܥܰܡܶܗ <EOS> ܡܶܛܽܠ ܟ݁ܶܢܫܳܐ <EOS>ܘܶܐܡܰܪܘ ܠܶܗ <EOS> ܐܶܡܳܟ݂ ܘܰܐܚܰܝܟ݁̈ ܩܳܝܡܺܝܢ ܠܒ݂ܰܪ <EOS> ܘܨܳܒ݂ܶܝܢ<EOS>ܠܡܶܚܙܝܳܟ݂ <EOS>ܗܽܘ ܕ݁ܶܝܢ ܥܢܳܐ <EOS> ܘܶܐܡܰܪ ܠܗܽܘܢ <EOS> ܗܳܠܶܝܢ ܐܶܢܽܘܢ ܐܶܡܝ ܘܰܐܚܰܝ̈<EOS>ܐܰܝܠܶܝܢ ܕ݁ܫܳܡܥܺܝܢ ܡܶܠܬ݂ܳܐ ܕ݁ܰܐܠܳܗܳܐ <EOS> ܘܥܳܒ݂ܕ݁ܺܝܢ ܠܳܗ<EOS>ܗܘܳܐ ܕ݁ܶܝܢ ܒ݁ܚܰܕ݂ ܡܶܢ ܝܰܘܡܳܬ݂ܳܐ̈ ܣܠܶܩ ܝܶܫܽܘܥ ܝܺܬ݂ܶܒ݂<EOS>ܒ݁ܰܣܦ݂ܺܝܢ̱ܬ݁ܳܐ ܁ ܗܽܘ ܘܬ݂ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ <EOS> ܢܶܥܒ݁ܰܪ ܠܗܰܘ ܥܶܒ݂ܪܳܐ<EOS>ܕ݁ܝܰܡܬ݂ܳܐ<EOS>ܘܟ݂ܰܕ݂ ܪܳܕ݂ܶܝܢ <EOS> ܕ݁ܡܶܟ݂ ܠܶܗ ܗܽܘ ܝܶܫܽܘܥ <EOS> ܘܰܗܘܳܬ݂ ܥܰܠܥܳܠܳܐ<EOS>ܕ݁ܪܽܘܚܳܐ ܒ݁ܝܰܡܬ݂ܳܐ <EOS> ܘܩܰܪܺܝܒ݂ܳܐ ܗ̱ܘܳܬ݂ ܣܦ݂ܺܝܢ̱ܬ݁ܳܐ ܠܡܶܛܒ݁ܰܥ <EOS>ܘܰܩܪܶܒ݂ܘ ܐܰܥܺܝܪܽܘܗ̱ܝ <EOS> ܘܳܐܡܪܺܝܢ ܠܶܗ <EOS> ܪܰܒ݁ܰܢ ܁ ܪܰܒ݁ܰܢ <EOS>ܐܳܒ݂ܕ݁ܺܝܢܰܢ <EOS> ܗܽܘ ܕ݁ܶܝܢ ܁ ܩܳܡ ܘܰܟ݂ܐܳܐ ܒ݁ܪܽܘܚܶܐ̈ ܘܰܒ݂ܡܰܚܫܽܘܠܶܐ̈ ܕ݁ܝܰܡܳܐ <EOS> ܘܢܳܚܘ <EOS>ܘܰܗܘܳܐ ܫܶܠܝܳܐ <EOS>ܘܶܐܡܰܪ ܠܗܽܘܢ <EOS> ܐܰܝܟ݁ܳܐ ܗ̱ܝ ܗܰܝܡܳܢܽܘܬ݂ܟ݂ܽܘܢ <EOS> ܗܶܢܽܘܢ ܕ݁ܶܝܢ<EOS>ܟ݁ܰܕ݂ ܕ݁ܰܚܺܝܠܺܝܢ ܡܶܬ݁ܕ݁ܰܡܪܺܝܢ ܗ̱ܘܰܘ ܘܳܐܡܪܺܝܢ ܚܰܕ݂ ܠܚܰܕ݂ <EOS> ܡܰܢܽܘ ܟ݁ܰܝ ܗܳܢܳܐ ܁<EOS>ܕ݁ܳܐܦ݂ ܠܪܽܘܚܶܐ̈ ܦ݁ܳܩܶܕ݂ ܁ ܘܰܠܡܰܚܫܽܘܠܶܐ̈ ܘܰܠܝܰܡܳܐ ܘܡܶܫܬ݁ܰܡܥܺܝܢ ܠܶܗ<EOS>ܘܰܪܕ݂ܰܘ ܘܶܐܬ݂ܰܘ ܠܰܐܬ݂ܪܳܐ ܕ݁ܓ݂ܳܕ݂ܪܳܝܶܐ̈ ܇ ܕ݁ܺܐܝܬ݂ܰܘܗ̱ܝ<EOS>ܒ݁ܥܶܒ݂ܪܳܐ <EOS> ܠܽܘܩܒ݂ܰܠ ܓ݁ܠܺܝܠܳܐ <EOS>ܘܟ݂ܰܕ݂ ܢܦ݂ܰܩ ܠܰܐܪܥܳܐ ܦ݁ܓ݂ܰܥ ܒ݁ܶܗ ܓ݁ܰܒ݂ܪܳܐ ܚܰܕ݂ ܡܶܢ<EOS>ܡܕ݂ܺܝܢ̱ܬ݁ܳܐ ܇ ܕ݁ܺܐܝܬ݂ ܒ݁ܶܗ ܕ݁ܰܝܘܳܐ <EOS> ܡܶܢ ܙܰܒ݂ܢܳܐ ܣܰܓ݁ܺܝܳܐܐ <EOS> ܘܡܳܐܢܶܐ̈ ܠܳܐ ܠܳܒ݂ܶܫ<EOS>ܗ̱ܘܳܐ <EOS> ܘܰܒ݂ܒ݂ܰܝܬ݁ܳܐ ܠܳܐ ܥܳܡܰܪ ܗ̱ܘܳܐ <EOS> ܐܶܠܳܐ ܒ݁ܒ݂ܶܝܬ݂ ܩܒ݂ܽܘܪܶܐ̈ <EOS>ܟ݁ܰܕ݂ ܚܙܳܐ ܕ݁ܶܝܢ ܠܝܶܫܽܘܥ ܩܥܳܐ <EOS> ܘܰܢܦ݂ܰܠ ܩܕ݂ܳܡܰܘܗ̱ܝ <EOS>ܘܰܒ݂ܩܳܠܳܐ ܪܳܡܳܐ ܐܶܡܰܪ <EOS> ܡܳܐ ܠܰܢ ܘܠܳܟ݂ ܁ ܝܶܫܽܘܥ ܅ ܒ݁ܪܶܗ ܕ݁ܰܐܠܳܗܳܐ ܡܪܰܝܡܳܐ <EOS>ܒ݁ܳܥܶܐ ܐ̱ܢܳܐ ܡܶܢܳܟ݂ <EOS> ܠܳܐ ܬ݁ܫܰܢܩܰܢܝ <EOS>ܦ݁ܳܩܶܕ݂ ܗ̱ܘܳܐ ܠܶܗ ܓ݁ܶܝܪ ܝܶܫܽܘܥ ܠܪܽܘܚܳܐ ܛܰܢܦ݂ܳܐ <EOS> ܠܡܶܦ݁ܰܩ ܡܶܢ<EOS>ܒ݁ܰܪܢܳܫܳܐ <EOS> ܣܰܓ݁ܺܝ ܗ̱ܘܳܐ ܓ݁ܶܝܪ ܙܰܒ݂ܢܳܐ <EOS> ܡܶܢ ܕ݁ܰܫܒ݂ܶܐ ܗ̱ܘܳܐ ܠܶܗ <EOS> ܘܡܶܬ݂ܶܐܣܰܪ<EOS>ܗ̱ܘܳܐ ܒ݁ܫܺܫܠܳܬ݂ܳܐ̈ ܘܰܒ݂ܟ݂ܶܒ݂ܠܶܐ̈ ܡܶܬ݂ܢܛܰܪ ܗ̱ܘܳܐ <EOS> ܘܰܡܦ݂ܰܣܶܩ ܗ̱ܘܳܐ ܐܰܣܽܘܪܰܘܗ̱ܝ̈<EOS>ܘܡܶܬ݁ܕ݁ܒ݂ܰܪ ܗ̱ܘܳܐ ܡܶܢ ܫܺܐܕ݂ܳܐ ܠܚܽܘܪܒ݁ܳܐ <EOS>ܫܰܐܠܶܗ ܕ݁ܶܝܢ ܝܶܫܽܘܥ <EOS> ܡܰܢ ܫܡܳܟ݂ <EOS> ܐܳܡܰܪ ܠܶܗ <EOS> ܠܶܓ݂ܝܽܘܢ<EOS>ܡܶܛܽܠ ܕ݁ܕ݂ܰܝܘܶܐ̈ ܣܰܓ݁ܺܝܶܐܐ̈ ܥܰܠܺܝܠܺܝܢ ܗ̱ܘܰܘ ܒ݁ܶܗ <EOS>ܘܒ݂ܳܥܶܝܢ ܗ̱ܘܰܘ ܡܶܢܶܗ ܕ݁ܠܳܐ ܢܶܦ݂ܩܽܘܕ݂ ܠܗܽܘܢ ܠܡܺܐܙܰܠ<EOS>ܠܰܬ݂ܗܽܘܡܳܐ <EOS>ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ <EOS> ܒ݁ܰܩܪܳܐ ܕ݁ܰܚܙܺܝܪܶܐ̈ ܣܰܓ݁ܺܝܶܐܐ̈ <EOS>ܕ݁ܪܳܥܝܳܐ ܒ݁ܛܽܘܪܳܐ <EOS> ܘܒ݂ܳܥܶܝܢ ܗ̱ܘܰܘ ܡܶܢܶܗ ܕ݁ܢܰܦ݁ܶܣ ܠܗܽܘܢ <EOS> ܕ݁ܒ݂ܰܚܙܺܝܪܶܐ̈<EOS>ܢܶܥܠܽܘܢ <EOS> ܘܰܐܦ݁ܶܣ ܠܗܽܘܢ <EOS>ܘܰܢܦ݂ܰܩܘ ܫܺܐܕ݂ܶܐ̈ ܡܶܢ ܓ݁ܰܒ݂ܪܳܐ <EOS> ܘܥܰܠܘ ܒ݁ܰܚܙܺܝܪܶܐ̈ <EOS>ܘܬ݂ܶܪܨܰܬ݂ ܒ݁ܰܩܪܳܐ ܗܳܝ ܟ݁ܽܠܳܗ ܠܰܫܩܺܝܦ݂ܳܐ ܘܰܢܦ݂ܰܠܘ ܒ݁ܝܰܡܬ݂ܳܐ <EOS> ܘܶܐܬ݂ܚܰܢܰܩܘ<EOS><EOS>ܟ݁ܰܕ݂ ܚܙܰܘ ܕ݁ܶܝܢ ܪܳܥܰܘܳܬ݂ܳܐ̈ ܡܶܕ݁ܶܡ ܕ݁ܰܗܘܳܐ ܥܪܰܩܘ <EOS>ܘܶܐܫܬ݁ܰܥܺܝܘ ܒ݁ܰܡܕ݂ܺܝܢܳܬ݂ܳܐ̈ <EOS> ܘܰܒ݂ܩܽܘܪܝܳܐ̈ <EOS>ܘܰܢܦ݂ܰܩܘ ܐ̱ܢܳܫܳܐ ܕ݁ܢܶܚܙܽܘܢ ܡܶܕ݁ܶܡ ܕ݁ܰܗܘܳܐ ܘܶܐܬ݂ܰܘ ܠܘܳܬ݂<EOS>ܝܶܫܽܘܥ <EOS> ܘܶܐܫܟ݁ܚܽܘܗ̱ܝ ܠܓ݂ܰܒ݂ܪܳܐ ܗܰܘ ܕ݁ܰܢܦ݂ܰܩܘ ܫܺܐܕ݂ܰܘܗ̱ܝ̈ ܟ݁ܰܕ݂ ܠܒ݂ܺܝܫ<EOS>ܘܰܡܢܰܟ݁ܰܦ݂ <EOS> ܘܝܳܬ݂ܶܒ݂ ܠܘܳܬ݂ ܪܶܓ݂ܠܰܘܗ̱ܝ̈ ܕ݁ܝܶܫܽܘܥ <EOS> ܘܰܕ݂ܚܶܠܘ <EOS>ܘܶܐܫܬ݁ܰܥܺܝܘ ܠܗܽܘܢ ܐܰܝܠܶܝܢ ܕ݁ܰܚܙܰܘ ܇ ܐܰܝܟ݁ܰܢܳܐ ܐܶܬ݂ܰܐܣܺܝ<EOS>ܓ݁ܰܒ݂ܪܳܐ ܗܰܘ ܕ݁ܰܝܘܳܢܳܐ <EOS>ܘܒ݂ܳܥܶܝܢ ܗ̱ܘܰܘ ܡܶܢܶܗ ܟ݁ܽܠܶܗ ܟ݁ܶܢܫܳܐ ܕ݁ܓ݂ܳܕ݂ܪܳܝܶܐ̈ <EOS> ܕ݁ܢܺܐܙܰܠ<EOS>ܠܶܗ ܡܶܢ ܠܘܳܬ݂ܗܽܘܢ <EOS> ܡܶܛܽܠ ܕ݁ܕ݂ܶܚܠܬ݂ܳܐ ܪܰܒ݁ܬ݂ܳܐ ܐܶܚܕ݁ܰܬ݂ ܐܶܢܽܘܢ <EOS> ܗܽܘ ܕ݁ܶܝܢ<EOS>ܝܶܫܽܘܥ ܣܠܶܩ ܠܰܣܦ݂ܺܝܢ̱ܬ݁ܳܐ <EOS> ܘܰܗܦ݂ܰܟ݂ ܡܶܢ ܠܘܳܬ݂ܗܽܘܢ<EOS>ܗܰܘ ܕ݁ܶܝܢ ܓ݁ܰܒ݂ܪܳܐ ܕ݁ܰܢܦ݂ܰܩܘ ܡܶܢܶܗ ܫܺܐܕ݂ܶܐ̈ ܒ݁ܳܥܶܐ ܗ̱ܘܳܐ<EOS>ܡܶܢܶܗ <EOS> ܕ݁ܰܠܘܳܬ݂ܶܗ ܢܶܗܘܶܐ <EOS> ܘܰܫܪܳܝܗ̱ܝ ܝܶܫܽܘܥ <EOS> ܘܶܐܡܰܪ ܠܶܗ <EOS>ܗܦ݂ܽܘܟ݂ ܠܒ݂ܰܝܬ݁ܳܟ݂ ܘܶܐܫܬ݁ܰܥܳܐ ܡܶܕ݁ܶܡ ܕ݁ܰܥܒ݂ܰܕ݂ ܠܳܟ݂<EOS>ܐܰܠܳܗܳܐ <EOS> ܘܶܐܙܰܠ <EOS> ܘܡܰܟ݂ܪܶܙ ܗ̱ܘܳܐ ܒ݁ܟ݂ܽܠܳܗ ܡܕ݂ܺܝܢ̱ܬ݁ܳܐ <EOS> ܡܶܕ݁ܶܡ ܕ݁ܰܥܒ݂ܰܕ݂ ܠܶܗ<EOS>ܝܶܫܽܘܥ<EOS>ܟ݁ܰܕ݂ ܗܦ݂ܰܟ݂ ܕ݁ܶܝܢ ܝܶܫܽܘܥ ܩܰܒ݁ܠܶܗ ܟ݁ܶܢܫܳܐ ܣܰܓ݁ܺܝܳܐܐ <EOS>ܟ݁ܽܠܗܽܘܢ ܓ݁ܶܝܪ ܠܶܗ ܚܳܝܪܺܝܢ ܗ̱ܘܰܘ <EOS>ܘܓ݂ܰܒ݂ܪܳܐ ܚܰܕ݂ ܕ݁ܰܫܡܶܗ ܝܽܘܐܳܪܳܫ <EOS> ܪܺܝܫ ܟ݁ܢܽܘܫܬ݁ܳܐ ܢܦ݂ܰܠ<EOS>ܩܕ݂ܳܡ ܪܶܓ݂ܠܰܘܗ̱ܝ̈ ܕ݁ܝܶܫܽܘܥ ܘܒ݂ܳܥܶܐ ܗ̱ܘܳܐ ܡܶܢܶܗ ܕ݁ܢܶܥܽܘܠ ܠܒ݂ܰܝܬ݁ܶܗ <EOS>ܒ݁ܰܪܬ݂ܳܐ ܓ݁ܶܝܪ ܝܺܚܺܝܕ݂ܳܝܬ݁ܳܐ ܐܺܝܬ݂ ܗ̱ܘܳܬ݂ ܠܶܗ <EOS> ܐܰܝܟ݂<EOS>ܒ݁ܰܪ̱ܬ݂ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈ <EOS> ܘܩܰܪܺܝܒ݂ܳܐ ܗ̱ܘܳܬ݂ ܠܰܡܡܳܬ݂ <EOS> ܘܟ݂ܰܕ݂ ܐܳܙܶܠ ܥܰܡܶܗ<EOS>ܗܽܘ ܝܶܫܽܘܥ <EOS> ܟ݁ܶܢܫܳܐ ܣܰܓ݁ܺܝܳܐܐ ܚܳܒ݂ܶܨ ܗ̱ܘܳܐ ܠܶܗ<EOS>ܐܰܢ̱ܬ݁ܬ݂ܳܐ ܕ݁ܶܝܢ ܚܕ݂ܳܐ ܁ ܕ݁ܰܬ݂ܪܺܝܥ ܗ̱ܘܳܐ ܕ݁ܡܳܗ ܫܢܺܝܢ̈<EOS>ܬ݁ܰܪܬ݁ܰܥܶܣܪܶܐ̈ ܗܳܝ ܕ݁ܒ݂ܶܝܬ݂ ܐܳܣܰܘܳܬ݂ܳܐ̈ ܟ݁ܽܠܶܗ ܩܶܢܝܳܢܳܗ ܐܰܦ݁ܩܰܬ݂ ܘܠܳܐ<EOS>ܐܶܫܟ݁ܚܰܬ݂ ܕ݁ܡܶܢ ܐ̱ܢܳܫ ܬ݁ܶܬ݂ܰܐܣܶܐ<EOS>ܐܶܬ݂ܩܰܪܒ݂ܰܬ݂ ܡܶܢ ܒ݁ܶܣܬ݁ܪܶܗ <EOS> ܘܩܶܪܒ݁ܰܬ݂ ܠܟ݂ܶܢܦ݂ܳܐ ܕ݁ܡܳܐܢܶܗ <EOS>ܘܡܶܚܕ݂ܳܐ <EOS> ܩܳܡܰܬ݂ ܡܰܪܕ݁ܺܝܬ݂ܳܐ ܕ݁ܰܕ݂ܡܳܗ <EOS>ܘܶܐܡܰܪ ܝܶܫܽܘܥ <EOS> ܡܰܢܽܘ ܩܪܶܒ݂ ܠܺܝ <EOS> ܘܟ݂ܰܕ݂ ܟ݁ܽܠܗܽܘܢ ܟ݁ܳܦ݂ܪܺܝܢ<EOS>ܐܳܡܰܪ ܠܶܗ ܫܶܡܥܽܘܢ ܟ݁ܺܐܦ݂ܳܐ <EOS> ܘܰܕ݂ܥܰܡܶܗ <EOS> ܪܰܒ݁ܰܢ ܁ ܟ݁ܶܢܫܶܐ̈ ܐܳܠܨܺܝܢ ܠܳܟ݂<EOS>ܘܚܳܒ݂ܨܺܝܢ ܘܳܐܡܰܪ ܐܰܢ̱ܬ݁ ܡܰܢܽܘ ܩܪܶܒ݂ ܠܺܝ<EOS>ܗܽܘ ܕ݁ܶܝܢ ܐܶܡܰܪ <EOS> ܐ̱ܢܳܫ ܩܪܶܒ݂ ܠܺܝ <EOS> ܐܶܢܳܐ ܓ݁ܶܝܪ ܝܶܕ݂ܥܶܬ݂<EOS>ܕ݁ܚܰܝܠܳܐ ܢܦ݂ܰܩ ܡܶܢܝ <EOS>ܗܳܝ ܕ݁ܶܝܢ ܐܰܢ̱ܬ݁ܬ݂ܳܐ ܁ ܟ݁ܰܕ݂ ܚܙܳܬ݂ ܕ݁ܠܳܐ ܛܥܳܬ݂ܶܗ ܐܶܬ݂ܳܬ݂<EOS>ܟ݁ܰܕ݂ ܪܰܬ݁ܺܝܬ݂ܳܐ <EOS> ܘܢܶܦ݂ܠܰܬ݂ ܣܶܓ݂ܕ݁ܰܬ݂ ܠܶܗ <EOS> ܘܶܐܡܪܰܬ݂ ܠܥܺܝܢ ܥܰܡܳܐ ܟ݁ܽܠܶܗ ܇ ܡܶܛܽܠ<EOS>ܐܰܝܕ݂ܳܐ ܥܶܠܬ݂ܳܐ ܩܶܪܒ݁ܰܬ݂ ܘܰܐܝܟ݁ܰܢܳܐ ܡܶܚܕ݂ܳܐ ܐܶܬ݂ܰܐܣܝܰܬ݂ <EOS>ܗܽܘ ܕ݁ܶܝܢ ܝܶܫܽܘܥ <EOS> ܐܶܡܰܪ ܠܳܗ <EOS> ܐܶܬ݂ܠܰܒ̱݁ܒ݂ܝ ܒ݁ܪܰܬ݂ܝ ܅<EOS>ܗܰܝܡܳܢܽܘܬ݂ܶܟ݂ܝ ܐܰܚܝܰܬ݂ܶܟ݂ܝ <EOS> ܙܶܠܝ ܒ݁ܰܫܠܳܡܳܐ <EOS>ܘܥܰܕ݂ ܗܽܘ ܡܡܰܠܶܠ ܐܶܬ݂ܳܐ ܐ̱ܢܳܫ ܡܶܢ ܕ݁ܒ݂ܶܝܬ݂ ܪܰܒ݁ ܟ݁ܢܽܘܫܬ݁ܳܐ<EOS><EOS> ܘܶܐܡܰܪ ܠܶܗ <EOS> ܡܺܝܬ݂ܰܬ݂ ܠܳܗ ܒ݁ܰܪܬ݂ܳܟ݂ <EOS> ܠܳܐ ܬ݁ܰܥܡܶܠ ܠܡܰܠܦ݂ܳܢܳܐ <EOS>ܝܶܫܽܘܥ ܕ݁ܶܝܢ ܫܡܰܥ <EOS> ܘܶܐܡܰܪ ܠܰܐܒ݂ܽܘܗ ܕ݁ܰܛܠܺܝܬ݂ܳܐ <EOS> ܠܳܐ<EOS>ܬ݁ܶܕ݂ܚܰܠ <EOS> ܒ݁ܰܠܚܽܘܕ݂ ܗܰܝܡܶܢ <EOS> ܘܚܳܝܳܐ <EOS>ܐܶܬ݂ܳܐ ܕ݁ܶܝܢ ܝܶܫܽܘܥ ܠܒ݂ܰܝܬ݁ܳܐ ܘܠܳܐ ܫܒ݂ܰܩ ܠܐ̱ܢܳܫ ܕ݁ܢܶܥܽܘܠ<EOS>ܥܰܡܶܗ ܇ ܐܶܠܳܐ ܠܫܶܡܥܽܘܢ ܁ ܘܰܠܝܰܥܩܽܘܒ݂ <EOS> ܘܰܠܝܽܘܚܰܢܳܢ <EOS> ܘܠܰܐܒ݂ܽܘܗ ܕ݁ܰܛܠܺܝܬ݂ܳܐ <EOS>ܘܠܶܐܡܳܗ <EOS>ܟ݁ܽܠܗܽܘܢ ܕ݁ܶܝܢ ܁ ܒ݁ܳܟ݂ܶܝܢ ܗ̱ܘܰܘ <EOS> ܘܡܰܪܩܕ݂ܺܝܢ ܥܠܶܝܗ <EOS> ܝܶܫܽܘܥ<EOS>ܕ݁ܶܝܢ ܐܶܡܰܪ <EOS> ܠܳܐ ܬ݁ܶܒ݂ܟ݁ܽܘܢ <EOS> ܠܳܐ ܓ݁ܶܝܪ ܡܺܝܬ݂ܰܬ݂ ܁ ܐܶܠܳܐ ܕ݁ܰܡܟ݁ܳܐ ܗ̱ܝ <EOS>ܘܓ݂ܳܚܟ݁ܺܝܢ ܗ̱ܘܰܘ ܥܠܰܘܗ̱ܝ <EOS> ܕ݁ܝܳܕ݂ܥܺܝܢ ܕ݁ܡܺܝܬ݂ܰܬ݂ ܠܳܗ <EOS>ܗܽܘ ܕ݁ܶܝܢ ܐܰܦ݁ܶܩ ܠܟ݂ܽܠܢܳܫ ܠܒ݂ܰܪ <EOS> ܘܰܐܚܕ݁ܳܗ ܒ݁ܺܐܝܕ݂ܳܗ <EOS>ܘܰܩܪܳܗ <EOS> ܘܶܐܡܰܪ <EOS> ܛܠܺܝܬ݂ܳܐ <EOS> ܩܽܘܡܝ <EOS>ܘܗܶܦ݂ܟ݁ܰܬ݂ ܪܽܘܚܳܗ ܁ ܘܡܶܚܕ݂ܳܐ ܩܳܡܰܬ݂ <EOS> ܘܰܦ݂ܩܰܕ݂ ܕ݁ܢܶܬ݁ܠܽܘܢ<EOS>ܠܳܗ ܠܡܶܐܟ݂ܰܠ <EOS>ܘܰܬ݂ܡܰܗܘ ܐܰܒ݂ܳܗܶܝܗ̈ <EOS> ܗܽܘ ܕ݁ܶܝܢ ܙܰܗܰܪ ܐܶܢܽܘܢ ܕ݁ܰܠܐ̱ܢܳܫ <EOS>ܠܳܐ ܢܺܐܡܪܽܘܢ ܡܳܐ ܕ݁ܰܗܘܳܐ<EOS>ܘܰܩܪܳܐ ܝܶܫܽܘܥ ܠܰܬ݂ܪܶܥܣܰܪܬ݁ܶܗ ܘܝܰܗ̱ܒ݂ ܠܗܽܘܢ ܚܰܝܠܳܐ<EOS>ܘܫܽܘܠܛܳܢܳܐ ܇ ܥܰܠ ܟ݁ܽܠܗܽܘܢ ܫܺܐܕ݂ܶܐ̈ ܘܟ݂ܽܘܪܗܳܢܶܐ̈ <EOS> ܠܡܰܐܣܳܝܽܘ <EOS>ܘܫܰܕ݁ܰܪ ܐܶܢܽܘܢ ܁ ܠܡܰܟ݂ܪܳܙܽܘ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܘܰܠܡܰܐܣܳܝܽܘ ܟ݁ܪܺܝܗܶܐ̈<EOS>ܘܶܐܡܰܪ ܠܗܽܘܢ <EOS> ܡܶܕ݁ܶܡ ܠܳܐ ܬ݁ܶܫܩܠܽܘܢ ܠܽܐܘܪܚܳܐ <EOS> ܠܳܐ ܫܰܒ݂ܛܳܐ <EOS>ܘܠܳܐ ܬ݁ܰܪܡܳܠܳܐ <EOS> ܘܠܳܐ ܠܰܚܡܳܐ <EOS> ܘܠܳܐ ܟ݁ܶܣܦ݁ܳܐ <EOS> ܘܠܳܐ ܬ݁ܰܪܬ݁ܶܝܢ̈ ܟ݁ܽܘܬ݁ܺܝܢܝܳܢ̈<EOS>ܢܶܗܘܝܳܢ̈ ܠܟ݂ܽܘܢ <EOS>ܘܠܰܐܝܢܳܐ ܒ݁ܰܝܬ݁ܳܐ ܁ ܕ݁ܥܳܐܠܺܝܢ ܐܢ̱ܬ݁ܽܘܢ ܠܶܗ ܬ݁ܰܡܳܢ ܗܘܰܘ <EOS>ܘܡܶܢ ܬ݁ܰܡܳܢ ܦ݁ܽܘܩܘ <EOS>ܘܰܠܡܰܢ ܕ݁ܠܳܐ ܡܩܰܒ݁ܠܺܝܢ ܠܟ݂ܽܘܢ ܡܳܐ ܕ݁ܢܳܦ݂ܩܺܝܢ ܐܢ̱ܬ݁ܽܘܢ ܡܶܢ<EOS>ܡܕ݂ܺܝܢ̱ܬ݁ܳܐ ܗܳܝ ܐܳܦ݂ ܚܶܠܳܐ ܡܶܢ ܪܶܓ݂ܠܰܝܟ݁ܽܘܢ̈ <EOS> ܦ݁ܶܨܘ ܥܠܰܝܗܽܘܢ ܠܣܳܗܕ݁ܽܘܬ݂ܳܐ<EOS>ܘܰܢܦ݂ܰܩܘ ܫܠܺܝܚܶܐ̈ <EOS> ܘܡܶܬ݂ܟ݁ܰܪܟ݁ܺܝܢ ܗ̱ܘܰܘ ܒ݁ܩܽܘܪܝܳܐ̈<EOS>ܘܒ݂ܰܡܕ݂ܺܝܢܳܬ݂ܳܐ̈ ܘܰܡܣܰܒ݁ܪܺܝܢ ܗ̱ܘܰܘ ܁ ܘܡܰܐܣܶܝܢ ܒ݁ܟ݂ܽܠ ܕ݁ܽܘܟ݁<EOS>ܫܡܰܥ ܕ݁ܶܝܢ ܗܶܪܳܘܕ݂ܶܣ ܛܶܛܪܰܪܟ݂ܰܐ ܟ݁ܽܠܗܶܝܢ ܕ݁ܗܳܘܝܳܢ̈ ܗ̱ܘܰܝ̈<EOS>ܒ݁ܺܐܝܕ݂ܶܗ <EOS> ܘܡܶܬ݁ܕ݁ܰܡܰܪ ܗ̱ܘܳܐ <EOS> ܡܶܛܽܠ ܕ݁ܳܐܡܪܺܝܢ ܗ̱ܘܰܘ ܐ̱ܢܳܫܺܝܢ̈ ܕ݁ܝܽܘܚܰܢܳܢ ܩܳܡ<EOS>ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܐ̱ܚܪܳܢܶܐ̈ ܕ݁ܶܝܢ ܐܳܡܪܺܝܢ ܗ̱ܘܰܘ <EOS> ܕ݁ܺܐܠܺܝܳܐ ܐܶܬ݂ܚܙܺܝ <EOS>ܘܰܐ̱ܚܪܳܢܶܐ̈ <EOS> ܕ݁ܰܢܒ݂ܺܝܳܐ ܡܶܢ ܢܒ݂ܺܝܶܐ̈ ܩܰܕ݂ܡܳܝܶܐ̈ <EOS> ܩܳܡ <EOS>ܘܶܐܡܰܪ ܗܶܪܳܘܕ݂ܶܣ <EOS> ܪܺܫܶܗ ܕ݁ܝܽܘܚܰܢܳܢ <EOS> ܐܶܢܳܐ ܦ݁ܶܣܩܶܬ݂ <EOS> ܡܰܢܽܘ<EOS>ܕ݁ܶܝܢ ܗܳܢܳܐ ܁ ܕ݁ܗܳܠܶܝܢ ܫܳܡܰܥ ܐ̱ܢܳܐ ܥܠܰܘܗ̱ܝ <EOS> ܘܨܳܒ݂ܶܐ ܗ̱ܘܳܐ ܕ݁ܢܶܚܙܶܝܘܗ̱ܝ<EOS>ܘܟ݂ܰܕ݂ ܗܦ݂ܰܟ݂ܘ ܫܠܺܝܚܶܐ̈ ܐܶܫܬ݁ܰܥܺܝܘ ܠܝܶܫܽܘܥ ܟ݁ܽܠܡܶܕ݁ܶܡ<EOS>ܕ݁ܰܥܒ݂ܰܕ݂ܘ <EOS> ܘܰܕ݂ܒ݂ܰܪ ܐܶܢܽܘܢ ܒ݁ܰܠܚܽܘܕ݂ܰܝܗܽܘܢ <EOS> ܠܰܐܬ݂ܪܳܐ ܚܽܘܪܒ݁ܳܐ ܕ݁ܒ݂ܶܝܬ݂<EOS>ܨܰܝܳܕ݁ܳܐ<EOS>ܟ݁ܶܢܫܶܐ̈ ܕ݁ܶܝܢ ܟ݁ܰܕ݂ ܝܺܕ݂ܰܥܘ <EOS> ܐܶܙܰܠܘ ܒ݁ܳܬ݂ܪܶܗ <EOS> ܘܩܰܒ݁ܶܠ<EOS>ܐܶܢܽܘܢ ܁ ܘܰܡܡܰܠܶܠ ܗ̱ܘܳܐ ܥܰܡܗܽܘܢ ܥܰܠ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS> ܘܠܰܐܝܠܶܝܢ<EOS>ܕ݁ܰܣܢܺܝܩܺܝܢ ܗ̱ܘܰܘ ܥܰܠ ܐܳܣܝܽܘܬ݂ܳܐ <EOS> ܡܰܐܣܶܐ ܗ̱ܘܳܐ<EOS>ܟ݁ܰܕ݂ ܕ݁ܶܝܢ ܫܪܺܝ ܝܰܘܡܳܐ ܠܡܶܨܠܳܐ ܩܪܶܒ݂ܘ ܬ݁ܰܠܡܺܝܕ݂ܰܘܗ̱ܝ̈ <EOS>ܘܳܐܡܪܺܝܢ ܠܶܗ <EOS> ܫܪܺܝ ܠܟ݂ܶܢܫܶܐ̈ ܁ ܕ݁ܢܺܐܙܽܠ̱ܘܢ ܠܩܽܘܪܝܳܐ̈ ܕ݁ܰܚܕ݂ܳܪܰܝܢ<EOS>ܘܰܠܟ݂ܰܦ݂ܪܽܘܢܶܐ̈ ܁ ܕ݁ܢܶܫܪܽܘܢ ܒ݁ܗܽܘܢ ܇ ܘܢܶܫܟ݁ܚܽܘܢ ܠܗܽܘܢ ܣܰܝܒ݁ܳܪܬ݁ܳܐ <EOS> ܡܶܛܽܠ<EOS>ܕ݁ܒ݂ܰܐܬ݂ܪܳܐ ܚܽܘܪܒ݁ܳܐ ܐܺܝܬ݂ܰܝܢ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܗܰܒ݂ܘ ܠܗܽܘܢ ܐܰܢ̱ܬ݁ܽܘܢ ܠܡܶܐܟ݂ܰܠ <EOS> ܗܶܢܽܘܢ<EOS>ܕ݁ܶܝܢ ܐܳܡܪܺܝܢ <EOS> ܠܰܝܬ݁ ܠܰܢ ܝܰܬ݁ܺܝܪ ܡܶܢ ܚܰܡܫܳܐ ܠܰܚܡܺܝܢ̈ ܘܰܬ݂ܪܶܝܢ̈ ܢܽܘܢܺܝܢ̈ ܐܶܠܳܐ<EOS>ܐܶܢ ܐܶܙܰܠܢܰܢ ܘܰܙܒ݂ܰܢܰܢ ܣܰܝܒ݁ܳܪܬ݁ܳܐ ܁ ܠܗܳܢܳܐ ܟ݁ܽܠܶܗ ܥܰܡܳܐ <EOS>ܗܳܘܶܝܢ ܗ̱ܘܰܘ ܓ݁ܶܝܪ ܐܰܝܟ݂ ܚܰܡܫܳܐ ܐܰܠܦ݂ܺܝܢ̈ ܓ݁ܰܒ݂ܪܺܝܢ̈ <EOS> ܐܳܡܰܪ<EOS>ܠܗܽܘܢ ܝܶܫܽܘܥ <EOS> ܐܰܣܡܶܟ݂ܘ ܐܶܢܽܘܢ ܣܡܳܟ݂ܶܐ̈ ܚܰܡܫܺܝܢ ܐ̱ܢܳܫܺܝܢ̈ ܒ݁ܰܣܡܳܟ݂ܳܐ <EOS>ܘܰܥܒ݂ܰܕ݂ܘ ܗܳܟ݂ܘܳܬ݂ ܬ݁ܰܠܡܺܝܕ݂ܶܐ̈ ܘܰܐܣܡܶܟ݂ܘ ܠܟ݂ܽܠܗܽܘܢ <EOS>ܘܰܢܣܰܒ݂ ܝܶܫܽܘܥ ܗܳܢܽܘܢ ܚܰܡܫܳܐ ܠܰܚܡܺܝܢ̈ ܘܰܬ݂ܪܶܝܢ̈ ܢܽܘܢܺܝܢ̈ <EOS>ܘܚܳܪ ܒ݁ܰܫܡܰܝܳܐ <EOS> ܘܒ݂ܰܪܶܟ݂ ܘܰܩܨܳܐ ܘܝܰܗ̱ܒ݂ ܠܬ݂ܰܠܡܺܝܕ݂ܰܘܗ̱ܝ̈ <EOS> ܕ݁ܰܢܣܺܝܡܽܘܢ<EOS>ܠܟ݂ܶܢܫܶܐ̈ <EOS>ܘܶܐܟ݂ܰܠܘ ܟ݁ܽܠܗܽܘܢ ܘܰܣܒ݂ܰܥܘ <EOS> ܘܰܫܩܰܠܘ ܩܨܳܝܶܐ̈ ܡܶܕ݁ܶܡ<EOS>ܕ݁ܰܐܘܬ݁ܰܪܘ <EOS> ܬ݁ܪܶܥܣܰܪ̈ ܩܽܘܦ݂ܺܝܢܺܝܢ̈<EOS>ܘܟ݂ܰܕ݂ ܡܨܰܠܶܐ ܒ݁ܰܠܚܽܘܕ݂ܰܘܗ̱ܝ ܁ ܘܬ݂ܰܠܡܺܝܕ݂ܰܘܗ̱ܝ̈ ܥܰܡܶܗ<EOS>ܫܰܐܶܠ ܐܶܢܽܘܢ ܘܶܐܡܰܪ <EOS> ܡܰܢܽܘ ܐܳܡܪܺܝܢ ܥܠܰܝ ܟ݁ܶܢܫܶܐ̈ ܕ݁ܺܐܝܬ݂ܰܝ <EOS>ܥܢܰܘ ܘܳܐܡܪܺܝܢ ܠܶܗ <EOS> ܕ݁ܝܽܘܚܰܢܳܢ ܡܰܥܡܕ݂ܳܢܳܐ <EOS> ܘܰܐ̱ܚܪܳܢܶܐ̈ <EOS>ܕ݁ܺܐܠܺܝܳܐ <EOS> ܐ̱ܚܪܳܢܶܐ̈ ܕ݁ܶܝܢ <EOS> ܕ݁ܰܢܒ݂ܺܝܳܐ ܚܰܕ݂ ܡܶܢ ܢܒ݂ܺܝܶܐ̈ ܩܰܕ݂ܡܳܝܶܐ̈ ܩܳܡ <EOS>ܐܳܡܰܪ ܠܗܽܘܢ ܁ ܐܰܢ̱ܬ݁ܽܘܢ ܕ݁ܶܝܢ <EOS> ܡܰܢܽܘ ܐܳܡܪܺܝܢ ܐܢ̱ܬ݁ܽܘܢ<EOS>ܕ݁ܺܐܝܬ݂ܰܝ <EOS> ܥܢܳܐ ܫܶܡܥܽܘܢ <EOS> ܘܶܐܡܰܪ <EOS> ܡܫܺܝܚܶܗ ܕ݁ܰܐܠܳܗܳܐ<EOS>ܗܽܘ ܕ݁ܶܝܢ ܟ݁ܐܳܐ ܒ݁ܗܽܘܢ ܁ ܘܙܰܗܰܪ ܐܶܢܽܘܢ ܕ݁ܗܳܕ݂ܶܐ ܠܐ̱ܢܳܫ <EOS>ܠܳܐ ܢܺܐܡܪܽܘܢ <EOS>ܘܶܐܡܰܪ ܠܗܽܘܢ <EOS> ܕ݁ܰܥܬ݂ܺܝܕ݂ ܗ̱ܽܘ ܒ݁ܪܶܗ ܕ݁ܐ̱ܢܳܫܳܐ<EOS>ܕ݁ܣܰܓ݁ܺܝܳܐܬ݂ܳܐ̈ ܢܶܚܰܫ <EOS> ܘܰܕ݂ܢܶܣܬ݁ܠܶܐ ܁ ܡܶܢ ܩܰܫܺܝܫܶܐ̈ ܘܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈<EOS><EOS> ܘܢܶܩܛܠܽܘܢܳܝܗ̱ܝ ܁ ܘܰܠܝܰܘܡܳܐ ܕ݁ܰܬ݂ܠܳܬ݂ܳܐ <EOS> ܢܩܽܘܡ<EOS>ܘܳܐܡܰܪ ܗ̱ܘܳܐ ܩܕ݂ܳܡ ܟ݁ܽܠܢܳܫ <EOS> ܡܰܢ ܕ݁ܨܳܒ݂ܶܐ ܕ݁ܢܺܐܬ݂ܶܐ ܒ݁ܳܬ݂ܰܪܝ<EOS>ܢܶܟ݂ܦ݁ܽܘܪ ܒ݁ܢܰܦ݂ܫܶܗ <EOS> ܘܢܶܫܩܽܘܠ ܙܩܺܝܦ݂ܶܗ ܟ݁ܽܠܝܽܘܡ <EOS> ܘܢܺܐܬ݂ܶܐ ܒ݁ܳܬ݂ܰܪܝ <EOS>ܡܰܢ ܓ݁ܶܝܪ ܕ݁ܨܳܒ݂ܶܐ ܕ݁ܢܰܦ݂ܫܶܗ ܢܰܚܶܐ <EOS> ܡܰܘܒ݁ܶܕ݂ ܠܳܗ <EOS> ܡܰܢ<EOS>ܕ݁ܶܝܢ ܕ݁ܢܰܘܒ݁ܶܕ݂ ܢܰܦ݂ܫܶܗ ܡܶܛܽܠܳܬ݂ܝ ܗܳܢܳܐ ܡܰܚܶܐ ܠܳܗ <EOS>ܡܳܢܳܐ ܓ݁ܶܝܪ ܢܶܬ݂ܥܰܕ݁ܰܪ ܒ݁ܰܪ ܐ̱ܢܳܫܳܐ ܁ ܕ݁ܢܺܐܬ݂ܰܪ ܥܳܠܡܳܐ<EOS>ܟ݁ܽܠܶܗ ܇ ܢܰܦ݂ܫܶܗ ܕ݁ܶܝܢ ܢܰܘܒ݁ܶܕ݂ <EOS> ܐܰܘ ܢܶܚܣܰܪ <EOS>ܡܰܢ ܕ݁ܢܶܒ݂ܗܰܬ݂ ܒ݁ܺܝ ܕ݁ܶܝܢ ܘܰܒ݂ܡܶܠܰܝ̈ ܢܶܒ݂ܗܰܬ݂ ܒ݁ܶܗ ܒ݁ܪܶܗ<EOS>ܕ݁ܐ̱ܢܳܫܳܐ ܇ ܡܳܐ ܕ݁ܳܐܬ݂ܶܐ ܒ݁ܫܽܘܒ݂ܚܳܐ ܕ݁ܰܐܒ݂ܽܘܗ̱ܝ <EOS> ܥܰܡ ܡܰܠܰܐܟ݂ܰܘܗ̱ܝ̈ ܩܰܕ݁ܺܝܫܶܐ̈<EOS>ܫܪܳܪܳܐ ܐܳܡܰܪ ܐ̱ܢܳܐ ܠܟ݂ܽܘܢ ܁ ܕ݁ܺܐܝܬ݂ ܐ̱ܢܳܫܳܐ ܕ݁ܩܳܝܡܺܝܢ<EOS>ܗܳܪܟ݁ܳܐ ܕ݁ܠܳܐ ܢܶܛܥܡܽܘܢ ܡܰܘܬ݁ܳܐ ܇ ܥܕ݂ܰܡܳܐ ܕ݁ܢܶܚܙܽܘܢ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܗܘܳܐ ܕ݁ܶܝܢ ܒ݁ܳܬ݂ܰܪ ܡܶܠܶܐ̈ ܗܳܠܶܝܢ ܁ ܐܰܝܟ݂ ܬ݁ܡܳܢܝܳܐ ܝܰܘܡܺܝܢ̈<EOS>ܕ݁ܒ݂ܰܪ ܝܶܫܽܘܥ ܠܫܶܡܥܽܘܢ ܘܰܠܝܰܥܩܽܘܒ݂ ܘܰܠܝܽܘܚܰܢܳܢ <EOS> ܘܰܣܠܶܩ ܠܛܽܘܪܳܐ ܠܰܡܨܰܠܳܝܽܘ<EOS><EOS>ܘܟ݂ܰܕ݂ ܗܽܘ ܡܨܰܠܶܐ ܐܶܬ݂ܚܰܠܰܦ݂ ܚܶܙܘܳܐ ܕ݁ܰܐܦ݁ܰܘܗ̱ܝ̈ <EOS>ܘܢܰܚܬ݁ܰܘܗ̱ܝ̈ ܚܘܰܪܘ <EOS> ܘܡܰܒ݂ܪܩܺܝܢ ܗ̱ܘܰܘ <EOS>ܘܗܳܐ ܬ݁ܪܶܝܢ̈ ܓ݁ܰܒ݂ܪܺܝܢ̈ ܡܡܰܠܠܺܝܢ ܗ̱ܘܰܘ ܥܰܡܶܗ <EOS> ܕ݁ܺܐܝܬ݂ܰܝܗܽܘܢ<EOS>܁ ܡܽܘܫܶܐ ܘܺܐܠܺܝܳܐ <EOS>ܕ݁ܶܐܬ݂ܚܙܺܝܘ ܒ݁ܬ݂ܶܫܒ݁ܽܘܚܬ݁ܳܐ <EOS> ܐܳܡܪܺܝܢ ܗ̱ܘܰܘ ܕ݁ܶܝܢ ܥܰܠ<EOS>ܡܰܦ݁ܩܳܢܶܗ ܕ݁ܰܥܬ݂ܺܝܕ݂ ܗ̱ܘܳܐ ܕ݁ܢܶܫܬ݁ܰܠܰܡ ܒ݁ܽܐܘܪܺܫܠܶܡ <EOS>ܘܺܝܩܰܪܘ ܗ̱ܘܰܘ ܠܗܽܘܢ ܒ݁ܫܶܢܬ݂ܳܐ ܫܶܡܥܽܘܢ ܘܗܳܢܽܘܢ ܕ݁ܥܰܡܶܗ <EOS>ܘܰܠܡܰܚܣܶܢ ܐܶܬ݁ܬ݁ܥܺܝܪܘ ܁ ܘܰܚܙܰܘ ܫܽܘܒ݂ܚܶܗ ܇ ܘܰܠܗܳܢܽܘܢ ܬ݁ܪܶܝܢ̈ ܐ̱ܢܳܫܺܝܢ̈ ܕ݁ܩܳܝܡܺܝܢ<EOS>ܗ̱ܘܰܘ ܠܘܳܬ݂ܶܗ <EOS>ܘܟ݂ܰܕ݂ ܫܰܪܺܝܘ ܠܡܶܦ݂ܪܰܫ ܡܶܢܶܗ ܐܶܡܰܪ ܫܶܡܥܽܘܢ ܠܝܶܫܽܘܥ <EOS>ܪܰܒ݁ܺܝ ܫܰܦ݁ܺܝܪ ܗ̱ܽܘ ܠܰܢ ܕ݁ܗܳܪܟ݁ܳܐ ܢܶܗܘܶܐ <EOS> ܘܢܶܥܒ݁ܶܕ݂ ܬ݁ܠܳܬ݂ ܡܰܛܠܺܝܢ̈ <EOS> ܠܳܟ݂<EOS>ܚܕ݂ܳܐ ܁ ܘܰܠܡܽܘܫܶܐ ܚܕ݂ܳܐ <EOS> ܘܠܺܐܠܺܝܳܐ ܚܕ݂ܳܐ <EOS> ܘܠܳܐ ܝܳܕ݂ܰܥ ܗ̱ܘܳܐ ܡܳܢܳܐ ܐܳܡܰܪ <EOS>ܘܟ݂ܰܕ݂ ܐܳܡܰܪ ܗܳܠܶܝܢ ܗܘܳܬ݂ ܥܢܳܢܳܐ ܘܰܐܛܠܰܬ݂ ܥܠܰܝܗܽܘܢ <EOS>ܘܰܕ݂ܚܶܠܘ ܟ݁ܰܕ݂ ܚܙܰܘ ܠܡܽܘܫܶܐ ܘܠܺܐܠܺܝܳܐ ܕ݁ܥܰܠܘ ܒ݁ܰܥܢܳܢܳܐ <EOS>ܘܩܳܠܳܐ ܗܘܳܐ ܡܶܢ ܥܢܳܢܳܐ ܕ݁ܳܐܡܰܪ ܗܳܢܰܘ ܒ݁ܶܪܝ ܚܰܒ݁ܺܝܒ݂ܳܐ <EOS>ܠܶܗ ܫܡܰܥܘ <EOS>ܘܟ݂ܰܕ݂ ܗܘܳܐ ܩܳܠܳܐ ܐܶܫܬ݁ܟ݂ܰܚ ܝܶܫܽܘܥ ܒ݁ܰܠܚܽܘܕ݂ܰܘܗ̱ܝ <EOS>ܘܗܶܢܽܘܢ ܫܬ݂ܶܩܘ <EOS> ܘܰܠܐ̱ܢܳܫ ܠܳܐ ܐܶܡܰܪܘ ܒ݁ܗܳܢܽܘܢ ܝܰܘܡܳܬ݂ܳܐ̈ ܡܶܕ݁ܶܡ ܕ݁ܰܚܙܰܘ<EOS>ܘܰܗܘܳܐ ܠܝܰܘܡܳܐ ܕ݁ܒ݂ܳܬ݂ܪܶܗ ܁ ܟ݁ܰܕ݂ ܢܳܚܬ݁ܺܝܢ ܡܶܢ ܛܽܘܪܳܐ<EOS>ܦ݁ܓ݂ܰܥ ܒ݁ܗܽܘܢ ܟ݁ܶܢܫܳܐ ܣܰܓ݁ܺܝܳܐܐ<EOS>ܘܓ݂ܰܒ݂ܪܳܐ ܚܰܕ݂ ܡܶܢ ܟ݁ܶܢܫܳܐ ܗܰܘ ܩܥܳܐ <EOS> ܘܶܐܡܰܪ <EOS> ܡܰܠܦ݂ܳܢܳܐ <EOS>ܒ݁ܳܥܶܐ ܐ̱ܢܳܐ ܡܶܢܳܟ݂ ܐܶܬ݂ܦ݁ܰܢܝ ܥܠܰܝ <EOS> ܒ݁ܶܪܝ ܕ݁ܺܝܚܺܝܕ݂ܳܝܳܐ ܗ̱ܘ ܠܺܝ <EOS>ܘܪܽܘܚܳܐ ܥܳܕ݂ܝܳܐ ܥܠܰܘܗ̱ܝ <EOS> ܘܡܶܢ ܫܶܠܝܳܐ ܩܳܥܶܐ ܁ ܘܰܡܚܰܪܶܩ<EOS>ܫܶܢܰܘܗ̱ܝ̈ <EOS> ܘܡܰܪܥܶܬ݂ <EOS> ܘܰܠܡܰܚܣܶܢ ܦ݁ܳܪܩܳܐ ܡܶܢܶܗ ܁ ܡܳܐ ܕ݁ܰܫܚܰܩܬ݂ܶܗ <EOS>ܘܰܒ݂ܥܺܝܬ݂ ܡܶܢ ܬ݁ܰܠܡܺܝܕ݂ܰܝܟ݁̈ ܕ݁ܢܰܦ݁ܩܽܘܢܳܝܗ̱ܝ <EOS> ܘܠܳܐ ܐܶܫܟ݁ܰܚܘ<EOS><EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ <EOS> ܐܽܘܢ ܫܰܪܒ݁ܬ݂ܳܐ ܕ݁ܠܳܐ ܡܗܰܝܡܢܳܐ<EOS>ܘܰܡܥܰܩܰܠܬ݁ܳܐ ܅ ܥܕ݂ܰܡܳܐ ܠܶܐܡܰܬ݂ܝ ܐܶܗܘܶܐ ܠܘܳܬ݂ܟ݂ܽܘܢ <EOS> ܘܶܐܣܰܝܒ݁ܰܪܟ݂ܽܘܢ <EOS>ܩܰܪܶܒ݂ܳܝܗ̱ܝ ܠܟ݂ܳܐ ܠܰܒ݂ܪܳܟ݂ <EOS>ܘܟ݂ܰܕ݂ ܡܩܰܪܶܒ݂ ܠܶܗ ܐܰܪܡܝܶܗ ܕ݁ܰܝܘܳܐ ܗܰܘ ܘܡܰܥܣܶܗ <EOS> ܘܰܟ݂ܐܳܐ<EOS>ܝܶܫܽܘܥ ܒ݁ܪܽܘܚܳܐ ܗܳܝ ܛܰܢܦ݂ܬ݂ܳܐ ܘܰܐܣܝܶܗ ܠܛܰܠܝܳܐ <EOS> ܘܝܰܗܒ݁ܶܗ ܠܰܐܒ݂ܽܘܗ̱ܝ<EOS>ܘܶܐܬ݁ܕ݁ܰܡܰܪܘ ܟ݁ܽܠܗܽܘܢ ܒ݁ܪܰܒ݁ܽܘܬ݂ܶܗ ܕ݁ܰܐܠܳܗܳܐ ܘܟ݂ܰܕ݂<EOS>ܟ݁ܽܠܢܳܫ ܡܶܬ݁ܕ݁ܰܡܰܪ ܗ̱ܘܳܐ ܥܰܠ ܟ݁ܽܠ ܁ ܕ݁ܥܳܒ݂ܶܕ݂ ܝܶܫܽܘܥ <EOS> ܐܶܡܰܪ ܠܬ݂ܰܠܡܺܝܕ݂ܰܘܗ̱ܝ̈<EOS>ܣܺܝܡܘ ܐܰܢ̱ܬ݁ܽܘܢ ܡܶܠܶܐ̈ ܗܳܠܶܝܢ ܒ݁ܶܐܕ݂ܢܰܝܟ݁ܽܘܢ̈ <EOS> ܒ݁ܪܶܗ ܓ݁ܶܝܪ<EOS>ܕ݁ܐ̱ܢܳܫܳܐ <EOS> ܥܬ݂ܺܝܕ݂ ܕ݁ܢܶܫܬ݁ܠܶܡ ܒ݁ܺܐܝܕ݂ܰܝ̈ ܒ݁ܢܰܝ̈ ܐ̱ܢܳܫܳܐ <EOS>ܗܶܢܽܘܢ ܕ݁ܶܝܢ ܠܳܐ ܐܶܫܬ݁ܰܘܕ݁ܥܽܘܗ ܠܡܶܠܬ݂ܳܐ ܗܳܕ݂ܶܐ <EOS> ܡܶܛܽܠ<EOS>ܕ݁ܰܡܟ݂ܰܣܝܳܐ ܗ̱ܘܳܬ݂ ܡܶܢܗܽܘܢ <EOS> ܕ݁ܠܳܐ ܢܶܕ݁ܥܽܘܢܳܗ <EOS> ܘܕ݂ܳܚܠܺܝܢ ܗ̱ܘܰܘ ܕ݁ܰܢܫܰܐܠܽܘܢܳܝܗ̱ܝ<EOS>ܥܠܶܝܗ ܥܰܠ ܡܶܠܬ݂ܳܐ ܗܳܕ݂ܶܐ<EOS>ܘܥܶܠܰܬ݂ ܒ݁ܗܽܘܢ ܡܰܚܫܰܒ݂ܬ݁ܳܐ <EOS> ܕ݁ܡܰܢܽܘ ܟ݁ܰܝ ܪܰܒ݂ ܒ݁ܗܽܘܢ <EOS>ܝܶܫܽܘܥ ܕ݁ܶܝܢ ܝܺܕ݂ܰܥ ܡܰܚܫܰܒ݂ܬ݁ܳܐ ܕ݁ܠܶܒ݁ܗܽܘܢ ܘܰܢܣܰܒ݂ ܛܰܠܝܳܐ<EOS>܁ ܘܰܐܩܺܝܡܶܗ ܠܘܳܬ݂ܶܗ <EOS>ܘܶܐܡܰܪ ܠܗܽܘܢ <EOS> ܡܰܢ ܕ݁ܰܡܩܰܒ݁ܶܠ ܛܰܠܝܳܐ ܐܰܝܟ݂ ܗܳܢܳܐ ܁ ܒ݁ܫܶܡܝ <EOS>ܠܺܝ ܗ̱ܽܘ ܡܩܰܒ݁ܶܠ ܘܡܰܢ ܕ݁ܠܺܝ ܡܩܰܒ݁ܶܠ ܡܩܰܒ݁ܶܠ ܠܡܰܢ ܕ݁ܫܰܕ݁ܪܰܢܝ <EOS> ܐܰܝܢܳܐ ܓ݁ܶܝܪ<EOS>ܕ݁ܰܙܥܽܘܪ ܒ݁ܟ݂ܽܠܟ݂ܽܘܢ ܗܳܢܳܐ ܢܶܗܘܶܐ ܪܰܒ݂<EOS>ܘܰܥܢܳܐ ܝܽܘܚܰܢܳܢ <EOS> ܘܶܐܡܰܪ <EOS> ܪܰܒ݁ܰܢ ܚܙܰܝܢ ܐ̱ܢܳܫ ܕ݁ܡܰܦ݁ܶܩ<EOS>ܕ݁ܰܝܘܶܐ̈ ܒ݁ܰܫܡܳܟ݂ ܘܰܟ݂ܠܰܝܢܳܝܗ̱ܝ <EOS> ܥܰܠ ܕ݁ܠܳܐ ܐܶܬ݂ܳܐ ܥܰܡܰܢ ܒ݁ܳܬ݂ܪܳܟ݂ <EOS>ܐܳܡܰܪ ܠܗܽܘܢ ܝܶܫܽܘܥ ܠܳܐ ܬ݁ܶܟ݂ܠܽܘܢ ܁ ܡܰܢ ܓ݁ܶܝܪ ܕ݁ܠܳܐ ܗ̱ܘܳܐ<EOS>ܠܽܘܩܒ݂ܰܠܟ݂ܽܘܢ <EOS> ܚܠܳܦ݂ܰܝܟ݁ܽܘܢ ܗ̱ܽܘ<EOS>ܘܰܗܘܳܐ ܕ݁ܟ݂ܰܕ݂ ܡܶܬ݂ܡܰܠܶܝܢ ܝܰܘܡܳܬ݂ܳܐ̈ ܕ݁ܣܽܘܠܳܩܶܗ ܐܰܬ݂ܩܶܢ<EOS>ܦ݁ܰܪܨܽܘܦ݁ܶܗ ܕ݁ܢܺܐܙܰܠ ܠܽܐܘܪܺܫܠܶܡ <EOS>ܘܫܰܕ݁ܰܪ ܡܰܠܰܐܟ݂ܶܐ̈ ܩܕ݂ܳܡ ܦ݁ܰܪܨܽܘܦ݁ܶܗ <EOS> ܘܶܐܙܰܠܘ ܥܰܠܘ<EOS>ܠܰܩܪܺܝܬ݂ܳܐ ܕ݁ܫܳܡܪܳܝܶܐ̈ ܁ ܐܰܝܟ݂ ܕ݁ܢܰܬ݂ܩܢܽܘܢ ܠܶܗ <EOS>ܘܠܳܐ ܩܰܒ݁ܠܽܘܗ̱ܝ <EOS> ܡܶܛܽܠ ܕ݁ܦ݁ܰܪܨܽܘܦ݁ܶܗ <EOS> ܠܽܐܘܪܺܫܠܶܡ ܣܺܝܡ<EOS>ܗ̱ܘܳܐ ܠܡܺܐܙܰܠ <EOS>ܘܟ݂ܰܕ݂ ܚܙܰܘ ܝܰܥܩܽܘܒ݂ ܘܝܽܘܚܰܢܳܢ ܁ ܬ݁ܰܠܡܺܝܕ݂ܰܘܗ̱ܝ̈ <EOS> ܐܳܡܪܺܝܢ<EOS>ܠܶܗ <EOS> ܡܳܪܰܢ ܨܳܒ݂ܶܐ ܐܰܢ̱ܬ݁ ܕ݁ܢܺܐܡܰܪ ܘܬ݂ܶܚܽܘܬ݂ ܢܽܘܪܳܐ ܡܶܢ ܫܡܰܝܳܐ ܘܰܬ݁ܣܺܝܦ݂<EOS>ܐܶܢܽܘܢ ܐܰܝܟ݂ ܕ݁ܳܐܦ݂ ܐܺܠܺܝܳܐ ܥܒ݂ܰܕ݂<EOS>ܘܶܐܬ݂ܦ݁ܢܺܝ ܘܰܟ݂ܐܳܐ ܒ݁ܗܽܘܢ <EOS> ܘܶܐܡܰܪ <EOS> ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ<EOS>ܕ݁ܰܐܝܕ݂ܳܐ ܐܰܢ̱ܬ݁ܽܘܢ ܪܽܘܚܳܐ <EOS>ܒ݁ܪܶܗ ܓ݁ܶܝܪ ܕ݁ܐ̱ܢܳܫܳܐ ܠܳܐ ܐܶܬ݂ܳܐ ܠܡܰܘܒ݁ܳܕ݂ܽܘ ܢܰܦ݂ܫܳܬ݂ܳܐ̈ ܁<EOS>ܐܶܠܳܐ ܠܡܰܚܳܝܽܘ <EOS> ܘܶܐܙܰܠܘ ܠܗܽܘܢ ܠܰܩܪܺܝܬ݂ܳܐ ܐ̱ܚܪܺܬ݂ܳܐ<EOS>ܘܟ݂ܰܕ݂ ܐܳܙܺܠ̱ܝܢ ܒ݁ܽܐܘܪܚܳܐ <EOS> ܐܶܡܰܪ ܠܶܗ ܐ̱ܢܳܫ <EOS> ܐܺܬ݂ܶܐ<EOS>ܒ݁ܳܬ݂ܪܳܟ݂ ܠܰܐܬ݂ܰܪ ܕ݁ܳܐܙܶܠ ܐܰܢ̱ܬ݁ <EOS> ܡܳܪܝ <EOS>ܐܳܡܰܪ ܠܶܗ ܝܶܫܽܘܥ <EOS> ܠܬ݂ܰܥܠܶܐ̈ <EOS> ܢܶܩܥܶܐ̈ ܐܺܝܬ݂ ܠܗܽܘܢ <EOS>ܘܰܠܦ݂ܳܪܰܚܬ݂ܳܐ ܕ݁ܰܫܡܰܝܳܐ <EOS> ܡܰܛܠ̱ܠܳܐ <EOS> ܠܰܒ݂ܪܶܗ ܕ݁ܶܝܢ ܕ݁ܐ̱ܢܳܫܳܐ <EOS> ܠܰܝܬ݁ ܠܶܗ ܐܰܝܟ݁ܳܐ<EOS>ܕ݁ܢܶܣܡܽܘܟ݂ ܪܺܫܶܗ <EOS>ܘܶܐܡܰܪ ܠܰܐ̱ܚܪܺܢܳܐ ܁ ܬ݁ܳܐ ܒ݁ܳܬ݂ܰܪܝ <EOS> ܗܽܘ ܕ݁ܶܝܢ ܐܶܡܰܪ ܠܶܗ <EOS>ܡܳܪܝ ܐܰܦ݁ܶܣ ܠܺܝ ܠܽܘܩܕ݂ܰܡ ܐܺܙܰܠ ܐܶܩܒ݁ܽܘܪ ܐܳܒ݂ܝ <EOS>ܐܳܡܰܪ ܠܶܗ ܝܶܫܽܘܥ <EOS> ܫܒ݂ܽܘܩ ܡܺܝܬ݂ܶܐ̈ ܁ ܩܳܒ݂ܪܺܝܢ ܡܺܝܬ݂ܰܝܗܽܘܢ̈<EOS>ܘܰܐܢ̱ܬ݁ ܙܶܠ ܣܰܒ݁ܰܪ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܐܳܡܰܪ ܠܶܗ ܐ̱ܚܪܺܢܳܐ <EOS> ܐܺܬ݂ܶܐ ܒ݁ܳܬ݂ܪܳܟ݂ ܡܳܪܝ ܠܽܘܩܕ݂ܰܡ ܕ݁ܶܝܢ<EOS>ܐܰܦ݁ܶܣ ܠܺܝ ܁ ܐܺܙܰܠ ܐܶܫܰܠܶܡ ܠܰܒ݂ܢܰܝ̈ ܒ݁ܰܝܬ݁ܝ <EOS> ܘܺܐܬ݂ܶܐ <EOS>ܐܳܡܰܪ ܠܶܗ ܝܶܫܽܘܥ <EOS> ܠܳܐ ܐ̱ܢܳܫ ܪܳܡܶܐ ܐܺܝܕ݂ܶܗ ܥܰܠ ܚܰܪܒ݁ܳܐ<EOS>ܕ݁ܦ݂ܰܕ݁ܳܢܳܐ <EOS> ܘܚܳܐܰܪ ܠܒ݂ܶܣܬ݁ܪܶܗ ܇ ܘܚܳܫܰܚ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܒ݁ܳܬ݂ܰܪ ܗܳܠܶܝܢ ܦ݁ܪܰܫ ܝܶܫܽܘܥ ܡܶܢ ܬ݁ܰܠܡܺܝܕ݂ܰܘܗ̱ܝ̈ ܐ̱ܚܪܳܢܶܐ̈ <EOS>ܫܰܒ݂ܥܺܝܢ <EOS> ܘܫܰܕ݁ܰܪ ܐܶܢܽܘܢ ܬ݁ܪܶܝܢ̈ ܬ݁ܪܶܝܢ̈ ܩܕ݂ܳܡ ܦ݁ܰܪܨܽܘܦ݁ܶܗ ܇ ܠܟ݂ܽܠ ܐܰܬ݂ܰܪ<EOS>ܘܰܡܕ݂ܺܝܢܳܐ <EOS> ܕ݁ܰܥܬ݂ܺܝܕ݂ ܗܘܳܐ ܠܡܺܐܙܰܠ<EOS>ܘܶܐܡܰܪ ܠܗܽܘܢ ܚܨܳܕ݂ܳܐ ܣܰܓ݁ܺܝ ܁ ܘܦ݂ܳܥܠܶܐ̈ ܙܥܽܘܪܺܝܢ̈ <EOS> ܒ݁ܥܰܘ<EOS>ܗܳܟ݂ܺܝܠ ܡܶܢ ܡܳܪܶܐ ܚܨܳܕ݂ܳܐ ܕ݁ܢܰܦ݁ܶܩ ܦ݁ܳܥܠܶܐ̈ ܠܰܚܨܳܕ݂ܶܗ<EOS>ܙܶܠܘ <EOS> ܗܳܐ ܐܶܢܳܐ ܡܫܰܕ݁ܰܪ ܐ̱ܢܳܐ ܠܟ݂ܽܘܢ <EOS> ܐܰܝܟ݂ ܐܶܡܪܶܐ̈ ܒ݁ܰܝܢܰܝ<EOS>ܕ݁ܺܐܒ݂ܶܐ̈ <EOS>ܠܳܐ ܬ݁ܶܫܩܠܽܘܢ ܠܟ݂ܽܘܢ ܟ݁ܺܝܣܶܐ̈ ܘܠܳܐ ܬ݁ܰܪܡܳܠܶܐ̈ ܁ ܘܠܳܐ<EOS>ܡܣܳܢܶܐ̈ <EOS> ܘܒ݂ܰܫܠܳܡܳܐ ܕ݁ܐ̱ܢܳܫ ܒ݁ܽܐܘܪܚܳܐ <EOS> ܠܳܐ ܬ݁ܶܫܶܐܠܽܘܢ<EOS>ܘܠܰܐܝܢܳܐ ܒ݁ܰܝܬ݁ܳܐ ܕ݁ܥܳܐܠܺܝܢ ܐܢ̱ܬ݁ܽܘܢ ܠܽܘܩܕ݂ܰܡ ܐܶܡܰܪܘ <EOS>ܫܠܳܡܳܐ ܠܒ݂ܰܝܬ݁ܳܐ ܗܳܢܳܐ <EOS>ܘܶܐܢ ܐܺܝܬ݂ ܬ݁ܰܡܳܢ ܒ݁ܰܪ ܫܠܳܡܳܐ ܢܶܬ݁ܬ݁ܢܺܝܚ ܥܠܰܘܗ̱ܝ ܫܠܳܡܟ݂ܽܘܢ<EOS><EOS> ܐܶܢ ܕ݁ܶܝܢ ܠܳܐ ܥܠܰܝܟ݁ܽܘܢ ܢܶܗܦ݁ܽܘܟ݂ <EOS>ܒ݁ܶܗ ܕ݁ܶܝܢ ܒ݁ܒ݂ܰܝܬ݁ܳܐ ܗܘܰܘ ܟ݁ܰܕ݂ ܠܳܥܣܺܝܢ ܐܢ̱ܬ݁ܽܘܢ ܘܫܳܬ݂ܶܝܢ<EOS>ܡܶܢ ܕ݁ܺܝܠܗܽܘܢ <EOS> ܫܳܘܶܐ ܗ̱ܘ ܓ݁ܶܝܪ ܦ݁ܳܥܠܳܐ ܐܰܓ݂ܪܶܗ <EOS> ܘܠܳܐ ܬ݁ܫܰܢܽܘܢ ܡܶܢ ܒ݁ܰܝܬ݁ܳܐ<EOS>ܠܒ݂ܰܝܬ݁ܳܐ <EOS>ܘܠܰܐܝܕ݂ܳܐ ܡܕ݂ܺܝܢ̱ܬ݁ܳܐ ܕ݁ܥܳܐܠܺܝܢ ܐܢ̱ܬ݁ܽܘܢ ܁ ܘܰܡܩܰܒ݁ܠܺܝܢ ܠܟ݂ܽܘܢ<EOS>ܠܥܰܣܘ ܡܶܕ݁ܶܡ ܕ݁ܡܶܬ݁ܬ݁ܣܺܝܡ ܠܟ݂ܽܘܢ <EOS>ܘܰܐܣܰܘ ܠܰܐܝܠܶܝܢ ܕ݁ܰܟ݂ܪܺܝܗܺܝܢ̈ ܒ݁ܳܗ <EOS> ܘܶܐܡܰܪܘ ܠܗܽܘܢ <EOS> ܩܶܪܒ݁ܰܬ݂<EOS>ܥܠܰܝܟ݁ܽܘܢ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܠܰܐܝܕ݂ܳܐ ܡܕ݂ܺܝܢ̱ܬ݁ܳܐ ܕ݁ܶܝܢ ܕ݁ܥܳܐܠܺܝܢ ܐܢ̱ܬ݁ܽܘܢ ܁ ܘܠܳܐ<EOS>ܢܩܰܒ݁ܠܽܘܢܳܟ݂ܽܘܢ ܦ݁ܽܘܩܘ ܠܟ݂ܽܘܢ ܠܫܽܘܩܳܐ <EOS> ܘܶܐܡܰܪܘ <EOS>ܘܳܐܦ݂ ܚܶܠܳܐ ܁ ܕ݁ܰܕ݂ܒ݂ܶܩ ܠܰܢ ܒ݁ܪܶܓ݂ܠܰܝܢ̈ ܡܶܢ ܡܕ݂ܺܝܢ̱ܬ݁ܟ݂ܽܘܢ <EOS>ܢܳܦ݂ܨܺܝܢ ܚ̱ܢܰܢ ܠܟ݂ܽܘܢ <EOS> ܒ݁ܪܰܡ ܗܳܕ݂ܶܐ ܕ݁ܰܥܘ ܕ݁ܩܶܪܒ݁ܰܬ݂ ܠܳܗ ܥܠܰܝܟ݁ܽܘܢ<EOS>ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܰܣܕ݂ܽܘܡ ܢܶܗܘܶܐ ܢܺܝܚ ܁ ܒ݁ܝܰܘܡܳܐ ܗܰܘ <EOS>ܐܰܘ ܠܰܡܕ݂ܺܝܢ̱ܬ݁ܳܐ ܗܳܝ<EOS>ܘܳܝ ܠܶܟ݂ܝ ܟ݁ܳܘܪܰܙܺܝܢ ܅ ܘܳܝ ܠܶܟ݂ܝ ܒ݁ܶܝܬ݂ ܨܰܝܳܕ݂ܳܐ ܅ ܕ݁ܶܐܠܽܘ<EOS>ܒ݁ܨܽܘܪ ܘܰܒ݂ܨܰܝܕ݁ܳܢ ܗܘܰܘ ܚܰܝܠܶܐ̈ ܕ݁ܰܗܘܰܘ ܒ݁ܟ݂ܶܝܢ ܟ݁ܒ݂ܰܪ ܕ݁ܶܝܢ ܒ݁ܣܰܩܶܐ̈<EOS>ܘܰܒ݂ܩܶܛܡܳܐ <EOS> ܬ݁ܳܒ݂ܘ <EOS>ܒ݁ܪܰܡ ܠܨܽܘܪ ܘܰܠܨܰܝܕ݁ܳܢ ܢܶܗܘܶܐ ܢܺܝܚ ܁ ܒ݁ܕ݂ܺܝܢܳܐ <EOS> ܐܰܘ ܠܟ݂ܶܝܢ<EOS><EOS>ܘܰܐܢ̱ܬ݁ܝ ܟ݁ܦ݂ܰܪܢܰܚܽܘܡ ܁ ܗܳܝ ܕ݁ܰܥܕ݂ܰܡܳܐ ܠܰܫܡܰܝܳܐ<EOS>ܐܶܬ݁ܬ݁ܪܺܝܡܬ݁ܝ ܥܕ݂ܰܡܳܐ ܠܰܫܝܽܘܠ ܬ݁ܶܬ݁ܰܚܬ݁ܶܝܢ<EOS>ܡܰܢ ܕ݁ܰܠܟ݂ܽܘܢ ܫܳܡܰܥ <EOS> ܠܺܝ ܫܳܡܰܥ <EOS> ܘܡܰܢ ܕ݁ܰܠܟ݂ܽܘܢ ܛܳܠܶܡ <EOS> ܠܺܝ<EOS>ܗ̱ܽܘ ܛܳܠܶܡ <EOS> ܘܡܰܢ ܕ݁ܠܺܝ ܛܳܠܶܡ <EOS> ܛܳܠܶܡ ܠܡܰܢ ܕ݁ܫܰܠܚܰܢܝ <EOS>ܘܰܗܦ݂ܰܟ݂ܘ ܗܳܢܽܘܢ ܫܰܒ݂ܥܺܝܢ ܕ݁ܫܰܕ݁ܰܪ ܒ݁ܚܰܕ݂ܽܘܬ݂ܳܐ ܪܰܒ݁ܬ݂ܳܐ <EOS>ܘܳܐܡܪܺܝܢ ܠܶܗ <EOS> ܡܳܪܰܢ ܐܳܦ݂ ܫܺܐܕ݂ܶܐ̈ ܡܶܫܬ݁ܰܥܒ݁ܕ݂ܺܝܢ ܠܰܢ ܒ݁ܰܫܡܳܟ݂ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܚܳܙܶܐ ܗ̱ܘܺܝܬ݂ ܠܶܗ ܠܣܳܛܳܢܳܐ<EOS>ܕ݁ܰܢܦ݂ܰܠ ܐܰܝܟ݂ ܒ݁ܰܪܩܳܐ ܡܶܢ ܫܡܰܝܳܐ <EOS>ܗܳܐ ܝܳܗܶܒ݂ ܐ̱ܢܳܐ ܠܟ݂ܽܘܢ ܫܽܘܠܛܳܢܳܐ ܕ݁ܰܗܘܰܝܬ݁ܽܘܢ ܕ݁ܳܝܫܺܝܢ<EOS>ܚܘܰܘܳܬ݂ܳܐ̈ ܘܥܶܩܰܪܒ݂ܶܐ̈ <EOS> ܘܟ݂ܽܠܶܗ ܚܰܝܠܶܗ ܕ݁ܰܒ݂ܥܶܠܕ݁ܒ݂ܳܒ݂ܳܐ <EOS> ܘܡܶܕ݁ܶܡ ܠܳܐ<EOS>ܢܰܗܰܪܟ݂ܽܘܢ <EOS>ܒ݁ܪܰܡ ܒ݁ܗܳܕ݂ܶܐ ܠܳܐ ܬ݁ܶܚܕ݁ܽܘܢ <EOS> ܕ݁ܫܺܐܕ݂ܶܐ̈ ܡܶܫܬ݁ܰܥܒ݁ܕ݂ܺܝܢ<EOS>ܠܟ݂ܽܘܢ ܁ ܐܶܠܳܐ ܚܕ݂ܰܘ ܕ݁ܰܫܡܳܗܰܝܟ݁ܽܘܢ̈ ܐܶܬ݂ܟ݁ܬ݂ܶܒ݂ܘ ܒ݁ܰܫܡܰܝܳܐ<EOS>ܒ݁ܳܗ ܒ݁ܫܳܥܬ݂ܳܐ ܁ ܪܘܰܙ ܝܶܫܽܘܥ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS> ܘܶܐܡܰܪ <EOS>ܡܰܘܕ݁ܶܐ ܐ̱ܢܳܐ ܠܳܟ݂ ܐܳܒ݂ܝ ܅ ܡܳܪܳܐ ܕ݁ܰܫܡܰܝܳܐ ܘܕ݂ܰܐܪܥܳܐ <EOS> ܕ݁ܟ݂ܰܣܺܝܬ݁ ܗܳܠܶܝܢ ܡܶܢ<EOS>ܚܰܟ݁ܺܝܡܶܐ̈ ܘܣܰܟ݁ܽܘܠܬ݂ܳܢܶܐ̈ <EOS> ܘܰܓ݂ܠܰܝܬ݁ ܐܶܢܶܝܢ̈ ܠܝܰܠܽܘܕ݂ܶܐ̈ <EOS> ܐܺܝܢ ܁ ܐܳܒ݂ܝ ܅<EOS>ܕ݁ܗܳܟ݂ܰܢܳܐ ܗܘܳܐ ܨܶܒ݂ܝܳܢܳܐ ܩܕ݂ܳܡܰܝܟ݁<EOS>ܘܶܐܬ݂ܦ݁ܢܺܝ ܠܘܳܬ݂ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ <EOS> ܟ݁ܽܠ<EOS>ܡܶܕ݁ܶܡ ܐܶܫܬ݁ܠܶܡ ܠܺܝ ܡܶܢ ܐܳܒ݂ܝ <EOS> ܘܠܳܐ ܐ̱ܢܳܫ ܝܳܕ݂ܰܥ ܡܰܢܽܘ ܒ݁ܪܳܐ ܁ ܐܶܠܳܐ ܐܶܢ ܐܰܒ݂ܳܐ<EOS>܇ ܘܡܰܢܽܘ ܐܰܒ݂ܳܐ ܁ ܐܶܠܳܐ ܐܶܢ ܒ݁ܪܳܐ <EOS> ܘܰܠܡܰܢ ܕ݁ܶܐܢ ܢܶܨܒ݁ܶܐ ܒ݁ܪܳܐ ܕ݁ܢܶܓ݂ܠܶܐ<EOS>ܘܶܐܬ݂ܦ݁ܢܺܝ ܠܘܳܬ݂ ܬ݁ܰܠܡܺܝܕ݂ܰܘܗ̱ܝ̈ ܒ݁ܰܠܚܽܘܕ݂ܰܝܗܽܘܢ <EOS> ܘܶܐܡܰܪ <EOS>ܛܽܘܒ݂ܰܝܗܶܝܢ̈ ܠܥܰܝܢܶܐ̈ ܕ݁ܚܳܙܝܳܢ̈ ܡܶܕ݁ܶܡ ܕ݁ܰܐܢ̱ܬ݁ܽܘܢ ܚܳܙܶܝܢ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܓ݁ܶܝܪ ܕ݁ܰܢܒ݂ܺܝܶܐ̈ ܣܰܓ݁ܺܝܶܐܐ̈ ܘܡܰܠܟ݁ܶܐ̈<EOS>܁ ܨܒ݂ܰܘ ܕ݁ܢܶܚܙܽܘܢ ܡܶܕ݁ܶܡ ܕ݁ܚܳܙܶܝܢ ܐܢ̱ܬ݁ܽܘܢ <EOS> ܘܠܳܐ ܚܙܰܘ ܇ ܘܰܠܡܶܫܡܰܥ ܡܶܕ݁ܶܡ<EOS>ܕ݁ܰܐܢ̱ܬ݁ܽܘܢ ܫܳܡܥܺܝܢ <EOS> ܘܠܳܐ ܫܡܰܥܘ<EOS>ܘܗܳܐ ܣܳܦ݂ܪܳܐ ܚܰܕ݂ ܩܳܡ ܕ݁ܰܢܢܰܣܶܝܘܗ̱ܝ <EOS> ܘܶܐܡܰܪ <EOS> ܡܰܠܦ݂ܳܢܳܐ <EOS>ܡܳܢܳܐ ܐܶܥܒ݁ܶܕ݂ ܕ݁ܺܐܪܰܬ݂ ܚܰܝܶܐ̈ ܕ݁ܰܠܥܳܠܰܡ <EOS>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܠܶܗ <EOS> ܒ݁ܢܳܡܽܘܣܳܐ ܐܰܝܟ݁ܰܢܳܐ ܟ݁ܬ݂ܺܝܒ݂ <EOS>ܐܰܝܟ݁ܰܢܳܐ ܩܳܪܶܐ ܐܰܢ̱ܬ݁ <EOS>ܥܢܳܐ <EOS> ܘܶܐܡܰܪ ܠܶܗ <EOS> ܕ݁ܬ݂ܶܪܚܰܡ ܠܡܳܪܝܳܐ ܐܰܠܳܗܳܟ݂ ܡܶܢ ܟ݁ܽܠܶܗ<EOS>ܠܶܒ݁ܳܟ݂ <EOS> ܘܡܶܢ ܟ݁ܽܠܳܗ ܢܰܦ݂ܫܳܟ݂ <EOS> ܘܡܶܢ ܟ݁ܽܠܶܗ ܚܰܝܠܳܟ݂ <EOS> ܘܡܶܢ ܟ݁ܽܠܶܗ ܪܶܥܝܳܢܳܟ݂ <EOS>ܘܰܠܩܰܪܺܝܒ݂ܳܟ݂ <EOS> ܐܰܝܟ݂ ܢܰܦ݂ܫܳܟ݂ <EOS>ܐܳܡܰܪ ܠܶܗ ܝܶܫܽܘܥ <EOS> ܬ݁ܪܺܝܨܳܐܝܺܬ݂ ܐܶܡܰܪܬ݁ <EOS> ܗܳܕ݂ܶܐ ܥܒ݂ܶܕ݂ <EOS>ܘܬ݂ܺܚܶܐ <EOS>ܗܽܘ ܕ݁ܶܝܢ ܟ݁ܰܕ݂ ܨܒ݂ܳܐ ܠܰܡܙܰܕ݁ܳܩܽܘ ܢܰܦ݂ܫܶܗ <EOS> ܐܶܡܰܪ ܠܶܗ <EOS>ܘܡܰܢܽܘ ܩܰܪܺܝܒ݂ܝ<EOS>ܐܳܡܰܪ ܠܶܗ ܝܶܫܽܘܥ <EOS> ܓ݁ܰܒ݂ܪܳܐ ܚܰܕ݂ ܢܳܚܶܬ݂ ܗ̱ܘܳܐ ܡܶܢ ܐܽܘܪܺܫܠܶܡ<EOS>ܠܺܐܝܪܺܝܚܽܘ <EOS> ܘܰܢܦ݂ܰܠܘ ܥܠܰܘܗ̱ܝ ܠܶܣܛܳܝܶܐ̈ <EOS> ܘܫܰܠܚܽܘܗ̱ܝ ܁ ܘܰܡܚܰܐܘܽܗ̱ܝ <EOS> ܘܫܰܒ݂ܩܽܘܗ̱ܝ<EOS>܁ ܟ݁ܰܕ݂ ܩܰܠܺܝܠ ܩܰܝܳܡܳܐ ܒ݁ܶܗ ܢܰܦ݂ܫܳܐ <EOS> ܘܶܐܙܰܠܘ <EOS>ܘܰܓ݂ܕ݂ܰܫ ܟ݁ܳܗܢܳܐ ܚܰܕ݂ ܢܳܚܶܬ݂ ܗ̱ܘܳܐ ܒ݁ܽܐܘܪܚܳܐ ܗܳܝ <EOS> ܘܰܚܙܳܝܗ̱ܝ<EOS><EOS> ܘܰܥܒ݂ܰܪ <EOS>ܘܗܳܟ݂ܰܢܳܐ ܐܳܦ݂ ܠܶܘܳܝܳܐ <EOS> ܐܶܬ݂ܳܐ ܡܛܳܐ ܠܗܳܝ ܕ݁ܽܘܟ݁ܬ݂ܳܐ ܁<EOS>ܘܰܚܙܳܝܗ̱ܝ <EOS> ܘܰܥܒ݂ܰܪ <EOS>ܐ̱ܢܳܫ ܕ݁ܶܝܢ ܫܳܡܪܳܝܳܐ ܁ ܟ݁ܰܕ݂ ܪܳܕ݂ܶܐ ܗ̱ܘܳܐ ܐܶܬ݂ܳܐ ܐܰܝܟ݁ܳܐ<EOS>ܕ݁ܺܐܝܬ݂ܰܘܗ̱ܝ ܗ̱ܘܳܐ <EOS> ܘܰܚܙܳܝܗ̱ܝ <EOS> ܘܶܐܬ݂ܪܰܚܰܡ ܥܠܰܘܗ̱ܝ <EOS>ܘܶܐܬ݂ܩܰܪܰܒ݂ <EOS> ܘܰܥܨܰܒ݂ ܡܰܚܘܳܬ݂ܶܗ̈ <EOS> ܘܰܢܨܰܠ ܥܠܰܝܗܶܝܢ ܚܰܡܪܳܐ<EOS>ܘܡܶܫܚܳܐ <EOS> ܘܣܳܡܶܗ ܥܰܠ ܚܡܳܪܶܗ <EOS> ܘܰܐܝܬ݁ܝܶܗ ܠܦ݂ܽܘܬ݁ܩܳܐ <EOS> ܘܶܐܬ݂ܒ݁ܛܶܠ ܠܶܗ ܥܠܰܘܗ̱ܝ<EOS><EOS>ܘܰܠܨܰܦ݂ܪܶܗ ܕ݁ܝܰܘܡܳܐ ܐܰܦ݁ܶܩ ܬ݁ܪܶܝܢ̈ ܕ݁ܺܝܢܳܪܺܝܢ̈ ܝܰܗ̱ܒ݂<EOS>ܠܦ݂ܽܘܬ݁ܩܳܝܳܐ <EOS> ܘܶܐܡܰܪ ܠܶܗ <EOS> ܝܺܨܰܦ݂ ܕ݁ܺܝܠܶܗ <EOS> ܘܶܐܢ ܡܶܕ݁ܶܡ ܝܰܬ݁ܺܝܪ ܬ݁ܰܦ݁ܶܩ ܡܳܐ<EOS>ܕ݁ܗܳܦ݂ܶܟ݂ ܐ̱ܢܳܐ ܝܳܗܶܒ݂ ܐ̱ܢܳܐ ܠܳܟ݂ <EOS>ܡܰܢܽܘ ܗܳܟ݂ܺܝܠ ܡܶܢ ܗܳܠܶܝܢ ܬ݁ܠܳܬ݂ܳܐ ܁ ܡܶܬ݂ܚܙܶܐ ܠܳܟ݂ ܇ ܕ݁ܰܗܘܳܐ<EOS>ܩܰܪܺܝܒ݂ܳܐ ܠܗܰܘ ܕ݁ܰܢܦ݂ܰܠ ܒ݁ܺܐܝܕ݂ܰܝ̈ ܓ݁ܰܝܳܣܶܐ̈ <EOS>ܗܽܘ ܕ݁ܶܝܢ ܐܶܡܰܪ <EOS> ܗܰܘ ܕ݁ܶܐܬ݂ܪܰܚܰܡ ܥܠܰܘܗ̱ܝ <EOS> ܐܳܡܰܪ ܠܶܗ ܝܶܫܽܘܥ<EOS><EOS> ܙܶܠ ܐܳܦ݂ ܐܰܢ̱ܬ݁ ܗܳܟ݂ܰܢܳܐ ܗܘܰܝܬ݁ ܥܳܒ݂ܶܕ݂<EOS>ܘܰܗܘܳܐ ܕ݁ܟ݂ܰܕ݂ ܗܶܢܽܘܢ ܪܳܕ݂ܶܝܢ ܒ݁ܽܐܘܪܚܳܐ ܥܰܠ ܠܰܩܪܺܝܬ݂ܳܐ<EOS>ܚܕ݂ܳܐ <EOS> ܘܰܐܢ̱ܬ݁ܬ݂ܳܐ ܕ݁ܰܫܡܳܗ ܡܳܪܬ݁ܳܐ ܩܰܒ݁ܶܠܬ݂ܶܗ ܒ݁ܒ݂ܰܝܬ݁ܳܗ <EOS>ܘܺܐܝܬ݂ ܗ̱ܘܳܬ݂ ܠܳܗ ܚܳܬ݂ܳܐ ܕ݁ܰܫܡܳܗ ܡܰܪܝܰܡ <EOS> ܘܶܐܬ݂ܳܬ݂ ܝܶܬ݂ܒ݁ܰܬ݂<EOS>ܠܳܗ ܠܘܳܬ݂ ܪܶܓ݂ܠܰܘܗ̱ܝ̈ ܕ݁ܡܳܪܰܢ <EOS> ܘܫܳܡܥܳܐ ܗ̱ܘܳܬ݂ ܡܶܠܰܘܗ̱ܝ̈ <EOS>ܡܳܪܬ݁ܳܐ ܕ݁ܶܝܢ ܥܰܢܝܳܐ ܗ̱ܘܳܬ݂ ܒ݁ܬ݂ܶܫܡܶܫܬ݁ܳܐ ܣܰܓ݁ܺܝܐܬ݂ܳܐ <EOS>ܘܶܐܬ݂ܳܬ݂ ܐܳܡܪܳܐ ܠܶܗ <EOS> ܡܳܪܝ ܠܳܐ ܒ݁ܛܺܝܠ ܠܳܟ݂ ܕ݁ܚܳܬ݂ܝ ܫܒ݂ܰܩܬ݂ܰܢܝ ܒ݁ܰܠܚܽܘܕ݂ܰܝ<EOS>ܠܰܡܫܰܡܳܫܽܘ ܐܶܡܰܪ ܠܳܗ ܡܥܰܕ݁ܪܳܐ ܠܺܝ <EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ ܠܳܗ <EOS> ܡܳܪܬ݁ܳܐ ܡܳܪܬ݁ܳܐ ܝܳܨܦ݁ܰܬ݁ܝ<EOS>ܘܰܪܗܺܝܒ݂ܰܬ݁ܝ <EOS> ܥܰܠ ܣܰܓ݁ܺܝܳܐܬ݂ܳܐ̈ <EOS>ܚܕ݂ܳܐ ܗ̱ܝ ܕ݁ܶܝܢ ܕ݁ܡܶܬ݂ܒ݁ܰܥܝܳܐ <EOS> ܡܰܪܝܰܡ ܕ݁ܶܝܢ ܡܢܳܬ݂ܳܐ<EOS>ܛܳܒ݂ܬ݂ܳܐ ܁ ܓ݁ܒ݂ܳܬ݂ ܠܳܗ ܗܳܝ ܕ݁ܠܳܐ ܬ݁ܶܬ݂ܢܣܶܒ݂ ܡܶܢܳܗ<EOS>ܘܰܗܘܳܐ ܕ݁ܟ݂ܰܕ݂ ܗܽܘ ܡܨܰܠܶܐ ܒ݁ܕ݂ܽܘܟ݁ܬ݂ܳܐ ܚܕ݂ܳܐ ܟ݁ܰܕ݂ ܫܰܠܶܡ <EOS>ܐܶܡܰܪ ܠܶܗ ܚܰܕ݂ ܡܶܢ ܬ݁ܰܠܡܺܝܕ݂ܰܘܗ̱ܝ̈ <EOS> ܡܳܪܰܢ <EOS> ܐܰܠܶܦ݂ܰܝܢ ܠܰܡܨܰܠܳܝܽܘ ܐܰܝܟ݁ܰܢܳܐ<EOS>ܕ݁ܳܐܦ݂ ܝܽܘܚܰܢܳܢ ܐܰܠܶܦ݂ ܠܬ݂ܰܠܡܺܝܕ݂ܰܘܗ̱ܝ̈<EOS>ܐܳܡܰܪ ܠܗܽܘܢ ܝܶܫܽܘܥ <EOS> ܐܶܡܰܬ݂ܝ ܕ݁ܰܡܨܰܠܶܝܢ ܐܢ̱ܬ݁ܽܘܢ ܗܳܟ݂ܰܢܳܐ<EOS>ܗܘܰܝܬ݁ܽܘܢ ܐܳܡܪܺܝܢ <EOS> ܐܰܒ݂ܽܘܢ ܕ݁ܒ݂ܰܫܡܰܝܳܐ <EOS> ܢܶܬ݂ܩܰܕ݁ܰܫ ܫܡܳܟ݂ <EOS> ܬ݁ܺܐܬ݂ܶܐ<EOS>ܡܰܠܟ݁ܽܘܬ݂ܳܟ݂ <EOS> ܢܶܗܘܶܐ ܨܶܒ݂ܝܳܢܳܟ݂ <EOS> ܐܰܝܟ݂ ܕ݁ܒ݂ܰܫܡܰܝܳܐ <EOS> ܐܳܦ݂ ܒ݁ܰܐܪܥܳܐ <EOS>ܗܰܒ݂ ܠܰܢ ܠܰܚܡܳܐ ܕ݁ܣܽܘܢܩܳܢܰܢ ܟ݁ܽܠܝܽܘܡ <EOS>ܘܰܫܒ݂ܽܘܩ ܠܰܢ ܚܛܳܗܰܝܢ̈ <EOS> ܐܳܦ݂ ܐܶܢܰܚܢܰܢ ܓ݁ܶܝܪ ܫܒ݂ܰܩܢ ܠܟ݂ܽܠ<EOS>ܕ݁ܚܰܝܳܒ݂ܺܝܢ ܠܰܢ <EOS> ܘܠܳܐ ܬ݁ܰܥܠܰܢ ܠܢܶܣܝܽܘܢܳܐ <EOS> ܐܶܠܳܐ ܦ݁ܪܽܘܩܰܝܢ ܡܶܢ ܒ݁ܺܝܫܳܐ<EOS>ܘܶܐܡܰܪ ܠܗܽܘܢ <EOS> ܡܰܢܽܘ ܡܶܢܟ݂ܽܘܢ ܕ݁ܺܐܝܬ݂ ܠܶܗ ܪܳܚܡܳܐ ܇ ܘܢܺܐܙܰܠ<EOS>ܠܘܳܬ݂ܶܗ ܒ݁ܦ݂ܶܠܓ݁ܽܘܬ݂ ܠܺܠܝܳܐ <EOS> ܘܢܺܐܡܰܪ ܠܶܗ <EOS> ܪܳܚܶܡܝ ܐܰܫܶܐܠܰܝܢܝ ܬ݁ܠܳܬ݂ ܓ݁ܪܺܝܨܳܢ̈<EOS><EOS>ܡܶܛܽܠ ܕ݁ܪܳܚܡܳܐ ܐܶܬ݂ܳܐ ܠܘܳܬ݂ܝ ܡܶܢ ܐܽܘܪܚܳܐ ܘܠܰܝܬ݁ ܠܺܝ ܡܶܕ݁ܶܡ<EOS>ܕ݁ܶܐܣܺܝܡ ܠܶܗ <EOS>ܘܗܰܘ ܪܳܚܡܶܗ ܡܶܢ ܠܓ݂ܰܘ ܢܶܥܢܶܐ <EOS> ܘܢܺܐܡܰܪ ܠܶܗ <EOS> ܠܳܐ ܬ݁ܰܗܰܪܰܝܢܝ <EOS>ܕ݁ܗܳܐ ܬ݁ܰܪܥܳܐ ܐܰܚܺܝܕ݂ ܗ̱ܽܘ <EOS> ܘܰܒ݂ܢܰܝ̈ ܥܰܡܝ ܒ݁ܥܰܪܣܳܐ <EOS> ܠܳܐ ܡܶܫܟ݁ܰܚ ܐ̱ܢܳܐ ܕ݁ܶܐܩܽܘܡ<EOS>ܘܶܐܬ݁ܶܠ ܠܳܟ݂ <EOS>ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܶܐܢ ܡܶܛܽܠ ܪܳܚܡܽܘܬ݂ܳܐ ܁ ܠܳܐ ܢܶܬ݁ܶܠ ܠܶܗ<EOS>ܡܶܛܽܠ ܚܰܨܺܝܦ݂ܽܘܬ݂ܶܗ ܢܩܽܘܡ ܘܢܶܬ݁ܶܠ ܠܶܗ <EOS> ܟ݁ܡܳܐ ܕ݁ܡܶܬ݂ܒ݁ܥܶܐ ܠܶܗ<EOS>ܐܳܦ݂ ܐܶܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܫܰܐܠܘ <EOS> ܘܢܶܬ݂ܺܝܗܶܒ݂ ܠܟ݂ܽܘܢ <EOS>ܒ݁ܥܰܘ <EOS> ܘܬ݂ܶܫܟ݁ܚܽܘܢ <EOS> ܩܽܘܫܘ <EOS> ܘܢܶܬ݂ܦ݁ܬ݂ܰܚ ܠܟ݂ܽܘܢ <EOS>ܟ݁ܽܠ ܓ݁ܶܝܪ ܕ݁ܫܳܐܶܠ <EOS> ܢܳܣܶܒ݂ <EOS> ܘܰܕ݂ܒ݂ܳܥܶܐ <EOS> ܡܶܫܟ݁ܰܚ <EOS>ܘܰܕ݂ܢܳܩܶܫ <EOS> ܡܶܬ݂ܦ݁ܬ݂ܰܚ ܠܶܗ <EOS>ܐܰܝܢܳܐ ܓ݁ܶܝܪ ܡܶܢܟ݂ܽܘܢ ܐܰܒ݂ܳܐ ܁ ܕ݁ܢܶܫܶܐܠܺܝܘܗ̱ܝ ܒ݁ܪܶܗ ܠܰܚܡܳܐ ܇<EOS>ܠܡܳܐ ܟ݁ܺܐܦ݂ܳܐ ܡܰܘܫܶܛ ܠܶܗ ܘܶܐܢ ܢܽܘܢܳܐ ܢܶܫܶܐܠܺܝܘܗ̱ܝ ܠܡܳܐ ܚܠܳܦ݂ ܢܽܘܢܳܐ<EOS>ܚܶܘܝܳܐ ܡܰܘܫܶܛ ܠܶܗ<EOS>ܘܶܐܢ ܒ݁ܰܪܬ݂ܳܐ ܢܶܫܶܐܠܺܝܘܗ̱ܝ ܠܡܳܐ ܗܽܘ ܥܶܩܰܪܒ݂ܳܐ ܡܰܘܫܶܛ ܠܶܗ<EOS>ܘܶܐܢ ܐܰܢ̱ܬ݁ܽܘܢ ܕ݁ܒ݂ܺܝܫܶܐ̈ ܐܺܝܬ݂ܰܝܟ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ<EOS>ܡܰܘܗܒ݂ܳܬ݂ܳܐ̈ ܛܳܒ݂ܳܬ݂ܳܐ̈ ܁ ܠܡܶܬ݁ܰܠ ܠܰܒ݂ܢܰܝܟ݁ܽܘܢ̈ <EOS> ܟ݁ܡܳܐ ܝܰܬ݁ܺܝܪܳܐܝܺܬ݂<EOS>ܐܰܒ݂ܽܘܟ݂ܽܘܢ ܡܶܢ ܫܡܰܝܳܐ ܇ ܢܶܬ݁ܶܠ ܪܽܘܚܳܐ ܕ݁ܩܽܘܕ݂ܫܳܐ ܠܰܐܝܠܶܝܢ ܕ݁ܫܳܐܠܺܝܢ ܠܶܗ<EOS>ܘܟ݂ܰܕ݂ ܡܰܦ݁ܶܩ ܫܺܐܕ݂ܳܐ ܕ݁ܺܐܝܬ݂ܰܘܗ̱ܝ ܚܰܪܫܳܐ ܗܘܳܐ ܕ݁ܟ݂ܰܕ݂<EOS>ܢܦ݂ܰܩ ܗܰܘ ܫܺܐܕ݂ܳܐ <EOS> ܡܰܠܶܠ ܗܰܘ ܚܰܪܫܳܐ <EOS> ܘܶܐܬ݁ܕ݁ܰܡܰܪܘ ܟ݁ܶܢܫܶܐ̈<EOS>ܐ̱ܢܳܫܳܐ ܕ݁ܶܝܢ ܡܶܢܗܽܘܢ <EOS> ܐܶܡܰܪܘ <EOS> ܒ݁ܰܒ݂ܥܶܠܙܒ݂ܽܘܒ݂ ܪܺܫܳܐ<EOS>ܕ݁ܕ݂ܰܝܘܶܐ̈ ܡܰܦ݁ܶܩ ܗܳܢܳܐ ܕ݁ܰܝܘܶܐ̈ <EOS>ܐ̱ܚܪܳܢܶܐ̈ ܕ݁ܶܝܢ ܟ݁ܰܕ݂ ܡܢܰܣܶܝܢ ܠܶܗ ܐܳܬ݂ܳܐ ܡܶܢ ܫܡܰܝܳܐ<EOS>ܫܳܐܠܺܝܢ ܗ̱ܘܰܘ ܠܶܗ<EOS>ܝܶܫܽܘܥ ܕ݁ܶܝܢ ܕ݁ܝܳܕ݂ܰܥ ܗ̱ܘܳܐ ܡܰܚܫܒ݂ܳܬ݂ܗܽܘܢ̈ ܐܶܡܰܪ ܠܗܽܘܢ <EOS>ܟ݁ܽܠ ܡܰܠܟ݁ܽܘ ܕ݁ܬ݂ܶܬ݂ܦ݁ܰܠܰܓ݂ ܥܰܠ ܢܰܦ݂ܫܳܗ <EOS> ܬ݁ܶܚܪܰܒ݂ <EOS> ܘܒ݂ܰܝܬ݁ܳܐ ܕ݁ܥܰܠ ܩܢܽܘܡܶܗ<EOS>ܡܶܬ݂ܦ݁ܰܠܰܓ݂ <EOS> ܢܶܦ݁ܶܠ <EOS>ܘܶܐܢ ܣܳܛܳܢܳܐ ܥܰܠ ܢܰܦ݂ܫܶܗ ܐܶܬ݂ܦ݁ܰܠܰܓ݂ ܐܰܝܟ݁ܰܢܳܐ ܬ݁ܩܽܘܡ<EOS>ܡܰܠܟ݁ܽܘܬ݂ܶܗ ܕ݁ܳܐܡܪܺܝܢ ܐܢ̱ܬ݁ܽܘܢ ܕ݁ܒ݂ܰܒ݂ܥܶܠܙܒ݂ܽܘܒ݂ ܡܰܦ݁ܶܩ ܐ̱ܢܳܐ ܕ݁ܰܝܘܶܐ̈ <EOS>ܘܶܐܢ ܐܶܢܳܐ ܒ݁ܰܒ݂ܥܶܠܙܒ݂ܽܘܒ݂ ܡܰܦ݁ܶܩ ܐ̱ܢܳܐ ܕ݁ܰܝܘܶܐ̈<EOS>ܒ݁ܢܰܝܟ݁ܽܘܢ̈ <EOS> ܒ݁ܡܳܢܳܐ ܡܰܦ݁ܩܺܝܢ <EOS> ܡܶܛܽܠ ܗܳܢܳܐ <EOS> ܗܶܢܽܘܢ ܢܶܗܘܽܘܢ ܠܟ݂ܽܘܢ ܕ݁ܰܝܳܢܶܐ̈<EOS><EOS>ܐܶܢ ܕ݁ܶܝܢ ܒ݁ܨܶܒ݂ܥܳܐ ܕ݁ܰܐܠܳܗܳܐ ܁ ܡܰܦ݁ܶܩ ܐ̱ܢܳܐ ܕ݁ܰܝܘܶܐ̈<EOS>ܩܶܪܒ݁ܰܬ݂ ܠܳܗ ܥܠܰܝܟ݁ܽܘܢ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܐܶܡܰܬ݂ܝ ܕ݁ܚܰܣܺܝܢܳܐ ܟ݁ܰܕ݂ ܡܙܰܝܰܢ ܢܶܛܰܪ ܕ݁ܳܪܬ݁ܶܗ <EOS> ܒ݁ܫܰܝܢܳܐ<EOS>ܗ̱ܘ ܩܶܢܝܳܢܶܗ <EOS>ܐܶܢ ܕ݁ܶܝܢ ܢܺܐܬ݂ܶܐ ܡܰܢ ܕ݁ܚܰܣܺܝܢ ܡܶܢܶܗ ܁ ܢܶܙܟ݁ܶܝܘܗ̱ܝ ܟ݁ܽܠܶܗ<EOS>ܙܰܝܢܶܗ ܫܳܩܶܠ ܗܰܘ ܕ݁ܰܬ݂ܟ݂ܺܝܠ ܗܘܳܐ ܥܠܰܘܗ̱ܝ <EOS> ܘܒ݂ܶܙܬ݂ܶܗ ܡܦ݂ܰܠܶܓ݂ <EOS>ܡܰܢ ܕ݁ܠܳܐ ܗ̱ܘܳܐ ܥܰܡܝ <EOS> ܠܽܘܩܒ݂ܰܠܝ ܗ̱ܽܘ <EOS> ܘܡܰܢ ܕ݁ܠܳܐ ܟ݁ܳܢܶܫ<EOS>ܥܰܡܝ <EOS> ܡܒ݂ܰܕ݁ܳܪܽܘ ܡܒ݂ܰܕ݁ܰܪ<EOS>ܪܽܘܚܳܐ ܛܰܢܦ݂ܬ݂ܳܐ ܁ ܡܳܐ ܕ݁ܢܶܦ݂ܩܰܬ݂ ܡܶܢ ܒ݁ܰܪ ܐ̱ܢܳܫܳܐ ܐܳܙܳܠ̱ܐ<EOS>ܡܶܬ݂ܟ݁ܰܪܟ݁ܳܐ ܁ ܒ݁ܰܐܬ݂ܪܰܘܳܬ݂ܳܐ̈ ܕ݁ܡܰܝܳܐ̈ ܠܰܝܬ݁ ܒ݁ܗܽܘܢ <EOS> ܕ݁ܬ݂ܶܒ݂ܥܶܐ ܠܳܗ ܢܝܳܚܳܐ <EOS>ܘܡܳܐ ܕ݁ܠܳܐ ܐܶܫܟ݁ܚܰܬ݂ <EOS> ܐܳܡܪܳܐ <EOS> ܐܶܗܦ݁ܽܘܟ݂ ܠܒ݂ܰܝܬ݁ܝ ܐܰܝܡܶܟ݁ܳܐ ܕ݁ܢܶܦ݂ܩܶܬ݂ <EOS>ܘܶܐܢ ܐܶܬ݂ܳܬ݂ ܐܶܫܟ݁ܰܚܬ݂ܶܗ ܕ݁ܰܚܡܺܝܡ ܘܰܡܨܰܒ݁ܰܬ݂<EOS>ܗܳܝܕ݁ܶܝܢ ܐܳܙܳܠ̱ܐ ܕ݁ܳܒ݂ܪܳܐ ܫܒ݂ܰܥ ܪܽܘܚܺܝܢ̈ ܐ̱ܚܪܳܢܝܳܢ̈ ܁<EOS>ܕ݁ܒ݂ܺܝܫܳܢ̈ ܡܶܢܳܗ <EOS> ܘܥܳܐܠܳܢ̈ <EOS> ܘܥܳܡܪܳܢ̈ ܬ݁ܰܡܳܢ <EOS> ܘܗܳܘܝܳܐ ܚܰܪܬ݂ܶܗ ܕ݁ܒ݂ܰܪܢܳܫܳܐ ܗܰܘ<EOS><EOS> ܒ݁ܺܝܫܳܐ ܡܶܢ ܩܰܕ݂ܡܳܝܬ݁ܶܗ<EOS>ܘܟ݂ܰܕ݂ ܗܳܠܶܝܢ ܡܡܰܠܶܠ ܗ̱ܘܳܐ ܐܰܪܺܝܡܰܬ݂ ܐܰܢ̱ܬ݁ܬ݂ܳܐ ܚܕ݂ܳܐ<EOS>ܩܳܠܳܗ ܡܶܢ ܟ݁ܶܢܫܳܐ <EOS> ܘܶܐܡܪܰܬ݂ ܠܶܗ <EOS> ܛܽܘܒ݂ܶܝܗ ܠܟ݂ܰܪܣܳܐ ܕ݁ܰܛܥܶܢܬ݂ܳܟ݂ ܘܠܰܬ݁ܕ݂ܰܝܳܐ̈<EOS>ܕ݁ܰܐܝܢܩܽܘܟ݂ <EOS>ܐܳܡܰܪ ܠܳܗ ܗܽܘ ܛܽܘܒ݂ܰܝܗܽܘܢ̈ <EOS> ܠܰܐܝܠܶܝܢ ܕ݁ܰܫܡܰܥܘ ܡܶܠܬ݂ܶܗ<EOS>ܕ݁ܰܐܠܳܗܳܐ <EOS> ܘܢܳܛܪܺܝܢ ܠܳܗ<EOS>ܘܟ݂ܰܕ݂ ܡܶܬ݂ܟ݁ܰܢܫܺܝܢ ܗ̱ܘܰܘ ܟ݁ܶܢܫܶܐ̈ ܫܰܪܺܝ ܠܡܺܐܡܰܪ <EOS>ܫܰܪܒ݁ܬ݂ܳܐ ܗܳܕ݂ܶܐ ܒ݁ܺܝܫܬ݁ܳܐ <EOS> ܐܳܬ݂ܳܐ ܒ݁ܳܥܝܳܐ <EOS> ܘܳܐܬ݂ܳܐ ܠܳܐ ܬ݁ܶܬ݂ܺܝܗܶܒ݂ ܠܳܗ<EOS>ܐܶܠܳܐ ܐܳܬ݂ܶܗ ܕ݁ܝܰܘܢܳܢ ܢܒ݂ܺܝܳܐ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܰܗܘܳܐ ܝܰܘܢܳܢ ܐܳܬ݂ܳܐ ܠܢܺܝܢܘܳܝܶܐ̈ ܗܳܟ݂ܰܢܳܐ<EOS>ܢܶܗܘܶܐ ܐܳܦ݂ ܒ݁ܪܶܗ ܕ݁ܐ̱ܢܳܫܳܐ ܠܫܰܪܒ݁ܬ݂ܳܐ ܗܳܕ݂ܶܐ <EOS>ܡܰܠܟ݁ܬ݂ܳܐ ܕ݁ܬ݂ܰܝܡܢܳܐ ܬ݁ܩܽܘܡ ܒ݁ܕ݂ܺܝܢܳܐ ܥܰܡ ܐ̱ܢܳܫܳܐ̈<EOS>ܕ݁ܫܰܪܒ݁ܬ݂ܳܐ ܗܳܕ݂ܶܐ <EOS> ܘܰܬ݂ܚܰܝܶܒ݂ ܐܶܢܽܘܢ <EOS> ܕ݁ܶܐܬ݂ܳܬ݂ ܡܶܢ ܥܶܒ݂ܪܶܝܗ̈ ܕ݁ܰܐܪܥܳܐ<EOS>ܕ݁ܬ݂ܶܫܡܰܥ ܚܶܟ݂ܡܬ݂ܶܗ ܕ݁ܰܫܠܶܝܡܽܘܢ ܘܗܳܐ ܕ݁ܝܰܬ݁ܺܝܪ ܡܶܢ ܫܠܶܝܡܳܘܢ ܗܳܪܟ݁ܳܐ <EOS>ܓ݁ܰܒ݂ܪܶܐ̈ ܢܺܝܢܘܳܝܶܐ̈ ܢܩܽܘܡܽܘܢ ܒ݁ܕ݂ܺܝܢܳܐ ܁ ܥܰܡ ܫܰܪܒ݁ܬ݂ܳܐ<EOS>ܗܳܕ݂ܶܐ <EOS> ܘܰܢܚܰܝܒ݂ܽܘܢܳܗ <EOS> ܕ݁ܬ݂ܳܒ݂ܘ ܒ݁ܟ݂ܳܪܽܘܙܽܘܬ݂ܶܗ ܕ݁ܝܰܘܢܳܢ <EOS> ܘܗܳܐ ܕ݁ܝܰܬ݁ܺܝܪ ܡܶܢ<EOS>ܝܰܘܢܳܢ ܗܳܪܟ݁ܳܐ<EOS>ܠܳܐ ܐ̱ܢܳܫ ܡܰܢܗܰܪ ܫܪܳܓ݂ܳܐ ܇ ܘܣܳܐܶܡ ܠܶܗ ܒ݁ܟ݂ܶܣܝܳܐ ܇ ܐܰܘ<EOS>ܬ݁ܚܶܝܬ݂ ܣܰܐܬ݂ܳܐ <EOS> ܐܶܠܳܐ ܠܥܶܠ ܡܶܢ ܡܢܳܪܬ݁ܳܐ <EOS> ܕ݁ܰܐܝܠܶܝܢ ܕ݁ܥܳܐܠܺܝܢ <EOS> ܢܶܚܙܽܘܢ<EOS>ܢܽܘܗܪܶܗ<EOS>ܫܪܳܓ݂ܶܗ ܕ݁ܦ݂ܰܓ݂ܪܳܟ݂ ܐܺܝܬ݂ܶܝܗ ܥܰܝܢܳܟ݂ <EOS> ܐܶܡܰܬ݂ܝ ܗܳܟ݂ܺܝܠ<EOS>ܕ݁ܥܰܝܢܳܟ݂ ܦ݁ܫܺܝܛܳܐ ܐܳܦ݂ ܟ݁ܽܠܶܗ ܦ݁ܰܓ݂ܪܳܟ݂ ܢܶܗܘܶܐ ܢܰܗܺܝܪ <EOS> ܐܶܢ ܕ݁ܶܝܢ ܬ݁ܶܗܘܶܐ<EOS>ܒ݁ܺܝܫܳܐ ܘܳܐܦ݂ ܦ݁ܰܓ݂ܪܳܟ݂ ܢܶܗܘܶܐ ܚܶܫܽܘܟ݂ <EOS>ܐܶܙܕ݁ܰܗ̱ܪ ܗܳܟ݂ܺܝܠ ܕ݁ܰܠܡܳܐ ܢܽܘܗܪܳܐ ܕ݁ܒ݂ܳܟ݂ ܚܶܫܽܘܟ݂ܳܐ ܗ̱ܘ<EOS><EOS>ܐܶܢ ܕ݁ܶܝܢ ܦ݁ܰܓ݂ܪܳܟ݂ ܟ݁ܽܠܶܗ ܢܰܗܺܝܪ ܘܠܰܝܬ݁ ܒ݁ܶܗ ܡܢܳܬ݂ܳܐ<EOS>ܡܶܕ݁ܶܡ ܚܶܫܽܘܟ݂ܳܐ ܢܶܗܘܶܐ ܡܰܢܗܰܪ ܟ݁ܽܠܶܗ ܐܰܝܟ݂ ܕ݁ܰܫܪܳܓ݂ܳܐ ܒ݁ܕ݂ܰܠܩܶܗ ܡܰܢܗܰܪ ܠܳܟ݂<EOS>ܟ݁ܰܕ݂ ܕ݁ܶܝܢ ܡܡܰܠܶܠ <EOS> ܒ݁ܥܳܐ ܡܶܢܶܗ ܦ݁ܪܺܝܫܳܐ ܚܰܕ݂ ܕ݁ܢܶܫܬ݁ܰܪܶܐ<EOS>ܠܘܳܬ݂ܶܗ <EOS> ܘܥܰܠ ܐܶܣܬ݁ܡܶܟ݂ <EOS>ܗܰܘ ܕ݁ܶܝܢ ܦ݁ܪܺܝܫܳܐ ܟ݁ܰܕ݂ ܚܙܳܝܗ̱ܝ <EOS> ܐܶܬ݁ܕ݁ܰܡܰܪ ܕ݁ܠܳܐ<EOS>ܠܽܘܩܕ݂ܰܡ ܥܡܰܕ݂ ܡܶܢ ܩܕ݂ܳܡ ܫܳܪܽܘܬ݂ܶܗ<EOS>ܐܶܡܰܪ ܠܶܗ ܕ݁ܶܝܢ ܝܶܫܽܘܥ <EOS> ܗܳܫܳܐ ܁ ܐܰܢ̱ܬ݁ܽܘܢ ܦ݁ܪܺܝܫܶܐ̈<EOS>ܒ݁ܰܪܶܗ ܕ݁ܟ݂ܳܣܳܐ ܘܰܕ݂ܦ݁ܺܝܢܟ݁ܳܐ ܡܕ݂ܰܟ݁ܶܝܢ ܐܢ̱ܬ݁ܽܘܢ <EOS> ܠܓ݂ܰܘ ܡܶܢܟ݂ܽܘܢ ܕ݁ܶܝܢ ܡܠܶܐ<EOS>ܚܛܽܘܦ݂ܝܳܐ ܘܒ݂ܺܝܫܬ݁ܳܐ <EOS>ܚܰܣܺܝܪܰܝ̈ ܪܶܥܝܳܢܳܐ ܠܳܐ ܗ̱ܘܳܐ ܡܰܢ ܕ݁ܰܥܒ݂ܰܕ݂ ܕ݁ܰܠܒ݂ܰܪ<EOS>ܘܕ݂ܰܠܓ݂ܰܘ ܗܽܘ ܥܒ݂ܰܕ݂ <EOS>ܒ݁ܪܰܡ ܡܶܕ݁ܶܡ ܕ݁ܺܐܝܬ݂ ܗܰܒ݂ܽܘܗ̱ܝ ܒ݁ܙܶܕ݂ܩܬ݂ܳܐ ܘܗܳܐ ܟ݁ܽܠܡܶܕ݁ܶܡ<EOS>ܕ݁ܟ݂ܶܐ ܗ̱ܽܘ ܠܟ݂ܽܘܢ<EOS>ܐܶܠܳܐ ܘܳܝ ܠܟ݂ܽܘܢ ܦ݁ܪܺܝܫܶܐ̈ ܅ ܕ݁ܰܡܥܰܣܪܺܝܢ ܐܢ̱ܬ݁ܽܘܢ ܢܳܢܥܳܐ<EOS>ܘܦ݂ܺܓ݂ܰܢܳܐ ܘܟ݂ܽܠ ܝܽܘܪܳܩ ܘܥܳܒ݂ܪܺܝܢ ܐܢ̱ܬ݁ܽܘܢ ܥܰܠ ܕ݁ܺܝܢܳܐ ܘܥܰܠ ܚܽܘܒ݁ܳܐ ܕ݁ܰܐܠܳܗܳܐ<EOS><EOS> ܗܳܠܶܝܢ ܕ݁ܶܝܢ ܘܳܠܶܐ ܗ̱ܘܳܐ ܕ݁ܬ݂ܶܥܒ݁ܕ݂ܽܘܢ ܘܗܳܠܶܝܢ ܠܳܐ ܬ݁ܶܫܒ݁ܩܽܘܢ<EOS>ܘܳܝ ܠܟ݂ܽܘܢ ܦ݁ܪܺܝܫܶܐ̈ ܅ ܕ݁ܪܳܚܡܺܝܢ ܐܢ̱ܬ݁ܽܘܢ ܪܺܝܫ ܡܰܘܬ݁ܒ݂ܶܐ̈<EOS>ܒ݁ܰܟ݂ܢܽܘܫܳܬ݂ܳܐ̈ <EOS> ܘܰܫܠܳܡܳܐ ܒ݁ܫܽܘܩܶܐ̈<EOS>ܘܳܝ ܠܟ݂ܽܘܢ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܢܳܣܒ݁ܰܝ̈ ܒ݁ܰܐܦ݁ܶܐ̈ <EOS>ܕ݁ܺܐܝܬ݂ܰܝܟ݁ܽܘܢ ܐܰܝܟ݂ ܩܰܒ݂ܪܶܐ̈ ܕ݁ܠܳܐ ܝܺܕ݂ܺܝܥܺܝܢ <EOS> ܘܰܒ݂ܢܰܝ̈ ܐ̱ܢܳܫܳܐ ܡܗܰܠܟ݂ܺܝܢ<EOS>ܥܠܰܝܗܽܘܢ <EOS> ܘܠܳܐ ܝܳܕ݂ܥܺܝܢ<EOS>ܘܰܥܢܳܐ ܚܰܕ݂ ܡܶܢ ܣܳܦ݂ܪܶܐ̈ <EOS> ܘܶܐܡܰܪ ܠܶܗ <EOS> ܡܰܠܦ݂ܳܢܳܐ ܟ݁ܰܕ݂<EOS>ܗܳܠܶܝܢ ܐܳܡܰܪ ܐܰܢ̱ܬ݁ <EOS> ܐܳܦ݂ ܠܰܢ ܡܨܰܥܰܪ ܐܰܢ̱ܬ݁ <EOS>ܗܽܘ ܕ݁ܶܝܢ ܐܶܡܰܪ <EOS> ܐܳܦ݂ ܠܟ݂ܽܘܢ ܣܳܦ݂ܪܶܐ̈ <EOS> ܘܳܝ <EOS> ܕ݁ܡܰܛܥܢܺܝܢ<EOS>ܐܢ̱ܬ݁ܽܘܢ ܠܰܒ݂ܢܰܝ̈ ܐ̱ܢܳܫܳܐ ܡܰܘܒ݁ܠܶܐ̈ ܝܰܩܺܝܪܳܬ݂ܳܐ̈ <EOS> ܘܰܐܢ̱ܬ݁ܽܘܢ ܒ݁ܰܚܕ݂ܳܐ ܡܶܢ<EOS>ܨܶܒ݂ܥܳܬ݂ܟ݂ܽܘܢ̈ <EOS> ܠܳܐ ܩܳܪܒ݁ܺܝܢ ܐܢ̱ܬ݁ܽܘܢ ܠܗܶܝܢ ܠܡܰܘܒ݁ܠܶܐ̈<EOS>ܘܳܝ ܠܟ݂ܽܘܢ <EOS> ܕ݁ܒ݂ܳܢܶܝܢ ܐܢ̱ܬ݁ܽܘܢ ܩܰܒ݂ܪܶܐ̈ ܕ݁ܰܢܒ݂ܺܝܶܐ̈ ܇<EOS>ܕ݁ܰܐܒ݂ܳܗܰܝܟ݁ܽܘܢ̈ ܩܰܛܶܠܘ ܐܶܢܽܘܢ <EOS>ܣܳܗܕ݁ܺܝܢ ܐܢ̱ܬ݁ܽܘܢ ܗܳܟ݂ܺܝܠ <EOS> ܘܨܳܒ݂ܶܝܢ ܐܢ̱ܬ݁ܽܘܢ ܒ݁ܰܥܒ݂ܳܕ݂ܶܐ̈<EOS>ܕ݁ܰܐܒ݂ܳܗܰܝܟ݁ܽܘܢ̈ <EOS> ܕ݁ܗܶܢܽܘܢ ܩܰܛܶܠܘ ܐܶܢܽܘܢ ܘܰܐܢ̱ܬ݁ܽܘܢ ܒ݁ܳܢܶܝܢ ܐܢ̱ܬ݁ܽܘܢ<EOS>ܩܰܒ݂ܪܰܝܗܽܘܢ̈<EOS>ܡܶܛܽܠ ܗܳܢܳܐ ܐܳܦ݂ ܚܶܟ݂ܡܬ݂ܳܐ ܕ݁ܰܐܠܳܗܳܐ ܐܶܡܪܰܬ݂ <EOS> ܕ݁ܗܳܐ ܐܶܢܳܐ<EOS>ܐܶܫܰܕ݁ܰܪ ܠܗܽܘܢ ܢܒ݂ܺܝܶܐ̈ <EOS> ܘܰܫܠܺܝܚܶܐ̈ <EOS> ܡܶܢܗܽܘܢ ܢܶܪܕ݁ܦ݂ܽܘܢ <EOS> ܘܢܶܩܛܠܽܘܢ <EOS>ܕ݁ܢܶܬ݁ܬ݁ܒ݂ܰܥ ܕ݁ܡܳܐ ܕ݁ܟ݂ܽܠܗܽܘܢ ܢܒ݂ܺܝܶܐ̈ ܕ݁ܶܐܬ݂ܶܐܫܶܕ݂ ܡܶܢ<EOS>ܕ݁ܶܐܬ݂ܒ݁ܪܺܝ ܥܳܠܡܳܐ ܇ ܡܶܢ ܫܰܪܒ݁ܬ݂ܳܐ ܗܳܕ݂ܶܐ ܇<EOS>ܡܶܢ ܕ݁ܡܶܗ ܕ݁ܗܳܒ݂ܶܝܠ <EOS> ܥܕ݂ܰܡܳܐ ܠܰܕ݂ܡܶܗ ܕ݁ܰܙܟ݂ܰܪܝܳܐ ܇ ܗܰܘ<EOS>ܕ݁ܶܐܬ݂ܩܛܶܠ ܒ݁ܰܝܢܰܝ ܗܰܝܟ݁ܠܳܐ ܠܡܰܕ݂ܒ݁ܚܳܐ <EOS> ܐܺܝܢ ܁ ܐܳܡܰܪ ܐ̱ܢܳܐ ܠܟ݂ܽܘܢ<EOS>ܕ݁ܡܶܬ݁ܬ݁ܒ݂ܰܥ ܡܶܢ ܫܰܪܒ݁ܬ݂ܳܐ ܗܳܕ݂ܶܐ<EOS>ܘܳܝ ܠܟ݂ܽܘܢ ܣܳܦ݂ܪܶܐ̈ ܅ ܕ݁ܰܫܩܰܠܬ݁ܽܘܢ ܩܠܺܝܕ݂ܶܐ̈ ܕ݁ܺܝܕ݂ܰܥܬ݂ܳܐ <EOS>ܐܰܢ̱ܬ݁ܽܘܢ ܠܳܐ ܥܰܠܬ݁ܽܘܢ <EOS> ܘܠܰܐܝܠܶܝܢ ܕ݁ܥܳܐܠܺܝܢ <EOS> ܟ݁ܠܰܝܬ݁ܽܘܢ<EOS>ܘܟ݂ܰܕ݂ ܗܳܠܶܝܢ ܐܶܡܰܪ ܗ̱ܘܳܐ ܠܗܽܘܢ ܁ ܫܰܪܺܝܘ ܣܳܦ݂ܪܶܐ̈<EOS>ܘܰܦ݂ܪܺܝܫܶܐ̈ ܡܶܬ݂ܒ݁ܶܐܫ ܠܗܽܘܢ ܇ ܘܡܶܬ݂ܚܰܡܬ݂ܺܝܢ ܘܰܡܬ݂ܰܟ݁ܣܺܝܢ ܡܶܠܰܘܗ̱ܝ̈ ܇<EOS>ܘܢܳܟ݂ܠܺܝܢ ܠܶܗ ܒ݁ܣܰܓ݁ܺܝܳܐܬ݂ܳܐ̈ <EOS> ܟ݁ܰܕ݂ ܒ݁ܳܥܶܝܢ ܠܡܶܐܚܰܕ݂<EOS>ܡܶܕ݁ܶܡ ܡܶܢ ܦ݁ܽܘܡܶܗ <EOS> ܕ݁ܢܶܫܟ݁ܚܽܘܢ ܢܶܐܟ݂ܠܽܘܢ ܩܰܪܨܰܘܗ̱ܝ̈<EOS>ܘܟ݂ܰܕ݂ ܐܶܬ݂ܟ݁ܰܢܰܫܘ ܪܶܒ݁ܘܳܬ݂ܳܐ̈ ܕ݁ܟ݂ܶܢܫܶܐ̈ ܣܰܓ݁ܺܝܶܐܐ̈<EOS>ܐܰܝܟ݁ܰܢܳܐ ܕ݁ܰܢܕ݂ܰܝܫܽܘܢ ܚܰܕ݂ ܠܚܰܕ݂ ܫܰܪܺܝ ܝܶܫܽܘܥ ܠܡܺܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ <EOS>ܠܽܘܩܕ݂ܰܡ ܐܶܙܕ݁ܰܗ̱ܪܘ ܒ݁ܢܰܦ݂ܫܟ݂ܽܘܢ ܡܶܢ ܚܡܺܝܪܳܐ ܕ݁ܰܦ݂ܪܺܝܫܶܐ̈ ܇ ܕ݁ܺܐܝܬ݂ܰܘܗ̱ܝ ܡܰܣܰܒ݂<EOS>ܒ݁ܰܐܦ݁ܶܐ̈ <EOS>ܠܰܝܬ݁ ܕ݁ܶܝܢ ܡܶܕ݁ܶܡ ܕ݁ܰܟ݂ܣܶܐ <EOS> ܕ݁ܠܳܐ ܢܶܬ݂ܓ݁ܠܶܐ ܘܠܳܐ<EOS>ܕ݁ܰܡܛܰܫܰܝ <EOS> ܕ݁ܠܳܐ ܢܶܬ݂ܺܝܕ݂ܰܥ <EOS>ܟ݁ܽܠ ܓ݁ܶܝܪ ܕ݁ܰܒ݂ܚܶܫܽܘܟ݂ܳܐ ܐܶܡܰܪܬ݁ܽܘܢ ܒ݁ܢܰܗܺܝܪܳܐ ܢܶܫܬ݁ܡܰܥ <EOS>ܘܡܶܕ݁ܶܡ ܕ݁ܰܒ݂ܬ݂ܰܘܳܢܶܐ̈ ܒ݁ܶܐܕ݂ܢܶܐ̈ ܠܰܚܶܫܬ݁ܽܘܢ ܥܰܠ ܐܶܓ݁ܳܪܶܐ̈ ܢܶܬ݂ܟ݁ܪܶܙ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܝܢ ܠܪܳܚܡܰܝ̈ <EOS> ܠܳܐ ܬ݁ܶܕ݂ܚܠܽܘܢ ܡܶܢ<EOS>ܐܰܝܠܶܝܢ ܕ݁ܩܳܛܠܺܝܢ ܦ݁ܰܓ݂ܪܳܐ ܇ ܘܡܶܢ ܒ݁ܳܬ݂ܰܪܟ݁ܶܢ ܠܰܝܬ݁ ܠܗܽܘܢ ܡܶܕ݁ܶܡ ܝܰܬ݁ܺܝܪ<EOS>ܠܡܶܥܒ݁ܰܕ݂ <EOS>ܐܶܚܰܘܶܝܟ݂ܽܘܢ ܕ݁ܶܝܢ ܡܶܢ ܡܰܢ ܬ݁ܶܕ݂ܚܠܽܘܢ <EOS> ܡܶܢ ܗܰܘ ܕ݁ܡܶܢ ܒ݁ܳܬ݂ܰܪ<EOS>ܕ݁ܩܳܛܶܠ ܇ ܫܰܠܺܝܛ ܠܡܰܪܡܳܝܽܘ ܒ݁ܓ݂ܺܗܰܢܳܐ <EOS> ܐܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܁ ܕ݁ܡܶܢ ܗܳܢܳܐ<EOS>ܕ݁ܚܰܠܘ <EOS>ܠܳܐ ܚܰܡܶܫ ܨܶܦ݁ܪܺܝܢ̈ ܡܶܙܕ݁ܰܒ݁ܢܳܢ̈ ܒ݁ܰܬ݂ܪܶܝܢ̈ ܐܰܣܳܪܺܝܢ̈<EOS>ܘܰܚܕ݂ܳܐ ܡܶܢܗܶܝܢ <EOS> ܠܳܐ ܛܳܥܝܳܐ ܩܕ݂ܳܡ ܐܰܠܳܗܳܐ <EOS>ܕ݁ܺܝܠܟ݂ܽܘܢ ܕ݁ܶܝܢ ܁ ܐܳܦ݂ ܡܶܢܶܐ̈ ܕ݁ܣܰܥܪܳܐ ܕ݁ܪܺܫܟ݂ܽܘܢ ܟ݁ܽܠܗܶܝܢ<EOS>ܡܰܢܝܳܢ̈ ܐܶܢܶܝܢ̈ <EOS> ܠܳܐ ܗܳܟ݂ܺܝܠ ܬ݁ܶܕ݂ܚܠܽܘܢ <EOS> ܕ݁ܡܶܢ ܣܽܘܓ݂ܳܐܐ ܕ݁ܨܶܦ݁ܪܶܐ̈ ܡܝܰܬ݁ܪܺܝܢ<EOS>ܐܢ̱ܬ݁ܽܘܢ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܝܢ ܕ݁ܟ݂ܽܠ ܕ݁ܢܰܘܕ݁ܶܐ ܒ݁ܺܝ ܩܕ݂ܳܡ<EOS>ܒ݁ܢܰܝܢܳܫܳܐ̈ ܐܳܦ݂ ܒ݁ܪܶܗ ܕ݁ܐ̱ܢܳܫܳܐ ܢܰܘܕ݁ܶܐ ܒ݁ܶܗ <EOS> ܩܕ݂ܳܡ ܡܰܠܰܐܟ݂ܰܘܗ̱ܝ̈ ܕ݁ܰܐܠܳܗܳܐ<EOS><EOS>ܐܰܝܢܳܐ ܕ݁ܶܝܢ ܕ݁ܟ݂ܳܦ݂ܰܪ ܒ݁ܺܝ ܩܕ݂ܳܡ ܒ݁ܢܰܝܢܳܫܳܐ̈ ܢܶܬ݂ܟ݁ܦ݂ܰܪ<EOS>ܒ݁ܶܗ ܩܕ݂ܳܡ ܡܰܠܰܐܟ݂ܰܘܗ̱ܝ̈ ܕ݁ܰܐܠܳܗܳܐ <EOS>ܘܟ݂ܽܠ ܕ݁ܢܺܐܡܰܪ ܡܶܠܬ݂ܳܐ ܥܰܠ ܒ݁ܪܶܗ ܕ݁ܐ̱ܢܳܫܳܐ <EOS> ܢܶܫܬ݁ܒ݂ܶܩ ܠܶܗ <EOS>ܡܰܢ ܕ݁ܥܰܠ ܪܽܘܚܳܐ ܕ݁ܶܝܢ ܕ݁ܩܽܘܕ݂ܫܳܐ ܢܓ݂ܰܕ݁ܶܦ݂ <EOS> ܠܳܐ ܢܶܫܬ݁ܒ݂ܶܩ ܠܶܗ<EOS>ܡܳܐ ܕ݁ܰܡܩܰܪܒ݂ܺܝܢ ܠܟ݂ܽܘܢ ܕ݁ܶܝܢ ܠܰܟ݂ܢܽܘܫܳܬ݂ܳܐ̈ ܁ ܩܕ݂ܳܡ ܪܺܫܶܐ̈<EOS>ܘܫܰܠܺܝܛܳܢܶܐ̈ ܠܳܐ ܬ݁ܺܐܨܦ݁ܽܘܢ ܐܰܝܟ݁ܰܢܳܐ ܬ݁ܶܦ݁ܩܽܘܢ ܪܽܘܚܳܐ <EOS> ܐܰܘ ܡܳܢܳܐ ܬ݁ܺܐܡܪܽܘܢ<EOS><EOS>ܪܽܘܚܳܐ ܓ݁ܶܝܪ ܕ݁ܩܽܘܕ݂ܫܳܐ ܢܰܠܶܦ݂ܟ݂ܽܘܢ ܒ݁ܗܳܝ ܫܳܥܬ݂ܳܐ <EOS> ܡܶܕ݁ܶܡ<EOS>ܕ݁ܘܳܠܶܐ ܕ݁ܬ݂ܺܐܡܪܽܘܢ<EOS>ܐܶܡܰܪ ܠܶܗ ܕ݁ܶܝܢ ܐ̱ܢܳܫ ܡܶܢ ܗܰܘ ܟ݁ܶܢܫܳܐ <EOS> ܡܰܠܦ݂ܳܢܳܐ ܐܶܡܰܪ<EOS>ܠܳܐܚܝ ܦ݁ܳܠܶܓ݂ ܥܰܡܝ ܝܳܪܬ݁ܽܘܬ݂ܳܐ <EOS>ܝܶܫܽܘܥ ܕ݁ܶܝܢ ܐܶܡܰܪ ܠܶܗ <EOS> ܓ݁ܰܒ݂ܪܳܐ ܡܰܢܽܘ ܐܰܩܺܝܡܰܢܝ<EOS>ܥܠܰܝܟ݁ܽܘܢ ܕ݁ܰܝܳܢܳܐ ܘܰܡܦ݂ܰܠܓ݂ܳܢܳܐ <EOS>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ <EOS> ܐܶܙܕ݁ܰܗ̱ܪܘ ܡܶܢ ܟ݁ܽܠܳܗ ܝܰܥܢܽܘܬ݂ܳܐ <EOS>ܡܶܛܽܠ ܕ݁ܠܳܐ ܗ̱ܘܳܐ ܒ݁ܝܰܬ݁ܺܝܪܽܘܬ݂ܳܐ ܕ݁ܢܶܟ݂ܣܶܐ̈ ܐܺܝܬ݂ ܚܰܝܶܐ̈ <EOS>ܘܶܐܡܰܪ ܡܰܬ݂ܠܳܐ ܠܘܳܬ݂ܗܽܘܢ <EOS> ܓ݁ܰܒ݂ܪܳܐ ܚܰܕ݂ ܥܰܬ݁ܺܝܪܳܐ ܐܰܥܠܰܬ݂<EOS>ܠܶܗ ܐܰܪܥܶܗ ܥܰܠ̱ܠܳܬ݂ܳܐ̈ ܣܰܓ݁ܺܝܳܐܬ݂ܳܐ̈ <EOS>ܘܡܶܬ݂ܚܰܫܰܒ݂ ܗ̱ܘܳܐ ܒ݁ܢܰܦ݂ܫܶܗ <EOS> ܘܶܐܡܰܪ <EOS> ܡܳܢܳܐ ܐܶܥܒ݁ܶܕ݂<EOS>ܕ݁ܠܰܝܬ݁ ܠܺܝ ܐܰܝܟ݁ܳܐ ܕ݁ܶܐܚܡܽܘܠ ܥܰܠ̱ܠܳܬ݂ܝ̈ <EOS>ܘܶܐܡܰܪ <EOS> ܗܳܕ݂ܶܐ ܐܶܥܒ݁ܶܕ݂ <EOS> ܐܶܣܬ݁ܽܘܪ ܒ݁ܶܝܬ݂ ܩܦ݂ܳܣܰܝ̈<EOS>ܘܶܐܒ݂ܢܶܐ ܘܰܐܘܪܶܒ݂ ܐܶܢܽܘܢ <EOS> ܘܶܐܚܡܽܘܠ ܬ݁ܰܡܳܢ ܟ݁ܽܠܶܗ ܥܒ݂ܽܘܪܝ ܘܛܳܒ݂ܳܬ݂ܝ̈ <EOS>ܘܺܐܡܰܪ ܠܢܰܦ݂ܫܝ <EOS> ܢܰܦ݂ܫܝ <EOS> ܐܺܝܬ݂ ܠܶܟ݂ܝ ܛܳܒ݂ܳܬ݂ܳܐ̈<EOS>ܣܰܓ݁ܺܝܳܐܬ݂ܳܐ̈ ܇ ܕ݁ܣܺܝܡܳܢ̈ ܠܰܫܢܰܝܳܐ̈ ܣܰܓ݁ܺܝܳܐܬ݂ܳܐ̈ <EOS> ܐܶܬ݁ܬ݁ܢܺܝܚܝ <EOS> ܐܰܟ݂ܽܘܠܝ <EOS>ܐܶܫܬ݁ܳܝ <EOS> ܐܶܬ݂ܒ݁ܰܣ̱ܡܝ <EOS>ܐܳܡܰܪ ܠܶܗ ܕ݁ܶܝܢ ܐܰܠܳܗܳܐ <EOS> ܚܣܺܝܪ ܪܶܥܝܳܢܳܐ <EOS> ܒ݁ܗܳܢܳܐ ܠܺܠܝܳܐ<EOS>ܢܰܦ݂ܫܳܟ݂ <EOS> ܬ݁ܳܒ݂ܥܺܝܢ ܠܳܗ ܡܶܢܳܟ݂ <EOS> ܘܗܳܠܶܝܢ ܕ݁ܛܰܝܶܒ݂ܬ݁ ܠܡܰܢ ܢܶܗܘܝܳܢ̈ <EOS>ܗܳܟ݂ܰܢܳܐ ܗ̱ܘ ܡܰܢ ܕ݁ܣܳܐܶܡ ܠܶܗ ܣܺܝܡܳܬ݂ܳܐ̈ ܇ ܘܒ݂ܰܐܠܳܗܳܐ ܠܳܐ<EOS>ܥܰܬ݁ܺܝܪ<EOS>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ <EOS> ܡܶܛܽܠ ܗܳܢܳܐ ܠܟ݂ܽܘܢ ܐܳܡܰܪ ܐ̱ܢܳܐ <EOS>ܠܳܐ ܬ݁ܺܐܨܦ݁ܽܘܢ ܠܢܰܦ݂ܫܟ݂ܽܘܢ <EOS> ܡܳܢܳܐ ܬ݁ܶܐܟ݂ܠܽܘܢ ܘܠܳܐ ܠܦ݂ܰܓ݂ܪܟ݂ܽܘܢ <EOS> ܡܳܢܳܐ<EOS>ܬ݁ܶܠܒ݁ܫܽܘܢ <EOS>ܢܰܦ݂ܫܳܐ ܓ݁ܶܝܪ ܝܰܬ݁ܺܝܪܳܐ ܡܶܢ ܣܰܝܒ݁ܳܪܬ݁ܳܐ ܘܦ݂ܰܓ݂ܪܳܐ ܡܶܢ<EOS>ܠܒ݂ܽܘܫܳܐ <EOS>ܐܶܬ݂ܒ݁ܰܩܰܘ ܒ݁ܢܰܥܒ݂ܶܐ̈ <EOS> ܕ݁ܠܳܐ ܙܳܪܥܺܝܢ <EOS> ܘܠܳܐ ܚܳܨܕ݁ܺܝܢ <EOS>ܘܠܰܝܬ݁ ܠܗܽܘܢ ܬ݁ܰܘܳܢܶܐ̈ ܘܒ݂ܶܝܬ݂ ܩܦ݂ܳܣܶܐ̈ <EOS> ܘܰܐܠܳܗܳܐ ܡܬ݂ܰܪܣܶܐ ܠܗܽܘܢ <EOS> ܟ݁ܡܳܐ<EOS>ܗܳܟ݂ܺܝܠ ܐܰܢ̱ܬ݁ܽܘܢ ܝܰܬ݁ܺܝܪܺܝܢ ܐܢ̱ܬ݁ܽܘܢ ܡܶܢ ܦ݁ܳܪܚܳܬ݂ܳܐ̈ <EOS>ܐܰܝܢܳܐ ܕ݁ܶܝܢ ܡܶܢܟ݂ܽܘܢ ܟ݁ܰܕ݂ ܝܳܨܶܦ݂ ܇ ܡܶܫܟ݁ܰܚ ܠܡܰܘܣܳܦ݂ܽܘ ܥܰܠ<EOS>ܩܰܘܡܬ݂ܶܗ ܐܰܡܬ݂ܳܐ ܚܕ݂ܳܐ <EOS>ܐܶܢ ܕ݁ܶܝܢ ܐܳܦ݂ ܠܳܐ ܙܥܽܘܪܬ݁ܳܐ ܡܶܫܟ݁ܚܺܝܢ ܐܢ̱ܬ݁ܽܘܢ ܡܳܢܳܐ ܥܰܠ<EOS>ܫܰܪܟ݁ܳܐ ܝܳܨܦ݁ܺܝܢ ܐܢ̱ܬ݁ܽܘܢ <EOS>ܐܶܬ݂ܒ݁ܰܩܰܘ ܒ݁ܫܽܘܫܰܢܶܐ̈ ܐܰܝܟ݁ܰܢܳܐ ܪܳܒ݂ܝܳܢ̈ <EOS> ܕ݁ܠܳܐ ܠܳܐܝܳܢ̈<EOS>ܘܠܳܐ ܥܳܙܠܳܢ̈ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܝܢ ܕ݁ܳܐܦ݂ ܠܳܐ ܫܠܶܝܡܳܘܢ ܒ݁ܟ݂ܽܠܶܗ ܫܽܘܒ݂ܚܶܗ<EOS><EOS> ܐܶܬ݂ܟ݁ܰܣܺܝ ܐܰܝܟ݂ ܚܕ݂ܳܐ ܡܶܢ ܗܳܠܶܝܢ <EOS>ܐܶܢ ܕ݁ܶܝܢ ܠܰܥܡܺܝܪܳܐ ܕ݁ܝܰܘܡܳܢܳܐ ܐܺܝܬ݂ܰܘܗ̱ܝ ܒ݁ܚܰܩܠܳܐ ܘܰܡܚܳܪ<EOS>ܢܳܦ݂ܶܠ ܒ݁ܬ݂ܰܢܽܘܪܳܐ ܐܰܠܳܗܳܐ ܗܳܟ݂ܰܢܳܐ ܡܰܠܒ݁ܶܫ ܟ݁ܡܳܐ ܝܰܬ݁ܺܝܪ ܠܟ݂ܽܘܢ ܙܥܽܘܪܰܝ̈<EOS>ܗܰܝܡܳܢܽܘܬ݂ܳܐ ܅<EOS>ܘܰܐܢ̱ܬ݁ܽܘܢ ܠܳܐ ܬ݁ܶܒ݂ܥܽܘܢ ܡܳܢܳܐ ܬ݁ܶܐܟ݂ܠܽܘܢ <EOS> ܘܡܳܢܳܐ ܬ݁ܶܫܬ݁ܽܘܢ<EOS><EOS> ܘܠܳܐ ܢܶܦ݂ܗܶܐ ܪܶܥܝܳܢܟ݂ܽܘܢ ܒ݁ܗܳܠܶܝܢ <EOS>ܗܳܠܶܝܢ ܓ݁ܶܝܪ ܟ݁ܽܠܗܶܝܢ <EOS> ܥܰܡ̱ܡܶܐ̈ ܗ̱ܘ ܕ݁ܥܳܠܡܳܐ ܒ݁ܳܥܶܝܢ <EOS> ܐܳܦ݂<EOS>ܠܟ݂ܽܘܢ ܕ݁ܶܝܢ ܐܰܒ݂ܽܘܟ݂ܽܘܢ ܝܳܕ݂ܰܥ ܕ݁ܡܶܬ݂ܒ݁ܰܥܝܳܢ̈ ܠܟ݂ܽܘܢ ܗܳܠܶܝܢ <EOS>ܒ݁ܪܰܡ ܒ݁ܥܰܘ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܘܗܳܠܶܝܢ ܟ݁ܽܠܗܶܝܢ<EOS>ܡܶܬ݁ܬ݁ܰܘܣܦ݂ܳܢ̈ ܠܟ݂ܽܘܢ<EOS>ܠܳܐ ܬ݁ܶܕ݂ܚܰܠ ܓ݁ܙܳܪܳܐ ܙܥܽܘܪܳܐ <EOS> ܕ݁ܰܨܒ݂ܳܐ ܐܰܒ݂ܽܘܟ݂ܽܘܢ ܕ݁ܢܶܬ݁ܶܠ<EOS>ܠܟ݂ܽܘܢ ܡܰܠܟ݁ܽܘܬ݂ܳܐ<EOS>ܙܰܒ݁ܶܢܘ ܩܶܢܝܳܢܟ݂ܽܘܢ <EOS> ܘܗܰܒ݂ܘ ܙܶܕ݂ܩܬ݂ܳܐ <EOS> ܥܒ݂ܶܕ݂ܘ ܠܟ݂ܽܘܢ<EOS>ܟ݁ܺܝܣܶܐ̈ ܕ݁ܠܳܐ ܒ݁ܳܠܶܝܢ ܁ ܘܣܺܝܡܬ݂ܳܐ ܕ݁ܠܳܐ ܓ݁ܳܝܙܳܐ <EOS> ܒ݁ܰܫܡܰܝܳܐ <EOS> ܐܰܝܟ݁ܳܐ<EOS>ܕ݁ܓ݂ܰܢܳܒ݂ܳܐ ܠܳܐ ܩܳܪܶܒ݂ <EOS> ܘܣܳܣܳܐ ܠܳܐ ܡܚܰܒ݁ܶܠ <EOS>ܐܰܝܟ݁ܳܐ ܓ݁ܶܝܪ ܕ݁ܺܐܝܬ݂ܶܝܗ ܣܺܝܡܰܬ݂ܟ݂ܽܘܢ ܬ݁ܰܡܳܢ ܢܶܗܘܶܐ ܐܳܦ݂<EOS>ܠܶܒ݁ܟ݂ܽܘܢ<EOS>ܢܶܗܘܽܘܢ ܐܰܣܺܝܪܺܝܢ ܚܰܨܰܝܟ݁ܽܘܢ̈ <EOS> ܘܡܰܢܗܪܺܝܢ ܫܪܳܓ݂ܰܝܟ݁ܽܘܢ̈<EOS><EOS>ܘܰܗܘܰܘ ܕ݁ܳܡܶܝܢ ܠܐ̱ܢܳܫܳܐ ܕ݁ܰܡܣܰܟ݁ܶܝܢ ܠܡܳܪܗܽܘܢ ܕ݁ܶܐܡܰܬ݂ܝ<EOS>ܢܶܦ݂ܢܶܐ ܡܶܢ ܒ݁ܶܝܬ݂ ܡܶܫܬ݁ܽܘܬ݂ܳܐ <EOS> ܕ݁ܡܳܐ ܕ݁ܶܐܬ݂ܳܐ ܘܰܢܩܰܫ ܡܶܚܕ݂ܳܐ ܢܶܦ݂ܬ݁ܚܽܘܢ ܠܶܗ<EOS><EOS>ܛܽܘܒ݂ܰܝܗܽܘܢ ܠܥܰܒ݂ܕ݁ܶܐ̈ ܗܳܢܽܘܢ ܐܰܝܠܶܝܢ ܕ݁ܢܺܐܬ݂ܶܐ ܡܳܪܗܽܘܢ<EOS>ܘܢܶܫܟ݁ܰܚ ܐܶܢܽܘܢ ܟ݁ܰܕ݂ ܥܺܝܪܺܝܢ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܢܶܐܣܽܘܪ ܚܰܨܰܘܗ̱ܝ̈<EOS><EOS> ܘܢܰܣܡܶܟ݂ ܐܶܢܽܘܢ ܘܢܶܥܒ݁ܰܪ ܁ ܢܫܰܡܶܫ ܐܶܢܽܘܢ <EOS>ܘܶܐܢ ܒ݁ܡܰܛܰܪܬ݂ܳܐ ܕ݁ܬ݂ܰܪܬ݁ܶܝܢ̈ ܐܰܘ ܕ݁ܰܬ݂ܠܳܬ݂ ܢܺܐܬ݂ܶܐ <EOS>ܘܢܶܫܟ݁ܰܚ ܗܳܟ݂ܰܢܳܐ ܛܽܘܒ݂ܰܝܗܽܘܢ ܠܥܰܒ݂ܕ݁ܶܐ̈ ܗܳܢܽܘܢ<EOS>ܗܳܕ݂ܶܐ ܕ݁ܶܝܢ ܕ݁ܰܥܘ <EOS> ܕ݁ܶܐܠܽܘ ܝܳܕ݂ܰܥ ܗ̱ܘܳܐ ܡܳܪܶܐ ܒ݁ܰܝܬ݁ܳܐ ܁<EOS>ܒ݁ܰܐܝܕ݂ܳܐ ܡܰܛܰܪܬ݂ܳܐ ܐܳܬ݂ܶܐ ܓ݁ܰܢܳܒ݂ܳܐ ܡܶܬ݁ܬ݁ܥܺܝܪ ܗ̱ܘܳܐ ܁ ܘܠܳܐ ܫܳܒ݂ܶܩ ܗ̱ܘܳܐ<EOS>ܕ݁ܢܶܬ݂ܦ݁ܠܶܫ ܒ݁ܰܝܬ݁ܶܗ <EOS>ܐܳܦ݂ ܐܰܢ̱ܬ݁ܽܘܢ ܗܳܟ݂ܺܝܠ ܗܘܰܘ ܡܛܰܝܒ݂ܶܐ̈ <EOS> ܕ݁ܰܒ݂ܗܳܝ ܫܳܥܬ݂ܳܐ<EOS>ܕ݁ܠܳܐ ܣܳܒ݂ܪܺܝܢ ܐܢ̱ܬ݁ܽܘܢ <EOS> ܐܳܬ݂ܶܐ ܒ݁ܪܶܗ ܕ݁ܐ̱ܢܳܫܳܐ<EOS>ܐܳܡܰܪ ܠܶܗ ܫܶܡܥܽܘܢ ܟ݁ܺܐܦ݂ܳܐ <EOS> ܡܳܪܰܢ <EOS> ܠܘܳܬ݂ܰܢ ܐܳܡܰܪ ܐܰܢ̱ܬ݁<EOS>ܠܶܗ ܠܡܰܬ݂ܠܳܐ ܗܳܢܳܐ ܐܰܘ ܐܳܦ݂ ܠܘܳܬ݂ ܟ݁ܽܠܢܳܫ<EOS>ܐܳܡܰܪ ܠܶܗ ܝܶܫܽܘܥ <EOS> ܡܰܢܽܘ ܟ݁ܰܝ ܐܺܝܬ݂ ܪܰܒ݁ܰܝܬ݁ܳܐ ܡܗܰܝܡܢܳܐ<EOS>ܘܚܰܟ݁ܺܝܡܳܐ ܇ ܕ݁ܰܢܩܺܝܡܺܝܘܗ̱ܝ ܡܳܪܶܗ ܥܰܠ ܬ݁ܶܫܡܶܫܬ݁ܶܗ ܇ ܕ݁ܢܶܬ݁ܶܠ ܦ݁ܳܪܣܳܐ ܒ݁ܙܰܒ݂ܢܶܗ<EOS><EOS>ܛܽܘܒ݂ܰܘܗ̱ܝ ܠܗܰܘ ܥܰܒ݂ܕ݁ܳܐ ܕ݁ܢܺܐܬ݂ܶܐ ܡܳܪܶܗ ܢܶܫܟ݁ܚܺܝܘܗ̱ܝ <EOS>ܕ݁ܥܳܒ݂ܶܕ݂ ܗܳܟ݂ܰܢܳܐ <EOS>ܫܰܪܺܝܪܳܐܝܺܬ݂ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܰܢܩܺܝܡܺܝܘܗ̱ܝ ܥܰܠ ܟ݁ܽܠܶܗ<EOS>ܩܶܢܝܳܢܶܗ <EOS>ܐܶܢ ܕ݁ܶܝܢ ܢܺܐܡܰܪ ܥܰܒ݂ܕ݁ܳܐ ܗܰܘ ܒ݁ܠܶܒ݁ܶܗ ܕ݁ܡܳܪܝ ܡܰܘܚܰܪ<EOS>ܠܡܶܐܬ݂ܳܐ ܘܰܢܫܰܪܶܐ ܠܡܶܡܚܳܐ ܠܥܰܒ݂ܕ݁ܶܐ̈ ܘܠܰܐܡܗܳܬ݂ܳܐ̈ ܕ݁ܡܳܪܶܗ ܘܰܢܫܰܪܶܐ ܠܡܶܠܥܰܣ<EOS>ܘܰܠܡܶܫܬ݁ܳܐ ܘܰܠܡܶܪܘܳܐ<EOS>ܢܺܐܬ݂ܶܐ ܡܳܪܶܗ ܕ݁ܥܰܒ݂ܕ݁ܳܐ ܗܰܘ ܒ݁ܝܰܘܡܳܐ ܕ݁ܠܳܐ ܣܳܒ݂ܰܪ <EOS>ܘܰܒ݂ܫܳܥܬ݂ܳܐ ܕ݁ܠܳܐ ܝܳܕ݂ܰܥ <EOS> ܘܢܶܦ݂ܠܓ݂ܺܝܘܗ̱ܝ <EOS> ܘܰܢܣܺܝܡ ܡܢܳܬ݂ܶܗ ܥܰܡ ܗܳܢܽܘܢ ܕ݁ܠܳܐ<EOS>ܡܗܰܝܡܢܺܝܢ<EOS>ܥܰܒ݂ܕ݁ܳܐ ܕ݁ܶܝܢ ܐܰܝܢܳܐ ܕ݁ܝܳܕ݂ܰܥ ܨܶܒ݂ܝܳܢܳܐ ܕ݁ܡܳܪܶܗ ܘܠܳܐ<EOS>ܛܰܝܶܒ݂ ܠܶܗ ܐܰܝܟ݂ ܨܶܒ݂ܝܳܢܶܗ ܢܶܒ݂ܠܰܥ ܣܰܓ݁ܺܝܳܐܬ݂ܳܐ̈ <EOS>ܗܰܘ ܕ݁ܶܝܢ ܕ݁ܠܳܐ ܝܳܕ݂ܰܥ ܁ ܘܥܳܒ݂ܶܕ݂ ܡܶܕ݁ܶܡ ܕ݁ܫܳܘܶܐ ܠܡܰܚܘܳܬ݂ܳܐ̈<EOS>ܢܶܒ݂ܠܰܥ ܡܰܚܘܳܬ݂ܳܐ̈ ܙܥܽܘܪܝܳܬ݂ܳܐ̈ <EOS> ܟ݁ܽܠ ܓ݁ܶܝܪ ܕ݁ܶܐܬ݂ܺܝܗܶܒ݂ ܠܶܗ ܣܰܓ݁ܺܝ ܣܰܓ݁ܺܝ<EOS>ܢܶܬ݁ܬ݁ܒ݂ܰܥ ܡܶܢܶܗ <EOS> ܘܰܠܗܰܘ ܕ݁ܰܐܓ݂ܥܶܠܘ ܠܶܗ ܣܰܓ݁ܺܝ ܝܰܬ݁ܺܝܪܳܐܝܺܬ݂ ܢܶܬ݂ܒ݁ܥܽܘܢ<EOS>ܒ݁ܺܐܝܕ݂ܶܗ<EOS>ܢܽܘܪܳܐ ܐܶܬ݂ܺܝܬ݂ ܕ݁ܰܐܪܡܶܐ ܒ݁ܰܐܪܥܳܐ <EOS> ܘܨܳܒ݂ܶܐ ܐ̱ܢܳܐ <EOS> ܐܶܠܽܘ<EOS>ܡܶܢ ܟ݁ܰܕ݁ܽܘ ܚܶܒ݁ܰܬ݂ <EOS>ܘܡܰܥܡܽܘܕ݂ܺܝܬ݂ܳܐ ܐܺܝܬ݂ ܠܺܝ ܕ݁ܶܐܥܡܰܕ݂ ܘܣܰܓ݁ܺܝ ܐܰܠܺܝܨ ܐ̱ܢܳܐ <EOS>ܥܕ݂ܰܡܳܐ ܕ݁ܬ݂ܶܫܬ݁ܰܡܠܶܐ <EOS>ܣܳܒ݂ܪܺܝܢ ܐܢ̱ܬ݁ܽܘܢ ܕ݁ܫܰܝܢܳܐ ܐܶܬ݂ܺܝܬ݂ ܕ݁ܰܐܪܡܶܐ ܒ݁ܰܐܪܥܳܐ<EOS>ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܠܳܐ ܇ ܐܶܠܳܐ ܦ݁ܳܠܓ݁ܽܘܬ݂ܳܐ <EOS>ܡܶܢ ܗܳܫܳܐ ܓ݁ܶܝܪ ܢܶܗܘܽܘܢ ܚܰܡܫܳܐ ܒ݁ܒ݂ܰܝܬ݁ܳܐ ܚܰܕ݂<EOS>ܕ݁ܰܦ݂ܠܺܝܓ݂ܺܝܢ ܬ݁ܠܳܬ݂ܳܐ ܥܰܠ ܬ݁ܪܶܝܢ̈ <EOS> ܘܰܬ݂ܪܶܝܢ̈ ܥܰܠ ܬ݁ܠܳܬ݂ܳܐ <EOS>ܢܶܬ݂ܦ݁ܠܶܓ݂ ܓ݁ܶܝܪ ܐܰܒ݂ܳܐ ܥܰܠ ܒ݁ܪܶܗ ܘܰܒ݂ܪܳܐ ܥܰܠ ܐܰܒ݂ܽܘܗ̱ܝ <EOS>ܐܶܡܳܐ ܥܰܠ ܒ݁ܰܪܬ݂ܳܗ ܘܒ݂ܰܪܬ݂ܳܐ ܥܰܠ ܐܶܡܳܗ <EOS> ܚܡܳܬ݂ܳܐ ܥܰܠ ܟ݁ܰܠܬ݂ܳܗ ܘܟ݂ܰܠܬ݂ܳܐ ܥܰܠ<EOS>ܚܡܳܬ݂ܳܗ<EOS>ܘܶܐܡܰܪ ܠܟ݂ܶܢܫܶܐ̈ <EOS> ܡܳܐ ܕ݁ܰܚܙܰܝܬ݁ܽܘܢ ܥܢܳܢܳܐ ܕ݁ܕ݂ܳܢܚܳܐ ܡܶܢ<EOS>ܡܰܥܪܒ݂ܳܐ ܡܶܚܕ݂ܳܐ ܐܳܡܪܺܝܢ ܐܢ̱ܬ݁ܽܘܢ <EOS> ܡܶܛܪܳܐ ܐܳܬ݂ܶܐ <EOS> ܘܗܳܘܶܐ ܗܳܟ݂ܰܢܳܐ <EOS>ܘܡܳܐ ܕ݁ܢܳܫܒ݁ܳܐ ܬ݁ܰܝܡܢܳܐ ܐܳܡܪܺܝܢ ܐܢ̱ܬ݁ܽܘܢ <EOS> ܚܽܘܡܳܐ ܗܳܘܶܐ ܁<EOS>ܘܗܳܘܶܐ <EOS>ܢܳܣܒ݁ܰܝ̈ ܒ݁ܰܐܦ݁ܶܐ̈ ܦ݁ܰܪܨܽܘܦ݁ܳܐ ܕ݁ܰܐܪܥܳܐ ܘܕ݂ܰܫܡܰܝܳܐ<EOS>ܝܳܕ݂ܥܺܝܢ ܐܢ̱ܬ݁ܽܘܢ ܕ݁ܬ݂ܶܦ݂ܪܫܽܘܢ ܇ ܙܰܒ݂ܢܳܐ ܕ݁ܶܝܢ ܗܳܢܳܐ ܐܰܝܟ݁ܰܢܳܐ ܠܳܐ ܦ݁ܳܪܫܺܝܢ<EOS>ܐܢ̱ܬ݁ܽܘܢ<EOS>ܠܡܳܢܳܐ ܕ݁ܶܝܢ ܡܶܢ ܢܰܦ݂ܫܟ݂ܽܘܢ ܠܳܐ ܕ݁ܳܝܢܺܝܢ ܐܢ̱ܬ݁ܽܘܢ ܩܽܘܫܬ݁ܳܐ<EOS><EOS>ܡܳܐ ܓ݁ܶܝܪ ܕ݁ܳܐܙܶܠ ܐܰܢ̱ܬ݁ ܥܰܡ ܒ݁ܥܶܠܕ݁ܺܝܢܳܟ݂ ܠܘܳܬ݂ ܐܰܪܟ݂ܽܘܢܳܐ<EOS>ܥܰܕ݂ ܒ݁ܽܐܘܪܚܳܐ ܐܰܢ̱ܬ݁ ܗܰܒ݂ ܬ݁ܶܐܓ݂ܽܘܪܬ݁ܳܐ ܘܬ݂ܶܬ݂ܦ݁ܰܪܰܩ ܡܶܢܶܗ <EOS> ܕ݁ܰܠܡܳܐ<EOS>ܢܰܘܒ݁ܠܳܟ݂ ܠܘܳܬ݂ ܕ݁ܰܝܳܢܳܐ ܇ ܘܕ݂ܰܝܳܢܳܐ ܢܰܫܠܡܳܟ݂ ܠܓ݂ܰܒ݁ܳܝܳܐ ܇ ܘܓ݂ܰܒ݁ܳܝܳܐ ܢܰܪܡܶܝܟ݂<EOS>ܒ݁ܶܝܬ݂ ܐܰܣܺܝܪܶܐ̈ <EOS>ܘܳܐܡܰܪ ܐ̱ܢܳܐ ܠܳܟ݂ ܕ݁ܠܳܐ ܬ݁ܶܦ݁ܽܘܩ ܡܶܢ ܬ݁ܰܡܳܢ <EOS> ܥܕ݂ܰܡܳܐ<EOS>ܕ݁ܬ݂ܶܬ݁ܶܠ ܫܳܡܽܘܢܳܐ ܐ̱ܚܪܳܝܳܐ<EOS>ܒ݁ܗܰܘ ܕ݁ܶܝܢ ܙܰܒ݂ܢܳܐ <EOS> ܐܶܬ݂ܰܘ ܐ̱ܢܳܫܺܝܢ̈ ܐܶܡܰܪܘ ܠܶܗ ܁ ܥܰܠ<EOS>ܓ݁ܠܺܝܠܳܝܶܐ̈ ܇ ܗܳܢܽܘܢ ܕ݁ܦ݂ܺܝܠܰܛܳܘܣ ܚܠܰܛ ܕ݁ܶܡܗܽܘܢ ܥܰܡ ܕ݁ܶܒ݂ܚܰܝܗܽܘܢ̈ <EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ ܁ ܣܳܒ݂ܪܺܝܢ ܐܢ̱ܬ݁ܽܘܢ ܕ݁ܗܳܠܶܝܢ<EOS>ܓ݁ܠܺܝܠܳܝܶܐ̈ ܚܰܛܳܝܺܝܢ̈ ܗ̱ܘܰܘ ܁ ܝܰܬ݁ܺܝܪ ܡܶܢ ܟ݁ܽܠܗܽܘܢ ܓ݁ܠܺܝܠܳܝܶܐ̈ <EOS> ܕ݁ܗܳܟ݂ܰܢܳܐ<EOS>ܗܘܳܐ ܐܶܢܽܘܢ<EOS>ܠܳܐ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܝܢ ܕ݁ܳܐܦ݂ ܟ݁ܽܠܟ݂ܽܘܢ ܐܶܠܳܐ<EOS>ܬ݁ܬ݂ܽܘܒ݂ܽܘܢ <EOS> ܗܳܟ݂ܰܢܳܐ ܬ݁ܺܐܒ݂ܕ݁ܽܘܢ <EOS>ܐܰܘ ܗܳܢܽܘܢ ܬ݁ܡܳܢܬ݁ܰܥܣܰܪ ܕ݁ܰܢܦ݂ܰܠ ܥܠܰܝܗܽܘܢ ܡܰܓ݂ܕ݁ܠܳܐ<EOS>ܒ݁ܫܺܝܠܽܘܚܳܐ ܘܩܰܛܶܠ ܐܶܢܽܘܢ ܣܳܒ݂ܪܺܝܢ ܐܢ̱ܬ݁ܽܘܢ ܕ݁ܚܰܛܳܝܺܝܢ̈ ܗ̱ܘܰܘ ܝܰܬ݁ܺܝܪ ܡܶܢ<EOS>ܟ݁ܽܠܗܽܘܢ ܒ݁ܢܰܝܢܳܫܳܐ̈ ܕ݁ܥܳܡܪܺܝܢ ܒ݁ܽܐܘܪܺܫܠܶܡ<EOS>ܠܳܐ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܝܢ ܕ݁ܶܐܠܳܐ ܬ݁ܬ݂ܽܘܒ݂ܽܘܢ <EOS>ܟ݁ܽܠܟ݂ܽܘܢ ܐܰܟ݂ܘܳܬ݂ܗܽܘܢ ܬ݁ܺܐܒ݂ܕ݁ܽܘܢ<EOS>ܘܶܐܡܰܪ ܡܰܬ݂ܠܳܐ ܗܳܢܳܐ <EOS> ܬ݁ܺܬ݁ܳܐ ܐܺܝܬ݂ ܗ̱ܘܳܬ݂ ܠܐ̱ܢܳܫ ܁<EOS>ܕ݁ܰܢܨܺܝܒ݂ܳܐ ܒ݁ܟ݂ܰܪܡܶܗ <EOS> ܘܶܐܬ݂ܳܐ ܒ݁ܥܳܐ ܒ݁ܳܗ ܦ݁ܺܐܪܶܐ̈ <EOS> ܘܠܳܐ ܐܶܫܟ݁ܰܚ <EOS>ܘܶܐܡܰܪ ܠܦ݂ܰܠܳܚܳܐ <EOS> ܗܳܐ ܬ݁ܠܳܬ݂ ܫܢܺܝܢ̈ ܐܳܬ݂ܶܐ ܐ̱ܢܳܐ ܒ݁ܳܥܶܐ<EOS>ܐ̱ܢܳܐ ܦ݁ܺܐܪܶܐ̈ ܒ݁ܬ݂ܺܬ݁ܳܐ ܗܳܕ݂ܶܐ <EOS> ܘܠܳܐ ܡܶܫܟ݁ܰܚ ܐ̱ܢܳܐ <EOS> ܦ݁ܣܽܘܩܶܝܗ ܁ ܠܡܳܢܳܐ<EOS>ܡܒ݂ܰܛܠܳܐ ܐܰܪܥܳܐ <EOS>ܐܳܡܰܪ ܠܶܗ ܦ݁ܰܠܳܚܳܐ <EOS> ܡܳܪܝ ܫܒ݂ܽܘܩܶܝܗ <EOS> ܐܳܦ݂ ܗܳܕ݂ܶܐ ܫܰܢ̱ܬ݁ܳܐ<EOS><EOS> ܥܰܕ݂ ܐܶܦ݂ܠܚܺܝܗ ܘܶܐܙܰܒ݁ܠܺܝܗ <EOS>ܘܶܐܢ ܥܶܒ݂ܕ݁ܰܬ݂ ܦ݁ܺܐܪܶܐ̈ ܘܶܐܠܳܐ ܠܡܰܢܚܰܝ <EOS> ܬ݁ܶܦ݂ܣܩܺܝܗ<EOS><EOS>ܟ݁ܰܕ݂ ܕ݁ܶܝܢ ܡܰܠܶܦ݂ ܝܶܫܽܘܥ ܒ݁ܫܰܒ݁ܬ݂ܳܐ ܒ݁ܰܚܕ݂ܳܐ ܡܶܢ<EOS>ܟ݁ܢܽܘܫܳܬ݂ܳܐ̈<EOS>ܐܺܝܬ݂ ܗ̱ܘܳܬ݂ ܬ݁ܰܡܳܢ ܐܰܢ̱ܬ݁ܬ݂ܳܐ ܇ ܕ݁ܺܐܝܬ݂ ܗ̱ܘܳܬ݂ ܠܳܗ ܪܽܘܚܳܐ<EOS>ܕ݁ܟ݂ܽܘܪܗܳܢܳܐ ܁ ܫܢܺܝܢ̈ ܬ݁ܡܳܢܰܥܶܣܪܶܐ̈ <EOS> ܘܰܟ݂ܦ݂ܺܝܦ݂ܳܐ ܗܘܳܬ݂ ܁ ܘܠܳܐ ܡܶܫܟ݁ܚܳܐ ܗ̱ܘܳܬ݂<EOS>ܕ݁ܬ݂ܶܬ݂ܦ݁ܫܶܛ ܠܰܓ݂ܡܳܪ <EOS>ܚܙܳܗ ܕ݁ܶܝܢ ܝܶܫܽܘܥ ܁ ܘܰܩܪܳܗ <EOS> ܘܶܐܡܰܪ ܠܳܗ <EOS> ܐܰܢ̱ܬ݁ܬ݂ܳܐ <EOS>ܫܰܪܝܰܬ݁ܝ ܡܶܢ ܟ݁ܽܘܪܗܳܢܶܟ݂ܝ <EOS>ܘܣܳܡ ܐܺܝܕ݂ܶܗ ܥܠܶܝܗ ܘܡܶܚܕ݂ܳܐ ܐܶܬ݂ܦ݁ܰܫܛܰܬ݂ <EOS> ܘܫܰܒ݁ܚܰܬ݂<EOS>ܠܰܐܠܳܗܳܐ <EOS>ܥܢܳܐ ܕ݁ܶܝܢ ܪܰܒ݁ ܟ݁ܢܽܘܫܬ݁ܳܐ ܟ݁ܰܕ݂ ܡܶܬ݂ܚܰܡܰܬ݂ <EOS> ܥܰܠ ܕ݁ܰܐܣܺܝ<EOS>ܒ݁ܫܰܒ݁ܬ݂ܳܐ ܝܶܫܽܘܥ ܁ ܘܶܐܡܰܪ ܠܟ݂ܶܢܫܶܐ̈ <EOS> ܫܬ݁ܳܐ ܐܶܢܽܘܢ ܝܰܘܡܺܝܢ̈ ܕ݁ܰܒ݂ܗܽܘܢ ܘܳܠܶܐ<EOS>ܠܡܶܦ݂ܠܰܚ <EOS> ܒ݁ܗܽܘܢ ܗܘܰܝܬ݁ܽܘܢ ܐܳܬ݂ܶܝܢ ܡܶܬ݂ܰܐܣܶܝܢ <EOS> ܘܠܳܐ ܒ݁ܝܰܘܡܳܐ ܕ݁ܫܰܒ݁ܬ݂ܳܐ<EOS>ܝܶܫܽܘܥ ܕ݁ܶܝܢ ܥܢܳܐ <EOS> ܘܶܐܡܰܪ ܠܶܗ <EOS> ܢܳܣܶܒ݂ ܒ݁ܰܐܦ݁ܶܐ̈ ܚܰܕ݂<EOS>ܚܰܕ݂ ܡܶܢܟ݂ܽܘܢ ܒ݁ܫܰܒ݁ܬ݂ܳܐ ܇ ܠܳܐ ܫܳܪܶܐ ܬ݁ܰܘܪܶܗ ܐܰܘ ܚܡܳܪܶܗ ܡܶܢ ܐܽܘܪܝܳܐ ܇ ܘܳܐܙܶܠ<EOS>ܡܰܫܩܶܐ <EOS>ܗܳܕ݂ܶܐ ܕ݁ܶܝܢ ܕ݁ܒ݂ܰܪܬ݂ܶܗ ܗ̱ܺܝ ܕ݁ܰܐܒ݂ܪܳܗܳܡ ܘܰܐܣܪܳܗ<EOS>ܐܳܟ݂ܶܠܩܰܪܨܳܐ ܗܳܐ ܬ݁ܡܳܢܰܥܶܣܪܶܐ̈ ܫܢܺܝܢ̈ ܠܳܐ ܘܳܠܶܐ ܗ̱ܘܳܐ ܕ݁ܬ݂ܶܫܬ݁ܪܶܐ ܡܶܢ ܗܳܢܳܐ<EOS>ܐܰܣܽܘܪܝܳܐ ܒ݁ܝܰܘܡܳܐ ܕ݁ܫܰܒ݁ܬ݂ܳܐ<EOS>ܘܟ݂ܰܕ݂ ܗܳܠܶܝܢ ܐܳܡܰܪ ܗ̱ܘܳܐ ܒ݁ܳܗܬ݁ܺܝܢ ܗ̱ܘܰܘ ܟ݁ܽܠܗܽܘܢ ܐܰܝܠܶܝܢ<EOS>ܕ݁ܩܳܝܡܺܝܢ ܗ̱ܘܰܘ ܠܩܽܘܒ݂ܠܶܗ <EOS> ܘܟ݂ܽܠܶܗ ܥܰܡܳܐ <EOS> ܚܳܕ݂ܶܐ ܗ̱ܘܳܐ ܒ݁ܟ݂ܽܠܗܶܝܢ ܬ݁ܡܺܝܗܳܬ݂ܳܐ̈<EOS>ܕ݁ܗܳܘܝܳܢ̈ ܗ̱ܘܰܝ̈ ܒ݁ܺܐܝܕ݂ܶܗ<EOS>ܐܶܡܰܪ ܗ̱ܘܳܐ ܕ݁ܶܝܢ ܝܶܫܽܘܥ <EOS> ܠܡܳܢܳܐ ܕ݁ܳܡܝܳܐ ܡܰܠܟ݁ܽܘܬ݂ܳܐ<EOS>ܕ݁ܰܐܠܳܗܳܐ ܁ ܘܰܠܡܳܢܳܐ ܐܶܕ݁ܰܡܺܝܗ <EOS>ܕ݁ܳܡܝܳܐ ܠܰܦ݂ܪܶܕ݁ܬ݁ܳܐ ܕ݁ܚܰܪܕ݁ܠܳܐ ܇ ܗܳܝ ܕ݁ܰܢܣܰܒ݂ ܓ݁ܰܒ݂ܪܳܐ<EOS>ܐܰܪܡܝܳܗ ܒ݁ܓ݂ܰܢܬ݂ܶܗ <EOS> ܘܰܪܒ݂ܳܬ݂ ܘܰܗܘܳܬ݂ ܐܺܝܠܳܢܳܐ ܪܰܒ݁ܳܐ <EOS> ܘܦ݂ܳܪܰܚܬ݂ܳܐ ܕ݁ܰܫܡܰܝܳܐ<EOS>ܐܰܩܢܰܬ݂ ܒ݁ܣܰܘܟ݁ܶܝܗ̈<EOS>ܬ݁ܽܘܒ݂ ܐܶܡܰܪ ܝܶܫܽܘܥ <EOS> ܠܡܳܢܳܐ ܐܶܕ݁ܰܡܺܝܗ ܠܡܰܠܟ݁ܽܘܬ݂ܳܐ<EOS>ܕ݁ܰܐܠܳܗܳܐ <EOS>ܕ݁ܳܡܝܳܐ ܠܰܚܡܺܝܪܳܐ ܕ݁ܢܶܣܒ݁ܰܬ݂ ܐܰܢ̱ܬ݁ܬ݂ܳܐ <EOS> ܛܶܡܪܰܬ݂ ܒ݁ܩܰܡܚܳܐ<EOS>ܕ݁ܰܬ݂ܠܳܬ݂ ܣܳܐܺܝܢ̈ ܇ ܥܕ݂ܰܡܳܐ ܕ݁ܟ݂ܽܠܶܗ ܚܡܰܥ<EOS>ܘܪܳܕ݂ܶܐ ܗ̱ܘܳܐ ܒ݁ܩܽܘܪܝܳܐ̈ ܘܒ݂ܰܡܕ݂ܺܝܢܳܬ݂ܳܐ̈ ܁ ܟ݁ܰܕ݂ ܡܰܠܶܦ݂<EOS>ܘܳܐܙܶܠ ܠܽܐܘܪܺܫܠܶܡ<EOS>ܫܰܐܠܶܗ ܕ݁ܶܝܢ ܐ̱ܢܳܫ <EOS> ܕ݁ܶܐܢ ܙܥܽܘܪܺܝܢ̈ ܐܶܢܽܘܢ ܐܰܝܠܶܝܢ ܕ݁ܚܳܐܶܝܢ<EOS>ܝܶܫܽܘܥ ܕ݁ܶܝܢ ܐܶܡܰܪ ܠܗܽܘܢ <EOS> ܐܶܬ݂ܟ݁ܰܬ̱݁ܫܘ ܠܡܶܥܰܠ ܒ݁ܬ݂ܰܪܥܳܐ<EOS>ܐܰܠܺܝܨܳܐ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܓ݁ܶܝܪ ܕ݁ܣܰܓ݁ܺܝܶܐܐ̈ ܢܶܒ݂ܥܽܘܢ ܠܡܶܥܰܠ <EOS> ܘܠܳܐ<EOS>ܢܶܫܟ݁ܚܽܘܢ <EOS>ܡܶܢ ܫܳܥܬ݂ܳܐ ܕ݁ܰܢܩܽܘܡ ܡܳܪܶܐ ܒ݁ܰܝܬ݁ܳܐ <EOS> ܘܢܶܐܚܽܘܕ݂ ܬ݁ܰܪܥܳܐ <EOS>ܘܬ݂ܶܗܘܽܘܢ ܩܳܝܡܺܝܢ ܠܒ݂ܰܪ <EOS> ܘܢܳܩܫܺܝܢ ܒ݁ܬ݂ܰܪܥܳܐ <EOS> ܘܰܬ݂ܫܰܪܽܘܢ ܠܡܺܐܡܰܪ <EOS> ܡܳܪܰܢ ܡܳܪܰܢ<EOS><EOS> ܦ݁ܬ݂ܰܚ ܠܰܢ <EOS> ܘܢܶܥܢܶܐ ܗܽܘ <EOS> ܘܢܺܐܡܰܪ <EOS> ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܠܳܐ ܝܳܕ݂ܰܥ ܐ̱ܢܳܐ<EOS>ܠܟ݂ܽܘܢ <EOS> ܐܰܝܡܶܟ݁ܳܐ ܐܰܢ̱ܬ݁ܽܘܢ <EOS>ܘܰܬ݂ܫܰܪܽܘܢ ܠܡܺܐܡܰܪ <EOS> ܩܕ݂ܳܡܰܝܟ݁ ܐܶܟ݂ܰܠܢ <EOS> ܘܶܐܫܬ݁ܺܝܢ <EOS>ܘܰܒ݂ܫܽܘܩܰܝܢ̈ ܐܰܠܶܦ݂ܬ݁ <EOS>ܘܢܺܐܡܰܪ ܠܟ݂ܽܘܢ ܕ݁ܠܳܐ ܝܳܕ݂ܰܥ ܐ̱ܢܳܐ ܠܟ݂ܽܘܢ <EOS> ܐܰܝܡܶܟ݁ܳܐ<EOS>ܐܰܢ̱ܬ݁ܽܘܢ <EOS> ܦ݁ܪܽܘܩܘ ܠܟ݂ܽܘܢ ܡܶܢܝ ܦ݁ܳܠܚܰܝ̈ ܫܽܘܩܪܳܐ<EOS>ܬ݁ܰܡܳܢ ܢܶܗܘܶܐ ܒ݁ܶܟ݂ܝܳܐ <EOS> ܘܚܽܘܪܳܩ ܫܶܢܶܐ̈ <EOS> ܟ݁ܰܕ݂ ܬ݁ܶܚܙܽܘܢ<EOS>ܠܰܐܒ݂ܪܳܗܳܡ ܘܠܺܐܝܣܚܳܩ ܘܰܠܝܰܥܩܽܘܒ݂ ܇ ܘܰܠܟ݂ܽܠܗܽܘܢ ܢܒ݂ܺܝܶܐ̈ ܒ݁ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ<EOS><EOS> ܐܰܢ̱ܬ݁ܽܘܢ ܕ݁ܶܝܢ ܬ݁ܶܗܘܽܘܢ ܡܰܦ݁ܩܺܝܢ ܠܒ݂ܰܪ <EOS>ܘܢܺܐܬ݂ܽܘܢ ܡܶܢ ܡܰܕ݂ܢܚܳܐ ܘܡܶܢ ܡܰܥܪܒ݂ܳܐ ܘܡܶܢ ܬ݁ܰܝܡܢܳܐ ܘܡܶܢ<EOS>ܓ݁ܰܪܒ݂ܝܳܐ ܘܢܶܣܬ݁ܰܡܟ݁ܽܘܢ ܒ݁ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ<EOS>ܘܗܳܐ ܐܺܝܬ݂ ܐ̱ܚܪܳܝܶܐ̈ ܁ ܕ݁ܢܶܗܘܽܘܢ ܩܰܕ݂ܡܳܝܶܐ̈ <EOS> ܘܺܐܝܬ݂<EOS>ܩܰܕ݂ܡܳܝܶܐ̈ ܁ ܕ݁ܢܶܗܘܽܘܢ ܐ̱ܚܪܳܝܶܐ̈<EOS>ܒ݁ܶܗ ܒ݁ܗܰܘ ܝܰܘܡܳܐ ܩܪܶܒ݂ܘ ܐ̱ܢܳܫܳܐ ܡܶܢ ܦ݁ܪܺܝܫܶܐ̈ <EOS> ܘܳܐܡܪܺܝܢ<EOS>ܠܶܗ <EOS> ܦ݁ܽܘܩ ܙܶܠ ܠܳܟ݂ ܡܶܟ݁ܳܐ <EOS> ܡܶܛܽܠ ܕ݁ܗܶܪܳܘܕ݂ܶܣ ܨܳܒ݂ܶܐ ܠܡܶܩܛܠܳܟ݂ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܙܶܠܘ ܐܶܡܰܪܘ ܠܬ݂ܰܥܠܳܐ ܗܳܢܳܐ ܕ݁ܗܳܐ<EOS>ܡܰܦ݁ܶܩ ܐ̱ܢܳܐ ܫܺܐܕ݂ܶܐ̈ <EOS> ܘܳܐܣܘܳܬ݂ܳܐ̈ ܥܳܒ݂ܶܕ݂ ܐ̱ܢܳܐ ܁ ܝܰܘܡܳܢܳܐ ܘܰܡܚܳܪ <EOS> ܘܰܠܝܰܘܡܳܐ<EOS>ܕ݁ܰܬ݂ܠܳܬ݂ܳܐ ܡܶܫܬ݁ܰܡܠܶܐ ܐ̱ܢܳܐ <EOS>ܒ݁ܪܰܡ ܘܳܠܶܐ ܠܺܝ ܁ ܕ݁ܝܰܘܡܳܢܳܐ ܘܰܡܚܳܪ ܐܶܣܥܽܘܪ <EOS> ܘܰܠܝܰܘܡܳܐ<EOS>ܐ̱ܚܪܺܢܳܐ ܐܺܙܰܠ <EOS> ܡܶܛܽܠ ܕ݁ܠܳܐ ܡܶܫܟ݁ܚܳܐ ܕ݁ܰܢܒ݂ܺܝܳܐ ܢܺܐܒ݂ܰܕ݂ ܠܒ݂ܰܪ ܡܶܢ ܐܽܘܪܺܫܠܶܡ<EOS>ܐܽܘܪܺܫܠܶܡ ܐܽܘܪܺܫܠܶܡ ܩܳܛܠܰܬ݂ ܢܒ݂ܺܝܶܐ̈ ܅ ܘܪܳܓ݂ܡܰܬ݂ ܠܰܐܝܠܶܝܢ<EOS>ܕ݁ܰܫܠܺܝܚܺܝܢ ܠܘܳܬ݂ܳܗ ܟ݁ܡܳܐ ܙܰܒ݂ܢܺܝܢ̈ ܨܒ݂ܺܝܬ݂ ܠܰܡܟ݂ܰܢܳܫܽܘ ܒ݁ܢܰܝܟ݁ܝ̈ ܐܰܝܟ݂<EOS>ܬ݁ܰܪܢܳܓ݂ܽܘܠܬ݁ܳܐ ܕ݁ܟ݂ܳܢܫܳܐ ܦ݁ܰܪܽܘܓ݂ܶܝܗ̈ ܬ݁ܚܶܝܬ݂ ܓ݁ܶܦ݂ܶܝܗ̈ ܘܠܳܐ ܨܒ݂ܰܝܬ݁ܽܘܢ<EOS><EOS>ܗܳܐ ܡܶܫܬ݁ܒ݂ܶܩ ܠܟ݂ܽܘܢ ܒ݁ܰܝܬ݁ܟ݂ܽܘܢ <EOS> ܚܰܪܒ݁ܳܐ <EOS> ܐܳܡܰܪ ܐ̱ܢܳܐ<EOS>ܠܟ݂ܽܘܢ ܓ݁ܶܝܪ ܇ ܕ݁ܠܳܐ ܬ݁ܶܚܙܽܘܢܳܢܝ ܥܕ݂ܰܡܳܐ ܕ݁ܬ݂ܺܐܡܪܽܘܢ ܁ ܒ݁ܪܺܝܟ݂ ܗ̱ܽܘ ܕ݁ܳܐܬ݂ܶܐ<EOS>ܒ݁ܰܫܡܶܗ ܕ݁ܡܳܪܝܳܐ<EOS>ܘܰܗܘܳܐ ܕ݁ܟ݂ܰܕ݂ ܥܰܠ ܠܒ݂ܰܝܬ݁ܳܐ ܕ݁ܚܰܕ݂ ܡܶܢ ܪܺܫܶܐ̈ ܕ݁ܰܦ݂ܪܺܝܫܶܐ̈ ܁<EOS>ܕ݁ܢܶܐܟ݂ܽܘܠ ܠܰܚܡܳܐ ܒ݁ܝܰܘܡܳܐ ܕ݁ܫܰܒ݁ܬ݂ܳܐ ܘܗܶܢܽܘܢ ܢܳܛܪܺܝܢ ܗ̱ܘܰܘ ܠܶܗ <EOS>ܘܗܳܐ ܓ݁ܰܒ݂ܪܳܐ ܚܰܕ݂ ܕ݁ܰܟ݂ܢܺܝܫ ܗ̱ܘܳܐ ܡܰܝܳܐ̈ <EOS> ܐܺܝܬ݂ ܗ̱ܘܳܐ<EOS>ܩܕ݂ܳܡܰܘܗ̱ܝ<EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܠܣܳܦ݂ܪܶܐ̈ ܘܠܰܦ݂ܪܺܝܫܶܐ̈ <EOS> ܕ݁ܶܐܢ ܫܰܠܺܝܛ<EOS>ܒ݁ܫܰܒ݁ܬ݂ܳܐ ܠܡܰܐܣܳܝܽܘ <EOS>ܗܶܢܽܘܢ ܕ݁ܶܝܢ ܫܬ݂ܶܩܘ <EOS> ܘܰܐܚܕ݁ܶܗ ܗܽܘ <EOS> ܘܰܐܣܝܶܗ <EOS> ܘܰܫܪܳܝܗ̱ܝ<EOS><EOS>ܘܶܐܡܰܪ ܠܗܽܘܢ <EOS> ܡܰܢܽܘ ܡܶܢܟ݂ܽܘܢ ܕ݁ܢܶܦ݁ܶܠ ܒ݁ܪܶܗ ܁ ܐܰܘ ܬ݁ܰܘܪܶܗ <EOS>ܒ݁ܒ݂ܺܪܳܐ ܒ݁ܝܰܘܡܳܐ ܕ݁ܫܰܒ݁ܬ݂ܳܐ ܇ ܘܠܳܐ ܡܶܚܕ݂ܳܐ ܕ݁ܳܠܶܐ ܡܰܣܶܩ ܠܶܗ<EOS>ܘܠܳܐ ܐܶܫܟ݁ܰܚܘ ܠܡܶܬ݁ܰܠ ܠܶܗ ܦ݁ܶܬ݂ܓ݂ܳܡܳܐ ܥܰܠ ܗܳܕ݂ܶܐ <EOS>ܘܶܐܡܰܪ ܗ̱ܘܳܐ ܡܰܬ݂ܠܳܐ ܠܘܳܬ݂ ܗܳܢܽܘܢ ܕ݁ܰܡܙܰܡܢܺܝܢ ܬ݁ܰܡܳܢ ܇ ܥܰܠ<EOS>ܕ݁ܚܳܙܶܐ ܗ̱ܘܳܐ ܠܗܽܘܢ ܁ ܕ݁ܰܡܓ݂ܰܒ݁ܶܝܢ ܕ݁ܽܘܟ݁ܝܳܬ݂ܳܐ̈ ܕ݁ܪܺܝܫ ܣܡܳܟ݂ܶܐ̈ <EOS>ܐܶܡܰܬ݂ܝ ܕ݁ܡܶܙܕ݂ܰܡܰܢ ܐܰܢ̱ܬ݁ ܡܶܢ ܐ̱ܢܳܫ ܠܒ݂ܶܝܬ݂ ܡܶܫܬ݁ܽܘܬ݂ܳܐ<EOS>ܠܳܐ ܬ݁ܺܐܙܰܠ ܬ݁ܶܣܬ݁ܡܶܟ݂ ܠܳܟ݂ ܒ݁ܪܺܝܫ ܣܡܳܟ݂ܳܐ <EOS> ܕ݁ܰܠܡܳܐ ܢܶܗܘܶܐ ܡܙܰܡܰܢ ܬ݁ܰܡܳܢ ܐ̱ܢܳܫ<EOS>ܕ݁ܰܡܝܰܩܰܪ ܡܶܢܳܟ݂ ܇<EOS>ܘܢܺܐܬ݂ܶܐ ܗܰܘ ܡܰܢ ܕ݁ܠܳܟ݂ ܘܠܶܗ ܩܪܳܐ ܇ ܘܢܺܐܡܰܪ ܠܳܟ݂ <EOS> ܕ݁ܗܰܒ݂<EOS>ܕ݁ܽܘܟ݁ܬ݂ܳܐ ܠܗܳܢܳܐ ܇ ܘܬ݂ܶܒ݂ܗܰܬ݂ ܟ݁ܰܕ݂ ܩܳܐܶܡ ܐܰܢ̱ܬ݁ ܁ ܘܳܐܚܶܕ݂ ܐܰܢ̱ܬ݁ ܕ݁ܽܘܟ݁ܬ݂ܳܐ<EOS>ܐ̱ܚܪܳܝܬ݁ܳܐ <EOS>ܐܶܠܳܐ ܡܳܐ ܕ݁ܶܐܙܕ݁ܰܡܰܢܬ݁ ܙܶܠ ܐܶܣܬ݁ܰܡ̱ܟ݁ ܠܳܟ݂ ܒ݁ܚܰܪܬ݂ܳܐ <EOS>ܕ݁ܡܳܐ ܕ݁ܳܐܬ݂ܶܐ ܗܰܘ ܕ݁ܰܩܪܳܟ݂ ܢܺܐܡܰܪ ܠܳܟ݂ <EOS> ܪܳܚܶܡܝ ܐܶܬ݂ܥܰܠܳܐ ܠܥܶܠ <EOS> ܘܶܐܣܬ݁ܰܡ̱ܟ݁<EOS><EOS> ܘܬ݂ܶܗܘܶܐ ܠܳܟ݂ ܬ݁ܶܫܒ݁ܽܘܚܬ݁ܳܐ <EOS> ܩܕ݂ܳܡ ܟ݁ܽܠܗܽܘܢ ܕ݁ܰܣܡܺܝܟ݂ܺܝܢ ܥܰܡܳܟ݂ <EOS>ܡܶܛܽܠ ܕ݁ܟ݂ܽܠ ܕ݁ܰܢܪܺܝܡ ܢܰܦ݂ܫܶܗ ܢܶܬ݂ܡܰܟ݁ܰܟ݂ ܘܟ݂ܽܠ ܕ݁ܢܰܡܶܟ݂<EOS>ܢܰܦ݂ܫܶܗ ܢܶܬ݁ܬ݁ܪܺܝܡ<EOS>ܐܶܡܰܪ ܕ݁ܶܝܢ ܐܳܦ݂ ܠܗܰܘ ܕ݁ܰܩܪܳܝܗ̱ܝ <EOS> ܡܳܐ ܕ݁ܥܳܒ݂ܶܕ݂ ܐܰܢ̱ܬ݁<EOS>ܫܳܪܽܘܬ݂ܳܐ ܐܰܘ ܐܰܚܫܳܡܺܝܬ݂ܳܐ ܠܳܐ ܬ݁ܶܗܘܶܐ ܩܳܪܶܐ ܪܳܚܡܰܝܟ݁̈ <EOS> ܐܳܦ݂ܠܳܐ ܐܰܚܰܝܟ݁̈ <EOS>ܐܰܘ ܐ̱ܚܝܳܢܰܝܟ݁̈ <EOS> ܘܠܳܐ ܫܒ݂ܳܒ݂ܰܝܟ݁̈ ܥܰܬ݁ܺܝܪܶܐ̈ <EOS> ܕ݁ܰܠܡܳܐ ܘܳܐܦ݂ ܗܶܢܽܘܢ ܢܶܩܪܽܘܢܳܟ݂<EOS>܇ ܘܢܶܗܘܶܐ ܠܳܟ݂ ܦ݁ܽܘܪܥܳܢܳܐ ܗܳܢܳܐ <EOS>ܐܶܠܳܐ ܡܳܐ ܕ݁ܥܳܒ݂ܶܕ݂ ܐܰܢ̱ܬ݁ ܩܽܘܒ݁ܳܠܳܐ ܩܪܺܝ ܠܡܶܣܟ݁ܺܢܶܐ̈ <EOS>ܣܓ݂ܺܝܦ݂ܶܐ̈ <EOS> ܚܓ݂ܺܝܣܶܐ̈ <EOS> ܣܡܰܝܳܐ̈ <EOS>ܘܛܽܘܒ݂ܰܝܟ݁̈ ܁ ܕ݁ܠܰܝܬ݁ ܠܗܽܘܢ ܕ݁ܢܶܦ݂ܪܥܽܘܢܳܟ݂ <EOS> ܢܶܗܘܶܐ ܓ݁ܶܝܪ<EOS>ܦ݁ܽܘܪܥܳܢܳܟ݂ <EOS> ܒ݁ܰܩܝܳܡܳܐ ܕ݁ܙܰܕ݁ܺܝܩܶܐ̈<EOS>ܟ݁ܰܕ݂ ܫܡܰܥ ܕ݁ܶܝܢ ܁ ܚܰܕ݂ ܡܶܢ ܗܳܢܽܘܢ ܕ݁ܰܣܡܺܝܟ݂ܺܝܢ ܗܳܠܶܝܢ<EOS>ܐܶܡܰܪ ܠܶܗ <EOS> ܛܽܘܒ݂ܰܘܗ̱ܝ̈ ܠܡܰܢ ܕ݁ܢܶܐܟ݂ܽܘܠ ܠܰܚܡܳܐ ܒ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܐܳܡܰܪ ܠܶܗ ܝܶܫܽܘܥ <EOS> ܓ݁ܰܒ݂ܪܳܐ ܚܰܕ݂ ܥܒ݂ܰܕ݂ ܐܰܚܫܳܡܺܝܬ݂ܳܐ<EOS>ܪܰܒ݁ܬ݂ܳܐ <EOS> ܘܰܩܪܳܐ ܠܣܰܓ݁ܺܝܶܐܐ̈ <EOS>ܘܫܰܕ݁ܰܪ ܥܰܒ݂ܕ݁ܶܗ ܒ݁ܥܶܕ݁ܳܢܳܐ ܕ݁ܰܐܚܫܳܡܺܝܬ݂ܳܐ ܁ ܕ݁ܢܺܐܡܰܪ<EOS>ܠܰܐܝܠܶܝܢ ܕ݁ܰܩܪܶܝܢ ܗܳܐ ܟ݁ܽܠܡܶܕ݁ܶܡ ܡܛܰܝܰܒ݂ ܠܟ݂ܽܘܢ <EOS> ܬ݁ܰܘ <EOS>ܘܫܰܪܺܝܘ ܡܶܢ ܚܰܕ݂ ܟ݁ܽܠܗܽܘܢ ܠܡܶܫܬ݁ܳܐܠܽܘ <EOS> ܐܳܡܰܪ ܠܶܗ ܩܰܕ݂ܡܳܝܳܐ<EOS><EOS> ܩܪܺܝܬ݂ܳܐ ܙܶܒ݂ܢܶܬ݂ ܘܰܐܠܺܝܨ ܐ̱ܢܳܐ ܕ݁ܶܐܦ݁ܽܘܩ ܐܶܚܙܶܝܗ <EOS> ܒ݁ܳܥܶܐ ܐ̱ܢܳܐ ܡܶܢܳܟ݂ <EOS>ܫܒ݂ܽܘܩܰܝܢܝ ܕ݁ܡܶܫܬ݁ܶܐܠ ܐ̱ܢܳܐ <EOS>ܐ̱ܚܪܺܢܳܐ ܐܳܡܰܪ <EOS> ܚܰܡܫܳܐ ܙܰܘܓ݁ܺܝܢ̈ ܬ݁ܰܘܪܶܐ̈ ܙܶܒ݂ܢܶܬ݂ ܘܳܐܙܶܠ<EOS>ܐ̱ܢܳܐ ܕ݁ܶܐܒ݂ܩܶܐ ܐܶܢܽܘܢ <EOS> ܒ݁ܳܥܶܐ ܐ̱ܢܳܐ ܡܶܢܳܟ݂ <EOS> ܫܒ݂ܽܘܩܰܝܢܝ ܕ݁ܡܶܫܬ݁ܶܐܠ ܐ̱ܢܳܐ<EOS><EOS>ܘܰܐ̱ܚܪܺܢܳܐ ܐܳܡܰܪ <EOS> ܐܰܢ̱ܬ݁ܬ݂ܳܐ ܢܶܣܒ݁ܶܬ݂ ܘܡܶܛܽܠ ܗܳܕ݂ܶܐ ܠܳܐ<EOS>ܡܶܫܟ݁ܰܚ ܐ̱ܢܳܐ ܕ݁ܺܐܬ݂ܶܐ <EOS>ܘܶܐܬ݂ܳܐ ܗܰܘ ܥܰܒ݂ܕ݁ܳܐ <EOS> ܘܶܐܡܰܪ ܠܡܳܪܶܗ ܗܳܠܶܝܢ <EOS> ܗܳܝܕ݁ܶܝܢ ܪܓ݂ܶܙ<EOS>ܡܳܪܶܐ ܒ݁ܰܝܬ݁ܳܐ <EOS> ܘܶܐܡܰܪ ܠܥܰܒ݂ܕ݁ܶܗ <EOS> ܦ݁ܽܘܩ ܒ݁ܰܥܓ݂ܰܠ ܠܫܽܘܩܶܐ̈ ܘܰܠܒ݂ܺܪܝܳܬ݂ܳܐ̈<EOS>ܕ݁ܰܡܕ݂ܺܝܢ̱ܬ݁ܳܐ ܘܰܐܥܶܠ ܠܟ݂ܳܐ ܁ ܠܡܶܣܟ݁ܺܢܶܐ̈ <EOS> ܘܰܠܡܰܟ݂ܶܐܒ݂ܶܐ̈ <EOS> ܘܠܰܡܚܰܓ݁ܪܶܐ̈<EOS>ܘܠܰܥܘܺܝܪܶܐ̈ <EOS>ܘܶܐܡܰܪ ܥܰܒ݂ܕ݁ܳܐ <EOS> ܡܳܪܝ ܗܘܳܐ ܐܰܝܟ݂ ܕ݁ܰܦ݂ܩܰܕ݁ܬ݁ <EOS> ܘܬ݂ܽܘܒ݂<EOS>ܐܺܝܬ݂ ܐܰܬ݂ܪܳܐ <EOS>ܘܶܐܡܰܪ ܡܳܪܳܐ ܠܥܰܒ݂ܕ݁ܶܗ <EOS> ܦ݁ܽܘܩ ܠܽܐܘܪܚܳܬ݂ܳܐ̈ <EOS> ܘܰܠܒ݂ܶܝܬ݂<EOS>ܣܝܳܓ݂ܶܐ̈ ܘܰܐܠܽܘܨ ܕ݁ܢܶܥܠܽܘܢ <EOS> ܕ݁ܢܶܬ݂ܡܠܶܐ ܒ݁ܰܝܬ݁ܝ<EOS>ܐܳܡܰܪ ܐ̱ܢܳܐ ܠܟ݂ܽܘܢ ܓ݁ܶܝܪ ܕ݁ܚܰܕ݂ ܡܶܢ ܗܳܢܽܘܢ ܐ̱ܢܳܫܳܐ ܁<EOS>ܕ݁ܰܩܪܶܝܢ ܗ̱ܘܰܘ <EOS> ܠܳܐ ܢܶܛܥܡܽܘܢ ܡܶܢ ܐܰܚܫܳܡܺܝܬ݂ܝ<EOS>ܘܟ݂ܰܕ݂ ܐܳܙܺܠ̱ܝܢ ܗ̱ܘܰܘ ܥܰܡܶܗ ܟ݁ܶܢܫܶܐ̈ ܣܰܓ݁ܺܝܶܐܐ̈ ܐܶܬ݂ܦ݁ܢܺܝ<EOS><EOS> ܘܶܐܡܰܪ ܠܗܽܘܢ <EOS>ܡܰܢ ܕ݁ܳܐܬ݂ܶܐ ܠܘܳܬ݂ܝ ܁ ܘܠܳܐ ܣܳܢܶܐ ܠܰܐܒ݂ܽܘܗ̱ܝ ܘܠܶܐܡܶܗ<EOS>ܘܠܰܐܚܰܘܗ̱ܝ̈ ܘܠܰܐܚܘܳܬ݂ܶܗ̈ ܘܠܰܐܢ̱ܬ݁ܬ݂ܶܗ ܘܠܰܒ݂ܢܰܘܗ̱ܝ̈ <EOS> ܘܳܐܦ݂ ܠܢܰܦ݂ܫܶܗ<EOS>ܬ݁ܰܠܡܺܝܕ݂ܳܐ <EOS> ܠܳܐ ܡܶܫܟ݁ܰܚ ܕ݁ܢܶܗܘܶܐ ܠܺܝ <EOS>ܘܡܰܢ ܕ݁ܠܳܐ ܫܳܩܶܠ ܨܠܺܝܒ݂ܶܗ ܘܳܐܬ݂ܶܐ ܒ݁ܳܬ݂ܰܪܝ <EOS> ܬ݁ܰܠܡܺܝܕ݂ܳܐ <EOS>ܠܳܐ ܡܶܫܟ݁ܰܚ ܕ݁ܢܶܗܘܶܐ ܠܺܝ<EOS>ܡܰܢܽܘ ܓ݁ܶܝܪ ܡܶܢܟ݂ܽܘܢ ܁ ܕ݁ܨܳܒ݂ܶܐ ܕ݁ܢܶܒ݂ܢܶܐ ܡܰܓ݂ܕ݁ܠܳܐ ܇ ܘܠܳܐ<EOS>ܠܽܘܩܕ݂ܰܡ ܝܳܬ݂ܶܒ݂ ܚܳܫܶܒ݂ ܢܶܦ݂ܩܳܬ݂ܶܗ̈ ܇ ܐܶܢ ܐܺܝܬ݂ ܠܶܗ ܠܰܡܫܰܠܳܡܽܘܬ݂ܶܗ <EOS>ܕ݁ܠܳܐ ܟ݁ܰܕ݂ ܢܣܺܝܡ ܫܶܬ݂ܶܐܣܬ݁ܳܐ ܁ ܘܠܳܐ ܢܶܫܟ݁ܰܚ ܠܰܡܫܰܠܳܡܽܘ<EOS>ܟ݁ܽܠ ܕ݁ܚܳܙܶܝܢ ܁ ܢܶܗܘܽܘܢ ܡܒ݂ܰܙܚܺܝܢ ܒ݁ܶܗ <EOS>ܘܳܐܡܪܺܝܢ <EOS> ܕ݁ܗܳܢܳܐ ܓ݁ܰܒ݂ܪܳܐ ܫܰܪܺܝ ܠܡܶܒ݂ܢܳܐ <EOS> ܘܠܳܐ ܐܶܫܟ݁ܰܚ<EOS>ܠܰܡܫܰܠܳܡܽܘ <EOS>ܐܰܘ ܡܰܢܽܘ ܡܰܠܟ݁ܳܐ ܁ ܕ݁ܳܐܙܶܠ ܠܰܩܪܳܒ݂ܳܐ ܠܡܶܬ݂ܟ݁ܰܬ݁ܳܫܽܘ ܥܰܡ<EOS>ܡܰܠܟ݁ܳܐ ܚܰܒ݂ܪܶܗ ܇ ܘܠܳܐ ܠܽܘܩܕ݂ܰܡ ܡܶܬ݂ܪܰܥܶܐ ܇ ܕ݁ܶܐܢ ܡܶܫܟ݁ܰܚ ܒ݁ܥܶܣܪܳܐ ܐܰܠܦ݂ܺܝܢ̈<EOS>ܠܡܶܐܪܰܥ ܠܗܰܘ ܕ݁ܳܐܬ݂ܶܐ ܥܠܰܘܗ̱ܝ ܒ݁ܥܶܣܪܺܝܢ ܐܰܠܦ݂ܺܝܢ̈ <EOS>ܘܶܐܢ ܕ݁ܶܝܢ ܠܳܐ ܁ ܥܰܕ݂ ܗܽܘ ܪܰܚܺܝܩ ܡܶܢܶܗ ܡܫܰܕ݁ܰܪ<EOS>ܐܺܝܙܓ݁ܰܕ݁ܶܐ̈ <EOS> ܘܒ݂ܳܥܶܐ ܥܰܠ ܫܠܳܡܳܐ <EOS>ܗܳܟ݂ܰܢܳܐ ܟ݁ܽܠܢܳܫ ܡܶܢܟ݂ܽܘܢ ܁ ܕ݁ܠܳܐ ܫܳܒ݂ܶܩ ܟ݁ܽܠܶܗ ܩܶܢܝܳܢܶܗ<EOS>ܠܳܐ ܡܶܫܟ݁ܰܚ ܕ݁ܢܶܗܘܶܐ ܠܺܝ ܬ݁ܰܠܡܺܝܕ݂ܳܐ<EOS>ܫܰܦ݁ܺܝܪܳܐ ܗ̱ܝ ܡܶܠܚܳܐ <EOS> ܐܶܢ ܕ݁ܶܝܢ ܐܳܦ݂ ܡܶܠܚܳܐ ܬ݁ܶܦ݂ܟ݁ܰܗ <EOS>ܒ݁ܡܳܢܳܐ ܬ݁ܶܬ݂ܡܠܰܚ <EOS>ܠܳܐ ܠܰܐܪܥܳܐ <EOS> ܘܠܳܐ ܠܙܶܒ݂ܠܳܐ ܐܳܙܳܠ̱ܐ <EOS> ܠܒ݂ܰܪ ܫܳܕ݂ܶܝܢ ܠܳܗ<EOS>ܡܰܢ ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ <EOS> ܢܶܫܡܰܥ<EOS>ܡܶܬ݂ܩܰܪܒ݂ܺܝܢ ܗ̱ܘܰܘ ܕ݁ܶܝܢ ܠܘܳܬ݂ܶܗ ܡܳܟ݂ܣܶܐ̈ ܘܚܰܛܳܝܶܐ̈<EOS>ܕ݁ܢܶܫܡܥܽܘܢܳܝܗ̱ܝ <EOS>ܘܣܳܦ݂ܪܶܐ̈ ܘܰܦ݂ܪܺܝܫܶܐ̈ ܪܳܛܢܺܝܢ ܗ̱ܘܰܘ <EOS> ܘܳܐܡܪܺܝܢ <EOS> ܗܳܢܳܐ<EOS>ܠܚܰܛܳܝܶܐ̈ ܡܩܰܒ݁ܶܠ <EOS> ܘܳܐܟ݂ܶܠ ܥܰܡܗܽܘܢ<EOS>ܘܶܐܡܰܪ ܠܗܽܘܢ ܝܶܫܽܘܥ ܡܰܬ݂ܠܳܐ ܗܳܢܳܐ <EOS>ܡܰܢܽܘ ܡܶܢܟ݂ܽܘܢ ܓ݁ܰܒ݂ܪܳܐ ܕ݁ܺܐܝܬ݂ ܠܶܗ ܡܳܐܐ ܥܶܪܒ݁ܺܝܢ̈ ܇ ܘܶܐܢ<EOS>ܢܺܐܒ݂ܰܕ݂ ܚܰܕ݂ ܡܶܢܗܽܘܢ ܇ ܠܳܐ ܫܳܒ݂ܶܩ ܬ݁ܶܫܥܺܝܢ ܘܬ݂ܶܫܥܳܐ ܒ݁ܕ݂ܰܒ݂ܪܳܐ ܘܳܐܙܶܠ ܒ݁ܳܥܶܐ<EOS>ܠܗܰܘ ܕ݁ܶܐܒ݂ܰܕ݂ ܥܕ݂ܰܡܳܐ ܕ݁ܢܶܫܟ݁ܚܺܝܘܗ̱ܝ<EOS>ܘܡܳܐ ܕ݁ܶܐܫܟ݁ܚܶܗ <EOS> ܚܳܕ݂ܶܐ ܘܫܳܩܶܠ ܠܶܗ ܥܰܠ ܟ݁ܰܬ݂ܦ݁ܳܬ݂ܶܗ̈ <EOS>ܘܳܐܬ݂ܶܐ ܠܒ݂ܰܝܬ݁ܶܗ <EOS> ܘܩܳܪܶܐ ܠܪܳܚܡܰܘܗ̱ܝ̈ ܘܠܰܫܒ݂ܳܒ݂ܰܘܗ̱ܝ̈ <EOS>ܘܳܐܡܰܪ ܠܗܽܘܢ ܁ ܚܕ݂ܰܘ ܥܰܡܝ ܕ݁ܶܐܫܟ݁ܚܶܬ݂ ܥܶܪܒ݁ܝ ܕ݁ܰܐܒ݁ܺܝܕ݂ ܗܘܳܐ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܗܳܟ݂ܰܢܳܐ ܬ݁ܶܗܘܶܐ ܚܰܕ݂ܽܘܬ݂ܳܐ ܒ݁ܰܫܡܰܝܳܐ<EOS>ܥܰܠ ܚܰܕ݂ ܚܰܛܳܝܳܐ ܕ݁ܬ݂ܳܐܶܒ݂ ܇ ܐܰܘ ܥܰܠ ܬ݁ܶܫܥܺܝܢ ܘܬ݂ܶܫܥܳܐ ܙܰܕ݁ܺܝܩܺܝܢ̈ ܕ݁ܠܳܐ<EOS>ܡܶܬ݂ܒ݁ܰܥܝܳܐ ܠܗܽܘܢ ܬ݁ܝܳܒ݁ܽܘܬ݂ܳܐ<EOS>ܐܰܘ ܐܰܝܕ݂ܳܐ ܗ̱ܝ ܐܰܢ̱ܬ݁ܬ݂ܳܐ ܕ݁ܺܐܝܬ݂ ܠܳܗ ܥܶܣܪܳܐ ܙܽܘܙܺܝܢ̈ <EOS>ܘܬ݂ܰܘܒ݁ܶܕ݂ ܚܰܕ݂ ܡܶܢܗܽܘܢ ܘܠܳܐ ܡܰܢܗܪܳܐ ܫܪܳܓ݂ܳܐ ܘܚܳܡܳܐ ܒ݁ܰܝܬ݁ܳܐ ܇ ܘܒ݂ܳܥܝܳܐ ܠܶܗ<EOS>ܒ݁ܛܺܝܠܳܐܝܺܬ݂ <EOS> ܥܕ݂ܰܡܳܐ ܕ݁ܬ݂ܶܫܟ݁ܚܺܝܘܗ̱ܝ <EOS>ܘܡܳܐ ܕ݁ܶܐܫܟ݁ܰܚܬ݂ܶܗ ܩܳܪܝܳܐ ܠܪܳܚܡܳܬ݂ܳܗ̈ ܘܠܰܫܒ݂ܳܒ݂ܳܬ݂ܳܗ̈ <EOS>ܘܳܐܡܪܳܐ ܠܗܶܝܢ <EOS> ܚܕ݂ܳܝܶܝܢ̈ ܥܰܡܝ ܁ ܕ݁ܶܐܫܟ݁ܚܶܬ݂ ܙܽܘܙܝ ܕ݁ܰܐܒ݁ܺܝܕ݂ ܗ̱ܘܳܐ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܗܳܟ݂ܰܢܳܐ ܬ݁ܶܗܘܶܐ ܚܰܕ݂ܽܘܬ݂ܳܐ ܩܕ݂ܳܡ<EOS>ܡܰܠܰܐܟ݂ܰܘܗ̱ܝ̈ ܕ݁ܰܐܠܳܗܳܐ ܇ ܥܰܠ ܚܰܕ݂ ܚܰܛܳܝܳܐ ܕ݁ܬ݂ܳܐܶܒ݂<EOS>ܘܶܐܡܰܪ ܗ̱ܘܳܐ ܠܗܽܘܢ ܬ݁ܽܘܒ݂ ܝܶܫܽܘܥ <EOS> ܠܓ݂ܰܒ݂ܪܳܐ ܚܰܕ݂ ܐܺܝܬ݂<EOS>ܗ̱ܘܳܐ ܠܶܗ ܒ݁ܢܰܝܳܐ̈ ܬ݁ܪܶܝܢ̈ <EOS>ܘܶܐܡܰܪ ܠܶܗ ܒ݁ܪܶܗ ܙܥܽܘܪܳܐ <EOS> ܐܳܒ݂ܝ ܗܰܒ݂ ܠܺܝ ܦ݁ܳܠܓ݁ܽܘܬ݂ܳܐ<EOS>ܕ݁ܡܳܛܝܳܐ ܠܺܝ ܡܶܢ ܒ݁ܰܝܬ݁ܳܟ݂ <EOS> ܘܦ݂ܰܠܶܓ݂ ܠܗܽܘܢ ܩܶܢܝܳܢܶܗ <EOS>ܘܡܶܢ ܒ݁ܳܬ݂ܰܪ ܝܰܘܡܳܬ݂ܳܐ̈ ܩܰܠܺܝܠ ܟ݁ܰܢܶܫ ܗܰܘ ܒ݁ܪܶܗ ܙܥܽܘܪܳܐ<EOS>ܟ݁ܽܠ ܡܶܕ݁ܶܡ ܕ݁ܰܡܛܳܝܗ̱ܝ <EOS> ܘܶܐܙܰܠ ܠܰܐܬ݂ܪܳܐ ܪܰܚܺܝܩܳܐ <EOS> ܘܬ݂ܰܡܳܢ ܒ݁ܰܕ݁ܰܪ ܩܶܢܝܳܢܶܗ <EOS>ܟ݁ܰܕ݂ ܚܳܝܶܐ ܦ݁ܰܪܳܚܳܐܝܺܬ݂ <EOS>ܘܟ݂ܰܕ݂ ܓ݁ܰܡܰܪ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܗ̱ܘܳܐ ܠܶܗ ܗܘܳܐ ܟ݁ܰܦ݂ܢܳܐ<EOS>ܪܰܒ݁ܳܐ ܒ݁ܰܐܬ݂ܪܳܐ ܗܰܘ <EOS> ܘܫܰܪܺܝ ܚܳܣܰܪ ܠܶܗ <EOS>ܘܶܐܙܰܠ ܢܩܶܦ݂ ܠܶܗ ܠܚܰܕ݂ ܡܶܢ ܒ݁ܢܰܝ̈ ܡܕ݂ܺܝܢ̱ܬ݁ܳܐ ܕ݁ܰܐܬ݂ܪܳܐ ܗܰܘ<EOS><EOS> ܘܗܽܘ ܫܰܕ݁ܪܶܗ ܠܰܩܪܺܝܬ݂ܳܐ <EOS> ܠܡܶܪܥܳܐ ܚܙܺܝܪܶܐ̈ <EOS>ܘܡܶܬ݂ܪܰܓ݂ܪܰܓ݂ ܗ̱ܘܳܐ ܠܡܶܡܠܳܐ ܟ݁ܰܪܣܶܗ ܡܶܢ ܚܰܪܽܘܒ݂ܶܐ̈ ܗܳܢܽܘܢ ܁<EOS>ܕ݁ܳܐܟ݂ܠܺܝܢ ܗ̱ܘܰܘ ܚܙܺܝܪܶܐ̈ <EOS> ܘܠܳܐ ܐ̱ܢܳܫ ܝܳܗܶܒ݂ ܗ̱ܘܳܐ ܠܶܗ <EOS>ܘܟ݂ܰܕ݂ ܐܶܬ݂ܳܐ ܠܘܳܬ݂ ܢܰܦ݂ܫܶܗ <EOS> ܐܶܡܰܪ <EOS> ܟ݁ܡܳܐ ܗܳܫܳܐ ܐܰܓ݂ܺܝܪܶܐ̈<EOS>ܐܺܝܬ݂ ܒ݁ܶܝܬ݂ ܐܳܒ݂ܝ ܕ݁ܝܰܬ݁ܺܝܪ ܠܗܽܘܢ ܠܰܚܡܳܐ ܇ ܘܶܐܢܳܐ ܗܳܪܟ݁ܳܐ <EOS> ܠܟ݂ܰܦ݂ܢܝ ܐܳܒ݂ܶܕ݂<EOS>ܐ̱ܢܳܐ <EOS>ܐܶܩܽܘܡ ܐܺܙܰܠ ܠܘܳܬ݂ ܐܳܒ݂ܝ <EOS> ܘܺܐܡܰܪ ܠܶܗ <EOS> ܐܳܒ݂ܝ ܚܛܺܝܬ݂<EOS>ܒ݁ܰܫܡܰܝܳܐ ܘܰܩܕ݂ܳܡܰܝܟ݁ <EOS>ܘܠܳܐ ܡܶܟ݁ܺܝܠ ܫܳܘܶܐ ܐ̱ܢܳܐ ܕ݁ܰܒ݂ܪܳܟ݂ ܐܶܬ݂ܩܪܶܐ <EOS> ܥܒ݂ܶܕ݂ܰܝܢܝ<EOS>ܐܰܝܟ݂ ܚܰܕ݂ ܡܶܢ ܐܰܓ݂ܺܝܪܰܝܟ݁̈ <EOS>ܘܩܳܡ ܐܶܬ݂ܳܐ ܠܘܳܬ݂ ܐܰܒ݂ܽܘܗ̱ܝ <EOS> ܘܥܰܕ݂ ܗܽܘ ܪܰܚܺܝܩ ܚܙܳܝܗ̱ܝ<EOS>ܐܰܒ݂ܽܘܗ̱ܝ <EOS> ܘܶܐܬ݂ܪܰܚܰܡ ܥܠܰܘܗ̱ܝ <EOS> ܘܰܪܗܶܛ ܢܦ݂ܰܠ ܥܰܠ ܨܰܘܪܶܗ <EOS> ܘܢܰܫܩܶܗ <EOS>ܘܶܐܡܰܪ ܠܶܗ ܒ݁ܪܶܗ <EOS> ܐܳܒ݂ܝ ܚܛܺܝܬ݂ ܒ݁ܰܫܡܰܝܳܐ ܘܰܩܕ݂ܳܡܰܝܟ݁ <EOS>ܘܠܳܐ ܫܳܘܶܐ ܐ̱ܢܳܐ ܕ݁ܰܒ݂ܪܳܟ݂ ܐܶܬ݂ܩܪܶܐ <EOS>ܐܶܡܰܪ ܕ݁ܶܝܢ ܐܰܒ݂ܽܘܗ̱ܝ ܠܥܰܒ݂ܕ݁ܰܘܗ̱ܝ̈ <EOS> ܐܰܦ݁ܶܩܘ ܐܶܣܛܠܳܐ<EOS>ܪܺܫܳܝܬ݁ܳܐ <EOS> ܐܰܠܒ݁ܶܫܽܘܗ̱ܝ <EOS> ܘܣܺܝܡܘ ܥܶܙܶܩܬ݂ܳܐ ܒ݁ܺܐܝܕ݂ܶܗ <EOS> ܘܰܐܣܶܐܢܽܘܗ̱ܝ ܡܣܳܢܶܐ̈<EOS><EOS>ܘܰܐܝܬ݁ܰܘ ܩܛܽܘܠܘ ܬ݁ܰܘܪܳܐ ܕ݁ܦ݂ܶܛܡܳܐ <EOS> ܘܢܶܐܟ݂ܽܘܠ ܘܢܶܬ݂ܒ݁ܰܣܰܡ<EOS><EOS>ܕ݁ܗܳܢܳܐ ܒ݁ܶܪܝ ܡܺܝܬ݂ܳܐ ܗܘܳܐ <EOS> ܘܰܚܝܳܐ <EOS> ܘܰܐܒ݁ܺܝܕ݂ܳܐ ܗܘܳܐ <EOS>ܘܶܐܫܬ݁ܟ݂ܰܚ <EOS> ܘܫܰܪܺܝܘ ܠܡܶܬ݂ܒ݁ܰܣܳܡܽܘ <EOS>ܗܰܘ ܕ݁ܶܝܢ ܒ݁ܪܶܗ ܩܰܫܺܝܫܳܐ <EOS> ܒ݁ܰܩܪܺܝܬ݂ܳܐ ܗ̱ܘܳܐ <EOS> ܘܟ݂ܰܕ݂ ܐܶܬ݂ܳܐ<EOS>܁ ܘܰܩܪܶܒ݂ ܠܘܳܬ݂ ܒ݁ܰܝܬ݁ܳܐ ܫܡܰܥ ܩܳܠ ܙܡܳܪܳܐ ܕ݁ܣܰܓ݁ܺܝܶܐܐ̈ <EOS>ܘܰܩܪܳܐ ܠܚܰܕ݂ ܡܶܢ ܛܠܳܝܶܐ̈ <EOS> ܘܫܰܐܠܶܗ <EOS> ܡܳܢܰܘ ܗܳܢܳܐ <EOS>ܐܳܡܰܪ ܠܶܗ <EOS> ܐܰܚܽܘܟ݂ ܐܶܬ݂ܳܐ <EOS> ܘܰܩܛܰܠ ܐܰܒ݂ܽܘܟ݂ ܬ݁ܰܘܪܳܐ<EOS>ܕ݁ܦ݂ܶܛܡܳܐ ܕ݁ܟ݂ܰܕ݂ ܚܠܺܝܡ ܐܰܩܒ݁ܠܶܗ <EOS>ܘܰܪܓ݂ܶܙ <EOS> ܘܠܳܐ ܨܳܒ݂ܶܐ ܗ̱ܘܳܐ ܠܡܶܥܰܠ <EOS> ܘܰܢܦ݂ܰܩ ܐܰܒ݂ܽܘܗ̱ܝ ܒ݁ܥܳܐ<EOS>ܡܶܢܶܗ <EOS>ܗܽܘ ܕ݁ܶܝܢ ܐܶܡܰܪ ܠܰܐܒ݂ܽܘܗ̱ܝ <EOS> ܗܳܐ ܟ݁ܡܳܐ ܫܢܺܝܢ̈ ܁ ܦ݁ܳܠܰܚ ܐ̱ܢܳܐ<EOS>ܠܳܟ݂ ܥܰܒ݂ܕ݁ܽܘܬ݂ܳܐ <EOS> ܘܠܳܐ ܡܶܡܬ݂ܽܘܡ ܥܶܒ݂ܪܶܬ݂ ܦ݁ܽܘܩܕ݁ܳܢܳܟ݂ <EOS> ܘܡܶܢ ܡܬ݂ܽܘܡ ܓ݁ܰܕ݂ܝܳܐ<EOS>ܠܳܐ ܝܰܗ̱ܒ݂ܬ݁ ܠܺܝ ܕ݁ܶܐܬ݂ܒ݁ܰܣܰܡ ܥܰܡ ܪܳܚܡܰܝ̈ <EOS>ܠܗܳܢܳܐ ܕ݁ܶܝܢ ܒ݁ܪܳܟ݂ <EOS> ܟ݁ܰܕ݂ ܦ݁ܰܪܰܚ ܩܶܢܝܳܢܳܟ݂ ܥܰܡ ܙܳܢܝܳܬ݂ܳܐ̈<EOS><EOS> ܘܶܐܬ݂ܳܐ ܢܟ݂ܰܣܬ݁ ܠܶܗ ܬ݁ܰܘܪܳܐ ܕ݁ܦ݂ܶܛܡܳܐ <EOS>ܐܳܡܰܪ ܠܶܗ ܐܰܒ݂ܽܘܗ̱ܝ <EOS> ܒ݁ܶܪܝ ܐܰܢ̱ܬ݁ ܒ݁ܟ݂ܽܠܙܒ݂ܰܢ ܥܰܡܝ ܐܰܢ̱ܬ݁<EOS><EOS> ܘܟ݂ܽܠܡܶܕ݁ܶܡ ܕ݁ܺܝܠܝ <EOS> ܕ݁ܺܝܠܳܟ݂ ܗ̱ܽܘ <EOS>ܠܡܶܒ݂ܣܰܡ ܕ݁ܶܝܢ ܘܳܠܶܐ ܗ̱ܘܳܐ ܠܰܢ <EOS> ܘܰܠܡܶܚܕ݁ܳܐ <EOS> ܕ݁ܗܳܢܳܐ<EOS>ܐܰܚܽܘܟ݂ ܡܺܝܬ݂ܳܐ ܗܘܳܐ <EOS> ܘܰܚܝܳܐ <EOS> ܘܰܐܒ݁ܺܝܕ݂ܳܐ ܗܘܳܐ <EOS> ܘܶܐܫܬ݁ܟ݂ܰܚ <EOS>ܘܶܐܡܰܪ ܡܰܬ݂ܠܳܐ ܠܘܳܬ݂ ܬ݁ܰܠܡܺܝܕ݂ܰܘܗ̱ܝ̈ <EOS> ܓ݁ܰܒ݂ܪܳܐ ܚܰܕ݂ ܐܺܝܬ݂<EOS>ܗ̱ܘܳܐ ܥܰܬ݁ܺܝܪܳܐ <EOS> ܘܺܐܝܬ݂ ܗ̱ܘܳܐ ܠܶܗ ܪܰܒ݁ܰܝܬ݁ܳܐ <EOS> ܘܶܐܬ݂ܶܐܟ݂ܶܠܘ ܠܶܗ ܩܰܪܨܰܘܗ̱ܝ <EOS>ܕ݁ܩܶܢܝܳܢܶܗ ܡܦ݂ܰܪܰܚ <EOS>ܘܰܩܪܳܝܗ̱ܝ ܡܳܪܶܗ <EOS> ܘܶܐܡܰܪ ܠܶܗ <EOS> ܡܳܢܰܘ ܗܳܢܳܐ ܕ݁ܫܳܡܰܥ ܐ̱ܢܳܐ<EOS>ܥܠܰܝܟ݁ <EOS> ܗܰܒ݂ ܠܺܝ ܚܽܘܫܒ݁ܳܢܳܐ ܕ݁ܪܰܒ݁ܰܬ݂ ܒ݁ܰܝܬ݁ܽܘܬ݂ܳܟ݂ <EOS> ܠܳܐ ܓ݁ܶܝܪ ܡܶܫܟ݁ܰܚ ܐܰܢ̱ܬ݁<EOS>ܡܶܟ݁ܺܝܠ ܪܰܒ݁ܰܝܬ݁ܳܐ ܕ݁ܬ݂ܶܗܘܶܐ ܠܺܝ <EOS>ܐܳܡܰܪ ܗܰܘ ܪܰܒ݁ܰܝܬ݁ܳܐ ܒ݁ܢܰܦ݂ܫܶܗ <EOS> ܡܳܢܳܐ ܐܶܥܒ݁ܶܕ݂ <EOS> ܕ݁ܡܳܪܝ<EOS>ܫܳܩܶܠ ܠܳܗ ܡܶܢܝ ܪܰܒ݁ܰܬ݂ ܒ݁ܰܝܬ݁ܽܘܬ݂ܳܐ <EOS> ܕ݁ܶܐܚܦ݁ܽܘܪ ܠܳܐ ܡܶܫܟ݁ܰܚ ܐ̱ܢܳܐ <EOS> ܘܰܠܡܶܚܕ݁ܰܪ<EOS>ܒ݁ܳܗܶܬ݂ ܐ̱ܢܳܐ <EOS>ܝܶܕ݂ܥܶܬ݂ ܡܳܢܳܐ ܐܶܥܒ݁ܶܕ݂ ܕ݁ܡܳܐ ܕ݁ܢܶܦ݂ܩܶܬ݂ ܡܶܢ ܪܰܒ݁ܰܬ݂<EOS>ܒ݁ܰܝܬ݁ܽܘܬ݂ܳܐ ܢܩܰܒ݁ܠܽܘܢܳܢܝ ܒ݁ܒ݂ܳܬ݁ܰܝܗܽܘܢ̈ <EOS>ܘܰܩܪܳܐ ܚܰܕ݂ ܚܰܕ݂ ܡܶܢ ܚܰܝܳܒ݂ܶܐ̈ ܕ݁ܡܳܪܶܗ ܘܶܐܡܰܪ ܠܩܰܕ݂ܡܳܝܳܐ <EOS>ܟ݁ܡܳܐ ܚܰܝܳܒ݂ ܐܰܢ̱ܬ݁ ܠܡܳܪܝ <EOS>ܐܳܡܰܪ ܠܶܗ <EOS> ܡܳܐܐ ܡܰܬ݂ܪܝܳܢ̈ ܡܶܫܚܳܐ <EOS> ܐܳܡܰܪ ܠܶܗ <EOS> ܣܰܒ݂<EOS>ܟ݁ܬ݂ܳܒ݂ܳܟ݂ ܇ ܘܬ݂ܶܒ݂ ܒ݁ܰܥܓ݂ܰܠ ܟ݁ܬ݂ܽܘܒ݂ <EOS> ܚܰܡܫܺܝܢ ܡܰܬ݂ܪܝܳܢ̈ <EOS>ܘܶܐܡܰܪ ܠܰܐ̱ܚܪܺܢܳܐ <EOS> ܘܰܐܢ̱ܬ݁ <EOS> ܡܳܢܳܐ ܚܰܝܳܒ݂ ܐܰܢ̱ܬ݁ ܠܡܳܪܝ <EOS>ܐܳܡܰܪ ܠܶܗ <EOS> ܡܳܐܐ ܟ݁ܽܘܪܺܝܢ̈ ܚܶܛܶܐ̈ <EOS> ܐܳܡܰܪ ܠܶܗ <EOS> ܩܰܒ݁ܶܠ ܟ݁ܬ݂ܳܒ݂ܳܟ݂ ܇ ܘܬ݂ܶܒ݂<EOS>ܟ݁ܬ݂ܽܘܒ݂ <EOS> ܬ݁ܡܳܢܺܐܝܢ ܟ݁ܽܘܪܺܝܢ̈ <EOS>ܘܫܰܒ݁ܰܚ ܡܳܪܰܢ ܠܪܰܒ݁ܰܝܬ݁ܳܐ ܕ݁ܥܰܘܠܳܐ <EOS> ܕ݁ܚܰܟ݁ܺܝܡܳܐܝܺܬ݂ ܥܒ݂ܰܕ݂ <EOS>ܒ݁ܢܰܘܗ̱ܝ̈ ܓ݁ܶܝܪ ܕ݁ܥܳܠܡܳܐ ܗܳܢܳܐ ܚܰܟ݁ܺܝܡܺܝܢ ܐܶܢܽܘܢ ܡܶܢ ܒ݁ܢܰܘܗ̱ܝ̈ ܕ݁ܢܽܘܗܪܳܐ<EOS>ܒ݁ܫܰܪܒ݁ܰܬ݂ܗܽܘܢ ܗܳܕ݂ܶܐ <EOS>ܘܳܐܦ݂ ܐܶܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܰܥܒ݂ܶܕ݂ܘ ܠܟ݂ܽܘܢ ܪܳܚܡܶܐ̈<EOS>ܡܶܢ ܡܳܡܽܘܢܳܐ ܗܳܢܳܐ ܕ݁ܥܰܘܠܳܐ <EOS> ܕ݁ܡܳܐ ܕ݁ܰܓ݂ܡܰܪ ܢܩܰܒ݁ܠܽܘܢܳܟ݂ܽܘܢ ܒ݁ܰܡܛܰܠܰܝܗܽܘܢ̈<EOS>ܕ݁ܰܠܥܳܠܰܡ <EOS>ܡܰܢ ܕ݁ܰܒ݂ܩܰܠܺܝܠ ܡܗܰܝܡܰܢ ܁ ܐܳܦ݂ ܒ݁ܣܰܓ݁ܺܝ <EOS> ܡܗܰܝܡܰܢ ܗ̱ܽܘ <EOS>ܘܡܰܢ ܕ݁ܰܒ݂ܩܰܠܺܝܠ ܥܰܘܳܠ ܁ ܐܳܦ݂ ܒ݁ܣܰܓ݁ܺܝ <EOS> ܥܰܘܳܠ ܗ̱ܽܘ <EOS>ܐܶܢ ܗܳܟ݂ܺܝܠ ܒ݁ܡܳܡܽܘܢܳܐ ܕ݁ܥܰܘܠܳܐ ܡܗܰܝܡܢܶܐ̈ ܠܳܐ ܗܘܰܝܬ݁ܽܘܢ<EOS>ܫܪܳܪܳܐ ܠܟ݂ܽܘܢ <EOS> ܡܰܢܽܘ ܡܗܰܝܡܶܢ <EOS>ܘܶܐܢ ܒ݁ܰܕ݂ܠܳܐ ܕ݁ܺܝܠܟ݂ܽܘܢ ܠܳܐ ܐܶܫܬ݁ܟ݂ܰܚܬ݁ܽܘܢ ܡܗܰܝܡܢܶܐ̈<EOS>ܕ݁ܺܝܠܟ݂ܽܘܢ <EOS> ܡܰܢܽܘ ܢܶܬ݁ܶܠ ܠܟ݂ܽܘܢ<EOS>ܠܰܝܬ݁ ܥܰܒ݂ܕ݁ܳܐ ܕ݁ܡܶܫܟ݁ܰܚ ܠܰܬ݂ܪܶܝܢ̈ ܡܳܪܰܘܳܢ̈ ܠܡܶܦ݂ܠܰܚ <EOS> ܐܰܘ<EOS>ܓ݁ܶܝܪ ܠܚܰܕ݂ ܢܶܣܢܶܐ <EOS> ܘܠܰܐ̱ܚܪܺܢܳܐ ܢܶܪܚܰܡ <EOS> ܐܰܘ ܠܚܰܕ݂ ܢܝܰܩܰܪ <EOS> ܘܠܰܐ̱ܚܪܺܢܳܐ ܢܫܽܘܛ <EOS>ܠܳܐ ܡܶܫܟ݁ܚܺܝܢ ܐܢ̱ܬ݁ܽܘܢ ܠܡܶܦ݂ܠܰܚ ܠܰܐܠܳܗܳܐ ܘܰܠܡܳܡܽܘܢܳܐ<EOS>ܦ݁ܪܺܝܫܶܐ̈ ܕ݁ܶܝܢ ܟ݁ܰܕ݂ ܫܡܰܥܘ ܗܳܠܶܝܢ ܟ݁ܽܠܗܶܝܢ ܡܶܛܽܠ<EOS>ܕ݁ܪܳܚܡܺܝܢ ܗ̱ܘܰܘ ܟ݁ܶܣܦ݁ܳܐ <EOS> ܡܡܰܝܩܺܝܢ ܗ̱ܘܰܘ ܒ݁ܶܗ <EOS>ܝܶܫܽܘܥ ܕ݁ܶܝܢ ܐܶܡܰܪ ܠܗܽܘܢ ܁ ܐܰܢ̱ܬ݁ܽܘܢ ܐܶܢܽܘܢ ܕ݁ܰܡܙܰܕ݁ܩܺܝܢ<EOS>ܢܰܦ݂ܫܗܽܘܢ ܩܕ݂ܳܡ ܒ݁ܢܰܝ̈ ܐ̱ܢܳܫܳܐ <EOS> ܐܰܠܳܗܳܐ ܕ݁ܶܝܢ ܝܳܕ݂ܰܥ ܠܶܒ݁ܰܘܳܬ݂ܟ݂ܽܘܢ̈ <EOS> ܕ݁ܡܶܕ݁ܶܡ<EOS>ܕ݁ܪܳܡ ܒ݁ܶܝܬ݂ ܒ݁ܢܰܝܢܳܫܳܐ̈ ܩܕ݂ܳܡ ܐܰܠܳܗܳܐ ܢܕ݂ܺܝܕ݂ ܗ̱ܽܘ<EOS>ܢܳܡܽܘܣܳܐ ܘܰܢܒ݂ܺܝܶܐ̈ ܥܕ݂ܰܡܳܐ ܠܝܽܘܚܰܢܳܢ <EOS> ܡܶܢ ܗܳܝܕ݁ܶܝܢ<EOS>ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܡܶܣܬ݁ܰܒ݁ܪܳܐ <EOS> ܘܟ݂ܽܠ ܠܳܗ ܚܳܒ݂ܶܨ ܕ݁ܢܶܥܽܘܠ <EOS>ܦ݁ܫܺܝܩ ܗ̱ܽܘ ܕ݁ܶܝܢ ܕ݁ܰܫܡܰܝܳܐ ܘܰܐܪܥܳܐ ܢܶܥܒ݁ܪܽܘܢ ܐܰܘ<EOS>ܐܳܬ݂ܽܘܬ݂ܳܐ ܚܕ݂ܳܐ ܡܶܢ ܢܳܡܽܘܣܳܐ ܬ݁ܶܥܒ݁ܰܪ<EOS>ܟ݁ܽܠ ܡܰܢ ܕ݁ܫܳܪܶܐ ܐܰܢ̱ܬ݁ܬ݂ܶܗ ܘܢܳܣܶܒ݂ ܐ̱ܚܪܺܬ݂ܳܐ <EOS> ܓ݁ܳܐܰܪ <EOS>ܘܟ݂ܽܠ ܡܰܢ ܕ݁ܢܳܣܶܒ݂ ܫܒ݂ܺܝܩܬ݁ܳܐ ܓ݁ܳܐܰܪ<EOS>ܓ݁ܰܒ݂ܪܳܐ ܕ݁ܶܝܢ ܚܰܕ݂ ܥܰܬ݁ܺܝܪܳܐ ܐܺܝܬ݂ ܗ̱ܘܳܐ ܘܠܳܒ݂ܶܫ ܗ̱ܘܳܐ<EOS>ܒ݁ܽܘܨܳܐ ܘܰܐܪܓ݁ܘܳܢܳܐ <EOS> ܘܟ݂ܽܠܝܽܘܡ ܡܶܬ݂ܒ݁ܰܣܡܺܝܢ ܗ̱ܘܳܐ ܓ݁ܰܐܝܳܐܝܺܬ݂ <EOS>ܘܡܶܣܟ݁ܺܢܳܐ ܚܰܕ݂ ܐܺܝܬ݂ ܗ̱ܘܳܐ ܁ ܕ݁ܰܫܡܶܗ ܠܳܥܳܙܰܪ <EOS> ܘܰܪܡܶܐ ܗ̱ܘܳܐ<EOS>ܠܘܳܬ݂ ܬ݁ܰܪܥܶܗ ܕ݁ܗܰܘ ܥܰܬ݁ܺܝܪܳܐ <EOS> ܟ݁ܰܕ݂ ܡܡܰܚܰܝ ܒ݁ܫܽܘܚܢܶܐ̈ <EOS>ܘܡܶܬ݂ܝܰܐܰܒ݂ ܗ̱ܘܳܐ ܕ݁ܢܶܡܠܶܐ ܟ݁ܰܪܣܶܗ ܡܶܢ ܦ݁ܰܪܬ݁ܽܘܬ݂ܶܐ̈<EOS>ܕ݁ܢܳܦ݂ܠܺܝܢ ܡܶܢ ܦ݁ܳܬ݂ܽܘܪܶܗ ܕ݁ܗܰܘ ܥܰܬ݁ܺܝܪܳܐ <EOS> ܐܶܠܳܐ ܐܳܦ݂ ܟ݁ܰܠܒ݁ܶܐ̈ ܐܳܬ݂ܶܝܢ ܗ̱ܘܰܘ <EOS>ܡܠܰܚܟ݂ܺܝܢ ܫܽܘܚܢܰܘܗ̱ܝ̈ <EOS>ܗܘܳܐ ܕ݁ܶܝܢ ܘܡܺܝܬ݂ ܗܰܘ ܡܶܣܟ݁ܺܢܳܐ ܘܰܐܘܒ݁ܠܽܘܗ̱ܝ ܡܰܠܰܐܟ݂ܶܐ̈<EOS>ܠܥܽܘܒ݁ܶܗ ܕ݁ܰܐܒ݂ܪܳܗܳܡ <EOS> ܐܳܦ݂ ܗܰܘ ܕ݁ܶܝܢ ܥܰܬ݁ܺܝܪܳܐ ܡܺܝܬ݂ <EOS> ܘܶܐܬ݂ܩܒ݂ܰܪ <EOS>ܘܟ݂ܰܕ݂ ܡܶܫܬ݁ܰܢܰܩ ܒ݁ܰܫܝܽܘܠ ܐܰܪܺܝܡ ܥܰܝܢܰܘܗ̱ܝ̈ ܡܶܢ ܪܽܘܚܩܳܐ<EOS>ܘܰܚܙܳܐ ܠܰܐܒ݂ܪܳܗܳܡ ܘܰܠܠܳܥܳܙܰܪ ܒ݁ܥܽܘܒ݁ܶܗ <EOS>ܘܰܩܪܳܐ ܒ݁ܩܳܠܳܐ ܪܳܡܳܐ <EOS> ܘܶܐܡܰܪ <EOS> ܐܳܒ݂ܝ ܁ ܐܰܒ݂ܪܳܗܳܡ <EOS>ܐܶܬ݂ܪܰܚܰܡ ܥܠܰܝ <EOS> ܘܫܰܕ݁ܰܪ ܠܠܳܥܳܙܰܪ <EOS> ܕ݁ܢܶܨܒ݁ܽܘܥ ܪܺܝܫ ܨܶܒ݂ܥܶܗ ܒ݁ܡܰܝܳܐ̈ ܘܰܢܪܰܛܶܒ݂<EOS>ܠܺܝ ܠܶܫܳܢܝ ܇ ܕ݁ܗܳܐ ܡܶܫܬ݁ܰܢܰܩ ܐ̱ܢܳܐ ܒ݁ܫܰܠܗܶܒ݂ܺܝܬ݂ܳܐ ܗܳܕ݂ܶܐ <EOS>ܐܳܡܰܪ ܠܶܗ ܐܰܒ݂ܪܳܗܳܡ <EOS> ܒ݁ܶܪܝ ܐܶܬ݁ܕ݁ܰܟ݂̱ܪ ܕ݁ܩܰܒ݁ܶܠܬ݁<EOS>ܛܳܒ݂ܳܬ݂ܳܟ݂̈ ܒ݁ܚܰܝܰܝܟ݁̈ <EOS> ܘܠܳܥܳܙܰܪ ܒ݁ܺܝܫܳܬ݂ܶܗ̈ <EOS> ܘܗܳܫܳܐ ܁ ܗܳܐ ܡܶܬ݁ܬ݁ܢܺܝܚ ܗܳܪܟ݁ܳܐ<EOS><EOS> ܘܰܐܢ̱ܬ݁ ܡܶܫܬ݁ܰܢܰܩ <EOS>ܘܥܰܡ ܗܳܠܶܝܢ ܟ݁ܽܠܗܶܝܢ ܗܰܘܬ݂ܳܐ ܪܰܒ݁ܬ݂ܳܐ ܣܺܝܡܳܐ ܒ݁ܰܝܢܰܝܢ<EOS>ܘܰܠܟ݂ܽܘܢ <EOS> ܕ݁ܰܐܝܠܶܝܢ ܕ݁ܨܳܒ݂ܶܝܢ ܡܶܟ݁ܳܐ ܕ݁ܢܶܥܒ݁ܪܽܘܢ ܠܘܳܬ݂ܟ݂ܽܘܢ <EOS> ܠܳܐ ܢܶܫܟ݁ܚܽܘܢ <EOS>ܘܳܐܦ݂ܠܳܐ ܕ݁ܡܶܢ ܬ݁ܰܡܳܢ ܢܶܥܒ݁ܪܽܘܢ ܠܘܳܬ݂ܰܢ <EOS>ܐܳܡܰܪ ܠܶܗ <EOS> ܡܳܕ݂ܶܝܢ ܒ݁ܳܥܶܐ ܐ̱ܢܳܐ ܡܶܢܳܟ݂ ܐܳܒ݂ܝ<EOS>ܕ݁ܰܬ݂ܫܰܕ݁ܪܺܝܘܗ̱ܝ ܠܒ݂ܶܝܬ݂ ܐܳܒ݂ܝ <EOS>ܚܰܡܫܳܐ ܓ݁ܶܝܪ ܐܰܚܺܝܢ̈ ܐܺܝܬ݂ ܠܺܝ <EOS> ܢܺܐܙܰܠ ܁ ܢܣܰܗܶܕ݂ ܐܶܢܽܘܢ<EOS>ܕ݁ܠܳܐ ܐܳܦ݂ ܗܶܢܽܘܢ ܢܺܐܬ݂ܽܘܢ ܠܕ݂ܽܘܟ݁ܬ݂ܳܐ ܗܳܕ݂ܶܐ ܕ݁ܬ݂ܰܫܢܺܝܩܳܐ <EOS>ܐܳܡܰܪ ܠܶܗ ܐܰܒ݂ܪܳܗܳܡ <EOS> ܐܺܝܬ݂ ܠܗܽܘܢ ܡܽܘܫܶܐ ܘܰܢܒ݂ܺܝܶܐ̈<EOS>ܢܶܫܡܥܽܘܢ ܐܶܢܽܘܢ <EOS>ܗܽܘ ܕ݁ܶܝܢ ܐܶܡܰܪ ܠܶܗ <EOS> ܠܳܐ ܐܳܒ݂ܝ ܅ ܐܰܒ݂ܪܳܗܳܡ <EOS> ܐܶܠܳܐ ܐܶܢ<EOS>ܐ̱ܢܳܫ ܡܶܢ ܡܺܝܬ݂ܶܐ̈ ܢܺܐܙܰܠ ܠܘܳܬ݂ܗܽܘܢ <EOS> ܬ݁ܳܝܒ݁ܺܝܢ <EOS>ܐܳܡܰܪ ܠܶܗ ܐܰܒ݂ܪܳܗܳܡ <EOS> ܐܶܢ ܠܡܽܘܫܶܐ ܘܠܰܢܒ݂ܺܝܶܐ̈ ܠܳܐ ܫܳܡܥܺܝܢ<EOS>ܐܳܦ݂ ܠܳܐ ܐܶܢ ܐ̱ܢܳܫ ܡܶܢ ܡܺܝܬ݂ܶܐ̈ ܢܩܽܘܡ <EOS> ܡܗܰܝܡܢܺܝܢ ܠܶܗ<EOS>ܘܶܐܡܰܪ ܗ̱ܘܳܐ ܝܶܫܽܘܥ ܠܬ݂ܰܠܡܺܝܕ݂ܰܘܗ̱ܝ̈ <EOS> ܠܳܐ ܡܶܫܟ݁ܚܳܐ ܕ݁ܠܳܐ<EOS>ܢܺܐܬ݂ܽܘܢ ܡܰܟ݂ܫܽܘܠܶܐ̈ <EOS> ܘܳܝ ܕ݁ܶܝܢ ܠܗܰܘ ܕ݁ܒ݂ܺܐܝܕ݂ܶܗ ܢܺܐܬ݂ܽܘܢ <EOS>ܦ݁ܰܩܳܚ ܗ̱ܘܳܐ ܠܶܗ <EOS> ܐܶܠܽܘ ܪܰܚܝܳܐ ܕ݁ܰܚܡܳܪܳܐ ܬ݁ܰܠܝܳܐ ܒ݁ܨܰܘܪܶܗ ܁<EOS>ܘܰܫܕ݂ܶܐ ܒ݁ܝܰܡܳܐ ܐܰܘ ܕ݁ܢܰܟ݂ܫܶܠ ܠܚܰܕ݂ ܡܶܢ ܗܳܠܶܝܢ ܙܥܽܘܪܶܐ̈ <EOS>ܐܶܙܕ݁ܰܗ̱ܪܘ ܒ݁ܢܰܦ݂ܫܟ݂ܽܘܢ <EOS> ܐܶܢ ܢܶܚܛܶܐ ܐܰܚܽܘܟ݂ <EOS> ܟ݁ܐܺܝ ܒ݁ܶܗ <EOS>ܘܶܐܢ ܬ݁ܳܐܶܒ݂ <EOS> ܫܒ݂ܽܘܩ ܠܶܗ <EOS>ܘܶܐܢ ܫܒ݂ܰܥ ܙܰܒ݂ܢܺܝܢ̈ ܒ݁ܝܰܘܡܳܐ ܢܰܣܟ݁ܶܠ ܒ݁ܳܟ݂ ܘܰܫܒ݂ܰܥ<EOS>ܙܰܒ݂ܢܺܝܢ̈ ܒ݁ܝܰܘܡܳܐ ܢܶܬ݂ܦ݁ܢܶܐ ܠܘܳܬ݂ܳܟ݂ ܘܢܺܐܡܰܪ ܕ݁ܬ݂ܳܐܶܒ݂ ܐ̱ܢܳܐ <EOS> ܫܒ݂ܽܘܩ ܠܶܗ<EOS>ܘܶܐܡܰܪܘ ܫܠܺܝܚܶܐ̈ ܠܡܳܪܰܢ ܁ ܐܰܘܣܶܦ݂ ܠܰܢ ܗܰܝܡܳܢܽܘܬ݂ܳܐ <EOS>ܐܳܡܰܪ ܠܗܽܘܢ ܁ ܐܶܢ ܐܺܝܬ݂ ܗ̱ܘܳܬ݂ ܠܟ݂ܽܘܢ ܗܰܝܡܳܢܽܘܬ݂ܳܐ ܁ ܐܰܝܟ݂<EOS>ܦ݁ܪܶܕ݁ܬ݁ܳܐ ܕ݁ܚܰܪܕ݁ܠܳܐ ܐܳܡܪܺܝܢ ܗ̱ܘܰܝܬ݁ܽܘܢ ܠܬ݂ܽܘܬ݂ܳܐ ܗܳܢܳܐ ܁ ܕ݁ܶܐܬ݂ܥܰܩ̱ܪ<EOS>ܘܶܐܬ݂ܢܰܨܒ݁ ܒ݁ܝܰܡܳܐ <EOS> ܘܡܶܫܬ݁ܡܰܥ ܗ̱ܘܳܐ ܠܟ݂ܽܘܢ<EOS>ܡܰܢܽܘ ܕ݁ܶܝܢ ܡܶܢܟ݂ܽܘܢ ܕ݁ܺܐܝܬ݂ ܠܶܗ ܥܰܒ݂ܕ݁ܳܐ <EOS> ܕ݁ܕ݂ܳܒ݂ܰܪ<EOS>ܦ݁ܰܕ݁ܳܢܳܐ ܐܰܘ ܕ݁ܪܳܥܶܐ ܥܳܢܳܐ ܇ ܘܶܐܢ ܢܺܐܬ݂ܶܐ ܡܶܢ ܚܰܩܠܳܐ ܇ ܐܳܡܰܪ ܠܶܗ ܡܶܚܕ݂ܳܐ <EOS>ܥܒ݂ܰܪ ܐܶܣܬ݁ܰܡ̱ܟ݁ <EOS>ܐܶܠܳܐ ܐܳܡܰܪ ܠܶܗ <EOS> ܛܰܝܶܒ݂ ܠܺܝ ܡܶܕ݁ܶܡ ܕ݁ܰܐܚܫܶܡ <EOS> ܘܰܐܣܽܘܪ<EOS>ܚܰܨܰܝܟ݁̈ ܁ ܫܰܡܶܫܰܝܢܝ <EOS> ܥܕ݂ܰܡܳܐ ܕ݁ܶܐܠܥܰܣ ܘܶܐܫܬ݁ܶܐ ܘܒ݂ܳܬ݂ܰܪܟ݁ܶܢ ܐܳܦ݂ ܐܰܢ̱ܬ݁<EOS>ܬ݁ܶܠܥܰܣ ܘܬ݂ܶܫܬ݁ܶܐ <EOS>ܠܡܳܐ ܛܰܝܒ݁ܽܘܬ݂ܶܗ ܡܩܰܒ݁ܶܠ ܕ݁ܗܰܘ ܥܰܒ݂ܕ݁ܳܐ ܁ ܕ݁ܰܥܒ݂ܰܕ݂ ܡܶܕ݁ܶܡ<EOS>ܕ݁ܶܐܬ݂ܦ݁ܩܶܕ݂ ܠܶܗ ܠܳܐ ܣܳܒ݂ܰܪ ܐ̱ܢܳܐ <EOS>ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܁ ܡܳܐ ܕ݁ܰܥܒ݂ܰܕ݁ܬ݁ܽܘܢ ܟ݁ܽܠܗܶܝܢ<EOS>ܐܰܝܠܶܝܢ ܕ݁ܰܦ݂ܩܺܝܕ݂ܳܢ̈ ܠܟ݂ܽܘܢ ܐܶܡܰܪܘ <EOS> ܕ݁ܥܰܒ݂ܕ݁ܶܐ̈ ܚܢܰܢ ܒ݁ܰܛܺܝܠܶܐ̈ <EOS> ܕ݁ܡܶܕ݁ܶܡ<EOS>ܕ݁ܚܰܝܳܒ݂ܺܝܢ ܗ̱ܘܰܝܢ ܠܡܶܥܒ݁ܰܕ݂ ܥܒ݂ܰܕ݂ܢ<EOS>ܘܰܗܘܳܐ ܕ݁ܟ݂ܰܕ݂ ܐܳܙܶܠ ܝܶܫܽܘܥ ܠܽܐܘܪܺܫܠܶܡ ܥܳܒ݂ܰܪ ܗ̱ܘܳܐ ܒ݁ܶܝܬ݂<EOS>ܫܳܡܪܳܝܶܐ̈ ܠܰܓ݂ܠܺܝܠܳܐ <EOS>ܘܟ݂ܰܕ݂ ܩܰܪܺܝܒ݂ ܠܡܶܥܰܠ ܠܰܩܪܺܝܬ݂ܳܐ ܚܕ݂ܳܐ ܐܰܪܥܽܘܗ̱ܝ ܥܶܣܪܳܐ<EOS>ܐ̱ܢܳܫܺܝܢ̈ ܓ݁ܰܪܒ݁ܶܐ̈ <EOS> ܘܩܳܡܘ ܡܶܢ ܪܽܘܚܩܳܐ <EOS>ܘܰܐܪܺܝܡܘ ܩܳܠܗܽܘܢ <EOS> ܘܳܐܡܪܺܝܢ <EOS> ܪܰܒ݁ܰܢ ܁ ܝܶܫܽܘܥ ܐܶܬ݂ܪܰܚܰܡ<EOS>ܥܠܰܝܢ <EOS>ܘܟ݂ܰܕ݂ ܚܙܳܐ ܐܶܢܽܘܢ <EOS> ܐܶܡܰܪ ܠܗܽܘܢ <EOS> ܙܶܠܘ ܚܰܘܰܘ ܢܰܦ݂ܫܟ݂ܽܘܢ<EOS>ܠܟ݂ܳܗܢܶܐ̈ <EOS> ܘܟ݂ܰܕ݂ ܐܳܙܺܠ̱ܝܢ <EOS> ܐܶܬ݁ܕ݁ܰܟ݁ܺܝܘ <EOS>ܚܰܕ݂ ܕ݁ܶܝܢ ܡܶܢܗܽܘܢ ܁ ܟ݁ܰܕ݂ ܚܙܳܐ ܕ݁ܶܐܬ݁ܕ݁ܰܟ݁ܺܝ <EOS> ܗܦ݂ܰܟ݂ ܠܶܗ <EOS>ܘܰܒ݂ܩܳܠܳܐ ܪܳܡܳܐ ܡܫܰܒ݁ܰܚ ܗ̱ܘܳܐ ܠܰܐܠܳܗܳܐ<EOS>ܘܰܢܦ݂ܰܠ ܥܰܠ ܐܰܦ݁ܰܘܗ̱ܝ̈ ܩܕ݂ܳܡ ܪܶܓ݂ܠܰܘܗ̱ܝ̈ ܕ݁ܝܶܫܽܘܥ <EOS> ܟ݁ܰܕ݂<EOS>ܡܰܘܕ݁ܶܐ ܠܶܗ <EOS> ܘܗܽܘ ܗܳܢܳܐ <EOS> ܫܳܡܪܳܝܳܐ ܗܘܳܐ <EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ <EOS> ܠܳܐ ܗ̱ܘܳܐ ܥܶܣܪܳܐ ܗܳܘܶܝܢ<EOS>ܗܳܠܶܝܢ ܕ݁ܶܐܬ݁ܕ݁ܰܟ݁ܺܝܘ ܐܰܝܟ݁ܳܐ ܐܶܢܽܘܢ ܬ݁ܶܫܥܳܐ <EOS>ܠܡܳܐ ܦ݁ܪܰܫܘ ܕ݁ܢܺܐܬ݂ܽܘܢ ܢܶܬ݁ܠܽܘܢ ܬ݁ܶܫܒ݁ܽܘܚܬ݁ܳܐ ܠܰܐܠܳܗܳܐ<EOS>ܐܶܠܳܐ ܗܳܢܳܐ ܕ݁ܡܶܢ ܥܰܡܳܐ ܗ̱ܘ ܢܽܘܟ݂ܪܳܝܳܐ <EOS>ܘܶܐܡܰܪ ܠܶܗ <EOS> ܩܽܘܡ ܙܶܠ ܁ ܗܰܝܡܳܢܽܘܬ݂ܳܟ݂ ܐܰܚܝܰܬ݂ܳܟ݂ <EOS>ܘܟ݂ܰܕ݂ ܫܰܐܠܽܘܗ̱ܝ ܠܝܶܫܽܘܥ ܡܶܢ ܦ݁ܪܺܝܫܶܐ̈ ܐܶܡܰܬ݂ܝ ܐܳܬ݂ܝܳܐ<EOS>ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܥܢܳܐ <EOS> ܘܶܐܡܰܪ ܠܗܽܘܢ <EOS> ܠܳܐ ܐܳܬ݂ܝܳܐ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܒ݁ܰܢܛܽܘܪܳܬ݂ܳܐ̈ <EOS>ܘܠܳܐ ܐܳܡܪܺܝܢ <EOS> ܗܳܐ ܗܳܪܟ݁ܳܐ ܗ̱ܝ <EOS> ܘܗܳܐ ܗܳܪ ܬ݁ܰܡܳܢ ܗ̱ܺܝ <EOS> ܗܳܐ<EOS>ܓ݁ܶܝܪ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS> ܠܓ݂ܰܘ ܡܶܢܟ݂ܽܘܢ ܗ̱ܺܝ<EOS>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ <EOS> ܢܺܐܬ݂ܽܘܢ ܝܰܘܡܳܬ݂ܳܐ̈<EOS>ܕ݁ܬ݂ܶܬ݂ܪܰܓ݂ܪܓ݂ܽܘܢ ܠܡܶܚܙܳܐ ܚܰܕ݂ ܡܶܢ ܝܰܘܡܳܬ݂ܳܐ̈ ܕ݁ܰܒ݂ܪܶܗ ܕ݁ܐ̱ܢܳܫܳܐ <EOS> ܘܠܳܐ ܬ݁ܶܚܙܽܘܢ<EOS><EOS>ܘܶܐܢ ܢܺܐܡܪܽܘܢ ܠܟ݂ܽܘܢ <EOS> ܗܳܐ ܗܳܪܟ݁ܳܐ ܗ̱ܘ ܁ ܘܗܳܐ ܗܳܪ ܬ݁ܰܡܳܢ<EOS>ܗ̱ܽܘ <EOS> ܠܳܐ ܬ݁ܺܐܙܽܠ̱ܘܢ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܒ݂ܰܪܩܳܐ ܒ݁ܳܪܶܩ ܡܶܢ ܫܡܰܝܳܐ ܘܟ݂ܽܠܶܗ<EOS>ܬ݁ܚܶܝܬ݂ ܫܡܰܝܳܐ ܡܰܢܗܰܪ ܗܳܟ݂ܰܢܳܐ ܢܶܗܘܶܐ ܒ݁ܪܶܗ ܕ݁ܐ̱ܢܳܫܳܐ ܒ݁ܝܰܘܡܶܗ <EOS>ܠܽܘܩܕ݂ܰܡ ܕ݁ܶܝܢ ܁ ܥܬ݂ܺܝܕ݂ ܗ̱ܽܘ ܕ݁ܢܶܚܰܫ ܣܰܓ݁ܺܝܳܐܬ݂ܳܐ̈<EOS>ܘܢܶܣܬ݁ܠܶܐ ܡܶܢ ܫܰܪܒ݁ܬ݂ܳܐ ܗܳܕ݂ܶܐ<EOS>ܘܰܐܝܟ݁ܰܢܳܐ ܕ݁ܰܗܘܳܐ ܒ݁ܝܰܘܡܳܬ݂ܶܗ̈ ܕ݁ܢܽܘܚ ܗܳܟ݂ܰܢܳܐ ܢܶܗܘܶܐ<EOS>ܒ݁ܝܰܘܡܳܬ݂ܶܗ̈ ܕ݁ܰܒ݂ܪܶܗ ܕ݁ܐ̱ܢܳܫܳܐ <EOS>ܕ݁ܳܐܟ݂ܠܺܝܢ ܗ̱ܘܰܘ ܘܫܳܬ݂ܶܝܢ ܇ ܘܢܳܣܒ݁ܺܝܢ ܢܶܫܶܐ̈ <EOS> ܘܝܳܗܒ݁ܺܝܢ<EOS>ܠܓ݂ܰܒ݂ܪܶܐ̈ ܇ ܥܕ݂ܰܡܳܐ ܠܝܰܘܡܳܐ ܕ݁ܥܰܠ ܢܽܘܚ ܠܟ݂ܶܘܶܝܠܳܐ ܘܶܐܬ݂ܳܐ ܛܰܘܦ݂ܳܢܳܐ <EOS>ܘܰܐܘܒ݁ܶܕ݂ ܠܟ݂ܽܠ ܐ̱ܢܳܫ<EOS>ܘܰܐܝܟ݁ܰܢܳܐ ܬ݁ܽܘܒ݂ ܕ݁ܰܗܘܳܐ ܒ݁ܝܰܘܡܳܬ݂ܶܗ̈ ܕ݁ܠܽܘܛ ܕ݁ܳܐܟ݂ܠܺܝܢ<EOS>ܗ̱ܘܰܘ ܘܫܳܬ݂ܶܝܢ ܘܙܳܒ݂ܢܺܝܢ ܘܰܡܙܰܒ݁ܢܺܝܢ ܘܢܳܨܒ݁ܺܝܢ ܗ̱ܘܰܘ ܘܒ݂ܳܢܶܝܢ<EOS>ܒ݁ܝܰܘܡܳܐ ܕ݁ܶܝܢ ܁ ܕ݁ܰܢܦ݂ܰܩ ܠܽܘܛ ܡܶܢ ܣܕ݂ܽܘܡ ܐܰܡܛܰܪ ܡܳܪܝܳܐ<EOS>ܢܽܘܪܳܐ ܘܟ݂ܶܒ݂ܪܺܝܬ݂ܳܐ ܡܶܢ ܫܡܰܝܳܐ ܘܰܐܘܒ݁ܶܕ݂ ܠܟ݂ܽܠܗܽܘܢ <EOS>ܗܳܟ݂ܰܢܳܐ ܢܶܗܘܶܐ ܒ݁ܝܰܘܡܳܐ ܕ݁ܡܶܬ݂ܓ݁ܠܶܐ ܒ݁ܪܶܗ ܕ݁ܐ̱ܢܳܫܳܐ<EOS>ܒ݁ܗܰܘ ܝܰܘܡܳܐ ܁ ܡܰܢ ܕ݁ܒ݂ܶܐܓ݁ܳܪܳܐ ܗ̱ܘ ܘܡܳܐܢܰܘܗ̱ܝ̈ ܒ݁ܒ݂ܰܝܬ݁ܳܐ<EOS>ܠܳܐ ܢܶܚܽܘܬ݂ ܕ݁ܢܶܫܩܽܘܠ ܐܶܢܽܘܢ <EOS> ܘܡܰܢ ܕ݁ܰܒ݂ܚܰܩܠܳܐ ܗ̱ܘ ܠܳܐ ܢܶܬ݂ܗܦ݂ܶܟ݂ ܠܒ݂ܶܣܬ݁ܪܶܗ<EOS><EOS>ܐܶܬ݁ܕ݁ܰܟ݂̱ܪܘ ܠܰܐܢ̱ܬ݁ܬ݂ܶܗ ܕ݁ܠܽܘܛ <EOS>ܡܰܢ ܕ݁ܨܳܒ݂ܶܐ ܕ݁ܢܰܚܶܐ ܢܰܦ݂ܫܶܗ <EOS> ܢܰܘܒ݁ܕ݂ܺܝܗ <EOS> ܘܡܰܢ ܕ݁ܢܰܘܒ݁ܶܕ݂<EOS>ܢܰܦ݂ܫܶܗ ܢܰܚܶܝܗ<EOS>ܐܳܡܰܪ ܐ̱ܢܳܐ ܠܟ݂ܽܘܢ ܁ ܕ݁ܰܒ݂ܗܰܘ ܠܺܠܝܳܐ ܬ݁ܪܶܝܢ̈ ܢܶܗܘܽܘܢ<EOS>ܒ݁ܰܚܕ݂ܳܐ ܥܰܪܣܳܐ <EOS> ܚܰܕ݂ ܢܶܬ݁ܕ݁ܒ݂ܰܪ <EOS> ܘܰܐ̱ܚܪܺܢܳܐ ܢܶܫܬ݁ܒ݂ܶܩ <EOS>ܬ݁ܰܪܬ݁ܶܝܢ̈ ܢܶܗܘܝܳܢ̈ ܛܳܚܢܳܢ̈ ܐܰܟ݂ܚܕ݂ܳܐ <EOS> ܚܕ݂ܳܐ ܬ݁ܶܬ݁ܕ݁ܒ݂ܰܪ <EOS>ܘܰܐ̱ܚܪܺܬ݂ܳܐ ܬ݁ܶܫܬ݁ܒ݂ܶܩ <EOS>ܬ݁ܪܶܝܢ̈ ܢܶܗܘܽܘܢ ܒ݁ܚܰܩܠܳܐ <EOS> ܚܰܕ݂ ܢܶܬ݁ܕ݁ܒ݂ܰܪ <EOS> ܘܰܐ̱ܚܪܺܢܳܐ<EOS>ܢܶܫܬ݁ܒ݂ܶܩ<EOS>ܥܢܰܘ <EOS> ܘܳܐܡܪܺܝܢ ܠܶܗ <EOS> ܠܰܐܝܟ݁ܳܐ ܡܳܪܰܢ ܅ ܐܳܡܰܪ ܠܗܽܘܢ <EOS> ܐܰܝܟ݁ܳܐ<EOS>ܕ݁ܦ݂ܰܓ݂ܪܳܐ <EOS> ܬ݁ܰܡܳܢ ܢܶܬ݂ܟ݁ܰܢܫܽܘܢ ܢܶܫܪܶܐ̈<EOS>ܐܶܡܰܪ ܠܗܽܘܢ ܕ݁ܶܝܢ ܐܳܦ݂ ܡܰܬ݂ܠܳܐ <EOS> ܕ݁ܰܒ݂ܟ݂ܽܠ ܥܶܕ݁ܳܢ ܢܨܰܠܽܘܢ <EOS>ܘܠܳܐ ܬ݁ܶܡܰܐܢ ܠܗܽܘܢ <EOS>ܕ݁ܰܝܳܢܳܐ ܚܰܕ݂ ܐܺܝܬ݂ ܗ̱ܘܳܐ ܒ݁ܰܡܕ݂ܺܝܢ̱ܬ݁ܳܐ ܚܕ݂ܳܐ ܕ݁ܡܶܢ<EOS>ܐܰܠܳܗܳܐ <EOS> ܠܳܐ ܕ݁ܳܚܶܠ ܗ̱ܘܳܐ <EOS> ܘܡܶܢ ܒ݁ܢܰܝܢܳܫܳܐ̈ <EOS> ܠܳܐ ܡܶܬ݂ܟ݁ܰܚܰܕ݂ ܗ̱ܘܳܐ <EOS>ܐܰܪܡܰܠܬ݁ܳܐ ܕ݁ܶܝܢ ܚܕ݂ܳܐ ܐܺܝܬ݂ ܗ̱ܘܳܬ݂ ܒ݁ܰܡܕ݂ܺܝܢ̱ܬ݁ܳܐ ܗܳܝ <EOS>ܘܳܐܬ݂ܝܳܐ ܗ̱ܘܳܬ݂ ܠܘܳܬ݂ܶܗ <EOS> ܘܳܐܡܪܳܐ <EOS> ܬ݁ܒ݂ܰܥܰܝܢܝ ܡܶܢ ܒ݁ܥܶܠ ܕ݁ܺܝܢܝ <EOS>ܘܠܳܐ ܨܳܒ݂ܶܐ ܗ̱ܘܳܐ <EOS> ܙܰܒ݂ܢܳܐ ܣܰܓ݁ܺܝܳܐܐ <EOS> ܒ݁ܳܬ݂ܰܪܟ݁ܶܢ ܕ݁ܶܝܢ <EOS>ܐܶܡܰܪ ܒ݁ܢܰܦ݂ܫܶܗ <EOS> ܐܶܢ ܡܶܢ ܐܰܠܳܗܳܐ ܠܳܐ ܕ݁ܳܚܶܠ ܐ̱ܢܳܐ ܘܡܶܢ ܒ݁ܢܰܝܢܳܫܳܐ̈ ܠܳܐ<EOS>ܡܶܬ݂ܟ݁ܰܚܰܕ݂ ܐ̱ܢܳܐ<EOS>ܐܳܦ݂ܶܢ ܡܶܛܽܠ ܕ݁ܡܰܠܶܐܝܳܐ ܠܺܝ ܗܳܕ݂ܶܐ ܐܰܪܡܰܠܬ݁ܳܐ ܐܶܬ݂ܒ݁ܥܺܝܗ <EOS>ܕ݁ܠܳܐ ܒ݁ܟ݂ܽܠ ܥܶܕ݁ܳܢ ܬ݁ܶܗܘܶܐ ܐܳܬ݂ܝܳܐ ܡܰܗܪܳܐ ܠܺܝ <EOS>ܘܶܐܡܰܪ ܡܳܪܰܢ <EOS> ܫܡܰܥܘ ܡܳܢܳܐ ܐܶܡܰܪ ܕ݁ܰܝܳܢܳܐ ܕ݁ܥܰܘܠܳܐ<EOS>ܐܰܠܳܗܳܐ ܕ݁ܶܝܢ ܠܳܐ ܝܰܬ݁ܺܝܪܳܐܝܺܬ݂ ܢܶܥܒ݁ܶܕ݂ ܬ݁ܒ݂ܰܥܬ݂ܳܐ<EOS>ܠܰܓ݂ܒ݂ܰܘܗ̱ܝ̈ ܇ ܕ݁ܩܳܪܶܝܢ ܠܶܗ ܒ݁ܺܐܝܡܳܡܳܐ ܘܰܒ݂ܠܺܠܝܳܐ ܘܡܰܓ݁ܰܪ ܪܽܘܚܶܗ ܥܠܰܝܗܽܘܢ<EOS>ܐܳܡܰܪ ܐ̱ܢܳܐ ܠܟ݂ܽܘܢ ܁ ܕ݁ܢܶܥܒ݁ܶܕ݂ ܬ݁ܒ݂ܰܥܬ݂ܗܽܘܢ ܒ݁ܰܥܓ݂ܰܠ <EOS> ܒ݁ܪܰܡ<EOS>ܢܺܐܬ݂ܶܐ ܒ݁ܪܶܗ ܕ݁ܐ̱ܢܳܫܳܐ ܘܢܶܫܟ݁ܰܚ ܟ݁ܰܝ ܗܰܝܡܳܢܽܘܬ݂ܳܐ ܥܰܠ ܐܰܪܥܳܐ<EOS>ܘܶܐܡܰܪ ܗ̱ܘܳܐ ܡܰܬ݂ܠܳܐ ܗܳܢܳܐ ܇ ܠܽܘܩܒ݂ܰܠ ܐ̱ܢܳܫܳܐ̈ <EOS> ܐܰܝܠܶܝܢ<EOS>ܕ݁ܰܬ݂ܟ݂ܺܝܠܺܝܢ ܥܰܠ ܢܰܦ݂ܫܗܽܘܢ ܕ݁ܺܐܝܬ݂ܰܝܗܽܘܢ ܙܰܕ݁ܺܝܩܶܐ̈ <EOS> ܘܒ݂ܳܣܶܝܢ ܥܰܠ ܟ݁ܽܠܢܳܫ<EOS><EOS>ܬ݁ܪܶܝܢ̈ ܓ݁ܰܒ݂ܪܺܝܢ̈ ܣܠܶܩܘ ܠܗܰܝܟ݁ܠܳܐ <EOS> ܠܰܡܨܰܠܳܝܽܘ <EOS> ܚܰܕ݂<EOS>ܦ݁ܪܺܝܫܳܐ <EOS> ܘܰܐ̱ܚܪܺܢܳܐ ܡܳܟ݂ܣܳܐ <EOS>ܘܗܰܘ ܦ݁ܪܺܝܫܳܐ ܁ ܩܳܐܶܡ ܗ̱ܘܳܐ ܒ݁ܰܝܢܰܘܗ̱ܝ ܠܢܰܦ݂ܫܶܗ ܘܗܳܠܶܝܢ<EOS>ܡܨܰܠܶܐ ܗ̱ܘܳܐ <EOS> ܐܰܠܳܗܳܐ ܁ ܡܰܘܕ݁ܶܐ ܐ̱ܢܳܐ ܠܳܟ݂ <EOS> ܕ݁ܠܳܐ ܗ̱ܘܺܝܬ݂ ܐܰܝܟ݂ ܫܰܪܟ݁ܳܐ<EOS>ܕ݁ܐ̱ܢܳܫܳܐ̈ <EOS> ܚܳܛܽܘܦ݂ܶܐ̈ ܘܥܳܠܽܘܒ݂ܶܐ̈ ܘܓ݂ܰܝܳܪܶܐ̈ <EOS> ܘܠܳܐ ܐܰܝܟ݂ ܗܳܢܳܐ ܡܳܟ݂ܣܳܐ <EOS>ܐܶܠܳܐ ܨܳܐܶܡ ܐ̱ܢܳܐ ܬ݁ܪܶܝܢ̈ ܒ݁ܫܰܒ݁ܬ݂ܳܐ <EOS> ܘܰܡܥܰܣܰܪ ܐ̱ܢܳܐ ܟ݁ܽܠ<EOS>ܡܶܕ݁ܶܡ ܕ݁ܩܳܢܶܐ ܐ̱ܢܳܐ <EOS>ܗܰܘ ܕ݁ܶܝܢ ܡܳܟ݂ܣܳܐ ܩܳܐܶܡ ܗ̱ܘܳܐ ܡܶܢ ܪܽܘܚܩܳܐ ܘܠܳܐ ܨܳܒ݂ܶܐ<EOS>ܗ̱ܘܳܐ <EOS> ܐܳܦ݂ ܠܳܐ ܥܰܝܢܰܘܗ̱ܝ̈ ܢܪܺܝܡ ܠܰܫܡܰܝܳܐ <EOS> ܐܶܠܳܐ ܛܳܪܶܦ݂ ܗ̱ܘܳܐ ܥܰܠ ܚܰܕ݂ܝܶܗ <EOS>ܘܳܐܡܰܪ <EOS> ܐܰܠܳܗܳܐ ܚܽܘܢܰܝܢܝ ܁ ܠܚܰܛܳܝܳܐ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܰܢܚܶܬ݂ ܗܳܢܳܐ ܡܙܰܕ݁ܰܩ ܠܒ݂ܰܝܬ݁ܶܗ <EOS>ܝܰܬ݁ܺܝܪ ܡܶܢ ܗܰܘ ܦ݁ܪܺܝܫܳܐ <EOS> ܟ݁ܽܠ ܐ̱ܢܳܫ ܓ݁ܶܝܪ ܕ݁ܰܢܪܺܝܡ ܢܰܦ݂ܫܶܗ <EOS> ܢܶܬ݂ܡܰܟ݁ܰܟ݂ <EOS>ܘܟ݂ܽܠ ܕ݁ܢܰܡܶܟ݂ ܢܰܦ݂ܫܶܗ <EOS> ܢܶܬ݁ܬ݁ܪܺܝܡ<EOS>ܩܰܪܶܒ݂ܘ ܗ̱ܘܰܘ ܠܶܗ ܕ݁ܶܝܢ ܐܳܦ݂ ܝܰܠܽܘܕ݂ܶܐ̈ <EOS> ܕ݁ܢܶܩܪܽܘܒ݂ ܠܗܽܘܢ <EOS>ܘܰܚܙܰܘ ܐܶܢܽܘܢ ܬ݁ܰܠܡܺܝܕ݂ܰܘܗ̱ܝ̈ <EOS> ܘܰܟ݂ܰܐܘ ܒ݁ܗܽܘܢ <EOS>ܗܽܘ ܕ݁ܶܝܢ ܝܶܫܽܘܥ ܩܪܳܐ ܐܶܢܽܘܢ <EOS> ܘܶܐܡܰܪ ܠܗܽܘܢ <EOS> ܫܒ݂ܽܘܩܘ<EOS>ܛܠܳܝܶܐ̈ ܐܳܬ݂ܶܝܢ ܠܘܳܬ݂ܝ <EOS> ܘܠܳܐ ܬ݁ܶܟ݂ܠܽܘܢ ܐܶܢܽܘܢ <EOS> ܕ݁ܕ݂ܰܐܝܠܶܝܢ ܓ݁ܶܝܪ <EOS> ܕ݁ܰܐܝܟ݂<EOS>ܗܳܠܶܝܢ ܐܶܢܽܘܢ ܕ݁ܺܝܠܗܽܘܢ ܗܺܝ ܡܰܠܟ݁ܽܘܬ݂ܳܐ ܕ݁ܰܫܡܰܝܳܐ<EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܡܰܢ ܕ݁ܠܳܐ ܢܩܰܒ݁ܶܠ ܡܰܠܟ݁ܽܘܬ݂ܳܐ<EOS>ܕ݁ܰܐܠܳܗܳܐ ܁ ܐܰܝܟ݂ ܛܰܠܝܳܐ <EOS> ܠܳܐ ܢܶܥܽܘܠ ܠܳܗ<EOS>ܘܫܰܐܠܶܗ ܚܰܕ݂ ܡܶܢ ܪܺܫܳܢܶܐ̈ <EOS> ܘܶܐܡܰܪ ܠܶܗ <EOS> ܡܰܠܦ݂ܳܢܳܐ ܛܳܒ݂ܳܐ<EOS>ܡܳܢܳܐ ܐܶܥܒ݁ܶܕ݂ ܁ ܕ݁ܺܐܪܰܬ݂ ܚܰܝܶܐ̈ ܕ݁ܰܠܥܳܠܰܡ <EOS>ܐܳܡܰܪ ܠܶܗ ܝܶܫܽܘܥ <EOS> ܡܳܢܳܐ ܩܳܪܶܐ ܐܰܢ̱ܬ݁ ܠܺܝ ܛܳܒ݂ܳܐ <EOS> ܠܰܝܬ݁<EOS>ܛܳܒ݂ܳܐ <EOS> ܐܶܠܳܐ ܐܶܢ ܚܰܕ݂ <EOS> ܐܰܠܳܗܳܐ <EOS>ܦ݁ܽܘܩܕ݁ܳܢܶܐ̈ ܝܳܕ݂ܰܥ ܐܰܢ̱ܬ݁ <EOS> ܠܳܐ ܬ݁ܶܩܛܽܘܠ <EOS> ܘܠܳܐ ܬ݁ܓ݂ܽܘܪ <EOS>ܘܠܳܐ ܬ݁ܶܓ݂ܢܽܘܒ݂ <EOS> ܘܠܳܐ ܬ݁ܶܣܗܰܕ݂ ܣܳܗܕ݁ܽܘܬ݂ܳܐ ܕ݁ܫܽܘܩܪܳܐ <EOS> ܝܰܩܰܪ ܠܰܐܒ݂ܽܘܟ݂ <EOS>ܘܠܶܐܡܳܟ݂ <EOS>ܐܳܡܰܪ ܠܶܗ <EOS> ܗܳܠܶܝܢ ܟ݁ܽܠܗܶܝܢ ܁ ܢܶܛܪܶܬ݂ ܐܶܢܶܝܢ̈ <EOS> ܡܶܢ<EOS>ܛܰܠܝܽܘܬ݂ܝ <EOS>ܟ݁ܰܕ݂ ܫܡܰܥ ܕ݁ܶܝܢ ܗܳܠܶܝܢ ܝܶܫܽܘܥ <EOS> ܐܶܡܰܪ ܠܶܗ <EOS> ܚܕ݂ܳܐ ܚܰܣܺܝܪܳܐ<EOS>ܠܳܟ݂ <EOS> ܙܶܠ ܙܰܒ݁ܶܢ ܁ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܠܳܟ݂ <EOS> ܘܗܰܒ݂ ܠܡܶܣܟ݁ܺܢܶܐ̈ <EOS> ܘܬ݂ܶܗܘܶܐ ܠܳܟ݂<EOS>ܣܺܝܡܬ݂ܳܐ ܒ݁ܰܫܡܰܝܳܐ <EOS> ܘܬ݂ܳܐ ܒ݁ܳܬ݂ܰܪܝ<EOS>ܗܽܘ ܕ݁ܶܝܢ ܟ݁ܰܕ݂ ܫܡܰܥ ܗܳܠܶܝܢ <EOS> ܟ݁ܶܪܝܰܬ݂ ܠܶܗ <EOS> ܥܰܬ݁ܺܝܪ ܗ̱ܘܳܐ<EOS>ܓ݁ܶܝܪ ܛܳܒ݂ <EOS>ܘܟ݂ܰܕ݂ ܚܙܳܐ ܝܶܫܽܘܥ ܕ݁ܟ݂ܶܪܝܰܬ݂ ܠܶܗ <EOS> ܐܶܡܰܪ <EOS> ܐܰܝܟ݁ܰܢܳܐ ܥܰܛܠܳܐ<EOS>ܠܰܐܝܠܶܝܢ ܕ݁ܺܐܝܬ݂ ܠܗܽܘܢ ܢܶܟ݂ܣܶܐ̈ ܇ ܕ݁ܢܶܥܠܽܘܢ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܕ݁ܠܺܝܠܳܐ ܗ̱ܝ ܠܓ݂ܰܡܠܳܐ ܁ ܕ݁ܒ݂ܰܚܪܽܘܪܳܐ ܕ݁ܰܡܚܰܛܳܐ ܢܶܥܽܘܠ ܐܰܘ<EOS>ܥܰܬ݁ܺܝܪܳܐ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܐܳܡܪܺܝܢ ܠܶܗ ܐܰܝܠܶܝܢ ܕ݁ܰܫܡܰܥܘ <EOS> ܘܡܰܢܽܘ ܡܶܫܟ݁ܰܚ ܠܡܶܚܳܐ <EOS>ܝܶܫܽܘܥ ܕ݁ܶܝܢ ܐܶܡܰܪ <EOS> ܐܰܝܠܶܝܢ ܕ݁ܰܠܘܳܬ݂ ܒ݁ܢܰܝ̈ ܐ̱ܢܳܫܳܐ ܠܳܐ<EOS>ܡܶܫܟ݁ܚܳܢ̈ ܠܘܳܬ݂ ܐܰܠܳܗܳܐ ܡܶܫܟ݁ܚܳܢ̈ ܠܡܶܗܘܳܐ <EOS>ܐܳܡܰܪ ܠܶܗ ܫܶܡܥܽܘܢ ܟ݁ܺܐܦ݂ܳܐ <EOS> ܗܳܐ ܚܢܰܢ ܁ ܫܒ݂ܰܩܢ ܟ݁ܽܠ ܡܶܕ݁ܶܡ <EOS>ܘܶܐܬ݂ܰܝܢ ܒ݁ܳܬ݂ܪܳܟ݂ <EOS>ܐܳܡܰܪ ܠܶܗ ܝܶܫܽܘܥ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܰܝܬ݁ ܐ̱ܢܳܫ<EOS>ܕ݁ܫܳܒ݂ܶܩ ܒ݁ܳܬ݁ܶܐ̈ ܐܰܘ ܐܰܒ݂ܳܗܶܐ̈ ܐܰܘ ܐܰܚܶܐ̈ ܐܰܘ ܐܰܢ̱ܬ݁ܬ݂ܳܐ ܐܰܘ ܒ݁ܢܰܝܳܐ̈ ܇<EOS>ܡܶܛܽܠ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܇<EOS>ܘܠܳܐ ܢܩܰܒ݁ܶܠ ܒ݁ܰܐܥܦ݂ܶܐ̈ ܣܰܓ݁ܺܝܶܐܐ̈ ܒ݁ܗܳܢܳܐ ܙܰܒ݂ܢܳܐ <EOS>ܘܰܒ݂ܥܳܠܡܳܐ ܕ݁ܳܐܬ݂ܶܐ <EOS> ܚܰܝܶܐ̈ ܕ݁ܰܠܥܳܠܰܡ<EOS>ܘܰܕ݂ܒ݂ܰܪ ܝܶܫܽܘܥ ܠܰܬ݂ܪܶܥܣܰܪܬ݁ܶܗ <EOS> ܘܶܐܡܰܪ ܠܗܽܘܢ <EOS> ܗܳܐ ܁<EOS>ܣܳܠܩܺܝܢܰܢ ܠܽܐܘܪܺܫܠܶܡ <EOS> ܘܡܶܫܬ݁ܰܠܡܳܢ̈ ܟ݁ܽܠܗܶܝܢ ܕ݁ܰܟ݂ܬ݂ܺܝܒ݂ܳܢ̈ ܒ݁ܰܢܒ݂ܺܝܶܐ̈ <EOS> ܥܰܠ<EOS>ܒ݁ܪܶܗ ܕ݁ܐ̱ܢܳܫܳܐ <EOS>ܢܶܫܬ݁ܠܶܡ ܓ݁ܶܝܪ ܠܥܰܡ̱ܡܶܐ̈ ܘܰܢܒ݂ܰܙܚܽܘܢ ܒ݁ܶܗ <EOS> ܘܢܶܪܩܽܘܢ<EOS>ܒ݁ܰܐܦ݁ܰܘܗ̱ܝ̈ <EOS>ܘܰܢܢܰܓ݁ܕ݂ܽܘܢܳܝܗ̱ܝ ܁ ܘܰܢܨܰܥܪܽܘܢܳܝܗ̱ܝ <EOS> ܘܢܶܩܛܠܽܘܢܳܝܗ̱ܝ <EOS>ܘܰܠܝܰܘܡܳܐ ܕ݁ܰܬ݂ܠܳܬ݂ܳܐ ܢܩܽܘܡ<EOS>ܗܶܢܽܘܢ ܕ݁ܶܝܢ ܚܕ݂ܳܐ ܡܶܢ ܗܳܠܶܝܢ ܠܳܐ ܐܶܣܬ݁ܰܟ݁ܰܠܘ <EOS> ܐܶܠܳܐ<EOS>ܡܟ݂ܰܣܝܳܐ ܗ̱ܘܳܬ݂ ܡܶܢܗܽܘܢ ܡܶܠܬ݂ܳܐ ܗܳܕ݂ܶܐ ܘܠܳܐ ܝܳܕ݂ܥܺܝܢ ܗ̱ܘܰܘ ܗܳܠܶܝܢ<EOS>ܕ݁ܡܶܬ݂ܡܰܠܠܳܢ̈ ܥܰܡܗܽܘܢ <EOS>ܘܟ݂ܰܕ݂ ܩܰܪܺܝܒ݂ ܠܺܐܝܪܺܝܚܽܘ ܣܰܡܝܳܐ ܚܰܕ݂ ܝܳܬ݂ܶܒ݂ ܗ̱ܘܳܐ ܥܰܠ<EOS>ܝܰܕ݂ ܐܽܘܪܚܳܐ <EOS> ܘܚܳܕ݂ܰܪ <EOS>ܘܰܫܡܰܥ ܩܳܠ ܟ݁ܶܢܫܳܐ <EOS> ܕ݁ܥܳܒ݂ܰܪ <EOS> ܘܰܡܫܰܐܶܠ ܗ̱ܘܳܐ <EOS> ܕ݁ܡܰܢܽܘ<EOS>ܗܳܢܳܐ <EOS>ܐܳܡܪܺܝܢ ܠܶܗ <EOS> ܝܶܫܽܘܥ ܢܳܨܪܳܝܳܐ ܥܳܒ݂ܰܪ <EOS>ܘܰܩܥܳܐ <EOS> ܘܶܐܡܰܪ <EOS> ܝܶܫܽܘܥ ܒ݁ܪܶܗ ܕ݁ܕ݂ܰܘܺܝܕ݂ ܅ ܐܶܬ݂ܪܰܚܰܡ ܥܠܰܝ<EOS><EOS>ܘܰܐܝܠܶܝܢ ܕ݁ܳܐܙܺܠ̱ܝܢ ܗ̱ܘܰܘ ܩܕ݂ܳܡܰܘܗ̱ܝ ܕ݁ܝܶܫܽܘܥ ܟ݁ܳܐܶܝܢ<EOS>ܗ̱ܘܰܘ ܒ݁ܶܗ <EOS> ܕ݁ܢܶܫܬ݁ܽܘܩ <EOS> ܗܽܘ ܕ݁ܶܝܢ ܝܰܬ݁ܺܝܪܳܐܝܺܬ݂ ܩܳܥܶܐ ܗ̱ܘܳܐ <EOS> ܒ݁ܪܶܗ ܕ݁ܕ݂ܰܘܺܝܕ݂<EOS>܅ ܐܶܬ݂ܪܰܚܰܡ ܥܠܰܝ <EOS>ܘܩܳܡ ܝܶܫܽܘܥ <EOS> ܘܰܦ݂ܩܰܕ݂ ܕ݁ܢܰܝܬ݁ܽܘܢܳܝܗ̱ܝ ܠܘܳܬ݂ܶܗ <EOS> ܘܟ݂ܰܕ݂<EOS>ܩܪܶܒ݂ ܠܘܳܬ݂ܶܗ ܫܰܐܠܶܗ <EOS>ܘܶܐܡܰܪ ܠܶܗ <EOS> ܡܳܢܳܐ ܨܳܒ݂ܶܐ ܐܰܢ̱ܬ݁ ܐܶܥܒ݁ܶܕ݂ ܠܳܟ݂ <EOS> ܗܽܘ ܕ݁ܶܝܢ<EOS>ܐܶܡܰܪ <EOS> ܡܳܪܝ <EOS> ܕ݁ܶܐܚܙܶܐ <EOS>ܘܝܶܫܽܘܥ ܐܶܡܰܪ ܠܶܗ <EOS> ܚܙܺܝ ܁ ܗܰܝܡܳܢܽܘܬ݂ܳܟ݂ ܐܰܚܝܰܬ݂ܳܟ݂ <EOS>ܘܒ݂ܰܪ ܫܳܥܬ݂ܶܗ ܚܙܳܐ <EOS> ܘܳܐܬ݂ܶܐ ܗ̱ܘܳܐ ܒ݁ܳܬ݂ܪܶܗ <EOS> ܘܰܡܫܰܒ݁ܰܚ<EOS>ܠܰܐܠܳܗܳܐ <EOS> ܘܟ݂ܽܠܶܗ ܥܰܡܳܐ ܕ݁ܰܚܙܳܐ ܝܰܗ̱ܒ݂ ܗ̱ܘܳܐ ܫܽܘܒ݂ܚܳܐ ܠܰܐܠܳܗܳܐ<EOS>ܘܟ݂ܰܕ݂ ܥܰܠ ܝܶܫܽܘܥ <EOS> ܘܰܥܒ݂ܰܪ ܒ݁ܺܐܝܪܺܝܚܽܘ<EOS>ܓ݁ܰܒ݂ܪܳܐ ܚܰܕ݂ ܕ݁ܰܫܡܶܗ ܙܰܟ݁ܰܝ ܁ ܥܰܬ݁ܺܝܪܳܐ ܗ̱ܘܳܐ <EOS> ܘܪܰܒ݂<EOS>ܡܳܟ݂ܣܶܐ̈<EOS>ܘܨܳܒ݂ܶܐ ܗ̱ܘܳܐ ܕ݁ܢܶܚܙܶܐ ܠܝܶܫܽܘܥ ܁ ܕ݁ܡܰܢܽܘ <EOS> ܘܠܳܐ ܡܶܫܟ݁ܰܚ ܗ̱ܘܳܐ<EOS>ܡܶܢ ܟ݁ܶܢܫܳܐ <EOS> ܡܶܛܽܠ ܕ݁ܰܒ݂ܩܰܘܡܬ݂ܶܗ <EOS> ܙܥܽܘܪ ܗ̱ܘܳܐ ܙܰܟ݁ܰܝ<EOS>ܘܰܪܗܶܛ ܩܰܕ݁ܡܶܗ ܠܝܶܫܽܘܥ <EOS> ܘܰܣܠܶܩ ܠܶܗ ܠܬ݂ܺܬ݁ܳܐ ܦ݁ܰܟ݁ܺܝܗܬ݁ܳܐ<EOS>ܕ݁ܢܶܚܙܶܝܘܗ̱ܝ <EOS> ܡܶܛܽܠ ܕ݁ܗܳܟ݂ܘܳܬ݂ ܥܬ݂ܺܝܕ݂ ܗܘܳܐ ܕ݁ܢܶܥܒ݁ܰܪ <EOS>ܘܟ݂ܰܕ݂ ܐܶܬ݂ܳܐ ܠܗܳܝ ܕ݁ܽܘܟ݁ܬ݂ܳܐ ܝܶܫܽܘܥ ܚܙܳܝܗ̱ܝ <EOS> ܘܶܐܡܰܪ ܠܶܗ <EOS>ܐܶܣܬ݁ܰܪܗ̱ܒ݂ ܚܽܘܬ݂ ܙܰܟ݁ܰܝ ܅ ܝܰܘܡܳܢܳܐ ܓ݁ܶܝܪ ܘܳܠܶܐ ܕ݁ܰܒ݂ܒ݂ܰܝܬ݁ܳܟ݂ ܐܶܗܘܶ<EOS>ܘܶܐܣܬ݁ܰܪܗܰܒ݂ ܢܚܶܬ݂ <EOS> ܘܩܰܒ݁ܠܶܗ ܟ݁ܰܕ݂ ܚܳܕ݂ܶܐ <EOS>ܟ݁ܰܕ݂ ܚܙܰܘ ܕ݁ܶܝܢ ܟ݁ܽܠܗܽܘܢ ܪܳܛܢܺܝܢ ܗ̱ܘܰܘ <EOS> ܘܳܐܡܪܺܝܢ <EOS>ܕ݁ܰܠܘܳܬ݂ ܓ݁ܰܒ݂ܪܳܐ ܚܰܛܳܝܳܐ ܥܰܠ ܫܪܳܐ <EOS>ܩܳܡ ܕ݁ܶܝܢ ܙܰܟ݁ܰܝ <EOS> ܘܶܐܡܰܪ ܠܝܶܫܽܘܥ <EOS> ܗܳܐ ܡܳܪܝ ܅ ܦ݁ܶܠܓ݁ܽܘܬ݂<EOS>ܢܶܟ݂ܣܰܝ̈ ܝܳܗܶܒ݂ ܐ̱ܢܳܐ ܠܡܶܣܟ݁ܺܢܶܐ̈ <EOS> ܘܰܠܟ݂ܽܠܢܳܫ ܁ ܡܶܕ݁ܶܡ ܕ݁ܓ݂ܶܠܙܶܬ݂ ܚܰܕ݂<EOS>ܒ݁ܰܐܪܒ݁ܥܳܐ ܦ݁ܳܪܰܥ ܐ̱ܢܳܐ <EOS>ܐܳܡܰܪ ܠܶܗ ܝܶܫܽܘܥ <EOS> ܝܰܘܡܳܢܳܐ ܗܘܰܘ ܚܰܝܶܐ̈ ܠܒ݂ܰܝܬ݁ܳܐ ܗܳܢܳܐ <EOS>ܡܶܛܽܠ ܕ݁ܳܐܦ݂ ܗܳܢܳܐ ܒ݁ܪܶܗ ܗ̱ܽܘ ܕ݁ܰܐܒ݂ܪܳܗܳܡ <EOS>ܐܶܬ݂ܳܐ ܓ݁ܶܝܪ ܒ݁ܪܶܗ ܕ݁ܐ̱ܢܳܫܳܐ ܕ݁ܢܶܒ݂ܥܶܐ ܘܢܰܚܶܐ <EOS> ܗܰܘ ܡܶܕ݁ܶܡ<EOS>ܕ݁ܰܐܒ݁ܺܝܕ݂ ܗ̱ܘܳܐ<EOS>ܘܟ݂ܰܕ݂ ܫܳܡܥܺܝܢ ܗ̱ܘܰܘ ܗܳܠܶܝܢ ܐܰܘܣܶܦ݂ ܠܡܺܐܡܰܪ ܡܰܬ݂ܠܳܐ <EOS>ܡܶܛܽܠ ܕ݁ܩܰܪܺܝܒ݂ ܗ̱ܘܳܐ ܠܽܐܘܪܺܫܠܶܡ ܇ ܘܣܳܒ݂ܪܺܝܢ ܗ̱ܘܰܘ <EOS> ܕ݁ܰܒ݂ܗܳܝ ܫܳܥܬ݂ܳܐ ܥܬ݂ܺܝܕ݂ܳܐ<EOS>ܕ݁ܬ݂ܶܬ݂ܓ݁ܠܶܐ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܘܶܐܡܰܪ <EOS> ܓ݁ܰܒ݂ܪܳܐ ܚܰܕ݂ ܒ݁ܰܪ ܛܽܘܗܡܳܐ ܪܰܒ݁ܳܐ ܐܶܙܰܠ ܠܰܐܬ݂ܪܳܐ<EOS>ܪܰܚܺܝܩܳܐ <EOS> ܕ݁ܢܶܣܰܒ݂ ܠܶܗ ܡܰܠܟ݁ܽܘܬ݂ܳܐ <EOS> ܘܢܶܗܦ݁ܽܘܟ݂ <EOS>ܘܰܩܪܳܐ ܥܶܣܪܳܐ ܥܰܒ݂ܕ݁ܰܘܗ̱ܝ̈ ܘܝܰܗ̱ܒ݂ ܠܗܽܘܢ <EOS> ܥܶܣܪܳܐ ܡܢܺܝܢ̈ <EOS>ܘܶܐܡܰܪ ܠܗܽܘܢ <EOS> ܐܶܬ݁ܬ݁ܰܓ̱݁ܪܘ ܥܰܕ݂ ܐܳܬ݂ܶܐ ܐ̱ܢܳܐ<EOS>ܒ݁ܢܰܝ̈ ܡܕ݂ܺܝܢ̱ܬ݁ܶܗ ܕ݁ܶܝܢ <EOS> ܣܳܢܶܝܢ ܗ̱ܘܰܘ ܠܶܗ <EOS> ܘܫܰܕ݁ܰܪܘ<EOS>ܐܺܝܙܓ݁ܰܕ݁ܶܐ̈ ܒ݁ܳܬ݂ܪܶܗ <EOS> ܘܳܐܡܪܺܝܢ <EOS> ܠܳܐ ܨܳܒ݂ܶܝܢ ܚ̱ܢܰܢ ܕ݁ܢܰܡܠܶܟ݂ ܥܠܰܝܢ ܗܳܢܳܐ<EOS>ܘܟ݂ܰܕ݂ ܢܣܰܒ݂ ܡܰܠܟ݁ܽܘܬ݂ܳܐ ܘܰܗܦ݂ܰܟ݂ ܐܶܡܰܪ ܕ݁ܢܶܩܪܽܘܢ ܠܶܗ<EOS>ܗܳܢܽܘܢ ܥܰܒ݂ܕ݁ܰܘܗ̱ܝ̈ <EOS> ܕ݁ܝܰܗ̱ܒ݂ ܠܗܽܘܢ ܟ݁ܶܣܦ݁ܳܐ ܇ ܕ݁ܢܶܕ݁ܰܥ ܡܳܢܳܐ ܟ݁ܽܠ ܚܰܕ݂ ܚܰܕ݂<EOS>ܡܶܢܗܽܘܢ ܐܶܬ݁ܬ݁ܰܓ݁ܰܪ <EOS>ܘܶܐܬ݂ܳܐ ܩܰܕ݂ܡܳܝܳܐ <EOS> ܘܶܐܡܰܪ <EOS> ܡܳܪܝ ܡܰܢܝܳܟ݂ <EOS> ܥܶܣܪܳܐ ܡܢܺܝܢ̈<EOS>ܐܰܘܬ݁ܰܪ <EOS>ܐܳܡܰܪ ܠܶܗ <EOS> ܐܺܝܘ ܥܰܒ݂ܕ݁ܳܐ ܛܳܒ݂ܳܐ <EOS> ܕ݁ܰܒ݂ܩܰܠܺܝܠ ܐܶܫܬ݁ܟ݂ܰܚܬ݁<EOS>ܡܗܰܝܡܰܢ ܬ݁ܶܗܘܶܐ ܫܰܠܺܝܛ ܥܰܠ ܥܶܣܪܳܐ ܟ݁ܰܪܟ݂ܺܝܢ̈ <EOS>ܘܶܐܬ݂ܳܐ ܕ݁ܰܬ݂ܪܶܝܢ ܘܶܐܡܰܪ <EOS> ܡܳܪܝ ܡܰܢܝܳܟ݂ <EOS> ܚܰܡܫܳܐ ܡܢܺܝܢ̈<EOS>ܥܒ݂ܰܕ݂ <EOS>ܐܶܡܰܪ ܐܳܦ݂ ܠܗܳܢܳܐ <EOS> ܐܳܦ݂ ܐܰܢ̱ܬ݁ ܬ݁ܶܗܘܶܐ ܫܰܠܺܝܛ <EOS> ܥܰܠ ܚܰܡܫܳܐ<EOS>ܟ݁ܰܪܟ݂ܺܝܢ̈ <EOS>ܘܶܐܬ݂ܳܐ ܐ̱ܚܪܺܢܳܐ <EOS> ܘܶܐܡܰܪ <EOS> ܡܳܪܝ ܗܳܐ ܡܰܢܝܳܟ݂ ܗܰܘ ܕ݁ܺܐܝܬ݂<EOS>ܗ̱ܘܳܐ ܠܘܳܬ݂ܝ <EOS> ܟ݁ܰܕ݂ ܣܺܝܡ ܒ݁ܣܶܕ݁ܽܘܢܳܐ <EOS>ܕ݁ܶܚܠܶܬ݂ ܓ݁ܶܝܪ ܡܶܢܳܟ݂ ܁ ܕ݁ܓ݂ܰܒ݂ܪܳܐ ܐܰܢ̱ܬ݁ ܩܰܫܝܳܐ <EOS> ܘܫܳܩܶܠ<EOS>ܐܰܢ̱ܬ݁ ܡܶܕ݁ܶܡ ܕ݁ܠܳܐ ܣܳܡܬ݁ <EOS> ܘܚܳܨܶܕ݂ ܐܰܢ̱ܬ݁ ܡܶܕ݁ܶܡ ܕ݁ܠܳܐ ܙܪܰܥܬ݁ <EOS>ܐܳܡܰܪ ܠܶܗ <EOS> ܡܶܢ ܦ݁ܽܘܡܳܟ݂ ܐܶܕ݁ܽܘܢܳܟ݂ ܥܰܒ݂ܕ݁ܳܐ ܒ݁ܺܝܫܳܐ <EOS>ܝܳܕ݂ܰܥ ܗ̱ܘܰܝܬ݁ ܠܺܝ ܕ݁ܓ݂ܰܒ݂ܪܳܐ ܐ̱ܢܳܐ ܩܰܫܝܳܐ ܘܫܳܩܶܠ ܐ̱ܢܳܐ ܡܶܕ݁ܶܡ ܕ݁ܠܳܐ ܣܳܡܶܬ݂<EOS>ܘܚܳܨܶܕ݂ ܐ̱ܢܳܐ ܡܶܕ݁ܶܡ ܕ݁ܠܳܐ ܙܶܪܥܶܬ݂<EOS>ܠܡܳܢܳܐ ܠܳܐ ܝܰܗ̱ܒ݂ܬ݁ ܟ݁ܶܣܦ݁ܝ ܥܰܠ ܦ݁ܳܬ݂ܽܘܪܳܐ <EOS> ܘܶܐܢܳܐ ܐܳܬ݂ܶܐ<EOS>ܗ̱ܘܺܝܬ݂ ܬ݁ܳܒ݂ܰܥ ܠܶܗ <EOS> ܥܰܡ ܪܶܒ݁ܝܳܬ݂ܶܗ̈ <EOS>ܘܰܠܗܳܢܽܘܢ ܕ݁ܩܳܝܡܺܝܢ ܩܕ݂ܳܡܰܘܗ̱ܝ <EOS> ܐܶܡܰܪ <EOS> ܣܰܒ݂ܘ ܡܶܢܶܗ ܡܰܢܝܳܐ<EOS>ܘܗܰܒ݂ܘ ܠܗܰܘ ܕ݁ܺܐܝܬ݂ ܠܘܳܬ݂ܶܗ ܥܶܣܪܳܐ ܡܢܺܝܢ̈<EOS>ܐܳܡܪܺܝܢ ܠܶܗ <EOS> ܡܳܪܰܢ ܐܺܝܬ݂ ܠܘܳܬ݂ܶܗ ܥܶܣܪܳܐ ܡܢܺܝܢ̈<EOS>ܐܳܡܰܪ ܠܗܽܘܢ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܰܠܟ݂ܽܠ ܡܰܢ ܕ݁ܺܐܝܬ݂ ܠܶܗ<EOS><EOS> ܢܶܬ݂ܺܝܗܶܒ݂ ܠܶܗ <EOS> ܘܡܶܢ ܗܰܘ ܕ݁ܠܰܝܬ݁ ܠܶܗ ܐܳܦ݂ ܗܰܘ ܕ݁ܺܐܝܬ݂ ܠܶܗ <EOS> ܢܶܬ݂ܢܣܶܒ݂ ܡܶܢܶܗ<EOS><EOS>ܒ݁ܪܰܡ ܠܗܳܢܽܘܢ ܒ݁ܥܶܠܕ݁ܒ݂ܳܒ݂ܰܝ̈ ܁ ܐܰܝܠܶܝܢ ܕ݁ܠܳܐ ܨܒ݂ܰܘ<EOS>ܕ݁ܰܐܡܠܶܟ݂ ܥܠܰܝܗܽܘܢ ܐܰܝܬ݁ܰܘ ܐܶܢܽܘܢ <EOS> ܘܩܰܛܶܠܘ ܐܶܢܽܘܢ ܩܕ݂ܳܡܰܝ<EOS>ܘܟ݂ܰܕ݂ ܐܶܡܰܪ ܗܳܠܶܝܢ ܝܶܫܽܘܥ ܢܦ݂ܰܩ ܠܰܩܕ݂ܳܡܰܘܗ̱ܝ ܕ݁ܢܺܐܙܰܠ<EOS>ܠܽܐܘܪܺܫܠܶܡ <EOS>ܘܟ݂ܰܕ݂ ܡܰܛܺܝ ܠܒ݂ܶܝܬ݂ ܦ݁ܳܓ݁ܶܐ ܘܒ݂ܶܝܬ݂ ܥܰܢܝܳܐ ܥܰܠ ܓ݁ܶܢ̱ܒ݂<EOS>ܛܽܘܪܳܐ ܕ݁ܡܶܬ݂ܩܪܶܐ ܕ݁ܒ݂ܶܝܬ݂ ܙܰܝܬ݁ܶܐ̈ ܫܰܕ݁ܰܪ ܬ݁ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ <EOS>ܘܶܐܡܰܪ ܠܗܽܘܢ <EOS> ܙܶܠܘ ܠܰܩܪܺܝܬ݂ܳܐ ܗܳܝ ܕ݁ܰܠܩܽܘܒ݂ܠܰܢ <EOS> ܘܟ݂ܰܕ݂<EOS>ܥܳܐܠܺܝܢ ܐܢ̱ܬ݁ܽܘܢ ܠܳܗ ܗܳܐ ܡܶܫܟ݁ܚܺܝܢ ܐܢ̱ܬ݁ܽܘܢ ܥܺܝܠܳܐ ܕ݁ܰܐܣܺܝܪ ܕ݁ܐ̱ܢܳܫ ܡܶܡܬ݂ܽܘܡ<EOS>ܠܳܐ ܪܟ݂ܶܒ݂ ܥܠܰܘܗ̱ܝ <EOS> ܫܪܰܘ ܐܰܝܬ݁ܰܐܘܽܗ̱ܝ <EOS>ܘܶܐܢ ܐ̱ܢܳܫ ܡܫܰܐܶܠ ܠܟ݂ܽܘܢ ܁ ܠܡܳܢܳܐ ܫܳܪܶܝܢ ܐܢ̱ܬ݁ܽܘܢ ܠܶܗ<EOS>ܗܳܟ݂ܰܢܳܐ ܐܶܡܰܪܘ ܠܶܗ <EOS> ܠܡܳܪܰܢ ܡܶܬ݂ܒ݁ܥܶܐ<EOS>ܘܶܐܙܰܠܘ ܗܳܢܽܘܢ ܕ݁ܶܐܫܬ݁ܰܕ݁ܰܪܘ ܘܶܐܫܟ݁ܰܚܘ ܐܰܝܟ݁ܰܢܳܐ ܕ݁ܶܐܡܰܪ<EOS>ܠܗܽܘܢ <EOS>ܘܟ݂ܰܕ݂ ܫܳܪܶܝܢ ܠܶܗ ܠܥܺܝܠܳܐ ܐܳܡܪܺܝܢ ܠܗܽܘܢ ܡܳܪܰܘܗ̱ܝ̈ <EOS> ܡܳܢܳܐ<EOS>ܫܳܪܶܝܢ ܐܢ̱ܬ݁ܽܘܢ ܥܺܝܠܳܐ ܗܰܘ <EOS>ܘܶܐܡܰܪܘ ܠܗܽܘܢ <EOS> ܕ݁ܰܠܡܳܪܰܢ ܡܶܬ݂ܒ݁ܥܶܐ<EOS>ܘܰܐܝܬ݁ܝܽܘܗ̱ܝ ܠܘܳܬ݂ ܝܶܫܽܘܥ <EOS> ܘܰܐܪܡܺܝܘ ܥܰܠ ܥܺܝܠܳܐ ܡܳܐܢܰܝܗܽܘܢ̈<EOS>ܘܰܐܪܟ݁ܒ݂ܽܘܗ̱ܝ ܠܝܶܫܽܘܥ ܥܠܰܘܗ̱ܝ<EOS>ܟ݁ܰܕ݂ ܕ݁ܶܝܢ ܐܳܙܶܠ ܦ݁ܳܪܣܺܝܢ ܗ̱ܘܰܘ ܡܳܐܢܰܝܗܽܘܢ̈ ܒ݁ܽܐܘܪܚܳܐ<EOS><EOS>ܘܟ݂ܰܕ݂ ܩܪܶܒ݂ ܠܡܰܚܰܬ݁ܬ݂ܳܐ ܕ݁ܛܽܘܪܳܐ ܕ݁ܒ݂ܶܝܬ݂ ܙܰܝܬ݁ܶܐ̈ ܫܰܪܺܝܘ<EOS>ܟ݁ܽܠܶܗ ܟ݁ܶܢܫܳܐ ܕ݁ܬ݂ܰܠܡܺܝܕ݂ܶܐ̈ ܚܳܕ݂ܶܝܢ ܇ ܘܰܡܫܰܒ݁ܚܺܝܢ ܠܰܐܠܳܗܳܐ ܒ݁ܩܳܠܳܐ ܪܳܡܳܐ ܇ ܥܰܠ<EOS>ܟ݁ܽܠ ܚܰܝܠܶܐ̈ ܕ݁ܰܚܙܰܘ <EOS>ܘܳܐܡܪܺܝܢ ܗ̱ܘܰܘ ܒ݁ܪܺܝܟ݂ ܗ̱ܽܘ ܡܰܠܟ݁ܳܐ ܕ݁ܳܐܬ݂ܶܐ ܒ݁ܰܫܡܶܗ<EOS>ܕ݁ܡܳܪܝܳܐ <EOS> ܫܠܳܡܳܐ ܒ݁ܰܫܡܰܝܳܐ <EOS> ܘܫܽܘܒ݂ܚܳܐ ܒ݁ܰܡܪܰܘܡܶܐ̈<EOS>ܐ̱ܢܳܫܳܐ̈ ܕ݁ܶܝܢ ܡܶܢ ܦ݁ܪܺܝܫܶܐ̈ ܡܶܢ ܒ݁ܰܝܢܰܝ ܟ݁ܶܢܫܶܐ̈ <EOS> ܐܳܡܪܺܝܢ<EOS>ܠܶܗ <EOS> ܪܰܒ݁ܺܝ <EOS> ܟ݁ܐܺܝ ܒ݁ܬ݂ܰܠܡܺܝܕ݂ܰܝܟ݁̈ <EOS>ܐܳܡܰܪ ܠܗܽܘܢ <EOS> ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܐܢ ܗܳܠܶܝܢ ܢܶܫܬ݁ܩܽܘܢ <EOS>ܟ݁ܺܐܦ݂ܶܐ̈ ܢܶܩܥܝܳܢ̈<EOS>ܘܟ݂ܰܕ݂ ܩܪܶܒ݂ ܘܰܚܙܳܗ ܠܰܡܕ݂ܺܝܢ̱ܬ݁ܳܐ ܒ݁ܟ݂ܳܐ ܥܠܶܝܗ <EOS>ܘܶܐܡܰܪ <EOS> ܐܶܠܽܘ ܟ݁ܰܝ ܝܳܕ݂ܰܥܬ݁ܝ ܐܰܝܠܶܝܢ ܕ݁ܺܐܝܬ݂ܰܝܗܶܝܢ<EOS>ܕ݁ܰܫܠܳܡܶܟ݂ܝ ܐܳܦ݂ܶܢ ܒ݁ܗܳܢܳܐ ܝܰܘܡܶܟ݂ܝ ܗܳܫܳܐ ܕ݁ܶܝܢ ܐܶܬ݂ܟ݁ܰܣܺܝ ܠܗܶܝܢ ܡܶܢ<EOS>ܥܰܝܢܰܝܟ݁ܝ̈ <EOS>ܢܺܐܬ݂ܽܘܢ ܠܶܟ݂ܝ ܕ݁ܶܝܢ ܝܰܘܡܳܬ݂ܳܐ̈ ܕ݁ܢܶܚܕ݁ܪܽܘܢܶܟ݂ܝ<EOS>ܒ݁ܥܶܠܕ݁ܒ݂ܳܒ݂ܰܝܟ݁ܝ̈ ܘܢܶܐܠܨܽܘܢܶܟ݂ܝ ܡܶܢ ܟ݁ܽܠ ܕ݁ܽܘܟ݁ܳܐ <EOS>ܘܢܶܣܚܦ݂ܽܘܢܶܟ݂ܝ ܁ ܘܠܰܒ݂ܢܰܝܟ݁ܝ̈ ܒ݁ܓ݂ܰܘܶܟ݂ܝ <EOS> ܘܠܳܐ ܢܶܫܒ݁ܩܽܘܢ<EOS>ܒ݁ܶܟ݂ܝ ܟ݁ܺܐܦ݂ ܥܰܠ ܟ݁ܺܐܦ݂ ܚܠܳܦ݂ ܕ݁ܠܳܐ ܝܺܕ݂ܰܥܬ݁ܝ ܙܰܒ݂ܢܳܐ ܕ݁ܣܽܘܥܪܳܢܶܟ݂ܝ<EOS>ܘܟ݂ܰܕ݂ ܥܰܠ ܠܗܰܝܟ݁ܠܳܐ ܫܰܪܺܝ ܠܡܰܦ݁ܳܩܽܘ ܠܰܐܝܠܶܝܢ ܕ݁ܙܳܒ݂ܢܺܝܢ<EOS>ܒ݁ܶܗ ܘܰܡܙܰܒ݁ܢܺܝܢ <EOS>ܘܶܐܡܰܪ ܠܗܽܘܢ <EOS> ܟ݁ܬ݂ܺܝܒ݂ ܕ݁ܒ݂ܰܝܬ݁ܝ <EOS> ܒ݁ܶܝܬ݂ ܨܠܽܘܬ݂ܳܐ<EOS>ܐܺܝܬ݂ܰܘܗ̱ܝ <EOS> ܐܰܢ̱ܬ݁ܽܘܢ ܕ݁ܶܝܢ ܥܒ݂ܰܕ݁ܬ݁ܽܘܢܳܝܗ̱ܝ ܡܥܰܪܬ݂ܳܐ ܕ݁ܠܶܣܛܳܝܶܐ̈<EOS>ܘܗܽܘ ܡܰܠܶܦ݂ ܗ̱ܘܳܐ ܟ݁ܽܠ ܝܽܘܡ ܒ݁ܗܰܝܟ݁ܠܳܐ <EOS> ܪܰܒ݁ܰܝ̈ ܟ݁ܳܗܢܶܐ̈<EOS>ܕ݁ܶܝܢ ܘܣܳܦ݂ܪܶܐ̈ ܘܩܰܫܺܝܫܶܐ̈ ܕ݁ܥܰܡܳܐ ܒ݁ܳܥܶܝܢ ܗ̱ܘܰܘ ܠܡܰܘܒ݁ܳܕ݂ܽܘܬ݂ܶܗ <EOS>ܘܠܳܐ ܡܶܫܟ݁ܚܺܝܢ ܗ̱ܘܰܘ ܡܳܢܳܐ ܢܶܥܒ݁ܕ݂ܽܘܢ ܠܶܗ <EOS> ܟ݁ܽܠܶܗ ܓ݁ܶܝܪ<EOS>ܥܰܡܳܐ ܬ݁ܠܶܐ ܗ̱ܘܳܐ ܒ݁ܶܗ ܠܡܶܫܡܥܶܗ <EOS>ܘܰܗܘܳܐ ܒ݁ܚܰܕ݂ ܡܶܢ ܝܰܘܡܳܬ݂ܳܐ̈ ܇ ܟ݁ܰܕ݂ ܡܰܠܶܦ݂ ܒ݁ܗܰܝܟ݁ܠܳܐ ܠܥܰܡܳܐ<EOS>܁ ܘܰܡܣܰܒ݁ܰܪ ܩܳܡܘ ܥܠܰܘܗ̱ܝ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܥܰܡ ܩܰܫܺܝܫܶܐ̈ <EOS>ܘܳܐܡܪܺܝܢ ܠܶܗ <EOS> ܐܶܡܰܪ ܠܰܢ ܒ݁ܰܐܝܢܳܐ ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂<EOS>ܐܰܢ̱ܬ݁ <EOS> ܘܡܰܢܽܘ ܗܰܘ ܕ݁ܝܰܗ̱ܒ݂ ܠܳܟ݂ ܫܽܘܠܛܳܢܳܐ ܗܳܢܳܐ <EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܐܶܫܰܐܶܠܟ݂ܽܘܢ ܐܳܦ݂ ܐܶܢܳܐ ܡܶܠܬ݂ܳܐ<EOS><EOS> ܘܶܐܡܰܪܘ ܠܺܝ <EOS>ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ ܁ ܡܶܢ ܫܡܰܝܳܐ ܗ̱ܘܳܬ݂ ܐܰܘ ܡܶܢ ܒ݁ܢܰܝ̈<EOS>ܐ̱ܢܳܫܳܐ̈ <EOS>ܗܶܢܽܘܢ ܕ݁ܶܝܢ ܡܶܬ݂ܚܰܫܒ݂ܺܝܢ ܗ̱ܘܰܘ ܒ݁ܢܰܦ݂ܫܗܽܘܢ <EOS> ܘܳܐܡܪܺܝܢ <EOS>ܕ݁ܶܐܢ ܢܺܐܡܰܪ ܡܶܢ ܫܡܰܝܳܐ ܐܳܡܰܪ ܠܰܢ ܘܡܶܛܽܠ ܡܳܢܳܐ ܠܳܐ ܗܰܝܡܶܢܬ݁ܽܘܢܳܝܗ̱ܝ <EOS>ܐܶܢ ܕ݁ܶܝܢ ܢܺܐܡܰܪ ܡܶܢ ܒ݁ܢܰܝ̈ ܐ̱ܢܳܫܳܐ̈ ܪܳܓ݂ܶܡ ܠܰܢ ܥܰܡܳܐ<EOS>ܟ݁ܽܠܶܗ <EOS> ܡܦ݁ܳܣܺܝܢ ܓ݁ܶܝܪ ܕ݁ܝܽܘܚܰܢܳܢ ܢܒ݂ܺܝܳܐ ܗܽܘ <EOS>ܘܶܐܡܰܪܘ ܠܶܗ <EOS> ܕ݁ܠܳܐ ܝܳܕ݂ܥܺܝܢܰܢ ܡܶܢ ܐܰܝܡܶܟ݁ܳܐ ܗ̱ܝ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܘܠܳܐ ܐܶܢܳܐ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܒ݁ܰܐܝܢܳܐ<EOS>ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂ ܐ̱ܢܳܐ<EOS>ܘܫܰܪܺܝ ܕ݁ܢܺܐܡܰܪ ܠܥܰܡܳܐ ܡܰܬ݂ܠܳܐ ܗܳܢܳܐ <EOS> ܓ݁ܰܒ݂ܪܳܐ ܚܰܕ݂ ܢܨܰܒ݂<EOS>ܟ݁ܰܪܡܳܐ <EOS> ܘܰܐܘܚܕ݂ܶܗ ܠܦ݂ܰܠܳܚܶܐ̈ <EOS> ܘܰܐܒ݂ܥܶܕ݂ ܙܰܒ݂ܢܳܐ ܣܰܓ݁ܺܝܳܐܐ <EOS>ܘܰܒ݂ܙܰܒ݂ܢܳܐ ܫܰܕ݁ܰܪ ܥܰܒ݂ܕ݁ܶܗ ܠܘܳܬ݂ ܦ݁ܰܠܳܚܶܐ̈ ܇ ܕ݁ܢܶܬ݁ܠܽܘܢ ܠܶܗ<EOS>ܡܶܢ ܦ݁ܺܐܪܶܐ̈ ܕ݁ܟ݂ܰܪܡܳܐ <EOS> ܦ݁ܰܠܳܚܶܐ̈ ܕ݁ܶܝܢ ܡܚܰܐܘܽܗ̱ܝ <EOS> ܘܫܰܕ݁ܪܽܘܗ̱ܝ ܟ݁ܰܕ݂ ܣܪܺܝܩ<EOS><EOS>ܘܰܐܘܣܶܦ݂ <EOS> ܘܫܰܕ݁ܰܪ ܠܥܰܒ݂ܕ݁ܶܗ ܐ̱ܚܪܺܢܳܐ <EOS> ܗܶܢܽܘܢ ܕ݁ܶܝܢ ܐܳܦ݂<EOS>ܠܗܰܘ <EOS> ܡܚܰܐܘܽܗ̱ܝ ܘܨܰܥܪܽܘܗ̱ܝ <EOS> ܘܫܰܕ݁ܪܽܘܗ̱ܝ ܟ݁ܰܕ݂ ܣܪܺܝܩ <EOS>ܘܰܐܘܣܶܦ݂ <EOS> ܘܫܰܕ݁ܰܪ ܕ݁ܰܬ݂ܠܳܬ݂ܳܐ <EOS> ܗܶܢܽܘܢ ܕ݁ܶܝܢ ܘܳܐܦ݂ ܠܗܰܘ<EOS>ܨܰܠܦ݂ܽܘܗ̱ܝ <EOS> ܘܰܐܦ݁ܩܽܘܗ̱ܝ <EOS>ܐܳܡܰܪ ܡܳܪܶܐ ܟ݁ܰܪܡܳܐ <EOS> ܡܳܢܳܐ ܐܶܥܒ݁ܶܕ݂ <EOS> ܐܶܫܰܕ݁ܰܪ ܒ݁ܶܪܝ<EOS>ܚܰܒ݁ܺܝܒ݂ܳܐ ܟ݁ܒ݂ܰܪ ܢܶܚܙܽܘܢܳܝܗ̱ܝ <EOS> ܘܢܶܬ݂ܟ݁ܰܚܕ݂ܽܘܢ <EOS>ܟ݁ܰܕ݂ ܚܙܰܐܘܽܗ̱ܝ ܕ݁ܶܝܢ ܦ݁ܰܠܳܚܶܐ̈ ܡܶܬ݂ܚܰܫܒ݂ܺܝܢ ܗ̱ܘܰܘ<EOS>ܒ݁ܢܰܦ݂ܫܗܽܘܢ <EOS> ܘܳܐܡܪܺܝܢ <EOS> ܗܳܢܰܘ ܝܳܪܬ݁ܳܐ <EOS> ܬ݁ܰܘ ܢܶܩܛܠܺܝܘܗ̱ܝ <EOS> ܘܬ݂ܶܗܘܶܐ ܝܳܪܬ݁ܽܘܬ݂ܳܐ<EOS>ܕ݁ܺܝܠܰܢ <EOS>ܘܰܐܦ݁ܩܽܘܗ̱ܝ ܠܒ݂ܰܪ ܡܶܢ ܟ݁ܰܪܡܳܐ <EOS> ܘܩܰܛܠܽܘܗ̱ܝ <EOS> ܡܳܢܳܐ ܗܳܟ݂ܺܝܠ<EOS>ܢܶܥܒ݁ܶܕ݂ ܠܗܽܘܢ ܡܳܪܶܐ ܟ݁ܰܪܡܳܐ <EOS>ܢܺܐܬ݂ܶܐ ܘܢܰܘܒ݁ܶܕ݂ ܠܦ݂ܰܠܳܚܶܐ̈ ܗܳܢܽܘܢ ܁ ܘܢܶܬ݁ܶܠ ܟ݁ܰܪܡܳܐ<EOS>ܠܰܐ̱ܚܪܳܢܶܐ̈ <EOS> ܟ݁ܰܕ݂ ܫܡܰܥܘ ܕ݁ܶܝܢ <EOS> ܐܶܡܰܪܘ <EOS> ܠܳܐ ܬ݁ܶܗܘܶܐ ܗܳܕ݂ܶܐ <EOS>ܗܽܘ ܕ݁ܶܝܢ ܚܳܪ ܒ݁ܗܽܘܢ <EOS> ܘܶܐܡܰܪ <EOS> ܘܡܳܢܳܐ ܗ̱ܝ ܗܳܝ ܕ݁ܰܟ݂ܬ݂ܺܝܒ݂ܳܐ<EOS>܇ ܕ݁ܟ݂ܺܐܦ݂ܳܐ ܕ݁ܰܐܣܠܺܝܘ ܒ݁ܰܢܳܝܶܐ̈ ܇ ܗܺܝ ܗܘܳܬ݂ ܠܪܺܝܫ ܩܰܪܢܳܐ ܕ݁ܙܳܘܺܝܬ݂ܳܐ <EOS>ܘܟ݂ܽܠ ܕ݁ܢܶܦ݁ܶܠ ܥܰܠ ܗܳܝ ܟ݁ܺܐܦ݂ܳܐ <EOS> ܢܶܬ݂ܪܥܰܥ <EOS> ܘܟ݂ܽܠ ܡܰܢ ܕ݁ܗܺܝ<EOS>ܬ݁ܶܦ݁ܶܠ ܥܠܰܘܗ̱ܝ ܬ݁ܶܕ݂ܪܶܝܘܗ̱ܝ<EOS>ܒ݁ܥܰܘ ܗ̱ܘܰܘ ܕ݁ܶܝܢ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܕ݁ܢܰܪܡܽܘܢ<EOS>ܥܠܰܘܗ̱ܝ ܐܺܝܕ݂ܰܝܳܐ̈ ܒ݁ܗܳܝ ܫܳܥܬ݂ܳܐ ܘܰܕ݂ܚܶܠܘ ܡܶܢ ܥܰܡܳܐ <EOS> ܝܺܕ݂ܰܥܘ ܓ݁ܶܝܪ<EOS>ܕ݁ܰܥܠܰܝܗܽܘܢ ܐܶܡܰܪ ܡܰܬ݂ܠܳܐ ܗܳܢܳܐ<EOS>ܘܫܰܕ݁ܰܪܘ ܠܘܳܬ݂ܶܗ ܓ݁ܳܫܽܘܫܶܐ̈ <EOS> ܕ݁ܡܶܬ݁ܕ݁ܰܡܶܝܢ ܒ݁ܙܰܕ݁ܺܝܩܶܐ̈ ܇<EOS>ܕ݁ܢܶܐܚܕ݁ܽܘܢܳܝܗ̱ܝ ܒ݁ܡܶܠܬ݂ܳܐ <EOS> ܘܢܰܫܠܡܽܘܢܳܝܗ̱ܝ ܠܕ݂ܰܝܳܢܳܐ ܁ ܘܰܠܫܽܘܠܛܳܢܶܗ<EOS>ܕ݁ܗܺܓ݂ܡܽܘܢܳܐ <EOS>ܘܫܰܐܠܽܘܗ̱ܝ <EOS> ܘܳܐܡܪܺܝܢ ܠܶܗ <EOS> ܡܰܠܦ݂ܳܢܳܐ ܝܳܕ݂ܥܺܝܢܰܢ <EOS>ܕ݁ܰܬ݂ܪܺܝܨܳܐܝܺܬ݂ ܡܡܰܠܶܠ ܐܰܢ̱ܬ݁ ܘܡܰܠܶܦ݂ <EOS> ܘܠܳܐ ܢܳܣܶܒ݂ ܐܰܢ̱ܬ݁ ܒ݁ܰܐܦ݁ܶܐ̈ <EOS> ܐܶܠܳܐ<EOS>ܒ݁ܩܽܘܫܬ݁ܳܐ <EOS> ܐܽܘܪܚܳܐ ܕ݁ܰܐܠܳܗܳܐ ܡܰܠܶܦ݂ ܐܰܢ̱ܬ݁ <EOS>ܫܰܠܺܝܛ ܠܰܢ ܁ ܕ݁ܢܶܬ݁ܶܠ ܟ݁ܣܶܦ݂ ܪܺܫܳܐ ܠܩܶܣܰܪ <EOS> ܐܰܘ ܠܳܐ <EOS>ܗܽܘ ܕ݁ܶܝܢ ܐܶܣܬ݁ܰܟ݁ܰܠ ܚܳܪܥܽܘܬ݂ܗܽܘܢ <EOS> ܘܶܐܡܰܪ <EOS> ܡܳܢܳܐ ܡܢܰܣܶܝܢ<EOS>ܐܢ̱ܬ݁ܽܘܢ ܠܺܝ <EOS>ܚܰܘܰܐܘܽܢܝ ܕ݁ܺܝܢܳܪܳܐ <EOS> ܕ݁ܡܰܢ ܐܺܝܬ݂ ܒ݁ܶܗ ܨܰܠܡܳܐ<EOS>ܘܰܟ݂ܬ݂ܺܝܒ݂ܳܬ݂ܳܐ̈ <EOS> ܗܶܢܽܘܢ ܕ݁ܶܝܢ ܐܶܡܰܪܘ <EOS> ܕ݁ܩܶܣܰܪ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܗܰܒ݂ܘ ܗܳܟ݂ܺܝܠ ܕ݁ܩܶܣܰܪ ܠܩܶܣܰܪ ܁<EOS>ܘܕ݂ܰܐܠܳܗܳܐ ܠܰܐܠܳܗܳܐ <EOS>ܘܠܳܐ ܐܶܫܟ݁ܰܚܘ ܠܡܶܐܚܰܕ݂ ܡܶܢܶܗ ܡܶܠܬ݂ܳܐ ܩܕ݂ܳܡ ܥܰܡܳܐ <EOS>ܘܶܐܬ݁ܕ݁ܰܡܰܪܘ ܥܰܠ ܦ݁ܶܬ݂ܓ݂ܳܡܶܗ <EOS> ܘܰܫܬ݂ܶܩܘ<EOS>ܩܪܶܒ݂ܘ ܕ݁ܶܝܢ ܐ̱ܢܳܫܺܝܢ̈ ܡܶܢ ܙܰܕ݁ܽܘܩܳܝܶܐ̈ ܇ ܗܳܢܽܘܢ ܕ݁ܳܐܡܪܺܝܢ<EOS>ܕ݁ܰܩܝܳܡܬ݁ܳܐ ܠܰܝܬ݁ <EOS> ܘܫܰܐܠܽܘܗ̱ܝ <EOS>ܘܳܐܡܪܺܝܢ ܠܶܗ <EOS> ܡܰܠܦ݂ܳܢܳܐ ܡܽܘܫܶܐ ܟ݁ܬ݂ܰܒ݂ ܠܰܢ ܕ݁ܶܐܢ ܐ̱ܢܳܫ<EOS>ܢܡܽܘܬ݂ ܐܰܚܽܘܗ̱ܝ ܁ ܕ݁ܺܐܝܬ݂ ܠܶܗ ܐܰܢ̱ܬ݁ܬ݂ܳܐ ܕ݁ܠܳܐ ܒ݁ܢܰܝܳܐ̈ ܢܶܣܰܒ݂ ܐܰܚܽܘܗ̱ܝ<EOS>ܐܰܢ̱ܬ݁ܬ݂ܶܗ <EOS> ܘܰܢܩܺܝܡ ܙܰܪܥܳܐ ܠܰܐܚܽܘܗ̱ܝ <EOS>ܫܰܒ݂ܥܳܐ ܕ݁ܶܝܢ ܐܰܚܺܝܢ̈ ܐܺܝܬ݂ ܗ̱ܘܰܘ <EOS> ܩܰܕ݂ܡܳܝܳܐ ܢܣܰܒ݂<EOS>ܐܰܢ̱ܬ݁ܬ݂ܳܐ <EOS> ܘܡܺܝܬ݂ ܕ݁ܠܳܐ ܒ݁ܢܰܝܳܐ̈ <EOS>ܘܢܰܣܒ݁ܳܗ ܕ݁ܰܬ݂ܪܶܝܢ̈ ܠܰܐܢ̱ܬ݁ܬ݂ܶܗ <EOS> ܘܗܳܢܳܐ ܡܺܝܬ݂ ܕ݁ܠܳܐ<EOS>ܒ݁ܢܰܝܳܐ̈ <EOS>ܘܕ݂ܰܬ݂ܠܳܬ݂ܳܐ ܬ݁ܽܘܒ݂ ܢܰܣܒ݁ܳܗ <EOS> ܘܗܳܟ݂ܘܳܬ݂ ܘܳܐܦ݂ ܫܰܒ݂ܥܳܬ݂ܰܝܗܽܘܢ<EOS><EOS> ܘܡܺܝܬ݂ܘ <EOS> ܘܠܳܐ ܫܒ݂ܰܩܘ ܒ݁ܢܰܝܳܐ̈ <EOS>ܘܡܺܝܬ݂ܰܬ݂ ܒ݁ܚܰܪܬ݂ܳܐ ܐܳܦ݂ ܐܰܢ̱ܬ݁ܬ݂ܳܐ <EOS>ܒ݁ܰܩܝܳܡܬ݁ܳܐ ܗܳܟ݂ܺܝܠ <EOS> ܕ݁ܰܐܝܢܳܐ ܡܶܢܗܽܘܢ ܬ݁ܶܗܘܶܐ ܐܰܢ̱ܬ݁ܬ݂ܳܐ <EOS>ܫܰܒ݂ܥܳܬ݂ܰܝܗܽܘܢ̈ ܓ݁ܶܝܪ ܢܰܣܒ݁ܽܘܗ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܒ݁ܢܰܘܗ̱ܝ̈ ܕ݁ܥܳܠܡܳܐ ܗܳܢܳܐ <EOS> ܢܳܣܒ݁ܺܝܢ<EOS>ܢܶܫܶܐ̈ <EOS> ܘܢܶܫܶܐ̈ ܗܳܘܝܳܢ̈ ܠܓ݂ܰܒ݂ܪܶܐ̈ <EOS>ܗܳܢܽܘܢ ܕ݁ܶܝܢ ܕ݁ܰܠܗܰܘ ܥܳܠܡܳܐ ܫܘܰܘ ܁ ܘܠܰܩܝܳܡܬ݁ܳܐ ܕ݁ܡܶܢ ܒ݁ܶܝܬ݂<EOS>ܡܺܝܬ݂ܶܐ̈ ܠܳܐ ܢܳܣܒ݁ܺܝܢ ܢܶܫܶܐ̈ <EOS> ܘܳܐܦ݂ ܠܳܐ ܢܶܫܶܐ̈ ܗܳܘܝܳܢ̈ ܠܓ݂ܰܒ݂ܪܶܐ̈ <EOS>ܐܳܦ݂ܠܳܐ ܓ݁ܶܝܪ ܬ݁ܽܘܒ݂ ܠܰܡܡܳܬ݂ ܡܶܫܟ݁ܚܺܝܢ <EOS> ܐܰܝܟ݂ ܡܰܠܰܐܟ݂ܶܐ̈<EOS>ܐܶܢܽܘܢ ܓ݁ܶܝܪ <EOS> ܘܰܒ݂ܢܰܝܳܐ̈ ܐܺܝܬ݂ܰܝܗܽܘܢ ܕ݁ܰܐܠܳܗܳܐ <EOS> ܡܶܛܽܠ ܕ݁ܰܗܘܰܘ ܒ݁ܢܰܝܳܐ̈<EOS>ܕ݁ܰܩܝܳܡܬ݁ܳܐ <EOS>ܕ݁ܩܳܝܡܺܝܢ ܕ݁ܶܝܢ ܡܺܝܬ݂ܶܐ̈ ܁ ܐܳܦ݂ ܡܽܘܫܶܐ ܒ݁ܰܕ݁ܶܩ <EOS> ܐܰܕ݂ܟ݁ܰܪ<EOS>ܓ݁ܶܝܪ ܒ݁ܣܰܢܝܳܐ ܟ݁ܰܕ݂ ܐܳܡܰܪ <EOS> ܡܳܪܝܳܐ ܐܰܠܳܗܶܗ ܕ݁ܰܐܒ݂ܪܳܗܳܡ ܁ ܘܰܐܠܳܗܶܗ ܕ݁ܺܐܝܣܚܳܩ <EOS>ܘܰܐܠܳܗܶܗ ܕ݁ܝܰܥܩܽܘܒ݂ <EOS>ܐܰܠܳܗܳܐ ܕ݁ܶܝܢ ܠܳܐ ܗ̱ܘܳܐ ܕ݁ܡܺܝܬ݂ܶܐ̈ ܁ ܐܶܠܳܐ ܕ݁ܚܰܝܶܐ̈ <EOS>ܟ݁ܽܠܗܽܘܢ ܓ݁ܶܝܪ ܚܰܝܺܝܢ ܐܶܢܽܘܢ ܠܶܗ<EOS>ܘܰܥܢܰܘ ܐ̱ܢܳܫܺܝܢ̈ ܡܶܢ ܣܳܦ݂ܪܶܐ̈ <EOS> ܘܳܐܡܪܺܝܢ ܠܶܗ <EOS> ܡܰܠܦ݂ܳܢܳܐ <EOS>ܫܰܦ݁ܺܝܪ ܐܳܡܰܪ ܐܰܢ̱ܬ݁ <EOS>ܘܠܳܐ ܬ݁ܽܘܒ݂ ܐܰܡܪܰܚܘ ܠܰܡܫܰܐܳܠܽܘܬ݂ܶܗ ܥܰܠ ܡܶܕ݁ܶܡ<EOS>ܘܶܐܡܰܪ ܗ̱ܘܳܐ ܠܗܽܘܢ ܁ ܐܰܝܟ݁ܰܢܳܐ ܐܳܡܪܺܝܢ ܣܳܦ݂ܪܶܐ̈ ܥܰܠ ܡܫܺܝܚܳܐ<EOS>ܕ݁ܰܒ݂ܪܶܗ ܗ̱ܽܘ ܕ݁ܕ݂ܰܘܺܝܕ݂ <EOS>ܘܗܽܘ ܕ݁ܰܘܺܝܕ݂ ܐܶܡܰܪ ܒ݁ܰܟ݂ܬ݂ܳܒ݂ܳܐ ܕ݁ܡܰܙܡܽܘܪܶܐ̈ <EOS> ܕ݁ܶܐܡܰܪ<EOS>ܡܳܪܝܳܐ ܠܡܳܪܝ <EOS> ܬ݁ܶܒ݂ ܠܳܟ݂ ܡܶܢ ܝܰܡܺܝܢܝ ܇<EOS>ܥܕ݂ܰܡܳܐ ܕ݁ܶܐܣܺܝܡ ܒ݁ܥܶܠܕ݁ܒ݂ܳܒ݂ܰܝܟ݁̈ ܬ݁ܚܶܝܬ݂ ܪܶܓ݂ܠܰܝܟ݁̈ <EOS>ܐܶܢ ܗܳܟ݂ܺܝܠ ܕ݁ܰܘܺܝܕ݂ ܡܳܪܝ ܩܳܪܶܐ ܠܶܗ ܐܰܝܟ݁ܰܢܳܐ ܒ݁ܪܶܗ ܗ̱ܽܘ<EOS>ܘܟ݂ܰܕ݂ ܟ݁ܽܠܶܗ ܥܰܡܳܐ ܫܳܡܰܥ ܗ̱ܘܳܐ ܐܶܡܰܪ ܠܬ݂ܰܠܡܺܝܕ݂ܰܘܗ̱ܝ̈<EOS><EOS>ܐܶܙܕ݁ܰܗ̱ܪܘ ܡܶܢ ܣܳܦ݂ܪܶܐ̈ ܕ݁ܨܳܒ݂ܶܝܢ ܠܰܡܗܰܠܳܟ݂ܽܘ ܒ݁ܶܐܣܛܠܶܐ̈ ܇<EOS>ܘܪܳܚܡܺܝܢ ܫܠܳܡܳܐ ܒ݁ܫܽܘܩܶܐ̈ ܇ ܘܪܺܝܫ ܡܰܘܬ݁ܒ݂ܶܐ̈ ܒ݁ܰܟ݂ܢܽܘܫܳܬ݂ܳܐ̈ ܇ ܘܪܺܝܫ ܣܡܳܟ݂ܶܐ̈<EOS>ܒ݁ܰܐܚܫܳܡܝܳܬ݂ܳܐ̈ <EOS>ܗܳܢܽܘܢ ܕ݁ܳܐܟ݂ܠܺܝܢ ܒ݁ܳܬ݁ܶܐ̈ ܕ݁ܰܐܪܡܠܳܬ݂ܳܐ̈ ܒ݁ܥܶܠܬ݂ܳܐ<EOS>ܕ݁ܡܰܘܪܟ݂ܺܝܢ ܨܠܰܘܳܬ݂ܗܽܘܢ̈ <EOS> ܗܶܢܽܘܢ ܢܩܰܒ݁ܠܽܘܢ ܕ݁ܺܝܢܳܐ ܝܰܬ݁ܺܝܪܳܐ<EOS>ܚܳܪ ܕ݁ܶܝܢ ܝܶܫܽܘܥ ܒ݁ܥܰܬ݁ܺܝܪܶܐ̈ <EOS> ܐܰܝܠܶܝܢ ܕ݁ܪܳܡܶܝܢ ܗ̱ܘܰܘ ܒ݁ܶܝܬ݂<EOS>ܓ݁ܰܙܳܐ ܩܽܘܪܒ݁ܳܢܰܝܗܽܘܢ̈ <EOS>ܘܰܚܙܳܐ ܐܳܦ݂ ܐܰܪܡܰܠܬ݁ܳܐ ܚܕ݂ܳܐ ܡܶܣܟ݁ܺܢܬ݁ܳܐ ܕ݁ܰܐܪܡܝܰܬ݂<EOS>ܫܳܡܽܘܢܶܐ̈ ܬ݁ܪܶܝܢ̈ <EOS>ܘܶܐܡܰܪ <EOS> ܫܪܳܪܳܐ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܗܳܕ݂ܶܐ ܐܰܪܡܰܠܬ݁ܳܐ<EOS>ܡܶܣܟ݁ܺܢܬ݁ܳܐ ܇ ܐܰܪܡܝܰܬ݂ ܝܰܬ݁ܺܝܪ ܡܶܢ ܟ݁ܽܠܢܳܫ <EOS>ܟ݁ܽܠܗܽܘܢ ܓ݁ܶܝܪ ܗܳܠܶܝܢ ܡܶܢ ܡܳܐ ܕ݁ܝܰܬ݁ܺܝܪ ܗ̱ܘܳܐ ܠܗܽܘܢ ܐܰܪܡܺܝܘ<EOS>ܒ݁ܶܝܬ݂ ܩܽܘܪܒ݁ܳܢܳܐ ܕ݁ܰܐܠܳܗܳܐ <EOS> ܗܳܕ݂ܶܐ ܕ݁ܶܝܢ ܡܶܢ ܚܰܣܺܝܪܽܘܬ݂ܳܗ ܟ݁ܽܠ ܕ݁ܩܰܢܝܳܐ<EOS>ܗ̱ܘܳܬ݂ <EOS> ܐܰܪܡܝܰܬ݂ܶܗ <EOS>ܘܟ݂ܰܕ݂ ܐܳܡܪܺܝܢ ܗ̱ܘܰܘ ܐ̱ܢܳܫܺܝܢ̈ ܥܰܠ ܗܰܝܟ݁ܠܳܐ ܇ ܕ݁ܰܒ݂ܟ݂ܺܐܦ݂ܶܐ̈<EOS>ܫܰܦ݁ܺܝܪܳܬ݂ܳܐ̈ ܘܰܒ݂ܩܽܘܪܒ݁ܳܢܶܐ̈ ܡܨܰܒ݁ܰܬ݂ <EOS> ܐܶܡܰܪ ܠܗܽܘܢ ܝܶܫܽܘܥ<EOS>ܗܳܠܶܝܢ ܁ ܕ݁ܚܳܙܶܝܢ ܐܢ̱ܬ݁ܽܘܢ ܁ ܢܺܐܬ݂ܽܘܢ ܝܰܘܡܳܬ݂ܳܐ̈ ܕ݁ܰܒ݂ܗܽܘܢ<EOS><EOS> ܠܳܐ ܬ݁ܶܫܬ݁ܒ݂ܶܩ ܟ݁ܺܐܦ݂ ܥܰܠ ܟ݁ܺܐܦ݂ ܕ݁ܠܳܐ ܬ݁ܶܣܬ݁ܬ݂ܰܪ<EOS>ܘܰܡܫܰܐܠܺܝܢ ܗ̱ܘܰܘ ܠܶܗ <EOS> ܘܳܐܡܪܺܝܢ <EOS> ܡܰܠܦ݂ܳܢܳܐ ܐܶܡܰܬ݂ܝ ܗܳܠܶܝܢ<EOS>ܢܶܗܘܝܳܢ̈ <EOS> ܘܡܳܢܳܐ ܗ̱ܝ ܐܳܬ݂ܳܐ ܡܳܐ ܕ݁ܩܰܪܺܝܒ݂ܳܢ̈ ܗܳܠܶܝܢ ܕ݁ܢܶܗܘܝܳܢ̈ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܚܙܰܘ ܠܡܳܐ ܬ݁ܶܛܥܽܘܢ <EOS> ܣܰܓ݁ܺܝܶܐܐ̈ ܓ݁ܶܝܪ<EOS>ܢܺܐܬ݂ܽܘܢ ܒ݁ܫܶܡܝ ܘܢܺܐܡܪܽܘܢ <EOS> ܕ݁ܶܐܢܳܐ ܐ̱ܢܳܐ ܡܫܺܝܚܳܐ <EOS> ܘܙܰܒ݂ܢܳܐ ܩܪܶܒ݂ <EOS> ܠܳܐ ܕ݁ܶܝܢ<EOS>ܬ݁ܺܐܙܽܠ̱ܘܢ ܒ݁ܳܬ݂ܰܪܗܽܘܢ <EOS>ܘܡܳܐ ܕ݁ܫܳܡܥܺܝܢ ܐܢ̱ܬ݁ܽܘܢ ܩܪܳܒ݂ܶܐ̈ ܘܰܫܓ݂ܽܘܫܝܶܐ̈ <EOS> ܠܳܐ<EOS>ܬ݁ܶܕ݂ܚܠܽܘܢ <EOS> ܥܬ݂ܺܝܕ݂ܳܢ̈ ܐܶܢܶܝܢ̈ ܓ݁ܶܝܪ ܗܳܠܶܝܢ ܠܽܘܩܕ݂ܰܡ ܠܡܶܗܘܳܐ <EOS> ܐܶܠܳܐ ܠܳܐ<EOS>ܥܕ݂ܰܟ݁ܺܝܠ ܡܛܳܬ݂ ܚܰܪܬ݂ܳܐ <EOS>ܢܩܽܘܡ ܓ݁ܶܝܪ ܥܰܡܳܐ ܥܰܠ ܥܰܡܳܐ ܘܡܰܠܟ݁ܽܘ ܥܰܠ ܡܰܠܟ݁ܽܘ<EOS>ܘܙܰܘܥܶܐ̈ ܪܰܘܪܒ݂ܶܐ̈ ܢܶܗܘܽܘܢ ܒ݁ܕ݂ܽܘܟ݁ܳܐ ܕ݁ܽܘܟ݁ܳܐ <EOS> ܘܟ݂ܰܦ݂ܢܶܐ̈<EOS>ܘܡܰܘܬ݁ܳܢܶܐ̈ <EOS> ܘܢܶܗܘܝܳܢ̈ ܕ݁ܶܚܠܳܬ݂ܳܐ̈ <EOS> ܘܣܽܘܪܳܕ݂ܶܐ̈ <EOS> ܘܳܐܬ݂ܘܳܬ݂ܳܐ̈ ܪܰܘܪܒ݂ܳܬ݂ܳܐ̈ <EOS>ܡܶܢ ܫܡܰܝܳܐ ܢܶܬ݂ܚܰܙܝܳܢ̈ <EOS> ܘܣܰܬ݂ܘܶܐ̈ ܪܰܘܪܒ݂ܶܐ̈ ܢܶܗܘܽܘܢ<EOS>ܩܕ݂ܳܡ ܕ݁ܶܝܢ ܗܳܠܶܝܢ ܟ݁ܽܠܗܶܝܢ ܢܰܪܡܽܘܢ ܥܠܰܝܟ݁ܽܘܢ ܐܺܝܕ݂ܰܝܳܐ̈ <EOS>ܘܢܶܪܕ݁ܦ݂ܽܘܢܳܟ݂ܽܘܢ <EOS> ܘܢܰܫܠܡܽܘܢܳܟ݂ܽܘܢ ܠܰܟ݂ܢܽܘܫܳܬ݂ܳܐ̈ <EOS> ܘܰܠܒ݂ܶܝܬ݂ ܐܰܣܺܝܪܶܐ̈ <EOS>ܘܰܢܩܰܪܒ݂ܽܘܢܳܟ݂ܽܘܢ ܩܕ݂ܳܡ ܡܰܠܟ݁ܶܐ̈ ܁ ܘܗܺܓ݂ܡܽܘܢܶܐ̈ <EOS> ܡܶܛܽܠ ܫܶܡܝ <EOS>ܗܳܘܝܳܐ ܠܟ݂ܽܘܢ ܕ݁ܶܝܢ ܠܣܳܗܕ݁ܽܘܬ݂ܳܐ <EOS>ܣܺܝܡܘ ܕ݁ܶܝܢ ܒ݁ܠܶܒ݁ܟ݂ܽܘܢ ܕ݁ܠܳܐ ܬ݁ܶܗܘܽܘܢ ܡܶܬ݂ܝܰܠܦ݂ܺܝܢ<EOS>ܠܡܰܦ݁ܰܩ ܪܽܘܚܳܐ <EOS>ܐܶܢܳܐ ܓ݁ܶܝܪ ܐܶܬ݁ܶܠ ܠܟ݂ܽܘܢ ܦ݁ܽܘܡܳܐ ܘܚܶܟ݂ܡܬ݂ܳܐ ܐܰܝܕ݂ܳܐ ܕ݁ܠܳܐ<EOS>ܢܶܫܟ݁ܚܽܘܢ ܠܰܡܩܳܡ ܠܩܽܘܒ݂ܠܳܗ <EOS> ܟ݁ܽܠܗܽܘܢ ܒ݁ܥܶܠܕ݁ܒ݂ܳܒ݂ܰܝܟ݁ܽܘܢ̈ <EOS>ܢܰܫܠܡܽܘܢܳܟ݂ܽܘܢ ܕ݁ܶܝܢ ܐܰܒ݂ܳܗܰܝܟ݁ܽܘܢ̈ <EOS> ܘܰܐܚܰܝܟ݁ܽܘܢ̈ ܁<EOS>ܘܰܐ̱ܚܝܳܢܰܝܟ݁ܽܘܢ̈ ܁ ܘܪܳܚܡܰܝܟ݁ܽܘܢ̈ <EOS> ܘܰܢܡܺܝܬ݂ܽܘܢ ܡܶܢܟ݂ܽܘܢ <EOS>ܘܬ݂ܶܗܘܽܘܢ ܣܢܺܝܐܝܺܢ̈ ܡܶܢ ܟ݁ܽܠ ܐ̱ܢܳܫ <EOS> ܡܶܛܽܠ ܫܶܡܝ <EOS>ܘܡܶܢܬ݂ܳܐ ܡܶܢ ܪܺܫܟ݂ܽܘܢ <EOS> ܠܳܐ ܬ݁ܺܐܒ݂ܰܕ݂ <EOS>ܒ݁ܰܡܣܰܝܒ݁ܪܳܢܽܘܬ݂ܟ݂ܽܘܢ ܕ݁ܶܝܢ ܬ݁ܶܩܢܽܘܢ ܢܰܦ݂ܫܟ݂ܽܘܢ<EOS>ܡܳܐ ܕ݁ܶܝܢ ܕ݁ܰܚܙܰܝܬ݁ܽܘܢ ܠܽܐܘܪܺܫܠܶܡ ܕ݁ܰܚܕ݂ܺܝܪܺܝܢ ܠܳܗ ܚܰܝܠܳܐ<EOS>ܗܳܝܕ݁ܶܝܢ ܕ݁ܰܥܘ <EOS> ܕ݁ܰܩܪܶܒ݂ ܠܶܗ ܚܽܘܪܒ݁ܳܗ <EOS>ܗܳܝܕ݁ܶܝܢ ܐܰܝܠܶܝܢ ܕ݁ܒ݂ܺܝܗܽܘܕ݂ ܐܶܢܽܘܢ ܢܶܥܪܩܽܘܢ ܠܛܽܘܪܳܐ <EOS>ܘܰܐܝܠܶܝܢ ܕ݁ܰܒ݂ܓ݂ܰܘܳܗ ܐܶܢܽܘܢ <EOS> ܢܶܥܪܩܽܘܢ <EOS> ܘܕ݂ܰܒ݂ܩܽܘܪܝܳܐ̈ <EOS> ܠܳܐ ܢܶܥܠܽܘܢ ܠܳܗ <EOS>ܕ݁ܝܰܘܡܳܬ݂ܳܐ̈ ܐܶܢܽܘܢ ܗܳܠܶܝܢ ܕ݁ܰܬ݂ܒ݂ܰܥܬ݂ܳܐ ܕ݁ܢܶܫܠܰܡ ܟ݁ܽܠ ܡܳܐ<EOS>ܕ݁ܰܟ݂ܬ݂ܺܝܒ݂<EOS>ܘܳܝ ܕ݁ܶܝܢ ܁ ܠܰܐܝܠܶܝܢ ܕ݁ܒ݂ܰܛܢܳܢ̈ <EOS> ܘܠܰܐܝܠܶܝܢ ܕ݁ܡܰܝܢܩܳܢ̈<EOS>ܒ݁ܗܳܢܽܘܢ ܝܰܘܡܳܬ݂ܳܐ̈ <EOS> ܢܶܗܘܶܐ ܓ݁ܶܝܪ ܐܽܘܠܨܳܢܳܐ ܪܰܒ݁ܳܐ ܒ݁ܰܐܪܥܳܐ ܘܪܽܘܓ݂ܙܳܐ ܥܰܠ<EOS>ܥܰܡܳܐ ܗܳܢܳܐ <EOS>ܘܢܶܦ݂ܠܽܘܢ ܒ݁ܦ݂ܽܘܡܳܐ ܕ݁ܚܰܪܒ݁ܳܐ <EOS> ܘܢܶܫܬ݁ܒ݂ܽܘܢ ܠܟ݂ܽܠ ܐܰܬ݂ܰܪ <EOS>ܘܐܽܘܪܺܫܠܶܡ ܬ݁ܶܗܘܶܐ ܡܶܬ݁ܕ݂ܺܝܫܳܐ ܡܶܢ ܥܰܡ̱ܡܶܐ̈ ܥܕ݂ܰܡܳܐ ܕ݁ܢܶܫܠܡܽܘܢ ܙܰܒ݂ܢܶܐ̈<EOS>ܕ݁ܥܰܡ̱ܡܶܐ̈<EOS>ܘܢܶܗܘܝܳܢ̈ ܐܳܬ݂ܘܳܬ݂ܳܐ̈ ܒ݁ܫܶܡܫܳܐ ܁ ܘܰܒ݂ܣܰܗܪܳܐ <EOS>ܘܰܒ݂ܟ݂ܰܘܟ݁ܒ݂ܶܐ̈ <EOS> ܘܒ݂ܰܐܪܥܳܐ ܐܽܘܠܨܳܢܳܐ ܕ݁ܥܰܡ̱ܡܶܐ̈ <EOS> ܘܦ݂ܽܘܫܳܟ݂ ܐܺܝܕ݂ܰܝܳܐ̈ <EOS> ܡܶܢ<EOS>ܬ݁ܰܘܗܬ݂ܳܐ ܕ݁ܩܳܠܳܐ ܕ݁ܝܰܡܳܐ ܇<EOS>ܘܙܰܘܥܳܐ ܕ݁ܡܰܦ݁ܶܩ ܢܰܦ݂ܫܳܬ݂ܳܐ̈ ܕ݁ܰܒ݂ܢܰܝܢܳܫܳܐ̈ <EOS> ܡܶܢ ܕ݁ܶܚܠܬ݂ܳܐ<EOS>ܕ݁ܡܶܕ݁ܶܡ ܕ݁ܰܥܬ݂ܺܝܕ݂ ܠܡܶܐܬ݂ܳܐ ܥܰܠ ܐܰܪܥܳܐ <EOS> ܘܢܶܬ݁ܬ݁ܙܺܝܥܽܘܢ ܚܰܝܠܶܐ̈ ܕ݁ܰܫܡܰܝܳܐ<EOS><EOS>ܘܗܳܝܕ݁ܶܝܢ ܢܶܚܙܽܘܢܳܝܗ̱ܝ ܠܰܒ݂ܪܶܗ ܕ݁ܐ̱ܢܳܫܳܐ ܕ݁ܳܐܬ݂ܶܐ ܒ݁ܰܥܢܳܢܶܐ̈<EOS>܇ ܥܰܡ ܚܰܝܠܳܐ ܣܰܓ݁ܺܝܳܐܐ ܘܫܽܘܒ݂ܚܳܐ ܪܰܒ݁ܳܐ<EOS>ܡܳܐ ܕ݁ܶܝܢ ܕ݁ܫܰܪܺܝ̈ ܗܳܠܶܝܢ ܕ݁ܢܶܗܘܝܳܢ̈ ܇ ܐܶܬ݂ܠܰܒ̱݁ܒ݂ܘ ܁<EOS>ܘܰܐܪܺܝܡܘ ܪܺܫܰܝܟ݁ܽܘܢ̈ <EOS> ܡܶܛܽܠ ܕ݁ܰܩܪܶܒ݂ ܠܶܗ ܦ݁ܽܘܪܩܳܢܟ݂ܽܘܢ<EOS>ܘܶܐܡܰܪ ܗ̱ܘܳܐ ܠܗܽܘܢ ܡܰܬ݂ܠܳܐ <EOS> ܚܙܰܘ ܠܬ݂ܺܬ݁ܳܐ ܘܰܠܟ݂ܽܠܗܽܘܢ<EOS>ܐܺܝܠܳܢܶܐ̈ <EOS>ܕ݁ܡܳܐ ܕ݁ܡܰܦ݂ܪܥܺܝܢ ܡܶܚܕ݂ܳܐ ܡܶܢܗܽܘܢ ܡܶܣܬ݁ܰܟ݁ܠܺܝܢ ܐܢ̱ܬ݁ܽܘܢ <EOS>ܕ݁ܰܩܪܶܒ݂ ܠܶܗ ܩܰܝܛܳܐ <EOS>ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܁ ܡܳܐ ܕ݁ܰܚܙܰܝܬ݁ܽܘܢ ܗܳܠܶܝܢ ܕ݁ܗܳܘܝܳܢ̈<EOS>ܕ݁ܰܥܘ ܕ݁ܩܰܪܺܝܒ݂ܳܐ ܗ̱ܝ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܳܐ ܬ݁ܶܥܒ݁ܰܪ ܫܰܪܒ݁ܬ݂ܳܐ ܗܳܕ݂ܶܐ<EOS>܇ ܥܕ݂ܰܡܳܐ ܕ݁ܗܳܠܶܝܢ ܟ݁ܽܠܗܶܝܢ ܢܶܗܘܝܳܢ̈ <EOS>ܫܡܰܝܳܐ ܘܰܐܪܥܳܐ ܢܶܥܒ݁ܪܽܘܢ ܘܡܶܠܰܝ̈ ܠܳܐ ܢܶܥܒ݁ܪܳܢ̈<EOS>ܐܶܙܕ݁ܰܗ̱ܪܘ ܕ݁ܶܝܢ ܒ݁ܢܰܦ݂ܫܟ݂ܽܘܢ ܁ ܕ݁ܠܳܐ ܡܬ݂ܽܘܡ ܢܺܐܩܪܽܘܢ<EOS>ܠܶܒ݁ܰܘܳܬ݂ܟ݂ܽܘܢ̈ ܒ݁ܳܐܣܽܘܛܽܘܬ݂ܳܐ ܘܰܒ݂ܪܰܘܳܝܽܘܬ݂ܳܐ ܘܰܒ݂ܨܶܦ݂ܬ݂ܳܐ ܕ݁ܥܳܠܡܳܐ ܇ ܘܡܶܢ<EOS>ܫܶܠܝܳܐ ܢܺܐܬ݂ܶܐ ܥܠܰܝܟ݁ܽܘܢ ܝܰܘܡܳܐ ܗܰܘ <EOS>ܐܰܝܟ݂ ܨܳܦ݂ܰܚܬ݂ܳܐ ܓ݁ܶܝܪ ܢܶܨܦ݁ܰܚ ܁ ܥܰܠ ܟ݁ܽܠܗܽܘܢ ܐܰܝܠܶܝܢ<EOS>ܕ݁ܝܳܬ݂ܒ݁ܺܝܢ <EOS> ܥܰܠ ܐܰܦ݁ܶܝܗ̈ ܕ݁ܟ݂ܽܠܳܗ ܐܰܪܥܳܐ <EOS>ܗܘܰܘ ܗܳܟ݂ܺܝܠ ܫܳܗܪܺܝܢ ܒ݁ܟ݂ܽܠܙܒ݂ܰܢ ܘܰܡܨܰܠܶܝܢ ܕ݁ܬ݂ܶܫܘܽܘܢ<EOS>ܠܡܶܥܪܰܩ ܡܶܢ ܗܳܠܶܝܢ ܕ݁ܰܥܬ݂ܺܝܕ݂ܳܢ̈ ܠܡܶܗܘܳܐ <EOS> ܘܰܬ݂ܩܽܘܡܽܘܢ ܩܕ݂ܳܡ ܒ݁ܪܶܗ ܕ݁ܐ̱ܢܳܫܳܐ<EOS>ܒ݁ܺܐܝܡܳܡܳܐ ܕ݁ܶܝܢ ܁ ܡܰܠܶܦ݂ ܗ̱ܘܳܐ ܒ݁ܗܰܝܟ݁ܠܳܐ ܘܰܒ݂ܠܺܠܝܳܐ <EOS>ܢܳܦ݂ܶܩ ܗ̱ܘܳܐ ܒ݁ܳܐܶܬ݂ ܒ݁ܛܽܘܪܳܐ ܕ݁ܡܶܬ݂ܩܪܶܐ ܕ݁ܒ݂ܶܝܬ݂ ܙܰܝܬ݁ܶܐ̈ <EOS>ܘܟ݂ܽܠܶܗ ܥܰܡܳܐ ܡܩܰܕ݁ܡܺܝܢ ܗ̱ܘܰܘ ܠܘܳܬ݂ܶܗ ܠܗܰܝܟ݁ܠܳܐ <EOS> ܠܡܶܫܡܰܥ<EOS>ܡܶܠܬ݂ܶܗ<EOS>ܩܰܪܺܝܒ݂ ܗ̱ܘܳܐ ܕ݁ܶܝܢ ܥܰܕ݂ܥܺܕ݂ܳܐ ܕ݁ܦ݂ܰܛܺܝܪܶܐ̈ <EOS> ܕ݁ܡܶܬ݂ܩܪܶܐ<EOS>ܦ݁ܶܨܚܳܐ <EOS>ܘܒ݂ܳܥܶܝܢ ܗ̱ܘܰܘ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܕ݁ܰܐܝܟ݁ܰܢܳܐ<EOS>ܢܶܩܛܠܽܘܢܳܝܗ̱ܝ <EOS> ܕ݁ܳܚܠܺܝܢ ܗ̱ܘܰܘ ܓ݁ܶܝܪ ܡܶܢ ܥܰܡܳܐ<EOS>ܥܰܠ ܗ̱ܘܳܐ ܕ݁ܶܝܢ ܣܳܛܳܢܳܐ ܒ݁ܺܝܗܽܘܕ݂ܳܐ ܕ݁ܡܶܬ݂ܩܪܶܐ ܣܟ݂ܰܪܝܽܘܛܳܐ <EOS>ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܡܶܢܝܳܢܳܐ ܕ݁ܰܬ݂ܪܶܥܣܰܪ̈ <EOS>ܘܶܐܙܰܠ ܡܰܠܶܠ ܥܰܡ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܘܪܰܒ݁ܰܝ̈ ܚܰܝܠܶܐ̈<EOS>ܕ݁ܗܰܝܟ݁ܠܳܐ <EOS> ܐܰܝܟ݂ ܕ݁ܢܰܫܠܡܺܝܘܗ̱ܝ ܠܗܽܘܢ<EOS>ܘܰܚܕ݂ܺܝܘ ܁ ܘܰܐܩܺܝܡܘ ܕ݁ܢܶܬ݁ܠܽܘܢ ܠܶܗ ܟ݁ܶܣܦ݁ܳܐ<EOS>ܘܶܐܫܬ݁ܰܘܕ݁ܺܝ ܠܗܽܘܢ <EOS> ܘܒ݂ܳܥܶܐ ܗ̱ܘܳܐ ܦ݁ܶܠܥܳܐ ܕ݁ܢܰܫܠܡܺܝܘܗ̱ܝ<EOS>ܠܗܽܘܢ <EOS> ܒ݁ܶܠܥܳܕ݂ ܡܶܢ ܟ݁ܶܢܫܳܐ<EOS>ܘܡܰܛܺܝ ܝܰܘܡܳܐ ܕ݁ܦ݂ܰܛܺܝܪܶܐ̈ ܇ ܕ݁ܒ݂ܶܗ ܐܺܝܬ݂ ܗ̱ܘܳܐ ܥܝܳܕ݂ܳܐ<EOS>ܕ݁ܢܶܬ݂ܢܟ݂ܶܣ ܦ݁ܶܨܚܳܐ <EOS>ܘܫܰܕ݁ܰܪ ܝܶܫܽܘܥ ܠܟ݂ܺܐܦ݂ܳܐ ܘܰܠܝܽܘܚܰܢܳܢ <EOS> ܘܶܐܡܰܪ ܠܗܽܘܢ ܙܶܠܘ<EOS>ܛܰܝܶܒ݂ܘ ܠܰܢ ܦ݁ܶܨܚܳܐ ܕ݁ܢܶܠܥܰܣ <EOS>ܗܶܢܽܘܢ ܕ݁ܶܝܢ ܐܶܡܰܪܘ ܠܶܗ <EOS> ܐܰܝܟ݁ܳܐ ܨܳܒ݂ܶܐ ܐܰܢ̱ܬ݁ ܕ݁ܰܢܛܰܝܶܒ݂<EOS><EOS>ܐܳܡܰܪ ܠܗܽܘܢ ܁ ܗܳܐ ܡܳܐ ܕ݁ܥܳܐܠܺܝܢ ܐܢ̱ܬ݁ܽܘܢ ܠܰܡܕ݂ܺܝܢ̱ܬ݁ܳܐ<EOS>ܦ݁ܳܓ݂ܰܥ ܒ݁ܟ݂ܽܘܢ ܓ݁ܰܒ݂ܪܳܐ ܕ݁ܰܫܩܺܝܠ ܓ݁ܪܳܒ݂ܳܐ ܕ݁ܡܰܝܳܐ̈ <EOS> ܙܶܠܘ ܒ݁ܳܬ݂ܪܶܗ <EOS>ܘܰܐܝܟ݁ܳܐ ܕ݁ܥܳܐܶܠ <EOS> ܐܶܡܰܪܘ ܠܡܳܪܶܗ ܕ݁ܒ݂ܰܝܬ݁ܳܐ <EOS> ܪܰܒ݁ܰܢ ܐܳܡܰܪ<EOS>ܐܰܝܢܰܘ ܒ݁ܶܝܬ݂ ܡܰܫܪܝܳܐ <EOS> ܐܰܝܟ݁ܳܐ ܕ݁ܶܐܟ݂ܽܘܠ ܦ݁ܶܨܚܳܐ ܥܰܡ ܬ݁ܰܠܡܺܝܕ݂ܰܝ̈ <EOS>ܘܗܳܐ ܗܽܘ ܡܚܰܘܶܐ ܠܟ݂ܽܘܢ ܥܶܠܺܝܬ݂ܳܐ ܚܕ݂ܳܐ ܪܰܒ݁ܬ݂ܳܐ ܕ݁ܰܡܫܰܘܝܳܐ<EOS>ܬ݁ܰܡܳܢ ܛܰܝܶܒ݂ܘ <EOS>ܘܶܐܙܰܠܘ ܐܶܫܟ݁ܰܚܘ ܐܰܝܟ݂ ܕ݁ܶܐܡܰܪ ܠܗܽܘܢ ܘܛܰܝܶܒ݂ܘ ܦ݁ܶܨܚܳܐ<EOS>ܘܟ݂ܰܕ݂ ܗܘܳܐ ܥܶܕ݁ܳܢܳܐ ܐܶܬ݂ܳܐ ܝܶܫܽܘܥ ܐܶܣܬ݁ܡܶܟ݂ <EOS> ܘܰܬ݂ܪܶܥܣܰܪ̈<EOS>ܫܠܺܝܚܶܐ̈ ܥܰܡܶܗ<EOS>ܘܶܐܡܰܪ ܠܗܽܘܢ <EOS> ܪܶܓ݁ܬ݂ܳܐ ܪܰܓ݂ܬ݁ܰܢܝ ܕ݁ܗܳܢܳܐ ܦ݁ܶܨܚܳܐ ܐܶܟ݂ܽܘܠ<EOS>ܥܰܡܟ݂ܽܘܢ ܩܕ݂ܳܡ ܕ݁ܶܐܚܰܫ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܓ݁ܶܝܪ ܕ݁ܡܶܟ݁ܺܝܠ ܠܳܐ ܐܶܟ݂ܠܺܝܘܗ̱ܝ <EOS>ܥܕ݂ܰܡܳܐ ܕ݁ܢܶܫܠܰܡ ܒ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ<EOS>ܘܰܢܣܰܒ݂ ܟ݁ܳܣܳܐ ܘܰܐܘܕ݁ܺܝ ܘܶܐܡܰܪ ܣܰܒ݂ܘ ܗܳܢܳܐ ܘܦ݂ܰܠܶܓ݂ܘ<EOS>ܒ݁ܰܝܢܳܬ݂ܟ݂ܽܘܢ <EOS>ܐܳܡܰܪ ܐ̱ܢܳܐ ܓ݁ܶܝܪ ܠܟ݂ܽܘܢ ܕ݁ܠܳܐ ܐܶܫܬ݁ܶܐ ܡܶܢ ܝܰܠܕ݁ܳܐ<EOS>ܕ݁ܰܓ݂ܦ݂ܶܬ݁ܳܐ ܥܕ݂ܰܡܳܐ ܕ݁ܬ݂ܺܐܬ݂ܶܐ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܘܰܢܣܰܒ݂ ܠܰܚܡܳܐ ܘܰܐܘܕ݁ܺܝ <EOS> ܘܰܩܨܳܐ <EOS> ܘܝܰܗ̱ܒ݂ ܠܗܽܘܢ <EOS> ܘܶܐܡܰܪ <EOS>ܗܳܢܰܘ ܦ݁ܰܓ݂ܪܝ ܕ݁ܥܰܠ ܐܰܦ݁ܰܝܟ݁ܽܘܢ̈ ܡܶܬ݂ܺܝܗܶܒ݂ <EOS> ܗܳܕ݂ܶܐ ܗܘܰܝܬ݁ܽܘܢ ܥܳܒ݂ܕ݁ܺܝܢ<EOS>ܠܕ݂ܽܘܟ݂ܪܳܢܝ<EOS>ܘܗܳܟ݂ܘܳܬ݂ ܐܳܦ݂ ܥܰܠ ܟ݁ܳܣܳܐ ܡܶܢ ܒ݁ܳܬ݂ܰܪ ܕ݁ܰܐܚܫܶܡܘ <EOS> ܐܶܡܰܪ <EOS>ܗܳܢܳܐ ܟ݁ܳܣܳܐ ܕ݁ܺܝܰܬ݂ܺܩܺܐ ܚܕ݂ܰܬ݂ܳܐ ܒ݁ܕ݂ܶܡܝ <EOS> ܕ݁ܰܚܠܳܦ݂ܰܝܟ݁ܽܘܢ ܡܶܬ݂ܶܐܫܶܕ݂<EOS>ܒ݁ܪܰܡ ܗܳܐ ܐܺܝܕ݂ܶܗ ܕ݁ܡܰܫܠܡܳܢܝ ܥܰܠ ܦ݁ܳܬ݂ܽܘܪܳܐ<EOS>ܘܰܒ݂ܪܶܗ ܕ݁ܐ̱ܢܳܫܳܐ ܐܳܙܶܠ <EOS> ܐܰܝܟ݁ܰܢܳܐ ܕ݁ܶܐܬ݂ܦ݁ܪܶܫ <EOS> ܒ݁ܪܰܡ ܘܳܝ<EOS>ܠܗܰܘ ܓ݁ܰܒ݂ܪܳܐ ܁ ܕ݁ܒ݂ܺܐܝܕ݂ܶܗ ܡܶܫܬ݁ܠܶܡ<EOS>ܘܫܰܪܺܝܘ ܕ݁ܰܢܥܰܩܒ݂ܽܘܢ ܒ݁ܰܝܢܳܬ݂ܗܽܘܢ ܕ݁ܡܰܢܽܘ ܟ݁ܰܝ ܡܶܢܗܽܘܢ ܗܰܘ<EOS>ܕ݁ܗܳܕ݂ܶܐ ܥܬ݂ܺܝܕ݂ ܠܡܶܣܥܰܪ <EOS>ܗܘܳܐ ܕ݁ܶܝܢ ܐܳܦ݂ ܚܶܪܝܳܢܳܐ ܒ݁ܰܝܢܳܬ݂ܗܽܘܢ ܕ݁ܡܰܢ ܐܺܝܬ݂ ܒ݁ܗܽܘܢ<EOS>ܕ݁ܪܰܒ݁ <EOS>ܗܽܘ ܕ݁ܶܝܢ ܝܶܫܽܘܥ <EOS> ܐܶܡܰܪ ܠܗܽܘܢ <EOS> ܡܰܠܟ݁ܰܝܗܽܘܢ̈ ܕ݁ܥܰܡ̱ܡܶܐ̈ <EOS>ܡܳܪܰܝܗܽܘܢ̈ ܐܶܢܽܘܢ ܘܰܕ݂ܫܰܠܺܝܛܺܝܢ ܥܠܰܝܗܽܘܢ <EOS> ܥܳܒ݂ܕ݁ܰܝ̈ ܛܳܒ݂ܳܬ݂ܳܐ̈ ܡܶܬ݂ܩܪܶܝܢ <EOS>ܐܰܢ̱ܬ݁ܽܘܢ ܁ ܕ݁ܶܝܢ <EOS> ܠܳܐ ܗܳܟ݂ܰܢܳܐ <EOS> ܐܶܠܳܐ ܐܰܝܢܳܐ ܕ݁ܪܰܒ݁<EOS>ܒ݁ܟ݂ܽܘܢ <EOS> ܢܶܗܘܶܐ ܐܰܝܟ݂ ܙܥܽܘܪܳܐ <EOS> ܘܰܐܝܢܳܐ ܕ݁ܪܺܫܳܐ ܗ̱ܘ <EOS> ܐܰܝܟ݂ ܡܫܰܡܫܳܢܳܐ <EOS>ܡܰܢܽܘ ܓ݁ܶܝܪ ܪܰܒ݂ <EOS> ܗܰܘ ܕ݁ܰܣܡܺܝܟ݂ <EOS> ܐܰܘ ܗܰܘ ܕ݁ܰܡܫܰܡܶܫ <EOS> ܠܳܐ<EOS>ܗ̱ܘܳܐ ܗܰܘ ܕ݁ܰܣܡܺܝܟ݂ <EOS> ܐܶܢܳܐ ܕ݁ܶܝܢ ܐܺܝܬ݂ܰܝ ܒ݁ܰܝܢܳܬ݂ܟ݂ܽܘܢ <EOS> ܐܰܝܟ݂ ܗܰܘ ܕ݁ܰܡܫܰܡܶܫ<EOS>ܐܰܢ̱ܬ݁ܽܘܢ ܐܶܢܽܘܢ ܕ݁ܶܝܢ ܕ݁ܟ݂ܰܬ݁ܰܪܬ݁ܽܘܢ ܠܘܳܬ݂ܝ ܒ݁ܢܶܣܝܽܘܢܰܝ̈<EOS><EOS>ܘܶܐܢܳܐ ܡܶܫܬ݁ܰܘܕ݁ܶܐ ܐ̱ܢܳܐ ܠܟ݂ܽܘܢ <EOS> ܐܰܝܟ݂ ܕ݁ܶܐܫܬ݁ܰܘܕ݁ܺܝ ܠܺܝ<EOS>ܐܳܒ݂ܝ ܁ ܡܰܠܟ݁ܽܘܬ݂ܳܐ <EOS>ܕ݁ܬ݂ܶܐܟ݂ܠܽܘܢ ܘܬ݂ܶܫܬ݁ܽܘܢ ܥܰܠ ܦ݁ܳܬ݂ܽܘܪܳܐ ܕ݁ܡܰܠܟ݁ܽܘܬ݂ܳܐ ܕ݁ܺܝܠܝ<EOS><EOS> ܘܬ݂ܶܬ݁ܒ݂ܽܘܢ ܥܰܠ ܟ݁ܽܘܪܣܰܘܳܬ݂ܳܐ̈ ܘܰܬ݁ܕ݂ܽܘܢܽܘܢ ܬ݁ܪܶܥܣܰܪ̈ ܫܰܒ݂ܛܶܐ̈ ܕ݁ܺܐܝܣܪܳܝܶܠ<EOS>ܘܶܐܡܰܪ ܝܶܫܽܘܥ ܠܫܶܡܥܽܘܢ <EOS> ܫܶܡܥܽܘܢ ܗܳܐ ܣܳܛܳܢܳܐ ܫܳܐܶܠ<EOS>ܕ݁ܢܶܥܪܽܘܒ݂ܟ݂ܽܘܢ ܐܰܝܟ݂ ܕ݁ܰܠܚܶܛܶܐ̈ <EOS>ܘܶܐܢܳܐ ܒ݁ܥܺܝܬ݂ ܥܠܰܝܟ݁ ܕ݁ܠܳܐ ܬ݁ܶܚܣܰܪ ܗܰܝܡܳܢܽܘܬ݂ܳܟ݂ <EOS> ܐܳܦ݂<EOS>ܐܰܢ̱ܬ݁ ܒ݁ܰܙܒ݂ܰܢ ܐܶܬ݂ܦ݁ܰܢܝ <EOS> ܘܫܰܪܰܪ ܐܰܚܰܝܟ݁̈<EOS>ܫܶܡܥܽܘܢ ܕ݁ܶܝܢ ܐܶܡܰܪ ܠܶܗ <EOS> ܡܳܪܝ ܁ ܥܰܡܳܟ݂ ܡܛܰܝܰܒ݂ ܐ̱ܢܳܐ <EOS>ܘܰܠܒ݂ܶܝܬ݂ ܐܰܣܺܝܪܶܐ̈ <EOS> ܘܰܠܡܰܘܬ݁ܳܐ <EOS>ܐܳܡܰܪ ܠܶܗ ܝܶܫܽܘܥ <EOS> ܐܳܡܰܪ ܐ̱ܢܳܐ ܠܳܟ݂ ܫܶܡܥܽܘܢ ܕ݁ܠܳܐ ܢܶܩܪܶܐ<EOS>ܬ݁ܰܪܢܳܓ݂ܠܳܐ ܝܰܘܡܳܢܳܐ ܇ ܥܕ݂ܰܡܳܐ ܕ݁ܰܬ݂ܠܳܬ݂ ܙܰܒ݂ܢܺܝܢ̈ ܬ݁ܶܟ݂ܦ݁ܽܘܪ ܕ݁ܠܳܐ ܝܳܕ݂ܰܥ<EOS>ܐܰܢ̱ܬ݁ ܠܺܝ<EOS>ܘܶܐܡܰܪ ܠܗܽܘܢ <EOS> ܟ݁ܰܕ݂ ܫܰܕ݁ܰܪܬ݁ܟ݂ܽܘܢ ܕ݁ܠܳܐ ܟ݁ܺܝܣܶܐ̈ ܘܰܕ݂ܠܳܐ<EOS>ܬ݁ܰܪܡܳܠܶܐ̈ ܘܰܡܣܳܢܶܐ̈ ܠܡܳܐ ܚܣܰܪ ܠܟ݂ܽܘܢ ܡܶܕ݁ܶܡ <EOS> ܐܳܡܪܺܝܢ ܠܶܗ <EOS> ܘܠܳܐ ܡܶܕ݁ܶܡ<EOS><EOS>ܐܳܡܰܪ ܠܗܽܘܢ <EOS> ܡܶܢ ܗܳܫܳܐ ܡܰܢ ܕ݁ܺܐܝܬ݂ ܠܶܗ ܟ݁ܺܝܣܳܐ <EOS> ܢܶܣܰܒ݂ <EOS>ܘܗܳܟ݂ܰܢܳܐ ܐܳܦ݂ ܬ݁ܰܪܡܳܠܳܐ <EOS> ܘܡܰܢ ܕ݁ܠܰܝܬ݁ ܠܶܗ ܣܰܝܦ݂ܳܐ ܢܙܰܒ݁ܶܢ ܢܰܚܬ݁ܶܗ ܘܢܶܙܒ݁ܶܢ<EOS>ܠܶܗ ܣܰܝܦ݂ܳܐ <EOS>ܐܳܡܰܪ ܐ̱ܢܳܐ ܠܟ݂ܽܘܢ ܓ݁ܶܝܪ ܕ݁ܳܐܦ݂ ܗܳܕ݂ܶܐ ܕ݁ܰܟ݂ܬ݂ܺܝܒ݂ܳܐ <EOS>ܘܳܠܶܐ ܕ݁ܬ݂ܶܬ݂ܡܰܠܶܐ ܒ݁ܺܝ ܕ݁ܥܰܡ ܥܰܘܳܠܶܐ̈ ܐܶܬ݂ܡܢܶܐ <EOS> ܟ݁ܽܠܗܶܝܢ ܓ݁ܶܝܪ ܕ݁ܰܥܠܰܝ<EOS>ܐܶܫܬ݁ܰܠܰܡ<EOS>ܘܗܶܢܽܘܢ ܐܳܡܪܺܝܢ ܠܶܗ <EOS> ܡܳܪܰܢ ܗܳܐ ܗܳܪܟ݁ܳܐ ܐܺܝܬ݂ ܬ݁ܪܶܝܢ̈<EOS>ܣܰܝܦ݂ܺܝܢ̈ <EOS> ܐܳܡܰܪ ܠܗܽܘܢ ܣܳܦ݂ܩܺܝܢ<EOS>ܘܰܢܦ݂ܰܩ ܘܶܐܙܰܠ ܐܰܝܟ݂ ܕ݁ܰܡܥܳܕ݂ ܗ̱ܘܳܐ ܠܛܽܘܪܳܐ ܕ݁ܒ݂ܶܝܬ݂<EOS>ܙܰܝܬ݁ܶܐ̈ <EOS> ܘܶܐܙܰܠܘ ܒ݁ܳܬ݂ܪܶܗ ܐܳܦ݂ ܬ݁ܰܠܡܺܝܕ݂ܰܘܗ̱ܝ̈<EOS>ܘܟ݂ܰܕ݂ ܡܰܛܺܝ ܠܕ݂ܽܘܟ݁ܬ݂ܳܐ <EOS> ܐܶܡܰܪ ܠܗܽܘܢ <EOS> ܨܰܠܰܘ <EOS> ܕ݁ܠܳܐ<EOS>ܬ݁ܶܥܠܽܘܢ ܠܢܶܣܝܽܘܢܳܐ<EOS>ܘܗܽܘ ܦ݁ܪܰܩ ܡܶܢܗܽܘܢ <EOS> ܐܰܝܟ݂ ܡܰܫܕ݁ܶܐ ܟ݁ܺܐܦ݂ܳܐ <EOS> ܘܣܳܡ<EOS>ܒ݁ܽܘܪܟ݁ܰܘܗ̱ܝ ܘܰܡܨܰܠܶܐ ܗ̱ܘܳܐ <EOS>ܘܳܐܡܰܪ <EOS> ܐܰܒ݂ܳܐ ܐܶܢ ܨܳܒ݂ܶܐ ܐܰܢ̱ܬ݁ <EOS> ܢܶܥܒ݁ܪܰܢܝ ܟ݁ܳܣܳܐ ܗܳܢܳܐ<EOS><EOS> ܒ݁ܪܰܡ <EOS> ܠܳܐ ܨܶܒ݂ܝܳܢܝ ܁ ܐܶܠܳܐ ܕ݁ܺܝܠܳܟ݂ ܢܶܗܘܶܐ<EOS>ܘܶܐܬ݂ܚܙܺܝ ܠܶܗ ܡܰܠܰܐܟ݂ܳܐ <EOS> ܡܶܢ ܫܡܰܝܳܐ ܕ݁ܰܡܚܰܝܶܠ ܠܶܗ <EOS>ܘܟ݂ܰܕ݂ ܗܘܳܐ ܒ݁ܕ݂ܶܚܠܬ݂ܳܐ ܬ݁ܟ݂ܺܝܒ݂ܳܐܝܺܬ݂ ܡܨܰܠܶܐ ܗ̱ܘܳܐ <EOS>ܘܰܗܘܳܬ݂ ܕ݁ܽܘܥܬ݁ܶܗ ܐܰܝܟ݂ ܫܶܠܬ݂ܶܐ̈ ܕ݁ܰܕ݂ܡܳܐ <EOS> ܘܰܢܦ݂ܰܠ ܥܰܠ ܐܰܪܥܳܐ<EOS>ܘܩܳܡ ܡܶܢ ܨܠܽܘܬ݂ܶܗ <EOS> ܘܶܐܬ݂ܳܐ ܠܘܳܬ݂ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܫܟ݁ܰܚ<EOS>ܐܶܢܽܘܢ ܟ݁ܰܕ݂ ܕ݁ܳܡܟ݁ܺܝܢ ܡܶܢ ܥܳܩܬ݂ܳܐ <EOS>ܘܶܐܡܰܪ ܠܗܽܘܢ ܁ ܡܳܢܳܐ ܕ݁ܰܡܟ݁ܺܝܢ ܐܢ̱ܬ݁ܽܘܢ <EOS> ܩܽܘܡܘ ܨܰܠܰܘ ܕ݁ܠܳܐ<EOS>ܬ݁ܶܥܠܽܘܢ ܠܢܶܣܝܽܘܢܳܐ<EOS>ܘܥܰܕ݂ ܗܽܘ ܡܡܰܠܶܠ ܗܳܐ ܟ݁ܶܢܫܳܐ <EOS> ܘܗܰܘ ܕ݁ܡܶܬ݂ܩܪܶܐ ܝܺܗܽܘܕ݂ܳܐ ܇<EOS>ܚܰܕ݂ ܡܶܢ ܬ݁ܪܶܥܣܰܪ̈ ܐܳܬ݂ܶܐ ܩܕ݂ܳܡܰܝܗܽܘܢ ܇ ܘܰܩܪܶܒ݂ ܠܘܳܬ݂ ܝܶܫܽܘܥ <EOS> ܘܢܰܫܩܶܗ <EOS> ܗܳܕ݂ܶܐ<EOS>ܓ݁ܶܝܪ ܐܳܬ݂ܳܐ ܝܰܗ̱ܒ݂ ܗ̱ܘܳܐ ܠܗܽܘܢ <EOS> ܕ݁ܰܐܝܢܳܐ ܕ݁ܢܳܫܶܩ ܐ̱ܢܳܐ <EOS> ܗܽܘܝܽܘ<EOS>ܐܳܡܰܪ ܠܶܗ ܝܶܫܽܘܥ <EOS> ܝܺܗܽܘܕ݂ܳܐ ܅ ܒ݁ܢܽܘܫܰܩܬ݁ܳܐ ܡܰܫܠܶܡ ܐܰܢ̱ܬ݁<EOS>ܠܶܗ ܠܰܒ݂ܪܶܗ ܕ݁ܐ̱ܢܳܫܳܐ<EOS>ܟ݁ܰܕ݂ ܚܙܰܘ ܕ݁ܶܝܢ ܐܰܝܠܶܝܢ ܕ݁ܥܰܡܶܗ ܡܶܕ݁ܶܡ ܕ݁ܰܗܘܳܐ ܐܳܡܪܺܝܢ<EOS>ܠܶܗ <EOS> ܡܳܪܰܢ ܢܶܡܚܶܐ ܐܶܢܽܘܢ ܒ݁ܣܰܝܦ݂ܶܐ̈ <EOS>ܘܰܡܚܳܐ ܚܰܕ݂ ܡܶܢܗܽܘܢ ܠܥܰܒ݂ܕ݁ܶܗ ܕ݁ܪܰܒ݁ ܟ݁ܳܗܢܶܐ̈ <EOS> ܘܢܰܣܒ݁ܳܗ<EOS>ܐܶܕ݂ܢܶܗ ܕ݁ܝܰܡܺܝܢܳܐ<EOS>ܥܢܳܐ ܕ݁ܶܝܢ ܝܶܫܽܘܥ <EOS> ܘܶܐܡܰܪ <EOS> ܟ݁ܰܕ݁ܽܘ ܥܕ݂ܰܡܳܐ ܠܗܳܕ݂ܶܐ <EOS>ܘܰܩܪܶܒ݂ ܠܶܐܕ݂ܢܶܗ ܕ݁ܗܰܘ ܕ݁ܰܒ݂ܠܰܥ <EOS> ܘܰܐܣܝܳܗ <EOS>ܘܶܐܡܰܪ ܝܶܫܽܘܥ ܠܗܳܢܽܘܢ ܕ݁ܶܐܬ݂ܰܘ ܥܠܰܘܗ̱ܝ ܇ ܪܰܒ݁ܰܝ̈ ܟ݁ܳܗܢܶܐ̈<EOS>ܘܩܰܫܺܝܫܶܐ̈ ܘܪܰܒ݁ܰܝ̈ ܚܰܝܠܶܐ̈ ܕ݁ܗܰܝܟ݁ܠܳܐ ܇ ܐܰܝܟ݂ ܕ݁ܥܰܠ ܠܶܣܛܳܝܳܐ ܢܦ݂ܰܩܬ݁ܽܘܢ ܥܠܰܝ<EOS>ܒ݁ܣܰܝܦ݂ܶܐ̈ ܘܰܒ݂ܚܽܘܛܪܶܐ̈ ܕ݁ܬ݂ܶܐܚܕ݁ܽܘܢܳܢܝ <EOS>ܟ݁ܽܠܝܽܘܡ ܥܰܡܟ݂ܽܘܢ ܗ̱ܘܺܝܬ݂ ܒ݁ܗܰܝܟ݁ܠܳܐ ܘܠܳܐ ܐܰܘܫܶܛܬ݁ܽܘܢ ܥܠܰܝ<EOS>ܐܺܝܕ݂ܰܝܳܐ̈ <EOS> ܐܶܠܳܐ ܗܳܕ݂ܶܐ ܗ̱ܝ ܫܳܥܰܬ݂ܟ݂ܽܘܢ ܘܫܽܘܠܛܳܢܳܐ ܕ݁ܚܶܫܽܘܟ݂ܳܐ<EOS>ܘܶܐܚܰܕ݂ܘ ܐܰܝܬ݁ܝܽܘܗ̱ܝ ܠܒ݂ܰܝܬ݁ܶܗ ܕ݁ܪܰܒ݁ ܟ݁ܳܗܢܶܐ̈ <EOS> ܘܫܶܡܥܽܘܢ<EOS>ܐܳܬ݂ܶܐ ܗ̱ܘܳܐ ܒ݁ܳܬ݂ܪܶܗ ܡܶܢ ܪܽܘܚܩܳܐ <EOS>ܐܰܘܚܶܕ݂ܘ ܕ݁ܶܝܢ ܢܽܘܪܳܐ ܡܶܨܥܰܬ݂ ܕ݁ܳܪܬ݁ܳܐ ܘܝܳܬ݂ܒ݁ܺܝܢ ܗ̱ܘܰܘ<EOS>ܚܕ݂ܳܪܶܝܗ̈ <EOS> ܘܝܳܬ݂ܶܒ݂ ܗ̱ܘܳܐ ܐܳܦ݂ ܗܽܘ ܫܶܡܥܽܘܢ ܒ݁ܰܝܢܳܬ݂ܗܽܘܢ<EOS>ܘܰܚܙܳܬ݂ܶܗ ܥܠܰܝܡܬ݂ܳܐ ܚܕ݂ܳܐ ܕ݁ܝܳܬ݂ܶܒ݂ ܠܘܳܬ݂ ܢܽܘܪܳܐ ܘܚܳܪܰܬ݂<EOS>ܒ݁ܶܗ <EOS> ܘܳܐܡܪܳܐ <EOS> ܐܳܦ݂ ܗܳܢܳܐ <EOS> ܥܰܡܶܗ ܗܘܳܐ <EOS>ܗܽܘ ܕ݁ܶܝܢ ܟ݁ܦ݂ܰܪ ܘܶܐܡܰܪ <EOS> ܐܰܢ̱ܬ݁ܬ݂ܳܐ <EOS> ܠܳܐ ܝܳܕ݂ܰܥ ܐ̱ܢܳܐ ܠܶܗ<EOS><EOS>ܘܒ݂ܳܬ݂ܰܪ ܩܰܠܺܝܠ ܚܙܳܝܗ̱ܝ ܐ̱ܚܪܺܢܳܐ <EOS> ܘܶܐܡܰܪ ܠܶܗ <EOS> ܐܳܦ݂ ܐܰܢ̱ܬ݁<EOS>ܡܶܢܗܽܘܢ ܐܰܢ̱ܬ݁ <EOS> ܟ݁ܺܐܦ݂ܳܐ ܕ݁ܶܝܢ ܐܶܡܰܪ <EOS> ܠܳܐ ܗܘܺܝܬ݂ <EOS>ܘܒ݂ܳܬ݂ܰܪ ܫܳܥܳܐ ܚܕ݂ܳܐ ܐ̱ܚܪܺܢܳܐ ܡܶܬ݂ܚܪܶܐ ܗ̱ܘܳܐ <EOS> ܘܳܐܡܰܪ <EOS>ܫܰܪܺܝܪܳܐܝܺܬ݂ ܐܳܦ݂ ܗܳܢܳܐ <EOS> ܥܰܡܶܗ ܗ̱ܘܳܐ <EOS> ܐܳܦ݂ ܓ݁ܠܺܝܠܳܝܳܐ ܗ̱ܘ ܓ݁ܶܝܪ <EOS>ܐܳܡܰܪ ܟ݁ܺܐܦ݂ܳܐ <EOS> ܓ݁ܰܒ݂ܪܳܐ <EOS> ܠܳܐ ܝܳܕ݂ܰܥ ܐ̱ܢܳܐ ܡܳܢܳܐ ܐܳܡܰܪ<EOS>ܐܰܢ̱ܬ݁ <EOS> ܘܡܶܚܕ݂ܳܐ ܟ݁ܰܕ݂ ܗܽܘ ܡܡܰܠܶܠ <EOS> ܩܪܳܐ ܬ݁ܰܪܢܳܓ݂ܠܳܐ <EOS>ܘܶܐܬ݂ܦ݁ܢܺܝ ܝܶܫܽܘܥ <EOS> ܘܚܳܪ ܒ݁ܟ݂ܺܐܦ݂ܳܐ <EOS> ܘܶܐܬ݁ܕ݁ܟ݂ܰܪ ܫܶܡܥܽܘܢ<EOS>ܡܶܠܬ݂ܶܗ ܕ݁ܡܳܪܰܢ ܕ݁ܶܐܡܰܪ ܗ̱ܘܳܐ ܠܶܗ ܇ ܕ݁ܰܩܕ݂ܳܡ ܕ݁ܢܶܩܪܶܐ ܬ݁ܰܪܢܳܓ݂ܠܳܐ ܬ݁ܶܟ݂ܦ݁ܽܘܪ<EOS>ܒ݁ܺܝ ܬ݁ܠܳܬ݂ ܙܰܒ݂ܢܺܝܢ̈ <EOS>ܘܰܢܦ݂ܰܩ ܠܒ݂ܰܪ ܫܶܡܥܽܘܢ ܁ ܒ݁ܟ݂ܳܐ ܡܰܪܺܝܪܳܐܝܺܬ݂<EOS>ܘܓ݂ܰܒ݂ܪܶܐ̈ ܕ݁ܰܐܚܺܝܕ݂ܺܝܢ ܗܘܰܘ ܠܝܶܫܽܘܥ ܡܒ݂ܰܙܚܺܝܢ ܗ̱ܘܰܘ ܒ݁ܶܗ<EOS><EOS> ܘܰܡܚܰܦ݁ܶܝܢ ܗ̱ܘܰܘ ܠܶܗ <EOS>ܘܡܳܚܶܝܢ ܗ̱ܘܰܘ ܠܶܗ ܥܰܠ ܐܰܦ݁ܰܘܗ̱ܝ̈ <EOS> ܘܳܐܡܪܺܝܢ <EOS> ܐܶܬ݂ܢܰܒ݁ܳܐ<EOS>ܡܰܢܽܘ ܡܚܳܟ݂ <EOS>ܘܰܐ̱ܚܪܳܢܝܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܡܓ݂ܰܕ݁ܦ݂ܺܝܢ ܗ̱ܘܰܘ ܘܳܐܡܪܺܝܢ<EOS>ܥܠܰܘܗ̱ܝ<EOS>ܘܟ݂ܰܕ݂ ܢܶܓ݂ܗܰܬ݂ ܐܶܬ݂ܟ݁ܰܢܰܫܘ ܩܰܫܺܝܫܶܐ̈ ܘܪܰܒ݁ܰܝ̈ ܟ݁ܳܗܢܶܐ̈<EOS>ܘܣܳܦ݂ܪܶܐ̈ ܘܰܐܣܩܽܘܗ̱ܝ ܠܒ݂ܶܝܬ݂ ܟ݁ܢܽܘܫܬ݁ܗܽܘܢ <EOS>ܘܳܐܡܪܺܝܢ ܠܶܗ <EOS> ܐܶܢ ܐܰܢ̱ܬ݁ ܗ̱ܽܘ ܡܫܺܝܚܳܐ <EOS> ܐܶܡܰܪ ܠܰܢ <EOS> ܐܳܡܰܪ<EOS>ܠܗܽܘܢ <EOS> ܐܶܢ ܐܺܡܰܪ ܠܟ݂ܽܘܢ <EOS> ܠܳܐ ܬ݁ܗܰܝܡܢܽܘܢܳܢܝ <EOS>ܘܶܐܢ ܐܶܫܰܐܶܠܟ݂ܽܘܢ <EOS> ܠܳܐ ܡܦ݂ܰܢܶܝܢ ܐܢ̱ܬ݁ܽܘܢ ܠܺܝ ܦ݁ܶܬ݂ܓ݂ܳܡܳܐ ܁<EOS>ܐܰܘ ܫܳܪܶܝܢ ܐܢ̱ܬ݁ܽܘܢ ܠܺܝ <EOS>ܡܶܢ ܗܳܫܳܐ ܢܶܗܘܶܐ ܒ݁ܪܶܗ ܕ݁ܐ̱ܢܳܫܳܐ ܝܳܬ݂ܶܒ݂ ܡܶܢ ܝܰܡܺܝܢܳܐ<EOS>ܕ݁ܚܰܝܠܳܐ ܕ݁ܰܐܠܳܗܳܐ<EOS>ܐܳܡܪܺܝܢ ܕ݁ܶܝܢ ܟ݁ܽܠܗܽܘܢ <EOS> ܐܰܢ̱ܬ݁ ܗ̱ܽܘ ܗܳܟ݂ܺܝܠ ܒ݁ܪܶܗ ܕ݁ܰܐܠܳܗܳܐ<EOS><EOS> ܐܳܡܰܪ ܠܗܽܘܢ ܝܶܫܽܘܥ ܐܰܢ̱ܬ݁ܽܘܢ ܐܳܡܪܺܝܢ ܐܢ̱ܬ݁ܽܘܢ ܕ݁ܶܐܢܳܐ ܐ̱ܢܳܐ<EOS>ܐܳܡܪܺܝܢ <EOS> ܡܳܢܳܐ ܬ݁ܽܘܒ݂ ܡܶܬ݂ܒ݁ܥܶܝܢ ܠܰܢ ܣܳܗܕ݁ܶܐ̈ <EOS> ܚܢܰܢ ܓ݁ܶܝܪ<EOS>ܫܡܰܥܢ ܡܶܢ ܦ݁ܽܘܡܶܗ<EOS>ܘܩܳܡܘ ܟ݁ܽܠܶܗ ܟ݁ܶܢܫܗܽܘܢ ܘܰܐܝܬ݁ܝܽܘܗ̱ܝ ܠܘܳܬ݂ ܦ݁ܺܝܠܰܛܳܘܣ<EOS>ܘܫܰܪܺܝܘ ܐܳܟ݂ܠܺܝܢ ܩܰܪܨܰܘܗ̱ܝ̈ <EOS> ܘܳܐܡܪܺܝܢ <EOS> ܠܗܳܢܳܐ ܐܶܫܟ݁ܰܚܢ<EOS>ܕ݁ܡܰܛܥܶܐ ܥܰܡܰܢ <EOS> ܘܟ݂ܳܠܶܐ ܕ݁ܰܟ݂ܣܶܦ݂ ܪܺܫܳܐ ܠܩܶܣܰܪ ܠܳܐ ܢܶܬ݁ܶܠ <EOS> ܘܳܐܡܰܪ ܥܰܠ ܢܰܦ݂ܫܶܗ<EOS><EOS> ܕ݁ܡܰܠܟ݁ܳܐ ܗ̱ܘ ܡܫܺܝܚܳܐ<EOS>ܦ݁ܺܝܠܰܛܳܘܣ ܕ݁ܶܝܢ ܫܰܐܠܶܗ <EOS> ܘܶܐܡܰܪ ܠܶܗ <EOS> ܐܰܢ̱ܬ݁ ܗ̱ܽܘ ܡܰܠܟ݁ܳܐ<EOS>ܕ݁ܺܝܗܽܘܕ݂ܳܝܶܐ̈ <EOS> ܐܳܡܰܪ ܠܶܗ <EOS> ܐܰܢ̱ܬ݁ ܐܶܡܰܪܬ݁<EOS>ܘܶܐܡܰܪ ܦ݁ܺܝܠܰܛܳܘܣ ܠܪܰܒ݁ܰܝ̈ ܟ݁ܳܗܢܶܐ̈ <EOS> ܘܰܠܟ݂ܶܢܫܳܐ <EOS> ܐܶܢܳܐ<EOS>ܡܶܕ݁ܶܡ ܥܶܠܬ݂ܳܐ <EOS> ܠܳܐ ܡܶܫܟ݁ܰܚ ܐ̱ܢܳܐ ܥܰܠ ܓ݁ܰܒ݂ܪܳܐ ܗܳܢܳܐ <EOS>ܗܶܢܽܘܢ ܕ݁ܶܝܢ ܡܰܙܥܩܺܝܢ ܗ̱ܘܰܘ <EOS> ܘܳܐܡܪܺܝܢ <EOS> ܕ݁ܫܰܓ݂ܫܶܗ ܠܥܰܡܰܢ <EOS>ܟ݁ܰܕ݂ ܡܰܠܶܦ݂ ܒ݁ܟ݂ܽܠܳܗ ܝܺܗܽܘܕ݂ <EOS> ܘܫܰܪܺܝ ܡܶܢ ܓ݁ܠܺܝܠܳܐ <EOS> ܘܰܥܕ݂ܰܡܳܐ ܠܗܳܪܟ݁ܳܐ<EOS><EOS>ܦ݁ܺܝܠܰܛܳܘܣ ܕ݁ܶܝܢ ܟ݁ܰܕ݂ ܫܡܰܥ ܫܡܳܐ ܕ݁ܰܓ݂ܠܺܝܠܳܐ ܫܰܐܶܠ <EOS> ܕ݁ܶܐܢ<EOS>ܓ݁ܰܒ݂ܪܳܐ ܗܽܘ ܓ݁ܠܺܝܠܳܝܳܐ <EOS>ܘܟ݂ܰܕ݂ ܝܺܕ݂ܰܥ ܕ݁ܡܶܢ ܬ݁ܚܶܝܬ݂ ܫܽܘܠܛܳܢܳܐ ܗܽܘ ܕ݁ܗܶܪܳܘܕ݂ܶܣ<EOS>ܫܰܕ݁ܪܶܗ ܠܘܳܬ݂ܶܗ ܕ݁ܗܶܪܳܘܕ݂ܶܣ <EOS> ܡܶܛܽܠ ܕ݁ܒ݂ܽܐܘܪܺܫܠܶܡ ܗ̱ܘܳܐ ܒ݁ܗܳܢܽܘܢ ܝܰܘܡܳܬ݂ܳܐ̈<EOS><EOS>ܗܶܪܳܘܕ݂ܶܣ ܕ݁ܶܝܢ ܟ݁ܰܕ݂ ܚܙܳܝܗ̱ܝ ܠܝܶܫܽܘܥ ܁ ܚܕ݂ܺܝ ܛܳܒ݂ <EOS> ܨܳܒ݂ܶܐ<EOS>ܗ̱ܘܳܐ ܓ݁ܶܝܪ ܠܡܶܚܙܝܶܗ ܡܶܢ ܙܰܒ݂ܢܳܐ ܣܰܓ݁ܺܝܳܐܐ <EOS> ܡܶܛܽܠ ܕ݁ܫܳܡܰܥ ܗ̱ܘܳܐ ܥܠܰܘܗ̱ܝ<EOS>ܣܰܓ݁ܺܝܳܐܬ݂ܳܐ̈ <EOS> ܘܡܰܣܒ݁ܰܪ ܗ̱ܘܳܐ <EOS> ܕ݁ܡܶܕ݁ܶܡ ܐܳܬ݂ܳܐ ܢܶܚܙܶܐ ܡܶܢܶܗ <EOS>ܘܡܶܠܶܐ̈ ܣܰܓ݁ܺܝܳܐܬ݂ܳܐ̈ ܡܫܰܐܶܠ ܗ̱ܘܳܐ ܠܶܗ <EOS> ܝܶܫܽܘܥ ܕ݁ܶܝܢ ܁<EOS>ܡܶܕ݁ܶܡ ܦ݁ܶܬ݂ܓ݂ܳܡܳܐ ܠܳܐ ܐܰܬ݂ܺܝܒ݂ܶܗ<EOS>ܩܳܝܡܺܝܢ ܗ̱ܘܰܘ ܕ݁ܶܝܢ ܁ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ <EOS>ܘܥܰܙܺܝܙܳܐܝܺܬ݂ ܐܳܟ݂ܠܺܝܢ ܗ̱ܘܰܘ ܩܰܪܨܰܘܗ̱ܝ̈ <EOS>ܗܶܪܳܘܕ݂ܶܣ ܕ݁ܶܝܢ ܫܳܛܶܗ ܁ ܗܽܘ ܘܦ݂ܳܠܚܰܘܗ̱ܝ̈ <EOS> ܘܟ݂ܰܕ݂ ܡܒ݂ܰܙܰܚ<EOS>ܐܰܠܒ݁ܫܶܗ ܢܰܚܬ݁ܶܐ̈ ܕ݁ܰܙܚܽܘܪܺܝܬ݂ܳܐ <EOS> ܘܫܰܕ݁ܪܶܗ ܠܘܳܬ݂ ܦ݁ܺܝܠܰܛܳܘܣ <EOS>ܘܰܒ݂ܗܰܘ ܝܰܘܡܳܐ <EOS> ܗܘܰܘ ܪܳܚܡܶܐ̈ ܦ݁ܺܝܠܰܛܳܘܣ ܘܗܶܪܳܘܕ݂ܶܣ ܥܰܡ<EOS>ܚܕ݂ܳܕ݂ܶܐ̈ <EOS> ܒ݁ܥܶܠܕ݁ܒ݂ܳܒ݂ܽܘܬ݂ܳܐ ܗܘܳܬ݂ ܓ݁ܶܝܪ ܡܶܢ ܩܕ݂ܺܝܡ ܒ݁ܰܝܢܳܬ݂ܗܽܘܢ<EOS>ܩܪܳܐ ܕ݁ܶܝܢ ܦ݁ܺܝܠܰܛܳܘܣ ܠܪܰܒ݁ܰܝ̈ ܟ݁ܳܗܢܶܐ̈ ܘܠܰܐܪܟ݂ܽܘܢܶܐ̈<EOS>ܘܰܠܥܰܡܳܐ <EOS>ܘܶܐܡܰܪ ܠܗܽܘܢ <EOS> ܩܰܪܶܒ݂ܬ݁ܽܘܢ ܠܺܝ ܓ݁ܰܒ݂ܪܳܐ ܗܳܢܳܐ <EOS> ܐܰܝܟ݂<EOS>ܡܰܗܦ݁ܶܟ݂ ܥܰܡܟ݂ܽܘܢ <EOS> ܘܗܳܐ ܐܶܢܳܐ ܥܰܩܶܒ݂ܬ݁ܶܗ ܠܥܺܢܰܝܟ݁ܽܘܢ̈ <EOS> ܘܥܶܠܬ݂ܳܐ ܡܶܕ݁ܶܡ ܠܳܐ<EOS>ܐܶܫܟ݁ܚܶܬ݂ ܒ݁ܓ݂ܰܒ݂ܪܳܐ ܗܳܢܳܐ <EOS> ܡܶܢ ܟ݁ܽܠ ܕ݁ܡܰܪܫܶܝܢ ܐܢ̱ܬ݁ܽܘܢ ܒ݁ܶܗ <EOS>ܐܶܠܳܐ ܐܳܦ݂ܠܳܐ ܗܶܪܳܘܕ݂ܶܣ <EOS> ܫܰܕ݁ܰܪܬ݁ܶܗ ܓ݁ܶܝܪ ܠܘܳܬ݂ܶܗ <EOS> ܘܗܳܐ <EOS>ܠܳܐ ܡܶܕ݁ܶܡ ܕ݁ܫܳܘܶܐ ܠܡܰܘܬ݁ܳܐ ܣܥܺܝܪ ܠܶܗ <EOS>ܐܶܪܕ݁ܶܝܘܗ̱ܝ ܗܳܟ݂ܺܝܠ <EOS> ܘܶܐܫܒ݁ܩܺܝܘܗ̱ܝ<EOS>ܥܝܳܕ݂ܳܐ ܓ݁ܶܝܪ ܐܺܝܬ݂ ܗ̱ܘܳܐ ܁ ܕ݁ܢܶܫܪܶܐ ܠܗܽܘܢ ܚܰܕ݂ ܒ݁ܥܰܕ݂ܥܺܕ݂ܳܐ<EOS><EOS>ܩܥܰܘ ܕ݁ܶܝܢ ܟ݁ܽܠܶܗ ܟ݁ܶܢܫܳܐ <EOS> ܘܳܐܡܪܺܝܢ <EOS> ܫܩܽܘܠܳܝܗ̱ܝ ܠܗܳܢܳܐ <EOS>ܘܰܫܪܺܝ ܠܰܢ ܠܒ݂ܰܪ ܐܰܒ݁ܰܐ <EOS>ܗܰܘ ܐܰܝܢܳܐ ܕ݁ܡܶܛܽܠ ܐܶܣܛܰܣܺܝܣ ܕ݁ܰܗܘܳܬ݂ ܒ݁ܰܡܕ݂ܺܝܢ̱ܬ݁ܳܐ ܘܩܶܛܠܳܐ<EOS><EOS> ܪܡܶܐ ܗ̱ܘܳܐ ܒ݁ܶܝܬ݂ ܐܰܣܺܝܪܶܐ̈<EOS>ܬ݁ܽܘܒ݂ ܕ݁ܶܝܢ ܡܰܠܶܠ ܥܰܡܗܽܘܢ ܦ݁ܺܝܠܰܛܳܘܣ ܟ݁ܰܕ݂ ܨܳܒ݂ܶܐ<EOS>ܕ݁ܢܶܫܪܶܐ ܠܝܶܫܽܘܥ <EOS>ܗܶܢܽܘܢ ܕ݁ܶܝܢ ܩܳܥܶܝܢ ܗ̱ܘܰܘ <EOS> ܘܳܐܡܪܺܝܢ <EOS> ܙܩܽܘܦ݂ܳܝܗ̱ܝ ܁<EOS>ܙܩܽܘܦ݂ܳܝܗ̱ܝ<EOS>ܗܽܘ ܕ݁ܶܝܢ ܕ݁ܰܬ݂ܠܳܬ݂ ܙܰܒ݂ܢܺܝܢ̈ <EOS> ܐܶܡܰܪ ܠܗܽܘܢ <EOS> ܡܳܢܳܐ ܓ݁ܶܝܪ<EOS>ܕ݁ܒ݂ܺܝܫ ܥܒ݂ܰܕ݂ ܗܳܢܳܐ <EOS> ܡܶܕ݁ܶܡ ܥܶܠܬ݂ܳܐ ܕ݁ܫܳܘܝܳܐ ܠܡܰܘܬ݁ܳܐ <EOS> ܠܳܐ ܐܶܫܟ݁ܚܶܬ݂ ܒ݁ܶܗ <EOS>ܐܶܪܕ݁ܶܝܘܗ̱ܝ ܗܳܟ݂ܺܝܠ <EOS> ܘܶܐܫܒ݁ܩܺܝܘܗ̱ܝ <EOS>ܗܶܢܽܘܢ ܕ݁ܶܝܢ <EOS> ܬ݁ܳܟ݂ܒ݁ܺܝܢ ܗ̱ܘܰܘ ܒ݁ܩܳܠܳܐ ܪܳܡܳܐ <EOS> ܘܫܳܐܠܺܝܢ<EOS>ܗ̱ܘܰܘ ܠܶܗ ܕ݁ܢܶܙܩܦ݂ܽܘܢܳܝܗ̱ܝ <EOS> ܘܰܥܫܶܢ ܗ̱ܘܳܐ ܩܳܠܗܽܘܢ ܕ݁ܺܝܠܗܽܘܢ ܘܰܕ݂ܪܰܒ݁ܰܝ̈ ܟ݁ܳܗܢܶܐ̈<EOS>ܦ݁ܺܝܠܰܛܳܘܣ ܕ݁ܶܝܢ ܦ݁ܩܰܕ݂ ܕ݁ܬ݂ܶܗܘܶܐ ܫܶܐܠܰܬ݂ܗܽܘܢ <EOS>ܘܰܫܪܳܐ ܠܗܽܘܢ ܠܗܰܘ ܕ݁ܡܶܛܽܠ ܐܶܣܛܰܣܺܝܣ ܘܩܶܛܠܳܐ ܪܡܶܐ ܗ̱ܘܳܐ<EOS>ܒ݁ܶܝܬ݂ ܐܰܣܺܝܪܶܐ̈ <EOS> ܗܰܘ ܕ݁ܰܫܶܐܠܘ <EOS> ܠܝܶܫܽܘܥ ܕ݁ܶܝܢ ܐܰܫܠܶܡ ܠܨܶܒ݂ܝܳܢܗܽܘܢ<EOS>ܘܟ݂ܰܕ݂ ܡܰܘܒ݁ܠܺܝܢ ܠܶܗ ܐܶܚܰܕ݂ܘ ܠܫܶܡܥܽܘܢ ܩܽܘܪܺܝܢܳܝܳܐ ܕ݁ܳܐܬ݂ܶܐ<EOS>ܡܶܢ ܩܪܺܝܬ݂ܳܐ ܇ ܘܣܳܡܘ ܥܠܰܘܗ̱ܝ ܙܩܺܝܦ݂ܳܐ ܕ݁ܢܶܛܥܰܢ ܒ݁ܳܬ݂ܪܶܗ ܕ݁ܝܶܫܽܘܥ <EOS>ܘܳܐܬ݂ܶܐ ܗ̱ܘܳܐ ܒ݁ܳܬ݂ܪܶܗ ܣܽܘܓ݂ܳܐܐ ܕ݁ܥܰܡܳܐ <EOS> ܘܢܶܫܶܐ̈ ܐܰܝܠܶܝܢ<EOS>ܕ݁ܡܰܪܩܕ݂ܳܢ̈ ܗ̱ܘܰܝ̈ <EOS> ܘܳܐܠܝܳܢ̈ ܥܠܰܘܗ̱ܝ <EOS>ܘܶܐܬ݂ܦ݁ܢܺܝ ܝܶܫܽܘܥ ܠܘܳܬ݂ܗܶܝܢ ܘܶܐܡܰܪ <EOS> ܒ݁ܢܳܬ݂̈ ܐܽܘܪܺܫܠܶܡ <EOS> ܠܳܐ<EOS>ܬ݁ܶܒ݂ܟ݁ܝܳܢ̈ ܥܠܰܝ <EOS> ܒ݁ܪܰܡ ܥܰܠ ܢܰܦ݂ܫܟ݂ܶܝܢ ܒ݁ܟ݂ܳܝܶܝܢ̈ <EOS> ܘܥܰܠ ܒ݁ܢܰܝܟ݁ܶܝܢ̈ <EOS>ܕ݁ܗܳܐ ܐܳܬ݂ܶܝܢ ܝܰܘܡܳܬ݂ܳܐ̈ ܕ݁ܰܒ݂ܗܽܘܢ ܢܺܐܡܪܽܘܢ ܛܽܘܒ݂ܰܝܗܶܝܢ̈<EOS>ܠܥܰܩܪܳܬ݂ܳܐ̈ ܁ ܘܰܠܟ݂ܰܪܣܳܬ݂ܳܐ̈ ܕ݁ܠܳܐ ܝܺܠܶܕ݂ ܇ ܘܠܰܬ݁ܕ݂ܰܝܳܐ̈ ܕ݁ܠܳܐ ܐܰܝܢܶܩܘ <EOS>ܗܳܝܕ݁ܶܝܢ ܬ݁ܫܰܪܽܘܢ ܠܡܺܐܡܰܪ ܠܛܽܘܪܶܐ̈ ܁ ܕ݁ܦ݂ܶܠܘ ܥܠܰܝܢ <EOS>ܘܰܠܪܳܡܳܬ݂ܳܐ̈ <EOS> ܕ݁ܟ݂ܰܣܳܝܶܢܳܢ̈ <EOS>ܕ݁ܶܐܢ ܒ݁ܩܰܝܣܳܐ ܪܰܛܺܝܒ݂ܳܐ ܗܳܠܶܝܢ ܥܳܒ݂ܕ݁ܺܝܢ ܒ݁ܝܰܒ݁ܺܝܫܳܐ<EOS>ܡܳܢܳܐ ܢܶܗܘܶܐ <EOS>ܘܳܐܬ݂ܶܝܢ ܗ̱ܘܰܘ ܥܰܡܶܗ ܬ݁ܪܶܝܢ̈ ܐ̱ܚܪܳܢܺܝܢ̈ ܁ ܥܳܒ݂ܕ݁ܰܝ̈<EOS>ܒ݁ܺܝܫܳܬ݂ܳܐ̈ <EOS> ܕ݁ܢܶܬ݂ܩܰܛܠܽܘܢ<EOS>ܘܟ݂ܰܕ݂ ܐܶܬ݂ܰܘ ܠܕ݂ܽܘܟ݁ܬ݂ܳܐ ܚܕ݂ܳܐ ܁ ܕ݁ܡܶܬ݂ܩܰܪܝܳܐ ܩܰܪܩܰܦ݂ܬ݂ܳܐ<EOS>ܙܰܩܦ݁ܽܘܗ̱ܝ ܬ݁ܰܡܳܢ <EOS> ܘܰܠܗܳܢܽܘܢ ܥܳܒ݂ܕ݁ܰܝ̈ ܒ݁ܺܝܫܳܬ݂ܳܐ̈ ܚܰܕ݂ ܡܶܢ ܝܰܡܺܝܢܶܗ <EOS> ܘܚܰܕ݂<EOS>ܡܶܢ ܣܶܡܳܠܶܗ<EOS>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܗ̱ܘܳܐ <EOS> ܐܰܒ݂ܳܐ <EOS> ܫܒ݂ܽܘܩ ܠܗܽܘܢ <EOS> ܠܳܐ<EOS>ܓ݁ܶܝܪ ܝܳܕ݂ܥܺܝܢ ܡܳܢܳܐ ܥܳܒ݂ܕ݁ܺܝܢ ܘܦ݂ܰܠܶܓ݂ܘ ܢܰܚܬ݁ܰܘܗ̱ܝ̈ <EOS> ܘܰܐܪܡܺܝܘ ܥܠܰܝܗܽܘܢ<EOS>ܦ݁ܶܣܳܐ <EOS>ܩܳܐܶܡ ܗ̱ܘܳܐ ܕ݁ܶܝܢ ܥܰܡܳܐ <EOS> ܘܚܳܙܶܐ <EOS> ܘܰܡܡܰܝܩܺܝܢ ܗ̱ܘܰܘ ܒ݁ܶܗ<EOS>ܐܳܦ݂ ܐܰܪܟ݂ܽܘܢܶܐ̈ <EOS> ܘܳܐܡܪܺܝܢ <EOS> ܠܰܐ̱ܚܪܳܢܶܐ̈ ܐܰܚܺܝ ܢܰܚܶܐ ܢܰܦ݂ܫܶܗ <EOS> ܐܶܢ ܗܽܘܝܽܘ<EOS>ܡܫܺܝܚܳܐ ܓ݁ܰܒ݂ܝܶܗ ܕ݁ܰܐܠܳܗܳܐ <EOS>ܘܰܡܒ݂ܰܙܚܺܝܢ ܗ̱ܘܰܘ ܒ݁ܶܗ ܐܳܦ݂ ܐܶܣܛܪܰܛܺܝܽܘܛܶܐ̈ ܟ݁ܰܕ݂ ܩܳܪܒ݁ܺܝܢ<EOS>ܠܘܳܬ݂ܶܗ <EOS> ܘܰܡܩܰܪܒ݂ܺܝܢ ܠܶܗ ܚܰܠܳܐ <EOS>ܘܳܐܡܪܺܝܢ ܠܶܗ <EOS> ܐܶܢ ܐܰܢ̱ܬ݁ ܗ̱ܽܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ <EOS>ܐܰܚܳܐ ܢܰܦ݂ܫܳܟ݂<EOS>ܐܺܝܬ݂ ܗ̱ܘܳܐ ܕ݁ܶܝܢ ܐܳܦ݂ ܟ݁ܬ݂ܳܒ݂ܳܐ ܕ݁ܰܟ݂ܬ݂ܺܝܒ݂ ܠܥܶܠ ܡܶܢܶܗ<EOS>ܝܰܘܢܳܐܝܺܬ݂ ܁ ܘܰܪܽܗ̱ܘܡܳܐܝܺܬ݂ <EOS> ܘܥܶܒ݂ܪܳܐܝܺܬ݂ <EOS> ܗܳܢܰܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈<EOS>ܚܰܕ݂ ܕ݁ܶܝܢ ܡܶܢ ܗܳܢܽܘܢ ܥܳܒ݂ܕ݁ܰܝ̈ ܒ݁ܺܝܫܳܬ݂ܳܐ̈ ܕ݁ܰܨܠܺܝܒ݂ܺܝܢ<EOS>ܗ̱ܘܰܘ ܥܰܡܶܗ ܡܓ݂ܰܕ݁ܶܦ݂ ܗ̱ܘܳܐ ܥܠܰܘܗ̱ܝ <EOS> ܘܳܐܡܰܪ <EOS> ܐܶܢ ܐܰܢ̱ܬ݁ ܗ̱ܽܘ ܡܫܺܝܚܳܐ<EOS>ܦ݁ܰܨܳܐ ܢܰܦ݂ܫܳܟ݂ <EOS> ܘܦ݂ܰܨܳܐ ܐܳܦ݂ ܠܰܢ <EOS>ܘܰܟ݂ܐܳܐ ܒ݁ܶܗ ܚܰܒ݂ܪܶܗ <EOS> ܘܶܐܡܰܪ ܠܶܗ <EOS> ܐܳܦ݂ ܠܳܐ ܡܶܢ ܐܰܠܳܗܳܐ<EOS>ܕ݁ܳܚܶܠ ܐܰܢ̱ܬ݁ ܕ݁ܳܐܦ݂ ܐܰܢ̱ܬ݁ ܒ݁ܶܗ ܐܰܢ̱ܬ݁ ܒ݁ܕ݂ܺܝܢܳܐ<EOS>ܘܰܚܢܰܢ ܟ݁ܺܐܢܳܐܝܺܬ݂ <EOS> ܐܰܝܟ݂ ܕ݁ܫܳܘܶܝܢ ܗ̱ܘܰܝܢ ܓ݁ܶܝܪ <EOS> ܘܰܐܝܟ݂<EOS>ܕ݁ܰܥܒ݂ܰܕ݂ܢ ܐܶܬ݂ܦ݁ܪܰܥܢ <EOS> ܗܳܢܳܐ ܕ݁ܶܝܢ ܡܶܕ݁ܶܡ ܕ݁ܰܣܢܶܐ <EOS> ܠܳܐ ܥܒ݂ܺܝܕ݂ ܠܶܗ <EOS>ܘܶܐܡܰܪ ܠܝܶܫܽܘܥ ܐܶܬ݁ܕ݁ܰܟ݂ܪܰܝܢܝ ܡܳܪܝ ܅ ܡܳܐ ܕ݁ܳܐܬ݂ܶܐ ܐܰܢ̱ܬ݁<EOS>ܒ݁ܡܰܠܟ݁ܽܘܬ݂ܳܟ݂ <EOS>ܐܳܡܰܪ ܠܶܗ ܝܶܫܽܘܥ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܳܟ݂ ܕ݁ܝܰܘܡܳܢܳܐ ܥܰܡܝ<EOS>ܬ݁ܶܗܘܶܐ ܒ݁ܦ݂ܰܪܕ݁ܰܝܣܳܐ<EOS>ܐܺܝܬ݂ ܗ̱ܘܰܝ̈ ܕ݁ܶܝܢ ܐܰܝܟ݂ ܫܳܥܶܐ̈ ܫܶܬ݂ <EOS> ܘܰܗܘܳܐ ܚܶܫܽܘܟ݂ܳܐ ܥܰܠ<EOS>ܟ݁ܽܠܳܗ ܐܰܪܥܳܐ <EOS> ܥܕ݂ܰܡܳܐ ܠܰܬ݂ܫܰܥ ܫܳܥܺܝܢ̈ <EOS>ܘܫܶܡܫܳܐ ܚܫܶܟ݂ <EOS> ܘܶܐܨܛܪܺܝ̈ ܐܰܦ݁ܰܝ̈ ܬ݁ܰܪܥܳܐ ܕ݁ܗܰܝܟ݁ܠܳܐ <EOS> ܡܶܢ<EOS>ܡܨܰܥܬ݂ܶܗ<EOS>ܘܰܩܥܳܐ ܝܶܫܽܘܥ ܒ݁ܩܳܠܳܐ ܪܳܡܳܐ <EOS> ܘܶܐܡܰܪ <EOS> ܐܳܒ݂ܝ <EOS> ܒ݁ܺܐܝܕ݂ܰܝܟ݁̈<EOS>ܣܳܐܶܡ ܐ̱ܢܳܐ ܪܽܘܚܝ <EOS> ܗܳܕ݂ܶܐ ܐܶܡܰܪ <EOS> ܘܰܫܠܶܡ<EOS>ܟ݁ܰܕ݂ ܚܙܳܐ ܕ݁ܶܝܢ ܩܶܢܛܪܽܘܢܳܐ ܡܶܕ݁ܶܡ ܕ݁ܰܗܘܳܐ ܫܰܒ݁ܰܚ ܠܰܐܠܳܗܳܐ<EOS><EOS> ܘܶܐܡܰܪ <EOS> ܫܰܪܺܝܪܳܐܝܺܬ݂ ܗܳܢܳܐ ܓ݁ܰܒ݂ܪܳܐ <EOS> ܙܰܕ݁ܺܝܩܳܐ ܗ̱ܘܳܐ<EOS>ܘܟ݂ܽܠܗܽܘܢ ܟ݁ܶܢܫܶܐ̈ ܁ ܐܰܝܠܶܝܢ ܕ݁ܰܟ݂ܢܺܝܫܺܝܢ ܗ̱ܘܰܘ ܠܰܚܙܳܬ݂ܳܐ<EOS>ܗܳܕ݂ܶܐ ܟ݁ܰܕ݂ ܚܙܰܘ ܡܶܕ݁ܶܡ ܕ݁ܰܗܘܳܐ ܗܦ݂ܰܟ݂ܘ ܟ݁ܰܕ݂ ܛܳܪܦ݁ܺܝܢ ܥܰܠ ܚܰܕ݂ܺܝܗܽܘܢ<EOS><EOS>ܘܩܳܝܡܺܝܢ ܗ̱ܘܰܘ ܡܶܢ ܪܽܘܚܩܳܐ ܁ ܟ݁ܽܠܗܽܘܢ ܝܳܕ݂ܽܘܥܰܘܗ̱ܝ̈ ܕ݁ܝܶܫܽܘܥ<EOS>ܘܢܶܫܶܐ̈ ܐܰܝܠܶܝܢ ܕ݁ܶܐܬ݂ܰܝ̈ ܗ̱ܘܰܝ̈ ܥܰܡܶܗ ܡܶܢ ܓ݁ܠܺܝܠܳܐ ܁ ܘܚܳܙܶܝܢ̈ ܗ̱ܘܰܘ ܗܳܠܶܝܢ<EOS>ܓ݁ܰܒ݂ܪܳܐ ܕ݁ܶܝܢ ܚܰܕ݂ ܕ݁ܰܫܡܶܗ ܝܰܘܣܶܦ݂ ܒ݁ܽܘܠܶܘܛܺܐ ܡܶܢ ܪܳܡܬ݂ܳܐ<EOS>ܡܕ݂ܺܝܢ̱ܬ݁ܳܐ ܕ݁ܺܝܗܽܘܕ݂ ܓ݁ܰܒ݂ܪܳܐ ܗܘܳܐ ܛܳܒ݂ܳܐ ܘܙܰܕ݁ܺܝܩܳܐ <EOS>ܗܳܢܳܐ ܠܳܐ ܫܳܠܶܡ ܗ̱ܘܳܐ ܠܨܶܒ݂ܝܳܢܗܽܘܢ ܘܰܠܣܽܘܥܪܳܢܗܽܘܢ <EOS>ܘܰܡܣܰܟ݁ܶܐ ܗ̱ܘܳܐ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ<EOS>ܗܳܢܳܐ ܁ ܩܪܶܒ݂ ܠܘܳܬ݂ ܦ݁ܺܝܠܰܛܳܘܣ <EOS> ܘܰܫܐܶܠ ܦ݁ܰܓ݂ܪܶܗ ܕ݁ܝܶܫܽܘܥ<EOS><EOS>ܘܰܐܚܬ݂ܶܗ ܘܟ݂ܰܪܟ݂ܶܗ ܒ݁ܰܚܝܳܨܳܐ ܕ݁ܟ݂ܶܬ݁ܳܢܳܐ ܘܣܳܡܶܗ ܒ݁ܒ݂ܶܝܬ݂<EOS>ܩܒ݂ܽܘܪܳܐ ܢܩܺܝܪܳܐ <EOS> ܗܰܘ ܕ݁ܠܳܐ ܐ̱ܢܳܫ ܥܕ݂ܰܟ݁ܺܝܠ ܐܶܬ݁ܬ݁ܣܺܝܡ ܗ̱ܘܳܐ ܒ݁ܶܗ <EOS>ܘܝܰܘܡܳܐ ܥܪܽܘܒ݂ܬ݁ܳܐ ܗ̱ܘܳܬ݂ <EOS> ܘܫܰܒ݁ܬ݂ܳܐ ܢܳܓ݂ܗܳܐ ܗ̱ܘܳܬ݂<EOS>ܩܰܪܺܝܒ݂ܳܢ̈ ܗ̱ܘܰܝ̈ ܕ݁ܶܝܢ ܢܶܫܶܐ̈ ܗܳܠܶܝܢ ܕ݁ܶܐܬ݂ܰܝ̈ ܥܰܡܶܗ ܡܶܢ<EOS>ܓ݁ܠܺܝܠܳܐ ܘܰܚܙܰܝܳܝܗ̱ܝ̈ ܠܩܰܒ݂ܪܳܐ ܘܰܐܝܟ݁ܰܢܳܐ ܐܶܬ݁ܬ݁ܣܺܝܡ ܦ݁ܰܓ݂ܪܶܗ<EOS>ܘܰܗܦ݂ܰܟ݂ ܛܰܝܶܒ݂ ܗܶܪܽܘܡܶܐ̈ ܘܒ݂ܶܣܡܶܐ̈ <EOS> ܘܰܒ݂ܫܰܒ݁ܬ݂ܳܐ ܫܠܰܝ̈<EOS>ܐܰܝܟ݂ ܕ݁ܰܦ݂ܩܺܝܕ݂ <EOS>ܒ݁ܚܰܕ݂ ܒ݁ܫܰܒ݁ܳܐ ܕ݁ܶܝܢ ܁ ܒ݁ܫܰܦ݂ܪܳܐ ܥܰܕ݂ ܚܶܫܽܘܟ݂ ܐܶܬ݂ܰܝ̈<EOS>ܠܒ݂ܶܝܬ݂ ܩܒ݂ܽܘܪܳܐ <EOS> ܘܰܐܝܬ݁ܺܝ̈ ܗܶܪܽܘܡܶܐ̈ ܗܳܠܶܝܢ ܕ݁ܛܰܝܶܒ݂ ܗ̱ܘܰܝ̈ <EOS> ܘܺܐܝܬ݂ ܗ̱ܘܰܝ̈<EOS>ܥܰܡܗܶܝܢ ܢܶܫܶܐ̈ ܐ̱ܚܪܳܢܝܳܬ݂ܳܐ̈ <EOS>ܘܶܐܫܟ݁ܰܚ ܟ݁ܺܐܦ݂ܳܐ <EOS> ܕ݁ܰܡܥܰܓ݁ܠܳܐ ܡܶܢ ܒ݁ܶܝܬ݂ ܩܒ݂ܽܘܪܳܐ <EOS>ܘܥܰܠܶܝܢ̈ <EOS> ܘܠܳܐ ܐܶܫܟ݁ܚܳܝܗ̱ܝ̈ ܠܦ݂ܰܓ݂ܪܳܐ ܕ݁ܝܶܫܽܘܥ <EOS>ܘܰܗܘܳܐ ܕ݁ܟ݂ܰܕ݂ ܗܶܢܶܝܢ̈ ܬ݁ܰܡܺܝܗܳܢ̈ ܥܰܠ ܗܳܕ݂ܶܐ ܗܳܐ ܬ݁ܪܶܝܢ̈<EOS>ܓ݁ܰܒ݂ܪܺܝܢ̈ ܩܳܡܘ ܠܥܶܠ ܡܶܢܗܶܝܢ <EOS> ܘܡܰܒ݂ܪܶܩ ܗ̱ܘܳܐ ܠܒ݂ܽܘܫܗܽܘܢ <EOS>ܘܰܗܘܰܝ̈ ܒ݁ܕ݂ܶܚܠܬ݂ܳܐ <EOS> ܘܰܟ݂ܦ݂ܰܝ̈ ܐܰܦ݁ܰܝܗܶܝܢ̈ ܒ݁ܰܐܪܥܳܐ<EOS>ܘܳܐܡܪܺܝܢ ܠܗܶܝܢ <EOS> ܡܳܢܳܐ ܒ݁ܳܥܝܳܢ̈ ܐܢ̱ܬ݁ܶܝܢ̈ ܚܰܝܳܐ ܥܰܡ ܡܺܝܬ݂ܶܐ̈ <EOS>ܠܰܝܬ݁ܰܘܗ̱ܝ ܬ݁ܢܳܢ ܁ ܩܳܡ ܠܶܗ <EOS> ܥ̱ܶܗܰܕ݂ܶܝܢ̈ ܕ݁ܡܰܠܶܠ ܥܰܡܟ݂ܶܝܢ<EOS>ܟ݁ܰܕ݂ ܗܽܘ ܒ݁ܰܓ݂ܠܺܝܠܳܐ <EOS>ܘܶܐܡܰܪ ܗ̱ܘܳܐ <EOS> ܕ݁ܰܥܬ݂ܺܝܕ݂ ܗ̱ܽܘ ܒ݁ܪܶܗ ܕ݁ܐ̱ܢܳܫܳܐ ܕ݁ܢܶܫܬ݁ܠܶܡ<EOS>ܒ݁ܺܐܝܕ݂ܰܝ̈ ܐ̱ܢܳܫܳܐ ܚܰܛܳܝܶܐ̈ ܇ ܘܢܶܨܛܠܶܒ݂ <EOS> ܘܠܰܬ݂ܠܳܬ݂ܳܐ ܝܰܘܡܺܝܢ̈ ܢܩܽܘܡ<EOS>ܘܗܶܢܶܝܢ̈ ܐܶܬ݁ܕ݁ܟ݂ܰܪܶܝܢ̈ ܠܡܶܠܰܘܗ̱ܝ̈<EOS>ܘܰܗܦ݂ܰܟ݂ ܡܶܢ ܩܰܒ݂ܪܳܐ <EOS> ܘܶܐܡܰܪܶܝܢ̈ ܗܳܠܶܝܢ ܟ݁ܽܠܗܶܝܢ ܠܰܚܕ݂ܰܥܣܰܪ<EOS><EOS> ܘܰܠܫܰܪܟ݁ܳܐ <EOS>ܐܺܝܬ݂ܰܝܗܶܝܢ ܗ̱ܘܰܝ̈ ܕ݁ܶܝܢ ܡܰܪܝܰܡ ܡܰܓ݂ܕ݁ܠܳܝܬ݁ܳܐ <EOS> ܘܝܽܘܚܰܢ <EOS>ܘܡܰܪܝܰܡ ܐܶܡܶܗ ܕ݁ܝܰܥܩܽܘܒ݂ <EOS> ܘܫܰܪܟ݁ܳܐ ܕ݁ܥܰܡܗܶܝܢ <EOS> ܗܳܠܶܝܢ ܕ݁ܶܐܡܰܪ ܗ̱ܘܰܝ̈ ܠܰܫܠܺܝܚܶܐ̈<EOS><EOS>ܘܶܐܬ݂ܚܙܺܝ̈ ܒ݁ܥܰܝܢܰܝܗܽܘܢ̈ ܡܶܠܶܐ̈ ܗܳܠܶܝܢ <EOS> ܐܰܝܟ݂ ܫܳܢܝܳܬ݂ܳܐ̈ <EOS>ܘܠܳܐ ܗܰܝܡܶܢܘ ܐܶܢܶܝܢ̈<EOS>ܫܶܡܥܽܘܢ ܕ݁ܶܝܢ ܁ ܩܳܡ ܘܰܪܗܶܛ ܠܩܰܒ݂ܪܳܐ <EOS> ܘܰܐܕ݂ܺܝܩ ܚܙܳܐ<EOS>ܟ݁ܶܬ݁ܳܢܶܐ̈ ܕ݁ܣܺܝܡܺܝܢ ܒ݁ܰܠܚܽܘܕ݂ <EOS> ܘܶܐܙܰܠ <EOS> ܟ݁ܰܕ݂ ܡܶܬ݁ܕ݁ܰܡܰܪ ܒ݁ܢܰܦ݂ܫܶܗ <EOS> ܥܰܠ<EOS>ܡܶܕ݁ܶܡ ܕ݁ܰܗܘܳܐ<EOS>ܘܗܳܐ ܬ݁ܪܶܝܢ̈ ܡܶܢܗܽܘܢ ܒ݁ܶܗ ܒ݁ܝܰܘܡܳܐ <EOS> ܐܳܙܺܠ̱ܝܢ ܗ̱ܘܰܘ<EOS>ܠܰܩܪܺܝܬ݂ܳܐ ܇ ܕ݁ܰܫܡܳܗ ܥܶܡܰܐܘܽܣ <EOS> ܘܦ݂ܰܪܺܝܩܳܐ ܡܶܢ ܐܽܘܪܺܫܠܶܡ ܐܶܣܛܕ݂ܰܘܳܬ݂ܳܐ̈ ܫܬ݁ܺܝܢ<EOS><EOS>ܘܗܶܢܽܘܢ ܡܡܰܠܠܺܝܢ ܗ̱ܘܰܘ ܚܰܕ݂ ܥܰܡ ܚܰܕ݂ ܥܰܠ ܗܳܠܶܝܢ ܟ݁ܽܠܗܶܝܢ<EOS>ܕ݁ܰܓ݂ܕ݂ܰܫ <EOS>ܘܟ݂ܰܕ݂ ܗܶܢܽܘܢ ܡܡܰܠܠܺܝܢ ܘܒ݂ܳܥܶܝܢ ܚܰܕ݂ ܥܰܡ ܚܰܕ݂ ܐܶܬ݂ܳܐ ܗܽܘ<EOS>ܝܶܫܽܘܥ <EOS> ܘܡܰܛܺܝ ܐܶܢܽܘܢ ܁ ܘܰܡܗܰܠܶܟ݂ ܗ̱ܘܳܐ ܥܰܡܗܽܘܢ <EOS>ܘܥܰܝܢܰܝܗܽܘܢ̈ ܐܰܚܺܝܕ݂ܳܢ̈ ܗܘܰܝ̈ ܕ݁ܠܳܐ ܢܶܣܬ݁ܰܟ݁ܠܽܘܢܳܝܗ̱ܝ <EOS>ܘܶܐܡܰܪ ܠܗܽܘܢ ܁ ܡܳܢܳܐ ܐܶܢܶܝܢ̈ ܡܶܠܶܐ̈ ܗܳܠܶܝܢ ܕ݁ܰܡܡܰܠܠܺܝܢ<EOS>ܐܢ̱ܬ݁ܽܘܢ ܚܰܕ݂ ܥܰܡ ܚܰܕ݂ ܇ ܟ݁ܰܕ݂ ܡܗܰܠܟ݂ܺܝܢ ܐܢ̱ܬ݁ܽܘܢ <EOS> ܘܰܟ݂ܡܺܝܪܺܝܢ ܐܢ̱ܬ݁ܽܘܢ <EOS>ܥܢܳܐ ܚܰܕ݂ ܡܶܢܗܽܘܢ ܕ݁ܰܫܡܶܗ ܩܠܶܝܳܘܦ݁ܰܐ <EOS> ܘܶܐܡܰܪ ܠܶܗ <EOS> ܐܰܢ̱ܬ݁<EOS>ܗ̱ܽܘ ܟ݁ܰܝ ܒ݁ܰܠܚܽܘܕ݂ܰܝܟ݁ ܢܽܘܟ݂ܪܳܝܳܐ ܡܶܢ ܐܽܘܪܺܫܠܶܡ ܕ݁ܠܳܐ ܝܳܕ݂ܰܥ ܐܰܢ̱ܬ݁ ܡܶܕ݁ܶܡ<EOS>ܕ݁ܰܗܘܳܐ ܒ݁ܳܗ ܒ݁ܗܳܢܽܘܢ ܝܰܘܡܳܬ݂ܳܐ̈<EOS>ܐܳܡܰܪ ܠܗܽܘܢ ܁ ܡܳܢܳܐ <EOS> ܐܳܡܪܺܝܢ ܠܶܗ <EOS> ܥܰܠ ܝܶܫܽܘܥ ܗܰܘ ܕ݁ܡܶܢ<EOS>ܢܳܨܪܰܬ݂ <EOS> ܓ݁ܰܒ݂ܪܳܐ ܕ݁ܰܗܘܳܐ ܢܒ݂ܺܝܳܐ <EOS> ܘܚܰܝܠܬ݂ܳܢ ܗ̱ܘܳܐ ܒ݁ܡܶܠܬ݂ܳܐ ܘܒ݂ܰܥܒ݂ܳܕ݂ܶܐ̈ ܇<EOS>ܩܕ݂ܳܡ ܐܰܠܳܗܳܐ ܘܰܩܕ݂ܳܡ ܟ݁ܽܘܠܶܗ ܥܰܡܳܐ <EOS>ܘܰܐܫܠܡܽܘܗ̱ܝ ܪܰܒ݁ܰܝ̈ ܟ݁ܳܗܢܶܐ̈ ܘܩܰܫܺܝܫܶܐ̈ ܠܕ݂ܺܝܢܳܐ ܕ݁ܡܰܘܬ݁ܳܐ <EOS>ܘܙܰܩܦ݁ܽܘܗ̱ܝ <EOS>ܚܢܰܢ ܕ݁ܶܝܢ ܣܳܒ݂ܪܺܝܢ ܗ̱ܘܰܝܢ ܕ݁ܗܽܘܝܽܘ ܥܬ݂ܺܝܕ݂ ܗ̱ܘܳܐ<EOS>ܕ݁ܢܶܦ݂ܪܩܺܝܘܗ̱ܝ ܠܺܐܝܣܪܳܝܶܠ <EOS> ܘܗܳܐ ܬ݁ܠܳܬ݂ܳܐ ܝܰܘܡܺܝܢ̈ ܗܳܐ ܡܶܢ ܕ݁ܗܳܠܶܝܢ ܟ݁ܽܠܗܶܝܢ<EOS>ܗܘܰܝ̈ <EOS>ܐܶܠܳܐ ܐܳܦ݂ ܢܶܫܶܐ̈ ܡܶܢܰܢ <EOS> ܐܰܬ݂ܡܗܳܢ <EOS> ܩܰܕ݁ܶܡ ܗ̱ܘܰܝ̈ ܓ݁ܶܝܪ<EOS>ܠܒ݂ܶܝܬ݂ ܩܒ݂ܽܘܪܳܐ <EOS>ܘܟ݂ܰܕ݂ ܠܳܐ ܐܶܫܟ݁ܰܚ ܦ݁ܰܓ݂ܪܶܗ ܐܶܬ݂ܰܝ̈ ܐܳܡܪܳܢ̈ ܠܰܢ <EOS>ܕ݁ܡܰܠܰܐܟ݂ܶܐ̈ ܚܙܰܝܢ ܬ݁ܰܡܳܢ ܘܳܐܡܪܺܝܢ ܥܠܰܘܗ̱ܝ <EOS> ܕ݁ܚܰܝ ܗ̱ܽܘ <EOS>ܘܳܐܦ݂ ܐ̱ܢܳܫܳܐ ܡܶܢܰܢ ܐܶܙܰܠܘ ܠܒ݂ܶܝܬ݂ ܩܒ݂ܽܘܪܳܐ ܘܶܐܫܟ݁ܰܚܘ<EOS>ܗܳܟ݂ܰܢܳܐ <EOS> ܐܰܝܟ݂ ܡܳܐ ܕ݁ܶܐܡܰܪ ܢܶܫܶܐ̈ <EOS> ܠܶܗ ܕ݁ܶܝܢ ܠܳܐ ܚܙܰܘ <EOS>ܗܳܝܕ݁ܶܝܢ ܐܶܡܰܪ ܠܗܽܘܢ ܝܶܫܽܘܥ <EOS> ܐܳܘ ܚܰܣܺܝܪܰܝ̈ ܪܶܥܝܳܢܳܐ ܅<EOS>ܘܝܰܩܺܝܪܰܝ̈ ܠܶܒ݁ܳܐ ܠܰܡܗܰܝܡܳܢܽܘ ܒ݁ܟ݂ܽܠܗܶܝܢ ܐܰܝܠܶܝܢ ܕ݁ܡܰܠܶܠܘ ܢܒ݂ܺܝܶܐ̈<EOS>ܠܳܐ ܗ̱ܘܳܐ ܗܳܠܶܝܢ ܥܬ݂ܺܝܕ݂ ܗܘܳܐ ܕ݁ܰܢܣܰܝܒ݁ܰܪ ܡܫܺܝܚܳܐ<EOS>ܘܰܕ݂ܢܶܥܽܘܠ ܠܬ݂ܶܫܒ݁ܽܘܚܬ݁ܶܗ<EOS>ܘܫܰܪܺܝ ܗ̱ܘܳܐ ܡܶܢ ܡܽܘܫܶܐ <EOS> ܘܡܶܢ ܟ݁ܽܠܗܽܘܢ ܢܒ݂ܺܝܶܐ̈ <EOS> ܘܰܡܦ݂ܰܫܶܩ<EOS>ܗ̱ܘܳܐ ܠܗܽܘܢ ܥܰܠ ܢܰܦ݂ܫܶܗ <EOS> ܡܶܢ ܟ݁ܽܠܗܽܘܢ ܟ݁ܬ݂ܳܒ݂ܶܐ̈ <EOS>ܘܰܩܪܶܒ݂ܘ ܗ̱ܘܰܘ ܠܰܩܪܺܝܬ݂ܳܐ ܗܳܝ ܕ݁ܳܐܙܺܠ̱ܝܢ ܗ̱ܘܰܘ ܠܳܗ <EOS> ܘܗܽܘ<EOS>ܡܰܣܒ݁ܰܪ ܗ̱ܘܳܐ ܠܗܽܘܢ ܕ݁ܰܐܝܟ݂ ܕ݁ܰܠܕ݂ܽܘܟ݁ܳܐ ܪܰܚܺܝܩܳܐ ܐܳܙܶܠ ܗ̱ܘܳܐ <EOS>ܘܰܐܠܨܽܘܗ̱ܝ ܘܳܐܡܪܺܝܢ ܠܶܗ <EOS> ܦ݁ܽܘܫ ܠܘܳܬ݂ܰܢ ܁ ܡܶܛܽܠ ܕ݁ܝܰܘܡܳܐ<EOS>ܗܳܫܳܐ <EOS> ܪܟ݂ܶܢ ܠܶܗ ܠܡܶܚܫܰܟ݂ <EOS> ܘܥܰܠ ܕ݁ܰܢܩܰܘܶܐ ܠܘܳܬ݂ܗܽܘܢ <EOS>ܘܰܗܘܳܐ ܕ݁ܟ݂ܰܕ݂ ܐܶܣܬ݁ܡܶܟ݂ ܥܰܡܗܽܘܢ ܢܣܰܒ݂ ܠܰܚܡܳܐ ܁ ܘܒ݂ܰܪܶܟ݂<EOS>ܘܰܩܨܳܐ <EOS> ܘܝܰܗ̱ܒ݂ ܠܗܽܘܢ <EOS>ܘܡܶܚܕ݂ܳܐ ܐܶܬ݂ܦ݁ܰܬ݁ܰܚ ܥܰܝܢܰܝܗܽܘܢ̈ <EOS> ܘܶܐܫܬ݁ܰܘܕ݁ܥܽܘܗ̱ܝ <EOS> ܘܗܽܘ<EOS>ܐܶܫܬ݁ܩܶܠ ܠܶܗ ܡܶܢܗܽܘܢ <EOS>ܘܳܐܡܪܺܝܢ ܗ̱ܘܰܘ ܚܰܕ݂ ܠܚܰܕ݂ <EOS> ܠܳܐ ܗ̱ܘܳܐ ܠܶܒ݁ܰܢ ܝܰܩܺܝܪ ܗ̱ܘܳܐ<EOS>ܒ݁ܓ݂ܰܘܰܢ ܟ݁ܰܕ݂ ܡܡܰܠܶܠ ܥܰܡܰܢ ܒ݁ܽܐܘܪܚܳܐ ܘܰܡܦ݂ܰܫܶܩ ܠܰܢ ܟ݁ܬ݂ܳܒ݂ܶܐ̈<EOS>ܘܩܳܡܘ ܒ݁ܳܗ ܒ݁ܫܳܥܬ݂ܳܐ <EOS> ܘܰܗܦ݂ܰܟ݂ܘ ܠܽܐܘܪܺܫܠܶܡ <EOS> ܘܶܐܫܟ݁ܰܚܘ<EOS>ܠܰܚܕ݂ܰܥܣܰܪ ܕ݁ܰܟ݂ܢܺܝܫܺܝܢ <EOS> ܘܠܰܐܝܠܶܝܢ ܕ݁ܥܰܡܗܽܘܢ ܁<EOS>ܟ݁ܰܕ݂ ܐܳܡܪܺܝܢ <EOS> ܕ݁ܫܰܪܺܝܪܳܐܝܺܬ݂ ܩܳܡ ܡܳܪܰܢ <EOS> ܘܶܐܬ݂ܚܙܺܝ<EOS>ܠܫܶܡܥܽܘܢ <EOS>ܘܳܐܦ݂ ܗܶܢܽܘܢ <EOS> ܐܶܫܬ݁ܰܥܺܝܘ ܐܰܝܠܶܝܢ ܕ݁ܰܗܘܰܝ̈ ܒ݁ܽܐܘܪܚܳܐ ܇<EOS>ܘܰܐܝܟ݁ܰܢܳܐ ܐܶܬ݂ܺܝܕ݂ܰܥ ܠܗܽܘܢ ܟ݁ܰܕ݂ ܩܨܳܐ ܠܰܚܡܳܐ<EOS>ܘܟ݂ܰܕ݂ ܗܳܠܶܝܢ ܡܡܰܠܠܺܝܢ ܗ̱ܘܰܘ ܝܶܫܽܘܥ ܩܳܡ ܒ݁ܰܝܢܳܬ݂ܗܽܘܢ <EOS>ܘܶܐܡܰܪ ܠܗܽܘܢ <EOS> ܫܠܳܡܳܐ ܥܰܡܟ݂ܽܘܢ <EOS> ܐܶܢܳܐ ܐ̱ܢܳܐ <EOS> ܠܳܐ ܬ݁ܶܕ݂ܚܠܽܘܢ <EOS>ܘܗܶܢܽܘܢ ܐܶܬ݂ܪܗܶܒ݂ܘ <EOS> ܘܰܗܘܰܘ ܒ݁ܕ݂ܶܚܠܬ݂ܳܐ <EOS> ܣܳܒ݂ܪܺܝܢ ܗ̱ܘܰܘ<EOS>ܓ݁ܶܝܪ ܕ݁ܪܽܘܚܳܐ ܚܳܙܶܝܢ <EOS>ܘܳܐܡܰܪ ܠܗܽܘܢ ܝܶܫܽܘܥ <EOS> ܡܳܢܳܐ ܡܶܬ݁ܙܺܝܥܺܝܢ ܐܢ̱ܬ݁ܽܘܢ <EOS> ܘܡܳܢܳܐ<EOS>ܣܳܠܩܳܢ̈ ܡܰܚܫܒ݂ܳܬ݂ܳܐ̈ ܥܰܠ ܠܶܒ݁ܰܘܳܬ݂ܟ݂ܽܘܢ̈ <EOS>ܚܙܰܘ ܐܺܝܕ݂ܰܝ̈ ܘܪܶܓ݂ܠܰܝ̈ <EOS> ܕ݁ܶܐܢܳܐ ܐ̱ܢܳܐ <EOS> ܓ݁ܽܘܫܽܘܢܳܢܝ ܘܕ݂ܰܥܘ<EOS>ܕ݁ܰܠܪܽܘܚܳܐ ܁ ܒ݁ܶܣܪܳܐ ܘܓ݂ܰܪܡܶܐ̈ ܠܰܝܬ݁ ܠܳܗ ܇ ܐܰܝܟ݂ ܕ݁ܚܳܙܶܝܢ ܐܢ̱ܬ݁ܽܘܢ ܕ݁ܺܐܝܬ݂ ܠܺܝ<EOS><EOS>ܘܟ݂ܰܕ݂ ܗܳܠܶܝܢ ܐܶܡܰܪ ܚܰܘܺܝ ܐܶܢܽܘܢ ܐܺܝܕ݂ܰܘܗ̱ܝ̈ <EOS>ܘܪܶܓ݂ܠܰܘܗ̱ܝ̈ <EOS>ܘܟ݂ܰܕ݂ ܥܕ݂ܰܡܳܐ ܠܗܳܫܳܐ ܠܳܐ ܡܗܰܝܡܢܺܝܢ ܗ̱ܘܰܘ ܡܶܢ ܚܰܕ݂ܘܰܬ݂ܗܽܘܢ <EOS>ܘܡܶܬ݁ܬ݁ܰܡܗܺܝܢ ܗ̱ܘܰܘ <EOS> ܐܶܡܰܪ ܠܗܽܘܢ <EOS> ܐܺܝܬ݂ ܠܟ݂ܽܘܢ ܬ݁ܢܳܢ ܡܶܕ݁ܶܡ ܠܡܶܐܟ݂ܰܠ <EOS>ܗܶܢܽܘܢ ܕ݁ܶܝܢ ܝܰܗ̱ܒ݂ܘ ܠܶܗ ܡܢܳܬ݂ܳܐ ܡܶܢ ܢܽܘܢܳܐ ܕ݁ܛܰܘܝܳܐ <EOS> ܘܡܶܢ<EOS>ܟ݁ܰܟ݁ܳܪܺܝܬ݂ܳܐ ܕ݁ܕ݂ܶܒ݂ܫܳܐ <EOS>ܘܰܢܣܰܒ݂ ܐܶܟ݂ܰܠ ܠܥܺܢܰܝܗܽܘܢ̈<EOS>ܘܶܐܡܰܪ ܠܗܽܘܢ ܁ ܗܳܠܶܝܢ ܐܶܢܶܝܢ̈ ܡܶܠܶܐ̈ ܕ݁ܡܰܠܠܶܬ݂ ܥܰܡܟ݂ܽܘܢ <EOS>ܟ݁ܰܕ݂ ܠܘܳܬ݂ܟ݂ܽܘܢ ܗ̱ܘܺܝܬ݂ <EOS> ܕ݁ܘܳܠܶܐ ܗ̱ܘ ܕ݁ܢܶܫܬ݁ܰܠܰܡ ܟ݁ܽܠ ܡܶܕ݁ܶܡ ܕ݁ܰܟ݂ܬ݂ܺܝܒ݂<EOS>ܒ݁ܢܳܡܽܘܣܳܐ ܕ݁ܡܽܘܫܶܐ ܇ ܘܒ݂ܰܢܒ݂ܺܝܶܐ̈ ܘܰܒ݂ܡܰܙܡܽܘܪܶܐ̈ ܇ ܥܠܰܝ <EOS>ܗܳܝܕ݁ܶܝܢ ܦ݁ܬ݂ܰܚ ܪܶܥܝܳܢܗܽܘܢ ܠܡܶܣܬ݁ܰܟ݁ܳܠܽܘ ܟ݁ܬ݂ܳܒ݂ܶܐ̈ <EOS>ܘܶܐܡܰܪ ܠܗܽܘܢ <EOS> ܕ݁ܗܳܟ݂ܰܢܳܐ ܟ݁ܬ݂ܺܝܒ݂ <EOS> ܘܗܳܟ݂ܰܢܳܐ ܙܳܕ݂ܶܩ ܗ̱ܘܳܐ<EOS>ܕ݁ܢܶܚܰܫ ܡܫܺܝܚܳܐ <EOS> ܘܕ݂ܰܢܩܽܘܡ ܡܶܢ ܒ݁ܶܝܬ݂ ܡܺܝܬ݂ܶܐ̈ ܠܰܬ݂ܠܳܬ݂ܳܐ ܝܰܘܡܺܝܢ̈ <EOS>ܘܰܕ݂ܢܶܬ݂ܟ݁ܪܶܙ ܒ݁ܰܫܡܶܗ ܬ݁ܝܳܒ݁ܽܘܬ݂ܳܐ ܠܫܽܘܒ݂ܩܳܢܳܐ ܕ݁ܰܚܛܳܗܶܐ̈ <EOS>ܒ݁ܟ݂ܽܠܗܽܘܢ ܥܰܡ̱ܡܶܐ̈ <EOS> ܘܫܽܘܪܳܝܳܐ ܢܶܗܘܶܐ <EOS> ܡܶܢ ܐܽܘܪܺܫܠܶܡ <EOS>ܘܰܐܢ̱ܬ݁ܽܘܢ ܐܶܢܽܘܢ ܣܳܗܕ݁ܶܐ̈ ܕ݁ܗܳܠܶܝܢ <EOS>ܘܶܐܢܳܐ ܐܶܫܰܕ݁ܰܪ ܥܠܰܝܟ݁ܽܘܢ ܡܽܘܠܟ݁ܳܢܳܐ ܕ݁ܳܐܒ݂ܝ <EOS> ܐܰܢ̱ܬ݁ܽܘܢ<EOS>ܕ݁ܶܝܢ ܩܰܘܰܘ ܒ݁ܽܐܘܪܺܫܠܶܡ ܡܕ݂ܺܝܢ̱ܬ݁ܳܐ ܥܕ݂ܰܡܳܐ ܕ݁ܬ݂ܶܠܒ݁ܫܽܘܢ ܚܰܝܠܳܐ ܡܶܢ ܪܰܘܡܳܐ<EOS>ܘܰܐܦ݁ܶܩ ܐܶܢܽܘܢ ܥܕ݂ܰܡܳܐ ܠܒ݂ܶܝܬ݂ ܥܰܢܝܳܐ <EOS> ܘܰܐܪܺܝܡ ܐܺܝܕ݂ܰܘܗ̱ܝ̈<EOS><EOS> ܘܒ݂ܰܪܶܟ݂ ܐܶܢܽܘܢ <EOS>ܘܰܗܘܳܐ ܕ݁ܟ݂ܰܕ݂ ܡܒ݂ܰܪܶܟ݂ ܠܗܽܘܢ ܐܶܬ݂ܦ݁ܪܶܫ ܡܶܢܗܽܘܢ <EOS> ܘܰܣܠܶܩ<EOS>ܠܰܫܡܰܝܳܐ<EOS>ܗܶܢܽܘܢ ܕ݁ܶܝܢ ܣܓ݂ܶܕ݂ܘ ܠܶܗ <EOS> ܘܰܗܦ݂ܰܟ݂ܘ ܠܽܐܘܪܺܫܠܶܡ <EOS>ܒ݁ܚܰܕ݂ܽܘܬ݂ܳܐ ܪܰܒ݁ܬ݂ܳܐ <EOS>ܘܰܒ݂ܟ݂ܽܠܙܒ݂ܰܢ ܐܺܝܬ݂ܰܝܗܽܘܢ ܗ̱ܘܰܘ ܒ݁ܗܰܝܟ݁ܠܳܐ ܟ݁ܰܕ݂ ܡܫܰܒ݁ܚܺܝܢ<EOS>ܘܰܡܒ݂ܰܪܟ݂ܺܝܢ ܠܰܐܠܳܗܳܐ <EOS> ܐܰܡܺܝܢ <EOS>