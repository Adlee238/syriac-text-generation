ܬܚܘܝܬܐ ܕܦܨܚܐ<EOS>
ܠܡܘܫܐ ܦܩܕ ܩܕܝܫܐ ܥܠ ܦܨܚܐ ܕܢܥܒܕ ܒܐܪܒܥܣܪܐ ܒܝܪܚܐ ܩܕܡܝܐ<EOS> ܐܡܪ ܠܗ ܓܝܪ<EOS>
ܠܡܘܫܐ<EOS> ܕܦܩܕ ܠܟܢܘܫܬܐ ܕܒ̈ܢܝ ܐܝܣܪܝܠ ܘܢܣܒܘܢ ܠܗܘܢ ܐܡܪܐ ܚܕ ܒܪ ܫܢܬܐ<EOS> ܐܡܪܐ ܕܠܝܬ ܒܗ ܡܘܡܐ<EOS>ܡܢ ܐܡܪ̈ܐ ܘܡܢ ܓܕ̈ܝܐ ܢܣܒܘܢ<EOS> ܘܢܥܒܕܘܢ ܦܨܚܐ ܠܡܪܝܐ ܟܠܗܘܢ ܒ̈ܢܝ ܐܝܣܪܝܠ<EOS> ܐܡܪ ܠܗ ܓܝܪ ܠܡܘܫܐ<EOS>
ܕܢܣܒܘܢ ܐܡܪܐ ܡܢ ܥܣܪܬܐ ܒܝܪܚܐ<EOS> ܘܢܗܘܐ ܢܛܝܪ ܠܗܘܢ ܥܕܡܐ ܠܐܪܒܥܣܪܐ ܒܗ ܒܝܪܚܐ<EOS> ܘܢܟܣܘܢܗ<EOS>
ܒܡܥܪ̈ܒܝ ܫܡܫܐ ܘܢܪܣܘܢ ܡܢ ܕܡܗ ܥܠ ܬܪܥܐ ܕܒ̈ܬܝܗܘܢ ܡܢ ܡܚܒܠܢܐ<EOS> ܕܠܐ ܢܥܘܠ ܥܠܝܗܘܢ ܟܕ ܥܒܕ<EOS>
ܡܚܒܠܢܐ ܒܓܘ ܐܪܥܐ ܕܡܨܪܝܢ<EOS> ܘܢܐܟܠܘܢܗ ܠܐܡܪܐ ܡܣܪܗܒܐܝܬ ܟܠܗ ܟܢܘܫܬܐ<EOS> ܘܗܟܢܐ ܠܡ ܢܐܟܠܘܢܗ<EOS> ܟܕ<EOS>
ܚܨ̈ܝܗܘܢ ܐܣܝܪܝܢ<EOS> ܡܣ̈ܢܝܗܘܢ ܒܪ̈ܓܠܝܗܘܢ<EOS> ܘܚܘܛܪ̈ܝܗܘܢ ܒܐܝ̈ܕܝܗܘܢ<EOS> ܘܙܗܪ ܐܢܘܢ ܕܡܣܪܗܒܐܝܬ<EOS>
ܢܐܟܠܘܢܗ<EOS> ܘܠܐ ܠܡ ܢܐܟܠܘܢ ܡܢܗ ܟܕ ܚܝ<EOS> ܘܐܦ ܠܐ ܟܕ ܡܒܫܠܘ ܡܒܫܠ ܒܡ̈ܝܐ<EOS> ܐܠܐ ܟܕ ܡܛܘܝ ܒܢܘܪܐ<EOS>ܘܠܐ ܢܦܩܘܢ ܡܢܗ ܠܒܪ ܡܢ ܒܝܬܐ<EOS> ܘܓܪܡܐ ܠܐ ܢܬܒܪܘܢ ܒܗ<EOS> ܘܥܒܕܘ ܗܟܢܐ ܒ̈ܢܝ ܐܝܣܪܐܝܠ<EOS> ܘܐܟܠ<EOS>
ܦܨܚܐ ܒܐܪܒܥܣܪܐ ܒܝܪܚܐ ܩܕܡܝܐ<EOS> ܕܗܘ ܢܝܣܢ<EOS> ܒܝܪܚܐ ܕܗܒ̈ܒܐ ܝܪܚܐ ܩܕܡܝܐ ܝܪܚܐ ܕܫܢܬܐ<EOS>
ܚܙܝ ܕܝܢ ܚܒܝܒܝ ܐܪ̈ܙܐ ܗܠܝܢ ܕܦܩܕ ܩܕܝܫܐ ܠܡܥܒܕ ܦܨܚܐ<EOS> ܘܙܗܪ ܐܢܘܢ ܥܠ ܟܠ<EOS>
ܢܡ̈ܘܣܘܗܝ ܘܐܡܪ ܠܗܘܢ<EOS> ܕܒܒܝܬܐ ܚܕ ܢܬܐܟܠ ܘܠܐ ܠܡ ܬܦܩܘܢ ܡܢܗ ܠܒܪ ܡܢ ܒܝܬܐ<EOS> ܘܗܟܢܐ ܦܩܕ ܐܢܘܢ<EOS>
ܡܘܫܐ<EOS> ܕܟܕ ܬܥܠܘܢ ܠܐܪܥܐ ܕܝܗܒ ܠܟܘܢ ܡܪܝܐ ܘܬܥܒܕܘܢ ܦܨܚܐ ܒܙܒܢܗ<EOS> ܠܐ ܬܫܠܛ ܠܡܟܣ ܦܨܚܐ ܒܚܕܐ<EOS>
ܡܢ ܩܘܪ̈ܝܟ ܐܠܐ ܐܢ ܒܐܬܪܐ ܕܢܓܒܐ ܠܗ ܡܪܝܐ ܐܠܗܟ<EOS> ܐܢܬ<EOS> ܘܒܝܬܟ<EOS> ܘܚܕܝ ܒܥܕܥܕܟ<EOS> ܘܗܟܢܐ ܬܘܒ<EOS>
ܦܩܕ ܐܢܘܢ<EOS> ܕܬܘܬܒܐ ܘܐܓܝܪܐ ܠܐ ܢܐܟܘܠ ܡܢܗ ܡܢ ܦܨܚܐ<EOS> ܘܥܒܕܐ ܙܒܝܢ ܟܣܦܐ ܕܢܗܘܐ ܠܟ ܡܐ ܕܓܙܪ<EOS>
ܒܣܪܐ ܕܥܘܪܠܘܬܗ ܗܝܕܝܢ ܢܐܟܘܠ ܡܢ ܦܨܚܐ<EOS>
ܪܘܪܒܝܢ ܐܢܘܢ ܘܬܡܝܗܝܢ ܐܪ̈ܙܐ ܗܠܝܢ ܚܒܝܒܝ<EOS> ܐܢ ܟܕ ܒܐܪܥܗ ܗܘܐ ܐܝܣܪܝܠ ܠܐ<EOS>
ܫܠܝܛ ܗܘܐ ܠܗ ܕܢܥܒܕ ܦܨܚܐ<EOS> ܐܠܐ ܐܢ ܒܐܘܪܫܠܡ ܒܠܚܘܕ<EOS> ܝܘܡܢ ܕܡܒܕܪ ܒܟܠܗܘܢ ܥܡ̈ܡܐ ܘܠܫ̈ܢܐ<EOS>ܒܝܬ ܛܡ̈ܐܐ ܘܥܘܪ̈ܠܐ<EOS> ܘܐܟܠܝܢ ܠܚܡܗܘܢ ܒܛܡܐܘܬܐ ܒܝܬ ܥܡ̈ܡܐ ܐܝܟ ܕܐܡܪ ܥܠܝܗܘܢ ܚܙܩܝܐܝܠ<EOS> ܟܕ<EOS>
ܚܘܝܗ ܐܬܐ ܕܢܐܟܘܠ ܠܚܡܗ ܒܛܡܐܘܬܐ ܘܒܥܐ ܘܐܡܪ<EOS> ܐܘ ܡܪܐ ܡܪ̈ܘܬܐ ܢܦܫܝ ܠܐ ܗܘܬ ܡܛܢܦܐ<EOS> ܘܠܐ ܥܠ<EOS>
ܠܦܘܡܝ ܒܣܪܐ ܛܢܦܐ<EOS> ܘܐܡܪ ܠܗ ܠܚܙܩܝܐܝܠ<EOS> ܕܗܕܐ ܐܬܐ ܬܗܘܐ<EOS> ܗܟܢܐ ܢܐܟܠܘܢ ܒ̈ܢܝ ܐܝܣܪܝܠ ܠܚܡܗܘܢ<EOS>
ܒܛܢܦܘܬܐ<EOS> ܒܝܬ ܥܡ̈ܡܐ ܕܐܒܕܪ ܐܢܘܢ ܠܬܡܢ<EOS> ܐܢ ܓܝܪ ܐܝܟ ܕܐܡܪܬ ܡܢ ܠܥܠ<EOS> ܕܟܕ ܒܐܪܥܗ ܗܘܐ<EOS>
ܐܝܣܪܝܠ ܠܐ ܫܠܝܛ ܗܘܐ ܠܗ ܒܟܠ ܐܬܪ ܠܡܟܣ ܦܨܚܐ<EOS> ܐܠܐ ܩܕܡ ܚܕ ܡܕܒܚܐ ܒܐܘܪܫܠܡ<EOS> ܝܘܡܢܐ ܐܝܟܢܐ<EOS>
ܡܫܟܚ ܠܡܥܒܕ ܐܪܙ ܦܨܚܐ<EOS> ܕܗܐ ܒܝܬ ܥܡ̈ܡܐ ܢܘܟܪ̈ܝܐ ܡܒܕܪ<EOS> ܡܟܝܠ ܠܝܬ ܠܗܘܢ ܫܘܠܛܢܐ<EOS> ܘܒܢܒܝܐ<EOS>
ܗܟܢܐ ܣܗܕ ܥܠܝܗܘܢ<EOS> ܕܝܘܡ̈ܬܐ ܣܓ̈ܝܐܐ ܢܬܒܘܢ ܒ̈ܢܝ ܐܝܣܪܝܠ ܕܠܐ ܕܒܚ̈ܐ<EOS> ܘܕܠܐ ܡܕܒܚܐ<EOS> ܘܕܠܐ<EOS>
ܠܒܫ ܐܦܘܕܐ ܘܣܐܡ ܒܣܡ̈ܐ<EOS> ܘܬܘܒ ܐܡܪ ܠܗ ܠܐܘܪܫܠܡ<EOS> ܕܐܒܛܠ ܚܕܘ̈ܬܗ ܘܥܕ̈ܥܕܝܗ<EOS> ܘܪܝܫ ܝܪ̈ܚܝܗ<EOS>
ܘܫܒܬܗܘܫܒ̈ܬܗ<EOS> ܘܥܠ ܩܒܘܬܐ ܕܕܝܬܩܐ ܐܡܪ<EOS> ܕܠܐ ܠܡ ܢܐܡܪܘܢ ܬܘܒ ܩܒܘܬܐ ܕܕܝܬܩܐ ܕܡܪܝܐ<EOS> ܘܠܐ<EOS>
ܢܬܕܟܪܘܢܗ<EOS> ܘܠܐ ܬܬܥܒܕ ܬܘܒ<EOS> ܡܟܝܠ ܕܐܡܪ ܕܠܐ ܢܬܕܟܪܘܢܗ ܘܠܐ ܬܬܥܒܕ<EOS> ܘܠܐ ܬܣܩ ܥܠ ܠܒܐ<EOS> ܠܡܢܐ<EOS>
ܗܘ ܡܡܪܚܝܢ ܠܡܥܒܕܗ<EOS> ܘܡܘܫܐ ܩܕܡ ܐܡܪ ܥܠܝܗܘܢ<EOS> ܕܐܛܢ ܐܢܘܢ ܒܥܡ ܕܠܐ ܥܡ<EOS> ܘܒܥܡܐ ܣܟܠܐ ܐܪܓܙ<EOS>
ܐܢܘܢ<EOS> ܗܫܐ ܠܟ ܡܫܐܠ ‍[ܐܢܐ‍]ܐܘ ܕܪܘܫܐ ܚܟܝܡܐ ܕܥܡܐ<EOS> ܕܠܐ ܒܚܪ ܡ̈ܠܝ ܢܡܘܣܐ<EOS> ܚܘܢܝ ܐܡܬܝ ܫܠܡܬ<EOS>
ܗܕܐ<EOS> ܕܐܛܢ ܐܠܗܐ ܠܥܡܗ ܒܥܡ ܕܠܐ ܥܡ<EOS> ܘܒܥܡܐ ܣܟܠܐ ܐܡܬܝ ܐܪܓܙ ܐܢܘܢ<EOS> ܐܢ ܕܝܢ ܬܛܢ ܒܥܡܐ ܕܡܢ<EOS>
ܥܡ̈ܡܐ<EOS> ܡܠܬܐ ܕܟܬܝܒܐ ܡܫܠܡ ܐܢܬ<EOS> ܕܩܕܡ ܡܘܫܐ ܘܪܫܡ ܠܟ ܒܣܦܪܐ<EOS> ܘܐܢ ܬܥܒܕ ܦܨܚܐ ܒܐܬܪ ܐܬܪ ܒܝܬ<EOS>
ܬܘܬܒܘܬܟ<EOS> ܒܥܒܪ ܦܘܩܕܢܐ ܬܥܒܕܝܘܗܝ<EOS> ܡܛܠ ܕܟܬܝܒ ܠܟܘܢ ܟܬܒܐ ܕܫܘܒܩܢܐ<EOS>
ܘܐܠܐ ܡܬܛܦܝܣ ܐܢܬ<EOS> ܫܡܥ ܠܐܪܡܝܐ ܢܒܝܐ ܕܐܡܪ<EOS> ܫܒܩܬ ܒܝܬܝ ܫܒܩܬ ܝܪܬܘܬܝ<EOS> ܝܗܒܬ<EOS>
ܚܒܝܒܬ ܢܦܫܝ ܒܐܝܕܐ ܕܒ̈ܥܠܕܒܒܝܗ ܘܛܝܪܐ ܡܨܝܪܬܐ ܗܘܬ ܠܝ ܝܪܬܘܬܝ<EOS> ܡܢܗ ܗܝ ܛܝܪܐ ܡܨܝܪܬܐ<EOS> ܠܟ<EOS>
ܡܫܐܠ ܐܢܐ ܛܝܪܐ ܓܝܪ ܡܨܝܪܬܐ ܐܝܬܝܗ ܥܕܬܐ ܕܥܡܡ̈ܐ<EOS> ܚܙܝ ܐܝܟܢܐ ܩܪܐ ܠܗ ܡܨܝܪܬܐ<EOS> ܡܛܠ ܕܡܢ<EOS>
ܠܫ̈ܢܐ ܣ̈ܓܝܐܐ ܡܟܢܫܐ<EOS> ܘܡܢ ܥܡ̈ܡܐ ܪ̈ܚܝܩܐ ܡܩܪܒܐ<EOS> ܘܐܠܐ ܕܝܢ ܡܬܛܦܝܣ ܐܢܬ<EOS> ܕܗܘܘ ܥܡܡ̈ܐ<EOS>
ܝܪܬܘܬܗ ܕܐܠܗܐ<EOS> ܫܡܥ ܬܘܒ ܐܝܟܢܐ ܐܡܪ ܐܪܡܝܐ<EOS> ܟܕ ܩܪܐ ܠܥܡ̈ܡܐ<EOS> ܘܡܣܠܐ ܠܐܝܣܪܝܠ<EOS> ܐܡܪ ܓܝܪ<EOS>
ܩܘܡܘ ܥܠ ܐܘܪ̈ܚܬܐ ܘܚܙܘ ܘܫܐܠܘ ܥܠ ܫܒ̈ܝܠܝ ܥܠܡܐ<EOS> ܘܚܙܘ ܐܝܕܐ ܐܘܪܚܐ ܫܦܝܪܐ ܙܠܘ ܒܗ<EOS> ܘܐܡܪܬܘܢ<EOS>
ܕܠܐ ܐܙܠܝܢ ܚܢܢ<EOS> ܘܬܘܒ ܐܡܪ<EOS> ܐܩܝܡܬ ܥܠܝܟܘܢ ܕܘܩ̈ܐ ܕܬܫܡܥܘܢ ܠܩܠ ܫܝܦܘܪܐ<EOS> ܘܐܡܪܘ ܕܠܐ ܫܡܥܝܢ<EOS>
ܚܢܢ<EOS> ܗܝܕܝܢ ܟܕ ܠܐ ܫܡܥܘܗܝ ܒ̈ܢܝ ܐܝܣܪܝܠ ܐܬܦܢܝ ܠܗ ܥܠ ܥܕܬܐ ܕܡܢ ܥܡ̈ܡܐ<EOS> ܐܡܪ ܓܝܪ ܫܡܥܘ<EOS>
ܥܡ̈ܡܐ ܘܕܥܝ ܥܕܬܐ ܕܒܗܘܢ<EOS> ܘܕܘܝܕ ܐܡܪ ܕܐܬܕܟܪ ܥܕܬܟ ܕܩܢܝܬ ܡܢ ܩܕܝܡ<EOS> ܘܐܫܥܝܐ ܐܡܪ ܫܡܥܘ<EOS>
ܥܡ̈ܡܐ ܡܕܡ ܕܥܒܕܬ<EOS> ܘܕܥܘ ܪ̈ܚܝܩܐ ܓܢܒܪܘܬܝ<EOS> ܘܬܘܒ ܐܡܪ ܐܫܥܝܐ ܥܠ ܥܕܬܐ ܕܒܥܡ̈ܡܐ ܥܬܝܕܐ<EOS>
ܕܬܗܘܐ<EOS> ܐܡܪ ܓܝܪ ܕܢܗܘܐ ܒܝܘܡ̈ܬܐ ܐܚܪ̈ܝܐ<EOS> ܡܬܩܢ ܛܘܪ ܒܝܬܗ ܕܡܪܝܐ ܒܪܝܫ ܛܘܪ̈ܐ<EOS> ܘܪܡ ܡܢ<EOS>
ܪ̈ܡܬܐ<EOS> ܘܢܣܟܘܢ ܠܗ ܟܠܗܘܢ ܥܡ̈ܡܐ<EOS> ܘܠܡܢܐ ܐܡܪ ܐܫܥܝܐ ܕܫܡܥܘ ܥܡ̈ܡܐ ܡܕܡ ܕܥܒܕܬ<EOS> ܘܕܥܘ ܪ̈ܚܝܩܐ<EOS>
ܓܢܒܪܘܬܝ<EOS> ܐܬܪܗܒܘ ܚ̈ܛܝܐ ܒܨܗܝܘܡ ܘܐܪܬܝܬܐ ܢܦܠ ܒܚ̈ܢܦܐ<EOS> ܡܢܐ ܗܝ ܗܕܐ ܕܡܫܡܥ ܡܕܡ ܕܥܒܕ ܘܡܘܕܥ<EOS>
ܠܪ̈ܚܝܩܐ ܓܢܒܪܘܬܗ<EOS> ܘܡܪܗܒ ܠܚ̈ܛܝܐ ܒܨܗܝܘܢ<EOS> ܘܡܦܠ ܐܪܬܝܬܐ ܒܚ̈ܢܦܐ<EOS> ܩܪܐ ܓܝܪ ܠܥܡ̈ܡܐ ܘܡܛܢ<EOS>
ܒܗܘܢ ܠܥܡܐ<EOS> ܘܡܘܕܥ ܠܪ̈ܚܝܩܘܗܝ ܓܢܒܪܘܬܗ<EOS> ܟܕ ܡܝܬܐ ܪܘܓܙܐ ܕܕܐܢ ܠܥܡܗ<EOS> ܘܡܪܗܒ ܠܚ̈ܛܝܝܗ<EOS>
ܕܨܗܝܘܢ<EOS> ܕܡܫܡܗܐ ܗܘܬ ܩܘܪܝܬ ܩܘܕܫܐ<EOS> ܘܡܦܠ ܪܬܝܬܐ ܒܚ̈ܢܦܐ<EOS> ܕܐܝܬܝܗܘܢ ܢܒ̈ܝܐ ܕܫܘܩܪܐ<EOS> ܐܝܟ<EOS>
ܕܐܡܪ ܥܠ ܢܒ̈ܝܝ ܐܘܪܫܠܡ<EOS> ܕܡܢܗܘܢ ܢܦܩܬ ܚܢܦܘܬܐ ܒܟܠܗ ܐܪܥܐ<EOS>
ܫܡܥܬ ܕܝܢ ܚܒܝܒܝ ܥܠ ܦܨܚܐ ܗܢܐ ܕܐܡܪܬ ܠܟ<EOS> ܕܐܬܝܗܒ ܐܪܙܗ ܠܥܡܐ ܩܕܡܝܐ<EOS> ܘܫܪܪܗ<EOS>
ܡܫܬܡܥ ܝܘܡܢܐ ܒܥܡ̈ܡܐ<EOS> ܣܓܝ ܓܝܪ ܡܕܘܕܢ ܬܪ̈ܥܝܬܐ ܕܒ̈ܢܝ ܐܢܫܐ ܫܒܪ̈ܐ ܘܗܕܝ̈ܘܛܐ<EOS> ܥܠ ܗܢܐ ܝܘܡܐ<EOS>
ܪܒܐ ܕܥܕܥܝܕܐ ܕܐܝܟܢܐ ܠܡ ܢܕܥܝܘܗܝ ܘܢܛܪܝܘܗܝ<EOS> ܐܡܪܐ ܓܝܪ ܕܫܪܪܐ ܐܝܬܘܗܝ ܦܪܘܩܢ<EOS> ܒܪ ܫܢܬܐ<EOS>
ܕܠܝܬ ܒܗ ܡܘܡܐ<EOS> ܐܝܟ ܕܐܡܪ ܥܠܘܗܝ ܢܒܝܐ<EOS> ܕܠܝܬ ܒܗ ܥܘܠܐ<EOS> ܐܦ ܠܐ ܢܟܠܐ ܐܫܬܟܚ ܒܦܘܡܗ<EOS> ܐܠܐ<EOS>
ܡܪܝܐ ܨܒܐ ܕܢܡܟܟܝܘܗܝ ܘܢܚܫܝܘܗܝ<EOS> ܘܕܩܪܝܗܝ ܒܪ ܫܢܬܐ<EOS> ܡܛܠ ܕܛܠܐ ܗܘܐ ܡܢ ܚ̈ܛܗܐ<EOS> ܐܝܟ ܕܐܡܪ<EOS>
ܠܬܠܡ̈ܝܕܘܗܝ<EOS> ܕܐܠܐ ܬܬܗܦܟܘܢ ܘܬܗܘܘܢ ܐܝܟ ܗܠܝܢ ܛ̈ܠܝܐ<EOS> ܠܐ ܬܥܠܘܢ ܠܡܠܟܘܬ ܫܡܝܐ<EOS> ܘܐܫܥܝܐ ܐܡܪ<EOS>
ܥܠ ܙܕܝܩܐ<EOS> ܕܛܠܝܐ ܕܚܛܐ ܒܪ ܡܐܐ ܫ̈ܢܝܢ ܢܡܘܬ ܕܢܬܠܝܛ<EOS>
ܐܟܠ ܓܝܪ ܦܪܘܩܢ ܦܨܚܐ ܥܡ ܬܠܡ̈ܝܕܘܗܝ ܒܠܠܝܐ ܢܛܝܪܐ ܕܐܪܒܥܣܪܐ<EOS> ܘܐܬܗ ܕܦܨܚܐ<EOS>
ܒܫܪܪܐ ܥܒܕ ܠܗܘܢ ܠܬܠܡܝ̈ܕܘܗܝ<EOS> ܒܬܪ ܕܢܦܩ ܝܗܘܕܐ ܡܢ ܠܘܬܗܘܢ<EOS> ܢܣܒ ܠܚܡܐ ܘܒܪܟ ܘܝܗܒ<EOS>
ܠܬܠܡ̈ܝܕܘܗܝ ܘܐܡܪ ܠܗܘܢ<EOS> ܕܗܢܘ ܦܓܪܝ ܣܒܘ ܐܟܘܠܘ ܡܢܗ ܟܠܟܘܢ<EOS> ܘܐܦ ܥܠ ܚܡܪܐ ܗܟܢܐ ܒܪܟ ܘܐܡܪ<EOS>
ܠܗܘܢ<EOS> ܗܢܘ ܕܡܝ ܕܕܝܬܩܐ ܚܕܬܐ ܕܚܠܦ ܣ̈ܓܝܐܐ ܡܬܐܫܕ ܠܫܘܒܩܢܐ ܕܚ̈ܛܗܐ<EOS> ܗܟܢܐ ܠܡ ܗܘܝܬܘܢ ܥܒܕܝܢ<EOS>
ܠܕܘܟܪܢܝ ܐܡܬܝ ܕܡܬܟܢܫܝܢ ܐܢܬܘܢ<EOS> ܥܕܠܐ ܢܬܬܚܕ ܡܪܢ<EOS> ܗܠܝܢ ܐܡܪ<EOS> ܘܩܡ ܡܪܢ ܡܢ ܟܪ ܕܥܒܕ ܦܨܚܐ<EOS>
ܘܝܗܒ ܦܓܪܗ ܠܡܐܟܠ<EOS> ܘܕܡܗ ܠܡܫܬܐ<EOS> ܘܐܙܠ ܥܠ ܬܠܡ̈ܝܕܘܗܝ ܠܗܝ ܕܘܟܬܐ ܕܐܬܬܚܕ ܒܗ ܡܢ ܓܝܪ ܕܐܟܠ<EOS>
ܦܓܪܗ ܘܫܬܐ ܕܡܗ ܐܬܚܫܒ ܠܗ ܥܡ ܡܝ̈ܬܐ<EOS> ܡܪܢ ܒܐܝ̈ܕܝ ܢܦܫܗ ܦܓܪܗ ܝܗܒ ܠܡܐܟܠ<EOS> ܘܥܕ ܠܐ ܢܨܛܠܒ<EOS>
ܝܗܒ ܕܡܗ ܠܡܫܬܐ<EOS> ܘܐܬܬܚܕ ܒܠܠܝܐ ܕܐܪܒܥܣܪܐ ܘܐܬܕܝܢ ܥܕܡܐ ܠܫܬ ܫ̈ܥܝܢ<EOS> ܘܒܥܕܢܐ ܕܫܬ ܫ̈ܥܝܢ<EOS>ܚܝܒܘܗܝ ܘܐܣܩܘ ܨܠܒܘܗܝ<EOS> ܟܕ ܕܝܢܝܢ ܠܗ ܓܝܪ ܠܐ ܡܠܠ ܘܦܬܓܡ ܠܡ ܠܐ ܝܗܒ ܠܕܝܢ̈ܘܗܝ<EOS> ܡܫܟܚ ܗܘܐ<EOS>
ܓܝܪ ܕܡܠܠ ܘܢܬܠ ܦܬܓܡܐ<EOS> ܐܠܐ ܠܐ ܡܫܟܚܐ ܗܘܬ ܨܒܘܬܐ<EOS> ܕܡܢ ܕܥܡ ܡܝ̈ܬܐ ܚܫܝܒ ܢܡܠܠ<EOS> ܘܡܢ ܫܬ<EOS>
ܫܥ̈ܝܢ ܠܬܫܥ ܗܘܐ ܠܗ ܚܫܘܟܐ<EOS> ܘܐܫܠܡ ܪܘܚܗ ܠܐܒܘܗܝ ܒܬܫܥ ܫ̈ܥܝܢ<EOS> ܘܗܘܐ ܒܝܬ ܡܝ̈ܬܐ<EOS> ܒܠܠܝܐ<EOS>
ܕܢܓܗ ܚܡܫܥܣܪܐ<EOS> ܠܠܝܐ ܕܫܒܬܐ ܘܝܘܡܐ ܟܠܗ<EOS> ܘܬܠܬ ܫܥ̈ܝܢ ܒܥܪܘܒܬܐ<EOS> ܘܒܠܠܝܐ ܕܢܓܗ ܚܕܒܫܒܐ<EOS>ܒܙܒܢܐ ܕܝܗܒ ܦܓܪܗ<EOS> ܘܕܡܗ ܠܬܠܡ̈ܝܕܘܗܝ<EOS> ܩܡ ܡܢ ܒܝܬ ܡܝ̈ܬܐ<EOS>
ܡܟܝܠ ܚܘܢ ܐܘܢ ܚܟܝܡܐ ܐܝܠܝܢ ܐܢܘܢ ܬܠܬܐ ܝܘܡ̈ܝܢ ܘܬܠܬܐ ܠܝ̈ܠܘܢ<EOS> ܕܗܘܐ ܦܪܘܩܢ<EOS>
ܒܝܬ ܡ̈ܝܬܐ<EOS> ܕܗܐ ܚܙܝܢ ܐܢܚܢܢ ܕܬܠܬ ܫ̈ܥܝܢ ܕܥܪܘܒܬܐ<EOS> ܘܠܠܝܐ ܕܢܓܗܐ ܫܒܬܐ<EOS> ܘܝܘܡܐ ܟܠܗ<EOS>ܘܒܠܠܝܐ ܕܚܕ ܒܫܒܐ ܩܡ ܠܗ<EOS> ܣܝܟ ܐܢܘܢ ܠܝ ܗܠܝܢ ܬܠܬܐ ܝܘܡ̈ܝܢ ܘܬ̈ܠܬܐ ܠܝ̈ܠܘܢ<EOS> ܐܝܟܐ ܐܢܘܢ<EOS>ܕܗܐ ܝܘܡܐ ܘܠܠܝܐ ܟܕ ܫܠܡܝܢ ܗܘܐ<EOS> ܐܠܐ ܫܪܝܪܐܝܬ ܐܝܟ ܕܐܡܪ ܦܪܘܩܢ ܕܐܝܟ ܕܗܘܐ ܝܘܢܢ ܒܪ ܡܬܝ<EOS>
ܒܟܪܣܗ ܕܢܘܢܐ<EOS> ܬܠܬܐ ܝܘܡ̈ܝܢ ܘܬܠܬܐ ܠܝ̈ܠܘܢ<EOS> ܗܟܢܐ ܢܗܘܐ ܒܪܗ ܕܐܢܫܐ ܒܠܒܗ ܕܐܪܥܐ<EOS> ܡܢ ܥܕܢܐ<EOS>
ܓܝܪ ܕܝܗܒ ܦܓܪܗ ܠܡܐܟܠ ܘܕܡܗ ܠܡܫܬܐ<EOS> ܗܟܢܐ ܗܘܝܢ ܬܠܬܐ ܝܘܡܝܢ ܘܬܠܬܐ ܠܝ̈ܠܘܢ<EOS> ܥܕܢܐ ܠܡ ܓܝܪ<EOS>
ܠܠܝܐ ܗܘܐ<EOS> ܟܕ ܢܦܩ ܝܗܘܕܐ ܡܢ ܠܘܬܗܘܢ<EOS> ܘܗܢܘܢ ܚܕܥܣܪ ܬܠܡ̈ܝܕܘܗܝ ܐܟܠܘ ܦܓܪܗ ܕܦܪܘܩܢ ܘܐܫܬܝܘ<EOS>
ܕܡܗ<EOS> ܗܐ ܡܟܝܠ ܚܕ ܠܠܝܐ ܕܢܓܗܐ ܥܪܘܒܬܐ<EOS> ܘܥܕܡܐ ܠܫܬ ܫ̈ܥܝܢ<EOS> ܕܕܢܘܗܝ<EOS> ܗܐ ܡܟܝܠ ܝܘܡܐ ܚܕ<EOS>
ܘܠܠܝܐ ܚܕ<EOS> ܘܬܠܬ ܫ̈ܥܝܢ ܕܗܘܐ ܚܫܟܐ<EOS> ܕܡܢ ܫܬ ܫ̈ܥܝܢ ܠܬܫܥ<EOS> ܠܬܠܬ ܫ̈ܥܝܢ ܕܒܬܪ ܚܫܟܐ<EOS> ܗܐ<EOS>
ܬܪ̈ܝܢ ܝܘ̈ܡܝܢ<EOS> ܘܬܪ̈ܝܢ ܠܝ̈ܠܘܢ<EOS> ܘܠܠܝܐ ܫܠܡܐ ܕܢܓܗܐ ܫܒܬܐ<EOS> ܘܝܘܡܐ ܟܠܗ ܕܫܒܬܐ<EOS> ܫܠܡܘ ܠܗ<EOS>
ܡܟܝܠ ܠܡܪܢ ܒܝܬ ܡܝ̈ܬܐ<EOS> ܬܠܬܐ ܝܘܡ̈ܝܢ ܘܬܠܬ ܠܝ̈ܠܘܢ<EOS> ܘܒܠܠܝܐ ܕܚܕܒܫܒܐ ܩܡ ܠܗ ܡܢ ܒܝܬ<EOS>
ܡ̈ܝܬܐ<EOS>
ܦܨܚܐ ܓܝܪ ܕܝܗܘ̈ܕܝܐ ܝܘܡܐ ܗܘ ܕܐܪܒܥܣܪܐ ܠܠܝܗ ܘܐܝܡܡܗ<EOS> ܘܕܝܠܢ ܝܘܡܐ ܕܚܫܐ<EOS>
ܪܒܐ ܝܘܡܐ ܗܘ ܕܥܪܘܒܬܐ<EOS> ܝܘܡܐ ܕܚܡܫܥܣܪܐ ܠܠܝܗ ܘܐܝܡܡܗ<EOS> ܗܝܕܝܢ ܒܬܪ ܦܨܚܐ ܐܟܠ ܐܝܣܪܝܠ ܦܛܝܪܐ<EOS>
ܫܒܥܐ ܝܘܡ̈ܝܢ<EOS> ܥܕܡܐ ܠܚܕ ܘܥܣܪ̈ܝܢ ܒܝܪܚܐ<EOS> ܘܚܢܢ ܢܛܪܝܢ ܚܢܢ ܦܛܝܪ̈ܐ ܥܕܥܝܕܗ ܕܦܪܘܩܢ<EOS> ܗܢܘܢ<EOS>
ܐܟܠܝܢ ܦܛܝܪܐ ܒܡܪܪܐ<EOS> ܘܦܪܘܩܢ ܐܣܠܝ ܠܟܣܐ ܗܘ ܕܡܪܪܐ<EOS> ܘܫܩܠܗ ܠܟܠܗ ܡܪܝܪܘܬܐ ܕܥܡ̈ܡܐ ܟܕ ܛܥܡ<EOS>
ܘܠܐ ܨܒܐ ܠܡܫܬܐ<EOS> ܝܗܘ̈ܕܝܐ ܕܝܢ ܡܕܟܪܝܢ ܥܠܝܗܘܢ ܚ̈ܛܗܝܗܘܢ ܡܢ ܥܕܢ ܠܥܕܢ<EOS> ܘܚܢܢ ܡܥܗܕܝܢ ܚܢܢ<EOS>
ܨܠܝܒܘܬܗ ܘܨܥܪܗ ܕܦܪܘܩܢ<EOS> ܗܢܘܢ ܓܝܪ ܒܦܨܚܐ ܢܦܩܘ ܡܢ ܫܘܥܒܕܗ ܕܦܪܥܘܢ<EOS> ܘܐܢܚܢܢ ܒܝܘܡ ܨܠܝܒܘܬܐ<EOS>
ܐܬܦܪܩܢ ܡܢ ܫܘܥܒܕܗ ܕܣܛܢܐ<EOS> ܗܢܘܢ ܢܟܣܘ ܐܡܪܐ ܡܢ ܥܢܐ<EOS> ܘܒܕܡܗ ܐܬܦܨܝܘ ܡܢ ܡܚܒܠܢܐ<EOS> ܘܚܢܢ ܒܕܡܗ<EOS>
ܕܒܪܐ ܒܚܝܪܐ ܐܬܦܪܩܢ ܡܢ ܥܒ̈ܕܐ ܕܚܒܠܐ ܕܣܥܪܝܢ ܗܘܝܢ<EOS> ܠܗܘܢ ܡܘܫܐ ܡܕܒܪܢܐ<EOS> ܘܠܢ ܗܘܐ ܠܢ ܝܫܘܥ<EOS>
ܗܕܝܐ ܘܦܪܘܩܐ<EOS> ܠܗܘܢ ܦܠܓ ܡܘܫܐ ܝܡܐ ܘܐܥܒܪ ܐܢܘܢ<EOS> ܘܦܪܘܩܢ ܦܠܓܗ ܠܫܝܘܠ ܘܬܒܪ ܬܪ̈ܥܝܗ<EOS> ܟܕ ܥܠ<EOS>
ܠܓܘܗ ܘܦܬܚ ܐܢܘܢ<EOS> ܘܕܪܫ ܐܘܪܚܐ ܩܕܡ ܟܠ ܐܝܠܝܢ ܕܡܗܝܡܢܝܢ ܒܗ<EOS> ܠܗܘܢ ܐܬܝܗܒ ܡܢܢܐ ܠܡܐܟܠ<EOS> ܘܠܢ<EOS>
ܝܗܒ ܡܪܢ ܦܓܪܗ ܕܢܐܟܘܠ<EOS> ܠܗܘܢ ܐܦܩ ܡ̈ܝܐ ܡܢ ܟܐܦܐ<EOS> ܘܠܢ ܐܪܕܝ ܦܪܘܩܢ ܡ̈ܝܐ ܚܝ̈ܐ ܡܢ ܟܪܣܗ<EOS>ܠܗܘܢ ܡܠܟ ܐܪܥܐ ܕܟܢ̈ܥܢܝܐ ܝܪܬܘܬܐ<EOS> ܘܠܢ ܡܠܟ ܐܪܥܐ ܕܚ̈ܝܐ ܒܡܘܠܟܢܐ<EOS> ܠܗܘܢ ܙܩܦ ܡܘܫܐ ܚܘܝܐ<EOS>
ܕܢܚܫܐ<EOS> ܕܟܠ ܡܢ ܕܚܙܐ ܠܗ ܢܚܐ ܡܢ ܡܚܘܬܐ ܕܚܘܝܐ<EOS> ܘܠܢ ܙܩܦ ܝܫܘܥ ܢܦܫܗ<EOS> ܕܟܕ ܢܚܘܪ ܠܘܬܗ ܢܬܦܨܐ<EOS>
ܡܢ ܡܚܘܬܗ ܕܚܘܝܐ ܕܐܝܬܘܗܝ ܣܛܢܐ<EOS> ܠܗܘܢ ܥܒܕ ܡܘܫܐ ܡܫܟܢܙܒܢܐ ܕܢܩܪܒܘܢ ܒܗ ܕܒ̈ܚܐ ܘܩܘܪ̈ܒܢܐ<EOS>ܕܢܬܚܣܘܢ ܡܢ ܚ̈ܛܗܝܗܘܢ<EOS> ܘܝܫܘܥ ܐܩܝܡ ܡܫܟܢܗ ܕܕܘܝܕ ܕܢܦܠ ܘܩܡ<EOS> ܘܬܘܒ ܗܘ ܐܡܪ ܠܝܗ̈ܘܕܝܐ<EOS>ܕܗܝܟܠܐ ܗܢܐ ܕܚܙܝܢ ܐܢܬܘܢ ܟܕ ܬܫܪܘܢܝܗܝ<EOS> ܠܬܠܬܐ ܝܘܡ̈ܝܢ ܐܢܐ ܐܩܝܡܝܘܗܝ<EOS> ܘܐܣܬܟܠܘ ܬܠܡ̈ܝܕܘܗܝ<EOS>
ܕܥܠ ܦܓܪܗ ܗܘ ܐܡܪ<EOS> ܕܡܐ ܕܫܪܐܘܗܝ ܡܩܝܡ ܠܗ ܠܬܠܬܐ ܝܘܡ̈ܝܢ<EOS> ܒܗ ܒܗܢܐ ܡܫܟܢܐ ܡܠܟ ܠܢ ܚ̈ܝܐ<EOS>ܘܒܗ ܡܬܚܣܝܢ ܚ̈ܛܗܝܢ<EOS> ܕܝܠܗܘܢ ܩܪܝܗܝ ܡܫܟܢܙܒܢܐ<EOS> ܡܛܠ ܕܙܒܢܐ ܙܥܘܪܐ ܡܫܬܡܫ<EOS> ܘܕܝܠܢ ܗܝܟܠ ܪܘܚ<EOS>
ܩܘܕܫܐ ܕܠܥܠܡ<EOS>
ܐܬܛܦܝܣ ܕܝܢ ܚܒܝܒܝ ܥܠ ܗܢܐ ܐܡܪܐ ܕܦܨܚܐ<EOS> ܐܝܟܢܐ ܦܩܕ ܥܠܘܗܝ ܩܕܝܫܐ<EOS> ܕܒܒܝܬܐ<EOS>
ܚܕ ܢܬܐܟܠ<EOS> ܘܠܐ ܒܒ̈ܬܐ ܣܓ̈ܝܐܐ<EOS> ܒܝܬܐ ܚܕ ܥܕܬܐ ܗܝ ܕܐܠܗܐ<EOS> ܘܐܡܪ ܬܘܒ ܕܠܐ ܢܐܟܠܘܢ ܡܢܗ<EOS>
ܐܓܝܪ̈ܐ ܘܬܘ̈ܬܒܐ<EOS> ܘܡܢ ܐܢܘܢ ܐܓܝܪ̈ܐ ܘܬܘ̈ܬܒܐ<EOS> ܐܠܐ ܐܢ ܝܘ̈ܠܦܢܘܗܝ ܐܢܘܢ ܕܒܝܫܐ<EOS> ܕܠܐ ܫܠܝܛ<EOS>
ܠܗܘܢ ܠܡܐܟܠ ܡܢ ܦܨܚܐ<EOS> ܕܐܡܪ ܥܠܝܗܘܢ ܦܪܘܩܢ<EOS> ܕܐܓܝܪܐ ܐܝܢܐ ܕܠܐ ܗܘܬ ܕܝܠܗ ܥܢܐ<EOS> ܡܐ ܕܚܙܐ<EOS>
ܕܐܒܐ ܕܐܬܐ<EOS> ܫܒܩ ܠܗ ܠܥܢܐ ܘܥܪܩ<EOS> ܘܐܡܪ ܕܠܐ ܬܐܟܠܘܢ ܡܢܗ ܟܕ ܚܝ<EOS> ܐܦܠܐ ܟܕ ܡܒܫܠܘ ܡܒܫܠ ܒܡܝܐ<EOS>ܗܕܐ ܝܕܝܥܐ ܗܝ ܘܡܦܫܩܐ<EOS> ܕܗܘ ܩܘܪܒܢܐ ܕܣܠܩ ܒܥܕܬܗ ܕܐܠܗܐ<EOS> ܒܢܘܪܐ ܗܘ ܡܛܘܝܢ ܠܗ<EOS> ܘܠܐ ܡܒܫܠܘ<EOS>
ܡܒܫܠܝܢ ܠܗ<EOS> ܘܠܐ ܟܕ ܚܝ ܡܬܩܪܒ<EOS> ܘܐܡܪ ܕܗܟܢܐ ܬܐܟܠܘܢܝܗܝ ܟܕ ܚܨ̈ܝܟܘܢ ܐܣܝܪ̈ܝܢ<EOS> ܘܡܣ̈ܢܝܟܘܢ<EOS>
ܒܪ̈ܓܠܝܟܘܢ ܘܚܘܛܪ̈ܝܟܘܢ ܒܐܝ̈ܕܝܟܘܢ<EOS> ܗܠܝܢ ܐܪ̈ܙܐ ܛܒ ܪܘܪܒܝܢ<EOS> ܡܢ ܕܐܟܠ ܕܝܢ ܡܢ ܐܡܪܐ ܕܫܪܪܐ<EOS>
ܡܫܝܚܐ<EOS> ܐܣܪ ܚܨ̈ܘܗܝ ܒܗܝܡܢܘܬܐ<EOS> ܘܣܐܡ ܬܘܒ ܒܪ̈ܓܠܘܗܝ ܛܘܝܒܗ ܕܐܘܢܓܠܝܘܢ<EOS> ܘܐܚܕ ܒܐܝܕܗ ܣܝܦܐ<EOS>
ܕܪܘܚܐ<EOS> ܕܐܝܬܝܗ ܡܠܬܗ ܕܐܠܗܐ<EOS> ܘܐܡܪ ܬܘܒ ܕܓܪܡܐ ܠܐ ܢܬܬܒܪ ܒܗ<EOS> ܒܗܕܐ ܫܠܡܬ ܒܗܘ ܝܘܡܐ<EOS>
ܕܨܠܒܘܗܝ<EOS> ܟܕ ܬܒܪܘ ܫܩܝ̈ܗܘܢ ܕܗܢܘܢ ܕܨܠܝܒܝܢ ܗܘܘ ܥܡܗ<EOS> ܘܕܝܠܗ ܠܐ ܬܒܪܘ<EOS> ܘܐܡܪ ܕܫܠܡܬ ܡܠܬܐ<EOS>
ܕܟܬܝܒܐ<EOS> ܕܓܪܡܐ ܠܐ ܢܬܬܒܪ ܒܗ<EOS> ܘܐܡܪ ܕܥܒܕܐ ܙܒܝܢ ܟܣܦܐ<EOS> ܥܕܡܐ ܕܓܙܪ ܒܣܪܐ ܕܥܘܪܠܘܬܗ<EOS> ܘܗܝܕܝܢ<EOS>
ܢܐܟܘܠ ܡܢ ܦܨܚܐ<EOS> ܥܒܕܐ ܓܝܪ ܕܡܙܕܒܢ ܐܝܬܘܗܝ ܒܪܢܫܐ ܚܛܝܐ<EOS> ܕܬܐܒ ܘܡܙܕܒܢ ܒܕܡܗ ܕܡܫܝܚܐ<EOS> ܘܡܐ<EOS>
ܕܓܙܪ ܠܒܗ ܡܢ ܥܒ̈ܕܐ ܒܝ̈ܫܐ<EOS> ܗܝܕܝܢ ܩܕܡ ܠܡܥܡܘܕܝܬܐ ܫܘܡܠܝܐ ܕܓܙܘܪܬܐ ܕܫܪܪܐ<EOS> ܘܡܬܚܠܛ ܥܡ ܥܡܐ<EOS>
ܕܐܠܗܐ ܘܡܫܬܘܬܦ ܒܦܓܪܗ ܘܕܡܗ ܕܡܫܝܚܐ<EOS> ܘܕܐܡܪ ܕܐܘܟܠܘܗܝ ܡܣܪܗܒܐܝܬ<EOS> ܗܕܐ ܓܝܪ ܒܥܕܬܗ ܕܐܠܗܐ<EOS>
ܡܫܬܡܫܐ<EOS> ܕܐܟܠܝܢ ܠܗ ܠܐܡܪܐ ܡܣܪܗܒܐܝܬ<EOS> ܒܙܘܥܬܐ ܘܒܐܪܬܝܬܐ ܟܕ ܩܝܡܝܢ ܥܠ ܪ̈ܓܠܝܗܘܢ<EOS> ܡܛܠ<EOS>
ܕܡܣܪܗܒܝܢ ܐܢܘܢ ܠܡܐܟܠ ܚ̈ܝܐ ܡܢ ܡܘܗܒܬܐ ܕܪܘܚܐ ܕܩܒܠܘ<EOS>
ܥܡܕ ܓܝܪ ܐܝܣܪܐܝܠ ܒܓܘ ܝܡܐ<EOS> ܒܗܘ ܠܠܝܐ ܕܦܨܚܐ ܒܝܘܡܐ ܕܦܘܪܩܢܐ<EOS> ܘܐܫܝܓ ܦܪܘܩܢ<EOS>
ܪ̈ܓܠܐ ܕܬ̈ܠܡܝܕܘܗܝ<EOS> ܒܠܠܝܐ ܕܦܨܚܐ<EOS> ܪܙܐ ܕܡܥܡܘܕܝܬܐ<EOS> ܘܕܬܕܥ ܠܟ ܕܝܢ ܚܒܝܒܝ ܕܥܕܡܐ ܠܗܘ ܠܠܝܐ<EOS>ܗܝܕܝܢ ܝܗܒ ܦܪܘܩܢ ܡܥܡܘܕܝܬܐ ܕܫܪܪܐ<EOS> ܡܛܠ ܕܟܡܐ ܕܥܡ ܬܠܡ̈ܝܕܘܗܝ ܡܬܗܦܟ ܗܘܐ<EOS> ܗܝ ܡܥܡܘܕܝܬܐ<EOS>
ܕܢܡܘܣܐ ܕܟܗ̈ܢܐ ܡܥܡܕܝܢ ܗܘܘ<EOS> ܡܥܡܘܕܝܬܐ ܐܝܟ ܕܐܡܪ ܝܘܚܢܢ<EOS> ܕܬܘܒܘ ܡܢ ܚ̈ܛܗܝܟܘܢ<EOS> ܘܒܗܘ ܠܠܝܐ<EOS>
ܚܘܝ ܐܢܘܢ ܐܪܙ ܡܥܡܘܕܝܬܐ ܕܚܫܐ ܕܡܘܬܗ<EOS> ܐܝܟ ܕܐܡܪ ܫܠܝܚܐ<EOS> ܕܐܬܩܒܪܬܘܢ ܥܡܗ ܒܡܥܡܘܕܝܬܐ ܠܡܘܬܐ<EOS>ܘܩܡܬܘܢ ܥܡܗ ܒܚܝܠܐ ܕܐܠܗܐ<EOS> ܕܥ ܕܝܢ ܚܒܝܒܝ ܕܡܥܡܘܕܝܬܐ ܕܝܘܚܢܢ ܠܐ ܫܪܬ ܠܫܘܒܩܢ ܚ̈ܛܗܐ<EOS> ܐܠܐ<EOS>
ܠܬܝܒܘܬܐ<EOS> ܦܪܟܣܣ<EOS> ܕܝܢ ܕܬܪܥܣܪ ܫ̈ܠܝܚܐ ܡܟܪܙܐ ܥܠ ܗܕܐ<EOS> ܟܕ ܡܫܐܠܝܢ ܬܠܡ̈ܝܕܐ ܠܐܝܠܝܢ ܕܐܬܩܪܝܘ<EOS>
ܡܢ ܥܡ̈ܡܐ ܘܡܢ ܐܝܣܪܝܠ ܟܕ ܐܡܪܝܢ ܠܗܘܢ<EOS> ܕܐܢܗܘ ܕܥܡܕܬܘܢ<EOS> ܘܐܡܪܘ ܕܥܡܕܢ ܒܡܥܡܘܕܝܬܗ ܕܝܘܚܢܢ<EOS>ܗܝܕܝܢ ܐܥܡܕܘ ܐܢܘܢ ܒܡܥܡܘܕܝܬܐ ܕܫܪܪܐ<EOS> ܐܪܙܐ ܕܚܫܗ ܕܦܪܘܩܢ<EOS> ܘܐܦ ܦܪܘܩܢ ܣܗܕ ܥܠ ܗܕܐ ܟܕ ܐܡܪ<EOS>
ܠܬܠܡ̈ܝܕܘܗܝ<EOS> ܕܝܚܢܢ ܐܥܡܕ ܒܡ̈ܝܐ<EOS> ܘܐܢܬܘܢ ܬܥܡܕܘܢ ܒܪܘܚܐ ܕܩܘܕܫܐ<EOS> ܟܕ ܢܣܒ ܓܝܪ ܦܪܘܩܢ ܡ̈ܝܐ<EOS>
ܘܐܪܡܝ ܒܠܩܢܐ ܕܫܝܓܬܐ<EOS> ܘܢܣܒ ܣܕܘܢܐ ܡܚܐ ܒܚܨ̈ܘܗܝ<EOS> ܘܫܪܝ ܕܢܫܝܓ ܪ̈ܓܠܐ ܕܬ̈ܠܡܝܕܘܗܝ<EOS> ܘܟܕ ܡܛܝ<EOS>
ܠܘܬ ܫܡܥܘܢ ܟܐܦܐ ܐܡܪ ܠܗ<EOS> ܐܢܬ ܡܪܝ ܪ̈ܓܠܝ ܡܫܝܓ ܐܢܬ ܠܝ<EOS> ܠܥܠܡ ܠܐ ܡܫܝܓ ܐܢܬ ܠܝ ܪ̈ܓܠܝ<EOS> ܐܡܪ<EOS>
ܠܗ ܝܫܘܥ<EOS> ܐܠܐ ܡܫܝܓ ܐܢܐ ܠܟ<EOS> ܠܝܬ ܠܟ ܥܡܝ ܡܢܬܐ<EOS> ܐܡܪ ܠܗ ܫܡܥܘܢ ܡܕܝܢ ܡܪܝ<EOS> ܠܐ ܪ̈ܓܠܝ ܒܠܚܘܕ<EOS>
ܬܫܝܓ ܠܝ<EOS> ܐܠܐ ܐܦ ܐܝ̈ܕܝ ܐܦ ܪܝܫܝ<EOS> ܐܡܪ ܠܗ ܝܫܘܥ<EOS> ܡܢ ܕܣܚܐ ܗܘ ܠܐ ܣܢܝܩ ܐܠܐ ܪ̈ܓܠܘܗܝ ܒܠܚܘܕ<EOS>
ܢܫܝܓ<EOS> ܘܟܕ ܐܫܝܓ ܪ̈ܓܠܐ ܕܬܠܡ̈ܝܕܘܗܝ ܢܣܒ ܢܚ̈ܬܘܗܝ ܘܐܣܬܡܟ ܘܐܡܪ ܠܗܘܢ<EOS> ܗܐ ܩܪܝܢ ܐܢܬܘܢ ܠܝ<EOS>
ܪܒܢ ܘܡܪܢ ܘܐܝܬܝ<EOS> ܐܢ ܐܢܐ ܗܟܝܠ ܪܒܟܘܢ ܘܡܪܟܘܢ ܪ̈ܓܠܝܟܘܢ ܡܫܝܓ ܐܢܐ ܠܟܘܢ<EOS> ܟܡܐ ܐܢܬܘܢ ܘܠܐ<EOS>
ܠܟܘܢ ܕܐܢܬܘܢ ܬܗܘܘܢ ܡܫܝܓܝܢ ܪ̈ܓܠܐ ܚܕ ܕܚܕ<EOS> ܗܢܐ ܛܘܦܣܐ ܚܘܝܬܟܘܢ<EOS> ܕܐܝܟ ܕܥܒܕܬ ܗܟܢܐ<EOS>
ܬܥܒܕܘܢ<EOS> ܘܡܢ ܒܬܪ ܕܐܫܝܓ ܪ̈ܓܠܝܗܘܢ ܘܐܣܬܡܟ<EOS> ܗܝܕܝܢ ܝܗܒ ܠܗܘܢ ܦܓܪܗ ܘܕܡܗ<EOS> ܘܠܐ ܐܝܟ ܐܝܣܪܝܠ<EOS>
ܕܡܢ ܒܬܪ ܦܨܚܐ ܕܐܟܠܘ<EOS> ܗܝܕܝܢ ܥܡܕܘ ܒܥܢܢܐ ܘܒܝܡܐ<EOS> ܐܝܟ ܕܐܡܪ ܫܠܝܚܐ ܕܐܒ̈ܗܝܢ ܟܠܗܘܢ ܬܚܝܬ<EOS>
ܥܢܢܐ ܗܘܘ<EOS> ܘܟܠܗܘܢ ܒܝܡܐ ܥܒܪܘ<EOS>
ܗܠܝܢ ܡ̈ܠܐ ܩܠܝܠ ܕܦܝܣܐ ܟܬܒܬ ܠܟ<EOS> ܐܝܟ ܕܠܡܦܩ ܒܪܘܚܐ ܕܠܘܩܒܠ ܝܗ̈ܘܕܝܐ<EOS> ܥܠ<EOS>
ܕܥܒܕܝܢ ܙܒܢ ܥܝܕܐ ܕܦܨܚܐ<EOS> ܒܥܒܪ ܦܘܩܕܢܐ ܟܕܠܐ ܫܠܝܛܝܢ<EOS> ܘܥܒܕܝܢ ܐܪܘܢܐ ܘܩܒܘܬܐ ܕܕܝܬܩܐ<EOS>
ܟܕܠܐ ܦܩܝܕܝܢ<EOS> ܘܠܐ ܡܣܬܟܠܝܢ ܠܢܒܝܐ ܕܐܡܪ<EOS> ܕܠܐ ܢܐܡܪܘܢ ܬܘܒ ܩܒܘܬܐ ܕܕܝܬܩܐ ܕܡܪܝܐ<EOS> ܘܠܐ ܬܣܩ<EOS>
ܥܠ ܠܒܐ<EOS> ܘܠܐ ܢܬܕܟܪܘܢܗ ܘܠܐ ܢܦܩܕܘܢܗ ܘܠܐ ܬܬܥܒܕ ܬܘܒ<EOS> ܡܟܝܠ ܕܐܡܪ ܕܠܐ ܬܬܥܒܕ ܬܘܒ<EOS> ܘܠܐ ܬܣܩ<EOS>
ܥܠ ܠܒܐ ܘܠܐ ܬܬܦܩܕ<EOS> ܕܥ ܕܝܢ ܚܒܝܒܝ ܕܡܢ ܕܥܒܕ ܠܗ ܦܘܩܕܢܐ ܥܒܪ<EOS> ܘܐܡܪ ܬܘܒ ܐܪܡܝܐ<EOS> ܕܒܛܠܘ<EOS>
ܒ̈ܢܝ ܐܝܣܪܝܠ ܘܒ̈ܢܝ ܝܘܗܕܐ ܕܝܬܩܐ ܕܝܠܝ<EOS> ܘܥܠ ܕܝܬܩܐ ܕܡܬܝܗܒܐ ܠܥܡܐ ܗܟܢܐ ܐܟܪܙ ܘܐܡܪ<EOS>ܕܐܓܡܘܪ ܥܠ ܕܒܝܬ ܐܝܣܪܝܠ<EOS> ܘܥܠ ܕܒܝܬ ܝܗܘܕܐ ܕܝܬܩܐ ܚܕܬܐ<EOS> ܠܐ ܐܝܟ ܗܝ ܕܝܬܩܐ ܕܝܗܒܬ<EOS>
ܠܐܒ̈ܗܝܗܘܢ<EOS> ܒܝܘܡܐ ܕܐܚܕܬ ܒܐܝܕܗܘܢ<EOS> ܘܐܦܩܬ ܐܢܘܢ ܡܢ ܐܪܥܐ ܕܡܨܪܝܢ<EOS> ܡܛܠ ܕܒܛܠܘ ܕܝܬܩܝ<EOS> ܘܐܦ<EOS>
ܐܢܐ ܒܣܝܬ ܒܗܘܢ<EOS> ܘܐܢ ܢܐܡܪܘܢ ܕܗܐ ܠܐܝܣܪܝܠ ܘܠܝܗܘܕܐ ܐܡܪ ܕܢܬܠ ܕܝܬܩܐ ܚܕܬܐ<EOS> ܡܢ ܓܝܪ ܕܩܪܐ<EOS>
ܠܐܝܣܪܝܠ<EOS> ܫ̈ܠܝܛܝ ܣܕܘܡ ܘܥܡܐ ܕܥܡܘܪܐ<EOS> ܗܘ ܩܪܐ ܠܐܒܪܗܡ ܘܡܠܟ ܠܗ ܟܕ ܒܪܟܗ ܘܐܡܪ ܠܗ<EOS> ܕܠܐ<EOS>
ܢܬܩܪܐ ܬܘܒ ܫܡܟ ܐܒܪܡ<EOS> ܐܠܐ ܢܗܘܐ ܫܡܟ ܐܒܪܗܡ<EOS> ܡܛܠ ܕܐܒܐ ܠܣܘܓܐܐ ܕܥܡ̈ܡܐ ܝܗܒܬܟ<EOS> ܘܬܘܒ ܐܡܪ<EOS>
ܠܗ<EOS> ܕܒܙܪܥܟ ܢܬܒܪܟܘܢ ܟܠܗܘܢ ܥܡ̈ܡܐ ܕܐܪܥܐ<EOS>
ܡܛܠ ܕܬܛܦܝܣ ܘܬܦܝܣ ܠܐܚ̈ܐ ܒ̈ܢܝ ܥܕܬܟ<EOS> ܕܥܣܩܝܢ ܥܠ ܗܢܐ ܙܒܢܐ ܕܦܨܚܐ<EOS>ܠܚ̈ܠܝܡܝ ܪܥܝܢܐ ܠܐ ܥܛܠܢ ܗܠܝܢ ܠܡܕܥ<EOS> ܐܢ ܓܝܪ ܢܣܬܩܒܠ ܠܢ ܝܘܡܐ ܕܦܙܚܐ ܕܚܫܗ ܕܦܪܘܩܢ ܒܗ<EOS>
ܒܝܘܡܐ ܕܚܕ ܒܫܒܐ<EOS> ܡܢ ܢܡܘܣܐ ܘܠܐ ܕܢܥܒܕܝܘܗܝ ܠܝܘܡܐ ܕܬܪ̈ܝܢ<EOS> ܐܝܟ ܕܬܬܢܛܪ ܟܠܗ ܫܒܬܗ ܒܚܫܗ<EOS>
ܘܒܦܛܝܪܗ<EOS> ܡܛܠ ܕܡܢ ܒܬܪ ܦܨܚܐ ܫܒܥܐ ܝܘ̈ܡܝܢ ܕܦܛܝܪ̈ܐ ܐܢܘܢ<EOS> ܥܕܡܐ ܠܚܕ ܘܥܣܪܝܢ<EOS> ܘܐܢ ܒܝܘܡܐ<EOS>
ܐܚܪܢܐ ܒܚܕ ܡܢ ܝܘܡ̈ܝ ܫܒܬܐ ܢܣܬܩܒܠ ܚܫܐ<EOS> ܠܝܬ ܠܢ ܠܡܥܣܩ ܥܠ ܗܠܝܢ<EOS> ܕܝܠܢ ܕܝܢ ܝܘܡܐ ܪܒܐ ܝܘܡܐ<EOS>
ܗܘ ܕܥܪܘܒܬܐ<EOS> ܘܐܢ ܒܡܢܝܢܐ ܕܝܪܚܐ ܝܘܡܐ ܕܙܩܝܦܘܬܐ ܘܕܚܫ ܒܗ ܦܪܘܩܢ<EOS> ܘܗܘܐ ܒܝܬ ܡܝ̈ܬܐ ܠܠܝܗ<EOS>
ܘܐܝܡܡܗ ܚܡܫܥܣܪܐ ܗܘ<EOS> ܡܢ ܫܬ ܫ̈ܥܝܢ ܒܥܪܘܒܬܐ<EOS> ܥܕܡܐ ܠܡܓܗ̈ܝ ܚܕ ܒܫܒܐ<EOS> ܘܚܕ ܒܫܒܐ ܒܐܫܬܥܣܪܐ<EOS>
ܩܡ ܠܗ<EOS> ܡܛܠ ܕܡܓܗ̈ܝ ܐܪܒܥܣܪܐ ܐܟܠ ܦܨܚܐ ܥܡ ܬܠܡ̈ܝܕܘܗܝ<EOS> ܐܝܟ ܢܡܘܣܐ ܕܐܝܣܪܝܠ<EOS> ܘܒܗ ܒܝܘܡܐ<EOS>
ܕܥܪܘܒܬܐ ܕܐܪܒܥܣܪܐ ܐܬܕܝܢ ܥܕܡܐ ܠܫܬ ܫܥ̈ܝܢ<EOS> ܘܐܙܕܩܦ ܒܬܠܬ ܫܥ̈ܝܢ<EOS> ܘܢܚܬ ܠܒܝܬ ܡܝ̈ܬܐ ܒܠܠܝܐ<EOS>
ܕܢܓܗ ܚܡܫܥܣܪܐ<EOS> ܒܝܘܡܐ ܕܫܒܬܐ ܕܐܝܬܘܗܝ ܚܡܫܥܣܪܐ<EOS> ܗܘܐ ܒܝܬ ܡܝ̈ܬܐ<EOS> ܘܠܠܝܐ ܕܢܓܗ ܚܕ ܒܫܒܐ<EOS>
ܕܐܝܬܘܗܝ ܝܘܡܐ ܕܐܫܬܥܣܪܐ ܩܡ ܘܐܬܚܙܝ ܠܡܪܝܡ ܡܓܕܠܝܬܐ ܘܠܬܪ̈ܝܢ ܡܢ ܬܠܡ̈ܝܕܘܗܝ ܟܕ ܐܙܠܝܢ<EOS>
ܒܐܘܪܚܐ<EOS> ܡܟܝܠ ܢܣܬܟܠ ܡܢ ܕܢܦܠ ܒܗܠܝܢ ܝܘܡ̈ܬܐ ܠܡܥܣܩ<EOS> ܕܡܓܗ̈ܝ ܐܪܒܥܣܪܐ ܡܪܢ ܥܒܕ ܦܨܚܐ<EOS> ܘܐܟܠ<EOS>
ܘܐܫܬܝ ܥܡ ܬܠܡ̈ܝܕܘܗܝ<EOS> ܒܪܡ ܕܝܢ ܡܢ ܙܒܢܐ ܕܩܪܐ ܬܪܢܓܠܐ ܬܘܒ ܠܐ ܐܟܠ ܘܠܐ ܐܫܬܝ<EOS> ܡܛܠ ܕܐܚܕܘܗܝ<EOS>
ܘܫܪܝܘ ܕܝܢܝܢ ܠܗ<EOS> ܘܐܝܟ ܕܡܢ ܠܥܠ ܐܦܝܣܬܟ<EOS> ܕܝܘܡܐ ܕܚܡܫܥܣܪܐ ܠܠܝܗ ܘܐܝܡܡܗ<EOS> ܗܘܐ ܠܗ ܒܝܬ<EOS>
ܡܝ̈ܬܐ<EOS>
ܐܠܐ ܠܢ ܗܕܐ ܡܬܒܥܝܐ ܠܢ ܠܡܛܪ ܥܕܥܕܐ ܒܙܒܢܗ<EOS> ܡܢ ܥܕܢ ܠܥܕܢ<EOS> ܨܘܡܐ ܒܕܟܝܘ<EOS>ܘܨܠܘܬܐ ܐܡܝܢܐܝܬ<EOS> ܘܬܫܒܘܚܬܐ ܒܚܦܝܛܘ<EOS> ܘܩܠ ܙܡܝܪ̈ܬܐ ܐܝܟ ܕܝܐܐ<EOS> ܪܘܫܡܐ ܠܡܬܠ<EOS> ܘܡܥܡܘܕܝܬܐ<EOS>
ܒܙܕܩܗ<EOS> ܒܘܪ̈ܟܬܐ ܕܩܘܕܫܐ ܒܙܒܢܗܝܢ<EOS> ܘܟܠܗܝܢ ܨܒ̈ܘܬܗ ܕܥܝܕܐ ܠܡܡܠܝܘ<EOS> ܡܪܢ ܓܝܪ ܚܫ ܘܩܡ<EOS> ܘܡܟܝܠ<EOS>
ܬܘܒ ܠܐ ܡܐܬ<EOS> ܘܡܘܬܐ ܠܐ ܡܫܬܠܛ ܒܗ<EOS> ܕܡܝܬ ܓܝܪ ܠܚܛܝܬܐ ܡܝܬ ܚܕܐ ܙܒܢ<EOS> ܘܕܚܝ ܚܝ ܗܘ ܠܐܠܗܐ<EOS>ܘܐܦ ܠܢ ܕܡܝܬܝܢ ܗܘܝܢ ܐܚܝܢ ܥܡܗ<EOS> ܐܢ ܓܝܪ ܢܬܥܣܩ ܒܗܠܝܢ<EOS> ܘܥܠ ܐܪܒܥܣܪܐ ܒܠܚܘܕ ܢܬܒܛܠ ܠܢ<EOS> ܘܠܐ<EOS>
ܥܠ ܥܝܕܐ ܕܡܢ ܥܕܢ ܠܥܕܢ ܢܚܒ ܠܢ ܕܐܪܒܥܣܪܐ ܕܟܠ ܐܝܪܚ ܗܘܝܢ ܢܛܪܝܢ<EOS> ܘܥܪܘܒܬܐ ܕܟܠ ܫ̈ܒܝܢ ܗܘܝܢ<EOS>
ܡܬܐܒܠܝܢ<EOS> ܒܪܡ ܕܝܢ ܗܟܢܐ ܘܠܐ ܕܟܠܗܘܢ ܝܘܡ̈ܬܐ ܕܫ̈ܒܐ ܢܗܘܘܢ ܠܢ<EOS> ܠܡܥܒܕ ܕܫܦܝܪ ܩܕܡ ܡܪܝܐ<EOS>
ܐܠܗܢ<EOS> ܡܟܝܠ ܒܗܢܐ ܩܠܝܠ ܕܟܬܒܬ ܠܟ ܐܬܛܦܝܣ<EOS> ܘܠܐ ܦܩܝܕ ܠܟ ܠܡܥܣܩ ܒܫܚܩܐ ܕܡ̈ܠܐ<EOS> ܕܡܕܡ<EOS>
ܝܘܬܪܢ ܠܝܬ ܒܗܝܢ<EOS> ܐܠܐ ܠܒܐ ܕܟܝܐ ܕܢܛܪ ܦܘܩܕܢܐ ܘܥܕܥܝܕܐ ܘܙܒ̈ܢܘܗܝ ܕܢܛܘܪ̈ܬܗ ܕܝܘܡܐ<EOS>ܫܠܡܬ ܬܚܘܝܬܐ ܕܦܨܚܐ<EOS>
