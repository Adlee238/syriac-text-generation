ܒܰܪ ܩܳܠܶܗ<EOS>ܠܐܶܡܳܟ ܡܳܪܰܢ ܠܳܐ ܐܢܳܫ ܝܳܕܰܥ<EOS>ܐܰܝܟܰܢ ܢܶܩܪܶܝܗܿ ܒܬܽܘܠܬܳܐ ܢܶܩܪܶܝܗܿ<EOS>ܝܰܠܕܳܗܿ ܩܳܐܶܡ ܘܰܡܙܰܘܰܓܬܳܐ<EOS>ܠܳܐ ܐܢܳܫ ܚܰܟܡܳܗܿ ܐܶܢ ܗܽܘ ܕܐܶܡܳܟ<EOS>ܠܳܐ ܡܶܬܕܰܪܟܳܐ ܠܳܟ ܡܰܢ ܢܣܰܦܶܩ<EOS>ܥܽܘܢܺܝܬܳܐ ܠܳܟ ܬܶܫܒܽܘܚܬܳܐ ܕܕܰܠܺܝܠ ܠܶܗ ܟܽܠ<EOS>ܐܰܝܟ ܡܳܪܶܐ ܟܽܠ<EOS>ܐܶܡܳܟ ܗܺܝ ܓܶܝܪ ܗܺܝ ܒܰܠܚܽܘܕܶܝܗܿ<EOS>ܘܚܳܬܳܟ ܥܰܡ ܟܽܠ ܗܘܳܬ ܠܳܟ ܐܶܡܳܐ<EOS>ܗܘܳܬ ܠܳܟ ܚܳܬܳܐ ܡܟܺܝܪܬܳܟ ܗܺܝ ܬܽܘܒ<EOS>ܥܰܡ ܢܰܟ̈ܦܳܬܳܐ ܒܟܽܠܡܶܕܶܡ ܗܽܘ<EOS>ܗܳܐ ܨܰܒܶܬܬܳܗܿ ܫܽܘܦܪܳܐ ܕܐܶܡܶܗ<EOS>ܡܟܺܝܪܬܳܐ ܗܘܳܬ ܓܶܝܪ ܗܳܝ ܕܰܟܝܳܢܳܐ<EOS>ܥܰܕ ܠܳܐ ܬܺܐܬܶܐ ܒܶܛܢܰܬ ܗܘܳܬ ܕܶܝܢ<EOS>ܕܠܳܐ ܒܰܟܝܳܢܳܐ ܒܳܬܰܪ ܕܐܶܬܰܝܬ<EOS>ܐܳܘ ܩܰܕܺܝܫܳܐ ܘܰܒܬܽܘܠܬܳܐ ܗܘܳܬ<EOS>ܟܰܕ ܝܺܠܶܕܬܳܟ ܩܰܕܺܝܫܳܐܺܝܬ<EOS>ܩܢܳܬ ܒܳܟ ܡܰܪܝܰܡ ܫܰܪ̈ܒܶܐ ܟܽܠܗܽܘܢ<EOS>ܕܰܒܥܺܝ̈ܠܳܬܳܐ ܒܰܛܢܳܐ ܒܓܰܘܳܗܿ<EOS>ܕܠܳܐ ܙܽܘܘܳܓܳܐ ܚܰܠܒܳܐ ܒܰܬܕܶܝ̈ܗܿ<EOS>ܕܠܳܐ ܒܰܥܝܳܕܳܐ ܠܐܰܪܥܳܐ ܨܗܺܝܬܳܐ<EOS>ܒܰܡܥܺܝܢܳܐ ܕܚܰܠܒܳܐ ܥܒܰܕܬܳܗܿ ܡܶܢ ܫܶܠܝ<EOS>ܐܶܢ ܠܳܟ ܬܶܛܥܰܢ ܛܽܘܪܳܟ ܪܰܒܳܐ<EOS>ܐܰܩܶܠ ܝܽܘܩܪܶܗ ܐܶܢ ܠܳܟ ܬܰܘܟܶܠ<EOS>ܡܶܛܽܘܠ ܕܰܟܦܶܢܬ ܐܶܢ ܠܳܟ ܬܰܫܩܶܐ<EOS>ܕܰܨܒܰܝܬ ܨܗܰܝܬ ܐܶܢ ܠܳܟ ܬܶܥܦܽܘܩ<EOS>ܓܡܽܘܪܬܳܐ ܕܪ̈ܰܚܡܶܐ ܢܶܛܪܰܬ ܥܽܘܒܳܗܿ<EOS>ܬܶܗܪܳܐ ܗ̱ܝ ܐܶܡܳܟ ܥܰܠ ܠܳܗܿ ܡܳܪܳܐ<EOS>ܘܰܗܘܳܐ ܥܰܒܕܳܐ ܥܰܠ ܡܰܠܳܠܳܐ<EOS>ܘܰܫܠܺܝ ܒܓܰܘܳܗܿ ܥܰܠ ܠܳܗܿ ܪܰܥܡܳܐ<EOS>ܘܫܰܬܶܩ ܩܳܠܶܗ ܥܰܠ ܪܳܥܶܐ ܟܽܘܠ<EOS>ܐܶܡܪܳܐ ܗܘܳܐ ܒܳܗܿ ܢܦܰܩ ܟܰܕ ܦܳܥܶܐ<EOS>ܛܶܟܣ̈ܶܐ ܗܦܰܟܬ ܟܰܪܣܳܐ ܕܐܶܡܳܟ<EOS>ܡܰܬܩܶܢ ܟܽܘܠܳܐ ܥܰܠ ܥܰܬܺܝܪܳܐ<EOS>ܢܦܰܩ ܟܰܕ ܡܶܣܟܺܝܢ ܥܰܠ ܠܳܗܿ ܪܳܡܳܐ<EOS>ܢܦܰܩ ܟܰܕ ܡܰܟܺܝܟ ܥܰܠ ܠܳܗܿ ܙܺܝܘܳܐ<EOS>ܘܰܠܒܶܫ ܘܰܢܦܰܩ ܓܰܘܢܳܐ ܫܺܝܛܳܐ<EOS>ܥܰܠ ܓܰܢܒܳܪܳܐ ܘܰܠܒܶܫ ܩܶܢܛܳܐ<EOS>ܡܶܢ ܓܰܘ ܟܰܪܣܳܐ ܥܰܠ ܙܳܐܶܢ ܟܽܘܠ<EOS>ܘܰܩܢܳܐ ܟܰܦܢܳܐ ܥܰܠ ܡܰܫܩܶܐ ܟܽܘܠ<EOS>ܘܰܩܢܳܐ ܨܶܗܝܳܐ ܥܰܪܛܶܠ ܘܰܫܠܺܝܚ<EOS>ܢܦܰܩ ܗܘܳܐ ܡܶܢܳܗܿ ܡܰܠܒܶܫ ܟܽܠܳܐ<EOS>