ܡܺܐܡܪܳܐ ܕܰܬܪ̈ܶܥܣܰܪ ܕܥܰܠ ܬܶܫܡܶܫܬܳܐ ܕܥܽܕ̱ܬܳܐ ܟܣܺܝܬܳܐ ܘܰܓܠܺܝܬܳܐ<EOS>ܐܰܚܰܝ̈ ܙܳܕܶܩ ܠܰܢ ܕܟܰܕ ܡܗܰܝܡܢܺܝܢܰܢ ܕܺܐܝܬ ܡܣܰܪܩܽܘܬܳܐ ܟܣܺܝܬܳܐ<EOS>ܕܠܶܒܳܐ ܕܫܳܒܶܩ ܠܳܗ ܠܰܐܪܥܳܐ ܘܡܶܬܥܰܠܶܐ ܠܰܫܡܰܝܳܐ ܢܶܣܬܰܪܰܩ ܒܰܦܓܰܪ ܐܳܦ ܡܶܢ ܩܶܢܝܳܢܰܢ<EOS>ܘܝܳܪܬܽܘܬܰܢ ܘܗܳܝܕܶܝܢ ܢܳܛܪܺܝܢ ܚ̱ܢܰܢ ܦܽܘܩܕ̈ܳܢܰܘܗ̱ܝ ܕܡܰܚܶܐ ܟܽܠ ܘܝܳܕܥܺܝܢܰܢ ܕܺܐܝܬ<EOS>ܨܠܽܘܬܳܐ ܟܣܺܝܬܳܐ ܕܠܶܒܳܐ ܠܗܰܘ ܡܰܢ ܕܶܐܬܐܶܣܰܪ ܒܡܳܪܰܢ ܘܪܳܢܶܐ ܒܶܗ ܐܰܡܺܝܢܳܐܺܝܬ<EOS> ܢܨܰܠܶܐ<EOS>ܐܳܦ ܒܦܰܓܪܰܢ ܥܰܡ ܠܶܒܰܢ ܐܰܝܟܰܢܳܐ ܕܒܰܪܶܟ ܝܶܫܽܘܥ ܘܨܰܠܺܝ ܒܰܦܓܰܪ ܘܰܒܪܽܘܚ<EOS>ܘܰܫܠ̈ܺܝܚܶܐ ܘܰܢܒܺܝ̈ܶܐ ܗܳܟܰܢ ܨܰܠܺܝܘ<EOS> ܠܳܐ ܢܶܗܘܶܐ ܚܰܣܺܝܪ̈ܰܝ ܪܶܥܝܳܢܳܐ<EOS>ܕܡܶܢ ܐܰܒܳܗܰܝ̈ܗܽܘܢ ܠܳܐ ܡܶܬܛܦܺܝܣܺܝܢ<EOS> ܠܳܐ ܢܰܘܒܶܕ ܐܰܒܳܗܰܝ̈ܢ ܕܪܽܘܚܳܐ ܘܶܢܩܢܶܐ<EOS>ܐܰܒܳܗ̈ܶܐ ܕܒܰܒܣܰܪ ܕܠܳܐ ܫܰܪܺܝܪܺܝܢ ܘܢܰܛܥܽܘܢܰܢ ܡܶܢ ܫܪܳܪܳܐ ܕܡܳܪܰܢ ܘܟܳܪ̈ܽܘܙܰܘܗ̱ܝ<EOS>ܘܟܰܕ ܝܳܕܥܺܝܢܰܢ ܕܺܐܝܬ ܨܰܘܡܳܐ ܟܰܣܝܳܐ ܕܠܶܒܳܐ ܕܡܶܢ ܡܰܚܫ̈ܒܳܬܳܐ ܒܺܝ̈ܫܳܬܳܐ ܢܨܽܘܡ ܐܳܦ<EOS>ܓܰܠܝܳܐܺܝܬ ܐܰܝܟ ܕܨܳܡ ܡܳܪܰܢ ܘܟܳܪ̈ܽܘܙܰܘܗ̱ܝ ܩܰܕ̈ܡܳܝܶܐ ܘܰܐܚܪ̈ܳܝܶܐ<EOS>ܘܟܰܕ ܝܳܕܥܺܝܢܰܢ ܕܗܳܘܶܐ ܦܰܓܪܳܐ ܗܰܝܟܠܳܐ ܟܰܣܝܳܐ ܘܠܶܒܳܐ ܡܰܕܒܚܳܐ ܟܰܣܝܳܐ<EOS>ܠܬܶܫܡܶܫܬܳܐ ܕܰܒܪܽܘܚܳܐ ܢܶܬܚܰܦܰܛ ܒܗܳܢܳܐ ܡܰܕܒܚܳܐ ܓܰܠܝܳܐ ܘܰܩܕܳܡ ܗܳܢܳܐ ܗܰܝܟܠܳܐ<EOS>ܓܰܠܝܳܐ ܕܟܰܕ ܠܳܐܶܝܢܰܢ ܒܗܳܠܶܝܢ ܢܺܚܶܐ ܠܥܳܠܰܡ ܥܳܠܡܺܝܢ ܒܗܳܝ ܚܺܐܪܬܳܐ ܪܰܒܬܳܐ ܥܺܕ̱ܬܳܐ<EOS>ܕܒܰܫܡܰܝܳܐ ܘܰܒܗܰܘ ܡܰܕܒܚܳܐ ܕܰܒܪܽܘܚܳܐ ܡܨܰܒܰܬ ܘܡܰܣܰܩ ܕܡܰܠܰܐܟ̈ܶܐ ܡܫܰܡܫܺܝܢ ܩܕܳܡܰܘܗ̱ܝ<EOS>ܘܟܽܠܗܽܘܢ ܩܰܕ̈ܺܝܫܶܐ ܘܝܶܫܽܘܥ ܡܟܰܗܶܢ ܘܰܡܪܰܚܶܦ ܩܕܳܡܰܝܗܽܘܢ ܘܰܠܥܶܠ ܡܶܢܗܽܘܢ ܘܡܶܢ ܟܽܠ<EOS>ܓܰܒܰܝ̈ܗܽܘܢ<EOS>ܘܟܰܕ ܝܳܕܥܺܝܢܰܢ ܕܥܳܡܕܺܝܢ ܓܡܺܝܪ̈ܶܐ ܒܝܶܫܽܘܥ ܡܫܺܝܚܳܐ ܘܡܶܨܛܰܠܠܺܝܢ<EOS>ܟܰܣܝܳܐܺܝܬ ܢܗܰܝܡܶܢ ܘܢܰܫܰܪ ܒܗܳܕܶܐ ܡܰܥܡܽܘܕܺܝܬܳܐ ܕܡܶܬܚܰܙܝܳܐ ܕܪܽܘܚܳܐ ܗ̱ܝ<EOS>ܘܰܡܚܰܣܝܳܢܺܝܬܳܐ ܗ̱ܝ ܘܫܳܒܩܰܬ ܚ̈ܛܳܗܶܐ ܗ̱ܝ ܠܡܰܢ ܕܰܡܗܰܝܡܶܢ ܒܳܗ ܘܥܳܡܶܕ ܒܳܗ ܘܥܳܒܶܕ<EOS>ܛܳܒ̈ܳܬܳܐ<EOS>ܠܰܘ ܓܶܝܪ ܐܺܝܩܺܐ ܐܰܩܺܝܡ ܡܳܪܰܢ ܘܟܳܪ̈ܽܘܙܰܘܗ̱ܝ ܩܰܕ̈ܡܳܝܶܐ ܘܰܐܚܪ̈ܳܝܶܐ<EOS>ܥܺܕܬܳܐ ܘܡܰܕܒܚܳܐ ܘܡܰܥܡܽܘܕܺܝܬܳܐ ܗܳܠܶܢ ܕܡܶܬܚܙܶܝܢ ܠܥܰܝ̈ܢܶܐ ܕܦܰܓܪܳܐ ܐܶܠܳܐ ܕܡܶܢ<EOS>ܗܳܠܶܝܢ ܕܡܶܬܚܰܙܝ̈ܳܢ ܢܶܗܘܶܐ ܒܗܳܠܶܝܢ ܕܠܳܐ ܡܶܬܚܰܙܝ̈ܳܢ ܕܒܰܫܡܰܝܳܐ ܠܥܰܝ̈ܢܶܐ ܕܒܶܣܪܳܐ<EOS>ܟܰܕ ܢܶܗܘܽܘܢ ܦܰܓܪ̈ܰܝܢ ܗܰܝ̈ܟܠܶܐ ܘܠܶܒܰܝ̈ܢ ܡܰܕ̈ܒܚܶܐ ܘܢܶܓܠܶܐ ܘܢܶܥܽܘܠ ܟܰܕ ܐܺܝܬܰܝܢ<EOS>ܒܗܳܕܶܐ ܥܺܕ̱ܬܳܐ ܕܡܶܬܚܰܙܝܳܐ ܥܰܡ ܟܳܗܢܽܘܬܳܗ ܘܥܰܡ ܬܶܫܡܶܫܬܳܗ ܕܢܶܗܘܽܘܢ ܚܰܘܪ̈ܶܐ ܛܳܒ̈ܶܐ<EOS>ܠܟܽܠܗܽܘܢ ܒܢܰܝ̈ܢܳܫܳܐ ܕܡܶܬܕܰܡܶܝܢ ܒܳܗ ܒܫܰܗܪܳܐ ܘܰܒܨܰܘܡܳܐ ܘܒܰܡܣܰܝܒܪܳܢܽܘܬܳܐ ܕܡܳܪܰܢ<EOS>ܘܟܳܪ̈ܽܘܙܰܘܗ̱ܝ ܘܢܶܥܒܶܕ ܘܢܰܠܶܦ<EOS>ܘܗܳܝܕܶܝܢ ܡܳܐ ܕܗܳܘܶܝܢܰܢ ܒܡܽܘܟܳܟܳܐ ܣܰܓܺܝܐܳܐ ܘܝܰܩܰܪܢ ܠܟܽܠܗܽܘܢ<EOS>ܒܢܰܝ̈ܢܳܫܳܐ ܪܰܘܪ̈ܒܶܐ ܘܰܙܥܽܘܪ̈ܶܐ ܡܶܬܓܰܠܝܳܐ ܠܰܢ ܗܳܝ ܥܺܕ̱ܬܳܐ ܕܒܰܫܡܰܝܳܐ ܘܗܰܘ ܡܰܕܒܚܳܐ<EOS>ܕܰܒܪܽܘܚܳܐ ܘܰܡܕܰܒܚܺܝܢܰܢ ܥܠܰܘܗ̱ܝ ܬܰܘܕܺܝܬܳܐ ܒܰܨܠܽܘܬܳܐ ܕܠܶܒܰܝ̈ܢ ܘܰܒܒܳܥܽܘܬܳܐ<EOS>ܕܦܰܓܪ̈ܰܝܢ ܟܰܕ ܡܗܰܝܡܢܺܝܢܰܢ ܒܗܳܢܳܐ ܡܰܕܒܚܳܐ ܕܡܶܬܚܙܶܐ ܘܫܰܪܺܝܪܳܐ ܠܰܢ ܗܳܕܶܐ ܟܳܗܢܽܘܬܳܐ<EOS>ܕܰܡܫܰܡܫܳܐ ܠܶܗ ܕܟܽܠܡܶܕܶܡ ܕܺܐܝܬ ܒܗܳܕܶܐ ܥܺܕ̱ܬܳܐ ܒܰܕܡܽܘܬܳܐ ܕܗܳܝ ܥܺܕ̱ܬܳܐ ܟܣܺܝܬܳܐ<EOS>ܡܰܬܩܰܢ<EOS> ܐܶܢܕܶܝܢ ܡܶܬܦܰܠܓܺܝܢܰܢ ܘܫܳܝܛܺܝܢܰܢ ܠܗܳܕܶܐ ܥܺܕ̱ܬܳܐ ܓܠܺܝܬܳܐ ܘܰܠܗܳܢܳܐ ܡܰܕܒܚܳܐ<EOS>ܓܰܠܝܳܐ ܘܰܠܗܳܕܶܐ ܟܳܗܢܽܘܬܳܐ ܓܠܺܝܬܳܐ ܘܰܠܗܳܕܶܐ ܡܰܥܡܽܘܕܺܝܬܳܐ ܡܚܰܣܝܳܢܺܝܬܳܐ ܠܳܐ<EOS>ܦܰܓܪܰܢ ܗܳܘܶܐ ܗܰܝܟܠܳܐ ܘܠܳܐ ܠܶܒܰܢ ܗܳܘܶܐ ܡܰܕܒܚܳܐ ܘܒܺܝܪܰܬ ܫܽܘܒܚܳܐ<EOS> ܘܠܳܐ ܗܳܝ ܥܺܕܬܳܐ<EOS>ܕܪܰܘܡܳܐ ܘܡܰܕܒܚܳܗ ܘܢܽܘܗܪܳܗ ܘܟܳܗܢܽܘܬܳܗ ܡܶܬܓܠܶܝܢ ܠܰܢ ܕܰܠܬܰܡܳܢ ܡܶܬܟܰܢܫܺܝܢ ܟܽܠܗܽܘܢ<EOS>ܩܰܕ̈ܺܝܫܶܐ ܐܰܝܠܶܝܢ ܕܰܕܟܶܝܢ ܒܠܶܒܗܽܘܢ ܘܥܳܡܪܺܝܢ ܒܫܽܘܒܚܳܗ ܘܢܽܘܗܪܳܗ ܡܶܬܓܰܐܶܝܢ ܡܶܛܽܠ<EOS>ܕܠܳܐ ܫܳܝܛܺܝܢ ܠܗܳܕܶܐ ܡܪܰܒܝܳܢܺܝܬܳܐ ܒܪܺܝܟܬܳܐ ܕܝܳܠܕܳܐ ܟܽܠܝܽܘܡ ܘܰܡܪܰܒܝܳܐ ܗܡܰܝܪ̈ܶܐ<EOS>ܛܳܒ̈ܶܐ ܘܰܡܫܰܕܪܳܐ ܠܗܳܝ ܥܺܕܬܳܐ ܪܰܒܬܳܐ ܕܪܰܘܡܳܐ<EOS>ܓܰܠܝܳܐ ܗ̱ܝ ܗܳܕܶܐ ܥܺܕ̱ܬܳܐ ܕܡܶܬܚܰܙܝܳܐ ܠܟܽܠܢܳܫ ܕܡܰܕܒܚܳܗ<EOS>ܘܡܰܥܡܽܘܕܺܝܬܳܗ ܘܟܳܗܢܽܘܬܳܗ ܡܳܪܰܢ ܐܰܬܩܢܳܗ ܡܶܛܽܠ ܕܨܰܠܺܝ ܒܳܗ ܡܳܪܰܢ ܘܰܫܠ̈ܺܝܚܰܘܗ̱ܝ<EOS>ܘܰܥܡܰܕܘ ܒܳܗ ܘܕܰܒܰܚܘ ܒܳܗ ܦܰܓܪܶܗ ܘܰܕܡܶܗ ܘܟܰܗܶܢܘ ܒܳܗ ܫܰܪܺܝܪܳܐܺܝܬ<EOS> ܥܺܕ̱ܬܳܐ ܗ̱ܝ<EOS>ܒܰܫܪܳܪܳܐ ܘܶܐܡܳܐ ܒܪܺܝܟܬܳܐ ܕܗܺܝ ܡܪܰܒܝܳܐ ܟܽܠܗܽܘܢ ܝܰܠ̈ܽܘܕܶܐ ܘܦܰܓܪܳܐ ܘܠܶܒܳܐ ܐܰܝܢܳܐ<EOS>ܕܥܳܡܰܪ ܒܶܗ ܡܳܪܰܢ<EOS> ܘܡܶܛܽܠ ܪܽܘܚܳܐ ܕܫܳܪܝܳܐ ܒܶܗ ܗܰܝܟܠܰܐ ܗ̱ܘ ܒܰܫܪܳܪܳܐ ܘܡܰܕܒܚܳܐ<EOS>ܡܶܛܽܠ ܕܡܳܪܰܢ ܫܪܶܐ ܬܰܡܳܢ ܐܰܝܟ ܕܰܟܬܺܝܒ ܕܦܰܓܪ̈ܰܝܟܽܘܢ ܗܰܝܟ̈ܠܶܐ ܐܶܢܽܘܢ ܕܡܳܪܝܳܐ<EOS>ܘܰܒܒܰܪܢܳܫܟܽܘܢ ܕܰܠܓܰܘ ܥܳܡܰܪ ܡܫܺܝܚܳܐ<EOS>ܗܳܝ ܓܶܝܪ ܥܺܕ̱ܬܳܐ ܕܒܰܫܡܰܝܳܐ ܡܶܢ ܬܰܡܳܢ ܫܰܪܺܝ ܟܽܠܡܶܕܶܡ ܕܫܰܦܺܝܪ<EOS>ܠܡܶܗܘܳܐ ܘܡܶܢ ܬܰܡܳܢ ܕܢܰܚ ܠܰܢ ܢܽܘܗܪܳܐ ܒܟܽܠܗܽܘܢ ܣܰܘ̈ܦܶܐ<EOS> ܘܥܰܠ ܕܡܽܘܬܶܗ ܗ̱ܘܳܬ ܥܺܕܬܳܐ<EOS>ܕܒܰܐܪܥܳܐ ܘܟܳܗ̈ܢܶܝܗ ܘܡܰܕܒܚܳܗ ܘܰܒܛܽܘܦܣܳܐ ܕܬܶܫܡܶܫܬܳܗ ܡܫܰܡܶܫ ܦܰܓܪܳܐ ܡܶܢ ܠܒܰܪ<EOS>ܘܰܡܟܰܗܶܢ ܠܶܒܳܐ ܡܶܢ ܠܓܰܘ ܘܒܳܗ ܡܶܬܕܰܡܶܝܢ ܘܒܳܬܪܳܗ ܐܳܙܺܠ̱ܝܢ ܟܰܕ ܡܶܬܚܰܦܛܺܝܢ ܒܗܳܕܶܐ<EOS>ܥܺܕܬܳܐ ܡܶܬܚܰܙܝܳܢܺܝܬܳܐ<EOS> ܡܶܛܽܠ ܗܳܢܳܐ ܪܰܒܳܐ ܗ̱ܝ ܗܺܝ ܥܺܕܬܳܐ ܡܶܢ ܟܽܠ ܘܗܺܝ ܗ̱ܺܝ ܐܶܡܳܐ<EOS>ܕܟܽܠܗܽܘܢ ܥܡ̈ܺܝܕܶܐ ܝܰܬܺܝܪܳܐܺܝܬ ܕܶܝܢ ܡܶܛܽܠ ܕܦܰܪܨܽܘܦܶܗ ܗ̱ܽܘ ܕܡܳܪܰܢ ܕܢܺܚܝ ܒܳܗ ܘܗܽܘ<EOS>ܡܰܢܗܰܪ ܒܳܗ<EOS>ܝܳܠܕܳܐ ܕܶܝܢ ܐ̱ܢܳܫܳܐ ܐܰܝܟ ܝܰܠ̈ܽܘܕܶܐ ܗܳܕܶܐ ܥܺܕܬܳܐ ܘܡܰܕܒܚܳܗ<EOS>ܘܡܰܥܡܽܘܕܺܝܬܳܗ ܘܝܳܢܩܺܝܢ ܚܰܠܒܳܐ ܥܕܰܡܳܐ ܕܡܶܬܚܰܣܠܺܝܢ ܘܗܳܝܕܶܝܢ ܐܳܬܶܝܢ ܠܬܰܪܒܺܝܬܳܐ<EOS>ܘܰܠܡܰܕܥܳܐ ܕܦܰܓܪܳܐ ܘܰܕܠܶܒܳܐ ܘܥܳܒܕܺܝܢ ܦܰܓܪ̈ܰܝܗܽܘܢ ܗܰܝ̈ܟܠܶܐ ܘܠܶܒܰܝ̈ܗܽܘܢ ܡܰܕ̈ܒܚܶܐ<EOS>ܘܳܐܟܠܺܝܢ ܡܶܐܟܽܘܠܬܳܐ ܕܚܺܝܨܳܐ ܘܰܡܝܰܬܪܳܐ ܡܶܢ ܚܰܠܒܳܐ ܥܕܰܡܳܐ ܕܗܳܘܶܝܢ ܓܡܺܝܪ̈ܶܐ<EOS>ܘܳܐܟܠܺܝܢ ܠܶܗ ܠܡܳܪܰܢ ܒܰܫܪܳܪܳܐ ܐܰܝܟ ܕܶܐܡܰܪ ܕܡܰܢ ܕܢܶܐܟܠܰܢܝ ܐܳܦ ܗܽܘ ܢܶܗܘܶܐ ܚܰܝ<EOS>ܡܶܛܽܠܳܬܝ<EOS> ܘܡܳܐ ܕܶܐܟܰܠܘ ܡܶܐܟܽܘܠܬܳܐ ܫܰܪܺܝܪܬܳܐ ܐܰܝܟܰܢܳܐ ܕܶܐܡܰܪ ܫܠܺܝܚܳܐ<EOS>ܕܕܰܓܡܺܝܪ̈ܶܐ ܗܺܝ ܡܶܐܟܽܘܠܬܳܐ ܫܰܪܺܝܪܬܳܐ ܕܗܳܠܶܝܢ ܕܰܒܚܰܝܠܳܐ ܡܕܰܪܫܺܝܢ ܠܡܶܕܰܥ ܡܳܢܰܘ<EOS>ܪܰܘܡܳܐ ܘܥܽܘܡܩܳܐ ܘܽܐܘܪܟܳܐ ܘܰܦܬܳܝܳܐ<EOS> ܗܳܝܕܶܝܢ ܗ̱ܽܘ ܡܳܛܶܝܢ ܠܗܳܝ ܥܺܕ̱ܬܳܐ ܕܪܰܘܡܳܐ<EOS>ܘܓܳܡܪܳܐ ܠܗܽܘܢ ܘܥܳܐܠܺܝܢ ܠܗܳܝ ܡܕܺܝܢ̱ܬܶܗ ܕܝܶܫܽܘܥ ܡܰܠܟܰܢ ܘܰܡܦܰܠܚܺܝܢ ܬܰܡܳܢ ܒܗܳܝ<EOS>ܦܰܠܳܛܺܝܢ ܪܰܒܬܳܐ ܘܰܡܝܰܬܰܪܬܳܐ ܐܶܡܳܐ ܕܟܽܠܗܽܘܢ ܚܰܝ̈ܶܐ ܘܰܓܡܺܝܪ̈ܶܐ<EOS>ܠܳܐ ܗܳܟܺܝܠ ܢܶܒܣܶܐ ܥܰܠ ܥܺܕܬܳܐ ܡܶܬܚܰܙܝܳܢܺܝܬܳܐ ܕܗܺܝ ܗ̱ܺܝ ܡܪܰܒܝܳܐ<EOS>ܟܽܠܗܽܘܢ ܝܰܠ̈ܽܘܕܶܐ<EOS> ܘܠܳܐ ܥܰܠ ܗܳܕܶܐ ܕܠܶܒܳܐ ܢܶܒܣܶܐ ܕܗܺܝ ܗ̱ܺܝ ܡܚܰܝܠܳܐ ܠܟܽܠܗܽܘܢ<EOS>ܟܪ̈ܺܝܗܶܐ ܘܰܠܗܳܝ ܕܪܰܘܡܳܐ ܢܶܬܝܰܐܰܒ ܕܗܺܝ ܓܳܡܪܳܐ ܠܟܽܠܗܽܘܢ ܩܰܕ̈ܺܝܫܶܐ<EOS>ܠܰܬܠܳܬܰܝܗܶܝܢ ܕܶܝܢ ܥܺܕ̈ܳܬܳܐ ܚܰܝ̈ܶܐ ܐܺܝܬ ܠܗܶܝܢ ܘܰܠܬܶܫܡ̈ܫܳܬܗܶܝܢ<EOS>ܐܶܠܳܐ ܡܝܰܬܰܪ ܫܽܘܒܚܳܐ ܡܶܢ ܫܽܘܒܚܳܐ<EOS> ܡܰܢ ܕܥܳܢܶܕ ܕܶܝܢ ܡܶܢ ܬܶܫܡܶܫܬܳܗ ܕܗܳܕܶܐ ܥܺܕ̱ܬܳܐ<EOS>ܘܠܳܐ ܡܳܛܶܐ ܠܗܳܝ ܕܠܶܒܳܐ ܘܰܠܗܳܝ ܕܪܰܘܡܳܐ ܢܳܦܶܩ ܕܠܳܐ ܚܛܳܗ̈ܺܝܢ ܡܶܢ ܗܳܢܳܐ ܥܳܠܡܳܐ<EOS>ܘܫܰܦܺܝܪ ܐܺܝܬܰܘܗ̱ܝ ܐܳܦ ܥܒܳܕܰܘ̈ܗ̱ܝ ܛܳܒ̈ܶܐ ܡܠܰܘܶܝܢ ܠܶܗ<EOS> ܘܡܰܢ ܕܡܶܢ ܗܳܝ ܕܠܶܒܳܐ ܥܳܢܶܕ<EOS>ܬܽܘܒ ܡܝܰܬܰܪ<EOS> ܘܡܰܢ ܕܡܶܛܽܠ ܒܠܶܒܶܗ ܠܗܳܝ ܥܺܕ̱ܬܳܐ ܕܒܰܫܡܰܝܳܐ ܘܟܶܢ ܥܳܢܶܕ ܛܽܘܒܶܝܗ<EOS>ܠܪܽܘܚܶܗ ܕܗܳܘܶܐ ܓܡܺܝܪܳܐ ܘܳܐܙܶܠ ܚܳܙܶܐ ܠܡܳܪܰܢ ܐܰܦܺܝ̈ܢ ܠܽܘܩܒܰܠ ܐܰܦܺܝ̈ܢ<EOS> ܟܰܕ ܕܶܝܢ<EOS>ܡܶܬܚܰܦܰܛ ܐ̱ܢܳܫ ܒܗܳܕܶܐ ܥܺܕ̱ܬܳܐ ܕܡܶܬܚܰܙܝܳܐ ܗܳܘܶܐ ܒܗܳܝ ܕܠܶܒܳܐ ܘܰܒܗܳܝ ܕܪܰܘܡܳܐ<EOS>ܐܰܝܟܰܢ ܕܟܰܕ ܥܳܡܶܕ ܐ̱ܢܳܫ ܒܡܰܝ̈ܳܐ ܗܳܢܽܘܢ ܕܡܶܬܚܙܶܝܢ ܡܶܢܗܽܘܢ ܥܳܡܶܕ ܒܢܽܘܪܳܐ<EOS>ܘܰܒܪܽܘܚܳܐ ܗܳܢܽܘܢ ܕܠܳܐ ܡܶܬܚܙܶܝܢ<EOS> ܘܰܐܝܟ ܐ̱ܢܳܫ ܕܡܳܐ ܕܗܰܝܡܶܢ ܡܰܚܶܒ ܘܡܳܐ ܕܰܐܚܶܒ<EOS>ܡܶܬܓܡܰܪ ܘܡܳܐ ܕܶܐܬܓܡܰܪ ܡܰܡܠܶܟ<EOS>ܕܠܳܐ ܗܳܕܶܐ ܕܶܝܢ ܡܰܥܡܽܘܕܺܝܬܳܐ ܕܡܶܬܚܰܙܝܳܐ ܠܳܐ ܐ̱ܢܳܫ ܥܳܡܶܕ ܒܢܽܘܪܳܐ<EOS>ܘܰܒܪܽܘܚܳܐ<EOS> ܘܰܕܠܳܐ ܗܳܕܶܐ ܥܺܕ̱ܬܳܐ ܕܡܶܬܚܰܙܝܳܐ ܠܳܐ ܐ̱ܢܳܫ ܗܳܘܶܐ ܒܗܳܝ ܕܠܶܒܳܐ ܘܰܒܗܳܝ<EOS>ܕܪܰܘܡܳܐ<EOS> ܕܶܐܢ ܐ̱ܢܳܫ ܐܶܫܬܪܺܝ ܠܶܗ ܡܶܢܳܗ ܘܫܰܡܶܫ ܒܛܽܘܪܳܐ ܚܳܒ ܠܶܗ ܐܰܘ ܛܥܳܐ ܠܶܗ<EOS>ܐܶܠܳܐ ܐܰܝܟܳܐ ܕܺܐܝܬܰܘܗ̱ܝ ܗܘܳܬ ܫܰܪܺܝܪܳܐ ܠܶܗ ܕܚܰܝ̈ܶܐ ܐܺܝܬ ܒܳܗ ܘܠܳܐ ܢܶܫܪܶܐ ܩܝܳܡܶܗ<EOS>ܡܶܛܽܠ ܕܰܐܟܙܢܳܐ ܕܰܡܪܰܒܝܳܢܺܝܬܳܐ ܕܰܡܪܰܒܝܳܐ ܝܰܠܽܘܕܳܐ ܗܺܝ ܡܰܠܦܳܐ ܠܶܗ<EOS>ܕܢܶܐܟܽܘܠ ܠܰܚܡܳܐ ܕܰܡܝܰܬܰܪ ܡܶܢ ܚܰܠܒܳܐ ܗܳܟܰܢ ܗܳܕܶܐ ܥܺܕܬܳܐ ܕܡܶܬܚܰܙܝܳܐ ܗܺܝ ܡܰܠܦܳܐ<EOS>ܠܗܽܘܢ ܠܰܒܢܶܝ̈ܗ ܕܢܶܐܟܠܽܘܢ ܡܶܕܶܡ ܕܰܡܝܰܬܰܪ ܘܪܰܒ ܣܰܓܺܝ ܕܒܶܗ ܢܺܐܪܒܽܘܢ<EOS> ܠܰܘ ܓܶܝܪ<EOS>ܡܶܐܟܽܘܠܬܳܐ ܠܰܝܬ ܠܳܗ ܠܗܳܝ ܕܰܡܪܰܒܝܳܐ ܝܰܠܽܘܕܳܐ ܗܽܘܝܽܘ ܝܰܠܽܘܕܳܐ ܡܚܺܝܠ ܡܶܢ<EOS>ܡܶܐܟܽܘܠܬܳܐ ܘܚܰܠܒܰܐ ܗ̱ܘ ܚܳܫܰܚ ܠܶܗ<EOS> ܘܠܰܘ ܪܽܘܚܳܐ ܕܰܡܫܰܡܫܳܐ ܒܥܺܕ̱ܬܳܐ ܕܡܶܬܚܰܙܝܳܐ<EOS>ܡܚܺܝܠܳܐ ܡܶܢ ܗܳܝ ܕܠܶܒܳܐ ܘܡܶܢ ܗܳܝ ܕܪܽܘܚܳܐ ܡܶܛܽܠ ܕܰܚܕܳܐ ܪܽܘܚܳܐ ܡܫܰܡܫܳܐ ܠܗܶܝܢ<EOS>ܠܰܬܠܳܬܰܝܗܶܝܢ<EOS> ܐܶܠܳܐ ܒܢܰܝ̈ ܐܳܕܳܡ ܡܚܺܝܠܺܝܢ ܣܰܓܺܝ<EOS> ܘܶܐܠܳܐ ܡܪܰܒܝܳܐ ܠܗܽܘܢ ܐܰܝܟ<EOS>ܕܰܠܝܰܠ̈ܽܘܕܶܐ ܠܳܐ ܡܨܶܝܢ ܕܰܢܩܰܒܠܽܘܢ ܡܶܐܟܽܘܠܬܳܐ ܫܰܪܝܺܪܬܳܐ<EOS>ܘܶܐܠܳܐ ܐܰܝܕܳܐ ܗ̱ܝ ܐܶܡܳܐ ܡܪܰܒܝܳܢܺܝܬܳܐ ܕܺܐܝܬ ܠܳܗ ܒܢܰܝ̈ܳܐ ܣܰܓܺܝ̈ܐܶܐ<EOS>ܕܡܶܢܗܽܘܢ ܒܢܰܝ̈ ܬܠܳܬܺܝܢ ܫܢ̈ܺܝܢ ܘܡܶܢܗܽܘܢ ܒܢܰܝ̈ ܬܠܳܬܺܝܢ ܝܰܘ̈ܡܺܝܢ<EOS> ܕܰܠܡܳܐ ܡܶܫܟܚܳܐ<EOS>ܕܰܬܣܺܝܡ ܠܗܽܘܢ ܚܕܳܐ ܡܶܐܟܽܘܠܬܳܐ؟ ܐܶܢ ܬܣܺܝܡ ܩܕܳܡܰܝܗܽܘܢ ܚܕܳܐ ܡܶܐܟܽܘܠܬܳܐ ܫܰܪܺܝܪܬܳܐ<EOS>ܒܰܠܚܽܘܕ ܡܳܐܶܬ ܠܶܗ ܒܰܪ ܬܠܳܬܺܝܢ ܝܰܘ̈ܡܺܝܢ ܘܝܳܪܶܒ ܒܰܪ ܬܠܳܬܺܝܢ ܫܢ̈ܺܝܢ<EOS> ܘܶܐܢ ܬܣܺܝܡ<EOS>ܚܰܠܒܳܐ ܒܰܠܚܽܘܕ ܚܳܝܶܐ ܒܰܪ ܬܠܳܬܺܝܢ ܝܰܘ̈ܡܺܝܢ ܘܫܳܡܶܢ ܘܡܶܫܬܰܢܰܩ ܒܰܪ ܬܠܳܬܺܝܢ ܫܢ̈ܺܝܢ<EOS>ܘܡܳܐܶܬ<EOS>ܡܶܛܽܠ ܗܳܢܳܐ ܐܳܦ ܡܳܪܰܢ ܘܟܳܪ̈ܽܘܙܰܘܗ̱ܝ ܕܗܶܢܽܘܢ ܐܶܢܽܘܢ ܡܕܰܒܪ̈ܳܢܶܐ<EOS>ܕܟܽܠܢܳܫ ܠܒܰܪ ܬܠܳܬܺܝܢ ܝܰܘ̈ܡܺܝܢ ܡܦܰܩܕܺܝܢ ܠܶܗ ܕܠܳܐ ܬܶܐܟܽܘܠ ܥܰܡ ܓܰܝܳܪ̈ܶܐ ܘܠܳܐ<EOS>ܬܶܬܚܰܠܰܛ ܥܰܡ ܙܰܢܳܝ̈ܶܐ ܘܳܐܣܽܘ̈ܛܶܐ ܘܠܰܝ̈ܳܛܶܐ ܘܥܰܡ ܟܽܠ ܕܒܺܝܫܺܝܢ ܥܒܳܕ̈ܰܘܗ̱ܝ<EOS> ܘܰܠܒܰܪ<EOS>ܬܠܳܬܺܝܢ ܫܢ̈ܺܝܢ ܐܳܡܪܺܝܢ ܠܶܗ ܣܰܒ ܟܽܘܪܗܳܢܳܐ ܕܰܟܪ̈ܺܝܗܶܐ ܘܰܗܘܺܝ ܟܽܠ ܥܰܡ ܟܽܠ ܘܠܳܐ<EOS>ܬܺܐܡܰܪ ܥܰܠ ܐ̱ܢܳܫ ܕܰܐܪܡܳܝ ܐܰܘ ܡܣܰܝܰܒ ܐܰܘ ܒܺܝܫ ܟܰܕ ܗܳܢܳܐ ܗܳܟܰܢܳܐ ܐܺܝܬܰܘܗ̱ܝ<EOS> ܘܣܺܝܡ<EOS>ܠܟܽܠܢܳܫ ܐܰܝܟ ܕܰܡܝܰܬܰܪ ܡܶܢܳܟ ܘܗܳܟܰܢ ܝܳܪܶܒ ܐܰܢ̱ܬ<EOS>ܠܟܽܠܢܳܫ ܕܶܝܢ ܡܶܕܶܡ ܕܥܳܗܶܢ ܠܶܗ ܦܰܩܕܽܘܗ̱ܝ<EOS> ܡܶܛܽܠ ܕܒܰܪ ܬܠܳܬܺܝܢ<EOS>ܝܰܘ̈ܡܺܝܢ ܐܶܢ ܐܳܙܶܠ ܠܒܶܝܬ ܒܺܝ̈ܫܶܐ ܐܳܒܶܕ ܠܶܗ<EOS> ܘܒܰܪ ܬܠܳܬܺܝܢ ܫ̈ܢܺܝܢ ܐܶܢ ܐܳܙܶܠ ܠܒܶܝܬ<EOS>ܒܺܝ̈ܫܶܐ ܡܰܦܢܶܐ ܠܗܽܘܢ ܘܶܐܠܳܐ ܡܶܬܦܢܶܝܢ ܗܽܘ ܠܳܐ ܐܳܒܶܕ ܡܶܛܽܠ ܕܰܗܘܳܐ ܠܶܗ ܓܰܒܪܳܐ<EOS>ܕܰܒܪܽܘܚ<EOS>ܘܗܳܟܰܢܳܐ ܬܽܘܒ ܡܦܰܩܕܺܝܢ ܠܶܗ ܠܰܐܝܢܳܐ ܕܰܛܠܶܐ ܟܝܳܢܶܗ ܘܠܳܐ ܚܰܫܺܝܫ<EOS>ܕܰܗܘܳܐ ܦܳܠܰܚ ܘܟܶܢ ܠܳܥܶܣ ܥܰܕ ܚܳܐܶܨ<EOS> ܠܰܘ ܕܶܝܢ ܥܰܠ ܠܰܚܡܳܐ ܚܳܐܶܣ ܗ̱ܘܳܐ ܫܠܺܝܚܳܐ<EOS>ܐܶܠܳܐ ܕܠܳܐ ܟܰܕ ܒܳܛܶܠ ܡܶܢ ܥܒܳܕܳܐ ܕܡܶܬܚܙܶܐ ܘܰܥܒܳܕܳܐ ܟܰܣܝܳܐ ܠܳܐ ܝܳܕܰܥ ܕܢܶܥܒܶܕ<EOS>ܢܺܐܠܰܦ ܠܶܗ ܦܰܟܺܝܗܽܘܬܳܐ ܘܕܰܓܳܠܽܘܬܳܐ ܘܡܰܪܡܝܳܢܽܘܬܳܐ ܘܢܶܦܶܠ ܠܶܗ ܒܫܽܘܥܝ̈ܳܬܳܐ<EOS>ܦܰܪ̈ܢܽܘܫܝܳܬܳܐ ܘܰܒܫܶܥܝܳܐ ܘܰܒܓܽܘܚܟܳܐ ܘܰܒܫܰܪ̈ܒܶܐ ܕܠܳܐ ܫܰܦܺܝܪܺܝܢ ܘܢܶܛܥܶܐ ܠܶܗ<EOS>ܕܰܟܪܺܝܣܛܝܳܢܰܐ ܗ̱ܘ<EOS>ܠܗܰܘ ܕܶܝܢ ܕܪܰܒ ܒܪܶܥܝܳܢܶܗ ܘܚܰܫܺܝܫ ܒܠܶܒܶܗ ܘܝܳܕܰܥ ܕܢܶܥܒܶܕ ܥܒܳܕܳܐ<EOS>ܕܠܳܐ ܡܶܬܚܙܶܐ ܐܳܡܰܪ ܠܶܗ ܡܳܪܰܢ ܘܟܳܪ̈ܽܘܙܰܘܗ̱ܝ ܕܠܳܐ ܬܺܐܨܰܦ ܕܦܰܓܪܳܟ ܕܡܳܢܳܐ ܬܶܠܒܰܫ<EOS>ܐܳܦܠܳܐ ܕܢܰܦܫܳܟ ܕܡܳܢܳܐ ܬܶܬܰܪܣܶܐ<EOS> ܐܶܠܳܐ ܐܰܢ̱ܬ ܕܰܠܥܶܠ ܒܥܺܝ ܘܕܰܠܥܶܠ ܐܶܬܪܰܥܳܐ<EOS> ܡܶܛܽܠ<EOS>ܕܗܳܢܳܐ ܕܗܳܟܰܢܰܐ ܗ̱ܘ ܡܶܫܟܰܚ ܡܟܰܘܶܢ ܘܰܡܫܰܝܶܢ ܘܡܰܪܬܶܐ ܘܡܰܠܶܦ ܠܰܒܢܰܝ̈ܢܳܫܳܐ ܕܢܶܫܦܪܽܘܢ<EOS>ܠܡܰܚܶܐ ܟܽܠ ܘܰܡܒܰܛܶܠ ܡܶܢ ܒܢܰܝ̈ܢܳܫܳܐ ܫܰܪ̈ܒܶܐ ܕܠܳܐ ܫܰܦܺܝܪܺܝܢ ܘܫܽܘܥܝ̈ܳܬܳܐ ܕܠܳܐ<EOS>ܟܳܫܪ̈ܳܢ ܘܫܶܥܝܳܐ ܘܓܽܘܚܟܳܐ ܕܠܳܐ ܡܶܬܒܥܶܐ ܘܡ̈ܶܠܶܐ ܣܰܢ̈ܝܳܬܳܐ ܘܰܥܒ̈ܳܕܶܐ ܒܺܝ̈ܫܶܐ<EOS>ܡܶܛܽܠ ܗܳܠܶܝܢ ܕܽܘܒܳܪ̈ܶܐ ܘܗܳܢܳܐ ܗܶܢܝܳܢܳܐ ܠܳܐ ܫܳܒܶܩ ܠܶܗ ܡܳܪܰܢ ܠܗܳܢܳܐ<EOS>ܕܺܐܝܬܰܘܗ̱ܝ ܡܥܰܕܪܳܢܳܐ ܕܟܽܠܢܳܫ ܕܢܶܦܠܽܘܚ ܒܰܐܪܥܳܐ ܡܶܛܽܠ ܕܳܐܡܰܪ ܠܶܗ ܐܰܝܟ ܕܰܠܫܶܡܥܽܘܢ<EOS>ܕܶܐܢ ܪܳܚܶܡ ܐܰܢ̱ܬ ܠܺܝ ܪܥܺܝ ܠܺܝ ܥܳܢܰܝ̈ ܘܥܶܪ̈ܒܰܝ ܘܰܢܩܰܘ̈ܳܬܝ ܘܶܐܡܪ̈ܰܝ<EOS> ܘܠܳܐ ܡܶܫܟܰܚ<EOS>ܗܳܢܳܐ ܕܪܳܥܶܐ ܥܳܢ̈ܳܐ ܕܰܡܫܺܝܚܳܐ ܕܢܺܐܬܶܐ ܢܕܰܒܰܪ ܦܰܕܳܢܳܐ ܘܢܶܦܠܽܘܚ ܐܰܪܥܳܐ<EOS>ܕܡܶܬܚܰܙܝܳܐ<EOS> ܐܶܠܳܐ ܡܟܰܢܶܫ ܘܪܳܥܶܐ ܘܰܡܫܰܝܶܢ ܥܳܢ̈ܳܐ ܕܶܐܫܬܰܠܡܰܬ ܠܶܗ ܘܗܳܘܝ̈ܳܢ ܓܰܠ̈ܝܳܢ<EOS>ܐܰܦܰܘ̈ܗ̱ܝ ܒܗܰܘ ܝܰܘܡܳܐ ܩܕܳܡ ܡܰܢ ܕܦܰܩܕܶܗ ܕܰܪܥܺܝ ܠܺܝ ܥܳܢܰܝ̈ ܘܰܢܩܰܘ̈ܳܬܝ ܘܶܐܡܪ̈ܰܝ<EOS>ܘܛܽܘܒܰܘܗ̱ܝ ܠܡܰܢ ܕܥܰܠ ܠܗܳܝ ܥܺܕܬܳܐ ܕܒܰܫܡܰܝܳܐ ܕܰܕܢܺܝܚ ܒܳܗ ܡܳܪܰܢ<EOS>ܓܰܠܝܳܐܺܝܬ ܐܰܝܟ ܕܰܕܢܺܚܝ ܗܳܢܳܐ ܫܶܡܫܳܐ ܕܡܶܬܚܙܶܐ ܥܰܠ ܗܳܕܶܐ ܥܺܕܬܳܐ ܕܡܶܬܚܰܙܝܳܐ ܘܥܰܠ<EOS>ܗܳܠܶܝܢ ܗܰܝ̈ܟܠܶܐ ܕܦܰܓܪܳܐ<EOS> ܕܡܶܢ ܗܳܠܶܝܢ ܟܡܳܐ ܙܰܒܢ̈ܺܝܢ ܥܳܪܶܒ ܗܳܢܳܐ ܫܶܡܫܳܐ ܘܡܶܢ ܗܳܝ<EOS>ܕܰܠܥܶܠ ܠܳܐ ܥܳܢܶܕ ܢܽܘܗܪܳܐ ܕܦܰܪܨܽܘܦܶܗ ܕܡܳܪܰܢ ܘܦܳܪܽܘܩܰܢ ܝܶܫܽܘܥ ܡܫܺܝܚܳܐ<EOS> ܐܳܦܶܢ ܓܶܝܪ<EOS>ܒܟܽܠ ܕܽܘܟܳܐ ܐܺܝܬܰܘܗ̱ܝ ܡܳܪܰܢ ܐܶܠܳܐ ܓܰܠܝܳܐܺܝܬ ܒܗܳܝ ܥܺܕ̱ܬܳܐ ܕܒܰܫܡܰܝܳܐ ܡܶܬܚܙܶܐ<EOS>ܘܶܐܠܳܐ ܐܰܝܠܶܝܢ ܕܶܐܬܡܰܟܰܟܘ ܘܰܗܘܰܘ ܢܺܝ̈ܚܶܐ ܘܒܰܣ̈ܺܝܡܶܐ ܠܘܳܬ ܟܽܠܢܳܫ ܘܶܐܬܟܰܬܰܫܘ<EOS>ܘܰܥܒܰܕܘ ܩܪܳܒܳܐ ܥܰܡ ܪ̈ܽܘܚܶܐ ܒܺܝ̈ܫܳܬܳܐ ܒܰܠܚܽܘܕ ܘܕܰܟܺܝܘ ܠܶܒ̈ܰܘܳܬܗܽܘܢ ܡܶܢ<EOS>ܡܰܚܫ̈ܒܳܬܗܽܘܢ ܒܺܝܫ̈ܳܬܳܐ ܐܰܝܟ ܕܶܐܡܰܪ ܫܠܺܝܚܳܐ<EOS> ܕܬܰܟܬܽܘܫܟܽܘܢ ܠܳܐ ܗܘܳܐ ܥܰܡ<EOS>ܒܢܰܝ̈ܢܳܫܳܐ ܕܒܶܣܪܳܐ ܘܰܕܡܳܐ ܐܶܠܳܐ ܥܰܡ ܐܰܪ̈ܟܳܘܣ ܘܫܰܠ̈ܺܝܛܳܢܶܐ ܘܪ̈ܽܘܚܶܐ ܒܺܝ̈ܫܳܬܳܐ<EOS>ܘܥܰܡ ܤܳܛܳܢܳܐ ܡܚܰܒܠܳܢܳܐ<EOS>ܘܰܐܝܠܶܝܢ ܕܶܐܬܟܰܬܰܫܘ ܥܰܡ ܤܳܛܳܢܳܐ ܘܰܙܟܰܐܽܘܗ̱ܝ ܠܗܳܕܶܐ ܥܺܕܬܳܐ ܕܰܕܢܺܝܚ<EOS>ܒܳܗ ܡܳܪܰܢ ܓܰܠܝܳܐܺܝܬ ܡܶܫܬܘܶܝܢ ܕܰܠܥܶܠ ܡܶܢ ܟܽܠ ܐܺܝܬܶܝܗ ܘܰܠܗܰܘ ܢܽܘܗܪܳܐ ܕܦܰܪܨܽܘܦܶܗ<EOS>ܡܫܰܒܚܳܐ ܡܩܰܒܠܺܝܢ<EOS> ܡܶܛܽܠ ܕܶܐܡܰܪ ܡܳܪܰܢ ܕܛܽܘܒܰܝܗܽܘܢ ܠܰܐܝܠܶܝܢ ܕܰܕܟܶܝܢ ܒܠܶܒܗܽܘܢ<EOS>ܕܗܶܢܽܘܢ ܢܶܚܙܽܘܢܳܝܗ̱ܝ ܠܰܐܠܳܗܳܐ<EOS> ܐܳܦܶܢ ܓܶܝܪ ܐܺܝܬ ܛܽܘܒ̈ܶܐ ܐ̱ܚܪ̈ܳܢܶܐ ܘܰܐܬܪ̈ܰܘܳܬܳܐ<EOS>ܐ̱ܚܪ̈ܳܢܶܐ ܠܟܽܠܢܳܫ ܐܰܝܟ ܥܒܳܕܰܘ̈ܗ̱ܝ ܐܶܠܳܐ ܠܗܰܘ ܐܰܬܪܳܐ ܪܰܒܳܐ ܐܰܝܠܶܝܢ ܗ̱ܽܘ<EOS>ܕܶܐܬܕܰܟܺܝܘ ܡܶܢ ܒܺܝܫ̈ܳܬܳܐ ܘܡܶܢ ܡܰܚܫ̈ܒܳܬܳܐ ܒܣܺܝܪ̈ܳܬܳܐ ܡܶܬܥܰܠܶܝܢ ܘܚܳܙܶܝܢ ܠܶܗ<EOS>ܘܡܶܫܬܰܒܚܺܝܢ ܥܰܡ ܡܳܪܰܢ ܝܶܫܽܘܥ ܘܰܡܩܰܒܠܺܝܢ ܒܽܘܪ̈ܟܳܬܳܐ ܡܶܢ ܟܳܗܢܽܘܬܶܗ<EOS> ܡܰܢܽܘ ܠܰܡ<EOS>ܢܶܣܰܩ ܠܛܽܘܪܶܗ ܕܡܳܪܝܳܐ ܘܡܰܢܽܘ ܢܶܫܪܶܐ ܒܛܽܘܪܶܗ ܩܰܕܺܝܫܳܐ؟ ܕܺܐܝܬܰܘܗ̱ܝ ܥܺܕܬܳܐ<EOS>ܕܒܰܫܡܰܝܳܐ<EOS> ܐܰܝܢܳܐ ܠܰܡ ܕܕ̈ܰܟܝܳܢ ܐܺܝܕܰܘ̈ܗ̱ܝ ܘܰܓܒܳܐ ܒܠܶܒܶܗ ܗܳܢܳܐ ܠܰܡ ܢܩܰܒܶܠ<EOS>ܒܽܘܪܟܬܳܐ ܡܶܢ ܡܳܪܝܳܐ ܘܙܰܕܺܝܩܽܘܬܳܐ ܡܶܢ ܐܰܠܳܗܳܐ ܦܳܪܽܘܩܰܢ ܕܺܐܝܬܰܘܗ̱ܝ ܡܳܪܰܢ ܝܶܫܽܘܥ<EOS>ܡܫܺܝܚܳܐ ܫܽܘܒܚܳܐ ܠܶܗ ܠܥܳܠܰܡ ܥܳܠܡܺܝܢ<EOS> ܐܰܡܺܝܢ<EOS>ܫܠܶܡ ܡܺܐܡܪܳܐ ܕܰܬܪ̈ܶܥܣܰܪ ܕܥܰܠ ܬܶܫܡܶܫܬܳܐ ܕܥܺܕܬܳܐ ܟܣܺܝܬܳܐ ܘܰܓܠܺܝܬܳܐ<EOS>