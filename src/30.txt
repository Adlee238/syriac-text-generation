ܥܲܠ ܝܲܠܕܹܗ ܕܡܵܪܢ<EOS><EOS>ܡܹܐܡܪܐ ܕܲܬܼܠܬܼܐ ܕܥܲܠ ܝܲܠܕܹܗ ܕܡܵܪܢ<EOS>ܥܘܼܢܝܵܐ<EOS>ܒܪܝܼܟܼܘܼ ܡܫܝܼܚܵܐ ܕܲܒܼܝܘܿܡ ܡܵܘܠܵܕܹܗ<EOS>ܚܲܪܝܼ ܠܐܲܪ݁ܥܵܐ ܘܐܲܦܨܲܚ ܠܲܫܡܲܝܵܐ<EOS>ܐܚܲܝ̈<EOS>ܒܚܘܼܒܵܐ ܘܪ̈ܲܚܡܹܐ ܨܒܼ݂ܵܐ ܒܵܪܘܿܝܵܐ ܕܢܲܚܹܐ ܠܟܼܠ̱ܵܐ<EOS>ܘܫܲܕܲܪ ܠܲܒܼܪܹܿܗ ܕܢܲܦܢܹܐ ܠܟܼܠܵܐ ܠܘܵܬܼ ܝܼܕܲܥܬܹܗ<EOS>ܚܙܲܩ̣ ܡ̣ܢ ܐܲܒܼܵܐ ܡܸܠܬܹܗ ܕܐܲܒܼܵܐ ܟܲܕ ܠܵܐ ܫܲܢܝܼ<EOS>ܘܐܸܬ̣ܐ ܠܥܘܼܡܪܲܢ ܟܲܕ ܐܝܼܬܼܵܘܗܝ ܗ̄ܘ̣ܵܐ ܒܠܘܼܡܪܲܢ ܘܲܒܼܟܼܠ<EOS>ܚܙܲܩ̣ ܨܸܒܼܝܵܢܹܗ ܘܐܸܬܼܵܐ ܒܚܘܼܒܹܿܗ ܠܘܵܬܼ ܐܲܪ̈ܥܵܢܹܐ<EOS>ܘܩܵܘܝܼ ܟܝܵܢܹܗ ܕܠܵܐ ܫܘܼܚܠܵܦܐ ܒܗܵܘ̇ ܕܐܝܼܬܼܵܘܗܝ ܗ̄ܘ̣ܵܐ<EOS>ܠܵܘ ܒܲܟܼܝܵܢܐ ܚ̣ܙܲܩ ܐܵܘ ܫܲܢܝܼ ܐܲܠܵܗ ܟܠ̱ܵܐ<EOS>ܕܠܲܝܬ ܠܐܝܼܬܼܘܼܬܼܵܐ ܐܲܢܼܪܵܐ ܕܬܸܚܙܘܿܩ ܒܓܼܵܘ ܬܘܼܩܵܢ̈ܝܗ̇<EOS>ܠܵܐ ܓܹܝܪ ܚܵܙܹ̇ܩ ܒܝܲܕ ܫܘܼܢܵܝܵܐ ܡ̣ܢ ܗܵܝ̇ ܕܐܝܼܬܼܵܘܗܝ<EOS>ܕܲܒܼܗܵܝ̇ ܕܐܝܼܬܼܵܘܗܝ ܡܩܵܘܹܐ ܡܸܡܬܼܘܿܡ ܕܠܵܐ ܫܘܼܚܠܵܦܵܐ<EOS>ܚܘܼܒܹܿܗ ܚܵܘܝܼ ܠܓܸܢܣܵܐ ܕܐ̄ܢܫܐ ܒܝܲܕ ܗܵܝ̇ ܕܐܸܬ̣ܐ<EOS>ܕܢܹܐܪܲܒܼ ܣܲܓܝܼ ܫܸܡ ܦܘܼܪܩܵܢܹܗ ܩܕܼܵܡ ܥܲܝܢܲܝ̈ܗܘܿܢ<EOS>ܠܫܝܼܛܘܼܬܼ ܡܸܕܪܹܗ ܕܐܵܕܼܵܡ ܝܲܩܲܪ ܒܝܲܕ ܡܲܚܲܬܵܬܵܐ<EOS>ܕܐܸܢ ܐܝܼܬܘܼܬܼܵܐ ܢܸܚܬܲܬ̤ ܨܹܐܕܼܵܘܗܝ ܟܡܵܐ ܪܲܒܿ ܡ̣ܢ ܟܠ<EOS>ܠܚܘܼܒܵܠ ܨܲܠܡܹܗ ܨܒ̣ܵܐ ܕܲܢܚܲܬܼ ܒܲܡܫܵܐ ܕܝܲܠܵܐ<EOS>ܕܬܼܘܼܒܼ ܢܵܣܸ̇ܟ ܠܹܗ ܒܟܼܘܼܪܵܐ ܕܪܘܼܚܵܐ ܘܲܡܚܲܕܹܬܼ ܠܹܗ<EOS>ܒܫܸܡ ܐܝܼܬܼܘܼܬܼܵܐ ܟܲܢܹܝܗ ܠܥܲܦܪܹܗ ܕܒܲܪ ܕܲܚܝܼܚܵܐ<EOS>ܘܕܲܢ̣ܦܲܠ ܘܐܲܫܚܹ̇ܬܼ ܢܚܸܬܼ ܘܐܲܩܝܼܡܹܗ ܡ̣ܢ ܕܲܚܝܼܚܵܐ<EOS>ܨܲܠܡܹܗ ܟܲܢܹܝܗ ܒܲܡܫܵܐ ܫܐܝܼܠܵܐ ܠܦܘܼܬܼ ܪܲܒܿܘܼܬܹܗ<EOS>ܕܲܒܨܲܝܼܪ ܣܲܓܝܼ ܟܠ ܕܲܥܒܼܝܼܕܼܵܐ ܗ̄ܘ̣ ܡ̣ܢ ܐܝܼܬܼܘܼܬܼܵܐ<EOS>ܪܵܡܘܼ ܟܝܵܢܹܗ ܡ̣ܢ ܕܲܒܼܝܼ̈ܕܹܐ ܕܠܵܐ ܡܘܼܫ̈ܚܵܬܐ<EOS>ܘܠܵܐ ܩܢܸܐ ܨܠܡܵܐ ܡܸܬܼܚܲܙܝܵܢܵܐ ܐܲܝܟ ܥܲܦܪ̈ܢܹܐ<EOS>ܠܨܲܠܡܹܗ ܐܵܘܪܸܒܼ ܒܲܫܡܵܐ ܕܨܲܠܡܵܐ ܕܢܹܐܣܘܿܪ ܒܹܗ ܟܠ<EOS>ܕܢܸܩܢܘܿܢ ܚܘܼܒܵܐ ܠܘܵܬܼ ܝܼܕܲܥܬܹܗ ܒܲܫܡܵܐ ܕܨܲܠܡܹܗ<EOS>ܒܐܝܼܩܵܪ ܨܲܠܡܹܗ ܫܵܘܬܸ̇ܦ ܟܠ̱ܵܐ ܡܲܬܼܩܸܢ ܟܠ̱ܵܐ<EOS>ܘܲܒܒܘܼܚܪܵܢܹܗ ܐܲܠܹܦ ܐܸܢܘܿܢ ܕܢܸܣܢܘܿܢ ܥܵܘ̣ܠܵܐ<EOS><EOS>ܒܝܲܕ ܦܘܼܕܵܢܵܐ ܒܲܚܪܹܗ ܠܨܲܠܡܹܗ ܐܲܝܟ ܕܲܒܼܟܼܘܸܪܵܐ<EOS>ܘܚܵܘܝܼ ܫܘܼܦܪܵܐ ܕܲܡܠܝܼܠܘܼܬܹܗ ܒܝܲܕ ܢܸܣܝܵܢܵܐ<EOS>ܚܙ̣ܵܐ ܚܲܣܵܡܵܐ ܪܲܒܿܘܼܬܼ ܕܲܪܓܼܵܐ ܕܨܲܠܡܹܗ ܕܐܵܕܼܵܡ<EOS>ܘܲܒܼܛܸܢ ܥܵܘ̣ܠܵܐ ܘܝܼܠܸܕ ܢܸܟܼܠܵܐ ܥܲܠ ܬܲܡܝܼܡܵܐ<EOS>ܡ̣ܠܵܐ ܚܲܣܝܼܢܵܐ ܩܸܫܬܵܐ ܕܪܘܼܓܼܙܵܐ ܒܝܲܬܼܪܵܐ ܕܢܸܟܼܠܵܐ<EOS>ܘܲܡ̣ܚܵܐ ܘܲܫܕܲܝܗܝ ܒܓܹܐܪܵܐ ܩܲܫܝܵܐ ܕܪܸܓܲܬܼ ܦܹܐܪܵܐ<EOS>ܣܲܚܦܗ ܠܨܲܠܡܵܐ ܕܫܸܡ ܐܝܼܬܼܘܼܬܼܵܐ ܒܲܢܟܼܝܼܠܘܼܬܼܵܐ<EOS>ܘܲܫ̣ܪܵܝܗܝ ܠܚܘܼܒܵܐ ܕܕܘܼܟܵܒܼ ܟܠ̱ܵܐ ܒܝܲܕ ܨܢܥ̈ܬܼܐ<EOS>ܕܲܠܚܹܗ ܠܫܲܝܢܵܐ ܕܲܐ̄ܚܝܵܢܘܼܬܼܐ ܒܬܸܛܪܵܐ ܕܥܵܘ̣ܠܵܐ<EOS>ܘܦܲܣܩܵܗ̇ ܠܐܘܼܪܚܵܐ ܕܡܲܪܕܝܼܬܼ ܐ̄ܢܵܫ̈ܐ ܕܲܠܘܵܬܼ ܟܲܣܝܵܐ<EOS>ܗܘ̤ܵܘ ܢܘܼܟܼܪ̈ܝܹܐ ܡܠܝܼ̈ܠܹܐ ܘܚܲܪ̈ܫܹܐ ܠܓܸܢܣܵܐ ܕܐ̄ܢܵܫ̈ܐ<EOS>ܘܲܦܣܲܩ̣ܘ ܣܲܒܼܪܵܐ ܥܲܠ ܡܲܦܘܼܠܬܹܿܐ ܕܠܵܐ ܬܘܼܒܼ ܩܵܐܹܡ<EOS>ܐܲܗܸܠ̣ܘ ܘܓܲܚܸܟܼܘ ܫܹܐܕܹ̈ܐ ܛܲܡܹ̈ܐ ܥܲܠ ܡܲܦܘܼܠܬܹܗ<EOS>ܘܕܵܨܘ ܣܵܪ̈ܘܿܚܹܐ ܕܲܚ̣ܙܵܘ ܫܸܦܠܹܗ ܕܝܲܩܝܼܪ ܡ̣ܢ ܟܠ<EOS>ܘܕܲܚ̣ܙܵܐ ܛܵܒܼܵܐ ܫܝܼܛܘܼܬܼ ܨܲܠܡܹܗ ܘܚܘܼܬܼܪܵܐ ܕܒܼܝܼ̈ܫܹܐ<EOS>ܚܵܣ ܥܲܠ ܨܲܠܡܹܗ ܕܠܵܐ ܢܸܬܼܒܲܙܲܚ ܡ̣ܢ ܡܲܪ݁ܵܚܹܐ<EOS>ܚܘܼܒܹܿܗ ܢܲܓܼܕܹܗ ܠܘܵܬܼ ܚܵܘܣܵܢܵܐ ܕܲܨܠܸܡ ܨܲܠܡܹܗ<EOS>ܕܠܵܐ ܢܸܬܼܒܲܛܠ ܥܲܡ ܚܘܼܒܵܠܹܗ ܚܹܝܠ ܚܸܟܼ̈ܡܵܬܹܗ<EOS>ܝܵܕܲܥ ܗ̄ܘ̣ܵܐ ܠܹܗ ܩܕܼܵܡ ܬܘܼܩܵܢܹܗ ܕܡܸܚܛܵܐ ܚܵܛܹ̇ܐ<EOS>ܘܩܲܕܡܹܗ ܚܘܼܒܹܿܗ ܠܘܵܬܼ ܫܘܼܒܼܩܵܢܵܐ ܐܲܝܟ ܝܵܕܘܿܥܹ̈ܐ<EOS>ܒܗܵܕܹܐ ܕܲܗܘܵܬ̤ ܡܸܬܼܒܲܩܹܐ ܗ̄ܘ̣ܵܐ ܥܲܕܼܠܵܐ ܢܲܣܟܸܿܠ<EOS>ܘܠܵܘ ܒܲܬܼܘܬܼܵܐ ܓܙܲܪ ܠܘܼܚܵܡܵܐ ܕܐܘܼܪܚܵܐ ܕܡܵܘܬܐ<EOS><EOS>ܒܗ ܚܵܐܲܪ ܗ̄ܘ̣ܵܐ ܒܥܝܢܵܐ ܕܪܘܼܚܵܐ ܥܲܕܼܠܵܐ ܢܸܗܘܹܐ<EOS>ܘܲܓ̣ܠܹܐ ܗ̄ܘ̣ܵܐ ܠܹܗ ܥܒܼܵܪ ܦܘܼܩܕܵܢܵܐ ܕܪܸܓܲܬܼ ܦܹܐܪܵܐ<EOS>ܠܵܐ ܟܵܣܝܵܐ ܗ̄ܘ̣ܵܬܼ ܡ̣ܢ ܝܼܕܲܥܬܹܗ ܥܠܲܬܼ ܚܲܝ̈ܘܗܝ<EOS>ܘܠܵܐ ܚܘܼܫܵܒܼܵܐ ܚܲܕܬܵܐ ܢܲܓܼܕܹܗ ܠܘܵܬܼ ܦܘܼܪܩܵܢܹܗ<EOS>ܥܲܡ ܐܝܼܬܼܝܼܬܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܲܓܼܠ̣ܵܐ ܒܚܲܪܬܼܵܐ<EOS>ܘܲܡܛܲܝܸܒܼ ܗ̄ܘ̣ܵܐ ܒܟܲܣܝܘܼܬܼ ܚܘܼܒܹܿܗ ܦܘܼܪ ܩܵܢ ܚܲܝܲܝ̈ܢ<EOS>ܠܚܲܪܬܼܵܐ ܢܲܛܪܹܗ ܠܥܘܼܬܼܪܵܐ ܪܲܒܵܐ ܕܚܹܝܠ ܚܸܕܡܵܬܹ̈ܐ<EOS>ܕܡܵܐ ܕܡܸܬܼܓܲܡܪܵ ܐܫܲܒܼܪܘܼܬ ܠܸܒܿܐ ܬܩܲܒܸܿܠ ܥܘܼܬܼܪܹܗ<EOS>ܒܫܘܼܠܵܡ ܙܲܒܼܢܹ̈ܐ ܦܲܬܼܚܹܗ ܠܓܼܙܵܐ ܕܐܲܠܵܗܘܼܬܹܗ<EOS>ܘܐܲܥܬܲܪ ܕܠܵܐ ܡ̣ܢ ܣܝܼ̈ܡܬܵܐ ܕܒܼܘܼܕܵܩ ܒܢܘܿܡܹ̈ܐ<EOS>ܟܣܹܐ ܗ̄ܘ̣ܵܐ ܐܪܵܙܵܐ ܕܲܒܼܪܵܬ ܘܪܘܼܚܵܐ ܥܲܡ ܦܘܼܪܩܵܢܲܢ<EOS>ܘܲܒܼܚܡܵܬ݂ܲܢ ܝܼܠܸܦ ܟܠܵܐ ܬܠܝܼܬܼܵܝܘܼܬܼܵܐ<EOS>ܒܐܝܼܕܲܢ ܩܲܒܸܿܠܘ ܪ̈ܘܼܚܵܢܵܝܹܐ ܚܵܕܼܵܬܵܘܕܲܝܼܬܼܵܐ<EOS>ܕܐܲܠܵܗܘܼܬܼܵܐ ܩܡܘܿܡܹ̈ܐ ܬܠܵܬܼܵܐ ܚܲܕܼ ܒܲܟܼܝܵܢܵܐ<EOS>ܒܲܢ ܗܘ̤ ܦܲܬܼܚܲܗ ܠܓܲܙܵܐ ܕܪ̈ܲܚܡܵܘܗܝ ܩܕܼܵܡ ܬܘܼܩܵܢܵܘ̈ܗܝ<EOS>ܘܥܵܠ̣ܘ ܘܐܸܬܲܣܲܡܘ ܡܠܝܼ̈ܠܹܐ ܘܚܲܪ̈ܫܹܐ ܒܲܓܼܢܘܿܢ ܚܲܝܹ̈ܐ<EOS>ܠܲܢ ܗ̄ܘ̣ ܝܲܩܲܪ ܒܩܲܕܼܡܵܐ ܘܚܲܪܝܵܬܼܵܐ ܡ̣ܢ ܟܠ ܕܲܗܘ̤ܵܘ<EOS>ܕܲܩܪܲ ܨܲܠܡܹܗ ܘܥܲܒ̣ܕܲܢ ܒܘܼܡܪܵܐ ܕܐܲܠܵܗܘܼܬܹܗ<EOS>ܒܩܲܕܿܡܵܐ ܝܲܩܪܲܢ ܒܝܲܕ ܬܘܼܩܵܢܵܐ ܕܲܥܒ̣ܵܕܼ ܐܝܼܕܼܵܘ̈ܗܝ<EOS>ܘܲܒܼܫܘܼܠܵܡܵܐ ܥܡ݂ܲܪ ܒܲܢ ܚܘܼܒܹܿܗ ܘܫܲܝܹܢ ܟܠܵܐ<EOS>ܠܵܐ ܫ̣ܠܲܚ ܨܹܐܕܲܝܢ ܡ̣ܢ ܪ̈ܘܼܚܵܢܹܐ ܕܣܵܥܘܿܪܘܼܬܹܗ<EOS>ܠܡܸܠܬܼܵܐ ܕܡܸܢܹܗ ܫܲܕܲܪ ܘܲܩܪܲܢ ܠܘܵܬܼ ܝܼܕܲܥܬܹܗ<EOS>ܒܛܲܟܼܣܵܐ ܕܡܸܠܬܼܵܐ ܚ̣ܙܲܩ ܡ̣ܢ ܐܲܒܼܵܐ ܝܲܠܕܹܗ ܕܐܲܒܼܵܐ<EOS>ܕܟܲܣܝܵܐ ܒܢܲܦ̣ܫܵܐ ܘܚܵܙ̇ܩܵܐ ܘܫܵܪܝܵܐ ܕܠܵܐ ܫܘܼܢܵܝܵܐ<EOS>ܚܲܙ݂ܩ ܡ̣ܢ ܪܵܘܡܵܐ ܘܐܸܬܼܵܐ ܠܥܘܼܡܩܵܐ ܗܘ̤ ܨܒܼܝܵܢܹܗ<EOS>ܘܬܲܩܸܢ ܥܘܼܡܪܵܐ ܒܼܒ̣ܝܼܪܲܬܼ ܒܸܣܪܵܐ ܠܨܒܼܝܵܢ ܚܘܼܒܹܗ<EOS>ܟܣܲܝܵܐ ܢܲܦ̣ܫܵܐ ܘܡܸܠܬܼܵܐ ܕܡܸܢܵܗ̇ ܡ̣ܢ ܚܵܙ̈ܝܹܐ<EOS>ܘܲܡܚܵܘܹܝܢ ܠܵܗ̇ ܠܥܲܝܢܲܝ̈ ܪܸ̈ܓܼܫܹܐ ܕܝܘܼܬܼܵܐ ܘܕܲܦܵܐ<EOS>ܟܣܹܐ ܗ̄ܘ̣ܵܐ ܡ̣ܢ ܟܠ ܡܸܠܬܹܗ ܕܐܲܒܼܵܐ ܥܲܡ ܟܲܣܝܘܼܬܹܗ<EOS>ܘܨܵܪ ܨܒܼܝܵܢܹܗ ܒܕܲܦܵܐ ܕܦܲܓܼܪܲܢ ܘܲܚ̣ܙܹܿܝܢ ܫܘܼܒܼܚܹܗ<EOS>ܒܲܫܡܵܐ ܗ̄ܘ̣ ܒܲܠܚܘܿܕܲ ܨܵܐܹܪ ܩܲܢܝܵܐ ܡܸܠܬܼܵܐ ܒܕܲܦܵܐ<EOS>ܘܟܲܣܝܵܐ ܒܢܲܦ̣ܫܵܐ ܘܲܡܬܲܪ ܓܸܿܡ ܠܵܗ̇ ܦܘܼܡܵܐ ܒܡܸ̈ܠܹܐ<EOS>ܒܲܫܡܵܐ ܫܐܝܼܠܵܐ ܫ̣ܪܵܐ ܐܵܦ ܡܸܠܬܼܵܐ ܒܟܲܪܣܵܐ ܕܒܸܣܪܵܐ<EOS>ܘܲܒܼܟܸܢܵܪܵܐ ܕܡܸܢܲܝ̈ ܦܲܓܼܪܲܢ ܙܡ݂ܲܪ ܨܒܼܝܵܢܹܗ<EOS>ܡܸܠܬܼܵܐ ܒܢܲܦ̣ܫܵܐ ܟܲܣܝܵܐ ܘܓܲܠܝܵܐ ܒܝܲܕ ܣܘܼܥܪ̈ܵܢܹܐ<EOS>ܒܢܲܦܫ̣ܵܐ ܟܠܵܗ̇ ܘܨܝܕܼ ܟܠ ܟܠܵܗ̇ ܘܠܵܐ ܡܸܬܼܚܲܙܝܵܐ<EOS>ܒܪܵܡ ܥܲܡ ܐܲܒܼܘܼܗܝ ܟܲܣܝܵܐ ܒܟܲܣܝܵܐ ܘܲܓܠܹܐ ܒܚܘܼܒܹܿܗ<EOS>ܟܠܹܗ ܒܲܐܒܼܘܼܗܝ ܘܟ̣ܠܹܗ ܒܟܼܠܵܗ̇ ܘܠܵܐ ܡܸܣܬܲܝܲܟ<EOS>ܘܐܸܢ ܒܲܥܒܼܝܼ̈ܕܹܐ ܐܝܼܬ ܗ̄ܘ̣ ܡܸܕܹܡ ܕܟܲܕܼ ܡܸܢܹܗ ܗܘ̤<EOS>ܐܝܼܬܼܵܘܗܝ ܥܲܡܹܗ ܘܲܠܒܲܪ ܡܸܢܹܗ ܕܠܵܐ ܦܘܼܪܫܵܢܵܐ<EOS>ܟܡܵܐ ܒܐܝܼܬܼܘܼܬܼܵܐ ܟܝܵܢܵܐ ܟܲܣܝܵܐ ܟ̣ܦܲܐܝܵܐ ܕܢܵܘܕܹܿܐ<EOS>ܕܐܝܼܬܼܵܘܗܝ ܥܲܕܵܐ ܠܘܵܬܼ ܝܵܠܘܿܕܹܗ ܘܲܠܘܵܬܼ ܟܠܵܐ<EOS>ܚܙܘܼܒܚܵܐ ܕܡܸܠܬܼܵܐ ܚ̣ܙܲܩ ܚܝܕܼܵܐ ܡ̣ܢ ܝܵܠܘܿܕܹܗ<EOS>ܘܲܫ̣ܪܵܐ ܒܟܲܪܣܵܐ ܨܒܝܼܵܢ ܚܘܼܒܗ ܠܦܘܼܪܩܵܢ ܚܲܝܹ̈ܢ<EOS>ܠܵܘ ܒܲܟܼܝܵܢܹܗ ܣܲܝܸܟ ܢܲܦ̣ܫܹܗ ܒܟܲܪܣܵܐ ܕܒܸܣܪܵܐ<EOS>ܗܘ̤ ܨܒܼܝܵܢܹܗ ܪܲܟܸܿܒܼ ܒܸܣܪܵܐ ܘܥܲܒܼܕܹܗ ܥܘܼܡܪܹܗ<EOS>ܠܵܐ ܗ̄ܘ̣ܵܐ ܟܝܵܢܹܗ ܐܲܚܝܼܕ ܣܵܟܼܵܐ ܐܸܬܼܵܐ ܠܣܵܟܼܵܐ<EOS>ܡܸܣܬܿ ܝܟܵܢܵܐ ܠܒܸܫ ܨܒܼܝܵܢܹܗ ܘܲܣܓܲܪ ܒܹܗ ܟܠ<EOS>ܠܲܓܼܙܵܪ ܕܝܼܢܵܐ ܕܡܵܘܬܿܐ ܕܲܥܠܲܝܢ ܨܒ̣ܵܐ ܕܲܢܒܲܛܸܠ<EOS>ܘܣ̣ܵܩ ܨܒܼܝܵܢܹܗ ܒܡܵܝܘܿܬܼܘܼܬܼܵܐ ܠܒ̣ܘܼܛܵܠ ܡܵܘܬܿܐ<EOS><EOS>ܒܗܵܕܹܐ ܬܸܢܘܲܝ ܐܸܬ̣ܵܐ ܠܘܵܬܢ ܟܲܣܝܵܐ ܒܓܲܠܝܵܐ<EOS>ܘܲܒܼܒܲܪܓܸܿܢܣܲܢ ܬܲܪܓܸܿܡ ܥܲܡ̇ܢ ܚܹܝܠ ܚܸܕܡ̈ܬܹܗ<EOS>ܚ̣ܙܲܩ ܨܒ̣ܝܵܢܹܗ ܘܐܸܬ̣ܵܐ ܠܕܲܝܼܠܹܗ ܕܢܸܣܥܘܿܪ ܕܝܼܠܹܗ<EOS>ܐܲܝܟ ܡܵܐ ܕܲܦܐܹܐ ܠܲܕ ܠܵܐ ܣܵܟ̣ܵܐ ܠܡܸܣܥܲܪ ܕܝܼܠܹܗ<EOS>ܫܠܲܚ̣ ܨܒܼܝܵܢܹܗ ܒܝܲܕ ܐܝܼܙܲܓܲܕܵܐ ܪܘܼܚܵܢܵܝܵܐ<EOS>ܘܐܲܟܼܪܸܙ ܥܝܼܪܹ̈ܐ ܩ̈ܠܹܐ ܚܲܕܬܹ̈ܐ ܒܐܸܕܼܢܲܝ̈ ܒܸܣܪܵܐ<EOS>ܒܵܐܬ̤ܵܐ ܕܲܫܲܝܢܵܐ ܙܪܲܥ̣ ܨܒܼܝܵܢܹܗ ܒܐܲܪܥ ܒܸܣܪܵܐ<EOS>ܕܢܸܥܩܘܿܪ ܛܘܼܥܝܲܝ ܘܢܸܙܪܘܿܥ ܣܲܒܼܪܵܐ ܠܲܕܼܠܵܐ ܣܲܒܼܪܵܐ<EOS>ܫܠܵܡܵܐ ܝܲܗ̣̄ܒܼ ܠܵܗ̇ ܥܝܼܪܵܐ ܠܡܲܝܼܪܝܲܡ ܒܫܘܼܪܵܝ ܡܸܠܵܘ̈ܗܝ<EOS>ܕܢܸܫܪܹܐ ܦܟܼܪܹ̈ܐ ܕܗܵܝ̇ ܒܲܪܬܼ ܩܵܠܵܐ ܕܲܓܼܙܪܵ ܕܝܼܢܵܐ<EOS>ܫܠܵܡܵܐ ܡܲܕܸܟ ܥܲܡ ܛܲܝܒܿܘܼܬܼܵܐ ܘܝܲܗ̣̄ܒܼ ܠܲܕܼܟܼܝܼܬܼܵܐ<EOS>ܕܲܢܫܝܼܓܼ ܡܸܪܬܼܵܐ ܕܲܙܪܲܥ̣ ܒܝܼܫܵܐ ܒܐܸܕܼܢܲܝ̈ ܚܵܘܣܵܐ<EOS>ܫܠܵܡ ܠܟܼܝ ܡܲܪܝܲܡ ܓܸܢܣܵܗ̇ ܕܚܵܘܵܐ ܝܲܥܕܲܬ̤ ܡܵܘܬܿܐ<EOS>ܕܦܸܐܪܵܐ ܕܡܸܢ̣ܟܝ ܫܵܪܹܐ ܦܟܲܪܹ̈ܐ ܕܡܵܝܘܿܬܼܘܼܬܼܵܐ<EOS>ܫܠܵܡ ܠܟܼܝ ܐܲܢ̄ܬܿܬܼܵܐ ܒܝܼܪܲܬܼ ܒܸܣܪܵܐ ܕܒܸܢܝܵܢ ܐ̄ܢܵܫܵܐ<EOS>ܕܲܨܒ̣ܵܐ ܡܲܠܟܿܐ ܙܲܢܩܝܼܡ ܨܲܠܡܵܐ ܒܵܓܼܘ ܗܲܕܵܡܲܝ̈ܟܝ<EOS>ܒܚܝܠܵܐ ܕܪܘܼܚܵܐ ܨܒ̣ܵܐ ܕܲܢܪܲܟܸܿܒܼ ܢܵܘܣܵܐ ܣܹܟܼܝ<EOS>ܕܢܸܗܘܹܐ ܥܘܼܡܪܵܐ ܘܲܢܕܲܝܼܪ ܒܹܗ ܒܝܲܕ ܨܒܼܝܵܢܹܗ<EOS>ܕܠܵܐ ܣܲܡܡܵܢܹ̈ܐ ܨܵܐܲܪ̈ܝܢ ܠܡܵܐ ܒܕܼܦܵܐ ܕܦܲܓܼܪܟܼܝ<EOS>ܕܲܢܒܲܕܩ ܒܹܗ ܥܲܠ ܫܘܼܠܛܵܢܵܐ ܕܵܝܲܠܕܗ ܟܲܣܝܵܐ<EOS>ܪܲܒܿܐ ܢܸܗܘܹܐ ܐܵܦ ܩܲܫܝܼܫܵܐ ܘܲܫܒ݂ܚܝ ܡ̣ܢ ܟܠ<EOS>ܘܢܵܣܸ̇ܒܼ ܕܲܪܓܼܵܐ ܘܲܫܡܵܐ ܪܲܒܵܐ ܕܫܹܡ ܐܝܼܬܼܘܼܬܼܵܐ<EOS>ܠܹܗ ܬܸܬܼܝܼܗܸܒܼ ܪܫܵܢܘܼܬܼܵܐ ܕܟܼܘܼܪܣܵܝ ܕܵܘܝܼܕܼ<EOS>ܘܢܲܡܠܸܟ ܥܲܠ ܟܠ ܕܲܕܼܠܵܐ ܡܲܫܠܸܡ ܬܵܓܹܗ ܠܲܐܚܪܹܝܢ<EOS>ܢܹܐܬܼܘܿܢ ܗܵܫܵܐ ܒܢܲܝ̈ ܚܸܪ̈ܚܹܐ ܠܒ̣ܝܼܫܲܝ̈ ܚܘܼܬܼܪܵܐ<EOS>ܘܲܢܚܵܘܘܿܢ ܠܲܢ ܕܲܠܡ̇ܢ ܦܲܐܝ̈ܢ ܡܸܠܲܝ̈ ܥܝܼܪܵܐ<EOS>ܢܩܘܡ ܐܸܘܛܹܟܹܐ ܦܲܥܵܠܐ ܕܙܹܐܦܵܐ ܥܲܡ ܬܲܠܡܝܼܕܼܵܘ̈ܗܝ<EOS>ܘܲܢܦܲܫܸܩ ܠܲܢ ܕܡܲܢ̣ܘ ܒܛܢܵܐ ܕܲܒܝܼܚܠ ܪܘܼܚܵܐ<EOS>ܢܹܐܬܹܐ ܥܲܡܹܗ ܐܵܦ ܡܸܨܪܵܝܵܐ ܫܠܝܼܚܵܐ ܢܕܝܼܠܵܐ<EOS>ܘܲܢܚܵܘܹܐ ܠܲܢ ܕܡܲܢ̣ܘ ܕܢܸܣܲܒ̣ ܟܘܼܪܣܵܝ ܕܵܘܝܼܕ<EOS>ܢܩܘܼܡܘܼܢ ܥܲܡܗܘܿܢ ܐܵܦ ܡܲܪ̈ܵܚܹܐ ܕܲܒܼܝܵܘ̈ܡܵܬܲܢ<EOS>ܘܲܢܚܵܘܘܿܢ ܠܲܢ ܕܡܲܢ̣ܘܼ ܕܡܲܡܠܸܟ ܥܠ ܒܹܝܬܼ ܝܲܥܩܘܿܒܼ<EOS>ܩܘܼܡ ܡܸܨܪܵܝܵܐ ܒܪܹܫ ܡܲܫܪܝܼܬܼܵܐ ܕܲܒܼܢܲܝ̈ ܓܲܒܵܟ<EOS>ܘܠܲܒܸܒ̣ܘ ܣܕܪܹ̈ܐ ܕܚܲܝ̈ܠܵܘܵܬܼܵܟ ܠܘܼܩܒܲܠ ܩܘܼܫܬܵܐ<EOS>ܠܘܵܬܼܵܟ ܚܵܢܹ̇ܐ ܢܝܼܫܵܐ ܕܡܠܬܿܢ ܝܲܬܿܝܼܪܵܐܝܼܬܼ<EOS>ܕܐܲܢ̄ܬܿ ܒܲܠܒܸܿܠܬܲܝܗܝ ܠܛܲܟܸܣܵܐ ܬܲܩܢܵܐ ܛܵܒ̣ ܡ̣ܢ ܟܠܢܵܫ<EOS>ܡܸܢܵܟ ܢܸܒܲܥܲܬ̤ ܡܠܝܼܢܵܐ ܣܢܝܼܬܼܵܐ ܕܚܵܫܘܿܫܘܼܬܼܵܐ<EOS>ܕܠܲܕܼܠܵܐ ܣܵܟ̣ܵܐ ܚܒܲܫ̣ܬܿ ܣܲܝܼܕܬܲܝܡ ܒܓܼܵܘ ܗܲܕܵܡܹ̈ܐ<EOS>ܐܲܢ̄ܬܿ ܐܲܝܟ ܛܲܪܩܵܐ ܕܗܲܪ̈ܵܛܝܼܩܹܐ ܦܵܢܹ̇ܐ ܠܩܘܼܒܼܬܲܢ<EOS>ܕܡܲܢ̣ܘ ܒܲܛܢܵܐ ܕܐܲܟܼܪܸܙ ܥܝܼܪܵܐ ܒܐܸܕܼܢܲܝ̈ ܡܲܪܝܲܡ<EOS>ܐܸܢܗܘ̤ ܡܸܠܬܼܵܐܬܲܚܬܲܝ ܢܲܦ̣ܫܹܗ ܕܢܸܗܘܹܐ ܒܸܣܪܵܐ<EOS>ܡܵܢܲܐ ܗ̄ܝ̣ ܕܐܲܠܲܨܲܬܼ ܕܪܘܼܚܵܐ ܕܢܹܐܬܹܿܐ ܘܢܸܓܡܘܿܪܒܲܛܢܹܗ<EOS>ܡܸܛܠ ܡܵܢܵܐ ܠܵܘ ܗܘ̤ ܪܲܟܸܿܒܼ ܝܵܬܹܗ ܒܟܲܪܣܵܐ<EOS>ܕܲܢܚܸܬܼ ܪܘܼܚܵܐ ܘܚܲܝܠܹܗ ܕܐܲܒܼܵܐ ܘܟܸܢ ܐܸܬܼܪܲܟܲܒܼ<EOS>ܐܸܡܲܬܼܝ ܫܲܒܼܩܹܗ ܠܫܸܡ ܐܝܼܬܼܘܼܬܼܵܐ ܕܥܲܡ ܝܵܠܘܿܕܗ<EOS>ܕܗܵܫܵܐ ܝܲܗ̣̄ܒܼ ܠܹܗ ܫܡܵܐ ܥܸܠܵܝܵܐ ܕܩܲܕܿܝܼܫܘܼܬܼܵܐ<EOS>ܓܠܝܼ ܘܦܲܫܸܩ ܠܲܢ ܐ̄ܪ̈ܵܙܹܐ ܟܣ̈ܝܵܐ ܕܲܣܬܿܝܪ̈ܵܬܼܵܟ<EOS>ܕܐܲܝܟܲܢ ܨܵܐܪܹܗ ܪܘܼܚܵܐ ܒܟܲܪ ܣܵܐ ܠܡܸܠܬܹܗ ܕܐܲܒܼܵܐ<EOS>ܐܲܝܟܲܢ ܓܲܫܸܡ ܠܲܕܼܠܵܐ ܕܘܼܫܡܵܐ ܪܘܚܵܐ ܠܪܘܼܚܵܐ<EOS>ܘܐܲܝܟܲܢ ܐܸܚܲܕ ܥܘܼܒܵܐ ܙܥܘܿܪܵܐ ܠܲܐܚܝܼܕ ܟܠܵܐ<EOS>ܐܲܝܟܲܢ ܦܲܣܩܗ̇ ܠܐܲܡܝܼܢܘܼܬܹܗ ܕܲܕܼܠܵܐ ܫܘܼܪܵܝ<EOS><EOS>ܘܫܲܪܝܼ ܕܢܸܗܘܹܐ ܗܵܘܝܵܐ ܚܲܕܼܬܵܐ ܕܠܵܐ ܨܒܼܝܵܢܹܗ<EOS>ܕܡܲܢ̣ܘ ܒܸܣܪ̈ܐ ܕܪܲܟܸܿܒܼ ܪܘܼܚܵܐ ܒܓܼܵܘ ܗܲܕܵܡܹ̈ܐ<EOS>ܒܸܣܪܵܐ ܗ̄ܘ̣ ܕܝܼܠܹܗ ܐ؟ ܡ̣ܢ ܦܲܓܼܪܵܐ ܕܡܲܪܝܲܡ ܐܝܼܬܼܵܘܗܝ<EOS>ܒܕܝܼܠܸܗ ܫܲܚܠܸܦ ܢܲܦܫܹܗ ܠܒܸܣܪܵܐ ܐܵܘ ܒܲܕܼܝܵܢܲܢ<EOS>ܓܠܚ ܘܒܲܕܼܩ ܠܲܢ ܕܢܸܕܲܥ ܢܝܼܫܵܟ ܚܵܢܹ̇ܐ ܠܬܼܵܘܫܵܐ<EOS>ܐܸܢ ܕܝܼܠܹܗ ܗܘ̤ ܟܝܵܢܵܐ ܟܝܵܢܵܐ ܕܗܘܵܐ ܒܸܣܪܵܐ ܒܟܲܪܣܵܐ<EOS>ܡܵܕܲܝܢ ܕܲܓܵܠ ܫܘܼܘܕܵܝ ܡܸܠܵܘ̈ܗܝ ܕܲܠܘܵܬܼ ܕܘܵܝܼܕ<EOS>ܘܐܸܢ ܗ̄ܘ̣ ܒܸܣܪܵܐ ܕܪܲܟܸܿܒܼ ܒܚܲܝܠܵܐ ܕܝܼܠܹܗ<EOS>ܡܵܕܹܝܢ ܕܝܼܠܹܗ ܩܵܘܝܼ ܒܕܼܝܼܠܹܗ ܕܠܵܐ ܫܘܼܚܠܵܦܵܐ<EOS>ܘܐܸܢ ܕܹܝܢ ܫܲܚܠܸܦ ܝܵܬܹܗ ܒܕܼܝܼܠܹܗ ܐܵܘ ܒܲܐܚܪܹܢܵܐ<EOS>ܡܵܕܹܝܢ ܒܲܫܡܵܐ ܩܢܹܐ ܐܝܼܬܼܘܼܬܼܵܐ ܘܠܵܘܒܲܥܒܼ̈ܕܹܐ<EOS>ܠܲܝܬܿ ܠܐܝܼܬܼܘܼܬܼܵܐ ܕܦܵܣܸ̇ܩ ܙܲܒ̣ܢܵܐ ܠܲܐܡܝܼܢܘܼܬܹܗ<EOS>ܘܐܸܢ ܡܸܬܼܦܲܣܩܵܐ ܠܵܘ ܐܝܼܬܼܘܼܬܼܵܐ ܗ̄ܝ̣ ܐܸܠܵܐ ܕܙܲܒ̣ܢܵܐ ܗ̄ܝ̣<EOS>ܠܲܢ ܠܵܐ ܢܸܗܘܹܐ ܕܗܵܕܹܐ ܢܹܐ ܡܲܪ ܐܲܝܟ ܛܵܠܘܡܹ̈ܐ<EOS>ܐܸܠܵܐ ܕܢܵܘܕܹܿܐ ܕܟܼܠ ܐܝܼܬܼܘܼܬܼܵܐ ܗ̄ܝ̣ ܕܠܵܐ ܫܘܼܠܵܡܵܐ ܗ̄ܝ̣<EOS>ܠܵܐ ܓܝܪ ܪܵܘܡܵܐ ܐܵܦܠܵܐ ܥܘܼܡܩܵܐ ܘܠܵܐ ܟܠ ܕܲܒܼܗܘܿܢ<EOS>ܡܨܝܢ ܕܲܢܙܝܥܘܼܢ ܒܸܢܝܵܢ ܡܸܠܬܼܵܐ ܕܬܼܵܘܝܼܬܼ ܢܲܦܫܲܢ<EOS>ܠܵܐ ܢܗܘܹܐ ܠܲܢ ܣܲܒܼܪܵܐ ܐ̄ܚܪܹܢܵܐ ܕܢܸܫܬܲ ܒܼܗܼܵܪܒܹܗ<EOS>ܐܸܠܵܐ ܒܗܵܕܹܐ ܕܠܵܐ ܐܸܬܼܒܲܨܲܪ ܡܸܠܬܐ ܒܲܦܓܼܪܲܢ<EOS>ܡ̈ܠܝܼܠܹܐ ܘܚܲܪ̈ܫܹܐ ܢܩܥܘܿܢ ܥܲܡ̇ܢ ܒܩܵܠܵܐ ܘܫܸܬܼܩܵܐ<EOS>ܕܡܸܠܬܹܗ ܕܐܲܒܼܵܐ ܕܠܵܐ ܫܘܼܚܠܵܦܵܐ ܩܵܘܝ ܒܕܼ ܝܠܹܗ<EOS>ܠܵܐ ܗ̄ܘ̣ܵܐ ܟܝܵܢܹܗ ܫܲܚܠܸܦ ܘܲܗܘ̤ܵܐ ܒܸܣܪܵܐ ܫܝܼܛܵܐ<EOS>ܐܸܠܵܐ ܒܸܣܪܵܐ ܫܩ݂ܲܠ ܡ̣ܢ ܕܝܼܠܲܢ ܘܝܲܩܪܹܗ ܒܕܼܝܠܹܗ<EOS>ܕܝܠܹܗ ܩܵܘܝܼ ܟܝܵܢܹܗ ܒܫܘܼܒܼܚܹܗ ܕܠܵܐ ܫܘܼܓ̣ܢܵܝܵܐ<EOS>ܘܕܼܝܼܠܲܢ ܕܼܫܩ݂ܲܠ ܥܲܒܼܕܹܗ ܥܲܡܹܗ ܚܲܕܼ ܒܐܝܼܩܪܵܐ<EOS>ܠܵܘ ܠܲܗܘܵܝܵܐ ܕܒܸܣܪܵܐ ܐܸܬ̣ܵܐ ܟܸܣܹܐ ܡ̣ܢ ܟܠܵܐ<EOS>ܒܣܪܐ ܪܲܟܲܒܼ ܕܲܢܒܲܕ݂ܩ ܒܹܗ ܥܲܠ ܟܲܣܝܘܼܬܹܗ<EOS>ܩܚܸ̇ܠܐ ܕܪܘܼܚܵܐ ܪܲܟܸܿܒܼ ܐ̄ܢܵܫ̈ܐ ܡ̣ܢ ܒܲܪܬܼ ܐ̄ܢܵܫ̈ܐ<EOS>ܕܲܒܼܓܲܝܘܼܬܹܗ ܢܸܚܙܘܿܢ ܐ̄ܢܵܫ̈ܐ ܠܲܟܼܣܹܐ ܡ̣ܢ ܟܠ<EOS>ܕܠܵܐ ܣܲܡܡܵܢܹ̈ܐ ܕܲܙܘܲܥ̣ ܐ̄ܢܵܫܵܐ ܨܲܪܹܗ ܒܟܲܪܣܵܐ<EOS>ܕܢܵܘܪܸܒܼ ܒܲܛܢܗ ܠܥܸܠ ܡ̣ܢ ܛܲܟܼܣܵܐ ܕܲܟܼܢܵܘ̈ܬܹܗ<EOS>ܒܪܘܼܚܵܐ ܓܲܒܼܠܹܗ ܘܲܡ̣ܠܵܝܗܝ ܪܘܼܚܵܐ ܕܚܹܝܠ ܨܒܼܝܵܢܹܗ<EOS>ܕܡ̣ܢ ܡܲܠܝܘܼܬܹܗ ܢܸܬܸܿܠ ܚܲܝܹ̈ܐ ܘܢܲܚܸܐ ܠܕܠܵܐ<EOS>ܓܡܝܼܪܵܐ ܥܲܒܼܕܹܗ ܘܲܡܒܲܠܡܵܢܵܐ ܒܦܲܓܼܪܵܐ ܘܢܲܦ̣ܫܵܐ<EOS>ܕܲܢܚܪ ܒܹܗ ܦܲܓܼܪܵܐ ܘܢܲܦ̣ܫܵܐ ܡ̣ܢ ܥܲܒܼܕܘܼܬܼܵܐ<EOS>ܐܲܝܟ ܪܹܫܝܼܬܼܵܐ ܓܒܼܝܵܗܝ ܡ̣ܢ ܟܠܵܐ ܡܲܬܼܩܸܢ ܟܠ<EOS>ܕܢܸܬܸܿܠ ܒܐܝܼܕܹܗ ܚܲܝܹ̈ܐ ܠܕܠܵܐ ܕܠܵܐ ܫܘܼܠܵܡܵܐ<EOS>ܚܕܝܼܘ ܪ̈ܘܼܚܵܢܹܐ ܒܩ̈ܠܵܐ ܚܲܕܬܵܐ ܕܣܘܼܒܵܪ ܒܲܛܢܹܗ<EOS>ܘܫܲܪܝܼܘ ܚܵܢܹ̇ܝܢ ܠܢܝܼܫܵܐ ܕܫܲܝܢܵܐ ܕܲܠܘܵܬܼ ܐ̄ܢܵܫ̈ܐ<EOS>ܣܒܲܪܬܼܵܐ ܚܟܲܬܵܐ ܙܪܲܥ ܓܲܒܼܪܝܹܠ ܒܐܸܕܼܢܲܝ̈ ܡܲܪܝܼܡ<EOS>ܒܲܛܢܵܐ ܚܲܕܼܬܐ ܕܠܵܐ ܒܲܟܼܝܵܢܵܐ ܕܲܙܪܲܥ̣ ܐ̄ܢܫ̈ܐ<EOS>ܒܬܼܘܼܠܬܼܵܐ ܕܕܝܼܬܼܵܐ ܛܲܥܬܲܬ̤ ܦܹܐܪܵܐ ܕܙܲܪܥܹܗ ܩܵܠܵܐ<EOS>ܘܗܲܠܸܠ ܪܘܼܚܵܐ ܒܟܸܢܵܪ ܢܲܦ̣ܫܹܗ ܩܵܠ ܬܸܫܒܘܿܚܬܐ<EOS>ܩܵܠ ܬܵܘܕܝܼܬܼܵܐ ܦܸܪܥܲܬ̤ ܐܲܓܼܪܵܐ ܕܒܲܛܢܵܐ ܚܲܕܼܬܵܐ<EOS>ܒܪܝܼܟ ܟܲܓܼܒܼܵܐ ܠܹܗ ܥܘܼܡܪܵܐ ܠܚܘܼ ܒܹܗ ܒܓܼܵܘ ܗܲܕܵܡܲܝ̈<EOS>ܫܵܘܹ̇ܐ ܠܫܘܼܒܼܚܵܐ ܡ̣ܢ ܟܠܦܘܼܡܝܼ̈ܢ ܡܲܬܼܩܸܢ ܟܠܵܐ<EOS>ܕܲܒܼܡܲܟܿܝܼܕܘܼܬܼܝ ܨܒܼܵܐ ܕܲܢܪ ܡܪܸܡ ܠܥܲܦܪܹܗ ܕܐܵܕܼܵܡ<EOS>ܒܝܲܪܚܵܐ ܩܲܕܼܡܵܐ ܙܪܲܥ̣ ܓܲܒܼܪܝܼܠ ܒܲܛܢܵܐ ܒܐܕܼܢ̈ܝܗ̇<EOS>ܘܫܘܚܲܬ̤ ܫܸܒܠܵܐ ܕܠܲܚܸܡ ܚܲܝܹ̈ܐ ܫܝܼܥܵܝܵܐ<EOS>ܐܲܛܥܸܡ ܚܝܠ ܚܲܝܘܼܬܼܵܐ ܒܣܲܬܿܐ ܕܦܲܓܼܪܵܗ̇<EOS>ܘܛܥܢܲܬ̤ ܣܓܼܘܼܠܵܐ ܡܲܦܲܨܚ ܟܠܵܐ ܒܟܲܢܘܿܢ ܝܼܪܚܵܐ<EOS><EOS>ܒܙܲܒܼܢܵܐ ܕܒܸܛܢܲܬ̤ ܐܲܪܥܵܐ ܒܪܵܫܝܼܬܼ ܠܐܵܓܼܵܡ ܒܘܼܟܼܪܵܐ<EOS>ܒܹܗ ܐܸܬܼܪܲܟܲܒ ܐܵܕܼܵܡ ܕܲܬܸܪܹܝܬ ܒܐܲܪܥܵܐ ܕܦܲܕܼܪܵܗ̇<EOS>ܚܲܕ ܪܘܼܚܵܢܵܐ ܗܘ̤ܵܐ ܐܝܼܙܲܓܲܕܵܐ ܒܣܘܼܒܵܪ ܒܲܛܢܹܗ<EOS>ܘܲܒܼܝܘܿܡ ܝܠܲܕܹܗ ܢܚܸܬܼܘ ܣܲܓܝܼ̈ܐܹܐ ܘܝܲܒܸܿܒ̣ܘ ܫܘܼܒܼܚܵܐ<EOS>ܝܲܗ̣̄ܒܼ ܠܵܗ̇ ܐܬ̤ܐ ܥܝܼܪܵܐ ܠܡܲܪܝܲܡ ܠܫܘܼܪܵܪܒܲܛܢܵܗ̇<EOS>ܦܹܐܪܵܐ ܕܗܲܒܸܿܒܼ ܒܦܲܓܼܪܹ̈ܐ ܥܲܡܪܹ̈ܐ ܕܲܣܹܐܒ̣ܘ ܘܲܒ̣ܠܝܼܘ<EOS>ܗܵܐ ܠܲܡ ܒܸܛܢܲܬ̤ ܐܵܦ ܐܹܝܫܒܲܥ ܕܠܵܐ ܣܘܼܟܵܝܵܐ<EOS>ܘܗܵܢܵܐ ܝܲܪܚܵܐ ܕܸܫܬܿܐ ܐܝܼܬܼܵܘܗܝ ܠܡܸܢܝܵܢ ܒܲܛܢܵܗ̇<EOS>ܒܛܝܼܢ ܐܝܼܙܓܲܕܵܐ ܕܲܩܕܼܵܡ ܡܲܠܟܿܐ ܕܠܵܐ ܣܘܼܟܵܝܵܐ<EOS>ܘܲܒܛܝܼܢ ܡܲܠܟܿܐ ܠܒܲܪ ܡ̣ܢ ܛܲܟܼܣܵܐ ܕܠܵܐ ܙܘܼܘܵܓܼܵܐ<EOS>ܛܥܢܲܬ̤ ܡܲܪܝܲܡ ܥܘܼܬܼܪܵܐ ܪܲܒܿܐ ܒܓܼܵܘ ܗܲܕܵܡܹ̈ܝܗ̇<EOS>ܘܚܸܙܩܲܬ̤ ܕܬܹܐܠܲܦ ܡܸܢܲܝ̈ ܥܝܼܪܵܐ ܒܝܲܕ ܢܸܣܝܵܢܵܐ<EOS>ܥܸܠܲܬ̤ ܐܸܠܦܐ ܛܥܝܼܢܲܬ̤ ܥܘܼܬܼܪܵܐ ܠܒܹܝܬܼ ܡܸܣܟܹܿܢܹ̈ܐ<EOS>ܘܥܲܬܲܪ ܡ̣ܢ ܫܸܠܝ ܥܘܼܒܵܐ ܥܲܩܪܵܐ ܒܩܵܠ ܦܸܬܼܓܵܡܹ̈ܝܗ̇<EOS>ܫܵܠܡܵܐ ܝܸܗܒܲܬ̤ ܒܝܲܪܬܼ ܡܲܠܟܿܐ ܠܐܸܡܹܗ ܕܥܲܒܼܕܵܐ<EOS>ܘܫܲܪܝܼ ܕܵܐܸ̇ܨ ܥܘ̤ܠܵܐ ܒܟܲܪܣܵܐ ܠܘܼܩܒܲܠ ܡܵܪܹܗ<EOS>ܐܘܿ ܒܲܛܢ̈ܬܼܵܐ ܕܡ̣ܢ ܒܲܛܢܲܝ̈ܗܹܝܢ ܩܢܲܝ̈ ܒܘܼܝܵܢܵܐ<EOS>ܐܘܿ ܐܸܡܗ̈ܬܼܵܐ ܕܡ̣ܢ ܥܘ̤ܠܲܝܗܹ̈ܝܢ ܡܸܬܼܚܲܟܿܡ̈ܢ ܗ̄ܘ̣̈ܝ<EOS>ܛܥܝܼܢܵܐ ܥܩܲܪܬܼܵܐ ܩܵܠܵܐ ܕܲܟܼܒܼܝܼܒ̣ ܕܡܲܟܼܪܸܙ ܣܲܒܼܪܵܐ<EOS>ܛܥܝܼܢܵܐ ܒܬܼܘܼܠܬܵܐ ܫܘܼܡܠܵܝ ܐ̄ܪܵܙܵܐ ܘܣܘܼܢܵܝ ܥܲܡܡܹ̈ܐ<EOS>ܫ̣ܡܲܥ ܟܵܪܘܿܙܵܐ ܩܵܠܵܐ ܕܐܸܡܹܗ ܕܲܡܠܸܟ ܡܲܠܟܹ̈ܐ<EOS>ܘܲܚܕܿܝܼ ܠܩܘܼܒܼܠܵܗ̇ ܘܚܲܕܿܝ ܠܐܸܡܹܗ ܒܪܘܼܚ ܓܸܠܝܵܐ<EOS>ܥܩܲܪܬܼܵܐ ܣܸܘܚܲܬ̤ ܠܘܼܩܒܲܠ ܒܲܛܢܵܐ ܕܲܒܼܬܼܘܼܠܘܼܬܼܵܐ<EOS>ܘܲܥܢܵܬ̤ ܘܐܸܡܪܲܬ̤ ܕܲܒܼܪܝܼܟ ܝܼܠܲܕܼܚ̣ ܡ̣ܢ ܟܠ ܝܲܠܕܝܼ̈ܢ<EOS>ܡܲܢ̣ܘܼ ܝܲܗܒܼܠܵܗ̇ ܠܲܡܓܲܙܵܝܬܿܐ ܕܬܸܥܘܿܠ ܨܐܕܹܝܗ̇<EOS>ܐܲܢ̄ܬܿܬܼܵܐ ܪܸܫܘܲܬ̤ ܕܬܸܗܘܹܐ ܐܸܡܵܐ ܠܡܵܪܵܐ ܕܕܠܵܐ<EOS>ܫܸܡܲܥܲܬ̤ ܡܲܪܝܼܡ ܕܫܲܪ ܦܸܬܼܓܼܵܡܵܘ̈ܗܝ ܕܪܘܼܚܢܵܝܵܐ<EOS>ܘܲܩܢܵܬ̤ ܣܲܒܼܪܵܐ ܕܠܵܐ ܦܘܼܠܵܓܵܐ ܒܓܼܵܘ ܪܸܥܝܵܢܵܗ̇<EOS>ܠܒܿܝܼܬܿܐ ܗܸܦܟܲܬ̤ ܥܲܡ ܡܵܘܗܲܒܼܬܼܵܐ ܕܛܥܝܼܢܵܐ ܗ̄ܘ̣ܵܬܼ<EOS>ܘܲܡܣܪܿܝܵܐ ܗ̄ܘ̣ܵܬܼ ܕܐܸܡܲܬܼܝ ܬܸܚܙܹܐ ܣܲܒܼܪܵܐ ܒܓܸܠܝܵܐ<EOS>ܝܲܪ̈ܝܹܐ ܬܸܫܥܵܐ ܒܐܸܠܦܵܐ ܕܦܲܓܼܵܪܵܗ̇ ܣܸܬܼܪܲܬ̤ ܥܘܼܬܼܪܵܗ<EOS>ܥܕܲܡܵܐ ܕܢܵܚܲܬ̤ ܒܲܠܡܹܐܝܢ ܝܲܠܕܵ ܐܒܛܲܟܼܣܵܐ ܕܥܘ̤̈ܠܹܐ<EOS>ܪܕܲܬ̤ ܒܹܝܬܼ ܓܲܠܠܹ̈ܐ ܕܡܹܐܟܠܲܩܲܪܨܵܐ ܕܡ̣ܢ ܡܲܪ̈ܚܹܐ<EOS>ܥܕܲܡܵܐ ܕܢܵܚܲܬ̤ ܒܓܼܵܘ ܒܹܝܬܼ ܠܚܸܡ ܐܲܝܟ ܣܘܼܟܵܝܵܐ<EOS>ܢܦܲܩ̣ ܦܘܼܩܕܵܢܵܐ ܡ̣ܢ ܐܵܓܼܘܿܣܛܘܿܣ ܡܲܠܟܵܐ ܕܥܲܡܡܹ̈ܐ<EOS>ܕܕܠܢܵܫ ܢܲܟܼܬܸܿܒܼ ܢܲܦ̣ܫܹܗ ܒܐܲܬܼܪܹܗ ܒܲܟܼܣܸܦ ܪܹܫܵܐ<EOS>ܚܙ݂ܲܩ ܐܵܦ ܝܵܘܣܸܦ ܠܲܐܬܼܪܵܐ ܕܲܝܗܘܼܕ ܠܩܘܼܪܝܲܬܼ ܕܵܘܝܼܕ<EOS>ܘܲܕܼܒܲܪ ܥܲܡܹܗ ܡܟܼܝܼܪܲܬܼ ܢܲܦ̣ܫܹܗ ܐܲܝܟ ܦܘܼܩܕܵܢܵܐ<EOS>ܦܘܼܩܕܵܢ ܡܲܠܟܿܐ ܐܲܪܥܵܢܵܝܵܐ ܟܲܢܸܫ ܐ̄ܢܫ̈ܐ<EOS>ܕܢܼ<EOS>ܬܘܿܒܼ ܐܸܢܘܿܢ ܬܚܹܝܬܼ ܫܘܼܠܛܵܢܵܐ ܕܪܹܫܵܢܘܼܬܹܗ<EOS>ܗܘ̤ܵܐ ܦܘܼܩܕܵܢܵܐ ܕܲܟܼܣܸܦ ܪܹܫܵܐ ܠܥܸܠܲܬܼ ܚܲܝܹ̈ܐ<EOS>ܘܐܲܟܼܬܸܒܼ ܐܸܢܘܿܢ ܠܲܒܼܢܲܝ̈ܢܵܫܵܐ ܫܛܵܪ ܚܹܐܪܘܼܬܼܵܐ<EOS>ܒܥܸܠܲܬܼ ܡܲܠܟܿܐ ܫܡ݂ܲܥ ܥܲܠ ܡܲܠܟܿܐ ܕܲܕܼܢܲܚ̣ ܒܲܝܗܘܼܕܼ<EOS>ܘܫܲܪܝܼܘ ܐ̄ܢܵܫ̈ܐ ܠܡܸܟܼܬܼܒܼ ܒܲܫܡܹܗ ܫܛܵܪ ܚܲܝ̈ܗܘܿܢ<EOS>ܪܸܡܙܵܐ ܢܲܓܼܕܹܗ ܠܡܲܠܟܵܐ ܕܐܲܪܥܵܐ ܠܘܵܬܼܦܘܼܩܕܵܢܵܐ<EOS>ܕܒܼܐܝܕܹܗ ܢܸܓܼܠܹܐ ܪܹܫܵܢܘܼܬܼܵܐ ܕܡܲܠܟܿܘܼܬܼܪܵܘܡܵܐ<EOS>ܒܩܘܼܪܝܲܬܼ ܕܵܘܝܼܕܼ ܫܠܸܡܘ ܡܘܼܠܟܵܢܹ̈ܐ ܕܲܠܘܵܬܼ ܕܵܘܝܼܕܼ<EOS>ܘܢܚ̣ ܐܵܦ ܪܲܗܛܵܐ ܕܲܢܒܼܝܼܘܼܬܼܵܐ ܒܓܼܵܘ ܒܹܝܬܼ ܠܚܸܡ<EOS>ܥܨܵܐܘܼܗ̇ ܚܸܒܼܠܹ̈ܐ ܠܹܐܠܵܦܐ ܛܥܲܝܼܢܲܬ̤ ܥܘܼܬܼܪܵܐ ܕܟܼܠܵܐ<EOS><EOS>ܘܦܸܬܚܲܬ̤ ܓܲܙܵܐ ܩܕܼܵܡ ܪ̈ܘܼܚܵܢܹܐ ܘܦܲܓܼܪ̈ܵܢܵܝܹܐ<EOS>ܪܸܡܙܵܐ ܟܲܣܝܵܐ ܟܲܢܸܫ ܐܸܢܘܿܢ ܠܲܫܡܲܝܵܢܹ̈ܐ<EOS>ܘܢܚܸܬܼܘ ܘܐܲܟܼܪܸܙܘ ܣܲܒܼܪܵܐ ܛܵܒܼܵܐ ܠܲܕܼܠܵܐ ܣܲܒܼܪܵܐ<EOS>ܗܘ̤ܵܘ ܩܵܠܲܝ̈ܗܘܿܢ ܐܲܝܟ ܫܝܼܦܘܼܪܹ̈ܐ ܘܐܲܟܼܪܸܙܘ ܒܸܐܪܥܵܐ<EOS>ܕܩܘܼܡܘ ܛܲܒܝܼ̈ܥܹܐ ܘܢܲܦܸܨܘ ܝܘܼܩܪܵܐ ܕܫܸܢܲܬ̤ ܥܵܘܠܵܐ<EOS>ܣܒܲܪܬܵܐ ܥܠܲܝܟܘܿܢ ܩܵܢܘ ܪ̈ܘܼܚܵܢܹܐ ܠܦܲܓܼܪ̈ܵܢܵܝܹܐ<EOS>ܬܵܘ ܣܲܒ̣ܘ ܡܲܓܢ ܫܛܵܪ ܚܵܘܒܲܝ̈ܗܘܿܢ ܒܡܲܠܟܵܐ ܕܲܕܢܲܚ<EOS>ܠܪ̈ܥܵܘܵܬܼܵܐ ܓܠܵܐܘܗܝ ܠܐ̄ܪܵܙܵܐ ܕܪܵܥܹܐ ܠܟܼܠܵܐ<EOS>ܘܐܲܠܸܦ ܐܸܢܘܿܢ ܫܪܵܪܵܐ ܓܲܠܝܵܐ ܒܥܘܼܠܵܐ ܘܐܸܡܹܗ<EOS>ܫܡܲܥ̣ܘ ܦܲܓܼܪ̈ܵܢܹܐ ܡ̣ܢ ܪ̈ܘܼܚܵܢܹܐ ܡܘܼܠܟܵܢ ܚܲܝܹ̈ܐ<EOS>ܘܟܲܢܸܫ ܐܸܢܘܿܢ ܩܵܠ ܡܘܼܠܟܵܢܵܐ ܠܘܵܬܼ ܣܘܼܥܪܵܢܵܐ<EOS>ܨܝܕ ܒܲܝܬܵܝܹ̈ܐ ܫܠܲܚܘ ܪ̈ܘܼܚܵܫܹܐ ܩܐܲܥܝܼܪܘ ܐܸܢܘܿܢ<EOS>ܘܨܝܕ ܒܼܪ̈ܵܝܹܐ ܫܲܕܲܪ ܪܸܡܙܹܗ ܘܟܲܢܸܫ ܐܸܢܘܿܢ<EOS>ܠܲܒܼܢܲܝ̈ ܒܲܝܬܵܐ ܫܲܪܲܪ ܐܵܢܘܿܢ ܒܝܲܕ ܡܘܼܠܟܵܢܵܐ<EOS>ܘܲܠܪ̈ܚܝܼܩܹܐ ܠܲܒܸܒܼ ܐܸܢܘܿܢ ܒܟܼܵܘܟܲܒܼ ܢܘܼܗܪܵܐ<EOS>ܥܲܡ ܓܵܘܵܝܹ̈ܐ ܡܲܠܸܠ ܥܲܡܗܘܿܢ ܒܝܲܕ ܡܲܠܵܠܹ̈ܐ<EOS>ܘܲܠܒܪ̈ܵܝܹܐ ܐܲܫܡܲܥ ܐܸܢܘܿܢ ܒܝܲܕ ܫܲܬܝܼ̈ܩܹܐ<EOS>ܟܘܟܒܵܐ ܫܲܕܲܪ ܐܲܝܟ ܐܝܼܙܓܲܕܐ ܒܵܬܲܪ ܥܲܡܡܹ̈ܐ<EOS>ܕܢܹܐܬܘܢ ܢܸܚܙܘܿܢ ܦܘܼܪܩܵܢ ܚܲܝܹ̈ܐ ܕܲܒܼܓܵܘ ܥܲܡܡܹ̈ܐ<EOS>ܐ̄ܪܵܙܵܢܵܐܝܼܬܼ ܡܲܠܸܠ ܥܲܡܗܘܿܢ ܒܙܵܘܥܲܝ̈ ܢܲܦܫܵܐ<EOS>ܘܒܼܵܐܬ̤ܵܐ ܕܢܘܗܪܵܐ ܚܵܘܝܼ ܐܸܢܘܿܢ ܐܘܼܪܚܵܐ ܕܚܲܝܹ̈ܐ<EOS>ܒܗ̇ܘ ܡܵܐ ܕܲܛܥܵܘ ܚܲܟܸܿܡ ܐܸܢܘܿܢ ܠܡܹܐܠܲܦ ܩܘܼܫܬܐ<EOS>ܡܸܣܬܲܓܲܕܵܢܹ̈ܐ ܥܒܼܵܕ ܗܲܕܝܵܐܐ ܩܕܼܵܡ ܣܵܓܘܿܕܹ̈ܐ<EOS>ܒܟܲܠܕܵܝܘܼܬܼܵܐ ܛܥ̣ܵܘ ܛܵܥܲܝܵ̈ܐ ܘܐܲܥܸܠܘ ܚܸܠܩܸ̈ܐ<EOS>ܘܲܠܢܲܗܝܼܪܹ̈ܐ ܥܒܵܕ ܡܵܪ݁ܲܝܐ ܕܡܵܘܬܵܐ ܘܚܲܝܹ̈ܐ<EOS>ܠܟܼܵܘܟܒܼܵܐ ܝܲܗܒܘܼܗ̇ ܠܪܹܫܵܢܘܼܬܼܵܐ ܘܲܠܫܘܼܥܒܵܕܵܐ<EOS>ܘܫܲܥܒܸܕ ܐܸܢܘܿܢ ܬܚܹܝܬܼ ܡܵܪܘܼܬܹܗ ܒܗ̇ܘ ܡܵܐ ܕܲܣܥܲܪܘ<EOS>ܚܙܵܬܼܵܐ ܕܢܘܼܗܪܵܐ ܚܵܘܝܼ ܐܸܢܘܿܬ ܠܲܒܼܢܲܝ ܛܘܼܥܝܲܝ<EOS>ܕܡܲܪ̈ܗܸܛ ܗ̄ܘ̣ܵܐ ܠܵܗ̇ ܚܲܕ ܡ̣ܢ ܥܝܼܪܹ̈ܐ ܩܕܼܵܡ ܥܲܝܢܲܝ̈ܗܘܿܢ<EOS>ܠܵܐ ܗ̄ܘ̣ܵܐ ܟܝܵܢܵܐ ܬܠܹܐ ܒܲܪܩܝܼܥܵܐ ܢܚܸܬܼ ܨܐܕܲܝܗܘܿܢ<EOS>ܐܸܠܵܐ ܪܸܡܙܵܐ ܕܡܸܬܚܵܘܹܐ ܗ̄ܘ̣ܵܐ ܒܟܘܟܵܒܼ ܢܘܼܗܪܵܐ<EOS>ܚܲܕ ܪܘܼܚܵܢܵܐ ܛܥܝܼܢ ܗ̄ܘ̣ܵܐ ܐܬ̤ܐ ܕܝܲܗ̣ܒ ܠܹܗ ܪܸܡܙܵܐ<EOS>ܘܡܲܨܡܲܚ ܗ̄ܘ̣ܵܐ ܠܵܗ̇ ܐܲܝܟ ܢܲܗܝܼܪܵܐ ܠܲܒܼܢܲܝ̈ ܚܸܫܟܵܐ<EOS>ܘܕܲܫܲܪܝܼܪܵܐ ܕܠܵܘ ܒܲܟܼܝܵܢܵܐ ܗ̄ܘ̤ܿܐ ܣܘܼܥܪܵܢܵܐ<EOS>ܣܵܗܸܕ ܪܲܗ̇ܛܹܗ ܕܲܡܫܲܓܼܢܝܼ ܗ̄ܘ̣ܵܐ ܡ̣ܢ ܢܲܗܝܼܪܹ̈ܐ<EOS>ܗܘ̤ ܒܲܠܚܘܿܕܼܵܘܗܝ ܫܲܚܸܠܸܦ ܛܲܟܼܣܵܐ ܕܪܲܩܛܵܐ ܕܐܘܼܪܚܹܗ<EOS>ܘܬܲܚܬܝܼ ܪܵܘܡܵܗ ܠܘܵܬܼ ܐܲܪ̈ܥܵܢܹܐ ܕܢܸܬܼܒܲܩܘܿܢ ܒܹܗ<EOS>ܩܕܼܵܡ ܥܲܢܝܢܲܝ̈ܗܘܿܢ ܐܲܡܝܼܢܵܐܝܼܬܼ ܚܙܵܬܹܗ ܘܪܲܗܛܹܗ<EOS>ܥܕܲܡܵܐ ܕܥܵܠ̣ܘ ܗ̄ܘ̣ܵܘ ܠܐܲܪܥܵܐ ܕܲܝܗܘܼܕ ܘܟܲܣܝܼ ܢܘܼܗܪܹܗ<EOS>ܒܹܝܬܼ ܢܘܼܟܼܪ̈ܵܝܹܐ ܚܵܘܝܼ ܢܘܼܗܪܹܗ ܘܪܲܗܛܵܐ ܕܐܘܼܪܚܹܗ<EOS>ܘܨܝܕ ܒܲܝܬܵܝܹ̈ܐ ܩܦܵܣ ܙܲܠܝܼܩܵܘ̈ܗܝ ܘܟܲܣܝܼ ܢܘܼܗܪܹܗ<EOS>ܠܵܘ ܕܝܼܠܹܗ ܗ̄ܘ̣ܵܬ ܕܢܸܗܲܛ ܘܲܢܦܘܿܫ ܡ̣ܢ ܡܲܪܕܝܼܬܹܗ<EOS>ܪܸܡܙܵܐ ܛܲܫܝܹܗ ܡ̣ܢ ܥܲܝܢܲܝ̈ܗܘܿܢ ܒܲܡܠܹܐ ܙܒܼܢܵܐ<EOS>ܠܥܲܡܵܐ ܓܙܝܼܪܵܐ ܨܒܼܵܐ ܕܲܢܟܲܚܸܕ ܒܥܡܡܸ̈ܐ ܥܘܼܪ݁ܠܹܐ<EOS>ܕܟܲܕ ܢܘܼܟܼܪ̈ܵܚܢ ܒܵܥܹܝܢ ܡܲܠܟܵܐ ܐܲܝܟ ܒܲܝܵܬܝܹ̈ܐ<EOS>ܥܘܼܪ̈ܠܹܐ ܕܒܸܣܪܵܐ ܫܲܐܸܠܘ ܠܥܘܼܪ̈ܠܹܐ ܕܲܒܼܪܥܵܝܵܢܵܐ<EOS>ܕܐܲܝܪܵܘ ܡܲܠܟܵܐ ܕܝܼܠܸܕ ܒܲܝܗܘܼܕ ܐܲܝܟ ܣܘܼܟܵܝܵܐ<EOS>ܟܵܘܟܵܒܼ ܢܘܼܗܪܵܐ ܓܠܵܐ ܘܒܲܕܸܩ ܠܲܢ ܥܲܠ ܡܵܘܠܵܕܹܗ<EOS><EOS>ܘܢܲܓܼܕܲܢ ܨܹܐܕܵܘܗܝ ܕܲܢܦܲܢܹܐ ܠܹܗ ܣܸܓܼܕܲܬ̤ ܚܘܼܒܵܐ<EOS>ܚܙ̣ܵܘ ܒܲܝܬܵܝܹ̈ܐ ܠܲܒܼܢܲܝ̈ ܛܘܼܥܝܲܝ ܕܒܵܥܹܝܢ ܩܘܼܫܬܼܵܐ<EOS>ܘܟܲܕ ܠܵܐ ܨܵܒܹܝܢ ܬܢܵܘ ܒܘܼܕܵܩܵܐ ܕܲܢܒܝܼܘܼܬܵܐ<EOS>ܒܗܵܕܹܐ ܬܸܢܘܲܝ ܥܒܲܦ̣ ܓܸܠܝܵܢܵܐ ܠܘܵܬܼ ܪ̈ܲܚܝܼܩܹܐ<EOS>ܕܢܹܐܬܘܢ ܢܸܗܘܘܸܐ ܣܵܗ̈ܕܹܐ ܒܚܝܼܪܹ̈ܐ ܠܘܵܬ ܛܵܠܘܿܡܹ̈ܐ<EOS>ܩܥ̣ܵܘ ܒܲܪ̈ܵܝܹܐ ܠܘܵܬܼ ܒܲܝܵܬܝܹ̈ܐ ܘܐܲܥܝܼܪܘ ܐܸܢܘܿܢ<EOS>ܘܢܵܕܘ ܛܲܒܼܝ̈ܥܹܐ ܒܩܵܠ ܥܘܼܗܕܵܢܐ ܕܣܸܦܪ̈ܲܝ ܪܘܼܚܵܐ<EOS>ܫܡ݂ܲܥ ܐܵܦ ܡܲܠܟܵܐ ܛܸܒܵܐ ܕܲܡܲܠܟܵܐ ܙܵܥ ܘܐܸܬܼܒܲܠܗܝܼ<EOS>ܕܕܲܠܡܵܐ ܫܸܠܡܲܬ̤ ܦܪܵܬܘܿܙܡܝܼܬܼܵܐ ܕܲܢܒܝܼܘܬܵܐ<EOS>ܛܸܒܵܐ ܕܡܲܠܟܵܐ ܢܦܲܠ ܗ̄ܘ̣ܵܐ ܒܐܸܕܢܵܘ̈ܗܝ ܕܐܕܼܡܵܝܐ<EOS>ܘܲܪܢܵܐ ܕܟܼܒܲܪ ܫܠܸܡ ܦܘܼܣܩܵܢܵܐ ܕܡܸܠܲܝ̈ ܝܥܩܘܿܒܼ<EOS>ܫܡ݂ܲܥ ܓܝܼܘܿܪܵܐ ܕܡܲܠܟܵܐ ܩܵܐܹܡ̇ ܡ̣ܢ ܒܹܝܬܼ ܡܝܼ̈ܬܹܐ<EOS>ܘܐܲܚܕܹܗ ܓܘܼܢܚܵܐ ܕܢܩܸܦ ܡܸ̈ܠܹܐ ܠܘܵܬܼ ܣܘܼܥܪ̈ܵܢܹܐ<EOS>ܬܲܥܠܵܐ ܢܟܝܼܠܵܐ ܚ̣ܙܵܐ ܕܘܪ̈ܟܵܬܼܵܐ ܕܓܼܘܼܪܝܵܐ ܕܐܲܪܝܵܐ<EOS>ܘܫܲܪܝܼ ܚܸܠܵܕ ܒܢܸܩ̈ܢܹܐ ܕܢܸܟܼܠܵܐ ܠܡܸܣܬܲܬܵܪܘܼ<EOS>ܩܪܵܐ ܠܲܡܓܼܘܼܫܹ̈ܐ ܘܫܲܐܸܠ ܐܸܢܘܿܢ ܒܐܸܣܟܹܝܡ ܚܘܼܒܵܐ<EOS>ܕܒܲܐܝܢܵܐ ܙܲܒܼܢܵܐ ܚܙ̣ܵܘ ܒܘܼܕܵܩܵܐ ܕܟܼܵܘܟܵܒܼ ܡܲܠܟܵܐ<EOS>ܠܒܸܫ ܐܸܣܟܹܝܡܵܐ ܕܡܛܠ ܗܵܕܹܐ ܕܢܸܣܓܘܕ ܫܲܐܸܠ<EOS>ܘܲܠܛܲܫ ܣܲܝܦܵܐ ܒܓܼܵܘ ܪܸܥܝܵܢܹܗ ܕܢܹܐܫܘܿܕ ܠܲܕܡܵܐ<EOS>ܫܡܲܥܘ ܟܲܠܕܝܹ̈ܐ ܫܘܼܘܕܵܝ ܡܸ̈ܠܹܐ ܕܟܼܠ ܒܲܪ̈ܝܵܬܼܵܐ<EOS>ܘܠܵܐ ܐܸܬܼܒܲܩܝܼܘ ܒܫܸܟܼܠܵܐ ܕܲܟܸܣܹܐ ܒܓܼܵܘ ܪܸܥܝܵܢܵܐ<EOS>ܚܙܲܩܘ ܬܲܡܝܼ̈ܡܹܐ ܒܲܦܫܝܼܛܘܼܬܼܵܐ ܡ̣ܢ ܨܝܕ ܡܲܠܟܵܐ<EOS>ܘܩ̇ܡ ܗܲܕܝܼܠܵܐ ܕܲܫܒܲܩ ܐܸܢܘܿܢ ܩܕܼܵܡ ܥܲܝܢܲܝ̈ܗܘܿܢ<EOS>ܕܢܲܚ ܥܲܡ ܢܘܼܗܪܹܗ ܐܵܦ ܒܘܼܝܵܢܵܐ ܒܪܸ̈ܥܝܵܢܲܝܗܘܿܢ<EOS>ܘܚܲܟܸܡ ܐܸܢܘܿܢ ܢܸܟܼܠܵܐ ܕܲܚܫܲܠ ܡܲܠܟܵܐ ܒܟܸܣܝܵܐ<EOS>ܪܸܡܙܵܐ ܟܲܣܝܵܬ ܕܢܲܓܸܕ ܐܸܢܘܿܢ ܠܣܸܓܼܕܲܬܼ ܡܲܠܟܵܐ<EOS>ܐܲܠܸܦ ܐܸܢܘܿܢ ܐܵܦ ܨܲܢ̈ܥܵܬܐ ܕܪܲܟܸܒܼ ܢܸܟܼܠܵܐ<EOS>ܚܙܲܩܘ ܟܲܪ ܪܵܕܹܐ ܢܘܼܗܪܵܐ ܕܪܸܡܙܵܐ ܩܕܼܵܡ ܥܲܝܢܲܝ̈ܗܘܿܢ<EOS>ܥܕܲܡܵܐ ܕܐܸܬܼܵܐ ܘܐܲܩܝܼܡ ܐܸܢܘܿܢ ܒܲܬܪܲܥ ܡܲܠܟܵܐ<EOS>ܥܠ̣ܘ ܐܝܼܙܓܲܕܹ̈ܐ ܕܫܲܕܲܪ ܟܲܣܝܵܐ ܠܒܹܝܬ ܐܲܪ̈ܥܵܢܹܐ<EOS>ܘܲܚܙ̣ܵܘ ܡܲܠܟܵܐ ܒܥܘܼܡܪܵܐ ܫܝܼܛܵܐ ܘܠܵܐ ܐܸܬܼܦܲܠܲܓܘ<EOS>ܐܘ̇ ܦܘܼܩܕܵܢܵܐ ܕܚܲܝܸܠ ܙܵܘܥܹ̈ܐ ܡܸܬܦܲܠܓ̈ܢܹܐ<EOS>ܘܠܵܐ ܐܸܬܪܦܝܼܘ ܒܝܲܕ ܦܘܼܠܵܓܼ̈ܐ ܕܡܚܝܠܵܬܐ<EOS>ܛܲܟܼܣܵܐ ܪܲܒܵܐ ܢܛܲܪܘ ܟܲܠܕܵܝܹ̈ܐ ܒܪܸ̈ܥܝܵܢܲܝܗܘܿܢ<EOS>ܕܠܵܐ ܫܲܐܸܠܘ ܗ̄ܘ̣ܵܘ ܕܐܲܝܪܘ̇ܬܵܓܼܵܐ ܘܫܘܼܠܛܵܢ ܡܲܠܟܵܐ<EOS>ܦܓܼܘܼܕ̈ܐ ܕܫܸܬܩܵܐ ܐܲܪܡܝܼ ܪܸܡܙܵܐ ܒܙܵܘܥܲܝ̈ ܢܲܦܫܵܐ<EOS>ܘܛܲܟܸܣ ܐܸܢܘܿܢ ܕܠܵܐ ܢܸܬܲܬܲ ܩܠܘܿܢ ܒܝܲܕ ܦܘܼܠܓܼܵܐ<EOS>ܪܗܸܛܘ ܢܚܼܝܵܐܝܼܬ ܬܚܹܝܬܼ ܗܲܢܝܘܼܟܼܵܐ ܗܘܢܵܐ<EOS>ܘܙܲܝܲܚܘ ܦܲܓܼܪܵܐ ܕܥܲܠ ܡܲܪܟܲܒܼܬܼܵܐ ܕܲܪܟܼܘܿܒܼ ܡܲܠܟܵܐ<EOS>ܝܲܩܲܪܘ ܘܲܣܓܸܕܘ ܠܟܲܣܝܵܐ ܒܓܸܠܝܵܐ ܕܫܝܼܛ ܒܲܚܙܬܵܐ<EOS>ܘܲܒܦܲܓܪܵܢܵܐ ܚܙ̣ܵܘ ܪ̈ܘܼܚܵܢܹܐ ܒܙܵܘܥܲܝ̈ ܢܲܦܫܵܐ<EOS>ܦܬܚܘ ܣܝܼ̈ܡܵܬܼܵܐ ܕܲܛܥܝܼܢܝܼܢ ܗ̄ܘ̣ܵܘ ܒܘܼܕܵܩܲܝ̈ܗܘܿܢ<EOS>ܘܩܲܪܸܒܘ ܐܸܢܹܝܢ ܘܲܓܼܠܵܘ ܚܲܝܠܵܐ ܕܣܘܼܟܵܠܲܝܗܘܹ̈ܝܢ<EOS>ܒܼܕܿܗܒܼܵܐ ܒܲܕܸܩܘ ܥܲܠ ܫܘܼܠܛܵܢܹܗ ܕܡܲܡܠܸܟ ܥܲܠ ܟܠ<EOS>ܘܲܟܣܸܦ ܪܹܫܵܐ ܕܬܵܘܕܝܼܬ ܦܘܼܡܵܐ ܬܵܒܲܥ ܡ̣ܢ ܟܠ<EOS>ܒܡܘܼܪܵܐ ܚܵܘܝܼܘ ܕܚܐܸܫ ܠܘܼܩܕܵܡ ܐܲܝܟ ܒܲܪܢܵܫܵܐ<EOS>ܘܟܸܢ ܡܸܬܼܥܲܠܹܐ ܠܥܸܠ ܡ̣ܢ ܡܵܘܘܬܵܐ ܒܚܹܝܠ ܢܵܣܘܿܒܹܗ<EOS><EOS>ܠܒܘܼܢ̄ܬܼܵܐ ܓ̣ܠܵܘ ܒܵܗ̇ ܚܹܝܠ ܟܲܣܝܘܼܬܹܗ ܕܲܟܼܣܸܐ ܡ̣ܢ ܟܠ<EOS>ܘܠܹܗ ܚܲܝܵܒܼܝܼܢ ܡܠܝܼ̈ܠܹܐ ܘܚܲܪ̈ܫܹܐ ܣܸܓܼܕܲܬ̤ ܚܘܼܒܵܐ<EOS>ܝܲܗܒ̣ܘ ܠܹܗ ܕܲܗܒܼܵܐ ܐܲܝܟ ܕܠܡܲܠܟܵܐ ܕܫܲܠܝܼܛ ܥܲܠ ܟܠ<EOS>ܘܩܲܪܸܒܼܘ ܡܘܼܪܵܐ ܕܚܵܫܲܚ ܣܲܓܝܼ ܠܚܲܫܲܝ̈ ܦܲܓܼܪܵܐ<EOS>ܠܒܘܼܢ̄ܬܐ ܦܲܪܥܘܗ̇ ܚܠܵܦ ܬܵܘܕܝܼܬܼܵܐ ܕܡ̣ܢ ܬܘܼܩܵܢܵܘ̈ܗܝ<EOS>ܒܐܬ̤ܵܐ ܓܠܝܼܬܼܵܐ ܝܲܗ̣ܒܘ ܠܹܗ ܫܘܼܒܼܚܵܐ ܕܗܲܢܝܼ ܡ̣ܢ ܟܠ<EOS>ܒܕܲܫܢܹ̈ܐ ܬܠܵܬܼܵܐ ܣܲܝܸܟܼܘ ܘܚܲܒܫܘ ܟܠ ܩܘܼܪ̈ܒܵܢܝܢ<EOS>ܘܟܼܠ ܚܲܕ ܡܸܢܗܘܿܢ ܒܕܝܼܠܹܥ ܒܲܕܸܩܘ ܥܲܠ ܫܘܼܠܛܵܢܹܗ<EOS>ܬܠܵܬܐ ܩܲܪܸܒܼܘ ܬܠܵܬܼ ܕܸܒܼܚܵܬܐ ܒܗܲܝܟܲܠ ܡܲܠܟܵܐ<EOS>ܘܒܲܟܲܪܘ ܘܐܲܟܼܪܸܙܘ ܬܠܝܼܬܵܝܘܼܬܼܵܐ ܕܟܲܣܝܵܐ ܡ̣ܢ ܟܠ<EOS>ܫܲܠܸܡܘ ܪܲܗܛܵܐ ܕܟܼܵܪܘܿܙܘܼܬܼܵܐ ܕܩܘܼܪ̈ܒܵܢܲܝܗܘܿܢ<EOS>ܘܐܲܠܸܦ ܐܸܢܘܿܢ ܒܝܲܕ ܓܸܠܝܵܢܹ̈ܐ ܐܘܼܪܚܵܐ ܐ̄ܚܪܹܬܑܵܐ<EOS>ܚܙ̣ܵܐ ܗܹܪܘܿܕܼܣ ܕܫܵܛܘܼܗܝ ܣܲܓܝܼ ܐܵܬܘܿܪ̈ܵܝܹܐ<EOS>ܘܐܸܫܲܕ ܚܸܡܬܹܗ ܥܲܠ ܝܲܠܘܼ̈ܕܹܐ ܕܠܵܐ ܚܵܘܣܵܢܵܐ<EOS>ܒܚܲܪܒܵܐ ܕܫܲܒܼܪܹ̈ܐ ܣܒ݂ܲܕ ܥܵܘ̈ܠܹܐ ܕܚܵܒܸܫ ܗ̄ܘ̣ܵܐ ܠܹܗ<EOS>ܠܥܘ̤ܠܵܐ ܕܲܫܡ݂ܲܥ ܕܫܵܩܸܠ ܬܵܓܹܗ ܘܡܲܡܡܠܸܟ ܥܲܠ ܟܠ<EOS>ܥܝܪܬܵܐ ܕܡܵܘܬܵܐ ܡܸܬܼܢܲܩܲܡ ܗ̄ܘ̣ܵܐ ܡ̣ܢ ܝܲܠܘܼ̈ܕܹܐ<EOS>ܒܗܵܕܹܐ ܬܸܢܘܲܝ ܕܡܸܬܿܢܲܩܲܡ ܡ̣ܢ ܝܼܠܵܘܼ̈ܕܹܐ<EOS>ܕܥܲܡܗܘܿܢ ܢܹܐܒܲܕ ܗ̇ܘ ܕܐܲܙܝܼܠܹܗ<EOS>ܦܩܲܪ ܘܐܸܫܬܲܚܝܲܢ ܐܲܕܘܼܡܵܣܝܵܐ ܠܡܹܐܫܲܕ ܠܲܕܡܵܐ<EOS>ܐܲܪܡܝܼܡ ܣܲܝܦܹܗ ܥܲܠ ܡܲܫܪܝܼܬܼܵܐ ܕܣܸܕܪ̈ܲܝ ܝܲܥܩܘܿܒܼ<EOS>ܒܸܟܼܝܵܐ ܕܥܘܼ̈ܠܐ ܡܸܬܼܡܲܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܕ<EOS>ܘܲܢܫܝܼܘܼܬܼܵܐ ܡܸܬܼܓܲܡܪܵܐ ܗ̄ܘ̣ܵܐ ܒܩܵܠ ܚܸܢܓܼܵܐ<EOS>ܪܵܚܹܝܠ ܒܟܼܝܵܐ ܘܠܵܐ ܡܸܬܼܒܲܝܲܠܐ ܡ̣ܢ ܟܲܪܝܘܼܬܵܗ̇<EOS>ܕܲܚܙܬ̤ ܠܲܒܼܢܹܝ̈ܗ̇ ܟܲܕ ܡܸܬܚܲܪܒܝܼܢ ܥܵܘܠܵܐܝܼܬ<EOS>ܒܸܟܼܝܵܐ ܘܐܸܠܝܵܐ ܡܠܹܝܢ ܗܘ̣ܵܘ ܫܘܼܩܹ̈ܐ ܕܩܘܼܪܝܲܬ̤ ܕܵܘܝܼܕ<EOS>ܟܲܕ ܐܲܠܝܵܢ ܗܘ̣̈ܝ ܝܲܠܵܕܵܬܼܵܐ ܥܲܠ ܥܘ̤ܠܲܝ̈ܗܘܿܢ<EOS>ܗܡܝܼܪܹ̈ܐ ܕܫܲܝܢܵܐ ܗܘ̤ܘ ܝܲܠܘܼܕܹ̈ܐ ܒܝܲܕ ܩܸܛܠܲܝ̈ܗܘܿܢ<EOS>ܘܩܲܒܸܠ ܐܸܢܘܿܢ ܡܲܠܟܵܐ ܒܚܘܼܒܵܐ ܐܲܝܟ ܪܹܫܝܼܬܼܵܐ<EOS>ܡܵܘܬܼܵܐ ܕܙܲܒܼܢܵܐ ܦܣܲܩ ܚܲܝܲ̈ܗܘܿܢ ܡ̣ܢ ܫܘܼܡܵܠܵܝܵܐ<EOS>ܘܙܲܡܸܢ ܐܸܢܘܿܢ ܠܲܓܼܢܘܿܢ ܚܲܝܹ̈ܐ ܕܠܵܐ ܫܘܼܠܵܡܵܐ<EOS>ܡܝܼܬܘ ܡܛܠ ܗ̇ܘ ܕܐܸܬܼܵܐ ܕܢܲܚܹܐ ܓܢܣܵܐ ܕܐ̄ܢܵܫܵܐ<EOS>ܘܲܕܪܲܫܘ ܐܘܼܪܚܵܐ ܕܢܸܪܕܘ ܐ̄ܢܵܫܵܐ ܒܚܲܫܹ̈ܐ ܠܚܲܝܹ̈ܐ<EOS>ܝܲܗ̣ܒܘ ܚܲܝܹ̈ܐ ܡܸܛܠ ܚܲܝܹ̈ܐ ܕܡܲܚܹܐ ܠܟܼܠܵܐ<EOS>ܕܢܸܦܪܘܿܓ ܐܸܢܘܿܢ ܚܲܝܹ̈ܐ ܚܲܕܬܹ̈ܐ ܒܡܲܠܟܘܼܬܼ ܪܵܘܡܵܐ<EOS>ܢܵܓܼܕ ܚܸܡܬܹܗ ܕܲܨܗܹܐ ܠܲܕܡܵܐ ܒܝܲܕ ܩܸܛܠܲܝ̈ܗܘܿܢ<EOS>ܘܲܣܒܲܪ ܕܐܲܓܗܝܼ ܡ̣ܢ ܡܬܝܼܬܼܵܐ ܕܛܸܒܵܐ ܕܡܲܠܟܵܐ<EOS>ܠܵܐ ܕܝܼܢ ܣܸܠܩܲܬ̤ ܪܸܓܲܬ̤ ܢ̣ܟܼܠܹܗ ܠܘܵܬܼ ܫܘܼܠܵܡܵܐ<EOS>ܕܦܲܣܸܩ ܐܸܢܘܿܢ ܪܸܡܙܵܐ ܟܲܣܝܵܐ ܠܢܸܫ̈ܒܹܐ ܕܨܵܠܵܐ<EOS>ܦܠܲܛ ܝܼܠܲܘܼܕܵܐ ܕܢܸܦܩܲܬ̤ ܚܲܪܒܵܐ ܡܸܛܠܵܬܹܗ<EOS>ܘܐܸܬ̣ܵܐ ܠܓܸܠܝܵܐ ܐܲܝܟ ܒܘܼܕܩܵܐ ܕܡܒܝܼܘܼܬܼܵܐ<EOS>ܦܸܪܥܲܬ̤ ܡܲܪܝܲܡ ܕܒܲܛܢܗ̇ ܐܨܵܐܲܪ ܥܘ̤̈ܠܐ<EOS>ܘܩܲܪܒܲܬ̤ ܕܸܒܼܚܵܐ ܐܲܝܟ ܢܵܡܘܿܣܵܐ ܠܦܵܬܲܚ ܪ̈ܲܚܡܹܐ<EOS>ܪܫܲܡܬܹܗ ܒܛܲܒܼܥܵܐ ܕܒܹܝܬܼ ܐܲܒܼܪܵܗܵܡ ܥܲܠ ܗܲܕܵܡܵܘ̈ܗܝ<EOS>ܕܢܸܫܬܲܪܲܪ ܒܹܗ ܩ̣ܝܡܵܐ ܪܲܒܵܐ ܕܣܘܼܟܵܝ ܥܲܡܡܹ̈ܐ<EOS>ܗܵܐ ܬܲܚܘܼܝܼܬܼܵܐ ܕܒܼܵܗ̇ ܡܸܬܓܲܠܝܵܐ ܬܲܚܦܹܝܬ ܡܸ̈ܠܹܐ<EOS>ܢܸܒܼܥܹܐ ܕܡܲܢܘܼ ܒܸܣܪܵܬ ܕܓܸܙܪܲܬ̤ ܐܝܼܕܵܐ ܕܐ̄ܢܫܐ<EOS>ܬܵܘ ܚܸܪ̈ܚܹܵܐ ܕܒܲܒܸܠܘ ܛܲܟܼܣܵܐ ܕܒܸܣܪܵܐ ܘܪܘܼܚܵܐ<EOS>ܘܢܸܚܙܹܐ ܕܡܲܢܘܼ ܕܛܵܒܲܗ ܒܸܣܪܹܗ ܘܩܲܪܸܒܼ ܕܼܒܼܚ̈ܬܐ<EOS>ܐܸܢܗܘ̤ ܕܡܸܠܬܼܵܐ ܫܲܚܠܸܦ ܝܵܬܹܗ ܘܲܗܘ̤ܵܐ ܒܸܣܪܵܐ<EOS>ܡܵܢܐ ܗ̣ܝ ܕܐܲܠܨܵܬ̤ ܕܢܼܛܒܘܿܥ ܢܲܦܫܵܐ ܒܛܲܒܼܥܵܐ ܕܐ̄ܢܵܫ̈ܐ<EOS>ܕܩܲܒܸܠ ܓܙܘܼܪܬܵܐ ܒܦܲܓܼܪܹܗ ܒܗܘ̇ ܡܵܐ ܕܲܗܘ̤ܵܐ<EOS>ܒܡ̇ܢ ܐܸܫܬܲܠܲܡ ܫܘܼܘܕܵܝ ܡܸܠܵܘ̈ܗܝ ܕܲܠܘܵܬܼ ܟܸܐܢܹ̈ܐ<EOS>ܐܲܝܟܵܘ ܕܲܗܘ̤ܵܘ ܐ̄ܚܢܹ̈ܐ ܥܲܡܡܹ̈ܐ ܕܒܹܝܬܼ<EOS>ܘܐܸܢܗܘ̤ ܐܲܒܼܪܵܗܵܡ<EOS>ܕܗ̇ܘ ܠܵܘ ܦܲܓܼܪܵܐ ܕܒܹܝܬܼ ܐܲܒܼܪܵܗܵܡ ܩܲܒܸܠ ܛܲܒܼܥܵܐ<EOS><EOS>ܕܲܓܵܠ ܡܵܕܹܝܢ ܐܵܦ ܡܘܼܠܟܵܢܵܐ ܕܲܠܘܵܬܼ ܐܲܒܼܪܵܡ<EOS>ܕܠܵܘ ܒܲܪ ܕܵܘܝܼܕ ܝܸܠܕܲܬ̤ ܡܲܪܝܼܡ ܐܸܠܵܐ ܡܸܠܬܼܵܐ<EOS>ܐܘܿ ܒܲܕܸܩ ܠܲܢ ܕܡܲܢܘܼ ܦܲܓܼܪܵܐ ܕܩܲܒܸܿܠ ܛܲܒܼܥܵܐ<EOS>ܐܘ ܬܵܘ ܝܼܠܲܦܘ ܘܦܘܼܫܘ ܡ̣ܢ ܚܘܼܬܼܪܵܐ ܕܪܸ̈ܥܝܵܢܲܒܘܿܢ<EOS>ܡܵܐ ܛܵܥܝܼܢ ܐ̄ܢܬܘܿܢ ܒܲܫܒܼܝܼܠ ܙܹܐܦܵܐ ܕܲܡܠܹܐ<EOS>ܬܵܘ ܒܲܠܘܼܝܼܬܲܢ ܘܲܢܚܘܝܼܟܼܘܿܢ ܐܘܼܪܚܵܐ ܕܫܲܝܢܵܐ<EOS>ܡ̇ܢ ܚܵܢܹܝܢ ܐ̄ܢܬܘܿܢ ܠܲܘܼܩܒܼܵܠ ܢܝܼܫܵܐ ܕܲܩܒܵܠ ܒܝܼܫܵܐ<EOS>ܡܬܘܿܚܘ ܪܸܥܝܵܢܟܘܿܢ ܘܕܲܡܵܘ ܥܲܡܲܢ ܬܪܹܝܢ ܕܲܗܘ̤ܵܘ ܚܲܕ<EOS>ܡܸܠܬܼܵܐ ܘܦܲܓܼܪܵܐ ܩܒܲܗ ܠܲܢ ܢܝܼܫܵܐ ܪܵܚܡܹܗ ܕܚܲܬܢܵܐ<EOS>ܬܵܘ ܢܸܬܼܝܲܠܦ ܫܙܵܘܥܝܲ ܢܲܦܫܵܐ ܚܕܵܐ ܬܵܘܕܝܼܬܵܐ<EOS>ܡܸܠܬܼܵܐ ܐܲܟܼܬܸܒܼ ܕܲܗܘ̤ܵܐ ܒܸܣܪܵܐ ܠܵܘ ܒܲܟܼܝܵܢܵܐ<EOS>ܐܸܠܵܐ ܕܐܲܓܸܢ ܡܸܠܬܐ ܒܒܸܣܪܵܐ ܟܲܣܝܵܐ ܒܓܸܠܝܵܐ<EOS>ܕܐܲܓܼܢ ܐܸܡܲܪ ܠܵܘ ܕܐܸܫܬܿܚܠܲܦ ܡ̣ܢ ܡܵܐ ܕܐܝܼܬܵܘܗܝ<EOS>ܠܵܐ ܓܹܝܪ ܡܵܨܝܵܐ ܕܢܸܗܘܹܐ ܘܢܲܓܸܢ ܗܘ̤ ܒܲܟܼܝܵܢܹܗ<EOS>ܚܲܕ ܒܲܐ̄ܚܪܹܢܵܐ ܡܨܝܵܐ ܕܢܲܓܸܢ ܒܚܘܼܒܵܐ ܫܲܠܡܵܐ<EOS>ܘܚܲܕ ܒܲܠܚܘܿܕܵܘܗܝ ܐܲܝܟܵܢ ܡܲܓܢ ܗܘ̤ ܒܲܩܢܘܿܡܹܗ<EOS>ܡܸܠܬܹܗ ܕܐܲܒܼܵܐ ܬܲܚܬܝܼ ܢܲܦܫܹܗ ܒܝܲܕ ܨܒܼܝܵܢܵܐ<EOS>ܘܐܲܓܸܢ ܚܲܝܠܹܗ ܒܦܲܓܼܪܵܐ ܕܲܟܼܝܵܐ ܕܝܲܠܕܲܬ̤ ܡܲܪܝܼܡ<EOS>ܠܵܐ ܒܐܝܼܬܘܼܬܹܗ ܬܲܚܬܝܼ ܢܲܦܫܹܗ ܘܐܸܬܼܵܐ ܠܝܲܠܕܵܐ<EOS>ܨܒܼܝܵܢ ܚܘܼܒܹܗ ܥܡܲܢ ܒܲܐܚܙܹܢܵܐ ܘܲܩ̣ܪܵܝܗܝ ܒܲܫܡܹܗ<EOS>ܠܵܘ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢܟܠ ܝܸܠܕܲܬ̤ ܡܲܪܝܲܡ<EOS>ܐ̄ܢܵܫܵܐ ܝܸܠܕܲܬ̤ ܕܕܵܡܹܐ ܟܠܹܗ ܠܲܒܼܢܲܝ̈ ܓܸܢܣܹܗ<EOS>ܠܵܘ ܪܘܼܚܵܢܵܐ ܕܠܵܐ ܪܘܼܟܸܒܼܵܐ ܓܙܵܪ ܐܝܼܕܲܝܵܐ<EOS>ܦܲܓܼܪܵܢܵܝܐ ܗ̄ܘ̣ ܕܓܙܪ̈ܝܗܝ ܐܝܼ̈ܕܹܐ ܕܦܲܓܼܪ̈ܵܢܝܹܐ<EOS>ܐ̄ܢܵܫܵܐ ܗ̣ܝ ܡܲܪܝܲܡ ܡ̣ܢ ܐ̄ܢܵܫܘܼܬܼܵܐ ܕܛܘܿܗܡܹܗ ܕܐܵܕܼܵܡ<EOS>ܘܠܵܗ̇ ܗ̄ܘ̣ ܕܵܡܹܐ ܝܼܠܲܕܵܐ ܕܡܸܢܵܗ̇ ܒܦܲܓܼܪܵܐ ܘܢܲܦܫܵܐ<EOS>ܫܲܘܝܵܐ ܗ̄ܝ̣ ܡܲܪܝܲܡ ܥܲܡ ܢܸܩܒܼܵܬܐ ܒܝܲܕ ܬܘܼܩܵܢܵܗ̇<EOS>ܪܲܒ ܕܹܝܢ ܝܲܠܕܵܗ̇ ܡ̣ܢ ܟܠ ܝܲܠܕܝܼ̈ܢ ܕܲܒܼܢ̈ܬ ܚܵܘܐ<EOS>ܕܵܡܹܐ ܝܲܠܕܵܗ̇ ܠܦܲܓܼܪ̈ܵܢܵܝܹܐ ܒܦܲܓܼܪܵܐ ܘܢܲܦܫܵܐ<EOS>ܩܲܝ̣ ܝܼܫ ܘܲܫܒܼܚ ܡ̣ܢ ܦܲܓܼܪ̈ܵܢܹܐ ܒܝܲܕ ܬܘܼܩܵܢܹܗ<EOS>ܕܵܡܹܐ ܟܝܵܢܹܗ ܠܲܕܝܵܠܸܕܬܹܗ ܕܡܸܢܵܗ̇ ܐܝܼܬܵܘܗܝ<EOS>ܘܥܸܠܵܝ ܡܸܢܵܗ̇ ܕܠܵܐ ܡ̣ܢ ܙܲܪܥܵܐ ܗܘ̤ܵܐ ܪܘܼܟܵܒܹܗ<EOS>ܐ̄ܢܵܫܵܐ ܗ̄ܘ̣ ܟܠܹܗ ܒܝܲܕ ܫܘܼܡܠܵܝܵܐ ܕܦܲܓܼܪܵܐ ܘܢܲܦܫܵܐ<EOS>ܐܵܦ ܐܲܠܵܗܵܐ ܗ̄ܘ̣ ܕܲܗ̄ܘ̣ܵܐ ܥܘܡܪܵܐ ܠܲܐܠܵܗ ܟܠܵܐ<EOS>ܒܲܪ ܒܲܪܬ ܐ̄ܢܵܫܵܐ ܗ̄ܝ̣ ܡܸܢܵܗ̇ ܐܝܼܬܼܵܘܗܝ ܟܝܵܢ ܪܘܼܟܵܒܹܗ<EOS>ܘܒܲܪ ܐܝܼܬܘܼܬܼܵܐ ܗ̄ܘ̣ ܕܫܵܘܹܐ ܠܗܵܕܹܐ ܒܚܹܝܠ ܢܵܣܘܿܒܹܗ<EOS>ܒܲܦܓܪܵܐ ܘܢܲܦܫܵܐ ܕܵܡܹܐ ܠܐܲܚܵܘ̈ܗܝ ܦܲܓܼܪ̈ܵܢܵܝܹܐ<EOS>ܘܲܒܼܫܘܼܠܛܵܢܵܐ ܫܘܹܐ ܥܲܡ ܡܸܠܬܹܐ ܝܲܠܕܹܗ ܕܲܐܒܼܵܐ<EOS>ܒܝܲܠܕܵܐ ܘܒܲܛܢܵܐ ܘܚܲܫܲܝ̈ ܦܲܓܼܪܵܐ ܐ̄ܢܵܫܵܐ ܗ̄ܘ̣ ܟܠܹܗ<EOS>ܘܒܲܫܒܝܼܚܵܝܵܬ̈ܐ ܕܩܲܒܸܿܠ ܘܝܼܪܸܬܼ ܐܲܠܵܗ ܟܠܵܐ ܗ̄ܘ̣<EOS>ܠܵܘ ܦܘܼܠܵܓܼܵܐ ܕܲܒܼܪܵܐ ܘܲܒܼܪܵܐ ܒܛܢܘ ܚܘܼܫܵܒܲܝ̈<EOS>ܠܵܐ ܢܸܬܥܲܕܲܠ ܗܲܪ̈ܛܝܼܩܵܐ ܒܦܘܼܪܫܵܢ ܡܸܠܲܝ̈<EOS>ܟܝܵܢܹ̈ܐ ܐܸܡܪܸܬܼ ܬܪܹܝܢ ܕܲܦܪܝܼܫܝܼܢ ܚܲܕ ܡ̣ܢ ܚܲܒܼܪܹܗ<EOS>ܠܵܘ ܦܲܪ̈ܨܘܿܦܹܐ ܬܪܹܝܢ ܡܲܢܲܥ ܐ̄ܢܵܐ ܐܲܝܟ ܛܵܠܘܿܡܹ̈ܐ<EOS>ܚܲܕ ܗܘ̣ ܝܵܕܲܥ ܠܡܸܠܬܹܗ ܕܐܲܒܼܵܐ ܘܦܲܓܼܪܵܐ ܕܡܸܢܲܢ<EOS>ܟܲܕ ܣܵܓܸܕ ܐ̄ܢܵܐ ܒܦܲܓܼܪܵܢܵܝܵܐ ܠܪܘܼܚܵܢܵܝܵܐ<EOS>ܚܲܕ ܬܵܘܕܝܼܬܼܵܐ ܕܠܵܐ ܦܘܼܠܵܓܵܐ ܡܩܲܪܸܒ ܪܸܥܝܵܢܝ<EOS>ܘܲܡܢܲܫܸܩ ܐ̄ܢܵܐ ܠܲܠܒܼܘܿܫ ܡܲܠܟܵܐ ܡܸܛܠ ܡܲܠܟܵܐ<EOS>ܟܝܵܫܹ̈ܐ ܦܸܪܫܸ̇ܬ ܡܸܛܠ ܚܲܫܹ̈ܐ ܘܲܫܒܼܚ̈ܝܬܐ<EOS>ܚܲܕ ܚܵܫܘܿܫܵܐ ܘܠܵܐ ܚܵܫܘܿܫܵܐ ܡܸܠܬܼܵܐ ܘܦܲܓܼܪܵܐ<EOS>ܡܸܛܠ ܡܲܪܝܲܡ ܕܲܠܡ̇ܢ ܝܸܠܕܲܬ̤ ܗܘ̤ܘ ܚܸܪ̈ܚܐ<EOS>ܘܡܸܛܠ ܗܵܕܹܐ ܓܠܹܝܬ ܬܲܚܦܝܼܬܼܵܐ ܒܦܘܼܪܫܵܢ ܡܸܠܲܝ̈<EOS>ܠܲܝܬ ܠܐܝܼܬܘܼܬܼܵܐ ܐܸܡܵܐ ܕܒܸܣܙܵܐ ܗܕܲܝܘܿܛܵܐ<EOS>ܡ̇ܢ ܕܵܠܚ ܐܲܢ̄ܬ ܫܲܦܝܘܼܬ ܩܘܼܫܬܼܵܐ ܒܬܸܛܪܹ̈ܐ ܕܥܵܘܠܵܟ<EOS>ܠܵܘ ܠܲܗܘܵܝܵܐ ܚܲܕ ܬܵܐ ܐܸܬ̣ܵܐ ܟܣܹܐ ܡ̣ܢ ܟܠܵܐ<EOS><EOS>ܕܠܵܐ ܡܸܣܬܲܝܲܟ ܐܲܚܝܼܕܼ ܟܠܵܐ ܠܓܼܵܘ ܡ̣ܢ ܣܵܟ̣ܵܐ<EOS>ܐܸܡܵܐ ܗ̄ܝ̣ ܡܲܪܝܲܡ ܕܐܵܕܼܵܡ ܕܲܬܼܪܹܝܢ ܠܵܘ ܕܐܝܼܬܼܘܼܬܼܵܐ<EOS>ܒܲܕܼܡܘܼܬܼ ܐܲܪܥܵܐ ܝܸܥܕܲܬ̤ ܐܵܦ ܗ̤ܝ ܕܠܵܐ ܙܘܼܘܵܓܼܵܐ<EOS>ܗܵܘ̇ ܦܘܼܩܕܵܢܵܐ ܕܲܪܡܲܙ ܠܲܐܪܥܵܐ ܘܝܼܠܕܲܬ̤ ܠܐܵܕܼܵܡ<EOS>ܗܘ̤ ܨܵܪܲܨܲܠܡܵܐ ܒܓܼܵܘ ܗܲܕܵ ܡܹ̈ܝܗ̇ ܒܲܕܼܡܘܼܬܼ ܐܵܕܼܵܡ<EOS>ܠܲܓܼܙܪܵ ܕܝܼܢܵܐ ܕܚܲܝܸܒܼ ܠܐܵܕܼܵܡ ܨܒ̣ܵܐ ܕܲܢܒܲܛܸܠ<EOS>ܘܡ̣ܢ ܚܲܝܵܒܹ̈ܐ ܥܒ݂ܲܕܼ ܙܲܟܵܝܵܐ ܘܙܲܟܿܝܼ ܠܐܕܼܵܡ<EOS>ܒܪܸܓܲܬܼ ܢܹܐܪܵܐ ܚܵܒ̣ ܩܲܕܼܡܵܝܵܐ ܘܚܲܝܸܒܼ ܠܲܒܼܢܵܘ̈ܗܝ<EOS>ܘܲܒܼܚܘܼܡܣܵܢܵܐ ܢܣ݂ܲܒܼ ܙܵܟܼܘܼܬܼܵܐ ܐܵܕܼܵܡ ܒܵܐܕܼܵܡ<EOS>ܒܡܲܪܝܲܡ ܒܲܛܸܠ ܗܵܝ̇ ܒܲܪܬܼ ܩܵܠܵܐ ܕܒܸܐܕܼܢܲܝ̈ ܚܵܘܵܐ<EOS>ܬܲܡ̇ܢ ܡܵܘܬܿܐ ܘܗܵܪܟܿܐ ܚܲܝܹ̈ܐ ܕܡܲܚܝܼܢ ܠܐܵܕܼܵܡ<EOS>ܒܐܸܕܼܢܲܝ̈ ܚܵܘܵܐ ܙܪܲܥ̣ ܡܵܪܘܕܼܵܐ ܡܸܪܲܢܼܡܵܘܬܿܐ<EOS>ܘܒܼܐܸܕܼܢܲܝ̈ ܡܲܪܝܲܡ ܐܲܟܼܪܸܙ ܥܝܼܪܵܐ ܩܵܠ ܬܲܪܥܘܼܬܼܵܐ<EOS>ܒܒܹܝܬܼ ܐܲܣܝܼܪܹ̈ܐ ܕܟܹܐܒܹܐ ܕܝܲܠܕܵܐ ܚܲܒܼܫܵܗ̇ ܠܚܵܘܵܐ<EOS>ܘܲܒܼܒܼܘܼܪ̈ܟܵܬܼܵܐ ܕܲܠܘܵܬܼ ܡܲܪܝܲܡ ܫܪ̣ܵܝܗܝ ܠܠܘܼܚܵܡܵܐ<EOS>ܡܸܛܠ ܐܵܕܼܵܡ ܠܵܛܵܗ̇ ܠܐܲܪܢܵܐ ܕܬܲܘܥܵܐ ܟܘܼܒܹ̈ܐ<EOS>ܘܲܒܼܒܲܪ ܐܵܕܼܵܡ ܦܲܠܚܵܗ̇ ܒܫܘܼܒܼܚܵܐ ܕܬܸܬܸܿܠ ܫܘܼܒܼܚܵܐ<EOS>ܠܨܠܡܵܐ ܕܐܲܫܚܸܬܼ ܒܨܵܐܬܼ̇ܐ ܕܥܵܘܠܵܐ ܨܒ̣ܵܐ ܕܲܢܚܕܼܬܼ<EOS>ܘܢܲܣܟܵܗ̇ ܒܪܘܼܚܵܐ ܘܩܲܕܼܡܵܗ̇ ܕܼܵܗܒܼܵܐ ܪܘܼܚܵܢܵܝܵܐ<EOS>ܒܢܲܦ̣ܫܵܐ ܘܦܲܓܼܪܵܐ ܚܛ̣ܵܘ ܡܵܝܘܿܬܹ̈ܐ ܘܚܵܒ̣ܘ ܠܲܚܛܝܼܬܼܵܐ<EOS>ܘܚܲܪܲܪ ܐܢܘܿܢ ܒܝܲܕܼ ܒܲܪ̈ܢܵܫܐ ܒܲܦܓܼܪܵܐ ܘܢܲܦ̣ܫܵܐ<EOS>ܒܗܵܕܹܐ ܬܸܢܘܲܝ ܫܩ݂ܲܠ ܒܲܪܢܵܫܵܐ ܡ̣ܢ ܒܲܪܬܼ ܐ̄ܢܵܫܵܐ<EOS>ܘܲܙܝܢܵܗ ܒܪܘܼܚܵܐ ܕܢܸܦܪܘܿܩ ܓܸܢܣܹܗ ܡ̣ܢ ܚܲܣܝܼܢܵܐ<EOS>ܘܡܸܟܹܝܠ ܙܵܕܹܿܩ ܕܲܢܟܲܢܹܐ ܠܵܗ̇ ܫܡܵܐ ܠܲܕܼܟܼܝܼܬܼܵܐ<EOS>ܐܸܡܵܐ ܕܨܠܡܵܠ ܕܡܸܬܼܒܲܕܲܩ ܒܹܗ ܠܸܡ<EOS> ܟܲܣܝܘܼܬܼܵܐ<EOS>ܠܝܲܠܕܵܐ ܢܸܩܪܹܝܗܝ ܡܫܝܼܚܵܐ ܘܲܒܼܪܵܐ ܡܲܠܟܵܐ ܘܿܡܵܪܵܐ<EOS>ܕܡܘܼܬܼܵܐ ܕܥܲܒܼܕܵܐ ܕܲܗܘ̤ܵܐ ܡܵܪܵܐ ܒܝܲܕ ܢܵܣܘܿܒܹܗ<EOS>ܘܐܸܢ ܡܸܬܿܬܲ ܩܠܝܼܢ ܗܲܪ̈ܵܛܝܼܩܹܐ ܒܲܫܒܼܝܼܠ ܡܸܢܲܝ̈<EOS>ܥܲܡܹܗ ܢܕܼܘܼܢܘܢ ܕܗܵܗ̇ ܕܲܩܪܹܝܬܹܗ ܡܸܠܬܼܵܐ ܘܦܲܓܼܪܵܐ<EOS>ܡܸܢܹܗ ܝܼ̇ܦܹܬܼ ܕܐܸܩܪܹܝܘܗܝ ܒܲܫܡܵܐ ܕܥܲܒܼܕܵܐ ܘܲܒܼܪܵܐ<EOS>ܟܲܕܼ ܐܵܡܲ݁ܪ ܗ̄ܘ̣ܵܐ ܕܗܵܐ ܐܵܙܸܠ̇ ܐ̄ܢܵܐ ܠܘܵܬܼ ܐܵܒ̣ܝ ܘܐܲܠܵܗܝ<EOS>ܐܸܢ ܐܲܠܵܗܵܐ ܗ̄ܘ̣ ܐܲܝܟܲܢ ܐܵܙܹ̇ܠ ܠܘܵܬܼ ܐܲܠܵܗܹܗ<EOS>ܘܐܸܢ ܥܵܒܼܘܿܕܼܵܐ ܗ̄ܘ̣ ܐܲܝܟܲܢ ܩܲܒܸܿܠ ܗܘܝܵܐ ܕܲܬܪܹܝܢ<EOS>ܠܲܝܬܿܐܲܠܵܗܵܐ ܠܲܐܠܵܗܘܼܬܼܵܐ ܗܲܪܵܣܝܘܿܛܵܐ<EOS>ܠܲܝܬܿ ܥܵܒ̣ܘܿܕܼܵܐ ܠܡܲܬܼܩܸܢ ܟܠܵܐ ܟܠܝܼ ܓܘܼܕܼܵܦܝ̈ܟ<EOS>ܫܠܵܘ̣ ܠܵܐ ܬܸܩܥܘܿܢ ܒܲܕ ܡܘܼܬܼܠܵܓܸܝܘܿܢ ܪܹܫ ܣܸܕܼܪ̈ܲܝܟܿܘܿܢ<EOS>ܙܹܠܘܢܘܼܚܘ ܩܲܠܝܼܠ ܡ̣ܢ ܬܲܟܼܬܿܘܼܫܵܐ ܕܓܼܘܼܕܼܵܦܲܝ̈ܟܿܘܿܢ<EOS>ܠܲܢ ܠܵܐ ܢܸܗܘܹܐ ܕܲܠܟܼܘܿܢ ܢ̣ܫܠܲܡ ܐܸܠܵܐ ܠܩܘܼܫܬܐ<EOS>ܘܡܵܘܬܿܐ ܘܚܲܝܹ̈ܐ ܠܵܐ ܦܪܫܝܼܢ ܠܲܢ ܡ̣ܢ ܬܘܼܟܼܠܵܢܲܢ<EOS>ܠܵܐ ܡܸܬܼܡܲܙܲܓܼ ܢܘܼܗܪܵܐ ܒܚܸܫܟܿܐ ܕܢܘܼܟܼܪܵܝ ܗ̄ܘ̣ ܠܹܗ<EOS>ܘܠܵܐ ܡܸܬܼܚܲܠܛܵܐ ܬܵܘܕܼܝܼܬܼ ܢܲܦ̣ܫܲܢ ܥܲܡ ܙܹܐܦܵܢܹ̈ܐ<EOS>ܚܕܼܵܐ ܬܵܘܕܼܝܼܬܼܵܐ ܕܚܲܕܼ ܐܲܠܵܗܵܐ ܩܒ̣ܝܼܥܵܐ ܒܢܲܦ̣ܫܲܢ<EOS>ܕܐܝܼܬܼܵܘܗܝ ܡܸܡܬܘܿܡ ܐܲܟܼܡܵܐ ܕܐܝܼܬܼܵܘܗܝ ܕܠܵܐ ܫܘܼܚܠܵܦܐ<EOS>ܘܕܼܐܝܼܬܼ ܠܹܗ ܝܲܠܕܵܐ ܕܝܼܠܝܼܕ ܡܸܢܹܗ ܟܬܼܝܼܒܼܵܐ ܒܠܸܒܲܢ<EOS>ܘܲܕܼܠܲܝܬܿ ܙܲܒܼܢܵܐ ܒܹܝܬܼ ܠܹܗ ܠܝܲܠܕܹܗ ܫܲܪܝܼܪܵܐ ܠܲܢ<EOS>ܕܐܝܼܬܼܬܘܼܒܼ ܪܘܼܚܵܐ ܩܢܘܿܡܵܐ ܕܡܸܢܹܗ ܠܵܐ ܦܠܝܼܠܓܼܝܼܢ<EOS>ܘܲܫܘܹܐ ܥܲܡܹܗ ܒܟܼܠܗܹܝܢ ܕܲܩܢܹܐ ܐܲܠܵܗܵܐܝܼܬܼ<EOS>ܡܵܘܕܝܼܢܲܢ ܬܘܼܒܼ ܒܗܵܕܹܐ ܕܲܗܘ̤ܵܬܼ ܒܫܘܼܠܵܡ ܙܲܒܼܢܹ̈ܐ<EOS>ܕܦܲܪܩܲܢ ܒܲܒܼܪܹܗ ܘܫܝܹܢ ܥܡܲܢ ܪܵܘܡܵܐ ܘܥܘܼܡܩܵܐ<EOS><EOS>ܒܲܒܼܪܹܗ ܐܸܡ̇ܪܹܬܼ ܡܸܠܬܼܵܐ ܕܡܸܢܹܗ ܘܦܲܓܼܪܵܐ ܕܡܸܢܲܢ<EOS>ܚܲܕܼ ܪܘܼܚܵܢܵܐ ܘܚܲܕܼ ܦܲܓܼܪܵܢܵܐ ܟܲܣܝܵܐ ܒܓܸܠܝܵܐ<EOS>ܬܪܹܝܢ ܒܲܟܼܝܵܢܹ̈ܐ ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܼܵܐ<EOS>ܚܲܕܒܐܝܼܬܼܘܼܬܼܵܐ ܕܲܨܒ̣ܵܐ ܘܝܲܩܲܪ̣ ܕܝܼܠܹܗ ܒܕܼܝܼܠܹܗ<EOS>ܠܹܗ ܗܘ̤ ܦܲܐܝ̈ܢ ܟܠ ܝܼܕܹ̈ܐܥܵܬܼܵܐ ܐܠܡܲܬܼܩܸܢ ܟܠܵܐ<EOS>ܕܚܲܟܿܝܼܡܵܐܝܼܬܼ ܕܲܒܲܪܕ ܝܼܠܹܗ ܠܘܵܬܼܝܼܕܲ ܥܬܹܗ<EOS>