ܥܲܠ ܗܵܝ̇ ܕܠܵܐ ܦܐܸܐ ܠܥܲܒܼܕܹܗ ܕܐܲܠܵܗܵܐ ܕܐܸܤܬܲܪܲܩ ܡ̣ܢ ܥܵܠܡܵܐ<EOS>ܘܲܢܦܲܩ̣ ܒܲܒܼܥܵܬܹܗ ܘܐܵܦ ܕܲܫܪܵܪܵܐ ܡ̣ܢ ܥܸܠܲܬܼ ܩܸܢܛܵܐ ܟܹܐܡܲܬܼ ܕܲܕܲܡ<EOS>ܠܵܐ ܢܸܫܟܲܚ ܠܲܫܪܵܪܵܐ ܢܦܘܼܫ ܡ̣ܢ ܒܥܵܬܼܵܐ ܕܝܼܠܹܗ ܕܲܫܪܵܪܵܐ ܘܡ̣ܢ<EOS>ܪܸܬܼܚܵܐ ܚܲܡܝܼܡܵܐ ܕܡܸܬܼܝܼܠܸܕܼ ܡ̣ܢ ܤܘܼܘܵܚܵܐ ܕܒܲܐܠܵܗܵܝ̈ܵܬܼܵܐ ܘܲܒܼܨܵܬܼܵܐ<EOS>ܕܐ̄ܪ̈ܵܙܲܝܗܹܝܢ ܕܲܪܫܝܼܡܝܼܢ ܐ̄ܪܵܙܵܢܵܐܝܼܬܼ<EOS> ܕܲܒܼܗܵܕܹܐ ܒܥܵܬܼܵܐ ܢܦܘܼܫ ܪܸܥܵܝܢܵܐ<EOS>ܡ̣ܢ ܦܸܗܝܵܐ ܒܝܼܫܵܐ ܘܥܘܼ̈ܗܕܵܢܹܐ ܚܲܫܵܢܵܝܹ̈ܐ<EOS> ܝܒ<EOS>ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ ܕܲܒܼܗܘܿܢ ܡܸܬܿܕܲܪܲܓܼ ܟ̱ܠܹܗ ܪܲܗܛܵܐ<EOS>ܕܒܲܪܢܵܫܵܐ<EOS> ܛܲܟܼܤܵܐ ܕܫܲܪܘܵܝܘܼܬܼܵܐ ܘܡܸܨܥܵܝܘܼܬܼܵܐ ܘܲܓܼܡܝܼܪܘܼܬܼܵܐ<EOS>ܘܛܲܟܼܤܵܐ ܩܲܕܼܡܵܝܵܐ ܟ̱ܠܹܗ ܥܸܢܝܵܢܹܗ ܘܥܘܼܗܕܵܢܹܗ<EOS> ܐܵܦܸܢ ܠܘܵܬܼ<EOS>ܡܝܲܬܿܪܘܼܬܼܵܐ ܢܚܝܼܪ ܪܸܥܝܵܢܹܗ ܒܚܲܫܵܐ ܐܝܼܬܼܵܘܗܝ ܘܕܲܬܼܪܹܝܢ<EOS>ܡܸܨܥܵܝܵܐ ܐܝܼܬܼܵܘܗܝ ܒܹܝܬܼ ܚܵܫܘܿܫܘܼܬܼܵܐ ܠܪܘܼܚܵܢܘܼܬܼܵܐ<EOS> ܘܚܘܼ̈ܫܵܒܹܐ<EOS>ܕܝܲܡܝܼܢܵܐ ܘܲܕܼܤܸܡܵܠܵܐ ܫܲܘܝܵܐܝܼܬܼ ܢܵܒܼܗ̇ܝܼܢ ܒܹܗ<EOS> ܘܠܵܐ ܓܵܐܹ̇ܙ ܡܲܒܿܘܼܥܵܐ<EOS>ܕܢܘܼܗܪܵܐ ܘܲܕܸܚܫܘܿܟܼܵܐ ܕܲܬܼܪ̈ܲܝܗܘܿܢ ܓܲܒܹ̈ܐ ܤܵܟܼ ܐܲܝܟܼ ܕܐܲܡܝܼܪ<EOS> ܐܸܢܕܹܝܢ<EOS>ܢܦܘܼܫ ܐܵܦܸܢ ܩܲܠܝܼܠ ܡ̣ܢ ܗܸܪܓܵܐ ܕܠܵܐ ܢܵܘܚܵܐ ܕܒܲܟܼܬܼܝܼ̈ܒܵܬܼܵܐ ܕܪܘܼܚ<EOS>ܘܲܫܪܲܓܼܪ̈ܵܓܼܝܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܵܬܼܵܐ ܕܲܒܼܗܲܓܵܓܲܝ̈ܗܹܝܢ ܢܸܫܬܲܠܗܲܒܼ<EOS>ܢܘܼܪܵܢܵܐܝܼܬܼ ܒܢܝܼܫܵܐ ܕܚܵܢܹ̇ܐ ܠܲܫܪܵܪܵܐ ܥܲܡ ܢܛܘܼܪܬܵܐ ܕܲܠܒܲܪ ܐܲܝܟܼ<EOS>ܚܲܝܠܹܗ<EOS> ܕܡܸܢܵܗ̇ ܘܗܵܝ̇ ܕܲܠܓܼܵܘ ܘܥܲܡܠܵܐ ܕܤܵܦܹ̇ܩ ܠܘܵܬܼ ܓܲܒܵܐ<EOS>ܕܚܲܫܹ̈ܐ ܡܸܬܼܓܪܸܦ<EOS> ܘܐܸܢ ܢܬܲܪܤܸܐ ܠܚܲܡܝܼܡܘܼܬܹܗ ܟܝܵܢܵܝܬܼܵܐ ܒܗܵܠܹܝܢ<EOS>ܕܐܸܡ̇ܪܹܬܼ ܘܡ̣ܢ ܒܥܵܬܼܵܐ ܘܥܘܼܩܵܒܼܵܐ ܠܵܐ ܢܦܘܼܫ<EOS> ܘܢܸܤܘܲܚ ܐܸܢܹܝܢ<EOS>ܡ̣ܢ ܪܘܼܚܩܵܐ ܟܲܕܼ ܠܵܐ ܚܲܙ̈ܝܵܢ ܠܹܗ ܐܸܠܵܐ ܐܸܢ ܪܸ̈ܡܙܲܝܗܹܝܢ ܕܒܲܟܼܬܼܵܒܹ̈ܐ<EOS>ܘܲܢܪܲܒܸܐ ܐܸܢܘܿܢ ܠܚܘܼܫܵܒܼܵܘ̈ܗܝ ܘܲܢܦܲܓܸܕܼ ܐܸܢܘܿܢ ܒܗܵܠܹܝܢ ܕܠܵܐ<EOS>ܢܸܨܛܠܘܿܢ ܠܤܸܡܵܠܵܐ ܐܵܘ ܢܩܲܒܿܠܘܼܢ ܙܲܪܥܵܐ ܡܸܕܸܢ ܕܦܲܢܛܵܤ̈ܝܼܵܣ<EOS>ܡ̣ܢ ܫܹܐܕܹ̈ܐ ܕܘܲܟܲܬܼ ܫܪܵܪܵܐ<EOS> ܐܸܠܵܐ ܢܸܬܼܝܲܐܲܒ̣ ܘܢܸܛܲܪ ܢܲܦܫܹܗ ܘܲܢܦܝܼܣ<EOS>ܠܐܲܠܵܗܵܐ ܒܲܨܠܘܿܬܼܵܐ ܕܚܲܫܵܐ ܕܡ̣ܢ ܢܲܓܝܼܪܘܼܬܼ ܪܘܼܚܵܐ<EOS> ܡܵܐ ܕܠܲܐܠܵܗܵܐ<EOS>ܫܸܦܪܲܬ̤ ܠܡܸܬܲܠ ܠܹܗ ܦܵܬܲܚ ܬܲܪܥܵܐ ܩܕܼܵܡܵܘܗܝ<EOS> ܝܲܬܝܼܪܵܐܝܼܬܼ<EOS>ܡܸܛܠ ܡܲܟܿܝܼܟܼܘܼܬܹܗ<EOS> ܕܲܠܡܲܟܿܝܼ̈ܟܹܐ ܐ̄ܪ̈ܵܙܹܐ ܡܸܬܼܓܝܹܝܢ<EOS> ܐܸܢܕܹܝܢ ܒܹܗ<EOS>ܒܗܵܢܵܐ ܤܘܼܟܵܝܵܐ ܡܵܐܹ̇ܬܼ ܟܲܕܼ ܠܵܐ ܚ̣ܙܵܗ̇ ܠܐܲܪܥܵܐ ܗܵܝ̇ ܡ̣ܢ<EOS>ܩܘܼܪܒܵܐ ܤܵܒܲܪ ܐ̄ܢܵܐ ܕܝܵܪܬܘܼܬܹܗ ܥܲܡ ܟܹܐܢܹ̈ܐ ܩܲܕܸܡܵܝܹ̈ܐ ܗܵܘ̇ܝܵܐ<EOS>ܐܲܝܠܹܝܢ ܕܤܲܟܿܝܼܘ ܠܲܓܼܡܝܼܪܘܼܬܼܵܐ ܐܲܝܟܼ ܡܸܠܬܹܗ ܕܲܫܠܝܼܚܵܐ ܘܠܵܐ<EOS>ܚܙ̣ܵܘ ܘܥܲܠ ܤܲܒܼܪܵܗ̇ ܥܡܲܠ̣ܘ ܟܠܗܘܿܢ ܝܵܘ̈ܡܵܬܼܵܐ ܘܲܕܼܡܸܟܼܘ<EOS>ܐܸܠܵܐ ܡܵܢܵܐ ܢܹܐܡܲܪ ܐܸܢ ܠܵܐ ܢܸܡܛܸܐ ܐ̄ܢܵܫ ܠܗܵܝ̇ ܕܢܸܥܘܿܠ ܠܐܲܪܥܵܐ<EOS>ܕܡܘܼܠܟܵܢܵܐ ܕܐܝܼܬܼܵܘܗܝ ܛܲܟܼܤܵܐ ܕܲܓܼܡܝܼܪܹ̈ܐ ܘܢܸܫܟܲܚ ܠܲܫܪܵܪܵܐ<EOS>ܥܹܝܢ ܒܲܓܼܠܸܐ ܟܡܵܐ ܕܤܸܦܹ̇ܩ ܟܝܵܢܵܐ ܢܦܘܼܫ ܡܸܟܹܝܠ ܘܡ̣ܢ ܗܵܢܵܐ<EOS>ܒܛܲܟܼܤܵܐ ܗܵܘ̇ ܬܲܚܬܵܝܵܐ ܕܟܼܠܹܗ ܒܡܸܡܵܠܵܐ ܥܢܸܐ<EOS> ܘܡܸܛܠ ܗܵܝ̇<EOS>ܕܠܵܐ ܐܸܫܟܲܚ ܠܲܫܪܵܪܵܐ ܟ̱ܠܹܗ ܐܵܪܵܐ ܢܩܵܘܸܐ ܒܬܲܚܬܵܝܘܼܬܼܵܐ ܕܠܵܐ ܝܵܕܲܥ̇<EOS>ܐܵܦܠܵܐ ܠܡܸܪܲܓܼ ܗܵܠܹܝܢ ܐܵܘ ܢܸܬܼܥܲܠܸܐ ܠܗܵܢܵܐ ܡܸܨܥܵܝܵܐ ܕܐܸܡ̇ܪܹܬܼ<EOS>ܐܵܦܸܢ ܠܵܐ ܢܸܚܙܸܐ ܐܲܝܟܼ ܕܲܒܼܡܲܚܙܝܼܬܼܵܐ ܐܸܠܵܐ ܡ̣ܢ ܪܘܼܚܩܵܐ ܡܤܲܟܸܐ ܠܹܗ<EOS>ܘܒܹܗ ܒܤܘܼܟܵܝܵܐ ܡܸܬܼܟܢܸܫ ܠܘܵܬܼ ܐܲܒܼܵܘ̈ܗܝ؟ ܘܐܵܦܸܢ ܠܵܐ ܢܸܫܬܿܘܸܐ<EOS>ܠܗܵܝ̇ ܟ̱ܠܵܗ̇ ܛܲܝܒܿܘܼܬܼܵܐ ܬܢܵܢ ܐܸܠܵܐ ܒܥܸܢܝܵܢܵܐ ܕܥܲܡܵܗ̇ ܟܲܕܼ<EOS>ܪܲܚܝܼܩ ܢܲܦܗܸܐ ܗܵܘܢܹܗ<EOS> ܘܲܒܼܓܼܘܼܪ̈ܵܓܹܐ ܕܝܼܠܵܗ̇ ܟܡܵܐ ܕܚܲܝ ܢܸܦܤܘܿܩ<EOS>ܢܲܡܸܕܼ ܡ̣ܢ ܚܘܼ̈ܫܵܒܹܐ ܒܝܼ̈ܫܹܐ<EOS> ܘܲܒܼܗܵܢܵܐ ܤܲܒܼܪܵܐ ܟܲܕܼ ܡܠܸܐ ܠܸܒܹܗ ܡ̣ܢ<EOS>ܐܲܠܵܗܵܐ ܡܫܲܢܸܐ ܡ̣ܢ ܥܵܠܡܵܐ ܗܵܢܵܐ<EOS> ܟܠ ܡܸܕܸܡ ܕܲܒܼܡܲܟܿܝܼܟܼܘܼܬܼܵܐ<EOS>ܗܵܘܹ̇ܐ ܫܲܦܝܼܪ ܗ̄ܘ̣<EOS> ܗܲܓܵܓܹ̈ܐ ܠܵܐ ܓܫܝܼ̈ܡܹܐ ܕܡܲܕܥܵܐ ܒܢܝܼܫܵܐ<EOS>ܕܪܸܚܡܲܬܼ ܐܲܠܵܗܵܐ ܒܤܘܼ̈ܟܵܠܹܐ ܕܲܟܿܬܼܵܒܹ̈ܐ ܤܵܝ̇ܓܝܼܢ ܠܡܲܥ̈ܠܵܢܹܐ ܕܢܲܦܫܵܐ<EOS>ܩܕܼܵܡ ܚܘܼ̈ܫܵܒܹܐ ܢܘܼܟܼܪ̈ܵܝܹܐ ܘܢܵܛ̇ܪܝܼܢ ܠܪܸܥܝܵܢܵܐ ܠܥܘܼ̈ܗܕܵܢܹܐ<EOS>ܕܨܸܒܼ̈ܘܵܬܼܵܐ ܘܡ̣ܢ ܗܵܠܹܝܢ ܬܸܫܬܲܗܸܐ ܚܲܡܝܼܡܘܼܬܼܵܐ ܕܙܵܘܥܹܗ ܘܢܸܦܸܠ<EOS>ܒܲܪܓܼܝܼܓܼܵܬܼܵܐ<EOS>