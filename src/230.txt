ܬܘܒ ܦܘܼܫܩܐ ܣܘܼܥܪܢܝܐ ܕܣܦܪܐ ܕܬܠܬ ܕܡܬܼܩܪܐ ܕܟܗ̈ܢܐ<EOS>ܐ݀ܬܝܢܢ ܬܘܼܒ ܒܗ ܒܪܬܚܐ ܕܪܘܼܚ<EOS> ܕܢ݀ܟܬܒ ܒܙܥܘܪ̈ܝܬܐ ܠܦܘܼܫܩܐ ܣܘܼܥܪܢܝܐ<EOS>ܕܒܣܦܪܐ ܬܠܝܼܬܝܐ ܕܡܘܫܐ ܕܡܬܼܩܪܐ ܕܟܗ̈ܢܐ܇ ܐܬܩܪܝܼ ܓܝܪ ܐܘ̃ ܐܚܘܢܼ ܣܦܪܐ ܕܟܗ̈ܢܐ܇ ܡܛܜ ܕܒܗ<EOS>ܥܠ ܟܗܢܘܼܬܐ ܐܝܠܝܢ ܕܒܟܗܢܘܬܐ ܡܿܡܠܠ ܗ̄ ܕܒܚ̈ܐ ܘܩܘܼܪ̈ܒܢܐ ܘܪ̈ܝܫܝܬܐ ܘܡܥܣܪ̈ܐ ܘܟܘܼܪ̈ܗܢܐ<EOS>ܐܝܠܝܢ ܕܠܘܬ ܟܗ̈ܢܐ ܐ݀ܬܝܢ ܗܼܘܘ ܕܢܐܣܘܿܢ ܐܢܘܿܢ ܠܘ ܐܟܡܿܢ ܕܣܢܝܼܩ ܐܠܗܐ ܥܠ ܕܒܚ̈ܐ ܦܩܼܕ<EOS>ܕܢܬܼܩܪܒܘܢܼ ܠܗ ܐܠܐ ܐܝܟܢܐ ܕܢܐܣܘܿܪ ܠܒܢܝ̈ܢܫܐ ܒܚܘܼܒܗ ܘܕܢܠܦ ܐܢܘܿܢ ܕܠܘ ܟܝܿܢܐ ܕܢܦܐ ܐܝܬ<EOS>ܠܚܝ̈ܘܬܐ ܡܛ݀ܠ ܕܥܬܝܼܕ ܗܼܘܐ ܕܢܦܪܩܢ ܡܼܢ ܟ݀ܠܗܝܢ ܒܝܼܫ̈ܬܐ ܒܝܕ ܪܒ ܟܘܡܪ̈ܐ ܡܫܝܼܚܐ ܒܕܩ<EOS>ܠܗܿܠܝܢ ܩܕܡܝ̈ܬܐ ܒܝܕ ܐܒܪܗܡ ܗ݀ܘ ܕܡܢܗ ܐܬܝܼܠܕ ܒܒܣܪ<EOS> ܘܡܠܟܝܙܕܩ ܨܪ ܛܘܼܦܣܐ ܒܟܗܢܘܼܬܐ<EOS>ܘܒܐܕܫܐ ܕܩܘܼܪܒܢܗ<EOS> ܘܡܼܢ ܥܠܬ ܛܿܘܪܐ ܘܡܬܚܐ ܕܒܡܨܥܬܐ ܝܗܼܒ ܐܣܝܘܼܬܐ ܠܡܪ̈ܥܐ ܘܢܡܘܿܣܐ<EOS>ܘܟܗܢܘܼܬܐ ܕܐܗܪܘܿܢ ܐܝܟܢܐ ܕܒܝܕ ܩܘܼܪ̈ܒܢܝܗܘܢܿ ܕܝܣܪ̈ܠܝܐ ܢܐܬܘܿܢ ܠܘܬ ܓܡܝܼܪܘܼܬܐ ܕܫܪܪܐ ܟܬܒܐ ܕܝܢ ܗܿܢܐ ܠܐ<EOS>ܕܬܫܥܝܼܬܐ ܡܬܐܼܡܠ܇ ܐܦܠܐ ܕܚܟܼܡܬܐ ܐܘܿ ܕܢܒܝܘܼܬܐ ܐܠܐ ܕܐܝܬ̄ܘ ܦܘܼܩ̈ܕܢܐ ܕܡܼܢ ܐܠܗܐ<EOS>ܒܐܝܼܕ̈ܝ ܡܘܫܐ ܐܬܬܣܝܼܡܘ ܠܥܡܐ ܡܼܢ ܐܠܗܐ ܒܗ ܒܙܒܢܐ ܘܡܛ݀ܠ ܕܒܪܢܫܐ ܡܼܢ ܢܦܫܐ ܘܦܓܪܐ ܡܿܪܟܼܒ<EOS>ܘܐܝܬ ܚܛܗ̈ܐ ܕܒܝܕ ܦܓܪܐ ܡܣܼܬܥܪܝܼܢ ܐܝܟ ܓܘܪܐ ܘܓܢܒܘܼܬܐ ܘܩܼܛܠܐ ܘܐܝܬ ܕܡܼܢ ܢܦܫܐ ܐܝܟ<EOS>ܟܦܘܼܪܝܐ ܘܓܘܼܕܦܐ ܘܪܡܘܼܬܐ ܥܠܗ݀ܝ ܦܿܩܕ ܕܢܬܩܼܪܒ ܚܠܦ ܚܛܗ̈ܐ ܕܦܓܪܐ ܗܕܡ̈ܐ ܕܚܝ̈ܘܬܐ ܘܚܠܦ<EOS>ܚܛܗ̈ܐ ܕܢܦܫܐ ܕܡܐ ܕܚܝ̈ܘܬܐ ܘܚܠܦ ܚܛܗ̈ܐ ܕܢܦܫܐ ܕܡܐ ܕܚܝ̈ܘܬܐ ܕܐܝܼܬ̄ܘ ܠܗܝܢ ܒܕܘܼܟܬ ܢܦܫܐ<EOS>ܘܩܼܪܐ ܡܪܝܐ ܠܡܘܫܐ ܘܡܠܠ ܥܡܗ ܡܼܢ ܡܫܟܢ ܙܒܢܐ ܗ̄ ܒ݀ܬܪ ܕܐܬܢܼܩܫ ܡܫܟܢܙܒܢܐ ܘܐܫܬܡܠܝܼ<EOS>ܒܨܒܬ̈ܘܗܝ ܡܼܢ ܒܝܬܐ ܕܓܒܼܐ ܠܗ ܘܨܒܼܐ ܕܢܥܡܼܪ ܒܗ ܡܼܢ ܬܡܢ ܫܪܝܼ ܕܢܡܼܠܠ ܐܢܫ ܐܢܫ ܟܕ ܢܩܪܒ<EOS>ܩܘܼܪܒܢܗ ܗ̄ ܬܢܢ ܡܛܣܐܝܬ ܐ݀ܡܪ ܡܛ݀ܠ ܕܒܚ̈ܐ ܘܕܐܝܠܝܢ ܚܝܘ̈ܬܐ ܘܐܢ ܥܠܬܐ ܕܩܘܼܪܒܢܗ ܗ̄ ܬܢܢ<EOS>ܡܛܟܣܐܝܬ ܐ݀ܡܪ ܡܛ݀ܠ ܕܒܚ̈ܐ ܘܕܐܝܠܝܢ ܚܝܘ̈ܬܐ ܘܐܢ ܥܠܬܐ ܕܩܘܼܪܒܢܗ ܡܼܢ ܬܘܪܐ ܕܟܪܐ ܕܠܐ ܡܘܼܡ<EOS>ܗ̄ ܒܬܘܪ̈ܐ ܕܝܢ ܕܟܪ̈ܐ ܥܡ ܢܩܒ̈ܬܐ ܡܬܩܪܒܝܼܢ ܐܠܐ ܬܢܢ ܬܘܪܐ ܕܟܪܐ ܦܿܩܕ ܩܕܡܐܝܬ ܡܛܠ ܕܕܟܪܐ<EOS>ܪܒ ܒܐܝܩܪܐ ܥܠܬܐ ܩܿܪܐ ܠܕܒܚܐ ܡܛ݀ܠ ܕܡܬܼܥܠܐ ܠܡܕܒܚܐ ܒܙܒܢ ܐܦ ܠܗܘܿܢ ܠܡܕܒ̈ܚܐ ܥܠ̈ܘܬܐ<EOS>ܩܿܪܐ ܘܢܒܪܟܝܼܘ̄ ܠܡܬܪܥܝܘܼ ܠܗ ܒܟܗܢܐ ܕܢܩܪܒܗ ܠܕܒܚܗ ܩܕܡ ܡܪܝܐ ܘܢܣܡܘܿܟ ܐܝܼܕܗ ܥܠ ܗ̄ ܗ݀ܝ<EOS>ܕܢܣܡܘܿܟ ܥܠ ܫܠܡܘܼܬܐ ܕܪܥܝܢܐ ܕܡܩܪܒܢܐ ܪܡܿܙ ܬܘܪܐ ܩܿܪܐ ܩܕܡܐܝܬ ܡܛ݀ܠ ܡܝܬܪܘܬܗ ܕܟܪܐ ܕܝܢ<EOS>ܒܬܪܗ ܒܗ݀ܝ ܕܡܝܩܪܝܼܢ ܕܟܪ̈ܐ ܡܼܢ ܢܩܒ̈ܬܐ ܘܢܟܘܿܣ ܒܪ ܒܩܪܐ܇ ܩܕܡ ܡܪܝܐ ܗ̄ ܒܪ ܒܩܪܐ ܩܿܪܐ<EOS>ܠܬܘܪܐ ܕܠܐ ܥܕܟܝܼܠ ܢܦܝܼ ܒܥܒܿܕܐ ܒܗ݀ܝ ܕܢܟܘܿܣ ܡܿܘܕܥ܇ ܕܟܗܢܐ ܢ݀ܟܣ ܠܗ ܘܠܘ ܡܪܗ ܕܕܒܚܐ<EOS>ܢܫܛܝܼܘܗܝ ܠܝܩܕܢܐ ܗ̄ ܡܛ݀ ܕܡܫܟܗ ܠܟܗܢܐ ܡܬܝܼܗܒ ܝܩܕܐ ܩܿܪܐ ܠܕܒܚܐ ܡܛܠ ܗ݀ܝ ܕܝܿܩܕ ܘܕܒܚܐ<EOS>ܡܛ݀ܠ ܕܡܬܼܕܒܚ ܚܠܦ ܣܟ̈ܠܘܬܐ ܫܠܡܐ ܬܘܼܒ ܐܟܡܿܢ ܕܡܫܡܠܝܐܝܬ ܝܿܩܕ ܬܘܼܒ ܡܛܜܠ ܕܒܪܥܝܢܐ<EOS>ܫܠܡܐ ܡܬܼܩܪܒ ܡܕܒ̈ܚܐ ܥܠ ܫܡ ܕܒ̈ܚܐ܇ ܥܠܬܐ ܥܠ ܫܡ ܥܠ̈ܘܬܐ ܪܝܚ ܣܘܬܐ ܗ̄ ܥܛܪܐ ܕܗܝܼܢܐ<EOS>ܘܫܡܝܼܢܐ ܐܢ ܡܼܢ ܥܘܦܐ ܥܠܬܐ ܗ̄ ܒܝܕ ܥܘܦܐ ܠܟܿܠܗ ܓܢܣܐ ܕܦܪ̈ܚܬܐ ܐ݀ܡܪ ܐܢ ܫܘܦܢܝܼܢܐ ܘܐܢ<EOS>ܝܘܢܐ ܢܡܠܘܿܓ ܪܝܫܗ ܗ̄ ܢܦܣܘܿܩ ܩܪܩܦܬܗ ܢܫܛܦܝܼܘܗܝ ܒܝܬ ܓܦ̈ܘܗܝ ܗ̄ ܢܨܛܪܐ ܠܘ ܥܠ ܚܨܗ ܐܠܐ<EOS>ܡܼܢ ܣܛܪܗ ܘܠܐ ܢܦܪܫ ܐܢܘܿܢ ܠܗܕܡ̈ܘܗܝ ܐܝܟ ܕܚܝ̈ܘܬܐ ܘܢܡܨܐ ܕܡܗ ܗ̄ ܢܬܼܐܫܕ ܘܢܥܒܪ ܩܘܪܩܒܗ<EOS>ܗ̄ ܩܘܪܩܒܐ ܩܿܪܐ ܠܐܣܛܘܡܟܐ ܢܫܕܐ ܠܡ ܠܐܣܛܘܡܟܐ ܘܠܐܘܟܠܐ ܕܒܗ ܢܦܫܐ ܟܕ ܬܩܪܒܝ ܩܘܼܪܒܢܐ<EOS>ܕܣܡܝܼܕܐ ܗ̄ ܒܿܬܪ ܚܝ̈ܘܬܐ ܦܿܩܕ ܥܠ ܦܐܪ̈ܐ ܡܛ݀ܠ ܕܐܝܼܠ̈ܢܐ ܕܡܢܗܘܿܢ ܦܐܪ̈ܐ ܠܐ ܩܿܢܝܢ<EOS>ܪ̈ܓܫܐ ܘܙܘ̈ܥܐ ܐܠܐ ܚܝܘܬܐ ܠܚܘܕ܇ ܘܦܿܩܕ ܕܥܡ ܚܝܘܬܐ ܢܬܩܪܒܘܢܼ ܢܫܝܼܦܐ ܢܗܼܘܐ<EOS>ܩܘܼܪܒܢܗ ܗ̄ ܟܕ ܡܢܩܕܣ ܘܡܢܫܦ ܘܢܫܝܼܦ ܕܟܐܝܬ ܘܢܣܝܼܡ ܥܠܘܗܝ ܡܫܚܐ ܠܬܚܘܝܬܐ ܕܕܗܝܼܢܘܼܬܐ<EOS>ܘܠܐܬ݀ܐ ܕܡܪܚܡܢܘܼܬܐ ܘܢܣܝܼܡ ܥܠ̄ܘ ܠܒܘܿܢܬܐ ܗ̄ ܠܒܘܿܢܬܐ ܠܫܘܼܘܕܥܐ ܕܡܨܛܒܝܿܢܘܼܬܐ ܐܠܗܝܬܐ<EOS>ܕܒܗ ܒܕܒܚܐ ܘܢܙܘܪ ܡܼܢ ܬܡܢ ܗ̄ ܢܣܼܒ ܡܼܢ ܢܫܝܼܦܐ ܡܿܠܐܼ ܙܘܪܗ ܘܢܣܩ ܠܡܕܒܚܐ ܫܪܟܐ ܕܝܢ<EOS>ܕܦܿܐܫ܇ ܠܟܗܢܐ ܢܗܘܐ ܩܕܘܿܫܩܘܼܕ̈ܫܝܼܢ ܗ̄ ܦܘܼܪܫܢ ܦܘܼܪ̈ܫܢܝܢ ܗ̄ ܕܦܘܼܪܫܢܐ ܐܝܼܬ̄ܘ ܕܦܼܫ ܡܼܢ<EOS>ܦܘܼܪ̈ܫܢܘ̄ ܕܡܪܝܐ ܡܼܢ ܢܫܝܼܦܐ ܘܡܼܢ ܡܫܚܐ ܡܢܬܐ ܢܣܼܒ ܥܡ ܟܿܠܗܿ ܠܡ ܠܒܘܿܢܬܐ ܗ̄ ܡܛܠ<EOS>ܕܠܒܘܿܢܬܐ ܟܿܠܗ ܣܿܠܩܐ ܗܼܘܬ݀ ܠܘܬ ܐܠܗܐ ܢܫܝܼܦܐ ܘܡܫܚܐ ܐܟܡܿܢ ܕܡܬܼܐܟ̈ܠܢܐ ܐܝܬܝܗܘܿܢ ܡܢܬܐ<EOS>ܕܣܿܠܩܐ ܗܼܘܬ݀ ܡܢܗܘܿܢ ܒܠܚܘܕ ܐܝܟ ܕܠܕܘܼܟܪܢܐ ܚܝܪ̈ܬܐ ܠܠܚܡܐ ܣܡܝܼܟܐ ܩܿܪܐ ܦܪܣܐܝܬ ܓܪܕܓ<EOS>ܘܠ̈ܓܢܐ ܟܢܕܘܪ ܠܡܝܕܣ ܕܡܿܝܢ ܛܝܓܢܐ ܛܒܩܐ ܗܿܘ ܘܐܦ ܛܪܛܩܠ ܠܗܢܐ ܕܡܝܐ܇ ܘܡܒܙܥܐ ܒܙ̈ܥܐ<EOS>ܩܛ̈ܝܼܢܐ܇ ܘܥܠ ܓܘܼܡܪ̈ܐ ܡܬܬܣܝܼܡܐ ܟܕ ܡܬܼܥܒܕ ܒܗܿ ܡܕܡ܇ ܘܣܦܬܐ ܠܝܬ ܠܗܿ ܘܐܝܬ ܕܐ݀ܡܪܝܼܢ<EOS>ܕܡܼܢ ܫܦܘܼ̈ܕܐ ܡܬܼܥܒܕܐ܇ ܘܠܡܨܝܼܕܬܐ ܕܡܝܐ ܦܘ̈ܬܝܗܝ ܦ̈ܬܐ ܘܣܘܿܟ ܥܠܘܗܝ ܕܣܡܝܼܕܐ ܡܫܚܐ ܐܝܟ<EOS>ܕܢܗܐܘ ܐܝܟ ܗܢܐ ܕܩܿܪܝܢ ܐܢܫ̈ܐ ܣܪܝܼܕ ܟ݀ܠ ܚܡܝܼܪ ܘܟܿܠ ܕܒܫ ܠܐ ܬܣܩܘܢܼ ܗ̄ ܦܿܩܕ ܕܢܣܬܠܐ<EOS>ܚܡܝܼܪܐ ܬܢܢ܇ ܥܠ ܕܐܝܼܬ̄ܘ ܛܘܼܦܣܐ ܕܥܝ̈ܕܐ ܫܟܝܼܪ̈ܐ ܬܘܼܒ ܟܕ ܢܫܼܬܒܩ ܕܢܚܼܡܥ ܡܬܬܫܝܼܛ<EOS>ܘܫ݀ܟܢܝܼܢܢ ܥܠܘܗܝ ܕܒܒ̈ܐ ܘܪ̈ܚܫܐ ܘܡܙܪܗܡ ܕܒܫܐ ܦܿܩܕ ܕܠܐ ܢܬܼܩܪܒ ܗ̄ ܡܛ݀ܠ ܕܫܿܟܢܐ<EOS>ܕܒܘܪܝܼܬܐ ܥܠ ܟܿܠ ܨܒ̈ܘܢ ܘܡܢܗܝܢ ܡܬܼܟܢܫ ܘܐܝܬ ܒܗܝܢ ܣܘܿܓܐܐ ܕܛܡ̈ܐܐ ܠܢܡܘܿܣ ܘܟ݀ܠܗ<EOS>ܩܘܼܪܒܢܐ ܕܣܡܝܼܕܐ ܒܡܠܼܚܐ ܬܡܠܘܿܚ ܗ̄ ܥܠ ܟ݀ܠܗܘܿܢ ܩܘܪ̈ܒܢܐ ܬܬܩܪܒ ܡܠܚܐ܇ ܐܟܙܢܐ ܠܡ ܕܟܿܠܗܝܢ<EOS>ܡܐܼܟ̈ܠܬܐ ܒܠܥܕ ܡܠܚܐ ܠܐ ܗܢܝ̈ܐܢ ܗܿܟܢܐ ܐܦܠܐ ܗܿܢܘܿܢ ܚܿܫܚܝܼܢ ܠܒܝܬܝܘܼܬܐ ܕܐܠܗܐ ܐܢ ܠܐ<EOS>ܡܬܡܠܚܝܼܢ ܒܗܝܡܢܘܼܬܐ ܘܝܼܕܥܬܐ ܕܒܐܠܗܐ ܘܒܚܘܼܒܐ ܘܡܼܢ ܥܝ̈ܕܐ ܕܠܘܬܢ ܫܩܼܠܗܿ ܠܗܕܐ ܝܿܗܒܐ<EOS>ܓܝܪ ܛܥܡܐ ܠܡܐܼܟ̈ܠܬܢ ܘܡܫܪܪܐ ܘܥ݀ܒܕܐ ܠܩܝ̈ܡܐ ܕܒܝܢܬܢ܇ ܣܓܝ̈ܐܐ ܓܝܪ ܕܒܿܥܝܢ ܕܐܣܪ̈ܐ ܕܚܘܼܒܐ<EOS>ܥܡ ܚܕ̈ܕܐ ܢܩܝܼܡܘܢܼ ܘܒܗܕܐ ܠܡ ܡܬܚܫܚܝܼܢ ܬܘܼܒ ܠܕܒ̈ܚܐ ܚܝܠܐ ܝܿܗܒܐ ܘܕܠ̈ܝܼܠܝ ܠܝܩܕܢܐ<EOS>ܥܿܒܕܐ ܠܗܘܢܿ ܒܗܿܘ ܕܡܬܩܐ ܠܪܓܝܘܼܬ ܒܣܪܐ ܕܠܐ ܢܣܪܐ ܘܢܙܕܗܡ ܬܘܼܒ ܡܠܦ ܠܗܘܢܿ ܗܘܢܐ ܘܛܥܡܐ<EOS>ܢܩܢܘܿܢ ܗܿܘ ܕܒܗ ܚܝܿܒܝܼܢ ܕܢܩܪܒܘܢܼ ܕܒ̈ܚܐ ܐܝܟ ܗ݀ܝ ܕܬܗܼܘܐ ܒܟܘܿܢ ܡܠܚܐ ܗ̄ ܚܘܼܒܐ<EOS>ܘܝܼܕܥܬܐ ܘܐܢ ܬܩܪܒ ܩܘܼܪܒܢܐ ܕܒܟܪ̈ܐ ܗ̄ ܒܟܪ̈ܐ ܩܿܪܐ ܠܪܝܫܐ ܩܕܡܝܐ ܕܥܒܘܼܪܐ ܟܦܐ ܕܡܚܪܟܐ<EOS>ܒܢܘܼܪܐ ܗ̄ ܚܛ̈ܐ ܕܡܚܪ̈ܟܢ ܘܡܩ̈ܠܝܢ܇ ܡܕܟܝ̈ܬܐ ܠܡ ܕܡܕܟ̈ܝܢ ܫܦܝܼܪ ܠܚܡ ܩܘܼܪܒܢܐ ܗܘ ܗ̄ ܕܐܦ<EOS>ܠܚܡܐ ܠܡ ܩܪܒ ܥܡ ܚܠܒܐ ܘܬܪܒܐ܇ ܐܟܙܢܐ ܓܝܪ ܕܠܚܡܐ ܡܢܝܼܚ ܠ̈ܟܦܢܐ܇ ܗܿܟܢܐ ܐܦ ܨܒܝܿܢܐ<EOS>ܛܒܐ ܕܡܩܪ̈ܒܢܝܗܘܢܿ ܕܕܒܚ̈ܐ ܡܢܝܼܚ ܠܐܠܗܐ ܘܢܦܫܐ ܟܕ ܬܚܼܛܐ ܒܛܘܼܥܝܝ ܡܼܢ ܟܿܠܗܘܿܢ ܗ̄ ܒܝܕ<EOS>ܢܦܫܐ ܪܡܿܙ ܥܠ ܟ݀ܠܗ ܒܪܢܫܐ ܒܝܕ ܣܦܪܐ ܗܿܢܐ ܢܚܼܛܐ ܠܡ ܡܼܢ ܛܘܼܥܝܝ ܗܞ ܕܠܐ ܡܼܢ ܨܒܝܢܐ ܘܠܐ<EOS>ܟܕ ܪܥܿܐܼ ܘܟܕ ܝܿܕܥ<EOS> ܘܢܥܒܕ ܚܕܐ ܡܼܢ ܗܿܠܝܢ ܕܠܐ ܦܩܝܼܕ ܠܡܥܒܼܕ ܐܢ ܟܗܢܐ ܕܡܫܝܼܚ ܢܚܼܛܐ<EOS>ܠܚܘܒ̈ܘܗܝ ܗ̄ ܕܚܛܗ̈ܘܗܝ ܠܡ ܕܟܗܢܐ ܠܟܿܠܗ ܥܡܐ ܡܢܝܢ ܡܛܜܠ ܕܐܝܬ̄ܘ ܪܝܫܐ ܘܥܝܢܐ ܘܡܘܼܚܐ ܐܝܟ<EOS>ܕܒܡܚܙܝܼܬܐ ܘܚܛܝܼܬܗ ܣܘܓܦܢܐ ܿܗܝ ܕܟܿܠܗ ܥܡܐ ܗܿܟܢܐ ܐܦ ܙܕܝܼܩܘܼܬܗ ܝܘܼܬܪܢܐ ܕܟܜܠ ܡܛ݀ܠ<EOS>ܓܝܪ ܕܡܨܥܝܐ ܘܡܪܥܝܢܐ ܐܝܬܘܗܝ ܒܝܬ ܐܠܗܐ ܠܒܢܝ̈ܢܫܐ ܘܥܠܗ݀ܝ ܬܘܪܐ ܩܿܪܐ ܠܡܩܒܪܒܘܼ ܡܛܠܬܗ<EOS>ܐܬܪ ܕܪܡܝܢ ܩܛܡܐ ܗ̄ ܕܘܼܟܬܐ ܐܝܟܐ ܕܫܿܕܝܢ ܗܼܘܘ ܩܛܡܐ ܕܕܒܚ̈ܐ ܒܝܢܬ ܩܢܩܠܐ ܠܡܕܒܚܐ ܪܡܝܢ<EOS>ܗܼܘܘ܇ ܥܕܡܐ ܕܡܬܼܟܢܫ ܣܿܓܝܼ ܘܟܢ ܡܦܩܝܼܢ ܠܗ ܠܒܪ ܒܗ݀ܝ ܠܡ ܕܡܛܠܿܬܗ ܐܬܥܼܒܕ ܗܘܿ ܩܪܩܠ<EOS>ܚܕܪ̈ܝ ܡܕܒܚܐ ܘܐܝܟ ܕܥܠ ܟܗܢܐ ܗܿܟܢܐ ܦܩܼܕ ܠܟܿܠܗܿ ܟܢܘܼܫܬܐ ܟܕ ܬܚܼܛܐ ܒܛܘܼܥܝܝ ܠܡܩܪܒܘܼ<EOS>ܬܘܪܝܐ ܒܪ ܒܩܪܐ ܠܚܛܗܐ ܗ̄ ܐܟܡܿܢ ܕܚܛܗܐ ܕܟܗܢܐ ܐܝܟ ܚܛܗܐ ܕܥܡܐ ܟ݀ܠܗ ܚܫܝܼܒ ܗ݀ܝ<EOS>ܕܢܟܣܝܼܘܗܝ ܠܬܘܪܐ ܩܕܡ ܡܪܝܐ ܗ̄ ܠܘ ܠܟܗܢ ܕܚܼܛܐ ܦܿܩܕ ܕܢܟܘܿܣ ܐܠܐ ܐܚܪܢܐ ܕܠܐ ܚܼܛܐ܇ ܐܢ<EOS>ܪܒܐ ܢܚܼܛܐ ܗ̄ ܐܝܢܐ ܕܪܒ ܒܫܘܼܠܛܢܐ ܐܘܿ ܒܛܘܿܗܡܐ ܢܝܬܐ ܩܘܼܪܒܢܗ ܨܝܦܪܝܐ ܗ̄ ܡܼܢ ܕܡܢܗ ܠܐ<EOS>ܦܿܩܕ ܕܢܪܘܿܣ܇ ܡܛ݀ܠ ܕܚܕ ܗܼܘ ܦܪܨܘܦܐ ܕܡܩܪ̈ܒܢܘܗܝ ܘܡܟܟܗ ܬܘܼܒ ܐܦܢ ܩܿܢܐܼ ܫܘܼܠܛܢܐ܇ ܒܗ݀ܝ<EOS>ܕܨܝܦܪܝܐ ܕܒܨܝܼܪ ܡܼܢ ܬܘܪܐ ܦܿܩܕ ܠܗ ܠܡܩܪܒܘܼ ܨܝܦܪܝܐ ܩܿܪܐ ܠܓܕܝܐ ܪܒܐ ܕܥܙ̈ܐ ܗ݀ܝ ܕܐܡܼܪ<EOS>ܥܠ ܟ݀ܠ ܬܓܡ̈ܝܼܢ ܕܐܢ ܬܚܼܛܐ ܠܡ ܒܛܘܼܥܝܝ ܪܡܿܙ ܐܘܿ ܥܠ ܕܒܚ̈ܐ ܘܪ̈ܝܫܝܬܐ ܕܠܐ ܝܼܗܝܼܒܝܼܢ<EOS>ܒܙܒܢܗܘܿܢ ܐܘܿ ܥܠ ܣܗ̈ܕܘܬܐ ܕܓ̈ܠܬܐ ܐܘܿ ܥܠ ܕܝܼܢ̈ܐ ܕܢ݀ܦܩܝܼܢ ܗܼܘܘ ܡܢܗܘܿܢ ܥܘܿܠܐܝܬ ܡܐ<EOS>ܗ݀ܟܝܼܠ ܕܡܬܼܓܠܝܐ ܗܼܘܬ݀ ܣܗܕܘܬܐ ܦܿܩܕ ܠܡܿܢ ܕܣܥܼܪܗܿ ܠܡܩܪܒܘܼ ܩܘܼܪ̈ܒܢܐ܇ ܪܒܐ ܐܝܟ ܪܒܘܼܬܗ<EOS>ܘܙܥܘܪܐ ܐܝܟ ܙܥܘܪܘܬܗ ܘܐܦ ܠܡܼܦܪܥ ܡܕܡ ܕܛܠܼܡ ܘܠܡܩܪܒܘܼ ܕܒܚ̈ܐ ܠܐܠܗܐ ܘܢܦܫܐ ܟܕ ܬܚܼܛܐ<EOS>ܘܬܫܡܼܥܝ ܩ̈ܠܐ ܕܡܘ̈ܡܬܐ ܗ̄ ܠܐ ܡܬܼܬܘܐ ܘܡܿܬܪܨ ܣܠܟܘܼܬܗ ܥܠ ܕܝܼܡܐ ܒܕܓܠܘܼܬܐ ܘܗܘܼ ܣܗܕ ܐܘܿ<EOS>ܚܼܙܐ ܗ̄ ܘܗܢܐ ܕܚܼܙܝܗܝ ܕܕܓܠ ܒܡܘ̈ܡܬܗ ܘܠܐ ܡܿܟܣ ܠܗ ܢܬܚܝܒܘܢܼ ܬܪ̈ܝܗܘܿܢ ܫܘܝܐܝܬ܇ ܘܐܢ ܠܐ<EOS>ܢܚܘܐ ܢܩܒܠ ܚܛܗܗ ܗ̄ ܥܠ ܗܿܘ ܕܚܙܼܝܗܝ ܪܡܿܙ ܕܐܢ ܠܐ ܢܟܣܝܼܘܗܝ ܩܕܡ ܟܗܢܐ ܢܩܒܠ ܚܛܗܗ ܢܬܼܬܒܥ<EOS>ܐܟܘܬܗ ܕܗܿܘ ܕܚܼܛܐ ܐܘܿ ܢܦܫܐ ܕܬܩܪܘܿܒܝ ܒܟ݀ܠܡܕܡ ܕܛܡܐ ܗ̄ ܟ݀ܠܡܕܡ ܕܛܡܐ ܩܿܪܐ ܠܡܬܩܪܒܢܘܼܬܐ<EOS>ܕܠܦܓܪܐ ܡܝܼܬܐ܇ ܐܘܿ ܠܟ̈ܠܒܐ<EOS>ܛܡ̈ܐܐ ܗܕܐ ܕܒܟ݀ܠ ܕܛܡܐܐ ܒܠܐ ܝܼܕܥܬܐ ܘܒܛܘܼܥܝܝ ܐܢ ܢܩܪܘܿܒ ܒܟܿܠ ܛܡܐܘܬܐ ܕܢܫ̈ܐ ܗ̄ ܪܡܿܙ<EOS>ܥܠ ܟܦܣܐ ܘܕܝܿܒܐ ܘܡܚܝܼ̈ܠܬܐ ܐܚܪ̈ܢܝܬܐ ܣܐܬܐ ܫܬܐ ܦܩܝܼܙ̈ܝܢ ܗܿܘܝܐ ܢܡܠܘܿܓ ܪܝܫܗ ܡܼܢ<EOS>ܠܘܼܩܒܠ ܩܕܠܗ ܗ̄ ܠܐ ܢܦܠܓܝܼܘܗܝ ܠܡܢܘ̈ܬܐ܇ ܐܠܐ ܢܫܡܘܿܛ ܠܡ ܐܒܪ̈ܘܗܝ ܘܢܨܪܐ ܒܝܬ ܓܦ̈ܘܗܝ ܘܠܐ<EOS>ܢܦܠܓܝܼܘܗܝ ܠܡܢܘ̈ܬܐ ܘܢܦܣܩܝܼܘܗܝ ܠܬܪܝܢ ܐܝܟ ܚܝ̈ܘܬܐ ܐܚܪ̈ܢܐ ܢܡܠܘܿܓ ܫܿܛܦ ܗ̄ ܠܘ ܠܡ ܡܼܢ<EOS>ܚܨܗ ܫܿܛܦ ܠܗ ܐܠܐ ܡܼܢ ܩܕܡܘܗܝ ܘܢܦܫܐ ܟܕ ܬܚܼܛܐ ܘܬܥܠܐ ܥܘܠܐ ܠܐ ܒܢܟܼܠܐ ܗ̄ ܡܛ݀ܠ ܕܥܘܠܐ<EOS>ܕܠܘܬ ܟܢܬܐ ܠܘܬ ܐܠܗ ܡܬܡܼܬܚܐ ܡܥܠܝܢܘܼܬܗ ܘܢܓܕܠ ܒܚܒܪܗ ܒܓܘܼܥܠܢܐ ܗ̄ ܕܚܕܐ ܡܼܢ ܨܒܘ̈ܢ ܐܘܿ<EOS>ܛ݀ܠܡ ܠܚܒܪܗ ܗ̄ ܒܚܕܐ ܡܼܢ ܨܒܘ̈ܬܐ ܘܢܐܡܪܐ ܒܕܓܠܘܼܬܐ ܗܞ ܕܡܐ ܠܡ ܕܡܬܼܬܒܥ ܒܚܕܐ ܡܼܢ ܗܿܠܝܢ<EOS>ܘܡܫܼܬܟܚ ܒܗܝܢ ܕܕܓܠܐ ܐܝܼܬ̄ܘ ܒܡܘܡ̈ܬܐ ܕܥܠܝܗܿ ܢܦܪܥܝܘܗܝ ܒܩܪܢܗܿ ܗ̄ ܒܪܝܫܗܿ ܠܗܿܘ ܕܛܠܿܡ<EOS>ܘܚܘܼܡܫܗ ܢܘܣܦ ܥܠܘܗܝ ܗ̄ ܘܚܕܐ ܠܡ ܡܼܢ ܚܡܫ ܕܝܼܠܗ ܢܘܣܦ ܥܠܘܗܝ܇ ܟܒܪ ܐܝܟ ܚܕܐ ܡܼܢ ܚܡܫ<EOS>ܡܢܘ̈ܬܐ ܕܛܠܼܡ ܢܦܪܘܿܥ ܠܡܿܢ ܕܕܝܼܠܗ ܗܘܼ ܢܬܠܝܼܘܗܝ ܒܝܘܡܐ ܕܩܘܼܪܒܢܗ ܗ̄ ܟܕ ܡܩܪܒ ܩܘܼܪܒܢܗ<EOS>ܡܐ ܕܦܼܪܥ ܠܟܢܬܗ ܗܿܘ ܡܐ ܕܚܝܿܒ܇ ܢܝܬܐ ܩܘܼܪܒܢܗ ܠܡܪܝܐ ܡܛܠ ܕܪܓܝܼܙ ܥܠܘܗܝ ܡܛܿܠ ܣܟܠܘܼܬܗ<EOS>ܐܚܪ̈ܢܐ ܗ݀ܝ ܕܕܠܡܿܢ ܕܕܝܼܠܗ ܗܼܘ ܘܫܪܟܐ ܗܞ ܟܕ ܠܘ ܠܟܗܢܐ ܦܿܩܕ ܕܢܬܠ ܐܠܐ ܠܡܿܢ ܕܐܬܼܛܠܡ<EOS>ܡܢܗ ܕܟܐܡܬ ܗܕܐ ܡܢܬܐ ܕܚܡܫ ܕܝܿܗܒ ܐܝܟ ܪܒܝܼܬܐ ܡܕܡ ܗܿܘܝܐ ܘܝܘܼܬܪܢܐ ܕܙܘ̈ܙܐ܇ ܒܿܬܪܟܢ<EOS>ܡܿܦܩܕ ܥܠ ܢܘܼܪܐ ܕܩܘܼܕܫܐ ܕܠܐ ܬܕܥܟܝ܇ ܠܘ ܡܛܠ ܡܝܩܪܘܬܗܿ ܐܠܐ ܡܛܠ ܐܝܼܩܪܐ ܕܕܚܒ̈ܐ ܕܒܗܿ<EOS>ܝܿܩܕܝܢ ܗܼܘܘ ܬܘܼܒ ܠܐ ܦܐܝܐ ܗܼܘܬ݀ ܕܒܟܿܠܫܥ ܢܦܘܢܼ ܟܗ̈ܢܐ ܗܿܢܘܿܢ ܕܠܐ ܫܠܝܼܛ ܠܗܘܿܢ<EOS>ܕܢܬܟܪܟܘܢܼ ܒܕܘܼܟܝ̈ܬܐ ܕܠܐ ܙܕܩ̈ܢ܇ ܘܘܢܝܬܘܿܢ ܢܘܼܪܐ ܘܟܒܪ ܐܝܬ ܐܡܬܝ ܕܠܐ ܡܫܟܚܝܼܢ ܗܼܘܘ<EOS>ܘܗ݀ܝ ܕܓܕܫܐ ܟܡܐ ܙܒܢ̈ܝܼܢ ܘܡܟܐ ܐܝܬ ܐܡܬܝ ܕܡܫܬܘܚܪܝܼܢ ܗܼܘܘ ܕܚܒ̈ܐ ܐܘܿ ܒܿܛܠܝܼܢ ܗܼܘܘ<EOS>ܘܡܼܢ ܗܕܐ ܥܿܐܠܐ ܗܼܘܬ݀ ܡܣܒܪܢܘܼܬ ܥܠ ܟܗ̈ܢܐ ܘܥܠ ܩܘܼܛܢܐ ܗܢܘ ܠܡ ܢܡܘܿܣܐ ܕܥܠܬܐ ܗ̄ ܥܠܬܐ<EOS>ܬܢܢ ܠܢܘܼܪܐ ܩܿܪܐ ܩܿܪܐ ܠܗܿ ܠܥܠܬܐ ܐܘܿ ܡܛ݀ ܕܡܠܥܝܐ ܘܣܝܼܡܐ ܠܥܠ ܡܼܢ ܡܕܒܚܐ ܗܿܢܘ ܠܡ<EOS>ܢܡܘܿܣܐ ܘܙܘܼܗܪܐ ܕܥܠܝܗܿ ܟ݀ܠܗ ܠܠܝܐ ܥܕܡܐ ܠܨܦܪܐ ܗ̄ ܠܘ ܕܟ݀ܠܗ ܠܠܝܐ ܝܿܩܕܐ ܗܼܘܬ݀ ܐܠܐ<EOS>ܕܬܗܼܘܐ ܩܒܝܼܪܐ ܟܿܠܗ ܠܠܝܐ ܐܡܬܝ ܓܝܪ ܕܓܘܼܡܪ̈ܐ ܡܬܛܡܪ̈ܢ ܫܦܝܼܪ܇ ܠܐ ܣܟ ܕܥ̈ܟܢ ܘܢܘܼܪܐ<EOS>ܕܡܕܟܝܐ ܗ̄ ܠܗܿ ܟܕ ܠܗܿ ܩܿܪܐ ܘܢܦܪܘܫ ܩܛܡܐ ܕܕܒܚܐ ܥܠ ܡܕܒܚܐ ܘܢܫܕܐ ܠܩܛܡܐ ܒܝܬ ܒܣܣ<EOS>ܕܡܕܒܚܐ ܠܩܢܩܠܐ ܠܗܕܐ ܓܝܪ ܩܿܪܐ ܕܥܠ ܡܕܒܚܐ ܥܕܡܐ ܕܡܦܩܝܼܢ ܠܗ ܠܒܪ ܡܪܥܕܐ ܢܥܒܕܝܘܼܗܝ ܗ̄ ܪܦܝܐ ܘܪܟܝܼܟܐ<EOS> ܐܝܟ<EOS>ܚܒܝܼܨܐ ܡܕܡ ܦܬ̈ܝܢ ܦ̈ܬܝܢ ܗ̄ ܟܬ̈ܢܐ ܟܬ̈ܢܐ<EOS> ܡܛ݀ ܕܐܦ ܚܒܝܼܨܐ ܕܟܕ ܡܬܼܥܒܕ ܡܬܼ̇ܙܐ ܒܗ<EOS>ܦܬ̈ܝܢ ܦܬ̈ܝܢ ܒܐܬܪܐ ܕܡܬܢܟܣܐ ܥܠܬܐ ܡܬܢܼܟܣ ܚܛܗܐ ܗ̄ ܟܿܠܗܘܿܢ ܠܡ ܒܚܕܐ ܕܘܼ̣ܟܬܐ<EOS>ܢܬܩܪܒܘܢܼ<EOS> ܒܕܘܼܟܬܐ ܠܡ ܕܕܒܚ̈ܐ ܗܼܘ ܕܒܚܼܐ ܢܬܼܕܒܚ ܠܘ ܒܕܡ ܐܚܪܝܢ ܠܘ ܕܐܚܪܝܢ ܐܝܼܬ̄ܘ ܕܒܚܐ<EOS>ܘܐܚܪܝܢ ܥܠܬܐ ܘܐܚܪܝܢ ܚܛܗܐ ܡܐܢܐ ܕܦܚܪܐ ܗ̄ ܦܿܩܕ ܕܢܬܬܒܪ ܡܐܢܐ ܕܦܚܪܐ ܡܐ ܕܡܬܼܒܫܠ ܒܗ ܡܼܢ<EOS>ܩܘܼܕܫܐ ܥܠ ܕܣܿܪܦ ܠܟܿܠ ܕܡܬܼܪܒܡܐ ܒܗ ܘܕܠܐ ܬܣܼܒܪ ܕܕܒܝܼܩܐ ܒܗ ܨܒܘܼܬܐ ܕܩܘܼܕܫܐ ܦܿܩܕ<EOS>ܕܢܬܼܬܒܪ ܕܠܐ ܒܥܠܼܬܐ ܬܬܫܝܼܛܝ ܨܒܘܼܬܐ ܕܩܘܼܕܫܐ ܘܐܢ ܒܡܐܢܐ ܕܢܚܫܐ ܗ̄ ܠܗܢܐ ܠܐ ܬܒܪ ܐܠܐ<EOS>ܦܿܩܕ ܕܢܬܬܫܝܼܓ ܘܢܬܼܡܪܩ ܛ݀ܒܐܝܬ ܚܫܚܪ̈ܬܐ ܕܦܝܼܠ̈ܢ ܒܡܫܚܐ ܥܠ ܚܚܘܪܬܐ ܕܠܚܡܐ ܚܡܝܼܥܐ ܗ̄<EOS>ܚܡܝܼܥܐ ܕܦܩܼܕ ܕܢܩܪܒܘܢܼ ܠܗ ܡܼܢ ܡܢܝܿܢܐ ܕܚܚܪ̈ܬܐ ܦܛܝܼܪ̈ܬܐ ܕܩܘܼܪܒܢܐ ܐܝܼܬ̄ܘ ܐܠܐ<EOS>ܐܝܼܬܝܗܿ ܗܼܘܬ݀ ܠܬܚܬ ܡܢܗܝܢ ܘܐܦܢ ܠܥܠ ܐܡܼܪ ܕܟ݀ܠ ܚܡܝܪܪ ܘܟܿܠ ܕܒܫ ܠܐ ܢܬܩܪܒ ܐܠܐ ܗܪܟܐ<EOS>ܘܒܥܐܕܐ ܕܫܒܘ̈ܥܐ<EOS> ܦܿܩܕ ܕܢܬܼܩܪܒ ܚܡܝܼܥܐ ܘܥܠܼܬܐ ܕܚܡܝܼܥܐ ܗܕܐ ܗܼܝ ܐܝܟܢܐ ܕܢܗܕܝܼܘܗܝ<EOS>ܚܛܗ̈ܝܗܿ ܘܐܚܪܬܐ ܡܠܦ ܕܒܡܓܪܬ ܪܘܼܚܐ ܘܒܒܘܼܚܢܐ ܢܬܼܩܪܒܘܢܼ ܕܒܚ̈ܐ ܬܘܼܒ ܪܡܙܐ ܗܿܝ<EOS>ܕܚܡܝܼܥܐ ܥܠ ܥܝ̈ܕܐ ܥܬܝܼܩ̈ܐ ܘܡܡܟ̈ܟܐ ܕܫܘܼܥܒܕܐ ܩܫܝܐ ܕܒܡܨܪܝܢ ܘܕܐܝܟܢܐ ܐܬܦܨܝܼܘ ܡܢܗ<EOS>ܒܥܘܼܕܢܐ ܕܐܠܗܐ ܘܗܿܫܐ ܐܝܬܝܗܘܢܿ ܡܚܪܪ̈ܐ ܐܘܿܟܝܼܬ ܦܠ̈ܝܼܛܐ ܚܚܪ̈ܬܐ ܩܿܪܐ ܠܓܪ̈ܝܣܐ<EOS>ܣܡܟ̈ܝܬܐ ܘܢܗܘܐ ܢܥܐ ܠܐܚܪܘܢܿ ܘܠܒܢ̈ܘܗܝ ܗ̄ ܢܥܐ ܫܡܐ ܗܿܘ ܥܒܪܝܐ ܘܡܬܦܼܫܩ ܚܕܝܐ ܗܘܿ ܕܢܣܼܒ<EOS>ܡܘܫܐ ܚܕܝܐ ܘܡܢܦܘܼ ܐܢܝܼܦܗ ܩܕܡ ܡܪܝܐ ܐ݀ܡܪ ܗ̄ ܬܠܝܗܝ ܘܐܥܒܪ̈ܝ ܩܕܡ ܡܪܝܐ ܘܚܘܝܗ ܠܥܡܐ<EOS>ܕܟܗܢܐ ܐܝܼܬ̄ܘ ܡܢܬܐ ܫܩܐ ܕܝܡܝܼܢܐ ܗ̄ ܝܘܢܝܐ ܕܪܥܐ ܐܡܿܪ ܫܩܐ ܕܝܡܝܼܢܐ ܗ̄ ܝܘܢܝܐ ܕܪܥܐ<EOS>ܐܡܿܪ ܗܕܐ ܗܿܝ ܡܫܝܼܚܘܼܬܗܘܢܿ ܗ̄ ܓܒܝܘܼܬܗܘܿܢ ܘܒܗܕܐ ܠܡ ܡܢܬܐ ܢܦܪܫܘܢܼ ܩܝܿܡܐ ܠܥܠܡ ܗ̄<EOS>ܩܢܘܿܢܐ ܠܡ ܐܘܿܟܝܼܬ ܬܚܘܼܡܐ ܘܟܢܫ ܠܟܿܠܗܿ ܟܢܘܫܬܐ ܗ̄ ܒܥܼܐ ܕܢܐܡܪ ܥܠ ܡܫܝܼܚܘܼܬܐ ܕܐܗܪܘܿܢ<EOS>ܘܕܒܢ̈ܘܗܝ܇ ܘܐܬܟܢܫܼܬ݀ ܟܿܠܗܿ ܡܫܪܝܼܬܐ ܠܡܫܟܢܙܒܢܐ ܗ̄ ܠܟܿܠܗܝܢ ܟܢܫ ܡܛ݀ܠ ܕܪ̈ܝܫܐ ܥܠܝܗܘܿܢ<EOS>ܗܐ ܡܬܬܣܝܼܡ ܘܚܠܦܝܗܘܿܢ ܥܬܝܼܕ ܠܡܟܗܢܘܿ ܩܕܡ ܡܫܟܢܐ ܡܛ݀ܠ ܕܡܫܟܢܐ ܟܿܠܗ ܒܐܝܼܕ̈ܝܗܘܢܿ<EOS>ܡܬܬܼܓܥܠ ܘܿܠܝܐܝܬ ܒܣܗܕܘܬܐ ܕܝܼܠܗ ܒܓܠܝܐ ܡܬܓܼܒܝܢ ܘܠܘ ܒܟܣܝܐ ܘܒܿܬܪ ܕܐܠܒܼܫ ܐܢܘܿܢ<EOS>ܠܒܘܼܫܐ ܕܟܿܠܗܿ ܟܗܢܘܼܬܐ ܐܡܼܪ ܘܝܗܼܒ ܥܠ ܦܪܝܼܣܐ ܝܼܕܥܬܐ ܘܩܘܼܫܬܐ ܗ̄ ܪܡܿܙ ܥܠ ܟܐܦܐ ܗܿܝ<EOS>ܕܓܠܝܼܦ ܥܠܝܗܿ ܫܡܐ ܕܢܗܝܼܪܐ ܘܫܠܡܐ ܕܡܝܐ ܕܒܗܿ ܒܦܬܐ ܐܣܝܼܪ ܗܼܘܐ ܗܡܝܢܐ ܗܿܘ ܕܕܒܝܼܩ ܗܼܘܐ<EOS>ܒܗܿ<EOS> ܐܝܟ ܐܣܘܪ̈ܐ<EOS>ܕܟܝ̈ܣܐ܇ ܗܿܢܘܿܢ ܕܐܡܿܪܝܼܢ ܦܪܝܼܣܐ ܝܘܡ̈ܝ ܫܘܼܡܠܟܘܢ ܗ̄ ܝܘܡ̈ܝ ܣܝܡ̈ܝܟܘܿܢ ܕܒܗܘܿܢ<EOS>ܐܬܬܣܝܼܡܬܘܿܢ ܟܗ̈ܢܐ ܡܛ݀ܠ ܕܫܒܥܐ ܝܘܡ̈ܝܼܢ ܡܼܢ ܩܒܝܼܥܘܼܬܗ ܕܡܫܟܢܐ ܗܿܢܘܿܢ ܕܒܗܘܿܢ ܐܬܩܼܕܫܘ<EOS>ܘܐܬܬܣܝܼܡܘ ܟܗ̈ܢܐ ܒܿܬܪ ܗܿܠܝܢ ܒܝܘܡܐ ܬܡܝܼܢܝܐ ܕܐܝܼܬܘܗܝ ܚܕ ܒܫܒܐ ܦܩܼܕ ܡܘܫܐ ܠܐܗܪܘܢ<EOS>ܘܠܒܢܘ̈ܗܝ ܘܠܣܒ̈ܐ ܕܢܣܒܘܢܼ ܕܒܚ̈ܝܗܘܿܢ ܘܢܐܬܘܿܢ ܠܬܪܥܐ ܕܡܫܟܢ ܙܒܢܐ ܘܡܼܢ ܕܐܬܟܼܢܫܘ ܐܘܕܥ<EOS>ܐܢܘܿܢ ܥܠܼܬܐ ܕܟܢܝܼܫܘܼܬܗܘܿܢ ܗܞ ܦܘܼܩܕܢܐ ܕܦܩ ܡܪܝܐ ܕܬܥܒܕܘܢܼ ܡܬܼܓܠܐ ܥܠܝܟܘܿܢ ܫܘܼܒܚܗ<EOS>ܩܿܪܐ ܠܓܠܝܢܐ ܫܒܝܼܚܐ ܕܡܬܼܚܙܐ ܗܼܘܐ ܥܠ ܡܕܒܚܐ ܐܘܿ ܠܚܙܬܐ ܕܢܘܼܪܐ ܕܡܫܼܬܡܪܐ ܗܼܘܬ݀ ܡܼܢ<EOS>ܩܕܡܘܗܝ ܩܪܘܿܒ ܩܕܡ ܡܕܒܚܐ ܘܩܪܒ ܚܛܗܟ ܗܞ ܗܢܐ ܩܘܼܪܒܢܐ ܩܕܡܝܐ ܐܝܼܬ̄ܘ ܕܕܒܚ̈ܐ ܡܼܢ ܟܕ<EOS>ܐܬܥܼܒܕ ܡܫܟܢ ܣܼܡ ܙܕܩ ܕܐܟܡܐ ܕܐܡܼܪ ܦܘܠܘܿܣ ܕܠܘܼܩܕܡ ܚܠܦ ܚܛܗ̈ܘܗܝ ܢܩܪܒ ܟܗܢܐ ܗܿܝܕܝܢ<EOS>ܚܠܦ ܥܡܐ ܡܛܠ ܕܠܝܬ ܕܕܟܐ ܡܼܢ ܚܛܝܼܬܐ܇ ܡܕܝܢ ܗܕܐ ܦܐܝܐ ܗܼܘܬ݀ ܕܟܕ ܐܬܥܼܒܕ ܪܝܫ ܟܗ̈ܢܐ<EOS>ܕܚܠܦ ܚܛܗ̈ܘܗܝ ܢܩܪܒ ܩܕܡܐܝܬ ܘܐܢ ܐ݀ܡܪ ܐܢܫ ܕܥܠ ܕܚܼܛܐ ܒܥܓܼܠܐ ܥܠ ܗ݀ܝ ܩܪܒ ܚܠܦ ܢܦܫܗ<EOS>ܩܕܡܐܝܬ ܠܐ ܦܐܝܐ ܕܡܼܢ ܫܪܪܐ ܘܢܦܩܼܬ݀ ܢܘܼܪܐ ܡܼܢ ܩܕܡ ܡܪܝܐ ܘܐܟܼܠܬ݀ ܠܕܒܚ̈ܐ ܗ̄ ܗܕܐ ܗܿܝ<EOS>ܢܘܼܪܐ ܩܕܡܝܬܐ ܕܢܚܼܬܬ݀ ܥܠ ܕܒܚ̈ܐ ܘܚܙܼܗܿ ܥܡܐ ܘܬܡܼܗܘ ܘܒ݀ܬܪ ܕܩܪܒܘ ܩܘܼܪ̈ܒܢܝܗܘܢܿ ܟ݀ܠ<EOS>ܕܦܩܼܕ ܡܪܝܐ ܢܦܩܼ ܘܒܪܟܘ ܘܫܡܠܝܼܘ ܠܥܡܐ ܐܬܓܠܝܼ ܫܘܼܒܚܗ ܕܡܪܝܐ ܗ̄ ܫܘܼܒܚܐ ܬܢܢ ܩܿܪܐ<EOS>ܠܢܘܼܪܐ ܥܙܝܼܙܬܐ ܕܢܦܼܩܬ݀ ܡܼܢ ܩܕܘܿܫ ܩܘܼܕܫ̈ܝܼܢ ܓܘܝܐ܇ ܘܐܟܼܠܬ݀ ܠܕܒܚ̈ܐ ܘܠܩܘܼܪ̈ܒܢܐ ܕܥܠ<EOS>ܡܕܒܚܐ ܣܝܼܡܝܼܢ ܗܼܘܘ ܐܚܪ̈ܢܐ ܐ݀ܡܪܝܼܢ ܕܒ݀ܬܪ ܕܩܪܒܘ ܡܘܫܐ ܘܐܗܪܘܢ ܩܘܼܪ̈ܒܢܐ ܐܘܟܝܼܬ ܕܒܚ̈ܐ<EOS>ܒܝܕ ܡܥܒܕܢܘܼܬܐ ܡܠܐܟܝܬܐ ܢܦܩܼܬ݀ ܢܘܼܪܐ ܡܼܢ ܦܕܘܿܫܩܘܼܕ̈ܫܝܼܢ ܘܐܟܠܼܬ݀ ܠܩܘܼܪ̈ܒܢܐ ܘܦܩܼܕ<EOS>ܡܘܫܐ ܕܬܬܼܢܛܪܝ ܗܿܕܐ ܢܘܼܪܐ ܕܠܐ ܕܘܼܥܟܐ ܐܝܟ ܕܠܥܘܼܗܕܢܐ ܕܬܕܡܘܪܬܐ܇ ܘܢܣܒܼܘ ܢܕܒ ܘܐܒܝܗܘ<EOS>ܓܒܪ ܦܝܪܡܗ ܘܣܼܡܘ ܒܗ ܢܘܼܪܐ ܢܘܼܟܪܝܬܐ ܒܛܘܼܫܝܐ ܘܣܡܼܘ ܥܠ ܡܕܒܚܐ ܗܿܝܕܝܢ ܒܡܥܒܕܢܘܼܬܐ<EOS>ܐܠܗܝܬܐ ܡܢܗܿ ܕܕܘܼܟܬܐ ܢܦܩܼܬ݀ ܢܘܼܪܐ ܘܐܟܠܼܬ݀ ܐܢܘܿܢ ܐܚܪ̈ܢܐ ܐ݀ܡܪܝܼܢ ܕܐܫܬܝܼܘ ܘܪܘܝܼܘ܇<EOS>ܘܡܼܢ ܥܠܬ ܫܩܝܐ ܐܗܡܝܼܘ ܒܢܘܼܪܐ܇ ܘܕܥܟܼܬ܇ ܘܡܼܢ ܕܚܠܼܬܐ ܕܡܘܫܐ ܐܥܼܠܘ ܢܘܼܪܐ ܢܘܼܟܪܝܬܐ<EOS>ܘܡܫܪܪܝܼܢ ܠܗܕܐ ܡܼܢ ܗ݀ܝ ܕܒ݀ܬܪ ܩܠܝܼܠ ܦܩܼܕ ܡܪܝܐ ܠܐܗܪܘܿܢ ܘܠܒܢ̈ܘܗܝ ܕܚܡܪܐ ܘܫܟܪܐ ܠܐ<EOS>ܢܫܬܘܿܢ ܡܐ ܕܥܿܐܠܝܼܢ ܠܡܫܟܢܐ ܕܠܐ ܢܡܘܼܬܘܢܼ ܐܢܫ̈ܝܼܢ ܐ݀ܡܪܝܼܢ ܕܡܼܢ ܗ݀ܝ ܕܐܗܡܝܼܘ ܒܢܘܼܪܐ<EOS>ܕܥܟܼܬ݀ ܘܐܚܪܬܐ ܕܠܐ ܦܿܩܕ ܐܢܘܿܢ ܡܘܿܫܐ ܕܢܪܒܘܿܢ ܥܠܝܗܿ ܐܠܐ ܕܡܢܗܿ ܢܣܝܼܡܘܢܼ ܒܦܝܪ̈ܡܐ܇<EOS>ܐܠܐ ܢܩܕܘ ܡܛ݀ܠ ܠܘ ܒܦܘܼܩܕܢ<EOS>ܡܘܫܐ ܐܥܼܠܘ ܢܘܼܪܐ ܢܘܼܟܪܝܬܐ<EOS> ܠܐ ܥܩܼܒܘ ܕܐܢ ܙܕܩ ܕܢܣܝܼܡܘܢܼ ܢܘܼܪܐ ܒܦܝܪ̈ܡܐ ܐܚܪ̈ܢܐ<EOS>ܐ݀ܡܪܝܼܢ ܕܡܛ݀ܠ ܬܠܬ ܣܟ̈ܠܘܬܐ ܝܼܩܕܘ ܚܕܐ ܕܟܕ ܐܝܼܬ ܗܼܘܐ ܢܘܼܪܐ ܩܘܕܫܐ ܐܫܝܼܛܘܼܗܿ<EOS>ܘܐܝܬܝܼܘ ܐܚܪܬܐ ܘܕܒ̄ ܠܘ ܙܒܢܐ ܗܼܘܐ ܕܢܥܠܘܢܼ ܠܩܕܘܿܫܩܘܼܕܫ̈ܝܼܢ<EOS> ܡܛܠ ܕܒܥܐܕܐ ܕܚܘܼܣܝܐ<EOS>ܦܩܝܼܕ ܗܼܘܐ ܐܗܪܘܿܢ ܠܡܥܠܘܼ ܦܝܪ̈ܡܐ ܕܓ̄ ܗܼܢܘܿܢ ܒܡܪܚܘܼܬܐ ܣܥܼܘ ܕܠܐ ܦܘܼܩܕܢܐ ܕܡܘܫܐ<EOS>ܕܐܗܪܘܢ ܐܚܪ̈ܢܐ ܐܡܼܪܘ ܕܡܛ݀ܠ ܪܘܝܘܼܬܐ ܠܡ ܕܡܬܚܙܘܙܝܢܘܼܬܐ ܥܡ ܚܬܝܼܪܘܼܬܐ ܡܝܼܬܘ ܗܿܠܝܢ<EOS>ܟܗ̈ܢܐ ܐܙܠܼܘ ܒܫܘܼܠܛܢ ܢܦܫܗܘܿܢ ܕܠܐ ܦܘܼܩܕܢܐ ܘܐܝܬܝܼܘ ܡܼܢ ܠܒܪ ܢܘܼܪܐ܇ ܕܠܐ ܒܙܒܢܗܿ ܕܠܐ<EOS>ܡܿܦܼܣ ܗܼܘ ܠܗܘܿܢ ܕܢܦܩܘܢܼ ܠܒܪ ܕܠܐ ܒܙܒܢܗܿ ܗ̄ ܐܟܡܿܢ ܕܠܘ ܥܕܢܐ ܗܼܘܐ ܕܒܣ̈ܡܐ ܐܠܐ ܐܝܟ<EOS>ܕܠܡܬܚܙܘܙܝܘ ܒܠܚܘܕ ܩܕܡ ܥܡܐ ܢܦܩܼܘ ܐܝܬܝܼܘ ܡܛ݀ܠ ܕܪܘܝܢ ܗܼܘܘ ܒܗ݀ܝ ܫܥܬܐ ܘܢܦܩܼܬ݀ ܢܘܼܪܐ<EOS>ܡܼܢ ܩܕܡ ܡܪܝܐ ܗ̄ ܟܢ ܓܘܝܐ ܡܛ݀ܠ ܕܗܼܢܘܿܢ ܒܡܫܟܢܐ ܒܪܝܐ ܐܝܬܗܘܿܢ ܗܼܘܘ ܢܘܼܪܐ ܩܿܪܐ ܠܒܪܩܐ<EOS>ܡܕܡ ܕܡܼܚܐ ܐܢܘܢܿ ܘܐܦܢܝܼܘ ܢܦܫ̈ܬܗܘܢ ܟܕ ܦܓܪ̈ܝܗܘܢ ܠܐ ܐܘܩܕܘ ܒܪܩܐ ܓܝܪ ܡܐ ܕܒܪܩ ܒܐܢܫ܇ ܠܐ<EOS>ܡܚܪܟ ܠܗ ܐܠܐ ܒܠܚܘܕ ܠܢܦܫܗ ܡ̰ܿܠܩ ܡܼܢ ܦܓܪܗ ܗܿܟܘܬ ܢܕܒ ܘܐܒܝܼܗܘ ܢܦܫ̈ܬܗܘܿܢ ܫܢ̈ܝܢ ܡܼܢ<EOS>ܦܓܪ̈ܝܗܘܿܢ ܘܦܓܪ̈ܝܗܘܿܢ ܘܟܘܬܝܢ̈ܝܬܗܘܿܢ ܠܐ ܝܼܩܕܘ<EOS> ܘܡܝܼܬܘ ܩܕܡ ܡܪܝܐ ܗ̄ ܒܡܫܟܢܐ ܒܪܝܐ<EOS>ܐܚܪ̈ܢܐ ܐ݀ܡܪܝܼܢ ܕܗܼܢܘܿܢ ܘܠܒܘܼܫ̈ܝܗܘܢ ܝܼܩܕܘ ܘܟܘܬܝܢܝ̈ܬܗܘܿܢ ܕܥܠ ܠܒܘܼܫܐ ܠܐ ܝܼܩܕܘ<EOS>ܘܝܼܕܝܼܥܐ ܠܡ ܡܼܢ ܗ݀ܝ ܕܟܬܝܼܒܐ ܕܩܪܒܘ ܠܡ ܗܿܢܘܿܢ ܕܐܬܦܼܩܕܘ ܘܫܩܼܠܘ ܐܢܘܿܢ<EOS>ܒܟܘܼܬܝܢ̈ܝܬܗܘܿܢ ܠܒܪ ܡܼܢ ܡܪܫܝܬܐ ܘܒܕܚܓܘܿܢ ܓܘܼܫܡ̈ܝܗܘܿܢ ܝܼܩܕܘ ܘܠܒܘܼܫ̈ܝܗܘܢܿ ܣܛܪ ܡܼܢ<EOS>ܟܘܬܝܢ̈ܝܬܐ ܐ݀ܡܪܝܼܢ ܕܠܐ ܢܐܡܪ ܥܡܐ ܕܠܘ ܒܚܛܝܼܬܗܘܿܢ ܝܼܩܕܘ ܓܼܕܫܐ ܓܼܕܫ ܠܗܘܿܢ ܐܝܟ ܫܪܐ<EOS>ܕܓܕܫܐ ܐܘܿ ܣܒܼܥܬ݀ ܒܗܘܿܢ ܢܘܼܪܐ ܡܛ݀ܠ ܣܓܝܐܘܬܗܿ ܥܠ ܗܿܟܢ ܢܼ̰ܛܪܬ݀ ܛܝܒܘܼܬܐ ܠܟܘܬܝܢ̈ܝܬܐ<EOS>ܘܓܠܘܼܫܡܐ ܐܘܩܼܕܬ݀ܐܝܟܢܐ ܕܢܕܥ ܟܿܠܢܫ ܕܡܼܢ ܡܪܝܐ ܗܿܝ<EOS> ܘܠܘ ܡܼܢ ܦܓܥܼܐ ܘܓܼܕܫܐ ܘܐܠܘܼ<EOS>ܓܕܫܢܝܬܐ ܗܼܘܬ݀ ܠܐ ܡܨܝܐ ܗܼܘܬ݀ ܕܟܘܬܝܼܢܐ ܠܐ ܬܐܩܼܕܝ ܘܓܘܼܫܡܐ ܢܐܩܼܕ܇ ܘܐܢ ܢܐܡܪ ܐܢܫ ܥܠ<EOS>ܕܡܩ̈ܕܫܢ ܗܼܘ̈ܝ ܟܘܼܬܝܼܢ̈ܝܬܐ ܠܐ ܝܼܩ̈ܕܝ ܐܦ ܗܕܐ ܬܘܼܒ ܕܚܝܠܐ ܐܠܗܝܐ ܐܝܬܝܗܿ ܗܕܐ ܗܿܝ<EOS>ܕܐܡܼܪ ܡܪܝܐ ܕܒܩܪ̈ܝܼܒܝ ܐ݀ܬܩܕܫ ܗ̄ ܠܘ ܐܟܡܿܢ ܕܒܕܘܼܟܬܐ ܐ̱ܚܪܬܐ ܐܡܿܪ ܠܗ ܐܠܗܐ ܥܠܗܕܐ<EOS> ܐܠܐ<EOS>ܗܕܐ ܒ݀ܥܐ ܕܢܐܡܪ ܕܗܕܐ ܗܿܝ ܠܡ ܕܦܣܝܼܩܐ ܠܟܐܢܘܼܬܗ ܕܡܪܝܐ ܕܐܦܢ ܠܡ ܢܗܼܘܐ ܐܢܫ ܕܩܪܝܼܒ<EOS>ܘܒܝܬܝ ܘܢܫܘܼܛ ܠܢܡܘܿܣܐ ܕܝܼܠܝ܇ ܠܐ ܢ݀ܣܒ ܐܢܼܐ ܒܐܦܘ̈ܗܝ ܐܠܐ ܡܿܦܩ ܐܢܼܐ ܥܠܘܗܝ ܓܙܪ ܕܝܼܢܐ<EOS>ܟܐܢܐܝܬ ܐܝܟ ܕܬܬܝܼܕܥܝ ܩܕܡ ܣܓܝ̈ܐܐ ܕܩܕܝܼܫܐ ܐܝܿܬܝ ܘܕܠܐ ܡܘܼܡ ܒܟܐܢܘܼܬܝ ܪ̈ܝܫܝܟܘܢܿ ܠܐ<EOS>ܬܦܪܥܘܢܼ ܗ̄ ܠܐ ܬܫܩܠܘܢܼ ܡܼܢ ܪ̈ܝܫܟܘܿܢ ܟܠ̈ܘܐ ܕܐܝܬܝܗܘܢܿ ܣܕܘ̈ܢܐ܇ ܕܐܝܬܝܗܘܿܢ ܦܩܝܼܪ̈ܐ<EOS>ܘܬܓܠܘܿܢ ܪ̈ܝܫܝܟܘܿܢ ܒܥܠܬܐ ܡܘܬܐ ܕܗܿܠܝܢ ܚܡܪܐ ܘܫܟܪܐ ܠܐ ܬܫܼܬܐ ܗ̄ ܡܛ݀ܠ ܕܣܟܠܘܼܬܐ ܕܒܢ̈ܝܟ<EOS>ܡܼܢ ܥܠܬ ܚܡܪܐ ܗܘܼܬ݀ ܐܚܪ̈ܢܐ ܐܡܿܪܝܼܢ ܕܠܘ ܡܛ݀ܠ ܕܐܫܬܝܼܘ ܗܿܠܝܢ ܦܩܼܕ ܠܐܗܪܘܢܿ ܕܠܐ<EOS>ܢܫܼܬܐ ܚܡܪܐ ܐܠܐ ܥܠܼܬܐ ܗܕܐ ܗܿܝ ܕܐܢ ܗܿܠܝܢ ܟܕ ܨܿܝܡܝܼܢ ܝܼܩܕܘ ܟܡܐ ܝܬܝܪܐܝܬ ܐܢܬܘܿܢ ܐܢ<EOS>ܬܪܘܘܿܢ܇ ܘܥܠܼܬܐ ܐܚܪܬܐ ܕܬܦܪܫܘܢܼ ܒܝܬ ܩܘܼܕܫܐ ܠܛܡܐܐ ܗ̄ ܕܐܢܗܘܼ ܕܡܬܼܓܪܝܢ ܐܢܬܘܿܢ<EOS>ܒܣܘܼܥܪܢܐ ܕܪܝܘܝܘܼܬܐ܇ ܡܐ ܕܩܿܪܒܝܼܬܘܿܢ ܠܨܒ̈ܘܬܐ ܐܝܠܝܢ ܕܛܡ̈ܐܢ ܠܢܡܘܿܣܐ ܠܐ ܦܿܪܫܝܼܢ<EOS>ܐܢܬܘܢܿ ܠܗܝܢ ܐܘܿ ܡܬܪܚܩܝܼܢ ܐܢܬܘܿܢ ܡܢܗܝܢ ܡܼܢ ܥܠܬ ܪܘܝܘܼܬܐ ܘܐܡܿܪܝܼܢ ܕܝܼܕܝܼܥܐ ܕܠܐ<EOS>ܐܫܬܝܼܘ ܚܡܪܐ ܡܼܢ ܗ݀ܝ ܕܒܝܘܡܐ ܕܚܕ ܒܫܒܐ ܐܝܼܬܘܗܝ ܬܡܝܼܢܝܐ܇ ܡܼܢ ܨܦܪܐ ܥܬܕ ܐܢܿܘܢ ܡܘܿܫܐ<EOS>ܕܢܩܪܒܘܼܢ ܩܘܼܪ̈ܒܢܐ ܘܐܟܼܠܬ݀ ܢܘܼܪܐ ܟܣܝܼܬܐ ܠܩܘܪ̈ܒܢܐ ܘܟܕ ܚܼܙܘ ܕܐܬܩܼܒܠܘ ܕܒ̈ܚܐ ܒܪ<EOS>ܫܥܬܗ ܩܪܒܘ ܦܝܪ̈ܡܝܗܘܿܢ ܒܢܘܼܪܐ ܢܘܼܟܪܝܬܐ ܘܒܗ ܒܥܕܢܐ ܝܼܩܕܘ ܘܣܘܿܓܐܗܘܿܢ ܕܡ̈ܠܦܢܐ ܐ݀ܡܪܝܼܢ<EOS>ܕܐܬܚܼܪܟܘ ܦܓܪܗܝܗܘܿܢ ܐܠܐ ܝܼܩܕܘ ܠܓܡܪ ܡܛ݀ܠ ܕܩܝܡܬܐ ܗܿܝ ܘܣܝܼܡܬܐ ܗ̄ ܐܦܣܢܝܼܬܟ ܐܘܿܟܝܼܬ<EOS>ܪܘܙܝܩܟ ܘܕܒܢ̈ܝܟ ܚܕܝܐ ܕܦܘܼܪܫܢܐ ܘܫܿܩܐ ܗ̄ ܗܿܘ ܡܕܡ ܕܡܬܼܦܪܫ ܠܟ ܡܼܢ ܥܡܐ ܒܐܬܪܐ ܕܕܟܐ ܗ̄<EOS>ܩܕܝܼܫܐ ܘܨܝܦܪܝܐ ܕܚܛ̈ܐ ܡܬܬܼܒܥ ܬܒܥܼܗ ܡܘܫܐ ܗ̄ ܬܒܼܥܗ ܟܕ ܝܼܠܦ ܕܟ݀ܠܗ ܝܼܩܕ ܬܪܒܐ ܕܝܼܠܗ<EOS>ܗܼܘܐ ܕܢܐܩܕ ܠܚܘܕ ܘܪܓܼܙ ܡܘܫܐ ܥܠ ܒܢ̈ܝ ܐܗܪܘܿܢ ܗ̄ ܥܠ ܕܠܐ ܐܟܠܼܘ ܚܕܝܐ ܘܫܩܐ ܡܢܗ ܕܚܛ̈ܗܐ<EOS>ܩܕܘܿܫܩܘܕ̈ܫܝܼܢ ܗܼܘ ܗ̄ ܦܘܼܪܫܢܐ ܕܡܼܢ ܦܘܼܪ̈ܫܢܐ ܐܝܬ ܗܼܘܐ ܠܟܘܿܢ ܡܢܗ ܘܚܠܦ ܚܛ̈ܗܐ ܕܥܡܐ<EOS>ܡܬܼܩܪܒ ܘܗܐ ܠܐ ܥܿܐܠ ܡܼܢ ܗ̄ ܠܩܘܼܕܫܐ ܓܘܝܐ ܠܐ ܥܿܐܠ ܗܼܘܐ ܡܼܢ ܕܡܗ ܡܫܡܠܝܐܝܬ ܝܿܩܕ<EOS>ܗܼܘܐ܇ ܪܓܼܙ ܡܘܫܐ ܥܠܝܗܘܿܢ ܒܗ݀ܝ ܕܠܐ ܢ݀ܣܒ ܗܼܘܐ ܒܐܦ̈ܐ ܕܐܢܫ̈ܐ ܡܛ݀ܠ ܕܚܘܼܒܗ ܕܐܠܗ ܡܝܩܪ<EOS>ܗܼܘܐ ܥܠܘܗܝ ܝܬܝܼܪ ܡܼܢ ܚܘܼܒܐ ܕܐܚ̈ܐ ܥܒܕܗܿ ܠܟܐܬܐ ܕܡܛܠܡܢܐ ܠܐ ܐܟܼܠ ܠܚܛܗܐ ܠܕܒܚܐ ܓܝܪ<EOS>ܕܥܠ ܐܦ̈ܝ ܚܛ̈ܗܐ ܐ݀ܡܪ ܚܛܗܐ ܘܐܝܟܢܐ ܠܡ ܕܐ݀ܒܕ ܒܣܪܐ ܒܐܘܼܟܠܐ ܗܿܟܢܐ ܐ݀ܒܕܝܼܢ ܚܛ̈ܗܐ ܟܿܠ<EOS>ܓܝܪ ܕܥܐܠ ܗܼܘܐ ܡܼܢ ܕܡܗ ܠܩܘܼܕܫܐ ܓܘܝܐ ܠܝܬ ܗܼܘܐ ܠܗܘܿܢ ܡܢܗ ܡܢܬܐܐܗܪܘܿܢ ܕܝܢ ܟܕ<EOS>ܐܬܬܙܝܼܥ ܡܼܢ ܟܐܬܐ ܐܦܝܼܣܗ ܠܡܘܿܫܐ܇ ܕܠܘ ܠܡ ܡܛܠ ܡܒܣܪܢܘܼܬܐ ܥܒܼܕܢܢ ܗܕܐ ܐܠܐ ܡܛ݀ܠ<EOS>ܕܚܕܬܐܝܬ ܐܬܩܼܒܪܒܢܢ ܠܥܒܿܕܐ ܚܕ̈ܘܬܐ ܗ̄ ܚܕ̈ܝܐ ܠܡ ܣܓܝ̈ܐܐ ܘܡܛܝ̈ܢ ܗܿܠܝܢ ܟ݀ܠܗܝܢ ܗ̄<EOS>ܥܩ̈ܬܐ ܐܢ ܗܫܐ ܟܕ ܕܫܿܪܝܢ<EOS>ܒܕܒܚܐ ܟ݀ܠܗܝܢ ܗܿܠܝܢ ܡܛܝ̈ܢ ܐܝܟܢ ܗܿܘܝܐ ܗܼܘܬ݀ ܐܠܘܼ ܐܟܼܠܢ ܗܿܢܐ ܐܟܙܢܐ ܕܒܠܐ ܝܼܕܥܬܐ<EOS>ܥܒܼܕܘ ܘܝܼܩܕܘ ܒܢܘܼܪܐ ܗܿܟܢܐ ܐܦܠܐ ܝܼܕܥܢܢ ܕܐܝܿܕܐ ܡܢܬܐ ܦܩܝܼܕܐ ܠܢ ܘܕܫܼܠܢܢ ܕܢ݀ܥܒܕ ܡܕܡ<EOS>ܕܠܐ ܐܬܦܼܩܕܢ ܘܟܕ ܡܿܫܐܠ ܐܗܪܘܿܢ ܐ݀ܡܪ ܐܠܘܼ ܐܟܠܿܬ ܚܛܗܐ ܝܘܡܢܐ ܗ̄ ܕܠܐ ܨܢܥܬܐ ܘܚܪܥܘܼܬܐ<EOS>ܫܐܼܠܘ ܕܫܡܼܥ ܡܘܫܐ ܘܫܦܼܪ ܗ̄ ܥܠ ܕܫܐܼܠܗ ܬܡܝܼܡܐܝܬ ܠܦܘܼܬ ܣܘܼܥܪܢܐ ܕܗܘܼܐ ܘܫܼܦܪ<EOS>ܒܥܝܢ̈ܘܗܝ ܗܕܐ ܚܝܘܬܐ ܗܘܼܬܘܿܢ ܐܟܿܠܝܼܢ ܗ̄ ܡܦܪܫ ܠܗܘܢܿ ܚܝ̈ܘܬܐ ܕܟܝ̈ܬܐ ܡܼܢ ܛܡ̈ܐܬܐ<EOS> ܠܘ<EOS>ܐܟܡܿܢ ܕܐܝܬ ܛܡ̈ܐܐ ܒܟܝܿܢܐ ܗܐ ܓܝܪ ܐܡܼܪ ܠܢܘܿܚ ܕܐܝܟ ܝܘܼܪܩܐ ܕܥܣܒܐ ܝܗܒܿܬ ܠܟܘܿܢ ܟܿܠ<EOS>ܘܦܘܠܘܿܣ ܕܟܿܠܡܕܡ ܕܟܿܐܼ ܗܼܘ ܠ̈ܕܟܝܐ ܘܠܝܬ ܡܕܡ ܕܡܿܣܼܠܝ ܐܢ ܒܬܘܕܝܼܬܐ ܡܬܼܢܣܒ܇ ܘܡܪܢ ܠܐ<EOS>ܗܼܘܐ ܡܕܡ ܕܥܿܐܠ ܠܦܘܼܡܐ ܡܣܝܒ ܠܒܪܢܫܐ܇ ܐܠܐ ܥܠܼܬܐ ܗܕܐ ܗܿܝ܇ ܡܛ݀ܠ ܕܣܛܢܐ ܐܠܦܼ ܠܒܢܝ̈ܢܫܐ<EOS>ܠܡܣܼܓܕ ܠ̈ܠܨܡܐ ܘܕܡܘ̈ܬܐ ܘܝܬܝܪܐܝܬ ܫܪܝܼܘ ܒܗܕܐ ܦܘܢܝܩ̈ܝܐ ܘܡܨܪ̈ܝܐ ܘܥܠ ܗܿܝ ܦܿܪ ܐܠܗܐ<EOS>ܠܚܝ̈ܘܬܐ ܡܢܗܝܢ ܠܕܒ̈ܚܐ ܘܡܢܗܝܢ ܠܡܐܟܘܿܠܬܐ ܘܡܢܗܝܢ ܠܛܡܐܐ ܐܝܟ ܕܠܐ ܢܫܼܬܟܚ ܚܕ ܐܬܪܐ<EOS>ܠܣܓ̈ܕܝ ܠܦܬܟܪ̈ܐ ܘܠܐܝܠܝܢ ܕܣܿܓܕܝܼܢ ܗܼܘܘ ܠܗܝܢ ܚܢ̈ܦܐ܇ ܐܦܣ ܠܥܒܪ̈ܝܐ ܕܢܐܟܠܘܢܼ ܘܢܕܒܚܘܢܼ<EOS>ܘܠܗܿܢܝܢ ܕܐ݀ܟܠܝܼܢ ܗܼܘܘ ܚܢ̈ܦܐ ܐܦ ܕܒܚܝܼܢ ܗܼܘܘ ܩܕܡ ܦܬܟܪ̈ܐ ܐܣܠܝܼ ܘܛܡܐ<EOS> ܕܐܝܬܝܗܝܢ ܓܝܪ<EOS>ܕܟܝ̈ܬܐ ܘܪܡܿܙ ܒܗ݀ܝ ܕܐܡܼܪ ܒܕܘܼܟ ܕܕܟܿܐܼ ܠܡ ܘܕܛܡܐ ܐܟܚܕܐ ܬܐܟܠܘܼܢܗ܇ ܐܝܟ ܛܒܝܐ ܘܐܝܟ<EOS>ܐܝܠܐ ܐܦ ܝܘܕ̈ܝܐ ܐܚܪܢܝܐܝܬ ܡܦܫܩܝܼܢ ܠܗܕܐ܇ ܡܕܝܢ ܟ݀ܠܗܝܢ ܚܝ̈ܘܬܐ ܛܒ̈ܢ ܘܫܦܝܼܪ̈ܢ<EOS> ܘܠܝܬ<EOS>ܒܗܝܢ ܛܡܐܬܐ<EOS> ܡܛ݀ܠ ܕܚܕ ܗܼܘ ܟܝܢܗܝܢ ܘܡܛ݀ܠ ܒܪܢܫܐ ܐܬܒܪ̈ܝܼ܇ ܐܠܐ ܟܕ ܛܥܘ ܒܢܝ̈ܢܫܐ ܒܿܬܪ<EOS>ܐ̈ܠܗܐ ܘܝܬܝܼܪܐܝܬ ܡܨܪ̈ܝܐ ܐܝܟ ܕܐܡܼܪܢܢ܇ ܫܪܝܼܘ ܣܿܓܕܝܼܢ ܠܕܡ̈ܘܬܐ ܕܚܝ̈ܘܬܐ ܘܪ̈ܚܫܐ<EOS>ܘܠܗܿܠܝܢ ܕܣܿܓܕܝܼܢ ܗܼܘܘ ܠܨܠ̈ܡܝܗܘܢܿ ܠܐ ܐܟܿܠܝܼܢ ܗܼܘܘ ܐܘܿ ܡܝܩܪܝܼܢ ܗܼܘܘ ܠܗܘܿܢ ܡܛܠ<EOS>ܕܝܣܪܐܝܠ ܐܬܪܒܝܼ ܗܼܘܐ ܒܥ̈ܝܕܐ ܡܨܪ̈ܝܐ ܐܡܿܪܝܼܢ ܗܼܘܘ ܓܝܪ ܚܢ̈ܦܐ ܕܟܜܠ ܠܡ ܕܚܝ ܥܠ ܐܪܥܐ<EOS>ܘܒܡ̈ܝܐ ܕܡܘܼܬܐ ܐܝܬ ܠܗ ܒܡܫܝܐ ܘܒܟܘܟ̈ܒܐ ܘܡܬܼܝܕ݁̈ܥܢܐ ܐܢܘܿܢ ܘܐܝܟ ܕܡܘܼܬܗܘܿܢ ܓܠܼܦܘ<EOS>ܠܗܘܿܢ ܐ̈ܠܗܐ ܐܟܙܢܐ ܕܬܘܪܐ ܘܐܡܪܐ ܘܢܫܪܐ ܘܕܡܣܬ̈ܓܕܢ ܗܼܘ̈ܝ ܚܝܘ̈ܬܐ ܬܡܢ ܝܼܕܝܼܥܐ܇ ܡܼܢ<EOS>ܗ݀ܝ ܕܐܡܼܪ ܡܘܫܐ ܠܦܪܥܘܿܢ ܕܐܢ ܕܒܚܝܼܢܢ ܕܚ̈ܠܼܬܐ ܕܡܨܪ̈ܝܐ ܩܕܡܝܗܘܢܿ ܪܓܡܝܼܢ ܠܢ ܐܪܒܥܐ<EOS>ܓܝܪ ܦܘ̈ܠܓܐ ܡܫܬܟܚܝܼܢ ܒܚܝܘܬܐ ܘܒܥܝܼܪܐ ܡܢܗܝܢ ܕܨܪܝܐ ܦܪܣܬܗ ܘܡܬܓܘܪܪܐ ܘܡܢܗܝܢ ܕܠܐ ܨܪܝܐ<EOS>ܦܪܣܬܗ ܘܠܐ ܡܬܓܘܪܪܐ܇ ܘܡܢܗܿ ܕܡܬܓܘܪܪܐ ܘܠܐ ܨܪܝܐ ܦܪܣܬܗ܇ ܘܡܢܗܿ ܕܨܪܝܐ ܦܪܣܬܗ ܘܠܐ<EOS>ܡܬܓܼܘܪܪܐ܇ ܕܐܝܠܝܢ ܡܼܢ ܗܿܠܝܢ ܓܘܢܐܝܬ ܡܬܝܩܪ̈ܢ ܗܼܘܗܝ ܕܡܘ̈ܬܗܘܿܢ ܒܡܨܪܝܢ ܠܐ ܝܼܕܝܼ̈ܥܢ ܟ݀ܠܗܝܢ<EOS> ܗܕܐ ܚܝܘܼܬܐ<EOS>ܗܼܘܝܬܘܿܢ ܐ݀ܟܠܝܼܢ ܗ̄ ܒܫܡܐ ܕܚܝܘܬܐ ܚܿܒܫ ܠܟܿܠܗܝܢ ܚܝ̈ܘܬܐ ܚܓܣܐ ܡܬܓܼܘܪܪ ܘܦܪܣܬܗ ܠܐ<EOS>ܨܪܝܐ ܛܡܐ ܗܿܘ ܗܢܐ ܠܚܢܘܨܐ ܕܡܿܐ ܘܐܝܬ ܠܗ ܟܘܒ̈ܐ ܒܚܨܗ ܐܝܟ ܟܘܼܒ̈ܐ ܕܕܩ̈ܠܐ ܘܟܕ ܡܬܼܚܡܬ<EOS>ܥܠ ܐܢܫ ܘܥܠ ܚܝܘܬܐ ܪܡܐ ܠܗ ܒܥܘܼܩܣܘܗܝ ܐܝܟ ܕܒܓܐܪܐ ܕܝܬܐ ܣܿܓܝܼ ܚܪܝܼܦ ܚܙܝܗܿ܇ ܢܥܒܐ<EOS>ܠܥܘܪܒܐ ܪܒܐ ܩܿܪܐ ܐܘܼܟܡܐ ܗܿܘ ܓܝܪ ܘܚܿܛܦ ܠܚܡܐ ܘܟܿܠ ܕܡܫܟܚ ܘܕܟܪ̈ܐ ܘܢܩܒ̈ܬܐ ܠܘܝܢ<EOS>ܠ̈ܚܕܕܐ܇ ܢܥܡܐ ܐܫܬܪܡܘܓ ܐܝܬܝܗܿ܇ ܘܐܟܿܠܐ ܠܓܘܼܡܪ̈ܐ ܕܢܘܼܪܐ ܘܨܐܨ̈ܐ ܢܨܐ ܒܘܼܙܝܼܩܐ ܐܝܼܬ̄ܘ<EOS>ܫܿܠܐ ܢܘܼܢ̈ܐ܇ ܥܙܢܐ ܐܝܬܘܗܝ܇ ܘܗܿܘܝܢ ܡܼܢ ܓܠ̈ܦܘܗܝ ܩܢܝ̈ܐ ܠܟܬܘܒ̈ܐ ܦܩܘܦܐ ܒܠ̈ܝܠܘܬܐ<EOS>ܡܬܼ̇ܙܼܐ ܘܩܦܝܼܣ ܘܩܦܝܼܣ ܣܿܓܝܼ܇ ܘܐ݀ܡܪܝܼܢ ܕܗܘܼ ܐܝܼܬܘܗܝ ܒܘܡܗ ܘܒܚܪ̈ܒܬܐ ܥܿܡܪ ܫܪܩܪܩܐ<EOS>ܐܪ̈ܝܼܟܢ ܪ̈ܓܠܘܗܝ ܐܟܘܬܗ ܘܒܪ̈ܓܠܬܐ ܘܒܓܕܢ̈ܦܐ ܥܿܡܪ ܘܡܩܢ ܘܚܿܠܕ ܥܘܕܐ ܕܝܢ ܘܟܘܟܒܝ<EOS>ܒܚܪܒܬܐ ܥܿܡܪܝܼܢ ܥܘܕܐ ܕܡܿܐ ܠܟܘܟܒܝ ܒܪܡ ܙܥܘܪ ܡܢܗ ܟܘܟܒܝ ܩܘܦܬܐ ܚܘܼܪܒܐ ܫܘܦܢܝܼܢܐ<EOS>ܘܡܬܼܩܪܐ ܦܝܠܪܓܐ ܐܚܪ̈ܢܐ ܐܡܪܝܼܢ ܦܝܠܪܓܐ ܟܘܠܚܓܓ ܐܝܼܬ̄ܘ ܐܢܦܐ ܟܘܕܪܐ ܪܒܐ ܚܘܠܡܛܐ<EOS>ܒܡܕܒܪܐ ܗܿܘܐ ܘܕܡܐ ܠܚܘܝܐ ܒܚܙܬܗ ܘܒܫܥܝܼܥܘܼܬܗ ܘܒܚܨܗ ܐܝܬ ܫܥܛܟ̈ܛܐ ܕܐܘܟܡܝܼܢ ܘܚܘܪܝܼܢ<EOS>ܘܝܘܼܪܩܝܼܢ ܘܣܘܼܡܩܝܼܢ ܝܕܝܼܕܐ<EOS> ܗܼܘܝܘܼ ܝܕܢܐ ܘܣܓ̈ܝܐܢ ܪ̈ܓܠܘܗܝ ܚܘܪܒܐ ܡܐ ܕܡܿܘܠܕ ܒܢ̈ܝܐ<EOS>ܠܐ ܥܿܡܠ ܒܨܝܕܐ ܐܠܐ ܒܢܘ̈ܗܝ ܡܿܝܬܝܢ ܠܗ ܘܡܿܬܪܣܝܢ ܚܪܕܢܐ ܬܪܝܢ ܓܢܣ̈ܐ ܗܿܘܐ ܚܕ ܒܡ̈ܝܐ<EOS>ܘܩܿܪܝܢ ܠܗ ܫܘܫܡܪ ܘܐܚܪܢܐ ܕܕܡܿܠ ܠܟܠܒܐ܇ ܘܥܿܡܪ ܒܛܘܼܪ̈ܐ ܘܩܿܪܝܢ ܠܗ ܥܒܐ ܘܕܡܿܐ ܒܓܘܢܗ<EOS>ܠܦܝܼܠܐ ܘܙܠܘܿܦ ܓܘܫܼܡܗ ܘܡܢܝܼܕ ܪܝܫܗ ܡܐ ܕܚܙܐ ܠܐܢܫ܇ ܘܐܝܼܬ ܠܗ ܬܪܝܢ ܠܗܫܢܐ ܘܟܕ ܡܫܟܚ<EOS>ܠܐܢܫ ܕܕܡܼܝܟ ܡܿܥܠ ܠܫܢܘ̈ܗܝ ܠܢܚܝܼܪ̈ܘܗܝ ܘܡܿܐܨ ܕܡܗ܇ ܐܝܟ ܐܕܠܐ ܕܡܿܐܨ ܥܙܐ ܘܥܠ ܐܪܥ ܡܿܗܪܟ<EOS>ܐܝܟܐ ܐܕܠܐ ܕܡܿܐܨ ܥܙܐ ܘܥܠ ܐܪܥܐ ܡܿܗܠܟ ܐܝܟ ܐܕܠܐ ܬܪܢܓܘܠ ܒܪܐ ܕܡܿܐ ܠܗܢܐ ܕܝܼܠܢ ܙܥܘܪ<EOS>ܩܠܝܼܠ ܚܘܼܠܕܐ ܠܝܬ ܠܗ ܥܝ̈ܢܐ܇ ܘܚܿܠܕ ܐܡܝܼܢܐܝܬ ܒܐܪܥܐ ܡܼܢ ܦܪ̈ܚܬܐ ܐܟܠ̈ܬ ܒܣܪܐ ܡܿܙܗܪ<EOS>ܕܠܐ ܢܐܥܠܘܢܼ܇ ܘܦܪܚܬܐ ܕܐܪܒܥ ܪ̈ܓܠܐ ܠܐ ܬܬܬܼܟܠܝ ܐܟܙܢܐ ܕܝܕܝܼܕܐ ܘܦܪܚܕܘܕܐ܇ ܘܡܼܢ ܦܪ̈ܚܬܐ<EOS>ܡܿܙܗܪ ܕܢܬܼܐܟܠ܇ ܗܿܘ ܕܐܝܼܬ ܠܗ ܥܡ ܪ̈ܓܠܐ ܐܪܒܥ ܫܩ̈ܐ ܠܥܠ ܡܼܢ ܪ̈ܓܠܘܗܝ ܕܫܿܘܪ ܒܗܝܢ ܐܝܟ<EOS>ܙܚܠܐ ܘܩܡܨܐ ܘܚܪܓܠܐ ܟ݀ܠܗ ܝܠܕܐ ܕܦܪܚܬܐ ܕܡܿܗܠܟ ܥܠ ܐܪܒܥ ܗ̄ ܠܘ ܥܠ ܐܪܒܥ ܡܗܠܟܐ ܦܪܚܬܐ<EOS>ܣܛܪ ܡܼܢ ܦܪܚܕܘܕܐ܇ ܐܠܐ ܥܠ ܬܪܬܝܢ܇ ܐܠܐ ܡܛ݀ܠ ܕܟ݀ܠ ܚܕܐ ܡܼܢ ܪ̈ܓܠܝܗܿ܇ ܐܝܼܬ ܠܗܿ ܬܠܬ<EOS>ܛܦܪ̈ܐ ܘܚܕܐ ܐܚܪܬܐ ܡܼܢ ܒܣܬܪܗܿ ܕܢܒܪܐ ܒܙܪܥܐ܇ ܡܛܠܗܐ ܐ݀ܡܪ ܕܡܿܗܠܟ ܥܠ ܐܪܒܥ ܦܿܩܕ ܕܩܡܨܐ ܢܐܟܠܘܢܼ ܠܡ<EOS>ܚܪܓܘܠܐ ܗ݀ܝ ܕܡܫܘܪܐ ܩܠܝܼܠ ܥܡ ܦܪܚܬܐ ܡܢܐ ܠܗܿ ܚܪܓܘܠܐ ܓܢܣܐ ܗܿܘ ܕܩܡܨܐ ܘܐܝܬܘܗܝ ܝܘܼܪܩܐ<EOS>ܐܢ ܢܦܠܘܢ ܥܠ ܡ̈ܝܐ ܘܥܠ ܒܪ ܙܪܥܐ ܢ݀ܦܠ ̈ܞ ܟܕ ܡܫܼܬܕܝܢ ܦܓܪ̈ܐ ܕܚܝ̈ܘܬܐ ܛܡ̈ܐܬܐ܇ ܐܘܿ ܕܟܿܠ<EOS>ܕܛܡܐ ܒܢܡܘܿܣܐ ܟܬܦܐ ܕܡ̈ܝܐ ܘܥܿܒܪܝܼܢ ܥܠܝܗܘܿܢ ܡܗܝܐ ܗܿܢܘܿܢ ܕܡܫܩܝܢ ܠܙܪܥܐ ܕܡܙܼܕܪܥ ܟ݀ܠܗ<EOS>ܙܪܥܐ ܗܿܘ ܛܡܐܐ ܗܿܘ ܠܟܘܿܢ<EOS> ܘܐܢ ܢܦܠ ܡܼܢ ܦܓܪ̈ܝܗܘܿܢ ܥܠ ܟܿܠ ܒܪ ܙܪܥܐ ܕܡܼܙܕܪܥ ܗ̄ ܒܪ ܙܪܥܐ<EOS>ܕܝܢ ܠܐ ܛܡܐܐ ܐܟܡܿܢ ܕܠܐ ܟܡܐܝܢ ܡ̈ܝܐ ܕܓܘܼ̈ܒܐ܇ ܐܢܕܝܢ ܢܦܠ ܚܕ ܡܼܢ ܦܓܪ̈ܐ ܡܝܼܬ̈ܐ ܥܠ<EOS>ܙܪ̈ܥܐ܇ ܘܐܬܼܘ ܡ̈ܝܐ ܕܢܦܼܠܘ ܥܠܘܗܝ ܘܠܐ ܡܛܝܼܘ ܒܚܕ̈ܕܐ ܕܟܝܐ ܘܛܡܐܐ ܢܗܘܐ ܒܪ ܙܪܥܐ ܐܢܬܬܐ<EOS>ܠܡ ܟܕ ܬܒܼܛܢܝ ܘܬܐܠܼܕܝ ܕܟܪܐ ܗ̄ ܐܡܿܪ ܕܗܿܢܘܿܢ ܠܡ ܫܒܥܐ ܝܘܡ̈ܝܼܢ ܐܝܟ ܕܒܣܘܿܓܐܐ ܪܕܐ<EOS>ܟܦܫܗܿ ܘܗܿܢܘܿܢ ܫܒܥܐ ܝܘܡܗܝܼܢ ܕܡܪܕܝܼܬܗܿ ܘܓ̄ ܘܬܠܬܝܢ ܝܘܡ̈ܝܼܢ ܥ݀ܒܕܝܼܢ ܐܪܒܥܝܼܢ ܒܗܿܠܝܢ<EOS>ܦܿܩܕ ܕܬܬܼܒܝ ܥܠ ܕܡܐ ܕܟܝܐ ܒܗ݀ܝ ܕܒܗܘܿܢ ܡܙܼܕܩܪ ܓܘܫܡܐ ܕܕܟܪ̈ܐ ܐܟܡܿܢ ܕܒܗܿܢܘܿܢ ܐܪܒܥܝܼܢ<EOS>ܝܘܡ̈ܝܼܢ ܫܠܕܐ ܡܝܼܬܬܐ ܛܥܝܼܢܐ܇ ܐܟܡܐ ܕܡܘܫܐ ܐܪܒܥܝܼܢ ܝܘܡ̈ܝܼܢ ܨܼܡ܇ ܟܕ ܡܝܼܝܼܬ ܡܼܢ ܥܠܡܐ<EOS>ܘܡܼܢ ܣܝܒܪܬܐ ܘܒܫܘܼܠܡܗܘܿܢ ܢܣܼܒ ܢܡܘ̈ܣܐ ܐܟܡܐ ܕܥܘܼܠܐ ܒܫܘܼܠܡ ܐܪܒܥܝܢ ܡܿܩܒܠ ܢܦܫܐ<EOS>ܘܒܥܦܝܼܦܘܼܬ ܝܘ̈ܡܬܐ ܕܨܘܡܐ ܕܡܘܫܐ ܐܪܙ ܢܩܒܬܐ ܕܠܬܡܢܝܼܢ ܡܬܼܒܪܝܐ ܘܗܢܐ ܪܥܝܢܐ ܕܐܦܪܝܡ<EOS>ܛܘܼܒܢܐ ܘܦܝܠܘܟܣܝܢܘܣ ܡܠ̈ܦܢܐ ܝܘܢ̈ܝܐ ܘܝܥܩܘܿܒ ܐܘܪܗܝܐ ܘܡܘܫܐ ܐܦܣܩܘܦܐ ܒܪ ܟܐܦܐ܇ ܒܫܘܝܘܼܬܐ<EOS>ܐܡܿܪܝܼܢ ܕܡܬܼܒܪܝܐ ܢܦܫܐ ܥܡ ܦܓܪܐ ܘܡܛ݀ܠ ܕܪܛܝܼܒ ܡܘܙܓܐ ܕܐܢܬܬܐ ܥܠܗ݀ܝ ܡܿܘܚܪ ܬܘܼܩܢ<EOS>ܓܘܼܫܡܗܿ ܠܝܘܡ̈ܬܐ ܬܡܢܝܼܢ ܕܟܪܐ ܕܝܢ ܚܡܝܼܡ ܘܒܓܒܐ ܝܡܝܼܢܝܐ ܡܬܼܓܒܠ ܘܠܘ ܒܣܡܠܝܐ ܐܝܟ<EOS>ܐܢܬܬܐ ܥܠ ܗ݀ܝ ܒܐܪܒܥܝܼܢ ܡܫܬܼܡܠܐ ܡܛ݀ܠ ܕܩܪܝܼܒ ܠܡܪܪܬܐ ܬܘܼܒ ܐܝܟ ܕܒܣܘܿܓܐܐ ܡܼܢ ܢܩܒܬܐ<EOS>ܡܫܬܼܩܠ ܡܠܘܿܐܐ ܕܓܒܝܼܠܘܼܬ ܥܘܼ̈ܠܐ ܘܡܢܗܿ ܕܢܩܒܬܐ ܝܿܢܩ ܥܘܼܠܐ ܒܿܬܪܟܢ ܐܠܼܨܬ݀ ܥܠ ܡܬܚܐ<EOS>ܕܝܘܡ̈ܬܐ ܐܪܒܥܝܼܢ ܝܬܝܼܪ̈ܐ ܐܝܟ ܕܬܬܟܼܢܫܝ ܪܛܝܼܒܘܼܬܐ ܘܚܡܝܼܡܘܼܬܐ ܝܬܝܼܪܬܐ ܘܐܢ ܓܼܕܫ<EOS>ܘܕܟܪܐ ܘܢܩܒܬܐ ܢܗܘܘܿܢ ܒܚܐ ܟܪܣܐ ܗܘܼ ܗܢܐ ܬܚܘܼܡܐ ܗܿܘܐ ܠܟܿܠܚܕ ܡܢܗܘܿܢ ܘܗܿܘ ܡܐ ܕܡܫܼܬܘܚܪܐ<EOS>ܗܼܘܬ݀ ܒܗ ܢܩܒܬܐ ܒܓܒܝܼܠܘܼܬܐ ܩܿܕܡܐ ܗܼܘܬ݀ ܒܬܪܒܝܼܬܐ ܕܒܡܪܒܥܐ ܘܒܿܬܪܟܢ ܡܬܼܝܠܕܝܼܢ ܘܒܗܿ<EOS>ܒܬܪܒܝܼܬܐ ܕܬܫܥܐ ܝܪ̈ܚܐ܇ ܒܙܒܢ ܥܝܼܪܐ ܐܝܬܘܗܝ ܥܘܼܠܐ ܘܒܙܒܢ ܕܡܟܐ<EOS> ܘܡܛܠܗܢܐ ܗܿܘ ܕܡܬܝܼܠܕ<EOS>ܒܪ ܫܬܐ ܝܪ̈ܚܝܼܢ ܘܒܪ ܬܡܢܝܐ ܠܐ ܚܿܝܐ ܡܛ݀ܠ ܕܒܚ̈ܝܐ ܫܘ̈ܝܐ ܕܡܟܐ ܐܝܼܬ̄ܘ܇ ܐܝܬ ܕܐ݀ܡܪܝܼܢ<EOS>ܕܥܘܼܠܐ ܡܼܢ ܨܘܪܬܗ ܕܡܘܼܚܐ ܡܿܫܪܐ ܕܡܬܓܼܒܠ܇ ܐܟܡܿܢ ܕܗܘܼ ܐܝܼܬܘܗܝ ܥܩܪܐ ܕܓ̈ܝܕܐ<EOS> ܘܐܝܬ ܕܡܼܢ<EOS>ܠܒܐ ܐܟܡܿܢ ܕܐܝܼܬ̄ܘ ܥܩܪܐ ܕܫܪܝܢܐܢ ܘܐܝܬ ܕܐ݀ܡܪܝܼܢ ܕܡܼܢ ܪ̈ܓܠܐ ܐܟܡܿܢ ܕܐܝܬܝܗܝܢ<EOS>ܫܬܐܣܝ̈ܗܿ ܕܒܪܢܫܐ ܥܠ ܕܡܐ ܕܟܝܐ ܗ̄ ܡܛ݀ ܡܨܠܠܘܼܬܗ ܩܿܪܐ ܠܗ ܕܟܝܐ ܐܬܬܣܝܼܡ ܕܘܟܝܐ ܥܠ<EOS>ܒܪܢܫܐ ܗ̄ ܓܒܝܼܠܘܼܬܗ ܘܡܦܩܬܗ ܐܝܟ ܕܠܩܘܼܦܚܗ ܘܪܡܘܼܬ ܢܦܫܗ ܕܟܕ ܡܫܼܬܘܕܥ ܠܫܝܼܛܘܼܬ ܟܝܢܿܗ<EOS>ܢܕܥ ܠܐܠܗܐ ܒܪܘܝܗ ܡܛ݀ܠ ܕܠܝܬ ܡܕܡ ܕܛܡܐ ܘܐܢ ܟܦܣܐ ܛܡܐܐ ܗܘ ܐܢܝܩܝ ܕܐܦ ܟ݀ܠܗܝܢ ܒܪ̈ܝܬܐ<EOS>ܛܡ̈ܐܬܐ ܐܢܝܢ ܒܕܡܢܗ ܡܬܼܓܒܠ ܒܪܢܫܐ ܕܗܘܼܝܘܼ ܐܣܪܐ ܕܟܿܠܗܝܢ ܒܪ̈ܝܬܐ ܘܐܢ ܡܝܼܬܐ ܛܡܐܐ ܗܿܘ<EOS>ܡܿܕܝܢ ܐܠܝܫܥ ܕܥܦܩ ܠܦܓܪܐ ܡܝܼـܐ ܕܛܠܝܐ<EOS> ܗܕܡ̈ܘܗܝ ܐܣܬܼܝܒܘ ܒܿܬܪܟܢ ܡܿܡܠܠ ܟܬܒܐ ܥܠ ܓܪܒܐ<EOS>ܘܫܪܟܐ ܐܢܫ̈ܐ ܟܕ ܬܗܼܐܘ ܒܡܫܟܐ ܗ̄ ܡܼܢ ܟܝܿܢܐ ܘܡܼܢ ܬܐܪܬܐ ܓܪ̈ܒܢܐ ܘܐܪ̈ܝܢܐ ܐܟܡܿܢ ܕܠܐ<EOS>ܢܕܒܩ ܒܗܘܿܢ ܟܐܒܐ ܐܠܐ ܐ݀ܡܪܝܼܢ ܐܣ̈ܘܬܐ ܕܐܝܬ ܒܗ ܓܢܣܐ ܕܦܿܪܚ ܡܼܢ ܚܕ ܠܚܕ ܘܥܠ ܗ݀ܝ<EOS>ܥܿܪܩܝܼܢ ܡܢܗܘܿܢ<EOS> ܡܛ݀ܠ ܕܡܨܪ̈ܝܐ ܡܿܘܡܝܢ ܠܗܘܿܢ ܠܓܪ̈ܒܢܐ ܘܐܪ̈ܝܢܐ ܐܠܨܼܬ݀ ܠܡܘܫܐ ܕܢܦܪܘܫ<EOS>ܠܗܿܠܝܢ ܟܐܒ̈ܐ ܐܟܡܿܢ ܕܠܐ ܢܐܡܪܘܢܼ ܕܐ̈ܠܗܐ ܕܥܡ̈ܡܐ ܕܟܝܢ ܐܢܘܿܢ ܡܼܢ ܗܿܘ ܕܝܼܣܪܐܝܠ ܬܘܼܒ<EOS>ܐܡܿܪܝܼܢܢ ܕܠܘ ܟܝܧܢܗ ܕܓܪܒܐ ܐܝܼܬ̄ܘ ܛܡܐܐ ܘܐܠܐ ܥܠܡܢܐ ܐ݀ܡܪ ܒ݀ܬܪܟܢ ܕܐܢ ܟ݀ܠܗ ܒܣܪܗ ܐܬܗܦܟ<EOS>ܠܡܚܘܪܘܼ ܕܟܿܐܼ ܗܼܘ ܘܐܟܝܢܐ ܐܣ̈ܐ ܘܫ݀ܬܝܐ ܘܟܪܟܐ ܕܐܝܬܗܘܿܢ ܠܐ ܪ̈ܓܘܫܐ ܡܩܒܠܝܼܢ ܛܡܐܘܬܐ܇<EOS>ܐܠܐ ܒܝܕ ܗܿܠܝܢ ܕܦܓܪܐ ܥܠ ܗܿܠܝܢ ܕܢܦܫܐ ܪܡܿܙ ܕܛܡ̈ܐܢ ܘܡܼܢ ܓܘܼܫ̈ܡܝܢܬܐ ܠܗܿܠܝܢ ܕܢܦܫܐ<EOS>ܐܣܝܼ ܘܡܛ݀ܠ ܕܠܐ ܣܿܦܩܝܼܢ ܗܼܘܘ ܠܡܩܒܠܘܼ ܡܠܦܢܘܼܬܐ ܡܫܡܠܝܬܐ܇ ܗܿܝ ܕܚܢܢ ܒܝܕ ܡܪܝܢ<EOS>ܩܒܼܠܢܢ ܕܠܢܦܫܐ ܡܿܕܝܢ ܒܝܕ ܗܿܠܝܢ ܕܦܓܪܐ ܐܪܙ ܥܠ ܗܿܠܝܢ ܕܢܦܫܐ ܘܒܝܕ ܢܓ̈ܕܐ ܕܦܓܪܐ<EOS>ܫܘܫܛܐ ܠܡܚܘܬܐ ܠܢܦܫܐ ܕܡܐ ܕܒܿܠܥ ܚܕ ܡܢܗܘܿܢ ܒܗܿܠܝܢ ܟܘܼܪ̈ܗܢܐ ܢܚܼܫ ܒܪܥܝܢܗܘܿܢ<EOS> ܘܢܐܨܦ<EOS>ܕܢܦܫܗ ܢܦܩܬܐ ܕܥܠ ܕܘܼܟܝܗ ܫܬܪܐ ܕܒܝܬܗ ܕܕܡ ܠܐ ܢܬܐܼܣܐ ܬܘܼܪܨܐ ܪܒܐ ܡܩ̈ܢܝܢ ܗܼܘ̈ܝ ܠܗ<EOS>ܫܘܼܡܬܐ ܕܡܚܘܼܬܐ ܕܓܪܒܐ ܗ̄ ܟܘܼܪܗܢܐ ܕܓܪܒܐ ܐܝܟ ܕܒܣܘܿܓܐܐ ܡܼܢ ܓܕܫܐ ܗܿܘܐ܇ ܕܒܚܕ ܚܘܼܒܠܐ<EOS>ܕܡܘܙܓܐ ܝܒܝܼܫܐ ܘܪܛܝܼܒܐ ܘܡܼܢ ܩܪܝܪܘܬܐ ܣܓܝܐܬܐ ܗܿܘܐ ܘܗܿܘܐ ܬܘܼܒ ܡܼܢ ܡܪܬܐ ܐܘܟܡܬܐ ܘܡܼܢ<EOS>ܦܠܓܡܐ ܗܿܘ ܕܝܢ ܕܡܼܢ ܡܪܬܐ ܐܘܟܡܬܐ ܠܐ ܡܬܼܐܣܐ ܟܬܒܐ ܕܝܢ ܥܠܬܗ ܚܛܝܼܬܐ ܣܿܐܡ܇ ܘܡܿܩܫܐ<EOS>ܥܠܘܗܝ ܒܗ݀ܝ ܕܦܩܼܕ ܕܢܬܼܛܪ<EOS> ܐܦ ܠܨܒܘ̈ܬܐ ܚܪ̈ܫܬܐ ܡܛܡܐ ܡܛܠܬܗ ܘܐܦ ܒܕܒܚܗ ܦܪܝܼܫ ܘܢܘܼܟܪܝ<EOS>ܡܼܢ ܐܚܪ̈ܢܐ ܘܐܦ ܛܡܐܘܬܗ ܗܿܘܝܐ ܟܕ ܒܡܢܬܐ ܗܿܘ ܕܒܣܪܐ ܫܘܼܡܬܐ ܐܘܿ ܩܠܦܝܼܬܐ ܗ̄ ܫܘܼܡܬܐ<EOS>ܟܘܼܬܡܬܐ ܐܝܬܝܗܿ ܘܩܠܦܝܼܬܐ ܗ݀ܝ ܕܡܬܼܩܠܦܐ ܘܢ݀ܬܪܐ ܡܼܢ ܒܣܪܐ ܒܙܘܩܝܬܐ ܡܐ ܕܡܨܡܚܐ ܘܢ݀ܗܪܐ<EOS>ܒܕܡܘܼܬ ܢܘܼܪܐ ܘܚܙܘܗܿ<EOS>ܕܡܚܘܿܬܐ ܥܡܝܼܩ ܗ̄ ܢܝܼܚ ܘܥܡܝܼܩ ܘܦܪܝܼܫ ܡܼܢ ܡܫܟܢܐ ܢܣܓܪܝܗܿ ܗ̄ ܠܘ ܒܕܝܘܼܬܐ ܐܠܐ ܢܟܠܝܗܿ<EOS>ܠܗ ܒܡܼܠܬܐ ܕܐܠܗܐ ܐܚܪ̈ܢܐ ܐ݀ܡܪܝܼܢ ܕܒܕܝܘܼܬܐ ܚܿܓܪ ܠܗ<EOS> ܘܒܚܘ̈ܩܐ ܡܕܡ ܪܫܡ ܠܗܿ ܘܐܢ ܡܦܪܫ<EOS>ܢܦܪܫ ܓܪܒܐ ܟܒܠܿܠܗ ܡܫܟܐ ܗ̄ ܬܚܘܝܼܬܐ ܐܝܬܝܗܿ ܗܕܐ ܕܠܐ ܐܝܼܬܘ̄ ܓܪܒܐ ܛܡܐܐ܇ ܐܠܐ ܡܛܡܐ ܠܗ<EOS>ܐܝܟ ܕܠܙܘܼܗܪܐ ܕܠܐ ܢܚܛܘܿܢ ܘܐܢ ܢܬܚܙܐ ܒܗ ܒܣܪܐ ܚܝܐ<EOS> ܗ̄ ܘܐܢ ܡܬܼܚ̈ܙܝܢ ܒܗ ܟ̈ܠܬܐ<EOS>ܡܦܬ̈ܚܬܐ ܛܡܐ ܗܘ ܚܙܝܼܬܐ ܚܕ ܡܢ ܙܢ̈ܝܐ ܦܫܝܼܗܩܐ ܕܡܚܘܿܬܐ ܐܝܬܝܗܿ ܡܚܘܝܐ ܕܝܢ ܫܪܓܪܓܝܬܐ<EOS>ܒܓܘܼܫܡܐ<EOS> ܚܙܙܝܼܬܐ ܩܿܪܐ ܠܫܘܼܚܠܦܐ ܕܝܼܠܗܿ ܕܡܚܘܿܬܐ ܕܓܪܒܐ ܕܐܬܚܙܝܼܘ ܒܗܿ ܐܬܘ̈ܬܐ<EOS>ܕܚܘܼܠܡܢܐ ܘܕܠܝܼܠܐ ܒܐܣܝܘܼܬܗܿ ܐܝܬ ܒܗܿ ܣܥܼܪ ܫܡܫܐ ܚܘܪܐ ܕܗܿܘܐ ܩܛܝܼܢܐ ܒܡܫܟܐ ܗܿܘ ܕܕܡܿܐ<EOS>ܠܡܫܠܐ ܩܿܪܐ ܗܿ، ܕܩܛܝܼܢ ܘܐܬܡܼܚܠ ܡܼܢ ܥܙܝܼܙܘܬ ܡܘܙܓܐ ܒܝܼܫܐ ܕܩܒܠ ܥܒܪܝܐ ܚܠܦ ܣܥܪ ܫܡܫܐ<EOS>ܣܥܪ ܣܘܼܡܩܐ ܐ݀ܡܪ ܐܢ ܡܼܢ ܠܘܼܩܒܠ ܐܦ̈ܘ̄ ܢܬܪ ܣܥܪܗ ܗ̄ ܡܼܢ ܩܪܩܦܬܗ ܠܡ ܘܕܟ݀ܠܗ ܣܥܪܗ<EOS>ܢܛܝܼܪ ܟܕ ܚܿܕܪ ܓܒܚܐ ܗܿܘ ܠܡ ܗ̄ ܩܪܚܐ ܗܿܘ܇ ܩܪܝܼܚܘܼܬܐ ܩܿܪܐ ܡܐ ܕܟ݀ܠܗ ܣܟܪܐ ܕܪܝܫܗ<EOS>ܢ݀ܬܪ ܓܒܚܘܼܬܐ ܠܥ݀ܝ ܕܠܘܼܩܒܠ ܐܦܘ̈ܗܝ܇ ܡܐܢܘ̈ܗܝ ܢܗܘܘܿܢ ܡܦܪܡܝܼܢ ܗ̄ ܡܨܪܝܢ ܘܡܒܙܥܝܼܢ<EOS>ܘܪܝܫܗ ܢܗܘܐ ܦܪܝܼܥ ܗ̄ ܡܒܠܒܠ ܘܡܢܬܫ ܐܝܟ ܕܠܝܼܕܝܥܘܼܬܐ ܕܟܘܼܪܗܢܗ ܘܠܐܬ݀ܐ ܕܡܬܬܘܝܢܘܼܬܗ ܥܠ<EOS>ܣܦܘ̈ܬܗ ܢܬܥܛܦ ܗ̄ ܐܝܼܕ̈ܘܗܝ ܢܗܘܐ ܠܒܝܟ ܥܠ ܢܚܝܼܪܗ ܗܿܟܢܐ ܥܿܒܕܝܼܢ ܓܪ̈ܒܢܐ ܡܼܢ ܒܗܬܬܐ<EOS>ܐܝܟ ܕܢܗܘܐ ܝܕܝܼܥ ܠܟܿܠܢܫ ܕܓܪܒܐ ܗܿܘ ܘܛܡܐ ܢܩܪܐ ܢܦܫܗ ܗ̄ ܕܟܕ ܐܢܫ ܢܐܬܐ ܠܐܘܪܥܗ ܢܐܡܪܕ<EOS>ܕܓܪܒܐ ܐܢܼܐ ܘܛܡܐܐ ܥܒܪܝܐ ܐܡܼܪ ܥܠ ܩܩܠܬܐ ܢܬܒ ܐ݀ܡܪ ܗܫܐ ܓܪܒܐ ܕܒܢܚ̈ܬܐ ܫܿܬܝܐ ܐܘܿ ܟܪܟܐ<EOS>ܗ̄ ܫܬܝܐ ܩܪܐ ܠܗܿܘ ܕܡܫܬܝ ܘܥܕܟܝܼܠ ܠܐ ܙܩܝܼܪ ܟܪܟܐ ܩܿܪܐ ܠܡܐܢܐ ܕܟܪܝܼܟ ܘܣܝܼܡ ܥܠ<EOS>ܚܒ̈ܠܘܗܝ ܐܚܪ̈ܢܐ ܟܪܟܐ ܠܟܪ̈ܣܒܢܐ ܕܟܬܢܐ ܐ݀ܡܪܝܼܢ ܥܒܪܝܐ ܚܠܦ ܟܪܟܐ ܕܘܠܐ ܐ݀ܡܪܝܼܢ ܡܚܘܿܬܐ<EOS>ܕܗܿܘܝܐ ܒܡܐ̈ܢܐ ܘܡܫ̈ܟܐ ܒܙܒܢ ܡܿܢ ܕܥܬܝܼܩܘܼܬܐ ܗܿܘܝܐ ܘܒܐܚܪ̈ܢܐ ܡܼܢ ܡܘܙܓܐ ܕܐܐܪ ܢܩܘܕ<EOS>ܢܫܩܠܝܗܿ ܡܼܢ ܡܪܛܘܛܐ ܗ̄ ܩܿܝܕܝܢ ܐܘܿܟܝܼܬ ܦܿܣܩܝܼܢ ܠܗܿ ܡܼܢ ܬܡܢ܇ ܘܪܡܝܢ ܒܕܘܟܬܗܿ ܦܣܬܐ<EOS>ܐܘܿܟܝܼܬ ܩܛܥܐ ܐܚܪܢܐ ܘܚܿܝܛܝܼܢ ܠܗܿ ܬܪܬܝܢ ܨܦܪ̈ܝܼܢ ܚܝ̈ܬܐ ܦܿܩܕ ܠܩܪ̈ܝܼܒܘ̄ ܠܡܝܬܝܘܼ ܓܪܒܐ<EOS>ܡܐ ܕܡܬܼܕܟܐ ܐܪܙ ܢܦܫܐ ܘܦܓܪܐ ܘܢܟܣܘܢܼ ܨܦܪܐ ܚܕܐ ܗܿܞ ܗ݀ܝ ܕܡܬܼܢܟܣܐ ܐܪܙ ܦܓܪܐ ܕܡܿܐܬ ܗ݀ܝ<EOS>ܕܡܫܼܬܒܩܐ ܐܪܙ ܢܦܫܗ ܕܠܐ ܡܝܬܐ ܗ݀ܝ ܕܡܨܼܛܒܥܐ ܚܝܬܐ ܒܕܡܐ ܕܚܒܪܬܗܿ ܐܟܡܿܢ ܕܐܦ ܢܦܫܐ<EOS>ܨܒܝܼܥܐ ܒܚܫ̈ܝ ܦܓܪܐ ܗ݀ܝ ܕܡܼܢ ܚܕ ܓܢܣܐ ܐܢܝܢ ܬܪ̈ܬܝܗܝܢ ܨܦܪ̈ܐ ܐܪܙ ܕܐܦܢ ܡܼܢ ܬܪܝܢ ܟܝ̈ܢܐ<EOS>ܡܫܚ̈ܠܦܐ ܡܩܝܡ ܡܩܝܡ ܒܪܢܫܐ܇ ܐܠܐ ܚܕ ܩܢܘܼܡܐ ܐܝܼܬܘܗܝ ܬܒܝܼܪܘܬ ܡܐܢܐ ܕܦܚܪܐ܇ ܥܠ ܫܪܝܗ ܕܦܓܪܐ<EOS>ܡܿܘܕܥ܇ ܘܬܘܼܒ ܠܐ ܦܐܝܐ ܗܼܘܬ݀ ܕܢܗܘܐ ܠܚܫܚܬܐ ܐܚܪܬܐ ܩܝܣܐ ܕܝܢ ܕܐܪܙܐ ܕܠܐ ܦܐܪ̈ܐ ܐܝܼܬ̄ܘ<EOS>ܨܘܼܒܥܐ ܕܙܚܘܪܝܼـܐ ܐܪܙ ܗܿܝ ܕܐܦܢ ܐܬܼܟܬܡ ܒܚܛܝܼܬܐ ܡܿ̇ܘܪ ܠܗ ܐܠܗܐ ܘܡܿܝܬܐ ܦܐܪ̈ܐ ܐܝܟ<EOS>ܗ݀ܝ ܕܪܘܿܣ ܥܠܝ ܒܙܘܿܦܟ ܘܐ݀ܬܕܟܐ ܘܥܒܕܘ ܦܐܪ̈ܐ ܕܫܿܘܝܢ ܠܬܝܿܒܘܼܬܐ ܙܘ݁ܦܐ ܕܝܢ ܠܬܚܘܝܼܬܐ<EOS>ܕܚܘܼܣܝܗ ܡܛ݀ܠ ܕܙܘܿܦܐ ܡܕܟܝܿܢܐ ܐܝܼܬ̄ܘ ܡܪܘܩܐ ܘܗ݀ܝ ܕܓܿܪܥ ܗܼܘܐ ܠܟܿܠܗ ܣܥܪܗ ܠܬܚܘܝܼܬܐ<EOS>ܕܫܒܼܩ ܠܡܝܼܬܘܼܬܐ ܘܐܬܚܼܕܬ ܐܝܟ ܕܢܫܪܐ ܥܠܝܡܘܼܬܗ ܡܒܘܼܥܐ ܕܠܒܪ ܚܕܐ ܡܛ݀ܠ ܕܟܝܘܼܬܐ<EOS>ܕܕܘܼܟܬܐ ܘܐܚܪܬܐ ܕܠܐ ܢܛܡܐ ܗܿܘ ܕܡܬܼܕܟܐ ܠܕܘܼܟ̈ܝܬܐ ܕܩܪ̈ܝܒܢ ܠܐܢܫܘܬܐ ܦܪܚܗ ܕܨܦܪܐ ܚܝܬܐ<EOS>ܕܠܐܦ̈ܝ ܚܩܠܐ ܐܪܙ ܡܦܩܬܗܿ ܕܢܦܫܐ ܡܼܢ ܦܓܪܐ ܘܡܼܢ ܕܐܡܼܪ ܥܠ ܕܒܚܼܐ ܕܐܣܝܘܼܬܗ ܕܓܪܒܐ ܐܡܼܪ<EOS>ܥܠ ܓܪܒܐ ܕܗܿܘܐ ܒܒܝܬܐ ܢܐܼܬܐ ܡܪܝܗ ܕܒܝܬܐ ܗ̄ ܐܘܿ ܡܼܢ ܬܠܝܼܠܘܼܬܐ ܣܓܝܐܬܐ ܐܘܿ ܡܼܢ ܟܐܦ̈ܐ<EOS>ܥܬܝܼܩ̈ܐ ܐܘܿ ܡܼܢ ܪܛܝܼܒܘܼܬܐ ܡܕܡ ܕܐ݀ܚܕܐ ܒܐܣ̈ܐ ܘܒܫܬܐܣ̈ܐ ܕܒܝܬܐ ܢܦܘܿܩ ܠܗ ܟܗܢܐ ܠܒܪ<EOS>ܡܼܢ ܗ̄ ܥܠ ܗܟܢ ܐ݀ܡܪܝܼܢ ܐܢܫ̈ܝܼܢ ܕܠܘ ܠܡ ܒܕܝܘܼܬܐ ܘܨܘܪܬܐ ܣܿܓܪ ܗܼܘܐ ܠܓܪܒܐ ܡܼܢ ܪܥܝܢܐ<EOS>ܕܒܝܬܐ܇ ܐܠܘܼ ܓܝܪ ܒܕܝܘܼܬܐ ܣܿܓܪ ܗܼܘܐ ܠܡܚܘܿܬܐ܇ ܥܿܐܠ ܗܼܘܐ ܠܒܝܬܐ ܣܿܓܪ ܗܼܘܐ ܠܓܪܒܐ ܡܕܝܢ<EOS>ܓܠܝܐ ܗܿܝ ܕܒܦܘܼܩܕܢܐ ܘܡܠܼܬܐ ܕܐܠܗܐ ܣܿܓܪ ܗܼܘܐ ܘܟܿܠܐ ܠܡܚܘܿܬܐ ܘܢܣܒܘܢܼ ܟܐܦ̈ܐ ܐܚܪ̈ܢܝܬܐ<EOS>ܘܫܪܟܐ ܒܣܬܪ ܘܛܪܝܐ ܚܼܕܬܐ ܦܩܼܕ ܕܢܬܚܫܚܘܢܼ ܐܟܡܼܢ ܕܢܚܝܠ ܠܡܪܗ ܕܒܝܬܐ ܕܢܦܘܼܫ ܡܼܢ<EOS>ܥܠܘܿܒܘܼܬܐ ܕܟܢܘ̈ܬܗ ܒܥܝܕܐ ܕܐܓܪܒ ܠܐ ܛܡܐ܇ ܒܕܠܘ ܐܝܟ ܒܬ̈ܐ ܘܡ̈ܐܢܐ ܡܬܟܢܫܝܼܢ ܘܡܬܼܒܢܝܢ<EOS>ܒܛܠܘܼܡ̈ܝܐ ܘܡܐ̈ܢܐ ܡܫܬܩܠܝܼܢ ܒܥܠܘܼܒܝܐ ܡ̈ܝܐ ܚ̈ܝܐ ܩܿܪܐ ܬܢܢ ܠ̈ܡܝܐ ܢܩ̈ܕܐ ܘܕܟ̈ܝܐ<EOS>ܘܡܫ̈ܬܬܝܢܐ ܕܡܚܝܢ ܠܕܫ݀ܬܝܢ ܠܗܘܢܿ܇ ܘܠܕܡܚܝܢ ܒܗܘܢܿ ܡܕܝܢ ܡܼܢ ܛܡܐܘܬܐ ܕܡܝܼܬܘܬܐ ܐ݀ܡܪ<EOS>ܒܿܬܪܟܢ ܥܠ ܡܚܘܿܬܐ ܕܕܝܒܐ ܓܒܪ ܓܒܪ ܟܕ ܢܗܘܐ ܕܐ݀ܒ ܡܼܢ ܒܣܪܗ ܗ̄ ܡܼܢ ܝܬܝܼܘܼܬܐ ܕܕܡܐ ܕܐ݀ܒ<EOS>ܐܢܫ܇ ܐܘܿ ܡܼܢ ܫܘܼܚ̈ܢܐ ܕܗܿܘܝܢ ܒܗܕ̈ܡܐ ܓܘܝ̈ܐ ܘܡܫܬܡܪܝܼܢ ܠܗܕ̈ܡܐ ܕܙܘܘܓܐ ܐܘܿ ܠܡܦܢܐ<EOS>ܕܡܬܼܩܪܐ ܟܐܒ ܢܨܘܪܐ ܐܘܿ ܢܨܘܪܐ ܡܿܚܐ ܗܼܘܐ ܠܥܡܐ ܒܡܚ̈ܘܬܐ ܗܿܠܝܢ ܐܝܟ ܕܢܕܚܠ ܐܢܘܿܢ܇<EOS>ܘܢܬܒܝܢܘܢܼ܇ ܕܐܠܘܼ ܠܐ ܚܼܛܘ ܒܥܒܕ̈ܝܿܗܘܿܢ ܠܘ ܒܟ̈ܐܒܐ ܕܐܝܟ ܗܿܠܝܢ ܡܬܼܪܕܝܢ ܗܼܘܘ ܡܢܗ ܐܢ<EOS>ܪܕܐ ܒܣܪܗ ܥܡ ܕܘܒܗܿ ܐܘܿ ܚܬܝܼܡ ܒܣܪܗ ܗ̄ ܕܐܢ ܢܛܝܼܪ ܠܡ ܐܝܟ ܚܬܡܐ ܕܒܣܪܐ ܒܕܠܐ ܦܿܫܪ ܘܪܕܐ<EOS>ܡܼܢ ܕܡܐ ܕܢܚܼܬ ܐܝܟ ܗܢܐ ܕܗܿܘܐ ܒܚܘܼܒܠ ܒܣܪܐ ܕܪܕܐ ܕܡܐ ܥܡ ܡܘܓܠܐ ܐܠܐ ܕܡܐ ܨܚܝܼܚܐ ܕܪܕܐ܇ ܗܢܐ ܠܡ ܕܘܒܐ<EOS>ܗܿܘ ܢܬܛܡܐ ܥܡ ܕܘܒܐ ܗ̄ ܐܢ ܚܠܝܼܛ ܕܡܐܕܥܒܝܘܼܬܐ ܡܕܡ ܕܡܼܢ ܒܣܪܗ ܐܘܿ ܚܬܝܼܡ ܘܠܐ ܦܿܫܪ ܘܕܪܐ<EOS>ܐܠܐ ܕܡܐ ܒܠܚܘܕ ܐ ܘܐܢܬܬܐ ܟܕ ܬܗܼܘܐ ܕܝܒܐ ܗ̄ ܒܩܢܘܼܡܗܿ ܢܗܘܐ ܕܘܒܗܿ ܘܠܐ ܬܛܡܼܐ ܠܒܢ̈ܝ<EOS>ܒܝܬܗܿ ܕܡܐ ܓܝܪ ܕܗܿܘܐ ܠܢܫ̈ܐ ܐܘܿ ܡܼܢ ܡܦܩܢܐ ܗܿܘ ܐܘܿ ܡܼܢ ܗܕܡ̈ܐ ܕܫܘܬܦܘܼܬܐ ܫܒܥܐ<EOS>ܝܘܡ̈ܝܼܢ ܬܬܒܝ ܒܟܣܦܗܿ ܗ̄ ܡܛܠ ܟܦܣܗܿ ܬܬܼܛܡܐ ܐܢܬܬܐ ܐܝܟ ܕܠܥܘܼܗܕܢܐ ܕܥܒܪ ܦܘܼܩܕܢܐ ܡܛ݀ܠ<EOS>ܕܒܥܠܬ ܚܛܝܼܬܐ ܗܘܼܬ݀ ܟܦܣܐ ܐܝܟ ܕܒܟܐܒ̈ܐ ܬܐܠܕܝܼܢ ܒܢ̈ܝܐ ܬܘܼܒ ܠܐ ܛܡܐ ܟܦܣܐ ܡܛ݀ ܕܐܝܬ<EOS>ܐܝܠܝܢ ܕܡܬܚܫܚܝܼܢ ܒܗ ܒܐܪܙܐ ܕܚܪܫܘܼܬܐ ܘܐܝܬ ܬܘܼܒ ܐܝܠܝܢ ܕܫܿܬܝܢ ܡܢܗ ܡܛ݀ܠ ܚܪܝܼܦܘܼܬܐ<EOS>ܘܠܫܢܢܘܼܬܐ ܟܐܡܬ ܕܗܿܘܐ ܠܗܘܿܢ ܐܝܟ ܕܠܙܘܼܗܪܐ ܕܗܿܠܝܢ ܘܐܝܟ ܕܠܥܘܼܗܕܢܐ ܕܥܒܪ ܦܘܼܩܕܢܐ ܛܡܐ<EOS>ܡܘܫܐ ܠܟܦܣܐ ܟܕ ܒܟܝܿܢܗ ܠܘ ܛܡܐܐ ܐܝܼܬܘܗܝ܇ ܠܐ ܓܝܪ ܡܫܚܠܦ ܟܦܣܐ ܡܼܢ ܕܡܐ ܕܟ݀ܠܗ ܦܓܪܐ<EOS>ܫܡܐ ܓܝܪ ܕܛܡܐܘܬܐ ܕܣܝܼܡ ܥܠ ܕܐܝܟ ܗܿܠܝܢ ܥܠܬܢܐܝܬ ܣܝܼܡ ܟ݀ܠ ܓܝܪ ܕܒܪܐ ܠܐܠܗܐ ܫܦܝܼܪ ܗܼܘ<EOS>ܐܠܐ ܒܝܕ ܦܘܼܪܫܢܐ ܕܒܝܬ ܕܟܝܘܼܬܐ ܠܛܡܐܘܬܐ ܙܓܪ ܘܦܓܕ ܠܚܘܼܫ̈ܒܝܢ ܒܥܪܝܪ̈ܝܐ ܐܝܟ ܕܢܬܼܐܣܪ<EOS>ܒܪܝܡܼܬܗ ܘܠܐ ܢܐܡܪ ܕܗܢܐ ܕܟܿܐܼ ܐܘܿ ܗܢܐ ܛܡܐ ܡܛ݀ܠ ܕܡܼܢ ܐܕܡ ܥܕܡܐ ܠܢܘܿܚ ܠܝܬ ܗܼܘܐ ܫܡܐ<EOS>ܕܛܡܐܘܬܐ ܒܥܠܡܐ ܘܠܐ ܙܪܝܼܥ ܗܼܘܐ ܫܡܐ ܕܛܡܐܘܬܐ ܒܥܠܡܐ܇ ܘܠܐ ܙܪܝܼܥ ܗܼܐ ܠܗܫܐܕܐ ܒܥܠܡܐ ܙܪܥ<EOS>ܕܡܕܡܟܐ ܗ̄ ܠܙܪܥܐ ܕܫܘܬܦܘܼܬܐ ܩܿܪܐ ܒܿܬܪܟܢ ܐܡܿܪ ܥܠ ܢܡܘܿܣܐ ܕܕܘܼܟܝܐ ܕܛܡ̈ܐܘܬܐ ܕܗܿܘܐ ܚܕܐ<EOS>ܒܫܢ̱ܬܐ ܒܥܣܪܐ ܒܬܫܪܝܢ ܩܕܡܝܐ ܒܕܣܗܪܐ ܡܛ݀ܠ ܕܒܥܢܢܐ ܡܬܼܚܙܐ ܗܼܘܐ ܥܠ ܚܘܼܣܝܐ ܗܿܘܝܐ ܗܼܘܬ݀<EOS>ܪܡܿܙ ܐܘܿ ܒܥܢܢܐ ܢܗܝܼܪܬܐ ܡܬܼܚܙܐ ܗܼܘܐ ܬܡܢ ܦܨܬܐ ܚܕܐ ܠܡܪܝܐ ܘܦܨܬܐ ܚܕܐ ܠܥܙܙܐܝܠ ܗ̄ ܐܡܿܪ<EOS>ܡܛ݀ܠ ܬܪܝܢ ܨܝܦܪ̈ܝܐ ܚܕ ܕܝܢ ܕܡܬܼܢܟܣ ܗܼܘܐ ܘܐܚܪܢܐ ܕܡܫܼܬܕܪ ܗܼܘܐ ܠܥܙܙܐܝܠ ܡܠܐܟܐ ܡܕܒܪܢܗ<EOS>ܕܥܡܐ ܐܝܼܬ̄ܘ ܘܡܫܼܬܕܪ ܗܼܘܐ ܠܗ ܨܝܦܪܝܐ ܠܡܕܒܪܐ ܟܕ ܫܩܝܼܠ ܥܠ ܪܝܫܗ ܒܝܕ ܬܘܕܝܼܬܐ ܕܟܗܢܐ<EOS>ܚܛܗ̈ܐ ܕܥܡܐ ܐܝܟ ܕܢܩܒܠ ܟܐܡܬ ܦܣܐ ܕܐܝܟ ܐܠܗܐ ܫܒܼܩ ܠܥܡܐ ܚܛܗ̈ܘܗܝ ܐܦ ܗܼܘ ܢܫܒܘܿܩ ܠܥܡܐ<EOS>ܘܠܐ ܫܠܝܼܛ ܕܢܓܦ ܠܥܡܐ ܡܛ݀ܠ ܚܛܗ̈ܘܗܝ ܥܠ ܕܐ݀ܫܬܒܩ ܠܗܘܿܢ ܒܡܨܥܝܘܼܬܗ ܕܟܗܢܐ ܐܚܪ̈ܢܐ<EOS>ܐܡܿܪܝܼܢ܇ ܕܥܙܙܐܝܠ ܠܟܐܢܘܼܬܗ ܕܐܠܗܐ ܩܼܪܐ ܗ݀ܝ ܕܥܙܝܼܙܐܝܬ ܡܬܼܠܚܡܐ ܥܠ ܒܝܼܫ̈ܐ ܘܥܙܙܝܐܝܠ<EOS>ܐܠܗܐ ܥܙܝܼܙܐ ܡܬܼܦܫܩ܇ ܘܬܪܝܢ ܕܒܚ̈ܐ ܡܩܪܒ ܗܼܘܐ ܥܡܐ ܒܟܿܠ ܫܢ̱ܬܐ ܚܕ ܚܠܦ ܚܛܗ̈ܐ ܠܟܐܢܘܼܬܐ<EOS>ܐܠܗܝܬܐ܇ ܐܚܪܢܐ ܚܠܦ ܛܝܒܘܼܬܐ ܠܡܪܚܡܢܘܼܬܐ ܐܠܗܝܬܐ ܒܝܘܢܝܐ ܠܝܬ ܫܡܐ ܕܥܙܙܐܝܠ ܐܠܐ ܦܨܬܐ<EOS>ܚܕܐ ܠܡܪܝܐ܇ ܘܦܨܬܐ ܐܚܪܬܐ<EOS>ܠܡܫܬܕܪܢܘܼܬܐ ܕܠܡܿܢ ܕܝܢ ܡܫܕܪ ܠܐ ܟܬܝܼܒ ܒܝܘܢܝܐ ܘܢܪܡܐ ܦܗܨܐ ܗ̄ ܦܩܼܕ ܠܐܗܪܘܿܢ ܕܢܪܡܐ<EOS>ܦ̈ܨܐ ܥܠ ܨܝܦܪ̈ܝܐ ܕܒܝܕ ܬܪ̈ܡܝܬܗܘܢܿ ܕܦ̈ܣܐ ܢܕܪܥ ܟܗܢܐ ܕܐܢܘ ܨܝܦܪܝܐ ܕܡܬܼܕܒܚ ܘܐܝܢܘ<EOS>ܕܡܫܼܬܕܪ܇ ܘܕܠܐ ܢܐܡܪܘܢܼ ܕܕܠܡܐ ܗܢܐ ܛܒ ܐܘܿ ܗܿܘ܇ ܡܛ݀ܠ ܕܦܨܬܐ ܫܪܝܐ ܚܪܝܢܐ ܢܣܝܼܡ ܐܗܪܘܢ<EOS>ܬܪ̈ܬܝܗܝܢ ܐܝܼܕ̈ܘܗܝ ܗ̄ ܣܝܿܡ ܐܝܼܕܐ ܥܠ ܪܝܫܗ ܡܿܠܦ܇ ܐܦ ܡܘܒܐ ܕܚܛ̈ܐ ܕܥܡܐ ܣܿܐܡ ܥܠܘܗܝ<EOS>ܠܐܪܥܐ ܒܝܪܬܐ ܗ̄ ܡܫܼܬܕܪ ܗܼܘܐ ܒܝܕ ܓܒܪܐ ܠܐܬܪܐ ܚܘܼܪܒܐ ܕܠܐ ܦܠܝܼܚ ܘܠܝܬ ܒܗ ܦܐܪ̈ܐ<EOS>ܠܡܐܟܘܿܠܬܐ ܠܬܚܘܝܼܬܐ ܕܗܿܟܢܐ ܠܝܬ ܒܗܿܘ ܦܐܪ̈ܐ ܕܚܿܫܚܝܼܢ ܠܗܢܝܿܢܐ ܒܚܛ̈ܗܐ ܐܠܐ ܕܡܼܢ ܟܕܘܼ<EOS>ܐܬܚܣܝܼܘ ܘܐܬܕܟܝܼܘ ܦ̈ܨܐ ܓܝܪ ܩܿܪܐ ܠܟܬܝܼܒ̈ܬܐ ܕܡܬܼܟܬ̈ܒܢ ܥܠ ܟܪܛܝܣܐ ܬܪܝܢ ܫܡܗ̈ܐ ܕܐܠܗܐ<EOS>ܘܥܙܙܝܐܝܠ ܕ ܥܠ ܡܓܠܬܐ ܚܕܐ ܘܐܚܪܬܐ ܥܠ ܐܚܪܬܐ ܘܡܥܠܝܼܢ ܗܼܘܘ ܠܫܡ̈ܗܐ ܩܕܡ ܐܠܗܐ ܘܟܢ<EOS>ܡܦܩܝܼܢ ܗܼܘܘ ܠܗܘܢܿ ܘܝ݀ܗܒܝܼܢ ܠܐܢܫ ܕܢܣܝܼܡ ܟ݀ܠܚܕ܇ ܥܠ ܚܕ ܚܕ ܡܼܢ ܨܝܦܪ̈ܝܐ ܦܿܪܝܫܝܼܢ ܓܝܪ<EOS>ܦ̈ܨܐ ܡܼܢ ܦܣ̈ܐ ܦܣܐ ܓܝܪ ܠܡܢܘ̈ܬܐ ܩܿܪܐ ܐܝܟ ܗ݀ܝ ܕܡܿܢܐܼ ܗܼܘܐ ܥܡܢ܇ ܘܩܿܪܐ ܬܘܼܒ ܦܣܐ܇<EOS>ܠܗܿܠܝܢ ܕܡܦܩܝܼܢ ܨܒܥ̈ܬܐ ܥܠ ܡܢܘ̈ܬܐ ܦܨ̈ܐ ܐܝܬܝܗܝܢ ܗܢܝܢ ܟܬܝܼܒ̈ܬܐ ܕܡܬܬܣܝܼ̈ܡܢ ܥܠ<EOS>ܡܢܘܼܗܬܐ ܢܪܘܿܣ ܡܼܢ ܕܡܐ ܥܠ ܡܕܒܚܐ ܗ̄ ܦܿܩܕ ܕܢܪܘܿܣ ܡܼܢ ܕܡܐ ܥܠ ܨܒܘ̈ܬܐ ܩܕܝܼܫ̈ܬܐ ܕܢܚܘܐ<EOS>ܕܟܡܐ ܒܝܼܫܐ ܚܛܝܼܬܐ ܕܠܘ ܒܠܚܘܕ ܠܣܥܘܪ̈ܝܗܿ ܡܛܡܐܐ ܐܠܐ ܐܦ ܠܨܒܘ̈ܬܐ ܡܥ̈ܠܝܬ ܡܼܢ ܛܘܼܠܫܐ<EOS>ܐܝܟ ܗ݀ܝ ܕܐܡܼܪ ܚܓܝ ܕܐܢ ܢܫܩܘܿܠ ܐܝܟ ܗ݀ܝ ܕܐܡܼܪ ܚܓܝ ܕܐܢ ܢܫܩܘܿܠ ܓܒܪܐ ܒܟܢܦܐ ܡܪܛܘܛܗ<EOS>ܘܫܪܟܐ ܨܝܦܪܝܐ ܕܘܼܡܝܐ ܕܚܛ̈ܗܐ ܩܿܢܐܼ ܒܗܝ ܕܡܪܚ ܘܬܙܝܼܙ ܡܛ݀ܠ ܕܥܠܝܡܐ ܗܿܘ܇ ܗܿܟܘܬܐ<EOS>ܘܚܛܗ̈ܐ ܒܙܒܢ ܥܠܝܡܘܼܬܐ ܡܣܬܥܪܝܼܢ܇ ܘܢܣܼܚܐ ܒܣܪܗ ܒܡ̈ܝܐ ܗ̄ ܦܿܩܕ ܠܐܗܪܘܢ ܕܒ݀ܬܪ ܫܘܼܡܠܝ<EOS>ܬܫܡܫܼܬܗ ܢܣܚܐ ܐܟܡܿܢ ܕܩܕܝܼܫܘܼܬܐ ܕܒܼܩܬ݀ ܒܗ ܢܫܒܩܝܗܿ ܒܐܬܪܐ ܩܕܝܼܫܐ<EOS> ܩܕܡ ܕܢܠܒܼܫ ܡܐܢܘ̈ܗܝ<EOS>ܕܥܝܕܐ ܘܢܣܚܐ ܒܡ̈ܐ ܗ̄ ܐܡܿܪ ܕܗܿܘ ܕܡܿܘܟܠ ܗܼܘܐ ܠܥܙܙܐܝܠ ܠܨܝܦܪܝܐ ܟܕ ܢܐܼܬܐ ܢܣܚܐ ܘܢܚܠܠ<EOS>ܡܐܢ̈ܘܗܝ܇ ܕܠܐ ܢܛܡܐ ܠܟܢܘܼܫܬܐ ܡܼܢ ܚܛܝܼܬܐ ܘܛܡܐܘܬܐ ܕܐܬܕܒܩܼܬ݀ ܒܗ ܡܼܢ ܨܝܦܪܝܐ ܕܚܛ̈ܗܐ<EOS>ܓܒܪ ܕܢܟܘܿܣ ܠܬܘܪܐ ܘܠܬܪܥܐ ܗ̄ ܦܩܼܕ ܕܠܐ ܢܩܪܒ ܕܒܚ̈ܐ ܠܒܪ ܡܼܢ ܬܪܥܐ ܕܡܫܟܢܙܒܢܐ ܕܠܐ ܡܼܢ<EOS>ܥܠܬ ܪܚܝܼܩܘܬܗܘܿܢ ܢܫܬܪܓܠ ܠܦܘܼܠܚܢ ܦܬܟܪ̈ܐ ܐ݀ܬܠ ܪܡܘܓܙܝ ܒܢܦܫܐ ܕܐܟܿܜ ܕܡܐ ܗ̄ ܡܛ݀ ܕܕܡܐ<EOS>ܒܕܘܼܟܬ ܢܦܫܐ ܐܝܼـܬ̄ܘ܇ ܠܚܝ̈ܘܬܐ ܣܛܢܐ ܡܛ݀ܠ ܕܚܼܙܐ ܕܠܐ ܡܨܝܢ ܕܢܡܝܼܬܘܢܼ ܠܢܦܫܐ ܐܠܦܼ<EOS>ܠܦܠ̈ܚܘܗܝ ܕܕܡܐ ܕܡܿܡܠܐ ܕܘܼܟܬ ܢܦܫܐ܇ ܢܬܚܫܚܘܢܼ ܒܐܘܼܟܠܗ ܐܝܟ ܕܠܨܥܪܐ ܘܥܒܼܪܘ ܥܠ ܦܘܼܩܕܢܐ<EOS>ܕܒܪܘܝܐ ܘܙܗܪ ܥܠܘܝܗ ܠܫܘܼܘܕܥܐ ܕܠܐ ܡܝܘܿܬܘܼܬܗܿ ܕܢܦܫܐ܇ ܘܐܝܟ ܕܠܐܝܼܩܪܗܿ ܠܟܿܠ ܢܦܫܐ ܕܬܐܟܘܿܠܝ ܦܓܪܐ ܕܬܒܝܼܪ<EOS>ܠܝܚܘܬܐ ܗ̄ ܦܓܪܐ ܕܬܒܝܼܪ ܩܿܪܐ ܬܢܢ ܕܡܿܐܬ ܒܐܝܼܕ̈ܝ ܪ̈ܥܘܬܐ ܒܚܕܐ ܡܼܢ ܥܠܬܐ܇ ܘܢܟܿܣܝܼܢ<EOS>ܗܼܘܘ ܠܗ ܬܘܼܒ ܦܓܪܐ ܩܪܐ ܠܒܣܪܐ ܕܚܝܘܬܐ ܐܝܿܕܐ ܕܡܼܢ ܟܐܒܐ ܘܘܨܪܝܼܩܘܼܬܐ ܕܟܐܟܘܼܠܬܐ ܡܢܘܠܐ<EOS>ܘܩܪܝܼܒܐ ܠܡܘܬܐ ܘܡܬܼܢܟܣܐ ܐܘܿ ܕܬܒܝܼܪ ܠܚܘܝܬܐ ܗ̄ ܐܘܿ ܕܡܿܦܨܝܢ ܪ̈ܥܘܬܐ ܡܼܢ ܚܝܘܬ ܒܪܐ<EOS>ܘܢ݀ܟܣܝܼܢ ܐܠܐ ܡܛ݀ܠ ܕܠܘ ܛ݀ܒܐܝܬ ܡܬܼܡܨܐ ܗܼܐܘ ܕܡܐ ܕܗܿܠܝܢ܇ ܟܠܐܼ ܐܢܘܿܢ ܡܼܢ ܡܐܟܘܠܬܗܘܿܢ<EOS>ܡܙܗܪ ܠܗܿܠܝܢ ܒܿܬܪܟܢ ܕܡܼܢ ܚܛ̈ܗܐ ܕܡܬܬܒܥܝܼܢ ܒܓܙܪ ܕܝܼܢܐ ܓܒܪ ܓܒܪ ܥܠ ܟ݀ܠ ܒܣܪܗ ܗ̄ ܒܢ̈ܬ<EOS>ܓܢܣܗ ܠܐ ܬܬܼܩܪܒܘܢܼ ܠܡܓܠܝܘܼ ܦܘܼܪܣܝܐ ܗ̄ ܠܡܓܠܓܘܼ ܫܦܘܼ̈ܠܝܗܝܢ<EOS> ܕܛܟܣ ܐܢܘܿܢ ܐܠܗܐ ܒܗܿܠܝܢ<EOS>ܛܘܼܟܣ̈ܐ ܫܦܝܼܪ̈ܐ ܕܙܘܘܓܐ ܕܠܐ ܢܬܒܠܒܠܘܢܼ ܐܒܗ̈ܐ ܐܦܠܐ ܒܢ̈ܝܐ܇ ܘܕܢܬܦܪܫܘܢܼ ܬܓܡܐ<EOS>ܕܐܚܝܿܢܘܼܬܐ ܘܕܩܪܝܼܒܘܼܬܐ ܘܕܢܬܝܼܕܥ ܕܐܝܢܘ ܐܒܐ ܘܐܝܢܘ ܒܪܐ ܐܝܟ ܕܡܼܢ ܗܕܐ ܢܐܬܘܿܢ ܟܿܠܗܘܿܢ<EOS>ܒܢܝ̈ܢܫܐ ܠܚܕܐ ܐܘܝܘܼܬܐ ܘܚܘܼܒܐ ܘܐܠܘܼ ܓܝܪ ܫܪܒܬܐ ܡܼܢ ܫܪܒܬܗܿ ܘܒܝܬܐ ܒܕܝܼܠܗ ܢܣܼܒ ܢܫ̈ܐ<EOS>ܦ̈ܠܓܘܬܐ ܘܣܕܩ̈ܐ ܣܿܓܝܢ ܗܼܘܘ ܘܐ݀ܫܕ ܕܡܐ ܣܿܓܐ ܗܼܘܐ ܦܘܼܪܣܝܗ ܕܐܒܘܼܟ ܠܐ ܬܓܼܠܐ ܗ̄ ܠܐ<EOS>ܬܕܡܼܟ ܥܡ ܐܡܟ ܘܥܡ ܐܢܬܬ ܐܒܘܼܟ܇ ܒܗ݀ܝ ܕܨܥܪܐ ܕܠܘܬ ܐܡܐ ܠܘܬ ܐܒܐ ܣܿܠܩ ܡܛ݀ܠ ܕܬܪ̈ܝܗܘܢ܇ ܚܕ<EOS>ܐܢܘܿܢ ܒܣܪ ܦܘܼܪܣܝܐ ܕܚܬܟ ܒܪܬ ܐܒܘܼܟ ܐܘܿ ܐܡܟ ܗ̄ ܡܛܠ ܕܩܪܝܼܒܬܟ ܗܼܝ ܡܼܢ ܟ݀ܠ ܓܒ̈ܝܼܢ<EOS>ܡܼܢ ܚܕܐ ܐܒܗܘܼܬܐ ܐܘܿ ܡܼܢ ܚܐ ܟܪܣܐ ܝܼܠܝܼܕܝܢ ܐܢܬܘܢܿ ܘܚܘܼܒܐ ܕܐܚܘܼܬܐ ܠܐ ܢܒܛܠ ܒܚܘܼܒܐ<EOS>ܕܙܘܘܓܐ ܕܙܒܢܐ܇ ܕܚܠܦ ܬܪܝܢ ܟܕ ܗܿܘܝܢ܇ܐܪܒܥܐ ܛܒ ܫܦܝܼܪ ܐܝܼܬ ܠܟ ܓܝܪ ܚܬܐ ܟܢܝܼܟܬܐ ܕܠܐ<EOS>ܦܪܝܼܫܐ ܡܢܟ܇ ܘܡܝܬܐ ܐܢܬ ܬܘܼܒ ܒܝܕ ܙܘܘܓܐ ܚܬܐ ܐܚܪܬܐ ܘܚܬܟ ܡܩܪܒܐ ܐܚܪܢܐ ܒܐܚܝܿܢܘܼܬܐ ܒܝܕ<EOS>ܙܘܘܓܐ ܘܡܟܝܠ ܓܢܣܐ ܕܗܢܐ ܡܬܼܐܣܪ ܒܓܢܣܐ ܐܚܪܢܐ܇ ܒܥܠܼܬܐ ܗܕܐ ܦܘܼܪܣܝܐ ܕܐܢܬܬ ܐܚܘܼܟ ܠܐ<EOS>ܬܓܼܠܐ ܗ̄ ܥܡ ܗ݀ ܝ ܕܐܦܼܠ ܒܝܼܫܐ ܠܒܢܝ̈ܢܫܐ ܒܦܘܼܠܚܢܐ ܕܒܝܼܫ̈ܬܐ ܫܪܓܠ ܐܢܘܿܢ ܘܒܚܛܝܼܬܐ ܐܦܠ<EOS>ܐܢܘܿܢ ܙܘܘܓܐ ܕܠܐ ܢܡܘܿܣ ܕܥܡ ܐܡܐ ܘܚܬܐ ܘܒܪܬܐ ܘܟܠܬܐ ܘܚܝ̈ܘܬܐ ܘܕܟܪܐ ܥܠ ܟܕܪܐ<EOS> ܘܢܩܒܬܐ ܥܡ<EOS>ܕܪ̈ܐ ܕܒܥܝܪܐ ܠܗܿܠܝܢ ܫܟܝܼܪ̈ܘܬܐ ܩܢ̈ܘܿܢܐ ܬܚܡ ܢܡܘܣܿܐ ܠܐ ܐܦܣܼ ܕܬܪܝܢ ܐܚ̈ܝܼܢ ܠܡܠܼܒܟ<EOS>ܚܕܐ ܐܢܬܬܐ ܚܕ ܓܒܪ ܓܒܪܐ ܬܪܬܝܢ ܐܚ̈ܘܢ ܐܦܣܼ ܡܘܫܐ ܠܡܠܼܒܟ ܐܠܐ ܕܐ ܡܿܢ ܟܕ ܡܝܬܐ ܚܕܐ<EOS>ܐܚܪܬܐ ܢܣܼܒ ܡܛ݀ܠ ܕܚܬܐ ܟܕ ܕܡܟܐ ܥܡ ܚܬܗܿ ܠܐ ܡܬܼܐܡܪܐ ܕܠܚܬܗܿ ܡܨܪܐ ܘܥܡܗܿ ܕܡܟܐ<EOS> ܡܛ݀ܠ<EOS>ܕܠܝܬ ܠܗܿ ܗܕܐ ܕܓܒܪܘܬܐ ܒܗ<EOS>ܬܫܼܬܘܬܦܝ ܥܡ ܚܬܗܿ ܐܝܟ ܕܐܝܬ ܠܐܚܐ ܗܕܐ ܕܙܘܘܓܐ܇ ܕܒܗ ܡܨܝܐ ܕܢܨܥܪ ܠܐܚܘܼܗܝ܇ ܘܐܢܕܝܢ ܠܐ ܥܡ<EOS>ܐܚܘܼܗܝ ܕܡܿܟ܇ ܐܢ ܥܡ ܐܢܬܬܗ ܕܡܿܟ܇ ܠܐ ܓܝܪ ܛܥܝܐ ܠܢ<EOS> ܕܐܦܠܐ ܩܢܘܿܢܐ ܗܿܢܐ ܐܡܝܼܢܐܝܬ ܟܿܠܐ<EOS>ܗܼܐ܇ ܘܐܢܕܝܢ ܠܐ ܐܝܟܢ ܐܡܝܼܪܐ ܕܢܣܼܒ ܐܢܬܬܗ ܘܢܩܝܼܡ ܙܪܥܐ ܠܐܚܘܼܗܝ ܡܕܝܢ ܠܘ ܗܘܼ ܣܘܼܥܪܢܐ<EOS>ܫܚܝܼܡܐܝܬ ܡܣܠܝ ܐܠܐ ܥܒܘܼܪܝܐ ܕܥܠܘܗܝ ܐܬܛܢܼܦܬ݀ ܐܪܥܐ ܘܦܪܼܥܬ݀ ܥܘܠܗܿ ܕܥܠܝܗܿ ܗ̄<EOS>ܕܐܬܛܢܼܦܬ݀ ܐܝܟ ܣܕܘ̈ܡܝܐ ܘܦܪܥܼܬ݀ ܥܘܠܗܿ ܥܠܝܗܿ ܒܝܕ ܡܣܡ ܒܪܝܫܐ ܕܐܝܬܼܝܬ܇ܥܠܝܗܿ ܕܐܚܪܒܗܿ<EOS>ܘܐܨܕܗܿ ܗ݀ܝ ܕܠܐ ܬܣܪܩܟܘܿܢ ܐܝܟ ܕܣܪܼܩܬ݀ ܠ̈ܥܡܡܐ܇ ܗ̄ ܥܠܗ݀ܝ ܕܥܬܝܼܕܐ ܗܼܘܬ݀ ܕܬܗܼܐܘ ܡܼܢ<EOS>ܝܫܘܿܥ ܒܪܢܘܿܢ ܐܬܢܒܝܼ ܡܛ݀ܠ ܕܥܕܟܝܼܠ ܥܡ̈ܡܐ ܠܐ ܚܪܝܼܒܝܼܢ ܗܼܘܘ ܐܚܪ̈ܢܐ ܐܡܿܪܝܼܢ ܘܥܠ<EOS>ܣܕܘܡ̈ܝܐ ܘܡܨܪ̈ܝܐ ܕܐܬܼܛܒܥܘ ܪܡܿܙ܇ ܡܛ݀ܠ ܕܐܒܼܕܘ ܒܡܣܡ ܒܪܝܫܐ ܐ̈ܠܗܐ ܕܢܣܟܬܐ ܗ̄ ܐ̈ܠܗܐ<EOS>ܠܦܬܟܪ̈ܐ ܩܿܪܐ ܐܝܟ ܡܣܒܪܢܘܼܬܗܘܿܢ ܕܢܣܟܬܐ ܡܼܢ ܣܘܼܥܪܢܐ ܠܩܛܐ ܕܚܣܕܟܘܿܢ ܠܐ ܬܠܩܛܘܢܼ ܗ̄<EOS>ܠܩܛܐ ܕܢ݀ܦܠ ܡܼܢ ܟ̈ܦܐ ܠܐ ܬܠܩܛܘܢܼ ܢܬܪܐ ܕܙܝܬܐ ܥܠ ܗܿܘ ܕܢܬܪ ܠܐ ܬܐܡܘܿܢ ܒܫܡܝ ܒܕܓܠܘܼܬܐ<EOS>ܗ̄ ܡܿܦܣ ܐܢܼܐ ܠܟܘܿܢ ܕܬܐܡܘܢܿ ܐܠܐ ܠܘ ܠܕܓܠܘܼܬܐ ܠܐ ܬܟܕܒܘܢܼ ܗ̄ ܟܕܒܘܼܬܐ ܥܡܝܼܩܐ ܐܝܟ<EOS>ܕܡܿܡܠܠ ܐܢܫ ܡܕܡ ܒܦܘܼܡܗ ܘܐܚܪܬܐ ܒܠܒܗ܇ ܕܠܘܼܬܐ ܓܠܝܐ ܗܿܝ ܡܼܢ ܟܕܒܘܼܬܐ ܠܐ ܢܒܘܼܬ ܐܓܪܐ<EOS>ܕܐܓܝܼܪܐ ܠܘܬܟ ܗ̄ ܐܟܡܿܢ ܕܒܫܚܩܐ ܡܪܡܐ ܐܢܬ ܠܗ ܒܗܕܐ ܚܕܐ ܕܫܚܝܼܩ ܘܡܿܫܦܼܠ ܡܼܢ ܦܘܼܠܚܢܐ<EOS>ܕܥܡܟ܇ ܘܐܚܪܬܐ ܕܦܠܝܓܼ ܒܪܥܝܢܗ ܥܠ ܐܓܪܗ܇ ܘܥܿܒܕ ܐܢܬ ܠܗ ܕܢܕܡܟ ܒܥܩܬܐ ܗܒܠܗ ܐܓܪܗ ܩܕܡ<EOS>ܕܢܕܡܟ܇ ܕܦ ܐܢܬ ܡܬܼܦܠܛ ܐܢܬ ܡܼܢ ܡܪܢܝܼܬܐ ܕܕܠܩܘܼܒܠܐ ܡܼܢ ܣܛܢܐ ܕܡܿܠܟ ܠܟ ܛܠܘܼܡܝܐ܇ ܠܐ<EOS>ܬܐܟܘܿܠ ܩܪܨܐ ܕܥܡܟ ܗ̄ ܡܐܼܟܠ ܩܪܨܐ ܓܝܪ ܡܪܡܝܢܘܼܬܐ ܕܥܠ ܪ̈ܚܝܼܩܐ ܟܕ ܠܐ ܩܪܝܼܒܝܼܢ܇ ܐܝܟ ܗ݀ܘ<EOS>ܕܐܟܼܠ ܠܗ ܠܩܪܝܼܒܗ ܒܗܢܐ ܙܢܐ ܚܒܪܟ ܘܐܚܘܼܟ ܩܿܪܐ ܠܒܢ̈ܝ ܓܢܣܗ ܒܗ݀ܝ ܕܗܢܘܿܢ ܒܠܚܘܕ ܩܿܢܝܢ<EOS>ܗܼܘܘ ܕܚܠܬ ܐܠܗܐ ܒܗܿܘ ܙܒܢܐ ܠܐ ܬܪܟܒܘܢܼ ܒܥܝܼܪܟܘܿܢ ܚܠܛܐ ܗ̄ ܐܝܟ ܣܘܼܣܝܐ ܥܠ ܐܬܢܐ ܕܗܿܘܝܐ<EOS>ܡܢܗܘܢܿ ܡܘܼܠܐ ܐܘܿܟܝܼܬ ܟܘܕܢܬܐ܇ ܘܐܝܟ ܓܡܠܐ ܥܪܒܝܐ ܥܠ ܦܠܓܢܐ ܘܗܿܘ ܡܢܗܘܢܿ ܗܘܓܢܐ ܗܘܓܢܐ<EOS>ܗܘܿ ܕܐܝܼܬ ܠܗ ܬܪܬܝܢ ܟܘܣ̈ܬܬܐ ܦܘܠܓܢ ܗܿܘ ܕܐܝܼܬ ܠܗ ܚܕܐ ܟܘܣܬܐ ܡܛ݀ܠ ܕܫܟܚ̈ܬܐ ܐܢܝܢ<EOS>ܐܢܫܝ̈ܬܐ ܐܦܠܐ ܝܠ̈ܕܢ ܘܡܪ̈ܒܝܢ ܒܕܓܠܝܼܙܝܼܢ ܡܼܢ ܒܘܼܪܟܬܐ ܒܪܝܫܬܢܝܬܐ ܕܦܪܘ ܘܣܓܘ<EOS>ܚܩ̈ܠܬܟܘܿܢ ܠܐ ܬܙܪܥܘܢܼ ܚܠܛܐ ܗ̄ ܚܒܝܼܟܐܝܬ ܚ̈ܛܐ ܘܣܥܪ̈ܐ܇ ܐܘܿ ܓܘ̈ܡܐ ܘܛܠܦܚ̈ܐ ܡܪܛܘܛܐ<EOS>ܕܚܠܼܛܐ ܗ̄ ܙܩܝܼܪ̈ܝ ܡܼܢ ܐܕܫ̈ܐ ܣܓܗܝܐܐ ܗ̄ ܡܦ̈ܬܟܝ ܒܓܘ̈ܢܐ ܣܒܝܼ̈ܣܐ ܘܒܨܘܒ̈ܥܢܐ ܠܐ<EOS>ܬܢܚܫܘܢܼ ܒܚܝܘܬ ܟܢܦܐ ܗ̄ ܠܐ<EOS>ܐܢܫ ܢܫܪ ܩܠܐ ܕܦܚܪܬܐ ܕܩܿܪܝܐ ܕܟܐܡܬ ܐܝܬ ܒܗܿ ܢܚܫܐ ܛ݀ܒܐ ܐܘܿ ܒܝܼܫܐ ܐܘܿ ܢܚܪܘܩ ܐܘܿ ܢܐܡܪ<EOS>ܥܠ ܫܘܼܚܠܦܐ ܕܐܐܪ ܘܕܡܛܪܐ܇ ܡܛ݀ܠ ܕܒܡܥܒܕܢܘܼܬܐ ܕܫ̈ܐܕܐ ܗܘܿܝܢ ܗܿܠܝܢ ܚܝܘܬ ܟܢܦܫܐ ܠܦܪܚܬܐ<EOS>ܐܟܠܬ ܒܣܪܐ ܩܿܪܐ ܠܐ ܬܪܒܘܢܿ ܣܥܪܐ ܗ̄ ܠܐ ܬܥܒܕܘܢܼ ܠܗܘܿܢ ܓܕܘܼ̈ܠܐ ܐܝܟ ܢܫ̈ܐ ܐܘܿ ܩܘ̈ܨܬܐ<EOS>ܐܝܟ ܛܝ̈ܝܐ ܠܐ ܬܚܒܠܘܢܼ ܦܐܬܐ ܙܥܘܪܐ܇ ܕܬܚܝܬ ܣܦܬܐ ܬܚܬܝܬܐ ܐܚܪ̈ܢܐ ܐܡܿܪܝܼܢ ܕܦܐܬܐ ܟ݀ܠܗ<EOS>ܦܪܨܘܦܐ ܐܝܬܘܗܝ ܚܘܪ̈ܛܬܐ ܕܦܐܬܐ ܠܟܿܠܗ ܕܩܢܐ ܐܡܿܪ ܐܟܡܿܢ ܕܦܐܬܐ ܟ݀ܠܗ ܦܪܨܘܦܐ ܐܝܼܬ̄ܘ<EOS>ܘܚܘܪ̈ܛܬܐ ܕܦܐܬܐ ܥܠ ܢܦܫܐ ܗ̄ ܚܘܪ̈ܛܬܐ ܩܿܪܐ ܠܗܿܠܝܢ ܕܗܘ̈ܝܢ ܥܠ ܚܕܝܐ ܕܒܛܦܪܐ ܐܘܿ ܒܦܪܙܠܐ<EOS>ܡܚܪܛܝܼܢ ܡܛ݀ܠ ܐܒܼܠܐ ܕܡܝܼ̈ܬܐ ܘܟܬ̈ܒܐ ܕܢܘܩ̈ܕܬܐ ܠܐ ܬܥܒܕܘܢܼ ܗ̄ ܗܿܠܝܢ ܕܡܬܟܬܒܝܼܢ<EOS>ܒܐܝܼܕ̈ܝܐ ܘܒܕܪ̈ܥܐ ܥܡ ܫܡ ܫ̈ܐܕܐ ܘܡܬܢܩܪܝܼܢ ܒܡܚ̈ܛܐ ܘܪܡܝܢ ܒܗܘܿܢ ܕܝܘܼܬܐ ܐܘܿ ܡܕܡ ܘܠܐ<EOS>ܬܦܼܣ ܠܒܪܬܟ ܕܬܙܢܐ ܗ̄ ܐܝܟ ܥܝܕܐ ܕܚܢܦ̈ܐ ܕܠܘܼܩܕܡ ܡܫܼܬܚܛܝܼܢ ܒܢ̈ܬܗܘܿܢ ܥܡ ܟܘܼܡܪ̈ܐ ܘܟܢ<EOS>ܐܬܝ̈ܢ ܗܼܘ̈ܝ ܠܫܘܬܦܘܼܬܐ ܠܐ ܬܐܙܠܘܢܼ ܒܿܬܪ ܙܟܘܪ̈ܐ ܘܝܕ̈ܘܥܐ ܗ̄ ܙܟܘܪ̈ܐ ܩܪܐ ܠܗܿܠܝܢ<EOS>ܕܢܨܪܝܢ ܡܼܢ ܐ ܪܥܐ ܘܝܕܘ̈ܥܐ ܠܗܿܠܝܢ ܕܡܫܼܬܘܕܝܢ ܕܝܿܕܥܝܼܢ ܟܣܝ̈ܬܐ ܠܐ ܬܥܒܕܘܢܼ ܥܘܠܐ<EOS>ܒܕܝܼܢܐ ܒܡܣܐܬܐ ܐܘܿ ܒܡܬܩܠܐ ܗ̄ ܡܣܐܬܐ ܩܿܪܐ܇ ܠܗ݀ ܕܬ݀ܩܠܝܼܢ ܬܪܒܐ ܘܟܬܢܐ ܘܢܚܫܐ ܘܡܬܩܠܐ<EOS>ܠܗܿܘ ܙܥܘܪܐ ܕܬ݀ܩܠܝܼܢ ܒܗ ܕܝܼܢܪ̈ܐ ܘܡܪ̈ܓܢܝܬܐ ܘܟܝܿܠܬܐ ܩܿܪܠ ܠܩܦܝܼܙܐ ܘܣܐܬܐ ܘܓܪܝܼܒܐ<EOS>ܘܐܢ ܢܪܟܢܘܢܼ ܥܝܢ̈ܝܗܘܢܿ ܥܡܐ ܕܐܪܥܐ ܗ̄ ܐܢ ܢܚܘܼܣܘܢܼ ܥܠܘܗܝ ܕܡܗ ܥܠܘܝܗ ܗܼܘ ܐܝܬܝܼ ܢܦܫܗ<EOS>ܠܩܛܠܐ ܡܒܘܼܥܗܿ ܓܠܼܐ ܗ̄ ܠܢܩܝܼܒܘܼܬܗ ܩܿܪܐ ܐܟܡܿܢ ܕܡܼܢ ܬܡܢ ܪܕܐ ܙܪܥܐ ܘܕܡܐ ܘܐܝܬ̄ܘ ܠܡ<EOS>ܐܝܟ ܡܒܘܼܥܐ ܒ݀ܬܪ ܢܡܘܿܣܐ ܕܓܙܪ ܡܘܬܐ ܣܿܐܡ ܢܡܘܿܣܐ ܥܠ ܟܗ̈ܢܐ ܥܠ ܢܦܫܐ ܕܡܝܼܬܐ ܗ̄ ܒܝܕ<EOS>ܢܡܘܿܣܐ ܕܥܠ ܦܓܪ̈ܢܝܬܐ ܥܠ ܪ̈ܘܚܢܝܬܐ ܪܡܿܙ ܕܐܢ ܡܝܼܬ ܐ ܓܠܝܐ ܡܛܡܐ ܠܟܗ̈ܢܐ ܟܡܐ ܝܬܝܼܪܐܝܬ<EOS>ܢܛܡܐ ܐܢܘܿܢ ܡܝܼܬܐ ܟܣܝܐ ܕܐܝܬܝܗܿ ܢܦܫܐ ܕܡܝܼܬܬ݀ ܒܚܛ̈ܗܐ ܐܠܐ ܐܢ ܒܩܪܝܼܒܗ ܗ̄ ܡܛ݀ܠ<EOS>ܡܚܝܼܠܘܼܬܗܘܢܿ ܡܿܦܣ ܠܗܘܢܿ ܕܒܩܪ̈ܝܒܝܗܘܢܿ ܠܐ ܢܬܛܡܐܘܿܢ ܠܐ ܢܩܕܚܘܢܼ ܩܘܼܕܚ̈ܬܐ ܒܪ̈ܝܫܝܗܘܢܿ<EOS>ܗ̄ ܕܐܝܼܬ̄ܘ ܢܘܼܬܫܐ ܘܡܠܓܼܘܼܬܐ ܕܣܥܪܐ ܘܦܐܬܐ ܕܕܩܢ̈ܝܗܘܢܿ ܠܐ ܢܓܪܥܘܢܼ ܗ̄ ܒܐܪܙܐ ܕܫ̈ܐܕܐ<EOS>ܘܪܝܫܗ ܠܐ ܢܦܪܘܿܥ ܗ̄ ܠܐ ܢܓܠܐ ܪܝܫܗ ܘܢܢܬܫ ܘܢܒܠܒܠ ܣܥܪܗ ܘܐܪܡܠܬܐ ܘܫܒܝܼܩܬܐ ܕܡܛܢܦܐ<EOS>ܒܙܢܝܘܼܬܐ ܠܐ ܗ̄ ܡܛ݀ܠ ܕܟܕ ܦܪܩܼܬ݀ ܡܼܢ ܓܘܼܫܡܗܿ ܩܕܡܝܐ ܬܘܼܒ ܦܓܪܐ ܐܚܪܢܐ ܠܝܬ ܠܗܿ<EOS>ܠܘܬܗܘܢܿ ܣܛܪ ܡܼܢ ܡܠܼܬܐ ܕܙܢܝܘܼܬܐ ܡܛ݀ܠ ܕܟܠܝܼܠܐ ܕܐܠܗܗ ܥܠܘܗܝ ܗ̄ ܟܠܝܼܠܐ ܗ݀ܘ ܕܐܝܼܬ<EOS>ܥܠܘܗܝ ܫܡܐ ܕܐܠܗܐ ܒܐܪܒܥ ܐܬܘ̈ܢ ܝܗܘܗ ܐܢܝܢ ܐܬܘ̈ܬܐ ܡܛ݀ܠ ܕܟ݀ܠ ܓܒܪܐ<EOS>ܕܐܝܼܬ ܠܗ ܡܘܼܡܐ ܗ̄ ܦܿܩܕ ܕܢܗܼܘܐ ܟܗܢܐ ܕܠܐ ܡܘܼܡܐ ܡܛ݀ܠ ܕܠܐ ܢܬܬܫܝܼܛܘܢܼ܇ ܐܡܬܝ ܕܟܗܢܐ<EOS>ܕܡܿܚܣܐ ܠܗܘܢܿ ܐܝܼܬ̄ܘ ܚܓܝܼܪܐ ܐܘܿ ܥܘܝܼܪܐ ܣܿܪܡ ܩܿܪܐ<EOS> ܠܐܝܢܐ ܕܦܛܫ ܘܫܥܝܼܥ ܦܪܨܘܿܦܗ<EOS>ܘܙܥܘܪ ܘܡܬܚܬܝ ܢܚܝܼܪܗ܇ ܗܿܘ ܕܣܪܝܼܥܐ ܐܕܢܗ ܗ̄ ܕܩܦܝܼܣܐ ܘܦܫܝܼܛܐ ܐܘܿ ܨܪܝܐ ܘܦܣܝܼܩܐ ܐܘܿ<EOS>ܓܗܪ ܗ̄ ܕܦܬܝܼܗ̇ܢ ܥܝܢ̈ܘ̄ ܒܠܠܝܐ ܘܠܐ ܚܿܙܐ ܐܘܿ ܚܘܪܘܪ̈ܐ ܐܝܬ ܠܗ ܗ̄ ܚܘܪܘܪ̈ܐ ܐܝܬ ܐܝܬ<EOS>ܠܗ܇ ܢܦܩ̈ܐ ܕܗܿܘܝܢ ܒܥܝ̈ܢܐ ܗܿܘ ܕܐܝܟ ܦܕܪ̈ܐ ܩܿܐܡ ܒܥ̈ܝܢܐ܇ ܐܘܿܟܝܼܬ ܒܓܘ ܒܒ̈ܬܐ ܕܥܝ̈ܢܐ܇<EOS>ܗ݀ܘ ܕܐܦ ܫܘܪ̈ܠܐ ܡܬܩܪܒܐ ܟܦܝܼܦܐ ܩܿܪܐ ܠܗܿܘ ܕܓܗܝܼܢ ܘܠܐ ܡܿܨܐܼ ܕܢܬܼܦܫܛ ܙܥܘܪܐ ܩܿܪܐ<EOS>ܠܙܩܘܛܐ ܘܟܪܐ ܩܘܡܬܐ ܟܘܼܣܬܢ ܠܐܝܢܐ ܕܐܝܼܬ ܠܗ ܒܣܪܐ ܟܝܼܬ ܥܠ ܟܬܦ̈ܬܗ ܐܘܿ ܥܠ ܨܘܪܗ ܕܚܕܐ<EOS>ܐܫܟܗ ܗ̄ ܥܠ ܩܝܼܠܬܐ ܪܡܿܙ ܗ݀ܝ ܕܗܿܘܝܐ ܠܬܚܬ ܡܼܢ ܗܕܡܐ ܕܫܘܬܦܘܼܬܐ܇ ܟ݀ܠ ܢܘܼܟܪܝܐ ܠܐ<EOS>ܢܐܟܘܿܠ ܡܼܢ ܩܘܼܕܫܐ ܗ̄ ܬܢܢ ܩܘܼܕܫܐ ܩܿܪܐ ܠܪ̈ܝܫܝܬܐ ܘܠܡܥܣܪ̈ܐ ܡܿܙܗܪ ܥܠ ܢܕܪ̈ܐ ܘܩܘܼܪ̈ܒܢܐ<EOS>ܕܢܬܩܪܒܘܢܼ ܕܠܐ ܡܘܼܡ ܝܩܕܐ ܫܠܡܐ ܠܩܘܼܒܠܐ ܗ̄ ܠܡ ܢܩܪܒܗ ܐܝܟ ܕܢܬܼܩܒܠ ܐܘܿ ܕܚܼܙܐ ܗ̄ ܠܗܿܘ<EOS>ܕܙܥܘܪܒܝܢ ܐܕܢ̈ܘܗܝ ܘܙܥܘܪܝܐ ܐܠܝܼܬܗ ܐܚܪ̈ܢܐܐܡܿܪܝܼܢ ܗܿܘ ܕܐܝܼܬ ܠܗ ܐܝܟ ܚܙܙܝܼܬܐ ܒܡܫܟܗ<EOS>ܐܘܿ ܕܪܫܠ ܗ̄ ܠܗ݀ܘ ܕܪܘܪ̈ܒܢ ܐܕܢ̈ܘ̄ ܘܡܫܪ̈ܝܢ ܘܐܪܝܼܟܐ ܐܠܝܼܬܗ ܘܢ݀ܚܬܐ ܥܠ ܐܪܥܐ ܩܣܕܢ ܗ̄<EOS>ܐܝܢܐ ܕܩܿܫܐܼ ܓܘܼܫܡܗ ܘܕܩܕܩ ܥܡܪܗ ܘܐܝܬ ܠܗ ܫܘܼܚ̈ܢܐ ܕܡܬܼܩܪܝܢ ܕܪ̈ܢܐ ܕܪܨܝܼܨ ܗ̄ ܗ݀ܘ<EOS>ܕܪܥܝܼܥܝܼܢ ܓܪ̈ܡܘܗܝ ܬܘܪܐ ܐܘܿ ܥܪܒܐ ܠܗ ܘܠܒܪܗ܇ ܠܐ ܢܟܣܘܢܼ ܒܝܘܡܐ ܗ̄ ܒܗܕܐ ܡܿܠܦ ܠܗܘܢܿ ܥܠ<EOS>ܡܪܚܡܢܘܼـܐ ܕܐܦܢ ܠܡ ܚܝܿܒ ܐܒܐ ܘܒܪܗ ܡܘܬܐ ܠܐ ܢܬܼܩܛܠ ܒܪ ܥܡ ܐܒܘܼܗܝ ܐܠ ܢܫܬܼܒܩ ܒܪܐ ܐܝܟ<EOS>ܕܠܩܘܼܝܿܡܗ ܕܓܢܣܐ ܕܠܐ ܢܐܒܼܕ ܟܐܡܬ ܕܘܼܟܪܢܗܘܢܿ ܐܚܪ̈ܢܐ ܐܡܿܪܝܼܢ ܥܠ ܒܘܼܟܪ̈ܐ ܪܡܿܙ܇ ܕܠܐ<EOS>ܠܡ ܘܿܠܐ ܕܢܬܢܟܣܘܢܼ ܥܡ ܐܒܗܝ̈ܗܘܢ ܐܠܐ ܕܢܬܦܪܫܘܢܼ ܘܢܬܝܗܒܘܢܼ ܠܟܗ̈ܢܐ ܒܿܬܪ ܗܿܠܝܢ ܬܢܿܐ<EOS>ܥܠ ܥܕܥܐܕܐ ܟܕ ܡܿܫܪܐ ܡܼܢ ܫܒܬܐ ܬܠܬܐ ܗܘܼܘ ܥܕܥܐ̈ܕܐ ܗܿܢܘܢ ܕܠܐ ܫܠܝܼܛܝܼܢ ܗܼܘܘ ܥܠܝܗܘܢܿ<EOS>ܠܡܥܼܒܕ ܐܢܘܿܢ ܐܠܐ ܐܢ ܒܐܘܪܫܠܡ ܘܐܦܠܐ ܣܟ ܠܡܒܛܠܘܼܬܗܘܢܿ ܚܕ ܕܦܛܝܼܪ̈ܐ ܕܗܿܘܐ ܗܼܘܐ<EOS>ܒܐܪܒܥܣܪ̈ܐ ܒܢܝܼܣܢ ܘܥܿܒܕܝܼܢ ܗܼܘܘ ܠܗ ܫܒܥܐ ܝܘܡ̈ܝܼܢ܇ ܕܬܪܝܢ ܗ݀ܘ ܕܫܒܘ̈ܥܐ ܕܐܝܼܬ̄ܘ<EOS>ܥܘܼܗܕܢܐ ܕܝܼܗܝܼܒܘܼܬܗ ܕܢܡܘܿܣܐ ܕܗܘܼܝܘܼ ܦܢܛܝܩܘܣܛܝ ܕܝܼܠܗܘܢܿ ܕܬܠܬܐ ܕܚܘܼܣܝܐ ܘܕܡܛ̈ܠܐ܇<EOS>ܗܿܘ ܐ ܗܼܘܐ ܒܥܣܪܐ ܕܝܪܚܐ ܕܫܒܥܐ ܕܐܝܼܬ̄ܘ ܬܫܪܝܢ ܩܕܝܼܡ ܘܥܿܒܕܝܼܢ ܗܼܘܘ ܠܗ ܫܒܥܐ ܝܘ̈ܡܐ<EOS>ܕܚܘܼܣܝܐ ܘܫܒܥܐ ܝܘܡ̈ܐ ܐܚܪ̈ܢܐ ܕܡܛ̈ܠܠܐ ܕܒܡ̈ܛܠܠܐ ܠܡ ܝܼܬܒܘ ܟܕ ܢܦܩܼܘ ܡܼܢ ܡܨܪܝܢ ܗܿܠܝܢ<EOS>ܥܕܥ̈ܐܕܘܗܝ ܕܡܪܝܐ ܩܪ̈ܝܐ ܗ̄ ܕܒܗܘܢܿ ܡܬܼܩܪܝܢ ܐܢܬܘܿܢ ܘܐ݀ܬܝܢ ܐܢܬܘܿܢ ܒܝܕ ܩܘܼܪ̈ܒܢܐ ܕܕܒܚ̈ܐ ܐܦ ܒܪܣܣܐ ܕܕܡܐ<EOS>ܒܝܬ ܪ̈ܡܫܐ ܗ̄ ܟܕ ܡܿܫܪܐ ܬܪܝܢ ܥܣܪܘܢܝܢ ܗ̄ ܥܣܪܘܢܐ ܗܿܘܐ<EOS> ܚܕ ܡܼܢ ܚܡܫܐ ܕܩܦܝܼܙܐ ܚܕ ܠܚܡܐ<EOS>ܘܡܝܼ̈ܬܐ ܗ̄ ܡܝܼ̈ܬܐ ܐܝܠܝܢ ܕܡܚܪܟܝܼܢ ܗܼܘܘ ܡܼܢ ܚ̈ܛܐ ܐܘܼ ܣܥܪ̈ܐ ܘܒܿܬܪܟܢ ܦܿܪܟܝܼܢ ܠܗܘܢܿ<EOS>ܘܐܝܬ ܐܡܬܝ ܕܒܠܥܕ ܡܼܢ ܢܘܼܪܐ ܦܿܪܟܝܼܢ ܠܗܝܢ ܫܒܥ ܫܒܘ̈ܥܝܼܢ ܗ̄ ܫܒܥ ܫܒ̈ܥ ܕܥܿܒܕܝܼܢ ܚܡܫܝܼܢ<EOS>ܝܘܡ̈ܝܼܢ܇ ܟܕ ܡܼܢ ܥܐܕܐ ܕܦܨܚܐ ܥܕܡܐ ܠܦܢܛܝܩܘܣܛܝ ܡܬܼܡܢܝܢ ܟܦܐ ܕܚܨܕܐ ܗ̄ ܕܦܘܼܪܫܢܐ ܡܼܢ<EOS>ܥܐܕܐ ܕܦܨܚܐ ܡܫܪܝܐ ܥܕܡܐ ܠܥܐܕܐ ܕܫܒܘ̈ܥܐ܇ ܕܗܘܼܝܘܼ ܦܢܛܝܩܘܣܛܝ ܐܘܿܟܝܼܬ ܥܘܼܗܕܢܐ ܕܟܢܘܼܫܝܐ<EOS>ܕܒܛܘܼܪ ܣܝܼܢܝ ܒܚܙܝܪܢ ܓܝܪ ܗܿܘܐ ܗܢܐ ܥܐܕܐ ܬܪܬܝܢ ܚܚܪ̈ܢ ܘܚܡܝܼܥ ܘܢܬܼܐܦ̈ܝܢ ܗ̄ ܠܚܡܐ<EOS>ܚܡܝܼܥܐ ܦܿܩܕ ܕܢܩܪܒܘܢܼ ܒܗܿܢܐ ܥܐܕܐ ܡܛ݀ܠ ܕܐܬܘ̈ܬܐ ܛܥܝܼܢ ܕܦܨܚܐ ܘܕܚܨܕܐ ܘܐܦ ܕܢܡܚܬܐ<EOS>ܕܠܘܼܚ̈ܐ ܩܕܡ̈ܝܬܐ ܘܐܚܪ̈ܝܬܐ ܠܘܼܚܡܡܐܝܬ ܦܿܩܕ ܒܗ ܚܝܡܼܥܐ ܘܦܛܝܼܪܐ ܠܘ ܚܼܕܬܐ ܠܡ ܚܝܿܒ ܐܢܬ<EOS>ܠܡܕܥ ܠܚܘܕ ܐܠܐ ܐܦ ܕܬܬܼܥܗܕ ܠ̈ܥܐܕܐ ܕܥܒܼܪܘ ܒܟܪ̈ܐ ܓܝܪ ܩܿܪܐ ܠܗܝܢ ܠܚܚܪ̈ܬܐ ܡܛܠ<EOS>ܕܣܡܝܼܕܐ ܗܿܘ ܚܼܕܬܐ ܐܘܿ ܟܒܪ ܐܝܟ ܕܠܥܘܼܗܕܢܐ ܕܡܝܬܪܘܬܐ ܕܪܗܝܫܝ ܐܒܗ̈ܬܐ ܘܚܘܼܦܛܐ ܕܕܘܼܡܝܐ<EOS>ܕܒܗܘܢܿ ܐܘܿ ܐܝܟ ܕܢܥܼܗܕ ܐܢܘܿܢ ܚܛܗ̈ܝܗܘܢܿ ܩܕܡ̈ܝܐ ܕܢܥܪܩܘܢܼ ܡܼܢ ܕܘܼܡܝܐ ܕܡܨܪ̈ܝܐ<EOS>ܐܚܪ̈ܢܐ ܕܦܿܩܕ ܠܡ ܕܒܥܐܕܐ ܗܢܐ ܢܩܪܒܘܢܼ ܚܡܝܼܥܐ ܥܡ ܦܛܝܼܪܐ ܥܠ ܕܒܗ ܡܫܪ̈ܝܢ ܗܼܘ̈ܝ ܠܡܥܠܘܼ<EOS>ܚܼܕܬܐ܇ ܡܿܥܗܕܐ ܗܼܘܐ ܠܗܘܢܿ ܠܡ ܓܝܪ ܥܠ ܙܪܥ ܥܬܝܼܩܐ ܕܐܦܼܩܘ ܘܙܪܥܘ ܕܡܕܡ ܗܼܘܐ ܙܥܘܪ<EOS>ܘܐܬܼܬܘܣܦܘ ܒܐܥ̈ܦܐ ܣܓܝ̈ܐܐ ܚܠܦ ܚܛ̈ܗܐ ܗ̄ ܥܠ ܥܝܼܕܐ ܥܬܝܼܩ̈ܐ ܕܥܘܠܐ ܡܿܥܗܕ ܠܗܘܢܿ ܥܐܕܐ<EOS>ܕܩܪ̈ܝܬܐ ܩܿܪܐ ܠܗܿܘ ܕܩܿܪܝܢ ܒܫܝܦܘܪ̈ܐ ܐܝܟ ܕܢܬܟܢܫܘܢܼ ܟ݀ܠܗܘܢܿ ܠܗܝܟܠܐ ܡܛ݀ܠ ܢܝܿܚܐ<EOS>ܘܟܢܘܼܫܝܐ ܘܒܛܠܝܢܐ ܕܡܼܢ ܦܘܼܠܚܢܐ ܒ݀ܬܪ ܗܿܠܝܢ ܐܜܡܪ ܥܠ ܥܐܕܐ ܕܚܘܼܣܝܐ܇ ܡܟܟܘ ܢܦܫܬ̈ܟܘܿܢ<EOS>ܗ̄ ܒܨܘܡܐ܇ ܐܝܟ ܕܢܫܼܬܘܘܿܢ ܠܚܘܼܣܝܐ ܒܿܬܪ ܥܣܪܐ ܝܘܡ̈ܝܼܢ ܕܥܕܐ ܕܩܪ̈ܝܬܐ ܥܿܒܕܝܼܢ ܗܼܘܘ ܐܝܟ<EOS>ܕܙܕܩ ܠܫܘܼܒܩܢܐ ܕܚܛ̈ܗܐ ܫܒܬ ܫܒ̈ܐ ܗܼܝ ܠܟܘܿܢ ܗ̄ ܟ݀ܠ ܝܘܡܐ ܐܝܟ ܫܒܬܐ ܢܗܼܘܐ ܠܟܘܿܢ ܐܟܡܿܢ<EOS>ܕܢܝܿܚܬܐ ܠܘ ܒܠܚܘܕ ܡܼܢ ܥܡܠܐ ܘܦܘܼܠܚܢܐ ܐܠܐ ܡܼܢ ܫܚܩܐ ܕܚ̈ܛܗܐ ܢܝܿܚܝܼܢ܇ ܘܡܛܠܗܕܐ<EOS>ܝܼܚܝܼܕܐܝܬ ܐܬܩܪܝܼ ܗܿܟܢ ܘܒܿܬܪ ܥܐܕܐ ܕܚܘܼܣܝܐ܇ ܡܿܦܩܕ ܥܠ ܕܡܛ̈ܠܠܐ ܕܢܬܥܼܒܕ ܒܦܐܪ̈ܝ<EOS>ܐܝܼܠ̈ܢܐ ܘܐܛܪ̈ܘܓܐ ܘܠܟܘ̈ܬܐ ܕܕܩ̈ܠܐ ܘܐܣܐ ܘܥܪ̈ܒܐ ܗ̄ ܐܛܪܘܓܐ ܬܘܕܢܿܓ ܘܥܪܒܐ ܐܝܼܬ̄ܘ ܐܝܠܝܢ<EOS>ܕܥܪܦܬܐ ܘܒ݀ܬܪ ܢܡܘܿܣܐ ܕܥܕܥܐܕܐ ܡܿܦܩܕ ܥܠ ܩܘܼܪܒܢܐ ܕܒܨܦܪܐ ܟ݀ܠܝܘܿܡ ܡܬܼܩܪܒ ܗܼܘܐ ܝܒ̄<EOS>ܚܚܪ̈ܢܐ ܒܕܘܡܐ ܕܩܝܛܬܐ ܘܣܬܘܐ ܫܬ ܫܬ ܒܣܕܪܐ܇ ܥܠ ܦܬܘܪܐ ܗ̄ ܒܕܡܘܼܬܐ ܐܪܒܥܐ ܫܘܼܚ̈ܠܦܐ ܒ̄ ܕܩܝܛܐ ܘܒ̄ ܘܕܣܬܘܐ ܒܝܘܡܐ<EOS>ܕܫܬܐ ܢܗܘܐ ܣܕܪ ܗ̄ ܥܒܪܝܐ ܒܝܘܡܐ ܕܫܒܬܐ ܐ݀ܡܪ ܐܟܡܿܢ ܕܒܥܪܘܒܬܐ ܡܬܼܐܦܐ ܗܼܘܐ ܠܚܡܐ ܘܗܕܐ<EOS>ܡܛ݀ܠ ܕܠܐ ܫܠܝܼܛܝܼܢ ܗܼܘܘ ܒܫܒܬܐ ܘܡܬܼܢܛܪ ܗܼܘܐ ܥܕܡܐ ܠܫܒܬܐ ܐ̱ܚܪܬܐ ܟܕ ܡܿܡܠܐ ܗܼܐ ܛܟܣܐ<EOS>ܕܒܪܝܼܬܐ ܘܕܢܛܝܼܪܘܼܬܗܿ ܒܗܿܢܘܿܢ ܫܬܐ ܝܘ̈ܡܐ ܕܡܬܼܢܛܪ ܗܼܘܐ ܡܛ݀ܠ ܠܚܡܐ ܕܐܦ̈ܐ ܐܚܪ̈ܢܐ<EOS>ܐܡܿܪܝܼܢ ܕܟ݀ܠܝܘܿܡ ܡܣܬܕܪܝܼܢ ܗܼܘܘ ܚܕ̈ܬܐ ܘܡܬܬܪܝܼܡܝܼܢ ܗܼܘܘ ܥܬܝܼܩ̈ܐ ܘܡܿܝܬܝܢ ܗܼܘܘ<EOS>ܬܚܘܝܼܬܐ ܠܗ݀ܝ ܕܕܘܝܼܕ ܟܕ ܝܗܼܒ ܠܗ ܟܗܢܐ ܠܚܡܐ ܕܐܡܼܪ<EOS> ܕܠܝܬ ܗܼܘܐ ܡܼܢ ܠܚܡܐ ܐܠܐ ܐܢ ܕܐܦ̈ܐ<EOS>ܕܡܥܒܪܝܼܢ ܡܼܢ ܩܕܡ ܡܪܝܐ ܠܡܣܡ ܠܚܡܐ ܚܡܝܼܥܐ ܒܝܘܡܐ ܕܡܬܼܢܣܒ ܒܝܘܡܐ ܕܐܬܬܢܝܼܚ ܐܠܗܐ ܡܼܢ<EOS>ܬܘܼܩܢ ܒܪܝܼܬܐ ܡܬܬܢܝܼܚܝܼܢ ܗܼܘܘ ܐܦ ܟܗ̈ܢܐ ܒܡܐܟܘܼܠܬܗ ܘܦܼܪܫ ܒܪ ܝܣܪܠܝܐ ܫܡܐ ܘܨܚܝܼ ܗ̄<EOS>ܦܪܼܫ ܫܡܐ ܕܐܠܗ ܘܨܚܝܼ ܘܓܕܦ ܕܐܘܿ ܠܡ ܐܠܗܐ ܙܦܠܢ ܢܗܼܘܐ ܠܟ܇ ܕܠܐ ܫܩܼܠܬܝܗܝ ܠܐܝܢܐ ܕܒܝܼܫ<EOS>ܡܼܢ ܚܝ̈ܐ ܗܢܐ ܦܩܼܕ ܡܪܝܐ ܕܢܬܪܓܡ܇ ܐܒܘܼܗܝ ܡܨܪܝܐ ܗܼܘܐ ܘܐܡܗ ܝܣܪܠܝܬܐ܇ ܡܼܢ ܗ̄ ܐܕܫ̈ܐ ܦܿܩܕ<EOS>ܗܼܐ ܠܗܘܢܿ܇ ܕܢܩܪܒܘܢܼ ܕܒܚ̈ܐ ܡܼܢ ܬܘܪ̈ܐ ܘܐܡܪ̈ܐܘܥܙ̈ܐ ܘܫܘܦ̈ܢܝܼܢܐ ܘܒܪ ܝܘ̈ܢܐ܇ ܐܝܟ<EOS>ܕܥܘܼܗܕܢܐ ܕܗܿܠܝܢ ܕܐܒܪܗܡ ܣܡܝܼܕܐ ܕܝܢ ܘܢܘܼܩܝܐ ܠܘܫܼܡܠܝ ܗ݀ܠܝܢ ܕܡܠܟܝܙܕܩ ܘܐܪܙ ܦܓܪܐ ܘܕܡܐ<EOS>ܕܡܫܝܼܚܐ<EOS> ܬܫܒܬܝ ܐܪܥܐ ܗ̄ ܡܿܦܩܕ ܥܠ ܐܪܥܐ ܕܬܫܒܬܝ ܒܫܒܥ ܫܢ̈ܝܼܢ ܘܬܗܼ، ܠܡܣܟ̈ܢܐ ܘܒܚܡܫܝܼܢ<EOS>ܫܢ̈ܝܼܢ ܬܬܦܼܢܐ ܠܡܪ̈ܝܗܿ ܟ݀ܠ ܕܐܙܕܒܼܢܬ݀ ܣܛܪ ܡܼܢ ܝܘ̈ܡܬܐ ܕܫܒܬܐ ܬܪܝܢ ܫܒܘ̈ܥܝܼܢ ܦܩܝܼܕܝܢ<EOS>ܗܼܘܘ ܠܡܼܛܪ ܚܕ ܕܗܿܘܐ ܗܼܘܐ ܚܕܐ ܠܫܒܥ ܫܢ̈ܝܼܢ ܘܕܬܪܬܝܢ ܠܚܡܫܝܼܢ ܫܢܗܝܼܢ ܘܒܗܢܐܕܫܒܥ<EOS>ܚܩ̈ܠܬܐ ܘܥܒ̈ܕܐ ܠܐ ܡܚܪܪܝܼܢ ܗܼܘܘ ܐܠܐ ܚܩ̈ܠܘܬܗܘܢܿ ܘܟܪ̈ܡܝܗܘܢܿ ܘܙܝܬܝܗܘܢܿ ܒܓܘܐ ܩܕܡ ܟܿܠܢܫ<EOS>ܡܬܬܣܝܼܡܝܼܢ ܗܼܘܘ܇ ܒܗܿܘ ܕܝܢ ܪܒܐ ܕܚܡܫܝܼܢ܇ ܥܒ̈ܕܐ ܘܐܡܗ̈ܬܐ ܘܐܪ̈ܥܬܐ ܡܬܚܪܪܝܼܢ ܗܘܘ܇ ܗܢܐ<EOS>ܓܝܪ ܐܝܼܬܘܗܝ ܫܒܘܥܐ ܪܒܐ܇ ܐܝܢܐ ܓܝܪ ܕܢܬܼܐܠܨ ܗܼܐܘ ܕܢܙܼܒܢ ܐܪܥܗ܇ ܐܘܿ ܒܪܗ ܒܡܨܥܬ ܫܒܘ̈ܥܐ<EOS>ܡܢܐ ܗܼܘܐ ܠ̈ܫܢܝܐ ܠܫܘܼܠܡ ܫܒܘ̈ܥܐ<EOS> ܘܟܡܐ ܕܗܘ̈ܝܢ ܘܫܿܩܠ ܗܼܘܐ ܛܝܡ̈ܝ ܡܙܒܢܢܐ ܐܟܡܿܢ ܕܟܕ<EOS>ܢܡܼܛܐ ܫܘܼܠܡܐ ܕܫܒܘܥܐ ܪܒܐ ܠܐ ܢܬܼܛܠܡ ܙܒܘܿܢܐ ܟܕ ܐܙܿܠܐ ܡܢܗ ܝܪܬܘܬܐ ܐܘܿ ܥܒܕܐ ܐܘܿ<EOS>ܙܒܝܼܢܬܐ ܬܫܒܬܝ ܐܪܥܐ ܫܢ̱ܬܐ ܚܕܐ ܡܼܢ ܫܒܥ ܫܢ̈ܝܐ ܠܡܣܟ̈ܢܐ ܘܠܚܝ̈ܘܬܐ ܟܐܬܐ ܕܚܨܕܟܘܿܢ ܗ̄<EOS>ܟܐܬܐ ܩܿܪܐ ܠܙܪܥܐ ܗ݀ܘ ܕܝܿܥ ܘܩܿܐܡ ܡܼܢ ܢܦܩܫܗ ܡܼܢ ܛܠܐ ܘܡܼܢ ܡܛܪܐ ܥܢܒ̈ܐ ܕܫܒ̈ܫܬܝܟܘܿܢ ܗ̄<EOS>ܫܒܫ̈ܬܐ ܩܿܪܐ ܠܣܘ̈ܟܐ ܩܛܝ̈ܢܬܐ ܕܥܢ̈ܒܐ ܡܬܼܩܪܝܢ ܬܘܼܒ ܫܒܫ̈ܬܐ ܣܘܟ̈ܬܐ ܕܠܐܦܗܝ ܠܬܚܬ<EOS>ܩܕܫܘܼܗܿ ܠܫܢܬ ܚܡܫܝܼܢ ܗ̄ ܢܦܪܫܘܼܢܗܿ ܠܢܝܿܚܬܐ ܘܠܦܘܼܢܝܐ ܕܐܪ̈ܥܬܐ ܘܕܥܒ̈ܕܐ ܡܼܢ ܥܕܢ ܠܥܕܢ ܗ̄ ܡܼܢ ܫܢܢܬܐ ܠܫܢـܐ<EOS>ܢܗܼܘܐ ܠܕܪ̈ܘܗܝ ܗ̄ ܢܘܪܬܝܗܿ ܠܒܢ̈ܘܗܝ ܠܒܢ̈ܝ ܒܢ̈ܘܗܝ ܒ̈ܬܐ ܕܫܛ̈ܚܐ ܗ̄ ܠܒ̈ܬܐ ܕܩܘܼܪ̈ܝܐ<EOS>ܕܐܓܘܪ̈ܣܐ ܩܿܪܐ ܗܿܟܢ܇ ܡܛ݀ܠ ܕܠܝܬ ܠܗܘܢܿ ܫܘܪ̈ܐ ܠܐ ܬܣܼܒ ܩܨܨܐ ܘܪܒܝܼܬܐ܇ ܩܨܨܐ ܐܝܼܬܘܗܝ<EOS>ܬܢܘܝ ܘܩܝܿܡܐ<EOS> ܕܟܡܐ ܙܘ̈ܙܐ ܝܬܝܼܪ̈ܐ ܫܩܼܠ ܡܘܦܢܐ ܡܼܢ ܝܙܘܿܦܐ ܬܘܼܒ ܕܠܟܿܠ ܙܘܙܐ ܐܦ ܠܢ<EOS>ܪ̈ܘܒܥܐ ܚ̈ܛܐ ܘܐܦ ܠܢ ܚܡܪܐ ܥܨܝܼܪܐ ܘܪܒܝܼܬܐ ܡܝܬܝ ܫܡܗܿ ܡܼܢ ܬܪܒܝܼܬܐ ܕܟܣܦܐ ܘܐܝܬܝܗܿ<EOS>ܕܟܡܐ ܙܘ̈ܙܐ ܝܬܝܼܪܐ ܫܩܼܠ ܡܘܙܦܢܐ ܡܼܢ ܝܙܘܿܦܐ܇ ܒ݀ܬܪ ܫܢ̱ܬܐ ܐܘܿ ܒ݀ܬܪ ܝܪܚܐ ܕܚܼ̈ܠܬܐ<EOS>ܠܨܠܡ̈ܐ<EOS> ܩܝ̈ܡܬܐ ܠܗܿܠܝܢ ܕܙܩ̈ܝܼܦܢ ܘܩܝܡ̈ܢ܇ ܐܢ ܐܝܬܝܗܘܢܿ ܩܝ̈ܣܐ ܘܟܐܦ̈ܐ ܟܐܦ̈ܐ ܕܣܓ̈ܕܬܐ<EOS>ܩܿܪܐ ܠܗܿܠܝܢ ܕܩܿܪܛܝܼܢ ܠܗܘܿܢ ܕܡܘ̈ܬܐ ܒܕܡܘܼܬܐ ܐܢܫ̈ܐ ܘܣܿܓܕܝܼܢ ܠܗܘܿܢ ܘܟܕ ܟܐܦ̈ܐ<EOS>ܐܢܘܿܢ܇ ܥܿܒܕܝܼܢ ܠܗܝܢ ܪܝܫܐ ܘܐܝܼܕ̈ܝܐ ܘܨܠܡܐ ܘܪ̈ܓܠܐ܇ ܒ݀ܬܪ ܗܿܠܝܢ ܪܝܫܐ ܘܐܝܼܕ̈ܝܐ ܘܨܠܡܐ<EOS>ܘܪ̈ܓܠܐ܇ ܒ݀ܬܪ ܗܿܠܝܢ ܡܫܼܬܘܕܐ ܠܗܘܿܢ ܦܘܼܪܥܢܐ ܕܥ݀ܒ̈ܕܐ ܛܒ̈ܐ ܬܕܪܟ ܕܪܟܬܐ ܠܩܛܦܐ ܗ̄ ܐܟܡܿܢ<EOS>ܕܕܪܟܬܐ ܕܚ̈ܛܐ ܘܕܣܥܪ̈ܐ ܗܿܘܝܐ ܩܕܡܐܝܬ ܘܟܢ ܩܛܦܐ ܕܙܝ̈ܬܐ ܘܚܡܪܐ ܘܫܪܟܐ܇ ܠܟ ܕܝܢ ܚܕ ܒ݀ܬܪ ܚܕ<EOS>ܡܕܪܟ ܡܛ݀ܠ ܟܗܝܼܢܘܼܬ ܥܠܠܬܐ ܘܚܪܒܐ ܠܐ ܬܥܒܼܪܝ ܒܐܪܟܘܿܢ ܗ̄ ܣܝܦܐ ܕܒܥܠܕܒܒܐ ܠܐ ܢܫܬܼܠܛ<EOS>ܥܠܟܘܿܢ ܬܒܿܪܬ ܢܝܙܟܐ ܕܫܘܥܒܕܟܘܿܢ ܗܞ ܥܗܕܘ ܠܡ ܡܕܡ ܕܥܒܿܕܬ ܠܟܘܿܢ ܕܐܝܟܢ ܬܒܿܪܬ ܠܡܠܟܘܼܬܐ<EOS>ܕܡܨܪ̈ܝܐ ܘܦܪܩܿܬܟܘܿܢ ܗܠܟܬܘܿܢ ܒܩܘܡܬܐ ܦܫܝܼܛܬܐ ܗ̄ ܐܝܟ ܒܢ̈ܝ ܚܐܪ̈ܐ ܕܫܠܝܼܛܝܼܢ ܥܠ<EOS>ܢܦܫܗܘܿܢ ܟܕ ܦܨܝܿܬܟܘܿܢ ܡܼܢ ܫܦܼܠܐ ܘܟܦܝܼܦܘܼܬܐ ܕܫܘܼܥܒܕܐ ܕܡܨܪ̈ܝܐ܇ ܘܐܪܝܡܿܬܟܘܿܢ ܠܥܠ<EOS>ܡܢܗܘܢܿ ܒܿܬܪ ܟܢ ܐܡܿܪ ܥܠ ܦܘܼܪܥܢܐ ܕܥ݀ܒ̈ܕܐ ܒܝܼܫ̈ܐ ܐܢ ܠܐ ܬܫܡܥܘܼܢܢܝ ܐܦܿܩܘܿܕ ܥܠܟܘܿܢ<EOS>ܬܗܪܐ ܗ̄ ܬܗܼܪܐ ܩܿܪܐ ܠܗ݀ܝ ܕܬ݀ܡܗ ܐܢܫ ܠܒܗ ܒܓܘܗ ܘܠܐ ܝܿܕܥ ܕܡܿܢܘܼ ܚܿܙܐ܇ ܘܟܕ ܩܿܐܡ ܠܐ<EOS>ܝܿܕܥ ܐܝܟܐ ܩܿܐܡ ܐܦܠܐ ܕܡܢܐ ܥܿܒܕ ܬܗܪܐ ܬܘܼܒ ܩܿܪܐ܇ ܠܟܐܦܐ ܢܿܐܫ ܒܗ ܦܓܪܐ ܘܠܐ ܡܬܬܙܝܼܥ<EOS>ܘܡܬܡܼܚܠ ܘܝܿܒܫ܇ ܒܿܬܪܟܢ ܡܿܐܬ ܒܪܢܫܐ܇ ܡܛ݀ܠ ܕܒܛܝܼܠ ܡܼܢ ܪܓܫܬܐ ܡܬܼܚܙܐ ܡܪܗ ܕܬܗܪܐ ܩܠܦܬܐ<EOS>ܢܿܬܪ ܒܣܪܗ ܕܐܢܫ ܐܝܟ ܩܠ̈ܦܐ ܘܣܓܝܐܝܬ ܚܙܟ ܘܠܐ ܡܡܕ ܪܕܝܐ ܕܡܓܡܪ ܥܝ̈ܢܐ ܗ̄ ܕܡܥܬܐ ܝܬܝܪܬܐ<EOS>ܕܡܼܢ ܚܫܐ ܘܟܼܐܒܐ ܕܠܒܐ ܢ݀ܣܒܐ ܬܘܣܦܬܐ܇ ܘܡܙܟܝܐ ܠܒ̈ܒܬܐ ܐܦ ܠܓܦܪܐ ܡܫܢܩܐ ܘܐܥܿܒܕ<EOS>ܫܡܝ̈ܟܘܢܿ ܐܝܟ ܦܪܙܠܐ ܗ̄ ܫܡܗܝܐ ܠ̈ܥܢܢܐ ܕܡܛܪܐ ܐܘܿ ܕܛܠܐ ܩܿܪܐ ܕܠܐ ܪ̈ܣܢ ܥܠ ܐܪܥܐ ܐܢ<EOS>ܬܗܠܟܘܢܼ ܥܡܝ ܩܪܝܐܝܬ ܗ̄ ܡܫܩܠܐܝܬ ܒܩܫܝܘܼܬ ܩܕܠܐ ܥܨܝܢܐܝܬ ܢܐܦܝ̈ܢ ܥܣܪ ܢܫܝܼ̈ܢ ܗ̄ ܐ݀ܡܪ ܥܠ<EOS>ܚܣܝܼܪܘܬܐ ܕܗܿܘܝܐ ܡܼܢ ܟܦܢܐ ܐܝܟ ܗܿܘ ܕܗܘܼܐ ܒܫܡܪܝܼܢ ܘܐܦ ܒܐܘܪܫܠܡ ܩܕܡ ܫܼܒܝܐ ܡܼܢ ܡܙܠܗܘܬ<EOS>ܥܠ̈ܬܐ ܘܡܼܢ ܚܒܘܫܝܼܐ ܕܒܥ̈ܠܕܒܒܐ ܕܟܕ ܡܬܐܠܨܝܼܢ ܠܡܚܣܢ ܥܣܪ ܢܫܝܼ̈ܢ ܣܦ̈ܩܢ ܠܡܥܼܒܕ ܚܕ<EOS>ܬܢܘܼܪܐ ܕܠܚܡܐ ܒܗ݀ܝ ܕܚܕܐ ܚܕܐ ܩܠܘܪܬܐ ܐܦܝ̈ܢ ܘܡܦܠܓܝܼܢ ܠܗ ܩܨܝܐ ܩܨܝܐ ܘܐܚܪܒ ܦܪ̈ܟܝܟܘܿܢ<EOS>ܗ̄ ܒܝܬ ܣܓܕ̈ܬܟܘܿܢ ܦܪܟܐ ܡܠܼܬܐ ܡܚܠܛܬܐ ܐܝܬܝܗܿ ܡܼܢ ܥܒܪܝܐ ܘܛܚܐ ܢܦܪܟ ܠܡ ܫܓܘܿܕ ܗ̄<EOS>ܗܿܦܟ ܣܿܓܕ܇ ܡܬܼܦܫܩܐ ܒܣܘܼܪܝܝܐ ܠܐ ܬܗܼܘܐ ܠܗܘܢܿ ܩܝܡܬܐ ܗ̄ ܚܝܠܐ ܘܩܘܡܐ ܗ̄ ܚܝܠܐ ܘܩܘܡܐ<EOS>ܢܬܼܬܒܪ ܠܒܗܘܢܿ ܥܘܼܪ̈ܠܐ ܘܢܨܛܒܘܿܢ ܒܥܘܠܗܘܿܢ ܗ̄ ܕܡܐ ܕܗܼܘ̈ܝ ܠܗܘܿܢ ܗܿܠܝܢ ܒܝܼܫ̈ܬܐ<EOS>ܗܿܝܕܝܢ ܢܦܠܝܼܢ ܘܡܬܬܒܪܝܼܢ ܡܼܢ ܩܫܝܘܼܬ ܠܒܗܘܿܢ ܕܠܗܿ ܩܿܪܐ ܥܘܼܪܠܘܼܬܐ܇ ܘܒܿܬܪܟܢ ܝܿܕܥܝܼܢ<EOS>ܕܡܛ݀ܠ ܥܘܠܗܘܿܢ ܩܒܼܠܘ ܒܝܼܫ̈ܬܐ ܠܘ ܓܝܪ ܕܒܥܘܠܐ ܗܢܐ ܕܒܝܬ ܥܡܡ̈ܐ ܨ݀ܒܝܢ ܗܼܘܘ ܐܠܐ<EOS>ܒܦܘܼܪܥܢܐ ܕܥܘܠܗܘܿܢ ܡܨܛܒܝܢ ܗ̄ ܡܿܘܕܝܢ ܚܬܝܬܐܝܬ ܐܟܡܿܢ ܕܫܿܘܝܢ ܡܛ݀ܠ ܥܘܠܗܘܿܢ ܠܗܿܠܝܢ<EOS>ܒܝܼܫ̈ܬܐ ܓܒܪܐ ܕܢܦܪܘܿܫ ܢܕܪܐ ܐܝܢܐ ܠܡ ܕܨܿܒܐ ܠܡܢܕܪ ܢܦܫܗ ܠܐܠܗܐ ܠܘ ܒܩܢܘܼܡܗ ܢܫܡܫ ܩܕܡ<EOS>ܐܠܗܐ ܐܠܐ ܕܡ̈ܝܐ ܕܦܥܠܘܼܬܗ ܝ݀ܗܒ ܠܟܗܢܐ ܢܗܘܘܿܢ ܕܡܘ̈ܗܝ ܚܡܫܝܼܢ ܡܬܩ̈ܠܝܼܢ ܗ̄ ܥܠ ܗܢܐ<EOS>ܡܬܩܠܐ ܕܩܘܼܕܫܐ܇ ܦܘܠܓܐ ܐܝܬ ܠܡܦܫܩ̈ܢܐ ܐܝܬ ܕܐܡܿܪܝܼܢ ܕܚܡܫܝܼܢ ܡܬܩ̈ܠܐ܇ ܐܠܦܐ ܕܙܘ̈ܙܐ<EOS>ܗܿܘܝܢ ܐܚܪ̈ܢܐ ܐ݀ܡܪܝܼܢ ܕܚܡܫܝܼܢ ܡܬ̈ܩܠܐ ܚܡܫܝܼܢ ܐܣܬܝܼܪ̈ܝܼܢ ܗܿܘܝܢ܇ ܟ݀ܠ ܡܬܩܠܐ ܠܡ ܐܪܒܥܐ<EOS>ܙܘ̈ܙܐ ܐܝܬܗܘܿܢ ܒܝܬ ܙܪܥܐ ܕܥܘܪ ܣܢܪ̈ܝܼܢ ܗ̄ ܕܟܕ ܙܪܥܝܼܢ ܟܘܪܐ ܚܕ ܚ̈ܛܐ ܒܗܿܠܝܢ ܚܡܫܝܼܢ<EOS>ܡܬܩ̈ܠܐ ܬܗܘܐ ܛܝܡܐ ܕܐܪܥܐ܇ ܗ݀ܝ ܕܟܘܼܐ ܕܚ̈ܛܐ ܝܩܝܼܪܐ ܗܼܘܬ݀ ܠܗܘܢܿ ܐܪܥܐ ܒܙܒܢܐ ܗܿܘ ܟ݀ܠ<EOS>ܚܪܡܐ ܕܡܚܪܡ ܡܼܢ ܐܢܫ̈ܐ܇ ܠܐ ܢܬܼܩܪܩ ܗ̄ ܕܠܐ ܕܝܢ ܡܛܠ ܪܚܼܡܬ ܐܝܩܪܐ ܢܡܪܚܘܢܼ ܣܓܝ̈ܐܐ܇<EOS>ܘܢܚܪܡܘܢܼ ܢܦܫܗܘܿܢ ܠܐܠܗܐ ܐܝܟ ܕܢܗܼܘܐ ܠܗܘܿܢ ܐܬܪܐ ܠܡܩܼܡ ܒܒܝܬܐ ܕܐܠܗܐ܇ ܘܡܫܡܫܘܢܼ<EOS>ܬܫܡܼܫܬܐ ܕܟܗܢܘܼܬܐ܇ ܫܦܝܼܪ ܒܕܚܼܠܬܐ ܕܓܙܪ ܕܝܼܢܐ ܕܡܘܬܐ ܙܓܪ ܠܗܘܿܢ ܒܗ݀ܝ ܕܐܡܼܪ ܕܠܐ ܢܼܦܪܩ<EOS>ܐܠܐ ܡܬܼܩܛܠܘܼ ܠܡ ܢܬܼܩܛܠ ܚܪܡܐ ܕܝܢ ܠܐ ܫܠܝܼܛܝܼܢ ܠܡܼܦܪܩ܇ ܡܛܠ ܓܝܪ ܕܐܬܚܼܪܡ ܠܗ ܒܪܢܫܐ<EOS>ܠܐܗܐ ܕܢܦܪܩܝܗܿ ܬܘܼܒ ܠܐ ܡܨܝܐ ܡܛ݀ܠ ܚܪܡܐ ܕܣܝܼܡ ܥܠܘܗܝ ܘܕܢܗܘܐ ܬܘܼܒ ܒܒܝܬܗ ܕܐܠܗܐ ܐܝܟ<EOS>ܟܗܢܐ ܠܐ ܗܿܘܝܐ ܦܪܝܼܫ ܚܪܡܐ ܡܼܢ ܢܕܪܐ ܒܗ݀ܝ ܕܚܪܡܐ ܠܐ ܡܬܦܪܩ ܘܠܐ ܡܬܝܼܗܒ ܬܚܠܘܼܦܗ<EOS>ܡܛܠܗܕܐ ܓܝܪ ܥܠܬܐ ܒܬܚܘܼܡܐ ܕܡܘܬܐ ܦܪܓܠܗ ܠܗܿܘ ܕܡܚܪܡ ܠܐܢܫ ܣܘܼܥܪܢܐ ܕܐܝܟ ܗܢܐ<EOS>ܫܠܡ ܦܘܫܩܐ ܣܘܥܪܢܝܐ ܕܣܦܪܐ ܕܬܠܬܐ ܕܡܬܩܪܐ ܕܟ̈ܗܢܐ<EOS> ܘܥܠܝ ܨܠܘ<EOS>