ܥܠ ܚܝܠܐ ܕܬܠܝܼܬܝܘܼܬܐ ܩܕܝܼܫܬܐ ܡܿܫܪܝܢܢ ܕܢ݀ܟܬܘܿܒ ܦܘܼܫܩܐ ܕܡ̈ܬܠܐ ܐܝܟ<EOS>
ܡܦܩܼܬܐ ܦܫܝܼܛܬܐ ܡܢܬܐܝܼܬ<EOS>
ܕܡܛܠ ܓܝܪ ܕܡܛܝܒܝܼܢܢ ܕܒܿܬܪ ܗܿܢܐ ܥܡܠܐ ܢܿܡܠܠ ܥܠ ܟܬܒ̈ܐ ܕܫܘܿܠܘܿܡܘܢ<EOS>
ܕܟܡܼܐ ܐܢܘܢ ܐ݀ܬܝܢܢ ܗܪܟܐ ܕܢܘܼܗܪܐ ܢ݀ܥܒܕ ܠܡ̈ܠܐ ܘܦܬܓܡ̈ܐ ܥܣܼ̈ܩܐ ܕܒܟܬܒܐ ܕܡܬ̈ܠܐ ܐܝܟ<EOS>
ܪܥܝܿܢܐ ܘܡܦܼܩܬܐ ܦܫܝܼܛܬܐ ܕܠܘܿܬܢ ܫܘܼܪ̈ܝܝܐ ܫܟܝܼܚܐ ܨܿܐܪ ܕܝܢ ܒܟܬܒܐ ܗܢܐ ܕܡ̈ܬܠܐ<EOS>
ܠܣܟܠܘܼܬܐ ܕܐܢܬܬܐ ܙ݀ܢܝܼܬܐ ܘܠܚܟܡܼܬܐ ܒܝܼܡܘܬ ܐܢܬܬܐ ܛ݀ܒܬܐ ܘܐ݀ܡܪܝܼܢ ܠܡ ܕܒܡܘܼܫ̈ܚܬܐ ܣܡܼ<EOS>
ܐܢܘܿܢ ܠܟܬܒ̈ܘܗܝ ܘܡ̈ܠܼܘܗܝ ܐܝܟ ܕܢܗ̈ܢܝܢ ܠܫܡܘ̈ܥܐ ܟܕ ܡܼܢ ܕܘܝܼܕ ܐܒܘܼ̄ ܝܼܠܦ ܐܢܝܢ<EOS>
ܠܗܿܠܝܢ ܨܚܚܐ ܩܕܡܝܐ ܡܬܠ̈ܘܗܝ ܕܫܠܡܘܿܢ ܒܪ ܕܘܝܼܕ ܗ̄ ܗܿܢܐ ܫܡ̈ܥܘ̄ܗ ܕܟܬܒܐ ܕܢܕܥܼ ܐܡܢܫ<EOS>
ܕܡܿܢܘܼ ܐܝܬܼ ܒܗ ܗܿܢܐ ܠܡ ܟܬܒܐ ܒܐܣܟܡܐ ܕܡܬ̈ܠܐ ܪܫܿܡ ܐܢܼܐ ܠܗ ܐܢܿܐ ܫܠܝܡܘܢܿ ܡܬܠܐ ܡܼܢ<EOS>
ܠܐ ܡܠ̈ܝܼܠܐ ܡܬܼܪܟܒ ܘܦܐ ܢܦܼܫ̈ܢܐ ܘܡܬܼܐܡܪܐ ܥܠ ܡܠ̈ܝܼܠܐ ܐܝܟ ܗ݀ܝ ܕܦܪܕܬܐ ܕܚܪܕܠܐ ܦܠܼܐܬܐ<EOS>
ܐܝܟ ܗܿܝ ܕܥܣܪ ܒܬܘܼܠ̈ܢ ܐܝܿܠܝܢ ܕܫ݀ܡܥܝܼܢ ܐܢܬܘܿܢ ܠܝܼ ܐܬܢܗܼܪܘ ܒܚܟܼܡܬܐ ܘܩܢܼܘ ܡܪܕܘܼܬܐ<EOS>
ܘܩܦܼܠܘ ܡܣܝܒܼܪܢܐܝܼܬ ܠܐܝܿܠܢ ܕܥܵܪ̈ܨܢ ܥܠܝܟܘܢܿ ܒܟܿܠܗܿ ܣܟܘܼܠܬܢܘܼܬܐ ܕܠܐ ܪܛܢܐ ܘܠܡܩܼܒܠܘܼ<EOS>
ܡܪܕܘܼܬܐ ܗ̄ ܡܪܕܘܼܬܐ ܩܿܪܐ ܠܥܩ̈ܬܐ ܕܥܪ̈ܨܢ ܥܠ ܐܢܫ ܡܛ݀ܠ ܕܚܠܬ݀ ܐܠܗܐ ܐܘܿ ܡܛ݀ܠ ܚܛ̈ܗܘ̄<EOS>
ܘܢܩܼܢܐ ܡܢܼܗܝܢ ܬܪܝܼܨܘܼܬܐ ܘܢܚܼܡܣܢ ܒܙܕܝܼܩ̄ܘܼ<EOS> ܘܢܙܼܕܗܪ ܒܕܚܠܬ݀ ܐܠܗܐ ܕܗܝܼ ܗܝܼ<EOS>
ܚܝ̈ܘܗܝܠܡܬܼܠ ܠܫܒܼܪ̈ܐ ܥܪܝܼܡܘܼܬܐ ܗ̄ ܫܒܪ̈ܐ ܘܛ̈ܠܝܐ ܠܦܫܝܼ̈ܛܐ ܘܗܕܝܘܼ̈ܛܐ ܩܪܐ ܢܩܼܢܐ<EOS>
ܚܟܡܼܬܐ ܘܗܘܢܐ ܚܪܝܼܦܐ ܕܡܕܪܟ ܥܡܝܼܩ̈ܬܐ ܩ݀ܪܐ ܠܗܝܢ ܥܪܝܼܡܘܼܬܐ ܠܗܿܢܘܿܢ ܕܡܿܠܦ ܘܢܘܣܼܦ ܥܠ<EOS>
ܚܟܡܼܬܗ ܗ̄ ܚܟܡܼܬܐ ܩܿܪܐ ܠܕܚܠܬ݀ ܐܠܗܐ ܡܕܒ̄ܪܢܘܼ ܢܩܢܼܐ ܗ̄ ܐܢ ܕܪܓܐ ܪܘܼܚܢܝܐ ܘܐܢ ܫܘܼܠܛܢܐ<EOS>
ܕܥ݀ܠܡܐ ܪܝܼܫ ܚܟܡܼܬܐ ܗ̄ ܡܫܼܬܘܕܐ ܠܢ ܩܕܡܐܝܼܬ ܚܟܡܼܬܐ ܕܢܿܐܨܦ ܕܕܚܠܬ݀ ܐܠܗܐ ܫ݀ܝܛܝܼܢ<EOS>
ܥܘܿܠ̈ܐ ܗ̄ ܐܝܿܠܝܢ ܕܩܿܢܝܢܼ ܬܪܥܝܼܬܐ ܪܫܝܼܥܬܐ ܡܒܼܣܪܝܼܢ ܥܠ ܝܼܕܥܬܐ ܕܚܟܼܡܬܐ ܕܕܚܠܬ݀<EOS>
ܐܠܗܐ ܢ݀ܡܘܿܣܗ ܕܐܒܘܼܟ ܗ̄ ܐܒܐ ܠܐܠܗܐ ܩ݀ܪܐ ܘܐܡܐ ܠܚܟܡܬܐ ܒܪܐ ܩܿܪܐ ܠܫܿܡܘܿܥܐ ܘܢ݀ܡܘܿܣܐ<EOS>
ܠܝܘܼܠܦܢܐ ܕܚܟܼܡܬܐ ܩܿܪܐ ܘܐܟܙܼܢܐ ܕܐܒ̈ܗܐ ܩܿܢܝܢܼ ܚܘܒܐ ܟܝܿܢܝܐ ܠܘܿܬ ܒܢ̈ܝܐ ܒܗ ܐܬܚܫܼܚ<EOS>
ܫܠܝܡܘܿܢ ܠܘܿܬ ܫ݀ܡܘܿܥܐ ܒܗܿܢܐ ܟܬܒܐ<EOS> ܟܐܢܘܼܬܐ ܐܢܘܿܢ ܓܝܪ ܗ̄ ܗܕܝܼܪܐ ܠܡ ܘܫܒܝܼܚܐ ܡܿܚܘܝܐ<EOS>
ܠܟ ܩܕܡ ܚܟܼܡܬܐ ܒܕܡܘܼܬ ܟܠܝܼܠܐ ܕܡܿܨܒܬ ܠܪܝܼܫܐ ܘܐܝܟ ܗܡܢܝܼܟܐ ܐܘܿܟܝܼܬ ܥܩܼܐ ܕܡܼܬܬܠܐ<EOS>
ܒܨܘܪܐ ܐܢ ܢܫܕܠܘܼܢܟ ܚܛ̈ܝܐ ܗ̄ ܡܼܢ ܥܢܝ̈ܢܐ ܕܐܢܫ̈ܐ ܚܛ̈ܝܐ ܡܥܼܝܢ ܝܘܼܠܦܢܗܘܿܢ ܒܝܼܫܐ<EOS>
ܥܪܘܿܩ ܢܟܿܡܢ ܠܕܡܐ ܗ̄ ܡܛܫܝܐܝܼܬ ܘܚܪܥܐܝܼܬ ܢ݀ܬܦܪܣ ܐܝܿܟܢܐ ܕܢܿܐܫܘܿܕ ܕܡܐ ܕܡܢܼܗ ܢܥܦܐ<EOS>
ܡܢܼܗ ܝܘܼܬܪܢܐ ܠܙܟ̈ܝܐ ܗ̄ ܕܟܝܐ ܩܿܐ ܠܡܿܢ ܕܠܐ ܢܚܝܦ ܠܡܿܘܬܐ ܥܬܐ ܡܫܿܡܗ ܗ݀ܘ ܡܕܡ ܕܠܗ<EOS>
ܙܕܩܐܝܼܬ ܡܣܼܬܥܪ ܘܢܒܠܥܝܼܘܗܝ ܗ̄ ܢܡܝܼܬ̄ܝܼܘ ܘܢܘܒ̄ܕܝܼܘ ܐܝܟ ܕܥܒܼܕ ܡܿܘܬܐ ܠܚ̈ܝܐ ܫܝܘܿܠ<EOS>
ܠܡܿܘܬܐ ܩܿܪܐ ܬܢܢ ܘܠܕܠܐ ܡܘܼܡ ܗ̄ ܒܣܘܼܥܪ̈ܢܝܗܘܿܢ ܢܘܒܕ ܠܐ ܬܐܙܼܠ ܗ̄ ܠܐ ܬܫܼܠܡ ܠܗܘܢܿ<EOS>
ܒܣܘܼܥܪ̈ܢܝܗܘܢ ܡܠܼܬܐ ܗܿܘ ܦܿܪܣܝܼܢ ܗ̄ ܘܕܠܐ ܙܕܩܐ ܠܡ ܒܢܼܟܠܐ ܦܿܪܣܝܼܢ<EOS>
ܡܨܝܼ̈ܕܬܐ ܕܒܝܼܫ̈ܬܗܘܿܢ ܒܕܡܘܼܬܐ ܕܐܝܿܠܝܢ ܕܨܿܝܕܝܢ ܦܪܚܬܐ ܘܐܝܟ ܕܡܬܼܬܨܝܕܐ ܦܪܚܬܐ ܡܼܢ<EOS>
ܨܝܿܕܐ ܗܿܟܢܐ ܐܦ ܐܢܬܘܿܢ ܡܢܼܗܘܿܢ ܐܢܗܘܼ ܕܬܬܕܢܘܿܢ ܠܫܘܕܠ̈ܝܗܘܿܢ ܘܒܟܡܐܢܐ ܠܕܡܐ ܡܛܫܿܝܢ ܗ̄<EOS>
ܟܣܝܐܝܼܬ ܠܡ ܒ݀ܡܢܝܼܢ ܠܕܡܐ ܕܒܢܝ̈ܢܫܐ ܘܡܼܢ ܠܒܪ ܡܚܿܘܝܢ ܐܣܟܡܐ ܕܙܐܦܐ ܕܒܗܘܿܢ ܢܛܫܘܢܿ<EOS>
ܣܘܼܥܪ̈ܢܝܗܘܿܢ ܫܟܼܝܪ̈ܐ ܘܢ݀ܣܒܝܼܢ ܢܦܫܼ̈ܬܐ ܡܼܢ ܦܓܪܐ ܗܿܢܐ ܒܦܘܼܪ̈ܣܐ ܘܒܣܘܼܥܪ̈ܢܐ ܡܓ̈ܙܝܢ<EOS>
ܠܒܢܝ̈ܢܫܐ ܡܼܢ ܛܒ̈ܬܗܘܢܿ ܘܡܼܢ ܥ̈ܠܠܬܐ ܕܐܝܟ ܗܿܠܝܢ ܡܫ̈ܢܝܢ ܢܦܼܫ̈ܬܐ ܡܼܢ ܦܓܪ̈ܐ ܕܡܪ̈ܝܗܝܢ<EOS>
ܗ̄ ܡܪ̈ܝܗܝܢ ܠܦܓܪ̈ܐ ܕܡܢܼܗܘܢܿ ܡܫ̈ܢܝܢ ܩܿܪܐ ܚܟܼܡܬܐ ܒܫܘܼ̈ܩܐ ܗ̄ ܕܗ݀ܟܢܐ ܡܥܠܝܐ ܚܟܡܼܬܐ<EOS>
ܐܝܿܟܢܐ ܕܫܘܼܒܚܗܿ ܒܟܢܘܼܫܝܐ ܡܬܓܼܠܐ ܘܐܝܿܠܝܢ ܕܒ݀ܥܝܢ ܠܗܿ ܫܒܝܼܚ̈ܐ ܘܗܕܝܼܪ̈ܐ ܐܢܘܿܢ ܒܟܿܠ<EOS>
ܕܘܼܟ ܘܒܫܘܼ̈ܩܐ ܡܪܝܼܡܐ ܗ̄ ܒܟܢܘܼܫ̈ܬܐ ܪܪܒܐܝܼܬ ܡܬܼܪܡܪܡ ܝܘܼܠܦܢܗܿ ܘܒܪܝܼܫ ܒܪ̈ܝܬܐ ܗ̄<EOS>
ܗ݀ܟܢ ܫܒܝܼܚܐ ܚܟܼܡܬܐ ܐܝܿܟܢܐ ܕܒܟܿܠ ܐܬܪ ܘܕܘܼܟܬܐ ܡܼܢ ܟ݀ܠܢܫ ܡܫܼܬܒܚܐ ܒܐܝܼ̈ܕܝ ܐܝܿܠܝܢ<EOS>
ܕܩ݀ܢܝܢ ܠܗܿ ܥܕܡܐ ܠܐܡܼܬܝ ܫܒܪ̈ܐ ܗ̄ ܦܫܼܝ̈ܛܐ ܘܗܕܝ̈ܘܼܛܐ ܐܦ ܠܣܼܟ̈ܠܐ ܩܿܪܐ ܫܒܪ̈ܐ<EOS>
ܘܡܡܝܩ̈ܢܐ ܐܝܿܠܝܢ ܕܡܚܿܒܠܝܼܢ ܒܗܘܼܦ̈ܟܝܗܘܢܿ ܘܒܣܘܼܥܪ̈ܢܐ ܫܟܝܼܪ̈ܐ ܥܕܡܐ ܠܐܡܼܬܝ ܒܗܿܕܐ<EOS>
ܕܘܝܘܬܐ ܡܩܘܝܢ ܐܢܬܘܿܢ ܐܢ ܬܬܼܦܢܘܿܢ ܗ̄ ܡܼܢ ܦܪܨܘܼܦ ܚܟܼܡܬܐ ܕܐܝܼܬܝܗܿ ܕܚܼܠܬ݀ ܐܠܗܐ ܡܡܠܠ<EOS>
ܘܣܿܐܡ ܠܗܿ ܦܪܨܘܦܐ ܘܩܢܘܿܡܐ ܒܝܕ ܒܢܝ̈ܢܫܐ ܕܩܿܢܝܢܼ ܠܗܿ ܐܒܥ ܠܟܘܢ ܪܘܼܚܝ ܗ̄ ܥܘܼܬܪܐ<EOS>
ܕܝܼܕܥܬܐ ܫܦܝܼܥܬܐ ܘܡܼ̈ܠܐ ܕܒܘܼܝܢܐ ܘܕܪܘܿܫܐ ܐܟܼܠܘ ܡܼܢ ܦܐܪ̈ܐ ܗ̄ ܡܼܢ ܚܘܼܫ̈ܒܝܗܘܢܿ<EOS>
ܢܟ̈ܝܼܠܐ ܘܣܘܼܥܪ̈ܢܝܗܘܢ ܒܝܼܫ̈ܐ ܡܕܪܟ ܠܗܘܢܿ ܡܣܼܡ ܒܪܝܼܫܐ ܡܫܡܼܠܝܐ ܡܗܦܟܢܘܼܬܐ ܕܫܒܼܪ̈ܐ ܗ̄<EOS>
ܡܣܡ ܒܪܝܼܫܐ ܕܢܛܝܼܪܐ ܠܐܝܿܠܝܢ ܕܗܦܼܟܘ ܡܼܢ ܕܚܠܬ݀ ܐܠܗܐ ܢܐܼܬܐ ܥܠܝܗܘܢܿ ܨܚܚܐ ܒ̄ ܗܿܝܕܝܢ<EOS>
ܬܣܼܬܟܠ ܙܕܝܩܘܼܬܐ ܗ̄ ܗ݀ܝܕܝܢ ܠܡ ܡܣܼܬܟܠ ܐܢܬ ܙܕܝܼܩܘܼܬܐ ܫܪܝܼܪܬܐ ܘܬܪܝܼܨܘܼܬܐ ܕܟܿܠܗܘܢ<EOS>
ܣܘܼܥܪ̈ܢܐ ܫܦܝܼܪ̈ܐ܇ ܟܕ ܬܥܠܼ ܚܟܡܼܬܐ ܗ̄ ܟܕ ܡܥܠ ܐܢܬ ܠܡ ܚܘܼܫ̈ܒܝܟ ܒܚܟܼܡܬܐ ܘܒܝܼܕܥܬܗܿ<EOS>
ܢܦܼܫܟ ܡܬܒܼܣܡܐ ܘܣܘܼܟ̈ܠܐ ܕܟ̈ܐܢܐ ܗ̄ ܣܘܼܟܠܐ ܠܡ ܕܟܐܢ̈ܐ ܒܠܚܘܼܕ ܩܢܝܢ ܠܗ ܠܟ ܡܫܿܘܙܒ ܡܼܢ<EOS>
ܒܝܼܫ̈ܬܐ ܒܗ݀ܝ ܕܡܐ ܕܩܿܢܝܬ ܚܟܡܼܬܐ ܒܣܘܼܟܠܐ ܥܿܒܕ ܐܢܬ ܥܒܕܿܝ̈ܟ ܘܬܬܦܼܨܐ ܡܼܢ ܗ̄ ܡܐ<EOS>
ܕܐܣܬܼܡܟܬ݀ ܥܠ ܕܚܠܬ݀ ܐܠܗܐ ܐܦ ܡܼܢ ܟ݀ܠ ܣܘܼܥܪܢܐ ܒܝܼܫܐ ܡܬܼܦܨܐ ܐܢܬ ܕܡܡܿܠܠܝܼܢ ܗܦܟܝ̈ܬܐ<EOS>
ܗ̄ ܘܐܚܪܢܝܐܝܼܬ ܡܡܿܠܠܝܼܢ ܘܗܿܦܟ ܠܫܢܼܗܘܢܿ<EOS> ܡܼܢ ܐܢܬܬܐ ܢܘܼܟܪܝܬܐ ܗ̄ ܐܢܬܬܐ ܩ݀ܪܐ ܠܒܝܼܫܬܐ<EOS>
ܬܿܦܼܨܝܟ ܠܡ ܚܟܼܡܬܐ ܡܼܢ ܟܿܠܗܘܢ ܣܘܼܥܪ̈ܢܐ ܫܟܝܼܪ̈ܐ ܐܢܬܬܐ ܢܘܼܟܪܝܬܐ ܗ̄ ܒܝܼܫܘܼܬܐ ܐܟܙܼܢܐ<EOS>
ܕܐܢܬܬܐ ܙܢܝܼܬܐ ܪܚܝܼܩܐ ܡܼܢ ܕܚܠܬ݀ ܐܠܗܐ ܗܿܟܢܐ ܐܦ ܗܿܘ ܕܥܿܢܐܼ ܒܒܝܼܫܬܐ<EOS>
ܝܘܢܝܐ ܢܗܝܼܪܐܝܼܬ ܐܡܿܪ ܕܠܐ ܠܡ ܬܕܪܟܟ ܬܪܥܝܼܬܐ ܒܝܼܫܬܐ ܫܒܼܩܬ݀<EOS>
ܡܪܒܝܢܝܼܬܐ ܗ̄ ܠܚܼܬ݀ ܠܡ ܡܼܢ ܥܘܼܗܕܢܗܿ ܠܢܡܘܿܣܐ ܟܝܿܢܝܐ ܕܢܨܒܼ ܒܢ ܒܪ̈ܘܝܐ ܕܢ݀ܬܢܩܦܐ<EOS>
ܠܛܒ̈ܬܐ ܘܛܥܬ݀ ܠܕܚܠܬ݀ ܐܠܗܐ ܕܠܗܿ ܩܿܪܐ ܩܝܿܡܐ ܛܥܼܬ݀ ܐܣܟ̈ܦܬܐ ܗ̄ ܐܥܼܒܪܬ݀ ܡܼܢ ܪܥܝܿܢܗܿ<EOS>
ܠܥܝܿܕܐ ܕܢܫ̈ܐ ܬܩܼܢ̈ܬܐ ܐܣܟ̈ܦܬܐ ܩܿܪܐ ܠܬܘܘ̈ܢܝܗܿ ܕܟܝܬܐ ܘܗܠ̈ܟܬܐ ܗ̄ ܘܠܣܘ̈ܥܪ̈ܢܐ ܕܠܒܪ<EOS>
ܡܼܢ ܒܝܬܐ ܡܟܢܐ ܥܠ ܕܥܿܐܠܝܼܢ ܗ̄ ܟ݀ܠ ܕܢܿܦܠܝܼܢ ܒܦܚܗܿ ܠܐ ܗܿܦܟܝܼܢ ܦܫܝܼܩܐܝܼܬ ܠܘܿܬ<EOS>
ܘܿܠܝܼܬܐ ܐܟܙܼܢܐ ܕܐܝܿܢܐ ܕܡܼܬܕܒܩ ܠܙܿܢܝܼܬܐ ܡܩܿܒܠ ܡܣܡ ܒܪܝܼܫܐ ܗ݀ܟܢܐ ܘܟܿܠ ܕܥܿܢܐܼ<EOS>
ܒܒܝܼܫ̈ܬܐ ܠܐ ܦ݀ܠܛ ܡܼܢ ܓܙܪ ܕܝܼܢܐ ܕܐܠܗܐ ܨܚܚܐ ܓ ܣܒܪ ܒܡܪܝܐ ܗ̄ ܣܒܼܪܐ ܥܠ ܡܪܝܐ ܢܗܼܘܐ<EOS>
ܠܟ ܐܡܝܼܢܐܝܼܬ ܕܥܝܗܝ ܒܟܿܠܗܝܢ ܗ̄ ܒܟ݀ܠ ܣܘܼܥܪܢ ܕܣܿܥܪ ܐܢܬ ܠܐܠܗܐ ܥܗܕ ܩܕܡܐܝܼܬ ܬܪܨ<EOS>
ܫܒܝܼ̈ܠܝܟ ܗ̄ ܡܨܿܠܚ ܘܡܫܿܦܪ ܠܣܘܼܥܪ̈ܢܝܟ ܡܪܕܘܼܬܗ ܕܡܪܝܐ ܗ̄ ܐ݀ܦܢ ܡܚܫ̈ܢ ܠܟ ܡܪ̈ܕܘܬܐ<EOS>
ܐܘܿܟܝܼܬ ܥܩܼܬ̈ܐ ܕܣܿܒܠ ܐܢܬ ܐܝܟ ܕܠܝܘܼܬܪܢܐ ܕܝܼܠܟ ܠܐ ܬܬܼܩܛܥ ܠܟ ܐܝܼܠܢܐ ܗܿܝ ܕܚ̈ܝܐ ܗ̄<EOS>
ܐܟܙܼܢܐ ܕܐܝܼܠܢܐ ܕܒܡܨܥܬ݀ ܦܪܕܝܣܐ ܚܝ̈ܐ ܝܗܼܒ ܠܐܟܘܼܠ̈ܘܗܝ ܗ݀ܟܘܬ ܚܟܡܼܬܐ ܐܘܿܟܝܬ ܕܚܠܬ݀<EOS>
ܐܠܗܐ ܝܿܗܒܐ ܥܘܼܕܪ̈ܢܐ ܣܓ̈ܝܐܐ ܡܪܝܐ ܒܚܟܼܡܬܗ ܗܿܢܘ ܚܫܝܼܒܐ ܚܟܼܡܬܐ ܐܝܿܟܢܐ ܕܐܦ ܗܼܘ ܐܠܗܐ<EOS>
ܟ݀ܠ ܕܒܼܪܐ ܒܚܟܡܼܬܐ ܒܼܪܝܗܝ ܘܒܝܼܕܥܬܗ ܗ̄ ܘܠܘ ܠܫܡܿܝܐ ܘܠܐܪܥܐ ܒܚܟܼܡܬܐ ܬܩܼܢ ܠܚܘܼܕ ܐܠܐ<EOS>
ܐܦ ܠܝܡܐ ܪܘܼܝܼܚܐ ܦܪܫܼ ܕܘܼܟܬܐ ܠܩܒܝܼܬܗ ܟܕ ܠܐ ܡܐܟܐ ܠܐܪܥܐ ܘܥܢ̈ܢܐ ܪ݀ܣܝ ܗ̄ ܠܐܐܪ ܕܩܛܝܼܢ<EOS>
ܛ݀ܒ ܣܼܡ ܬܚܘܼܡܐ ܒܚܟܡܼܬܗ ܐܠܗܐ ܕܢܬܼܠܒܕ ܘܢܛܥܢ ܥܢ̈ܢܐ ܘܢܫܼܡܪ ܡܛܪ ܥܠ ܐܪܥܐ<EOS> ܒܪܝ ܠܐ ܢܙܼܠ<EOS>
ܒܥܝ̈ܢܝܟ ܗ̄ ܒ݀ܬܪ ܕܚܘܝܼ ܪܒܘܼܬܗܿ ܕܚܟܡܼܬܗ ܡܪܬܐ ܕܠܐ ܢ݀ܟܼܣܐ ܥܠܝܗܿ ܠܐ ܠܡ ܬܚܘܼܪ ܒܚܟܡܼܬܐ<EOS>
ܐܝܟ ܕܒܨܒܘܼܬܐ ܫܚܝܼܡܬܐ ܢܙܠ ܗ̄ ܢܬܬܼܫܝܼܛ ܠܐ ܬܬܚܼܫܒ ܒܝܼܫܬܐ ܗ̄ ܡܼܢ ܢܟܼܠܐ ܕܒܩܪܝܼܒܟ<EOS>
ܙ݀ܕܩ ܠܟ ܕܬܪܚܼܩ ܠܐ ܬܛܼܢ ܒܓܒܪܐ ܗ̄ ܠܐ ܬܐܪܓܼ ܕܬܬܕܡܼܐ ܠܗ ܫܘܼܥ̈ܝܬܗ ܕܡܪܝܐ ܗ̄ ܡܡܠܠܗ<EOS>
ܘܥܢܝܿܢܗ ܕܡܪܝܐ ܐܡܝܼܢܐܝܼܬ ܥܡ ܙܕܝ̈ܩܼܐ ܐܝܼܬܘܗܝ ܨܚܚܐ ܕ̄ ܫܡܼܥܘ ܒܢ̈ܝܐ ܫܡܘܿܥ̈ܐ ܘܨܘܼܬܘ<EOS>
ܝܼܕܥܬܐ ܗ̄ ܚܟܡܼܬܐ ܒܪܐ ܓܝܪ ܗܘܝܿܬ ܠܐܒܿܝ ܗ̄ ܕܐܦ ܐܢܿܐ ܠܡ ܫܠܝܡܘܢܿ ܒܕܘܟܬ݀ ܒܪܐ ܗܡܘܝܿܬ<EOS>
ܠܚܟܼܡܬܐ ܘܗ݀ܟܢܐ ܡܚܟܿܡܐ ܠܝܼ ܘܡܪܬܝܐ ܘܝܩܝܼܪ ܗܡܘܝܿܬ ܥܠܝܗܿ ܝܬܝܼܪ ܡܼܢ ܒܪܐ ܝܼܚܝܼܕܝܐ<EOS>
ܘܡܢܦܢܩܐ ܩܕܡ ܐܡܗ ܬܬܚܼܝܠܝ ܡܠܼܬܝ ܗ̄ ܐܙܕܗܪ ܒܚܟܡܼܬܐ ܘܠܐ ܬܬܼܡܚܠ ܨܝܕ ܢܛܘܼܪܘܼܬ<EOS>
ܦܘܩ̈ܕܢܝܗܿ ܐܠܐ ܚܝܠܬܢܐܝܼܬ ܛܪ ܦܘܼܩ̈ܕܢܝ ܘܚܝܝ ܒܕܗܼܢܘܢܿ ܐܢܘܿܢ ܚܝ̈ܝܟ ܪܝܼܫ ܚܟܡܼܬܐ ܩܢܝܼ<EOS>
ܗ̄ ܒܪܝܼܫ ܠܡ ܟ݀ܠܗ ܩܢܝܿܢܟ ܕܡܿܫܪܐ ܐܢܬ ܠܡܩܼܢܐ ܝܼܨܦ ܩܕܡܐܝܼܬ ܕܬܩܼܢܐ ܚܼܟܡܬܐ ܕܕܚܠܬܿ<EOS>
ܐܠܗܐ ܘܦܪܝܕܐ ܗܿܝ ܫܢܬܗܘܢܿ ܗ̄ ܠܐ ܢ݀ܚܝܼܢ ܚܛ̈ܝܐ ܥܕܡܐ ܕܡܫܿܡܠܝܢ ܒܝܼܫܘܼܬܗܘܢܿ ܐܝܟ<EOS>
ܢܘܼܗܪܐ ܗ̄ ܒܕܡܘܼܬ ܐܣܦܝܼܪܐ ܕܫܡܼܫܐ ܐܘܿ ܕܫܪܓܐ ܕܪܕܐ ܩܕܡ<EOS>
ܟ݀ܠܢܫ ܕܠܐ ܢܬܬܼܩܠ ܗܿܟܢܐ ܐܦ ܣܘܼܥܪܢܐ ܕܙܕ̈ܝܼܩܐ ܒܕܡܘܼܬܐܬ ܠܡܦ̈ܐܕܐ<EOS>
ܕܣܼܗܪܐ ܪܕܝܢ ܩܕܡ ܢܦܫܼܬ̈ܗܘܢܿ ܕܠܐ ܢܬܬܼܩܠܘܢ ܒܚ̈ܛܗܐ ܘܛܘܼܥܝܝ ܕܐܟܙܼܢܐ ܕܒܬܪܬܥܣܪ̈ܐ ܫܥ̈ܐ<EOS>
ܕܐܝܼܡܡܐ ܟܕ ܬ݀ܩܢ ܝܘܡܐ ܕܠܐ ܡܬܬܼܩܠ ܐܢܫ ܡܼܢ ܚܫܘܼܟܐ ܗܿܟܢܐ ܐ݀ܦܠܐ ܙܕܝܩܐ ܡܬܼܢܟܐ ܒܟܿܠܗܘܿܢ<EOS>
ܝܘܡ̈ܘܗܝ ܒܗ݀ܝ ܕܣܘܼܥܪ̈ܢܘܗܝ ܒܢܘܼܗܪܐ ܕܚܟܼܡܬܐ ܡܨܿܡܚܝܼܢ ܒܟܿܠ ܙܘܼܗܪ ܛܪ ܠܒܼܟ ܗ̄ ܛܪ<EOS>
ܢܦܫܼܟ ܡܼܢ ܚܘܼ̈ܫܒܐ ܒܝܼ̈ܫܐ ܙܗܝܼܪܐܝܼܬ ܡܛ݀ܠ ܕܡܼܢ ܗܿܢܐ ܢܘܼܗܪܐ ܡܫܼܟܚ ܐܢܬ ܚܝ̈ܐ ܦܘܼܡܐ<EOS>
ܥܩܝܼܡܐ ܗ̄ ܡܡܼܠܠܐ ܢܟܝܼܠܐ܇ ܥܝܢ̈ܝܟ ܒܬܪܝܼܨܘܼܬܐ ܗ̄ ܒܟܿܠܗܿ ܠܡ ܬܪܝܼܨܘܼܬܐ ܗܼܘܝܬ ܚܿܐܪ<EOS>
ܬܡܪ̈ܐ ܘܚܝܪ̈ܐ ܗܿܪܟܐ ܠܒܛܝܼܠܘܼܬܐ ܩܿܪܐ ܡܛ݀ܠ ܕܐܦ ܚܢܢ ܡܐ ܕܚܿܝܪܝܼܢܢ ܒܡܕܡ ܡܩܬܝܼܢܢ ܚܝܪ̈ܢ<EOS>
ܘܬܡܪ̈ܝܢ ܠܘܼܩܒܠ ܗܿܘ ܡܕܡ ܕܒ݀ܥܝܢܢ ܕܢܿܚܙܐ ܨܚܚܐ ܗ̄ ܘܝܼܕܥܬܐ ܣܦ̈ܘܬܟ ܢܢܛܪ̈ܢ ܗ̄<EOS>
ܐܡܝܼܢܐܝܼܬ ܒܝܕ ܡܡܠܡܠܐ ܕܣ̈ܦܘܬܟ ܗܼܘܝܬ ܗܿܪܓ ܒܗܿ ܒܚܟܼܡܬܐ ܡܛ݀ܠ ܕܕܒܼܫܐ ܡܛܦ̈ܢ ܗ̄ ܐܟܙܼܢܐ<EOS>
ܕܐܢܬܬܐ ܙ݀ܢܝܼܬܐ ܒܕܐܝܟ ܗܿܠܝܢ ܫ݀ܒܝܐ ܠܣ̈ܟܠܐ ܕܡܬܼܬܨܝܼܕܝܢ ܒܦܚܝ̈ܗܿ ܘܠܐ ܡܡܿܕܝܼܢ ܡܼܢ<EOS>
ܡܣܿܡ ܒܪܝܼܫܐ ܗܿܟܢܐ ܐܝܿܠܝܢ ܕܥܿܢܝܢܼ ܒܣܘܼܥܪ̈ܢܐ ܕܒܝܼܫ̈ܬܐ ܐ݀ܦܢ ܕܫܥܬܐ ܗܢ̈ܝܐܢ ܠܗܘܿܢ<EOS>
ܒܝܼܫ̈ܬܐ ܐܠܐ ܠܐ ܦ݀ܠܛܝܼܢ ܡܼܢ ܓܙܪ ܕܝܼܢܐ ܐܚܪ̈ܢܐ ܥܠ ܙܢܝܼܬܐ ܢ݀ܣܒܝܼܢ ܠܗܿܠܝܢ ܚܪܬܗܝܢ<EOS>
ܡܼܢ ܓܕ̈ܕܐ ܗ̄ ܫܘܼܠܡܐ ܒܝܼܫܐ ܡܿܘܬܪ̈ܢ ܠܫܡܘܿܥ̈ܝܗܝܢ ܘܪ̈ܓܠܝܗܿ ܡܚ̈ܬܢ ܣܘܼܥܪ̈ܢܝܗܿ ܠܡ<EOS>
ܠܡܿܘܬܐ ܘܠܐܒܕܢܐ ܡܝ̈ܬܝܢ ܠܗܘܿ ܕܡܼܬܕܒܩ ܒܗܘܢܿ ܫܝܘܿܠ ܗܠ̈ܟܬܬܗܿ ܡܣ̈ܡܢܢ ܗ̄ ܡܿܬܩܦܐ<EOS>
ܘܡܿܥܫܢܐ ܣܘܼܥܪ̈ܢܝܗܿ ܘܠܐ ܕܪܟܐ ܗ̄ ܠܐ ܡܿܩܪܒܐ ܠܚܝ̈ܐ ܐܠܐ ܟܿܠܗܘܢܿ ܣܘܼܥܪܢܝܗܿ ܠܐܒܕܢܐ<EOS>
ܡܿܝܬܝܢ ܬܘܫܐ ܐܢܘܿܢ ܓܝܪ ܗ̄ ܗܦܝܼ̈ܟܐ ܐܢܘܢܿ ܘܗܦ̈ܟܝܐ ܫܒܝܼ̈ܠܝܗܿ ܘܠܐ ܐܢܫ ܩ݀ܐܡ ܥܠܝܗܘܢܿ<EOS>
ܐܘܼܪܚܟ ܗ̄ ܣܘܼܥܪ̈ܢܝܟ ܘܠܐ ܬܬܼܩܪܒ ܠܬܪ̈ܥܐ ܗ̄ ܠܐ ܬܬܼܩܪܒ ܠܣܘܼܥܪ̈ܢܝܗܿ ܕܠܡܐ ܡܼܢ ܚܝܠܐ<EOS>
ܕܩܿܢܐܼ ܐܢܬ ܬܣܼܬܪܩ ܘܚܝܠܐ ܕܩܿܢܐܼ ܐܢܬ ܒܫ̈ܢܝܐ ܕܚ̈ܝܝܟ ܠܐ ܬܬܼܠܝܘܼܗܝ ܠܙܢܝܼܬܐܕ ܐܢܬܬܐ<EOS>
ܠܣܘܼܥܪ̈ܢܐ ܒܝܼ̈ܫܐ ܩܿܪܐ ܐܚܪ̈ܢܐ ܕܡܬܪܓܫܢܐܝܼܬ ܥܠ ܙܢܝܼܬܐ ܫܩܝܼܠ̈ܢ ܠܐܘܬܟ ܬܥܼܠ ܗ̄<EOS>
ܡܪ̈ܗܛܝܟ ܐܫܬܝ ܡ̈ܝܐ ܡܼܢ ܗ̄ ܡܿܠܟ ܐܢܼܐ ܠܟ ܕܚܠܼܦ ܪܓܬܐ ܒܝܼܫܬܐ ܓܒܼܝ ܠܟ ܙܘܘܓܐ ܢܡܘܿܣܝܐ<EOS>
ܒܪܐ ܘܡܥܝܼܢܐ ܘܡ̈ܝܐ ܩܿܪܐ ܠܫܘܬܦܘܼܬܐ ܘܡܦܪܝܢܘܼܬܐ ܕܣܼܡ ܒܪܘܝܐ ܒܟܝܿܢܢ܇ ܕܐܟܙܼܢܐ ܕܠܐ ܓܿܐܙ<EOS>
ܡܒܘܼܥܐ ܐܠܐ ܪܕܐ ܗܿܟܢܐ ܡܦܪܐ ܟܝܿܢܐ ܒܝܕ ܙܘܘܓܐ ܗ݀ܝ ܕܐܫܬܝ ܕܒܗܿܘ ܙܢܼܐ ܕܣܼܡ ܒܪܘܿܝܐ<EOS>
ܒܟܝܿܢܐ ܗܼܘܝܬ ܣܿܥܪ ܘܢܫܼܬܦܥܘܿܢ ܡܝ̈ܝܟ ܗ̄ ܐܢ ܒܫܘܬܦܘܼܬܐ ܢ݀ܡܘܿܣܝܬܐ ܕܒܪܬ݀ ܙܘܓܟ ܬܩܘܼܐ<EOS>
ܪܕܐ ܝܘܼܒܠܐ ܕܒ̈ܢܝܟ ܫܦܝܼܥܐܝܼܬ ܕܠܐ ܦ݀ܣܩܐ ܐܝܟ ܡܝ̈ܐ ܕܪܕܝܢ ܒܫܘܼܩܐ ܡܼܢ ܡܒܘܼܥܐ ܥܬܝܼܪܐ<EOS>ܘܢܗܼܘܘܢܿ ܠܟ ܗ̄ ܐܦ ܒܢ̈ܝ ܕܗܿܘܝܢ ܠܟ ܡܼܢ ܫܘܬܦܘܼܬܐ ܢܡܘܿܣܝܬܐ ܠܟ ܒܠܚܘܼܕܝܟ ܝ݀ܕܥܝܼܢ<EOS>
ܕܐܝܼܬܝܟ<EOS>
ܠܗܘܢܿ ܐܒܐ ܘܠܐ ܬܘܼܒ ܡܬܚܼܫܒܝܼܢ ܘܠܘ ܕܐܚܪ̈ܢܐ ܐܒܪܝܼܟ ܡܒܘܼܥܟ ܗ̄<EOS>
ܡܫܪ̈ܬܚܝ ܡܒܘܼܥܐ ܒܢ̈ܝܐ ܘܙܪܥܐ ܕܡܢܼܗ ܫܿܘܚܝܼܢ ܐܢܬܬ݀ ܛܠܝܘܼܬܟ ܗ̄ ܕܡܼܢ ܛܠܝܘܼܬܟ ܢܩܝܼܦܐ<EOS>
ܠܟ ܐܝܠܬܐ ܕܪܚܡܼܬܐ ܗ̄ ܐܟܙܼܢܐ ܕܐܝ̈ܠܐ ܘܕܝ̈ܨܐ ܪܚܝܼܡܝܼܢ ܝܬܝܼܪ ܡܼܢ ܚܝܘ̈ܬܐ ܗܿܟܢܐ ܪܚܝܼܡܐ<EOS>
ܐܢܬܬܐ ܢܡܘܿܣܝܬܐ ܥܠ ܓܒܪܗܿ ܒܙܼܢܐ ܐܚܪܢܐ ܐܟܙܼܢܐ ܕܚܝ̈ܘܬܐ ܠܐ ܡܫܘ̈ܬܦܢ ܥܡ ܐܚܪ̈ܢܝܬܐܐܘܿ<EOS>
ܣܥ̈ܝܢ ܠܡܥܼܠܒ ܚܕܐ ܠܚܕܐ ܐܠܐ ܟ݀ܠ ܚܕܐ ܡܩܿܘܝܐ ܒܕܝܠܗܿ ܗ݀ܟܢܐ ܐܦ ܐܢܬ ܠܐ ܙܕܿܩ ܕܬܣܼܛܐ<EOS>
ܡܼܢ ܢ݀ܡܘܿܣܐ ܕܣܝܼܡ ܒܟܝܿܢܟ ܘܐܬܕܡܐ ܒܢܟܦܘܼܬܐ ܠܗܿܠܝܢ ܚܝܘ̈ܬܐ ܒܦܪܨܘܼܦ ܙܢܝܼܬܐ ܡܬܼܠ<EOS>
ܠܣܘܼܥܪ̈ܢܐ ܒܝܼ̈ܫܐ ܕܚܛܝܼܬܐ ܡܛ݀ܠ ܬܪܬܝܢ ܚܕܐ ܡܛ݀ܠ ܕܗܝܼ ܪܓܼܬܐ ܕܠܘܿܬ ܢܫ̈ܐ ܛܒܿ ܥܙܝܼܙܐ<EOS>
ܘܩܫܼܝܐ ܘܡܚܬܚܬܐ ܘܐܚܪܬܐ ܡܛ݀ܠ ܕܐܦ ܗܝܼ ܐܝܼܬܝܗܿ ܫܘܼܪܝܐ ܨܝܕ ܩܢܝܿܢܐ ܕܐܪ̈ܥܢܝܬܐ<EOS>
ܕܒܥܠܼܬܗܝܢ ܒ݀ܣܝܢ ܒܢܝܢ̈ܫܐ ܥܠ ܥܡ̈ܠܐ ܕܙܕܝܼܩܘܼܬܐ ܒܟܿܠܗ ܟܬܒܐ ܗܿܢܐ ܐܒܐ ܠܐܠܗܐ ܩܿܪܐ ܘܐܡܐ<EOS>
ܠܚܟܼܡܬܐ܇ ܘܒܪܐ ܠܝܿܠܘܿܦܐ ܐܘܼܪ̈ܚܬܗܿ ܝܼܠܦ ܗ̄ ܗܼܘܝܬ ܠܡ ܩܿܐܡ ܐܡܝܼܢܐܝܼܬ ܥܠ ܣܘܼܥܪ̈ܢܝܗܿ<EOS>
ܘܕܘܼܒܪܗܿ ܕܐܢܬܬܟ ܘܠܐ ܬܫܒܼܩܝܗܿ ܕܬܬܼܕܒܪܝ ܐܝܟ ܨܒܝܢܗܿ ܘܒܪܚܡܼܬܗܿ ܪܥܝܼ ܗ̄ ܐܬܐܼܣܪ ܥܡܗܿ<EOS>
ܒܚܘܼܒܐ ܫܪܝܼܪܐ ܪܥܝܼ ܡܼܢ ܬܥܘܼܬܐ ܒܚܘ̈ܒܘܗܝ ܢܬܬܚܼܕ ܗ̄ ܡܼܢ ܣܘ̄ܥܪ̈ܢܘ ܒܝܼܫ̈ܐ ܡܬܬܼܚܕ<EOS>
ܘܡܬܼܐܣܪ ܐܝܟ ܕܒܚܒܠܐ ܒܡܣܡ ܒܪܝܼܫܐ ܐܠܗܝܿܐ ܗܼܘ ܢܡܘܼܬ ܗ̄ ܒܡܣܿܡ ܒܪܝܼܫܐ ܚܪܝܼܦܐ ܡܿܐܬ ܟܕ<EOS>
ܠܐ ܡܬܪܕܐ ܒܢܓܕ̈ܐ ܕܡܪܕܘܼܬܐ<EOS> ܐܝܟ ܒܪܐ ܡܼܢ ܐܒܐ ܘܒܣܘܓܐܐ ܕܛܥܿܝܘܼܬܗ ܗ̄ ܕܐܝܟ ܕܐܣܓܝܼ<EOS>
ܠܡܼܛܥܐ ܡܼܢ ܐܠܗܐ ܘܠܡܛܥܝܘܼ ܠܐܚܪ̈ܢܐ ܗ݀ܟܢܐ ܢܩܒܼܠ ܡܣܡ ܒܪܝܼܫܐ ܘܢܬܼܬܛܐ ܡܼܢ ܚܝ̈ܐ ܨܚܚܐ<EOS>
ܘ ܐܢ ܥܪܒܼܬ ܠܚܒܪܟ ܗ̄ ܪܡܿܙ ܕܡܼܢ ܣܘܼܥܪܢܐ ܕܠܐ ܡܿܨܐܼ ܐܢܬ ܚܝܠܗ ܥܪܘܿܩ ܘܒܝܕ ܥܪܒܘܼܬܐ<EOS>
ܐܡܿܪ ܥܠ ܟܿܠܗܘܢܿ ܣܘܼܥܪ̈ܢܐ ܥܣܼ̈ܩܐ ܐܬܕܡܐ ܠܫܘܼܫܡܢܐ<EOS> ܨܿܒܐ ܕܢܚܦܼܛ ܥܠ ܟܫܝܼܪܘܼܬܐ ܘܐܡܿܪ<EOS>
ܕܙܕܿܩ ܠܢ ܕܢ݀ܬܟܫܪ ܒܕܚܠܼܬ݀ ܐܠܗܐ ܘܡܕܡ ܕܣܿܥܪ ܫܘܼܫܡܢܐ ܡܼܢ ܝܼܕܥܬܐ ܟܝܿܢܝܬܐ ܚܢܢ<EOS>
ܒܦܪܘܼܫ̄ܘܼ ܕܡܠܝܼܠܘܼܬܐ ܢ݀ܬܟܫܪ ܥܠ ܐܦ̈ܝ ܦܘܼܪܩܢܐ ܕܚܝ̈ܝܢ ܥܕܡܐ ܠܐܡܼܬܝ ܕܿܡܟ ܐܢܬ<EOS> ܗ̄<EOS>
ܙܩ݀ܬ ܠܡܠ̈ܝܼܠܐ ܐܝܟ ܠܐ ܡܪܓܫܢܐ ܐܡܼܬܝ ܡܼܢ ܫܢܼܬܟ ܬܩܘܼܡܼ ܗ݀ܘ ܕܐܝܼܬܘܗܝ ܡܲܐܝܼܢܐ ܛܒ<EOS>
ܡܢܼܗ ܟܝܿܢܐ ܚܪܫܐ ܒܗ݀ܝ ܕܠܚܪܬܐ ܐܬܿܐ ܠܨܪܝܼܟܘܼܬܐ ܩܠܝܼܠܐܝܼܬ ܘܐܟܙܼܢܐ ܕܓܒܪܐ ܟܫܝܼܪܐ ܐܘܿ<EOS>
ܛܒܠܪܐ ܕܪܗܛ ܩܕܡ ܣܘܼܣܝܐ ܡܛ݀ܠ ܪܗܼܛܐ ܩܠܝܼܠܐ ܡ݀ܛܐ ܠܢܝܿܚܐ ܘܠܬܘܘܢܐ ܗܿܟܢܐ ܐܦ ܚܒܢܢܐ ܡܛ݀ܠ<EOS>
ܡܐܝܼܢܘܼܬܗ ܘܡܛ݀ܠ ܗ݀ܝ ܕܒܙܒܢ ܢܿܐܡ ܘܒܙܒܢ ܕܿܡܟ ܐܬܿܝܐ ܥܠܘܗܝ ܡܣܟܢܘܼܬܐ ܩܠܝܼܠܐܝܼܬ ܗ݀ܝ<EOS>
ܕܩܠܝܼܠ ܬܣܝܼܡ ܐܝܼܕܟ ܥܠ ܚܕܝܟ ܐܝܟ ܥܝܿܕܐ ܕܗܿܢܘܢܿ ܕܢܝܿܡܝܼ ܘܕ݀ܡܟܝܼܢ ܘܠܐ ܥܿܒܕܝܼܢ ܥܒ̈ܕܐ<EOS>
ܐܡܼܪܗ ܓܒܪܐ ܥܘܿܠܐ ܡܗܿܠܟ ܒܥܫܝܼܩܘܼܬܐ ܗ̄ ܐܡܝܼܢܐܝܼܬ ܒܿܬܪ ܛܠܘܡܿܝܐ ܪܗܿܛ ܪܡܿܙ ܒܥܝܢ̈ܘܗܝ<EOS>
ܘܬܟܿܣ<EOS>
ܗ̄ ܒܟܿܠ ܦܘܼܪ̈ܣܝܢ ܡܬܼܦܪܣ ܕܐܝܿܟܢ ܢܥܫܼܘܿܩ ܘܢܝܼܬܐ ܒܝܼܫܬ ܥܠ ܚܒܪܗ<EOS>
ܡܬܼܗܦܟ ܒܠܒܼܗ ܗ̄ ܡܼܢ ܠܒܪ ܡܚܿܘܐ ܚܘܼܒܐ ܘܒܠܒܼܗ ܚܿܫܐ ܒܝܼܫ̈ܬܐ ܘܫܓܿܫ ܒܝܬ ܬܪܝܢ ܗ̄ ܠܚܕ<EOS>
ܐܡܿܪ ܡܕܡ ܘܠܐܚܪܝܢ ܥܿܒܕ ܡܕܡ ܐܚܪܝܢ ܫܬ ܐܢܝܢ ܕܣܢܼܐ ܡܪܝܐ ܗ̄ ܠܘ ܥܠ ܡܢܝܿܢܐ ܪܡܐ ܠܗ ܐܠܐ<EOS>
ܘܣܓ̈ܝܐܬܐ ܐܝܼܬ ܕܣܿܢܐ ܡܪܝܐ ܐܠܐ ܥܝܿܕܐ ܗܼܘ ܠܟܬܒܐ ܕܐܡܿܪ ܚܠܦ ܣܓ̈ܝܐܐ ܡܢܝܿܢܐ ܡܬܚܼܡܐ<EOS>
ܐܝܟ ܗܿܝ ܕܥܠ ܬܠܬܐ ܚܘ̈ܒܐ ܕܨܘܼܪܐ ܘܕܐܪܒܥܐ ܥܝܢܐ ܪܡܬܐ ܗ̄ ܚܘܼܬܪܐ ܘܫܘܼܒܗܪܐ ܘܠܕܪܡܐ ܒܝܬ<EOS>
ܐܚ̈ܐ ܗ̄ ܡܪܡܝܿܢܐ ܘܐܟܿܠܩܪܨܐ ܕܐܚ̈ܘܗܝ ܫܪܓܐ ܗܿܘ ܓܝܪ ܦܘܼܩܕܢܐ ܗ̄ ܐܟܙܼܢܐ ܕܗܿܘ ܕܡܗܿܠܟ<EOS>
ܒܢܘܼܗܪܐ ܕܫܪܓܐ ܡܫܼܬܘܙܒ ܡܼܢ ܚܫܘܼܟܐ ܗܿܟܢܐ ܐܦ ܢܡܘܣ̈ܐ ܕܒܕܘܼܟܬ݀ ܢܘܼܗܪܐ ܘܫܒ̈ܝܼܠܐ<EOS>
ܕܝܼܕܥܬܐ ܗܿܘܝܢ ܠܢ ܐܘܼܪܚܐ ܕܝܢ ܕܚ̈ܝܐ ܗ̄ ܐܘܼܪܚܐ ܠܡ ܘܣܘܼܥܪܢܐ ܕܡܿܘܒܠܝܢ ܠܚ̈ܝܐ ܩܿܛܦ ܐܢܫ<EOS>
ܡܼܢ ܦܘܼܩ̈ܕܢܐ ܘܡܟܣܢܘܼܬܐ ܗ̄ ܘܡܼܢ ܡܟܣ̈ܢܘܬ ܐܬܿܐ ܠܘܿܬ ܛܒܿܬܐ ܡܛ݀ܠ ܕܡܟܫܢܘܼܬܐ ܬܟܿܣܐ<EOS>
ܠܚܐܦܐ ܕܪ̈ܓܝܓܬܐ ܕܠܐ ܢܬܒܼܥܪܪܢ ܘܡܪܕܘܼܬܐ ܡܼܘܟܿܠ ܒܝܼܫ̈ܬܐ ܡܿܪܚܩܐ ܠܢ ܠܐ ܬܪܓܼܙ ܫܘܼܦܪܗܿ<EOS>
ܗ̄ ܥܠ ܙܢܝܼܬܐ ܐܡܿܪ ܕܠܐ ܬܬܛܢܦܼ ܥܡܗܿ ܘܐܢ ܡܨܝܐ ܐ݀ܦܠܐ ܒܠܒܼܟ ܬܬܼܚܬܚܬ ܥܡܗܿ ܘܠܐ ܬܬܨܝܼܕ<EOS>
ܗ̄ ܡܚܬܚܬܐ ܙ݀ܢܝܼܬܐ ܒܥܝܢ̈ܝܗܿ ܘܒܬܡܪ̈ܝܗ ܕܘܼܡܝܗܿ ܓܝܪ ܕܐܢܬܬܐ ܗ̄ ܡܠܝ ܕܒܝܼܫ ܗܼܘ ܗܿܘ<EOS>
ܕܓܿܐܪ ܡܼܢ ܗ݀ܘ ܕܡܙܢܼܐ ܐܟܙܼܢܐ ܕܦܫܝܼܩ ܠܡܐܼܟܠ ܓܪܝܼܨܬܐ ܕܠܚܡܐ ܡܐ ܕܟܼܦܢ ܐܢܫ ܘܐܦܢ ܠܘ<EOS>
ܕܝܼܠܗ ܗܼܝ ܘܠܐ ܫ݀ܘܐ ܠܥܕܠܝܐ ܐܝܟ ܐܢܫ ܕܓܢܿܒ ܨܒܘܼܬܐ ܡܥܠܝܬܐ ܗܿܟܢܐ ܠܐ ܒܝܼܫܐ ܙܜܢܝܘܼܬܐ<EOS>
ܣܿܓܝܼ ܟܕ ܡܬܼܦܚܡܐ ܥܡ ܓܘܪܐ ܕܐ݀ܦܢ ܒܝܼܫܐ ܙܢܿܝܘܼܬܐ ܐܠܐ ܝܬܝܼܪ ܒܝܼܫ ܡܢܼܗܿ ܓܘܪܐ<EOS> ܕܥܡ<EOS>
ܐܢܬܬܐ ܓܒܪܗܿ܇ ܝܘܢܝܐ ܐܡܿܪ ܐܝܼܩܪܗܿ ܕܙܝܼܬܐ ܓܪܝܼܨܬܐ ܕܠܚܡܐ ܗ̄ ܠܓܘܼܢܝܐ ܫ݀ܘܝܐ ܕܒܪܓܬܐ<EOS>
ܙܥܘܿܪܬܐ ܕܡܿܝܐ ܠܓܪܝܼܨܬܐ ܕܠܚܡܐ ܕܒܝܕ ܪܦܦܐ ܡܒܣܿܡܐ ܠܚܼܟܐ ܘܥܿܒܪ ܛܥܡܗܿ ܢܘܒܕ ܐܢܫ ܢܦܫܼܗ<EOS>
ܒܙܢܝܘܼܬܐ ܗܿܕܐ ܕܟܿܠܗ ܥܠܿܡܐ ܠܐ ܦ݀ܚܡ ܠܗܿ ܘܐܢܬܬ݀ ܓܒܪܗܿ ܢܦܼܫ̈ܬܐ ܝܩܝܼܪ̈ܬܐ ܨܝܿܕܐ ܗ̄<EOS>
ܐܢܬܬ ܓܒܪܐ ܠܡ ܣܘܼܥܪܢܝܐ ܠܡ ܕܓܘܪܐ ܕܥܡ ܗܿܕܐ ܡܣܡ ܒܪܝܼܫܐ ܩܫܼܝܐ ܡܿܝܬܐ ܥܠ ܢܦܫܼܐ ܐ݀ܦܢ<EOS>
ܝܩܝܼܪܐ ܥܠ ܟ݀ܠܢܫ ܡܼܢ ܢܦܼܫܐ ܥܠ ܟ݀ܠܗ ܒܪܢܫܐ ܐܡܿܪ ܕܠܡܼܐ ܣܿܐܡ ܢܘܼܪܐ ܒܥܘܼܒܗ ܘܢܦܠܛ<EOS>
ܢܚ̈ܬܘܗܝ ܡܼܢ ܝܩܕܢܐ܇ ܗܿܟܢܐ ܠܐ ܡܫܟܼܚ ܕܢܬܦܼܠܛ ܡܼܢ ܡܣܡ ܒܪܝܼܫܐ ܗ݀ܘ ܕܐܝܼܬܘܗܝ ܓܝܪܐ<EOS> ܠܐ<EOS>
ܠܡܬܼܕܡܪܘܼ ܒܐܝܼܢܐ ܗ̄ ܡܛ݀ܠ ܕܡܬܗܼܦܟܐ ܗܘܬ݀ ܠܩܘܼܒܠܗ<EOS> ܕܪܓܼܬܐ ܠܡܕܥܿܨܝܐ ܠܝܼ ܕܐܫܿܡܠܝܗܿ<EOS>
ܥܠܗ݀ܝ ܐܡܼܪ ܕܓܿܢܒ ܓܝܪ ܕܢܣܼܒ ܢܦܫܼܗ ܗ̄ ܐܦ ܓܢܒܐ ܠܡ ܟܕ ܓܿܢܒ ܐܝܿܟܢܐ ܕܢܡܼܠܐ ܚܫܚܼܬܗ ܓܿܢܒ<EOS>
ܒܪܡ ܐܢܗܘܼ ܕܡܬܼܬܚܕ ܡܣܡܒܪܝܼܫܐ ܡܩܿܒܠ ܐܝܟ ܙܕܩܐ ܕܣܟܠܘܼܬܗ ܘܦ݀ܪܥ ܒܐܥܦܐ܇ ܬܘܼܒ ܐܦ ܓܢܒܘܼܬܐ<EOS>
ܠܡ ܛ݀ܒ ܒܝܼܫܐ<EOS>
ܐܠܐ ܟܕ ܡܬܦܼܚܡܐ ܥܡ ܓܘܪܐ ܠܐ ܚܫܝܼܒܐ ܒܦܚܼܡܐ ܕܗ݀ܘ ܘܚܡܼܬܗ ܕܓܒܪܐ ܡܛ݀ܠ<EOS>
ܒܝܘܡܐ ܕܦܘܼܪܥܢܐ ܗ̄ ܐܦ ܓܒܪܐ ܠܡ ܡܐ ܕܚܿܙܐ ܕܐܨܛܥܪܬ݀ ܐܢܬܬܗ ܡܛ݀ܠ ܛܢܼܢܐ ܟܝܿܢܝܐ ܕܩܿܢܐܼ<EOS>
ܓܒܪܐ ܠܘܿܬ ܐܢܬܬܗ ܡܐ ܕܡܕܪܟ ܠܗ݀ܘ ܡܿܢ ܕܓܿܐܪ ܥܡ ܐܢܬܬܗ ܒܪ ܫܥܿܬܗ ܩ݀ܛܠ ܠܗ ܕܠܐ ܚܘܣܢ ܘܠܐ<EOS>
ܚܿܐܣ ܥܠ ܦܘܼܪܥܢܐ ܠܗ ܠܓܝܪܐ ܚܠܦ ܢܦܫܼܗ ܘܠܐ ܢ݀ܣܒ ܒܐܦ̈ܐ ܗ̄ ܡܛ݀ܠ ܛܢܼܢܐ ܣܿܓܝܐܐ ܕܩܿܢܐܼ<EOS>
ܐܢܬ ܠܐ ܡܬܬܦܝܼܣ ܕܢܣܒ ܡܢܼܗ ܫܘܪܚܕܐ ܐܘܿ ܩܘܼܪܒܢܐ ܡܕܡ ܨܚܚܐ ܙܙ ܒܪܝ ܛܪ ܡ̈ܠܝ ܗ̄ ܡܿܠܟ ܐܢܼܐ<EOS>
ܠܟ ܕܐܡܝܼܢܐܝܼܬ ܐܬܗܓܐ ܒܗܘܿܢ ܒܗܿܠܝܢ ܕܡܿܦܩܕ ܐܢܼܐ ܠܟ ܐܡܪ ܠܚܟܼܡܬܐ ܚܬܝ ܐܢܬܝ ܗ̄ ܠܘ ܥܠ<EOS>
ܡܐܡܪܐ ܐܡܿܪ ܐܠܐ ܥܠ ܣܘܼܥܪܢܐ ܐܬܢܩܼܦ ܠܡ ܠܚܟܼܡܬܐ ܐܝܟ ܕܡܬܢܩܼܦܐ ܚܿܬܐ ܠܚܿܬܐ ܘܐܚܐ ܠܐܚܐ<EOS>
ܕܝܼܠܗ ܘܠܣܘܼܟܠܐ ܩܪܝܼ ܡܕܥܐ ܗ̄ ܐܩܼܦ ܐܡܝܼܢܐܝܼܬ ܡܕܥܟ ܕܬܬܝܼܨܦܝ ܠܡܬܗܼܠܟܘܼ ܐܝܟ<EOS>
ܕܒܡܘܕܥܬܐ ܥܪܝܼܡܘܼܬܐ ܩ݀ܪܐ ܠܢܛܝܼܪܘܼܬܐ ܕܡܼܢ ܢܟܝܿܢܐ ܘܠܡܠ̈ܝܼܟܐ ܡܘܬܪ̈ܢܐ ܕܒܚܕܠܬ ܐܠܗܐ<EOS>
ܕܡܫܕܠ̈ܢܝܢ ܡ̈ܠܝܗܿ ܗ̄ ܗ݀ܝ ܕܐܡܝܼܢܐܝܼܬ ܡܓܿܪܓܐ ܘܡܿܫܕܠܐ ܒܡ̈ܠܝܗܿ ܠܘܿܬ ܣܘܼܥܪ̈ܢܐ<EOS>
ܕܨܚܢܘܼܬܐ ܐܚܪ̈ܢܐ ܐܢܬܬܐ ܩܿܪܐ ܠܚܛܝܼܬܐ ܐܟܙܢܼܐ ܕܐܢܬܬܐ ܓܝܪܬܐ ܒܕܐܝܟ ܗ݀ܠܝܢ ܡܬܼܚܫܚܐ<EOS>ܗ݀ܟܢܐ ܐܦ ܐܝܿܢܐ ܕܝܗܼܒ ܢܦܫܼܗ ܠܡܦܠܼܚ ܣܢܝ̈ܬܐ ܐܡܝܼܢܐܝܼܬ ܡܬܼܚܬܚܬ ܡܢܼܗܝܢ ܐܝܟ ܕܢܨܛܠܐܼ<EOS>
ܘܢܣܼܥܘܿܪ ܐܢܝܢ ܡܦܿܪܕܐ ܠܒܼܗܘܿܢ ܗ̄ ܡܒܿܠܗܝܐ ܘܥܿܒܕܐ ܠܗܘܿܢ ܕܠܐ ܗܘܢܐ ܡܼܢ ܚܙܼܬܐ ܡܨܒܬܼܬܐ<EOS>
ܕܒܗܿ ܢ݀ܦܩܐ ܠܐܘܼܪܥܐ ܕܓܒܪܐ ܐܝܟ ܫܒܪܐ ܗ̄ ܘܐܝܟ ܬܘܪܐ ܗ̄ ܓܒܪܐ ܠܡ ܣܟܠܐ ܡܬܼܕܒܪ ܒ݀ܬܪܗܿ<EOS>
ܐܝܟ ܫܒܪܐ ܘܐܝܟ ܬܘܪܐ ܠܘܿܬ ܗܿܘ ܕܢ݀ܟܣ ܠܗ ܘܐܝܟ ܐܝܠܐ ܕܡܿܦܪܚ ܗ̄ ܐܟܙܼܢܐ ܕܐܝܿܠܐ ܡܛ݀ܠ<EOS>
ܕܪ̈ܘܝܼܚܢ ܦܣ̈ܥܬܗ ܟܕ ܪܗܿܛ ܘܫܿܘܪ ܡܼܢ ܩܕܡ ܐܝܢܜܐ ܕܪܕܦ ܠܗ ܘܡܼܢ ܕܚܠܼܬܐ ܕܕܚܿܠ ܐܡܝܼܢܐܝܼܬ<EOS>
ܡܬܼܦܢܐ ܠܒܣܼܬܪܗ ܟܕ ܠܐ ܝܿܕܥ ܡܿܦܪܚܝܼܢ ܘܫܿܕܝܢ ܒܗ ܓܐܪܐ ܒܟܒܕܗ ܗ݀ܟܘܬ ܐܦ ܐܝܠܿܝܢ<EOS>
ܕܪܗܛܝܼܢ ܠܡܦܼܠܚ ܒܝܼܫ̈ܬܐ ܟܕ ܠܐ ܡܣܿܟܝܢ ܡܼܢ ܫܝܠܝ ܣܿܒܪܝܢ ܡܬܼܬܚܕܝܼܢ ܒܡܣܒܪܢܘܼܬܐ ܡܟܝܼܠ<EOS>
ܒܢ̈ܝܐ ܫܘܼܡܥܘܼܢܝ ܗ̄ ܡܛܠܗܿܕܐ ܡܿܠܟ ܐܢܼܐ ܠܟܘܢܿ ܕܦܘܼܫܘ ܠܟܘܿܢ ܡܼܢ ܣܘܼܥܪ̈ܢܐ ܕܚܛܝܼܬܐ<EOS>
ܕܗܿܢ ܟܿܠܗ ܣܘܢܓܦܢܐ ܢ݀ܒܥ ܡܢܼܗܘܢܿ ܨܚܚܐ ܚ ܚܟܡܼܬܐ ܐܟܼܪܙ ܗ̄ ܒܟ݀ܠܙܒܢ ܗܪܓܟ ܘܥܢܝܿܢܟ<EOS>
ܒܚܟܡܼܬܐ ܕܢܗܼܘܐ ܘܒܕܚܠܬ݀ ܐܠܗܐ ܘܥܠ ܪܝܼܫ ܪܗܡܬܐ ܗ̄ ܗܿܕܐ ܠܡ ܚܟܼܡܬܐ ܕܕܚܠܬ݀ ܐܠܗܐ<EOS>
ܝܼܕܝܼܥܬܐ ܘܓܠܝܼܬܐ ܐܝܼܬܝܗܿ ܠܥܝܼܢ ܟܿܠܢܫ ܐܝܟ ܡܕܡ ܕܣܝܼܡ ܥܠ ܕܘܼܟܬܐ ܪܡܬܐ ܘܥܠ ܫܒ̈ܝܼܠܐ<EOS>
ܝܼܕ̈ܝܼܥܐ ܘܗܿܟܢܐ ܓܠܝܐ ܐܝܟ ܐܝܟ ܡܕܡ ܕܩܿܐܡ ܓܠܝܐܝܼܬ ܥܠ ܬܪܥܐ ܕܡܕܝܢܡܬܐ ܐܢܿܐ ܚܟܡܼܬܐ<EOS>
ܒܪܝܿܬ ܗ̄ ܟ݀ܠܗܝܢ ܨܢܥܗܬܐ ܘܦܘܼܪ̈ܣܐ ܡܘܬܪ̈ܢܐ ܡܢܼܝ ܡܫܼܟܚ ܐܢܬ ܠܡܩܼܢܐ ܐܟܡܿܢ ܕܐܢܿܐ ܐܝܿܬܝ<EOS>
ܥ݀ܒܘܕܬܗܘܢܿ ܟܕ ܠܘ ܩܢܘܿܡܐ ܐܘܿ ܟܝܿܢܐ ܐܝܼܬ ܠܚܟܼܡܬܐ ܐܠܐ ܩܿܪܐ ܚܟܼܡܬܐ ܬܢܢ ܠܕܚܠܬ݀<EOS>
ܐܠܗܐ ܬܪܥܝܼܬܐ ܘܝܘܼܠܦܢܐ ܗ̄ ܡܼܢ ܝܘܼܠܦܢܐ ܕܚܟܡܼܬܐ ܩܿܢܐ ܐܢܫ ܬܪܥܝܼܬܐ ܫܪܝܼܪܬܐ ܡܛ݀ܠܬܝ<EOS>
ܡ̈ܠܟܐ ܡܡܿܠܟܝܼܢ ܗ̄ ܡܛ݀ܠܬܝ ܠܡ ܐܢܿܐ ܚܟܡܼܬܐ ܣܓܝ̈ܐܐ ܡܼܢ ܒܨܝܼܪܘܼܬܐ<EOS>
ܠܪܝܫܢܘܼܬܐ ܕܡ̄ܠܟܘܼ ܐ݀ܬܝܢ ܘܡܛ݀ܠܬܝ ܫܠ̈ܝܼܛܢܐ ܗ̄ ܕܟ݀ܠ ܐܝܿܢܐ ܕܩܿܢܐܼ ܕܚܠܬ݀ ܐܠܗܐ ܠܕܐܝܟ<EOS>
ܗܿܠܝܢ ܛܒ̈ܬܐ ܡܫܼܬܘܐ ܕܥܿܬܪܝܼܢ ܘܡܫܼܬܪܬܚܝܼܢ ܒܟ݀ܠ ܛܒ̈ܢ ܡܪܒܝܼܢ ܒܟ݀ܠ ܕܪ̈ܓܝܼܢ<EOS>
ܕܫܘܼܠ̈ܛܢܐ ܒܿܕܩܝܼܢ ܙܕܝܼܩܘܼܬܐܬ ܗ̄ ܩܝܿܡܝܼܢ ܙܕܝܼܩܐܝܼܬ ܘܩܕܝܼܫܐܝܼܬ ܥܠ ܣܘܼܥܪ̈ܢܐ<EOS>
ܕܙܕܝܼܩܘܼܬܐ<EOS> ܐܘܿܪܬ ܠܪ̈ܚܿܡܝ ܣܼܒܪܐ ܗ̄ ܣܝܼܡܬܐ ܕܟ݀ܠ ܚܟ̈ܡܼܢ ܣܝܼܡܬܗܘܢܿ ܐ݀ܡܠܐ ܗ̄ ܟ݀ܠ<EOS>
ܛܒ̈ܢ ܡܪܝܐ ܒܼܢܝ ܒܪܝܼܫ ܗ̄ ܡܼܢ ܦܪܨܘܼܦ ܚܟܡܼܬܐ ܐܡܿܪ ܠܗܿܠܝܢ ܐܝܟ ܥܝܿܕܗ ܡܼܢ ܩܕܡ<EOS>
ܬܘܼܩܢܗܿ ܕܒܪܝܼܬܐ ܐܢܿܐ ܐܝܿܬܝ ܗܘܝܿܬ ܥܡ ܒܪ̈ܘܝܐ ܟܕ ܒܿܪܐ ܗܼܘܐ ܠܡ ܗ̄ ܟܕ ܡ̈ܬܩܢ ܗܼܘܐ ܠܡ<EOS>
ܟ݀ܠܗܝܢ ܐܝܿܠܝܢ ܕܡܬܒ̈ܥܝܢ ܠܘ ܐܟܡܿܢ ܕܟܝܿܢܐ ܘܩܢܘܿܡܐܐܝܼܬ ܠܚܟܼܡܬܐ ܐܠܐ ܦܠܐܬܢܐܝܼܬ ܪܟܼܒ<EOS>
ܦܪܨܘܼܦܐ ܕܐܝܟ ܗܿܟܢ ܘܐܝܟ ܗ݀ܘ ܕܗܼܘܐ ܐܡܿܪ ܕܗܿܟܢܐ ܠܡ ܪܒܐ ܘܫܒܝܼܚܐ ܚܟܡܼܬܐ܇ ܕܐܦ ܐܠܗܐ<EOS>
ܟ݀ܠܗܝܢ ܐܝܿܠܝܢ ܕܒܼܪܐ ܒܚܟܼܡܬܐ ܒܼܪܐ ܐܢܝܢ<EOS> ܗܿܝ ܕܐܝܼܬܝܐܝܼܬ ܩܿܢܐ ܠܗܿ ܡܪܝܐ ܒܪܼܢܝ ܗ̄<EOS>
ܚܘܝܼܢܝ ܘܓܠܼܢܝ ܝܘܝܢܝܐ ܡܪܝܐ ܒܼܪܢܝ ܒܪܝܼܫ ܒܪ̈ܝܬܗ<EOS> ܗ̄ ܕܫܘܼܪܝܐ ܐܡܿܪ ܕܣܥܘܪ̈ܘܬܗ ܕܒܗܿ<EOS>
ܐܫܼܬܡܠܝܼܘ ܥܒܕܿܘ̈ܗܝ ܚܟܡܬܐ ܐܝܼܬܝܗܿ ܪܝܼܫ ܥܦܪܗܿ ܕܬܒܝܼܠ ܗ̄ ܠܐܪܥܐ ܟܿܠܗܿ ܩܿܪܐ ܟܕ ܡܬܩܢ<EOS>
ܫܡܿܐ ܟܕ ܥܒܼܕ ܚܘܓܿܬܐ ܥܠ ܐܦ̈ܝ ܬܗܘܼܡܐ ܗ̄ ܟܕ ܐܚܼܕܪ ܘܣܼܡ ܬܚܘܼܡܐ ܠܝܡܡ̈ܐ ܥܡܗ ܗܘܝܿܬ<EOS>
ܚܘܿܓܬܐ<EOS> ܚܘܼܕܪܐ ܝܘܢܝܐ ܟܘܼܪܣܝܗ ܥܠ ܪ̈ܘܼܚܐ ܗ̄ ܥܠ ܐܐܪ ܟܕ ܛ݀ܒ ܒܟܝܿܢܗ ܕܠܟܼܠ ܓܿܕܐ<EOS>
ܐܐܪ ܥܒܕܗ ܘܟܕܢܼܗ ܒܪܘܿܝܐ ܕܢܬܼܪܟܢ ܠܘܿܬ ܐܪܥܐ ܘܝܡܐ ܘܟܕ ܐܥܫܼܢ ܥܢ̈ܢܐ ܕܡܢܼܗܝܢ ܗܿܘܝܢ<EOS>
ܒܪ̈ܩܐ ܘܪ̈ܘܼܚܐ ܘܪ̈ܥܡܐ ܡܦܩ̈ܢܝ ܡܦܼܩ̈ܢܐ ܗ̄ ܡܢܼܝ ܢ݀ܦܝܼܢ ܚ̈ܝܐ ܘܢܦܼܩ ܨܒܝܿܢܐ ܗ̄ ܛܒܿܐ<EOS>
ܡܼܢ ܩܕܡ ܐܠܗܐ ܘܟܿܠ ܡܿܢ ܕܠܝܼ ܪܚܡܿ ܨܒܝܿܢܗ ܕܡܪܝܐ ܫܿܪܐ ܒܗ ܘܡܿܢܛܪ ܠܗ܇ ܘܟܿܠܗܘܿܢ ܣ̈ܢܐܝ<EOS>
ܗ̄ ܗܼܢܘܿܢ ܒܨܒܝܿܢܗܘܿܢ ܓܒܼܘ ܠܗܘܢܿ ܡܿܘܬܐ ܘܡܣܡܒܪܝܼܫܐ ܨܚܚܐ ܛ ܚܟܼܡܬܐ ܒܢܿܬ݀ ܒܝܬܐ ܗ̄<EOS>
ܒܝܬܐ ܩܿܪܐ ܠܥܿܠܡܐ<EOS> ܥܡܘܿܪܐ ܫܒܥܐ<EOS> ܝܼܕܥܬܐ<EOS> ܡܕܥܐ<EOS> ܒܘܼܝܿܢܐ<EOS> ܣܘܼܟܠܐ<EOS> ܬܪܥܝܼܬܐ<EOS> ܚܘܼܫܒܐ<EOS>ܘܥܪܝܼܡܘܼܬܐ ܐܚܪ̈ܢܐ ܩܿܪܝܢ ܥܡܘܼܕ̈ܐ ܠܒܛܝܼܠܘܼܬܐ ܐܠܗܝܿܬܐ ܐܚܪ̈ܢܐ ܩܿܪܝܢ ܥܡܘܼ̈ܕܐ<EOS>
ܠܒܛܝܼܠܘܼܬܐ ܐܠܗܝܿܬܐ ܐܚܪ̈ܢܐ ܕܠܒܫܥܐ ܝܘ̈ܡܐ ܕܫܒܼܬܐ ܘܐܦ ܦܘܼܫܩܐ ܕܫܪܟܐ<EOS> ܒܥܡܠܐ ܬܪܝܢܐ<EOS>ܘܐܦ ܒܦܘܼܫܩܐ ܕܕܝܘܿܢܣܝܘܿܣ ܘܢܟܣܼܬ݀ ܢܟܣܼܬܗܿ ܘܫܪܟܐ ܗ̄ ܐܡܿܪ ܥܠ ܒܘܼܣܡܐ ܕܟ݀ܠܗܝܢ ܛܒ̈ܬܐ<EOS>
ܕܝܗܼܒ ܒܪܘܿܝܐ ܠܒܢܝ̈ܢܫܐ ܒܗܿܢܐ ܥ݀ܠܡܐ<EOS> ܘܫܕܪܬ݀ ܥܒܕ̈ܝܗܿ ܗ̄ ܥܒ̈ܕܐ ܠܢܒܝ̈ܝܐ<EOS> ܡ̈ܠܦܢܐ<EOS>
ܕܢܡܘܿܣܐ ܩܿܪܐ ܕܐܫܼܬܕܪܘ ܠܘܿܬ ܥܡܐ ܐܝܟ ܕܠܬܘܼܪܨܗ ܥܠ ܪ̈ܡܬܐ ܗ̄ ܓܠܝܐܝܼܬ ܘܝܼܕܝܥܐܝܼܬ<EOS>
ܡܟܿܪܙܝܼܢ ܗܼܘܘ ܝܘܼ̈ܠܦܢܐ ܕܕܚܠܬ݀ ܐܠܗܐ ܬܘܼܒ ܥܒ̈ܕܐ ܩܿܪܐ ܠܫܼܡܫܐ ܘܣܗܪܐ ܘܟܘܟ̈ܒܐ ܘܟܝ̈ܢܐ<EOS>
ܘܬܚܝ̈ܠܐ<EOS> ܘܐܣܛܘܼܟ̈ܣܐ ܘܡ̈ܠܐܟܐ ܕܡܙܝܼܥܝܼܢ ܠܗܘܿܢ<EOS> ܡܪܕܘܼܬܐ ܠܒܝܼܫ̈ܐ ܝ݀ܗܒܐ ܨܥܪܐ ܗ̄<EOS>
ܡܪܕܘܼܬܐ ܠܣ̈ܟܼܠܐ ܠܐ ܡܿܘܬܪܐ ܐܠܐ ܚܠܼܦ ܝܘܼܬܪܢܐ ܨܥܪܐ ܡܩܿܒܠܝܼܢ ܡܢܼܗܿ ܒܗ݀ܝ ܕܠܐ ܝܿܗܒܝܼܢ<EOS>
ܢܦܫܼܗܘܢܿ<EOS>
ܠܦܘܼܠܚܢܗܿ<EOS> ܝܘܢܝܐ ܕܪܕܐ ܠܒܝܼܫܐ ܢ݀ܣܒ ܠܗ ܗ̄ ܡܐ ܕܡܬܼܩܪܒܐ ܡܪܕܘܼܬܐ ܠܣܟܠܐ<EOS>
ܟܕ ܠܐ ܡܩܿܒܠ ܠܗܿ ܒܨܒܝܿܢܐ ܛ݀ܒܐ ܡܨܿܥܪ ܘܡܨܿܚܐ ܠܗܿܘ ܕܪܕܐ ܠܗ<EOS> ܘܡܿܟܣ ܠܥܘܿܠܐ ܗ̄ ܗܘܼ ܠܡ<EOS>
ܥܘܠܐ ܕܣܿܥܪ ܣܟܠܐ ܗܿܘܐ ܠܗ ܡܟܣܢܐ ܒܿܬܪܟܢ ܡܐ ܕܡܩܿܒܠ ܡܣܿܡ ܒܪܝܼܫܐ<EOS> ܝܘܢܝܐ<EOS> ܕܡܿܟܣ ܠܪܫܝܼܥܐ<EOS>
ܢܣܝܼܡ<EOS> ܒܗ݀ܝ ܕܥܘܿܠܐ ܡܐ ܕܡܩܿܒܠ ܬܘܼܪܨܐ ܐܢܢܩܝܒܼ ܠܗ ܕܢܙܕܩܼܬ ܒܡ̈ܠܼܘܗܝ ܕܡܟܣܢܐ ܘܡܬܦܪܣ<EOS>
ܕܢܣܝܼܡ ܒܡܟܣܢܗ ܡܘܼܡܐ ܒܝܼܫܐ ܘܣܢܝܐ<EOS> ܗܒ ܐܦܬܐ ܗ̄ ܗܒ ܠܗ ܐܬܪܐ ܕܢܬܼܗܓܐ ܒܗ݀ܠܝܢ ܕܚܟܼܡܬܐ<EOS>ܘܠܐ ܬܥܼܒܪܝܼܘܗܝ ܒܡܪ̈ܢܝܬܐ ܕܥ݀ܠܡܐ ܗܿܢܐ<EOS> ܐܦܬܐ<EOS> ܐܬܪܐ<EOS> ܝܘܢܝܐ ܚܠܦ ܐܦܼܬܐ ܥܠܼܬܐ ܐܡܿܪ ܗ̄<EOS>
ܐܣܪܚ ܠܗ ܡܠܦܢܘܼܬܐ ܕܕܚܠܬ݀ ܐܠܗܐ ܕܝܬܝܼܪܐܝܼܬ ܢܣܼܥܘܿܪ ܐܝܿܠܝܢ ܕܘܠ̈ܝܢ ܝܼܕܥܬܐ ܕܙܕܝܼ̈ܩܐ<EOS>
ܗ̄ ܟ݀ܠ ܡܐ ܠܡ ܕܡܬܼܪܥܝܢ ܙܕܝܼ̈ܩܐ ܠܡܣܼܥܪ ܒܝܼܕܥܬܐ ܘܒܣܘܼܟܠܐ ܥ݀ܒܕܝܼܢ ܠܗ ܒܠܚܘܼܕܝܟ ܬܕܠܐ<EOS>
ܐܢܝܢ ܗ̄ ܐܢ ܠܡ ܛ݀ܥܢ ܐܢܬ ܬܕܠܐ ܬܛܥܼܢ ܐܝܼܬܝܗܿ<EOS> ܘܐܝܿܢܐ ܕܣܿܪܒ ܗ̄ ܘܗܿܘ ܠܡ ܕܒܣܪܘܼܒܝܐ<EOS>
ܘܒܓܕܠܘܼܬܐ ܐܝܼܬܘܗܝ ܥܢܝܿܢܗ ܘܐܡܝܼܢ ܦ݀ܠܚ ܣܪ̈ܝܩܬܐ ܐܝܟ ܗ݀ܘ ܕܪܥܐ ܪܘܼܚܐ ܕܐܐܪ ܗ̄ ܠܐ ܡܕܡ<EOS>
ܝܿܬܪ ܒܢܦܼܫܗ ܡܼܢ ܣܪ̈ܝܩܘܬܐ ܘܒܛܠܼܢܐ ܐܠܐ ܠܐ ܡܕܡ ܘܕ݀ܡܐ ܠܗ݀ܘ ܕܪܕܦ ܥܘܦܐ ܕܦܿܪܚ ܒܿܐܐܪ<EOS>ܠܐܘܼܬܐ ܒܠܚܘܼܕ ܝܿܬܪ ܟܕ ܠܗ ܠܐ ܡܿܕܪܟ ܫܒܼܩ ܓܝܪ ܐܘܼܪܚܐ ܗ̄ ܫܒܼܩ ܣܘܼܥܪ̈ܢܐ ܘܦܘܼܠ̈ܚܢܐ<EOS>
ܕܢܦܫܼܗ ܐܝܟ ܕܒܟܪܡܐ ܘܪܕܦ ܒܿܬܪ ܦܘܼܠܚܢܐ ܡܣܓܦܢܐ ܘܐܟܙܼܢܐ ܕܐܝܿܢܐ ܕܫ݀ܒܩ ܥܒܿܕܗ ܘܦ݀ܗܐ<EOS>
ܒܚܘܼܪܒܐ ܕܠܝܬ ܒܗ ܐܘܼܪܚܐ ܕܫܪܪܐ ܫܚܿܩܐ ܘܛܘܼܪܦܐ ܩܛܿܦ<EOS> ܗ݀ܟܢܐ ܐܦ ܐܝܿܢܐ ܕܥܿܢܐܼ ܒܡܼ̈ܠܐ<EOS>
ܕܓ̈ܠܬܐ ܘܪܚܝܼܩ ܡܼܢ ܕܚܠܬ݀ ܐܠܗܐ ܣܪ̈ܝܼܩܬܐ ܦ݀ܠܚ ܘܠܚܘܼܣܪ̈ܢܐ ܪܘܪ̈ܒܐ ܡܙܿܡܢ ܢܦܫܼܗ<EOS>ܠܡܼܪܕܐ ܒܐܘܼܪܚܐ ܗ̄ ܬܚܘܝܼܬܐ ܗܿܝ ܕܐܟܙܼܢܐ ܕܗ݀ܘ ܕܫ݀ܒܩ ܐܘܼܪܚܐ ܕܪܝܼܫܬܐ ܘܪܕܐ ܒܐܘܼܪܚܐ<EOS>
ܕܬܘܫܐ ܘܕܠܐ ܡ̈ܝܐ ܡܣܼܬܓܦ<EOS> ܗܿܟܢܐ ܐܦ ܐܝܿܢܐ ܕܣܿܛܢܐ ܡܼܢ ܦܘܼܠܚܢܐ ܕܐܠܗܐ ܘܪܕܐ ܒܛܥܿܝܘܼܬܐ<EOS>
ܡܿܐܬ ܒܨܗܪܐ ܕܠܐ ܝܼܕܥܬܐ<EOS> ܡܝ̈ܐ ܓܢ̈ܝܼܒܐ ܚܿܠܝܢ ܗ̄ ܗܝܼ ܠܡ ܙܢܝܘܼܬܐ ܡܚܬܼܚܬܐ ܠܪ̈ܥܝܢܐ<EOS>
ܪ̈ܦܝܐ ܘܐܝܟ ܗ݀ܘ ܕܗ݀ܕܜܐ ܐܡܿܪ ܒܐܣܟܡܐ ܠܙܢܝ̈ܐ<EOS> ܗ݀ܝ ܕܚܿܠܝܢܼ ܗ̄ ܗܢܝܼ ܠܣܟܠܐ ܣܘܼܥܪܢܐ<EOS>
ܕܙܢܿܝܘܼܬܐ ܡܛ݀ܠ ܕܒܛܘܼܫܝܐ ܡܣܼܬܥܪܐ ܘܠܝܬ ܠܗܘܢܿ<EOS> ܣܒܼܥܐ ܡܢܼܗܿ<EOS> ܡܛ݀ܠ ܕܠܘ ܟ݀ܠ ܐܡܼܬܝ<EOS>
ܡܿܨܝܢܼ ܕܢܙܢܘܢ<EOS> ܚܣܝܼܪ ܪܥܝܿܢܐ ܘܫܒܪ̈ܐ ܩܿܪܐ ܠܙܢܝ̈ܐ ܐܝܟ ܗܿܢܘܢܿ ܕܒܝܬ ܫܝܬ ܕܙܢܝܼܘ ܒܒܢ̈ܬ<EOS>
ܐܢܫ̈ܐ<EOS> ܘܝܼܣܪ̈ܠܝܐ ܒܒ̈ܢܬ ܡܘܼܐܒ ܘܫܡܫܘܢܿ ܒܕܠܝܼܠܐ<EOS> ܠܐ ܬܐܼܨܕ ܒܗܿ ܥܝܢ̈ܝܟ ܗ̄ ܠܡܬܼܚܠܛܘܼ<EOS>
ܥܡܗܿ<EOS> ܡ̈ܝܐ ܢܘܼܟܪ̈ܝܐ ܗ̄ ܡܝ̈ܐ ܢܘܼܟܪ̈ܝܐ ܘܢܗܪܐ ܢܘܼܟܪܝܐ ܩܿܪܐ ܠܫܘܬܦ̄ܘܼ ܢܘܼܟܪܝܬܐ<EOS>
ܘܠܙܘܘܓܐ ܕܠܐ ܢܡܘܿܣ ܢܘܼܟܪ̈ܝܐ ܩܿܪܐ ܠܗܘܢܿ ܡܛܠ݀ ܕܠܐ ܢܡܘܿܣܐܝܼܬ ܐܝܼܬܘܗܝ ܙܘܘܓܐ ܕܐܝܟ<EOS>
ܗܿܢܐ ܨܚܚܐ ܝ̄ ܒܪܐ ܚܟܝܼܡܐ ܗ̄ ܡܛ݀ܠ ܡܝܬܪܘܼܬܐ ܘܓܡܝܼܪܘܼܬܐ ܚܕܘܼܬܐ ܩ݀ܛܦ ܐܒܘܼܗܝ<EOS>
ܡܣܟܢܘܼܬܐ ܡܡܿܟܟܐ ܗ̄ ܚܒܢܢܘܼܬܐ ܡܿܢ ܡܡܿܟܟܐ ܠܚܒ̈ܢܢܐ ܟܘܼܫܪܐ ܠܡ ܘܦܘܼܠܚܢܐ ܕܙܕܝܼܩܘܼܬܐ<EOS>
ܡܥܿܬܪ ܠܗ ܠܓܒܪܐ<EOS> ܒܘܼܪܟܬܐ ܬܗܼܘܐ ܥܠ ܪܝܼܫܗ ܗ̄ ܠܟܗܝܼܢ̄ܘܼ<EOS>
ܕܡܼܢ ܐܠܗܐ ܡܫܿܡܗ ܘܠܦܘܼܡܗܘܢܿ ܕܥܘܿܠ̈ܐ ܗ̄ ܠܡܡܼܠܗܘܢܿ ܢܒܼܣܐ ܥܘܿܠܐ ܗ̄<EOS>
ܡܿܠܐܼ ܥܘܠܐ ܥܘܼܗܕܢܗ ܕܙܕܝܼܩܐ ܗ̄ ܒ݀ܬܪ ܡܿܘܬܗ ܒܘܼܪ̈ܟܬܐ ܘܛܒ̈ܬܐ ܡܦܿܠܓ ܠܒܢܝܢ̈ܫܐ ܘܫܪܓܐ<EOS>
ܕܥܘܿܠ̈ܐ ܗ̄ ܘܐܦ ܫܡܐ ܘܕܘܼܟܪܢܐ ܕܥܘܿܠ̈ܐ ܢܬܼܛܥܐ ܡܼܢ ܐܪܥܐ܇ ܘܕܫܛ̈ܝܢ ܣܦܘ̈ܬܗ ܗ̄ ܐܝܿܢܐ<EOS>
ܕܣܟ̈ܠܢ ܡܠ̈ܘܗܝ ܘܡܣ̈ܓܦܢ ܒܥܓܠܐ ܡܬܼܬܚܕ ܒܡܣܡ ܒܪܝܼܫܐ ܐܠܗܿܝܐ<EOS> ܕܪܡܿܙ ܒܥܝ̈ܢܘܗܝ ܒܢܟܼܠܐ ܗ̄<EOS>
ܡܿܢ ܠܡ ܕܒܪܼܡܙܐ ܡܛܫܝܐܝܼܬ ܡܬܼܢܟܠ ܥܠ ܚܒܪܗ܇ ܘܗܘܼ ܝܿܗܒ ܟܐܦܐ ܗ̄ ܗܘܼ ܗܿܘܐ ܥܠܼܬܐ<EOS>
ܘܡܚܙܝܼܬܐ ܠܒܢܝܢ̈ܫܐ ܕܢܦܼܠܘܢ ܒܚ̈ܫܐ ܕܠܒܼܐ ܐܝܟ ܕܒܟ̈ܐܒܐ ܡܿܢ ܕܡܼܢ ܣܦ̈ܘܬܗ ܡܦܼܩ ܚܟܡܼܬܐ<EOS>
ܒܫܒܛܐ ܗ̄ ܡܫܼܬܠܛ ܕܢܪܕܐ ܠܣܟ̈ܠܐ ܘܢܫܼܥܒܕܘܢ ܐܢܘܿܢ ܨܒܝܢܗ ܢܛܫܘܼܢ ܝܼܕܥܬܐ ܗ̄ ܐܝܟ<EOS>
ܕܠܨܒܘܼܬܐ ܝܩܝܼܪܬܐ ܒܐܝܼܩܪܐ ܠܒܝܼܟܝܼܢ ܠܗܿ ܠܚܟܼܡܬܐ ܘܡܛܣܼܐܝܼܬ ܡܡܿܠܠܝܼܢ ܠܗܿ ܘܦܘܼܡܐ<EOS>
ܡܣܿܪܗܒܐ ܗ̄ ܐܝܿܢܐ ܕܠܐ ܡܿܨܐܼ ܠܡܼܛܪ ܠܫܢܗ ܐܠܐ ܡܣܪܗܒܐܝܼܬ ܗ̄ ܟܠ ܕܒܿ݁ܐ ܡܡܿܠܠ ܩܪܝܼܒ<EOS>
ܗܼܘ ܠܡܣܡ ܒܪܝܼܫܐ ܩܢܝܿܢܐ ܕܥܬܝܼܪ̈ܐ ܗ̄ ܗ݀ܟܢܐ ܟܗܝܿܢܝܼܢ ܒܛܒ̈ܬܐ ܟܫܝܼܪ̈ܝ ܒܕܚܠܬ݀ ܐܠܗܐ<EOS>
ܐܝܟ ܥܬܝܼܪ̈ܐ ܕܫܪܝܢ ܒܟܪ̈ܟܐ ܥܫܝܼ̈ܢܐ ܩܐܒܪܐ ܕܡܣܼ̈ܟܢܐ ܗ̄ ܚܒܢܢܘܼܬܗܘܢܿ ܬܒܿܪܐ ܠܗܘܢܿ<EOS>
ܡܣܟܢܐ ܠܚܒܢܢܐ ܩܿܪܐ ܡܟܡ̈ܢܢ ܒܥܠܕܒ̈ܒܘܗܝ ܗ̄ ܗ݀ܘ ܠܡ ܕܐܝܼܬܘܗܝ ܥܘܿܠܐ ܡܛ݀ ܣܢܐܼܬܐ ܕܩܿܢܐ<EOS>
ܨܝܕ ܚܒܪ̈ܘܗܝ ܒܦܼܘܪ̈ܣܐ ܘܟܡ̈ܐܢܐ ܡ̄ ܡܡܿܠܠ ܡ̈ܠܼܘܗܝ܇ ܡܕܡ ܐܡܿܪ ܘܡܕܡ ܐܡܚܪܝܼܢ ܐܝܼܬ ܒܠܒܼܗ<EOS>
ܣܦܼ̈ܘܬܐ ܒܟܿܠܙܒܢ ܒܟܬܒܐ ܠܡܡܠܠܐ ܩܿܪܐ ܣܟܠܐ ܟܕ ܓܿܚܟ ܗ̄ ܗ݀ܘ ܠܡ ܕܐܝܼܬܘ ܒܝܼܫܐ ܐܦ ܟ݀ܠܗܝܢ<EOS>
ܒܝܼܫ̈ܬܗ ܒܓܘܼܚܟܐ ܥܿܒܕ ܗ̄ ܦܨܝܼܚܐܝܼܬ ܘܡܛܝܒܐܝܼܬ ܥܿܒܕ ܟܕ ܠܐ ܕܚܿܠ ܐܘܿ ܟܪܝܐ ܠܗ ܐܘܿ<EOS>
ܡܬܼܬܘܐ ܘܚܟܡܼܬܐ ܠܓܒܪܐ ܗ̄ ܚܟܝܼܡܐ ܠܡ ܟܿܠܡܕܡ ܥܿܒܕ ܦܪܘܿܫܐܝܼܬ ܘܒܣܘܼܟܠܐ ܥܿܒܕ ܠܗ ܥܘܿܠܐ<EOS>
ܠܐܒܕܢܐ ܡܬܼܢܪܓ ܗ̄ ܡܣܼܬܚܦ ܡܬܥܪܓܠ ܘܢ݀ܠܦ ܡܠܘܼܠܬܐ ܕܠܐ ܩܘܡܐ ܡܥܿܫܢܐ ܐܘܼܪܚܐ ܕܐܠܗܐ ܗ̄<EOS>
ܝܨܝܼܦ̄ܘܼ ܘܒܛܝܼܠܘܼܬܐ ܐܠܗܝܿܬܐ ܢ݀ܛܪܐ ܠܗ ܨܚܚܐ ܝܐ ܕܒܿܢܐ ܒܝܬܗ ܒܥܬܐ ܗ̄ ܡܼܢ ܥܠܘܼܒܝܐ<EOS>
ܘܚܛܘܼܦܝܐ<EOS>
ܡܚܝܒ ܠܙܟܝܐ ܡܬܩܠܐ ܕܡܣܐܬܐ ܗ̄ ܐܟܙܼܢܐ ܕܗܿܢܘܿܢ ܕܬܩܿܠܝܼܢ ܡܕܡ ܒܡܣܐܬܐ<EOS>
ܬܪܝܼܨܐܝܼܬ ܬܩܿܠܝܼܢ ܗܿܟܢܐ ܐܦ ܕܝܿܢܐ ܘܡܠܟܐ ܟܐܢܐܝܼܬ ܦܿܐܐܼ ܠܗܘܿܢ ܕܢܕܘܼܢܘܢ ܛܡܐܝܼܢ<EOS>
ܐܢܘܿܢ ܡܠ̈ܟܐ ܗ̄ ܠܐ ܦܿܐܐܼ ܠܡܠܟܐ ܕܢܣܼܥܘܪ ܡܕܡ ܠܒܪ ܡܼܢ ܘܿܠܝܼܬܐ ܡܛܠ ܕܟܘܼܪܣܝܐ ܕܡܠܟܘܼܬܐ<EOS>
ܐܝܟ ܕܠܟܐܢܘܼܬܐ ܡܬܪܩܢ ܡܼܢ ܐܠܗܐ ܨܒܝܿܢܗ ܕܡܠܟܐ ܗ̄ ܕܗܿܟܢܐ ܘܿܠܐ ܠܗ ܠܡܠܟܐ ܕܒܡܼ̈ܠܐ ܕܐܝܟ<EOS>
ܗܿܠܝܢ ܢܬܚܫܚ ܗܿܠܝܢ ܕܙܕܝܼ̈ܩܐ ܘܬܪ̈ܝܼܨܐ ܒܠܚܘܼܕ ܡܡܿܠܠܝܼܢ ܠܗܝܢ ܘܡܠܼܬܐ ܕܬܪ̈ܝܼܨܐ ܗ̄<EOS>
ܦܿܐܐܼ ܠܗ ܠܡܠܟܐ ܕܢܪܚܼܡ ܛܒ̈ܬܐ ܘܢܬܼܗܓܐ ܒܡܼ̈ܠܐ ܕܬܪ̈ܝܼܨܐ ܩܕܡ ܬܒܪܐ ܨܥܪܐ ܗ̄ ܗ݀ܘ ܕܣܿܥܪ<EOS>
ܡܕܡ ܐܝܟ ܕܠܨܥܪܐ ܕܐܚܪ̈ܢܐ ܡܬܼܬܒܪ ܒܡܣܡ ܒܪܝܼܫܐ ܐܠܗܿܝܐ ܘܩܕܡ ܟܘܼܪ̈ܗܢܐ ܗ̄ ܘܗܿܘ ܕܡܬܕܒܪ<EOS>
ܒܪܡܘܼܬܐ ܢ݀ܦܠ ܒܓܙܪ ܕܝܼܢܐ ܥܙܝܼܪܐ ܕܡܿܕܘܕ ܠܗ ܐܝܟ ܐܝܿܢܐ ܕܪܡܿܐܼ ܒܟܘܼܪܗܢܐ ܝܘܢܝܐ ܚܠܦ<EOS>
ܟܘܼܪܗܢܐ ܡܦܘܼܠܬܐ ܗ̄ ܢܦܝܼܦܐ ܠܡ ܠܪܡܘܼܬܐ ܡܦܘܼܠܬܐ<EOS> ܛ݀ܒ ܗܼܘ ܡܿܟܝܼܟ ܪܘܼܚܐ ܗ̄ ܛܒܿ ܗܼܘ<EOS>
ܡܟܝܼܟܐ ܚܟܝܼܡܐ ܡܼܢ ܓܒܪܐ ܩܪܒܬܢܐ ܕܥܡ ܩܪ̈ܒܬܢܐ ܡܦܿܠܓ ܒܙܼܬܐ ܕܫܒܝܼܬܐ ܡܼܢ ܪܘܼܚܐ ܥܠ ܢܦܫܐ<EOS>
ܐܡܿܪ ܘܡܼܢ ܥܝ̈ܢܐ ܥܠ ܦܓܪܐ ܗ̄ ܗ݀ܘ ܕܡܟܝܼܟ ܒܢܦܼܫܗ ܘܒܦܓܪܗ ܢܦܫܼܐ ܡܟܐܒܬܐ ܗ̄ ܒܪܢܫܐ<EOS>
ܕܡܥܼܪܙܠ ܒܥܘܠܐ ܘܡܟܐܒ ܘܟܪܝܼܗ ܒܒܝܼܫܬܐ ܡܢܼܗܘܢܿ ܕܣܘܼ̈ܥܪܢܘ̄ ܡܕܪ̈ܟܢ ܠܗ ܥܩ̈ܬܐ ܘܪ̈ܡܝܢ<EOS>
ܠܢܦܼܫܗ ܒܟ̈ܐܒܐ ܢܦܫܼܐ ܬܢܢ ܠܟܿܠܗ ܒܪܢܫܐ ܩܿܪܐ ܘܟ̈ܐܒܐ ܠܣܘܼܥܪ̈ܢܐ ܬܥܝܼ̈ܫܐ ܘܫܟܝܼܪ̈ܐ<EOS>
ܟܠܝܼܠܐ ܕܬܫܼܒܘܿܚܬܐ ܗ̄ ܐܟܙܼܢܐ ܕܫܒܝܼܚܐ ܣܝܒܘܼܬܐ ܒܥܿܠܡܐ ܗܿܟܢܐ ܐܦ ܡܡܠܐ ܘܡܿܨܒܬܐ ܚܟܼܡܬܐ<EOS>
ܠܩܿܢܝܗܿ ܘܒܐܘܼܪܚܐ ܕܙܕܝܼܩܘܼܬܐ ܗ̄ ܐܦ ܗܝܼ ܣܝܒܘܼܬܐ ܡܫܼܬܒܚܐ ܢܦܿܠܐ ܦܼܨܬܗ ܗ̄ ܦܼܨܬܐ<EOS>
ܠܡܢܿܬܐ ܩܿܪܐ ܘܡܢܿܬܐ ܠܦܘܼܪܥܢܐ ܘܐܡܿܪ ܕܡܣܿܡ ܒܪܝܼܫܐ ܠܗ ܕܡܛ݀ܠ ܥܘܠܗ ܕܥܢܬܐ ܢܩܝܼܦ ܠܗ ܠܐ<EOS>
ܡܬܼܦܪܫܢܐܝܼܬ ܨܚܚܐ ܝܙܙ̄ ܠܐ ܝܿܐܝܿܐ ܠܣܟܠܐ ܗ̄ ܥܠ ܕܠܐ ܣܿܥܪ ܫܦܝܼܪ̈ܬܐ ܐܦܿܠܐ ܨܿܒܐܒܡܡܼܠܠܐ<EOS>
ܫܦܝܼܪܐ ܘܫܪܝܼܪܐ ܣܦܼܬܐ ܠܡܡܼܠܠܐ ܩ݀ܪܐ ܡܛ݀ܠ ܕܗܘܼ ܡܡܠܠܐ ܡܼܢ ܣܦܼ̈ܘܬܐ ܢ݀ܦܩ ܗ݀ܝ ܕܠܐ<EOS>
ܝܿܐܝܐ ܗ̄ ܕܣܟ̈ܠܐ ܠܡܛ ܠܐ ܡܩܒܿܠ ܥܠܘ ܡܡܠܠܐ ܫܪܝܼܪܐ ܟܐܦܐ ܕܪ̈ܚܡܼܐ ܫܦܝܼܪܐ ܗܿܝ ܒܥܝ̈ܢܝ<EOS>
ܡܿܢ ܕܕܝܼܠܗ ܗܼܝ ܗ̄ ܐܟܙܢܐ ܕܟܐܦܐ ܒܚܝܼܪܬܐ ܕܡܬܬܼܣܝܼܡܐ ܥܠ ܒܢܝܿܢܐ ܕܬܪܬܝܢ ܓܘܼ̈ܢܘܢ ܡܣܬܬܐ<EOS>
ܝܬܝܼܪ ܠܒܢܝܿܢܐ ܗܿܟܐܢ ܐܦ ܚܟܡܼܬܐ ܘܣܘܼܟܠܐ ܡܣܿܬܬܝܼܢ ܠܗ ܠܒܪܢܫܐ܇ ܒܙܢܼܐ ܐܚܪܢܐ ܟܐܦܐ<EOS>
ܕܪ̈ܚܼܡܐ ܗ̄ ܟܐܦܐ ܛܒܿܬܐ ܘܝܩܝܼܪܬܐ ܘܪܚܝܼܡܬܐ ܐܟܙܼܢܐ ܠܡ ܕܟܐܦܐ ܝܩܝܼܪܬ ܕܡ̈ܠܐ ܐܘܿ<EOS>
ܡܪܓܢܝܼܬܐ ܪܝܼܫܝܬܐ ܐܢ ܒܩܕܫܐ ܐܘܿ ܒܗܡܢܝܼܟܐ ܘܟܠܝܼܠܐ ܬܬܩܼܒܥܝ ܫܘܼܦܪܗܿ ܡܚܿܘܝܐ ܘܠܪܝܼܫܐ<EOS>
ܡܥܿܬܕܐ ܐܝܼܩܪܐ<EOS> ܗܿܟܢܐ ܐܦ ܚܟܡܼܬܐ ܡܬܼܝܕܥܐ ܦܐܝܘܼܬܗܿ ܒܠܫܼܢܐ ܘܠܐܬܪܐ ܕܡܬܼܦܢܝܐ ܗ̄ ܘܟ݀ܠ<EOS>
ܚܘܼܫܒܐ ܘܡܼܠܬܐ ܘܣܘܼܥܪܢܐ ܕܒܗܿܕܐ ܢ݀ܣܒܝܼܢ ܫܘܼܪܝܐ ܠܪܝܼܫ ܣܿܠܩܝܼܢ ܘܠܫܘܼܡܠܝܐ ܐܬܿܝܢ<EOS>ܝܘܢܝܼܐ<EOS> ܘܠܐܪܐ ܕܡܬܼܗܦܟܐ ܬܨܠܚܝ ܗ̄ ܟܿܠ ܐܝܿܟܐ ܕܐܝܬܝܗܿ ܚܟܼܡܬܐ ܡܿܨܠܚܐ ܒܟܿܠ ܣܘܼܥܪ̈ܢܝܗܿ<EOS>
ܕܡܿܟܣܐ ܥܘܠܐ ܒܿ݁ܐ ܪܚܡܘܼܬܐ ܗ̄ ܗ݀ܘ ܠܡ ܕܚܿܙܐ ܥܘܠܐ ܐܘܿ <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> ܨܝܕ ܚܒܪܗ<EOS>
ܘܡܿܟܣܐ ܘܡܣܿܬܪ ܠܗܿ ܘܒܝ̈ܢܘܗܝ ܘܠܗ ܡܿܟܣ ܠܗ<EOS>
ܗܿܢܐ ܚܘܼܒܐ ܣܿܓܝܝܐ ܡܿܠܐܼ ܘܡܪܚܡܢܘܼ ܘܕܣܿܢܐ ܠܡܟܼܣܘܼ ܡܼܢ ܪܚܡܐ ܗ̄ ܠܐ<EOS>
ܠܡ ܡܿܠܟ ܐܢܼܐ ܕܠܐ ܬܟܣܼ ܠܐܢܫ ܐܠܐ ܕܠܩܘܼܒܠܐ ܐܢܗܘܼ ܕܠܐ ܒܛܝܼܠ ܠܟ ܥܠ ܚܘܼܒܐ ܕܪܚܡܟ ܘܐܝܟ<EOS>
ܕܝܿܐܐ ܠܐ ܡܩܿܪܒ ܐܢܬ ܬܘܼܪܨܐ ܟܕ ܢܣܟܠ ܡܿܢ ܪܚܡܿܟ ܘܡܼܢ ܥܡܘܿܪܐ ܕܥܡܟ ܒ݀ܥܐ ܐܢܬ ܕܬܦܼܪܘܿܫ<EOS>
ܘܬܬܼܢܟܪܐ ܐܠܐ ܐܟܣܼ ܚܘܼܒܢܐܝܼܬ ܘܠܘ ܓܠܝܐܝܼܬ ܐܝܟ ܕܒܚܼܣܕܐ ܠܘܼܚܡܐ ܫ݀ܚܩ ܗ̄ ܩܠܝܼܠ<EOS>
ܕܚܠܼܬܐ ܘܠܘܼܚܡܐ ܕܫܿܡܥ ܚܟܝܼܡܐ ܡܬܼܬܥܝܼܩ ܒܪܥܝܢܗ ܕܥܠ ܡܘܿܢ ܗܘܬ݀ ܗ݀ܕܐ ܘܚܠܦ ܟܿܐܬܐ ܗ̄<EOS>
ܣܟܠܐ ܕܝܢ ܠܘ ܟܕ ܟܿܐܝܢ ܒܗ ܠܐ ܡܬܼܬܪܨ ܐܠܐ ܐܦ ܟܕ ܡܼܬܢܓܕ ܠܐ ܡܪܓܫ܇ ܢ݀ܦܠ ܪܢܝܐ ܘܕܚܠܼܬܐ<EOS>
ܠܓܒܪܐ ܗ̄ ܗ݀ܘ ܠܡ ܕܐܝܼܬܘܗܝ ܟܕ ܫܿܡܥ ܥܠ ܨܒܘܼܬܐ ܓܢܝܼܚܬܐ ܕܡܣܼܬܥܪܐ ܒܒ̈ܢܝ ܐܢܫܐ ܢ݀ܦܠܐ<EOS>
ܥܠܘܗܝ ܕܚܠܼܬܐ ܘܐܝܼܬܘܗܝ ܒܪܢܝܐ ܕܡܘܢܿ ܓܿܕܫ ܡܢܼܗ ܣܟܼܠܐ ܕܝܢ ܫܝܼܛ̈ܢ ܠܗ ܗܿܠܝܢ ܟ݀ܠܗܝܢ<EOS>
ܘܠܐ ܚܿܫܒ ܠܗܝܢ ܡܕܡ<EOS> ܕܪܚ݀ܡ ܥܘܿܠܐ ܗ̄ ܕܪܚܿܡ ܥܘܿܠܐ ܐܡܝܼܢܐܝܼܬ ܒܚܪܝܢܐ ܘܒܡܨܘܼܬܐ ܢܿܦܠ<EOS>
ܘܕܡܪܝܼܡ ܬܪܥܗ ܗ̄ ܗ݀ܘ ܠܡ ܕܐܝܼܬܘ̄ ܚܬܝܼܪܐ ܘܪܡܐ ܘܦ݀ܬܚ ܬܪܥܐ ܕܠܒܼܗ ܘܡܬܼܬܪܝܼܡ ܘܡܫܼܬܩܠ ܥܠ<EOS>
ܐܚܪ̈ܢܐ ܒܥܓܠ ܐܬܿܐ ܥܠܘܗܝ ܡܣܼܡ ܒܪܝܼܫܐ ܘܬܒܿܪ ܠܗ<EOS> ܬܘܼܒ ܕܡܪܝܼܡ ܬܪܥܐ ܗ̄ ܕܦܘܼܡܗ ܕܦ݀ܬܚ<EOS>
ܣܦܼ̈ܘܬܗ ܠܟܿܠܟ ܡܡܠܠܐ ܒܝܼܫܐ<EOS> ܡܢܼ̈ ܡܼܢ ܡܡܼܠܠܗ ܡܬܬܼܚܕ ܒܡܣܿܡ ܒܪܝܼܫܐ܇ ܠܟܼܐ ܚܕܝܐ ܡܫܦܪ<EOS>
ܗ̄ ܐܟܙܼܢܐ ܕܠܟܼܐ ܚܕܝܐ ܠܟ݀ܠܗ ܓܘܫܡܐ ܡܦܿܨܚ ܘܡܿܫܦܪ ܗܿܟܐ ܐܦ ܪܘܼܚܐ ܕܐܡܝܼܢܐܝܼܬ ܒܥܘܠܐ<EOS>
ܘܒܟܪܝܘܼܬܐ ܡܢܦܫܐ ܠܓܪ̈ܡܐ ܥܕܡܐ ܠܓܪ̈ܡ̄ܘ ܡܿܛܐ ܟܐܒܐ ܗ̄ ܡܛ݀ܠ ܕܚܝܘܼܬܐ ܒܠܒܼܐ ܥ݀ܡܪܐ<EOS>
ܘܪܘܼܚܐ ܕܡܼܢܗܿ ܡܬܼܬܙܝܼܥܐ ܚܝܘܼܬܐ ܒܡܘܼܚܐ ܘܡܘܼܚܐ ܒܓܪ̈ܡܐ ܥܝܢ̈ܘܗܝ ܕܣܟܼܠܐ ܒܥܘܼܡ̈ܩܝܗ ܗ̄<EOS>
ܒܗܿܝ ܕܠܐ ܚܿܐܪ ܠܪܘܼܚܩܐ ܒܣܘܼܥܪ̈ܢܐ ܕܥܬܝܼܕܝܼܢ ܕܚܿܣܟ ܡ̈ܠܘܗܝ ܗ̄ ܗ݀ܘ ܕܩܿܢܐܼ ܝܼܕܥܬܐ<EOS>
ܘܡܗܘܢܘܼܬܐ ܒܛܟܣܼܐ ܡܡܿܠܠ ܟ݀ܠܡܕܡ ܕܐܡܿܪ ܘܒܙܒܼܢܐ ܕܬܒܿܥܐ ܘ݀ܠܝܼܬܐ ܨܚܚܐ ܝܚ̄ ܣܦܼ̈ܘܬܗ<EOS>
ܕܣܟܼܠܐ ܗ̄ ܗܼܢܝܢ ܡ̈ܠܼܘܗܝ ܕܣܟܼܠܐ ܡܥ̈ܠܢ ܠܗ ܠܕܝܼܢܐ ܘܠܡܣܿܡ ܒܪܝܼܫܐ ܐܝܿܢܐ ܕܡܿܪܦܐ<EOS>
ܐܝܼܕ̈ܘܗܝ ܒܥܒܿܕܗ ܗ̄ ܒܥܒܿܕ̈ܐ ܫܦܝܼܪ̈ܐ ܐܚܘܼܗܝ ܗܼܘ ܕܓܒܪܐ ܡܚܒܠܢܐ ܗ̄ ܐܦ ܗܼܘ ܠܡ ܡܚܒܠܢܐ<EOS>
ܐܝܼܬܘܗܝ ܘܝܪܬܘܼܬܐ ܕܡܚܒܼܠܢܐ ܝܿܪܬ ܡܓܕܠܐ ܗܼܘ ܥܫܝܼܢܐ ܗ̄ ܗ݀ܕܐ ܠܡ ܡܿܠܟ ܐܢܼܐ ܠܟܿܠܢܫ ܕܐܢ<EOS>
ܙܕܝܼܩܐ ܐܝܼܬܘܗܝ ܘܐܢ ܚܠܬܢܐ ܕܢܬܓܼܘܣ ܒܫܡܗ ܕܡܪܝܐ܇ ܡܛ݀ܠ ܕܐܝܟ ܡܓܕܠܐ ܗܼܘ ܥܫܝܼܢܐ ܒܝܬ<EOS>
ܓܘܣܗ ܐܝܼܩܪܐ ܘܥܘܼܬܪܐ ܡܕܝܢܡܬܐ ܗ̄ ܗ݀ܘ ܕܕܚܿܠ ܠܐܠܗܐ ܘܐܚܝܼܕ ܓܘܣܐ ܒܫܡܗ ܗܿܘܐ ܡܝܩܼܪܐ<EOS>
ܘܫܒܝܼܚܐ ܘܡܬܼܟܗܢ ܒܥܘܼܬܪܐ ܐܝܟ ܡܕܝܼܢܬܐ ܕܟܪܝܼܟ ܠܗܿ ܫܘܼܪܐ ܟܕ ܠܐ ܩܿܢܛ ܡܼܢ ܡܼܕܡ ܩܕܡ<EOS>
ܬܒܿܪܐ ܗ̄ ܗ݀ܘ ܕܐܝܼܬ̄ܘ ܪܡܐ ܐ݀ܦܢ ܐܝܼܬ̄ܘ ܡܝܩܼܪܐ ܢܚܿܬ ܠܘܿܬ ܫܼܦܠܐ ܘܩܕܡ ܐܝܼܩܪܐ ܡܘܼܟܟܐ<EOS>
ܗ̄ ܥܕܡܐ ܠܡ ܕܡܬܼܡܟܟ ܐܢܫ ܠܐ ܡܬܼܝܩܪ ܪܘܼܚܗ ܕܓܒܪܐ ܗ̄ ܪܘܼܚܐ ܠܢܦܼܫܐ ܩܿܪܐ ܕܘܿܠܐ ܠܗ<EOS>
ܠܓܒܪܐ ܚܟܝܼܡܐ ܕܢܣܼܝܒܪ<EOS>
ܟܿܠ ܚܫ̈ܝܼܢ ܕܥܿܪܨܼܢ ܥܠܘܗܝ ܘܪܘܼܚܐ ܡܟܐܒܬܐ ܡܿܢ ܗ̄ ܙܕܿܩ ܠܡ ܠܐܢܫ<EOS>
ܕܢܥܼܒܪ ܠܥܩܿܬܗ ܒܡܣܼܝܒܪܢܘܼܬܐ ܐܢܕܝܢ ܐܚܿܕܐ ܫܬܐܼܣܬܐ ܟܪܝܘܬܐ ܒܠܒܼܗ ܠܐ ܡܿܨܐܼ ܐܢܫ<EOS>
ܕܢܣܼܝܒܪ ܠܢܦܼܫܐ ܕܐܝܟ ܗ݀ܕܐ<EOS> ܡܘܗܒ̈ܬܗ ܕܒܪܢܫܐ ܡܪ̈ܘܚܢ ܗ̄ ܐܝܿܢܐ ܕܩܿܢܐܼ ܡܪܚܡ ܫܦܝܼܥܬܐ ܗܼܝ<EOS>
ܡܪܚܡܢܘܼܬܐ ܥܿܒܕܐ ܠܗ ܕܢܗܼܘܐ ܝܼܕܝܥܐ ܒܓܘ ܥܡܐ ܘܡܿܝܬܝܐ ܠܗ ܠܪܘܚܬܐ ܘܟܗܝܼܢܘܼ ܘܡܩܝܼܡܐ ܠܗ<EOS>
ܩܕܡ ܪܘܪ̈ܒܢܐ ܒܓܠܝܘܼܬܐ ܐܦ̈ܐ ܙܟܝܼ ܗܼܘ ܒܪܢܫܐ ܒܕܝܼܢܗ ܗ̄ ܩܝܼܡ ܕܢܼܥܘܿܠ ܠܕܝܼܢܐ ܐܢܫ<EOS>
ܡܙܿܕܩ ܗܼܘ ܠܗ ܕܙܟܝܐ ܗܼܘ ܚܒܪܗ ܒܿܕܩ ܠܗ ܗ̄ ܐܠܐ ܡܐ ܕܐܬܿܐ ܒܥܠܕܪܗ ܡܚܿܘܐ ܠܗܿ ܠܚܝܿܒܘܼܬܗ<EOS>
ܘܠܙܟܘܼܬܗ܇ ܦܼܨܬܐ ܫܪܐ ܚܪܝ̈ܝܢܐ ܗ̄ ܡܿܝܬܐ ܬܚܘܝܼܬܐ ܕܡܿܨܐܼ ܒܘܼܚܢܐ ܠܡܫܼܪܐ ܚܪ̈ܝܢܐ ܥܣܼ̈ܩܐ<EOS>
ܦܼܨܬܐ ܠܡ ܡܬܼܦܪܫܝܼܢ ܡܢܼܗܿ ܣܘܼܥܪ̈ܢܐ ܡܿܐ ܕܢ݀ܦܠܐ<EOS> ܘܡܬܼܬܣܝܼܡܝܼܢ ܒܗܿ ܬܚܘܼ̈ܡܐ ܕܨܒܼܘ̈ܬܐ<EOS>
ܐܝܟ ܕܠܫܪܝܐ ܕܚܪܝܢܐ ܕܗܿܘܐ ܒܝܬ ܪܘܪ̈ܒܢܐ ܘܥܫܝܼ̈ܢܐ ܘܝܼܕ̈ܝܥܐ []ܢܐ ܘܒܒܘܼܚܢܐ ܕܡ̈ܠܼܐ<EOS>
ܡܬܼܚܙܐ ܦܘܼܪܫܢܐ ܕܡܼ̈ܠܐ ܕܡܿܩܛܪܓܐ ܠܡܬܩܛܪܓܢܐ<EOS> ܦܼܨܬܐ ܬܢܢ ܠܥܙܼܩܬܐ ܩܿܪܐ ܐܚܐ ܕܡܬܼܥܕܪ ܗ̄<EOS>
ܡܚܿܦܛ ܥܠ ܬܪܥܘܼܬܐ ܘܫܠܡܐ ܐܝܟ ܡܕܝܢܡܬܐ ܗ̄ ܫܘܼܪ̈ܐ ܕܚܕܝܪܝܼܢ ܠܗܿ ܘܐܚܕ̈ܝܗܿ ܗ̄ ܐܘܝܘܼܬܐ<EOS>
ܕܐܚ̈ܐ ܡܿܕܥܪܐ ܐܝܟ ܡܕܝܼܢܬܐ ܕܡܫܿܡܠܝܐ ܒܟܿܠܡܕܡ ܘܚܣܝܼܢܐ ܗܿܝ ܠܐܝܿܢܐ ܕܡܣܼܬܬܪ ܒܗܿ<EOS>ܘܐܚܕ̈ܝܗܿ ܐܝܟ ܗ̄ ܘܗܿܘ ܕܐܚܿܕ ܐܝܼܕܐ ܕܐܚܘܼܗܝ ܘܡܿܥܕܪ ܠܗ ܡܣܼܬܡܟ ܐܦ ܗܼܘ ܡܼܢ ܥܘܼܕܪܢܐ<EOS>
ܐܠܗܝܿ ܕܠܿܘܐ ܠܗ ܐܝܟ ܡܕܝܼܢܡܬܐ ܕܡܫܡܠܼܝܐ ܒܟ݀ܠ ܡܕܡ ܘܐܝܼܬ ܠܗܿ ܬܪ̈ܥܐ ܕܦܪܙܠܐ܇ ܘܐܝܼܬ<EOS>
ܠܗܘܢܿ ܣܘܼܟܪ̈ܐ ܕܠܐ ܡܼܙܕܟܝܢ<EOS> ܝܘܢܝܐ ܐܡܿܪ ܗܿܘܐ ܡܚܣܢ ܐܝܟ ܒܝܬ ܡܠܟܘܼܬܐ ܕܡܫܼܪܪ ܒܐܚ̈ܕܐ<EOS>
ܘܡܘܼܟ̈ܠܐ ܗ̄ ܐܚܕ̈ܐ ܩ݀ܪܐ ܠܬܪ̈ܥܐ ܡܿܢ ܕܠܐ ܝ݀ܕܥ ܢܦܼܫܗ ܠܐ ܫܦܝܪ ܠܗ ܨܚܚܐ ܝܛ ܘܕܩܠܝܼܠ<EOS>
ܒܪ̈ܓܠܘܗܝ ܚܿܛܐ ܗ̄ ܡܛ݀ܠ ܕܠܘ ܒܡܓܪܬ݀ ܪܘܼܚܐ ܣܿܥܪ ܣܘܼܥܪ̈ܢܘܗܝ ܐܠܐ ܩܠܝܼܠܐܝܼܬ ܕܡܣܪܗܒܐܝܼܬ<EOS>
ܟܕ ܬܟܝܼܠ ܥܠ ܣܘܼܥܪ̈ܢܘܗܝ ܘܠܐ ܩܿܕܡ ܚܿܙܐ ܕܠܡܼܐ ܚܛܝܼܬܐ ܐܝܼܬ ܒܗ ܒܣܘܼܥܪܢܐ ܗܿܢܐ ܡܿܢ ܥܠܬ݀<EOS>
ܡܪܚܘܼܬܗ ܚܛܝܐ ܗܿܘ ܡܼܢ ܟܕܘ ܫ݀ܛܝܘܼܬܗ ܕܓܒܪܐ ܗ̄ ܣܟܠܘܼܬܗ ܕܒܪܢܫܐ ܗܝ ܡܦܬܠܐ ܣܘܼܥܪ̈ܢܘܗܝ<EOS>
ܘܥܠ ܡܪܝܐ ܡܬܼܪܥܡ ܗ̄ ܘܟܕ ܗܼܘ ܗܼܘܐ ܥܠܼܬܐ ܕܒܝܼܫ̈ܬܐ ܠܩܢܘܿܡܗ ܡܬܼܚܡܬ ܒܣܟܠܘܼܬܐ ܥܠ ܒܪܘܿܝܗ<EOS>
ܕܗܼܘ ܥܪܩܠܼ ܣܘܼܥܪ̈ܢܘܗܝ ܐܝܿܢܐ ܕܛܪܟܢ ܒܡ̈ܠܘܗܝ ܠܐ ܫܪܝܼܪ ܗ̄ ܐܝܿܢܐ ܕܐܝܼܬܘܗܝ ܢܟܝܼܠܐ<EOS>
ܘܚܪܥܐ ܘܫܓܘܿܫܐ<EOS> ܘܕܩܿܢܐ ܚܟܡܼܬܐ ܗ̄ ܘܗܿܘ ܕܪܚܡܿ ܢܦܫܼܗ ܒܚܟܼܡܬܐ ܗܿܪܓ ܒܐܡܝܼܢܘܼܬܐ ܣܘܼܟܠܗ<EOS>
ܕܓܒܪܐ ܗ̄ ܗ݀ܘ ܠܡ ܕܩܿܢܐܼ ܣܘܼܟܠܐ ܘܝܼܕܥܬܐ ܘܚܟܡܼܬܐ ܢܓܝܼܪ ܪܘܼܚܐ ܗ݀ܘ ܡܛ݀ܠ ܡܣܝܒܼܪܢܘܬܗ<EOS>ܘܐܝܼܬ ܠܗ ܥܘܠܐ ܐܘܿ ܥܕܠܝܐ ܐܝܼܬ ܒ݀ܬܪܗ ܡܬܼܚܦܐ ܒܥܼܠܬ݀ ܚܟܡܼܬܐ ܕܩܿܢܐܼ ܒܝܬܐ ܘܩܢܝܿܢܐ<EOS>
ܝܘܼܬܪܢܐ ܗܿܘ ܕܐܒܐ ܗ̄ ܥܝܿܕܐ ܐܝܼܬ ܒܥܿܠܡܐ ܕܐܒ̈ܗܐ ܢܘܪܬܘܢܼ ܩܢܝܿܢܗܘܢܿ ܠܒܢܝ̈ܗܘܿܢ ܘܢܬܼܠܩ<EOS>
ܠܗܘܢܿ ܒ̈ܬܐ ܘܥܘܼܬܪܐ ܥܡ ܟ݀ܠ ܛܒ̈ܢ ܕܩܿܢܝܢ ܡܼܢ ܡܪܝܐ ܡܬܼܡܟܪܐ ܗ̄ ܡܼܢ ܐܠܗܐ ܡܛܟܣܼ ܢܡܘܿܣܐ<EOS>
ܕܢܫܼܒܘܿܩ ܓܒܪܐ ܠܐܒܘܗܝ ܘܠܐܡܗ ܘܢܩܼܦ ܠܐܢܬܬܗ ܒܪܡ ܠܘ ܟ݀ܠ ܐܢܬܬܐ ܡܼܢ ܐܠܗܐ ܡܬܡܟܪܐ<EOS>
ܠܓܒܪܐ ܗ̄ ܥܠ ܛܟܣܼܐ ܟܝܿܢܝܐ ܕܙܘܘܓܐ ܐܡܿܪ ܐܟܙܼܢܐ ܕܠܥܼܠ ܥܠ ܫܘܼܠܛܢܐ ܐܡܼܪ<EOS>
ܐܘܿܟܝܬ ܥܠ ܕܪܓܐ ܘܠܘ ܥܠ ܐܝܿܠܝܢ ܕܩܝܿܡܝܼܢ ܒܫܘܼܠܛܢܐ ܢܘܡܬܐ ܝܿܗܒܐ ܫܢܼܬܐ ܗ̄ ܐܝܟ ܢܘܡܬܐ<EOS>
ܥܠ ܫܢܼܬܐ ܡܿܘܕܥܐ ܘܡܼܢ ܪܡܘܼܬܗ ܕܐܢܫ ܥܠ ܡܘܼܟܟܐ ܕܥܬܝܼܕ ܠܗ ܡܒܿܕܩܐ ܡܩܿܒܠ ܬܘܼܟܐ ܗ̄<EOS>
ܚܘܼܣܪܢܐ ܪܒܐ ܡܛܠ ܗ݀ܝ ܕܠܐ ܡܟܿܒܫ ܚܡܼܬܗ ܘܟܡܼܐ ܕܡܥܠܐ ܥܠ ܛܥܢܗ ܗ̄ ܬܚܘܝܼܬܐ ܗܿܝ ܒܕܡܘܼܬܐ<EOS>
ܐܢܫ ܕܡܘܣܦ ܥܠ ܛܥܢܗ ܝܬܝܼܪܐ ܗܿܟܢܐ ܐܦ ܗܼܘ ܡܼܢ ܚܡܼܬܗ ܣܿܓܝܐܬܐ ܝܘܿܡ ܡܼܢ ܝܘܿܡ ܓܿܕܫܝܼܢ ܠܗ<EOS>
ܢܟܝ̈ܢܐ ܐܘܿ ܣܩܘܼ̈ܒܠܐ<EOS> ܚܡܼܬܢܐ ܩܿܪܐ ܠܗ݀ܘ ܕܐܝܟ ܕܐܬܿܝܐ ܪܓܿܙ<EOS> ܡܥܠܐ ܗ̄ ܟܡܼܐ ܐܢ ܡܬܦܼܪܣ<EOS>
ܒܪܢܫܐ ܕܢܥܼܒܕ ܡܕܡ ܕܠܐܠܗܐ ܫ݀ܦܪ ܘܡܬܼܚܫܒ ܥܠܘܗܝ ܘܪܢܐ ܕܢܥܼܒܕܝܘܗܝ ܠܐ ܡܫܼܬܡܠܐ ܟܡܼܐ<EOS>
ܕܐܠܗܐ ܠܐ ܫ݀ܒܩ ܕܚܠܼܬܗ ܕܐܠܗܐ ܚܝ̈ܐ ܢܓܝܼܪ̈ܐ ܝ݀ܗܒܐ ܘܡܿܢ ܕܡܼܢܗܿ ܣܿܒܥ ܡܕܡ ܕܒܝܼܫ ܠܐ<EOS>
ܩ݀ܪܒ ܨܝܕܘ̄ ܘܟܕ ܡܿܐܬ ܠܐ ܕܚܿܠ ܡܼܢ ܡܕܡ ܘܗܝܼ ܡܣܿܒܥܐ ܠܗ ܛܒ̈ܬܐ ܚܒܢܢܐ ܕܡܛܿܫܐ ܐܝܼܕ̈ܘܗܝ<EOS>
ܗ̄ ܓܒܪܐ ܡܐܝܼܢܐ ܠܐ ܡܬܘܿܡ ܡܬܼܒܣܡ ܡܼܢ ܥܡܠܐ ܕܐܝܼܕ̈ܘܗܝ ܘܡܛ݀ܠ ܕܠܐ ܦ݀ܠܚ ܐ݀ܦܠܐ ܥܿܬܪ<EOS>
ܒܝܼܫܐ ܡܐ ܡܼܬܢܓܕ ܚܟܝܼܡܐ ܗ̄ ܚܟܝܼܡܐ ܡܐ ܕܚܿܙܐ ܕܡܬܼܪܕܐ ܥܠ ܐܦܝ̈ ܣܟ̈ܠܘܬܗ ܙܗܝܼܪܘܼܬܐ<EOS>
ܝܬܝܼܪܬܐ ܡܩܿܒܠ ܘܡܬܼܚܦܛ ܕܢܘܣܼܦ ܥܠ ܡܝܬܪܘܼܬܗ<EOS> ܡܥܫܝܢ ܕܝܼܢܐ ܗ̄ ܕܝܼܢܐ ܠܚܪܝܢܐ ܩ݀ܪܐ ܗܿܪܟܐ<EOS>
ܒܗ݀ܝ ܕܟ݀ܠ ܫܡܐ ܕܡܿܣܗܕ ܒܓܕܠܘܼܬܐ ܚܪܝܢܐ ܝܬܝܼܪܐ ܡܣܬܼܘܣܦ ܒܝܬ ܓܒܪܐ ܠܚܒܪܗ ܡܛܝܿܒܝܼܢ<EOS>
ܟܐܒ̈ܐ ܠܐܝܿܠܝܢ ܗ̄ ܡܛܝܿܒܝܼܢ ܡܣܿܡ ܒܪ̈ܝܼܫܐ ܩܫܼ̈ܝܐ ܠܐܝܿܠܝܢ ܕܐܝܼܬܝܗܘܢܿ ܡܥܝ̈ܕܢܐ ܕܚܪܝܢܐ<EOS>
ܘܕܡܨܘܼܬܐ ܒܝܬ ܓܒܪܐ ܠܚܒܪܗ ܒܝܕ ܣܗܕܘܼܬܐ ܕܓܠܬܐ ܕܡܣܗܕܝܢ ܣܚܚܐ ܟܟ ܥܗܡܝܼܩܐ ܡܠܼܬܐ ܒܠܒܼܗ<EOS>
ܗ̄ ܐܦ ܠܡ ܟܣܝ̈ܬܗ ܕܡܠܟܐ ܡܫܼܟܚ ܓܒܪܐ ܚܟܝܼܡܐ ܕܢܝܬܐ ܐܢܝܢ ܠܓܠܼܠܝܐ ܐܝܟ ܐܝܿܢܐ ܕܕ݀ܠܐ ܡܝ̈ܐ<EOS>
ܡܼܢ ܓܘܼܒܐ ܥܡܝܼܩܐ܇ ܣܘܓܐܐ ܕܒܢܝܢ̈ܫܐ ܡܬܼܩܪܝܢ ܗ̄ ܐܠܐ ܓܒܪܐ ܫܪܝܼܪܐ ܐܘܿܟܝܬ ܡܗܝܡܼܢܐ ܡܿܢܘܼ<EOS>
ܡܫܼܟܚ ܗ̄ ܠܘ ܪܗܝܼܒܐܝܼܬ ܡܫܼܬܟܚ ܫܪܪܐ<EOS> ܗ݀ܝ ܕܡܿܢܘܼ ܥܠ ܡܙܠܗܙܘܼܬܐ ܡܿܘܕܥܐ ܡܠܟܐ ܝܿܬܒ ܥܠ<EOS>
ܟܘܼܪܣܝܐ ܗ̄ ܗ݀ܘ ܕܐܝܼܬ̄ܘ ܪܝܼܫܐ ܠܥܡܐ ܦܿܐܐܼ ܠܘ ܕܠܐ ܢܫܼܒܘܿܩ ܕܢܣܼܬܥܪ̈ܢ ܒܝܼ̈ܫܬܐ<EOS>
ܢܼܬܒܼܕܪ̈ܢ ܘܢܬܕܚ̈ܩܢ ܡܼܢ ܩܕܡ ܫܘܼܠܛܢܗ ܡܢܘܼ ܢܐܼܡܪ ܕܙܟܝ ܐܢܬ ܠܒܝ ܗ̄ ܡܢܘܼ ܡܫܼܟܚ ܕܢܐܼܡܪ<EOS>
ܕܙܟܝܐ ܐܝܿܬܝ ܘܕܠܐ ܡܘܼܡ ܒܟܿܠܗܘܿܢ ܣܘܼܥܪ̈ܢܘܗܝ ܡܙܠܗܙܐ ܐܝܼܬ̄ܘ ܗ݀ܘ ܕܠܐ ܡܬܼܪܥܐ ܐܦ<EOS>
ܒܥܒܿܕ̈ܘܗܝ ܡܬܼܝܼܕܥ ܗ̄ ܒܪܢܫܐ ܙܕܝܼܩܐ ܡܼܢ ܛܠܝܘܼܬܗ ܝܼܕܝܼܥܝܼܢ ܣܘܼܥܪ̈ܢܘܗܝ ܡܼܢ ܗܘܼܦܟ̈ܘܗܝ<EOS>
ܕܒܟܿܠܗܿ ܡܫܘܼܚܬܐ ܕܚܝ̈ܘܗܝ ܡܬܼܝܕܥܐ ܡܝܬܪܘܼܬܗ<EOS> ܠܐ ܪܚܼܡ ܫܢܼܬܐ ܗ̄ ܫܢܼܬܐ ܠܡܗܡܼܝܢܘܼܬܐ<EOS>
ܘܚܒܢܢܘܼܬܐ ܩܿܪܐ<EOS> ܠܐ ܬܗܡܼܐ ܡܼܢ ܘܿܠܝܼܬܐ ܕܠܐ ܬܐܼܬܐ ܠܥܘܼܡܩܐ ܕܒܝܼܫ̈ܬܐ ܐܠܐ ܦܬܪܚ ܥܝܢ̈ܝܟ<EOS>
ܗ̄ ܒܟܫܝܼܪܘ̄<EOS> ܘܣܒܼܥ ܗ̄ ܡܼܢ ܚܦܝܼܛܘܼܬܐ ܣܿܒܥ ܐܢܬ ܟ݀ܠܗܝܢ ܛܒ̈ܬܐ<EOS> ܪܚܡܿܐ ܢܐܼܡܪ ܠܪܚܡܗ<EOS>
ܗܿܢܘ ܡܐ ܕܐܝܼܬܘܗܝ ܐܢܫ ܒܚܦܝܼܛܘܼܬܐ ܕܕܚܠܬ݀ ܐܠܗܐ ܡܫܼܟܚ ܕܢܐܼܡܪ ܠܪܚܡܗ<EOS>
ܒܦܪܗܣܝܐܐ ܪܒܼܬܐ ܕܩܢܝܿܬ ܩܢܝܿܢܐ ܘܐܝܼܬ ܠܝܼ ܐܦ ܥܘܼܬܪܐ ܘܒܗܿܕܐ ܡܫܼܬܒܚ ܗ̄ ܒܕܚܠܬ݀ ܐܠܗܐ<EOS>
ܐܟܙܼܢܐ ܕܗ݀ܘ ܕܩܿܢܐܼ ܕܗܒܐ ܘܚܟܡܼܬܐ ܡܫܼܬܟܚ ܡܼܢ ܟ݀ܠܢܫ<EOS> ܢܣܼܒܘ ܡܪܛܘܼܛܗ ܗ̄ ܢܣܒܼܘ<EOS> ܡܬܢܼܣܒ<EOS>
ܡܫܼܬܩܠ ܐܝܼܬܝܗܿ<EOS> ܙܒܢܼ̈ܬܐ ܓܝܪ ܣܓܝ̈ܐܬܐ<EOS> ܣܘܓܦܢܐ ܕܐܝܟ ܗܿܢܐ ܐܬܿܐ ܥܠܘܗܝ ܡܛ݀ܠ ܥܪܒܘܼܬܐ<EOS>
ܕܡܫܼܬܩܠ ܟ݀ܠܡܕܡ ܕܐܝܼܬ ܠܗ<EOS> ܥܪܼܩ ܠܓܒܪܐ ܒܠܚܡܐ ܕܓܠܐ ܗ̄ ܠܚܡܐ ܕܓܠܐ ܩܿܪܐ ܠܗ݀ܘ ܕܠܐ ܡܼܢ<EOS>
ܚܘܼܒܐ ܝܿܗܒ ܐܢܫ ܠܚܒܪܗ ܐܠܐ ܡܛ݀ܠ ܥܠܼܬܐ<EOS> ܣܓܝ̈ܐܐ ܕܡܛܠ ܫܿܪܘܼܬܐ ܘܓܪܝܼܨܬܐ ܕܠܚܡܐ ܡܩܿܒܠܝܼܢ<EOS>
ܕܢܥܼܠܘܢܼ ܒܥܪܒܘܼܬܐ<EOS> ܘܒ݀ܬܪ ܗܿܝܕܝܢ ܗ̄ ܐܠܐ ܒܿܬܪܟܢ ܗ݀ܘ ܠܚܡܐ ܕܐܟܼܠ ܐܝܟ ܚܨ̈ܨܐ ܗܿܘܐ<EOS>
ܒܦܘܼܡܗ ܐܘܿܟܝܬ ܒܙܩ̈ܐ ܘܟܐܦ̈ܐ ܕܡܿܒܪܝܢ ܫ̈ܢܐ<EOS> ܗܿܟܢܐ ܡܣܼܬܓܦ ܡܼܢ ܗ݀ܘ ܠܚܡܐ<EOS> ܡܚܫܼܒܬܐ<EOS>
ܒܬܪܥܝܼܬܐ []ܘܡܿܕܝܢ ܠܘܼܩܕܡ ܘܿܠܐ ܠܗ ܠܐܢܫ ܕܢܬܼܚܫܒ ܒܓܘ ܬܪܥܝܼܬܗ ܘܗ݀ܝ ܕܝܢ ܢܣܼܥܘܿܪ<EOS>
ܘܢܥܒܼܕ ܡܕܡ ܕܠܢܦܼܫ ܡܿܘܬܪ ܐܦ ܠܐܚܪ̈ܢܐ ܘܒܓܘܪܓܐ ܡܬܥܼܒܕ ܗ̄ ܟܡܼܐ ܙܒܢ̈ܝܼܢ ܟܕ ܐܢܫ ܠܐ ܪܢܐ<EOS>
ܥܠܝܗܿ ܕܨܒܘܼܬܐ ܐܠܐ ܐܝܟ ܕܐܬܿܝܐ ܣܿܥܪ ܠܗܿ ܡܬܼܬܥܝܪ ܡܢܼܗܿ ܕܗܿܕܐ ܩܪܒܐ ܘܚܪܝܢܐ ܩܫܼܝܐ<EOS>ܕܓܿܠܐ ܐܪܙܐ ܐܟܠܩܪܨܐ ܗ̄ ܐܟܿܠ ܓܝܪ ܩܪܨܐ ܒܗ݀ ܕܐܡܿܪ ܡܕܡ ܐܝܟ ܕܠܣܘܓܦܢܐ ܕܚܒܪܗ<EOS> ܘܥܡ ܡܿܢ<EOS>
ܕܡܣܪ̈ܗܒܢ ܡ̈ܠܼܘܗܝ ܗ̄ ܥܡ ܐܝܿܢܐ ܕܣܦܝܼܦ ܘܡܪܚܼ ܒܡܼ̈ܠܘܗܝ ܘܒܣܘܼܥܪ̈ܢܘܗܝ ܠܐ ܬܬܚܼܒܪ<EOS>
ܝܪܬܘܼܬܐ ܕܡܣܿܪܗܒܐ ܗ̄ ܗ݀ܘ ܕܣܿܥܪ ܣܘܼܥܪܢܐ ܒܪܗܝܼܒܘܼܬܐ ܘܒܡܪܚܘܼܬܐ ܟܕ ܠܐ ܡܬܼܚܫܒ ܥܠܘ<EOS>
ܠܚܪܬܐ ܠܐ ܡܨܠܚ ܘܠܐ ܡܬܼܒܪܟ ܒܝܕ ܝܪܬܘܼܬܐ ܥܠ ܟ݀ܠ ܣܘܼܥܪܢ ܐܡܿܪ<EOS> ܦܚܐ ܗܿܘ ܠܒܪܢܫܐ ܕܢܕܪ ܗ̄<EOS>
ܒܕܡܘܼܬ ܦܚܐ ܕܡܬܼܬܨܝܕܐ ܒܗ ܦܪܚܬܐ ܗܿܟܢܐ ܡܬܼܬܨܝܕ ܒܡܣܿܡ ܒܪܝܼܫܐ ܗܿܘ ܡܿܢ ܕܢܿܕܪ ܠܩܘܕܫܐ<EOS>
ܡܕܡ ܘܠܐ ܡܫܿܠܡ ܢܕܪ̈ܘܗܝ<EOS> ܡܒܕܪ ܠܥܘܿܠܐ ܗ̄ ܡܠܟܐ ܡܛܟܼܣܐ<EOS> ܘܡܿܗܦܟ ܥܠܝܗܘܢܿ ܓܝܓܠܐ ܗ̄<EOS>
ܫܘܼܚܠܦܐ ܕܡܿܛܐ ܠܥܘ̈ܠܐ ܪܡܿܙ<EOS> ܦܿܪܥ ܠܗܘܿܢ ܠܡ ܐܝܟ ܣܘܼܥܪ̈ܢܐ ܒܝܼܫ̈ܐ ܕܣܥܼܪܘ<EOS> ܫܪܓܗ ܕܡܪܐ<EOS>
ܗ̄ ܫܪܓܐ ܟܿܠܡܕܡ ܡܬܚܼܙܐ ܘܐܝܿܟܐ ܕܠܝܬ ܚܼܫܟܐ ܐܝܼܬ ܗܿܟܢܐ ܐܦ ܢܦܫܐ ܕܢ݀ܛܪܐ ܢ݀ܡܘ̈ܣܐ ܗܢܼܘܢܿ<EOS>
ܗܿܘܝܢ ܠܗܿ ܐܝܟ ܢܫܼܡܬܐ ܕܚܝ̈ܐ<EOS> ܘܒܗܘܢܿ ܢܫܿܡܐ ܘܡܬܼܢܦܫܐ ܘܒ݀ܨܝܐ ܟ݀ܠܗܘܢ ܗ̄ ܒܕܡܘܼܬ ܐܢܫ<EOS>
ܕܫܩܝܼܠ ܫܪܓܐ ܘܥܿܐܠ ܘܒ݀ܨܐ ܟ݀ܠܡܕܡ<EOS> ܗܿܟܐܢ ܐܦ ܐܠܗܐ ܒܡܩܕܡܘܼܬ ܝܼܕܥܬܗ ܡܦܼܣ ܒܟܿܠܗܘܿܢ<EOS>
ܚܘܼܫ̈ܒܐ ܟܣܝ̈ܐ ܕܒܪܢܫܐ<EOS> ܛܝܒܘܼܬܐ ܘܩܘܼܫܬܐ ܗ̄ ܛܝܒܘܼܬܐ ܘܡܪܚܡܼܢܘܼܬܐ ܕܣܿܥܪ ܡܠܟܐ ܨܝܕ<EOS>
ܒܢܝ̈ܢܫܐ ܗܼܝ ܡܢܿܛܪܐ ܠܗ ܡܼܢ ܟ݀ܠ ܢܟܝ̈ܢܝܢ ܨܚܚܐ ܟܐ ܫܪܓܐ ܕܥܘ̈ܠܐ ܚܛܝܼܬܐ ܗ̄ ܪܡܘܼܬܐ<EOS>
ܘܚܬܝܼܪܘܼܬܐ ܥܡ ܚܘܼܫ̈ܒܐ ܒܝܼܫ̈ܐ ܐܦ ܚܝ̈ܝܗܘܢ ܕܥܘ̈ܠܐ ܘܟ݀ܠܗ ܕܘܼܒܪܗܘܢܿ ܕܚܛܝܼܬܐ ܐܢܝܢ<EOS>
ܪܘܡܐ ܕܥܝ̈ܢܐ ܠܪܡܘܼܬܐ ܩܿܪܐ ܘܪܘܚܬܐ ܕܠܒܼܐ ܠܚܘܼܫܒܐ ܒܝܼܫܐ ܐܘܿ ܠܝܥܢܘܼܬܐ<EOS> ܫܪܓܐ ܠܚܝ̈ܐ<EOS>
ܕܥܘ̈ܠܐ ܘܟܿܠܗ ܕܘܼܒܪܗܘܢܿ ܕܚܛܝܼܬܐ ܐܢܝܢ ܪܘܡܐ ܕܥܝ̈ܢܐ ܠܪܡܘܼܬܐ ܩܿܪܐ ܘܪܘܚܬܐ ܕܠܒܼܐ<EOS>
ܠܚܘܼܫܒܐ ܒܝܼܫܐ ܐܘܿ ܠܝܥܢܘܼܬܐ<EOS> ܫܪܓܐ ܠܚܝ̈ܐ ܕܥܘ̈ܠܐ ܡܥܒܕܢܘܼܬܐ ܕܣܝܼܡܬܐ ܒܠܫܼܢܐ<EOS> ܗܿܘ ܠܡ<EOS>
ܕܕܓܠ ܒܡ̈ܠܼܘ̄ ܡܼܢ ܠܫܢܼܗ ܘܡܡܠܠܗ<EOS>
ܡܩܒܿܠ ܡܥܼܒܕܢܘܼܬܐ ܕܒܝܼܫ̈ܬܐ<EOS> ܗ݀ܝ ܕܐܝܟ ܣܝܼܡܬܐ ܣܝܼܡܐ ܘܢܛܝܼܪܐ ܠܥܒ̈ܕܝ<EOS>
ܒܝܼ̈ܫܬܐ<EOS> ܕܗܿܦܟ ܐܘܼܪܚܗ ܗ̄ ܡܼܢ ܣܘܼܥܪ̈ܢܐ ܫܦܝܼܪ̈ܐ ܢܘܼܟܪܝܐ ܗܿܘ ܠܕܚܠܬ݀ ܐܠܗܐ<EOS> ܢܦܼܫܗ<EOS>
ܕܥܘܿܠܐ ܠܐ ܡܬܼܚܙܝܐ ܗܿܝ ܒܗ݀ܝ ܕܟ݀ܠܡܕܡ ܕܡܬܚܼܫܒ ܘܣܿܥܪ ܐܝܟ ܕܒܢܟܼܠܐ ܘܒܛܘܼܫܝܐ ܣܿܥ ܐܝܟ<EOS>
ܕܠܐ ܢܕܥܘܿܢ ܚܒܼܪ̈ܘܗܝ<EOS> ܘܒܬܘܼܟܗ ܕܒܝܼܫܐ ܗ̄ ܒܪܡ ܐܡܼܬܝ ܕܐܬܿܐ ܥܠܘܗܝ ܚܘܼܣܪܢܐ ܘܕܠܘܼܚܝܐ<EOS>ܐܦ ܐܝܿܠܝܢ ܕܛ݀ܒ ܫܒܪܝܼܢ ܘܣܟܠܝܼܢ ܒܝܼܕܥܬܐ ܡܬܚܟܡܝܼܢ ܘܩܿܢܝܢ ܙܗܝܼܪܘܼܬܐ ܕܠܐ ܐܦ ܠܗܘܿܢ ܗܝܼ<EOS>
ܟܕ ܬܓܼܕܫܝ<EOS> ܡܘܗܒܼܬܐ ܕܒܛܘܼܫܝܐ ܗ̄ ܙܕܩ̈ܬܐ ܗܿܢܝܢ ܕܠܘ ܡܛ݀ܠ ܚܙܼܬܐ ܕܒܢܝ̈ܢܫܐ ܗܘ̈ܝܢ ܡܥܒܪ̈ܢ<EOS>
ܠܪܘܓܙܐ ܐܘܿܟܝܬ ܡܣܿܡ ܒܪܝܼܫܐ<EOS> ܚܕܘܼܬܗ ܕܙܕܝܼܩܐ ܗ̄ ܟܐܢܐ ܠܡ ܒܟܿܠܙܒܢ ܒܚܕܘܼܬܐ ܫܿܪܐܼ<EOS>
ܘܚܿܕܝܐܝܼܬ ܣܿܥܪ ܟܐܢܘܼܬܐ<EOS> ܒܪܢܫܐ ܕܛܥܿܐ ܥܡ ܒܢ̈ܝ ܐܪܥܐ ܢܬܼܬܢܚ ܗ̄ ܢܬܼܬܢܝܼܚ ܒܡܣܿܡ<EOS>
ܒܪܝܼܫܐ ܕܡܿܘܬܐ ܥܡ ܫܪܟܐ ܕܚܛ̈ܝܐ ܕܒܗܿܢܐ ܥ݀ܠܡܐ ܩܒܼܠܘ ܡܣܿܡ ܒܪܝܼܫܐ ܚܠܦ ܕܛܥܼܐ ܡܼܢ<EOS>
ܣܘܼܥܪ̈ܢܐ ܫܦܝܪ̈ܐ ܕܚܟܡܼܬܐ ܘܢܦܼܩ ܠܚܘܼܪܒܐ ܕܣܟܠܘܼܬܐ<EOS> ܬܚܠܘܿܦܗ ܕܙܕܝܼܩܐ ܥܘܿܠܐ ܗ̄ ܗܿܟܢ<EOS>
ܝܩܝܼܪܝܼܢ ܙܕܝܼ̈ܩܐ ܒܥܝܢ̈ܝ ܐܠܗܐ܇ ܕܒܙܼܒܢ ܡܣܿܡ ܒܪܝܼܫܐ ܥܘ̈ܠܐ ܚܠܦܝܗܘܿܢ ܒܿܠܥܝܼܢ<EOS> ܣܝܼܡܬܐ<EOS>
ܪܓܝܓܬܐ<EOS> ܢܒܼܠܥܝܗܿ ܗ̄ ܚܟܼܡܬܐ ܠܡ ܠܣܝܼܡܬܐ ܕܟ݀ܠ ܥܘܼܕܪ̈ܢܝܼܢ ܪ̈ܝܫܝܐ ܕ݀ܡܝܐ ܘܐܝܟ ܡܫܼܚܐ<EOS>
ܒܣܝܼܡܐ ܕܦܿܐܚ ܪܝܼܚܗ ܘܠܟ݀ܠ ܓܒ̈ܝܼܢ ܡܒܣܿܡ<EOS> ܗܿܕܐ ܓܝܪ ܡܿܘܕܥܐ<EOS> ܗ݀ܝ ܕܒܕܝܪܐ ܘܡܿܢ ܕܡܣܼܬܟܠ<EOS>
ܒܫܘܼܦܪܗܿ ܘܩܿܢܐ ܠܗܿ ܡܼܢ ܗܢܝܐܘܼܬܗܿ ܒܿܠܥ ܠܗܿ<EOS> ܡܼܢ ܕܡܘܼܬܐ ܕܡܐܟܼ̈ܠܬܐ ܪ̈ܓܝܓܬܐ ܕܚܿܛܦ<EOS>
ܠܗܝܢ ܐܢܫ ܘܒ݀ܠܥ ܟܠܗܿ<EOS> ܡܼܢ ܕܡܘܼܬܐ ܕܡܐܼܟ̈ܠܬܐ ܪ̈ܓܝܓܬܐ ܠܗܝܢ<EOS> ܘܡܢܼܗܝܢ ܡܟܼܐ ܣܘܼܟܠܐ<EOS>
ܕܪܥܝܢܐ ܕܛ݀ܒ ܡܼܢ ܟ݀ܠ ܣܝܼ̈ܡܢ ܡܫܼܟܚ ܡܫܝܼܚܐ ܒܕܝܪܐ ܕܗ݀ܘ ܕܥܿܐܙ ܒܪܝܼܚܗ ܣܿܓܝܼ<EOS> ܡܪܚܐ<EOS>
ܕܥܫܝܼܢ ܗ̄ ܗ݀ܘ ܕܐܝܼܬܘܗܝ ܡܪܚܐ ܘܝܼܕܝܼܥ ܫܡܗ ܒܡܪܚܘܼܬܐ<EOS> ܒܟܿܠܙܒܢ ܡܛ݀ܠ ܐܟܬܐ ܕܢ݀ܛܪ ܒܝܼܫܬܐ<EOS>
ܡܘܿܣܦ ܨܚܚܐ ܟܒ̄ ܥܬܝܼܪܐ ܘܡܣܼܟܢܐ ܗ̄ ܡܪܝܐ ܥܒܼܕ ܗ̄ ܠܘ ܕܠܗ݀ܘ ܡܣܟܼܢܐ ܘܠܗ݀ܘ ܥܜܬܝܪܐ<EOS> ܐܠܐ<EOS>
ܐܡܿܪ ܕܠܡܣܼܟܢܐ ܘܥܬܝܼܪܐ ܕܐܝܼܬܝܗܘܢܿ ܒܢܝ̈ܢܫܐ ܡܪܝܐ ܒܼܪܐܐܢܘܢܿ<EOS> ܘܗ݀ܘ ܕܗ݀ܘ ܢܗܼܘܐ ܡܣܟܼܢܐ<EOS>
ܘܐܚܪܢܐ ܥܬܝܼܪܐ<EOS> ܐܝܟ ܕܠܕܘܪܫܐ ܐܬܛܟܼܣܬ݀ ܒܥ݀ܠܡܐ ܐܝܟ ܟܘܼܪܗܢܐ ܘܚܘܼܠܡܢܐ ܘܥܩ̈ܬܐ ܘܚܕ̈ܘܬܐ<EOS>ܟܕ ܢ݀ܥܬܪ ܙ݀ܕܩ ܠܢ ܕܢܿܦܪܢܣ ܠܐܚܪ̈ܢܐ<EOS> ܐܝܟ ܗܕ̈ܡܐ ܕܦܓܪܐ ܕܟ݀ܠܚܕ ܚܕ ܡܢܼ̈ܘܢܿ ܡܿܘܫܛ ܠܚܒܪܗ<EOS>
ܚܫܚܼܬܐ ܕܣܥܘܪ̈ܘܬܗ<EOS> ܥܩܼܒ̈ܝܗܿ ܕܡܟܝܼܟܘܼ̄ ܗ̄ ܙܢܝ̈ܗܿ ܘܣܘܼܥܪ̈ܢܝܗܿ ܕܡܟܝܼܟܘܼܬܐ<EOS> ܕܚܠܬ݀<EOS>
ܐܠܗܐ ܐܝܼܬܝܗܿ ܕܡܿܟܣ ܠܛܠܝܐ ܥܠ ܗ̄ ܗ݀ܘ ܠܡ ܕܪܕܐ ܠܛܠܝܐ ܟܕ ܗܘܼ ܥܕܟܝܼܠ ܛܿܠܐܼ ܐ݀ܦܢ ܐܬܿܐ<EOS>
ܠܡܫܘܼܚܬܐ ܕܣܝܒܘܼܬܐ ܠܐ ܢܣܼܛܐ ܠܒܗ ܡܼܢ ܛܒܿܬܐ ܗܿܝ ܕܚܕܐ ܙܒܢ ܝܼܠܦ ܘܥܬܝܼܪܐ ܢܫܼܬܠܛ ܗ̄<EOS>
ܘܕܣܿܓܝܼ ܠܡ ܡܿܘܬܪܐ ܡܪܕܘܼܬܐ ܕܡܼܢ ܚܟܡܼܬܐ<EOS> ܘܐ݀ܦܢ ܢܗܼܘܐ ܕܡܠܘܼܬܐ ܠܗܿ ܥܒܕܘܼܬܐ<EOS>
ܘܡܣܼܟܢܘܼܬܐ<EOS> ܗܼܢܘܢܿ ܣܘܼܥܪ̈ܢܐ ܣ݀ܗܕܝܼܢ ܗܿܐ ܓܝܪ ܟܡܼܐ ܙܒܢ̈ܝܼܢ ܥܬܝܼܪ̈ܐ ܗܘܡܘܙ̈ܦܢܐ ܢܚܬܼܘ<EOS>
ܠܥܘܼܡܩܐ ܕܨܪܝܼܟܘܼܬܐ ܡܼܢ ܠܐ ܪܕܝܘܼܬܗܘܢܿ<EOS> ܘܐܚܪ̈ܢܐ ܡܣܼܟ̈ܢܐ ܐܬܥܼܠܝܼܘ ܠܡܫܼܪܬܚܘܼܬܐ<EOS> ܕܙܪܥ<EOS>
ܥܘܠܐ ܢܚܼܨܘܿܕ ܗ̄ ܕܦ݀ܠܚ ܒܝܼܫ̈ܬܐ ܘܩ݀ܢܐ ܡܼܢ ܥܘܠܐ ܠܒܝܼܫܬܐ<EOS>
ܕܡܣܿܡ ܒܪܝܼܫܐ ܥܿܦܐ ܐܝܟ ܦܘܼܠܚܢܗ<EOS> ܕܡܼܢ ܗܿܕܐ ܐܦ ܒܛܿܠ ܫܒܛܐ ܕܚܪܡܘܼܬܗ<EOS>
ܕܒܗ ܡܚܣܿܕ ܗܼܘܐ ܠܐܚܪ̈ܢܐ<EOS> ܠܗܿܕܐ ܩܿܪܐ ܐܟܬܐ<EOS> ܐܚܪ̈ܢܐ ܢܫܼܡܬܐ ܠܡ ܨܝܕ̄ܘ ܡܣܿܡ ܒܪܝܼܫܐ<EOS>
ܕܙ݀ܕܩ ܠܗ<EOS> ܐܘܒܼܕ ܠܒܝܼܫܐ ܘܐܦܼܩ ܗ̄ ܡܙܿܗܪ ܠܕܝܿܢ̈ܐ ܕܠܐ ܢܣܼܒܘܢܼ ܒܐܦ̈ܐ܇ ܐܘܒܼܕ ܠܡ<EOS>
ܠܡܨܥܪܢܐ ܕܠܡܼܐ ܡܨܿܥܪ ܠܟܿܠܗܘܿܢ ܕܒܟܢܘܼܫܬܐ<EOS> ܘܒܼܛܠ ܕܝܼܢܐ ܗ̄ ܕܝܢܐ ܠܚܪܝܢܐ ܩܿܪܐ<EOS> ܐܡܼܪ<EOS>
ܚܒܢܢܐ ܡܐ ܕܡܫܼܬܕܪ ܗ̄ ܡܿܠܦ ܒܗܿܕܐ ܥܠ ܥܣܼܩܘܼܬܐ ܘܪܦܝܘܼܬܐ ܕܐܝܼܬ ܠܚܒܢܢܐ ܠܘܿܬ ܟ݀ܠ<EOS>
ܣܘܼܥܪܢ<EOS> ܐܟܙܼܢܐ ܕܐܝܿܟܐ ܕܐܝܼܬ ܐܪܝܐ ܐܘܿ ܩܼܛܠܐ ܥܣܼܩܐ ܟܿܠܐ ܠܗ ܠܐܢܫ ܕܠܬܡܿܢ ܢܬܩܼܪܒ<EOS>
ܗܿܟܢܐ ܐܦ ܚܒܢܢܐ ܨܝܕ ܥܒܿܕܐ ܕܠܘܿܬ ܐܪܝܐ ܘܩܼܛܠܐ ܡܣܿܒܪ ܕܩܿܪܒ<EOS> ܫܿܛܝܘܼܬܐ ܡܦܿܪܕܐ ܠܒܼܗ ܗ̄<EOS>
ܣܟܠܘܼܬܐ ܘܚܣܝܼܪܘܼܬ ܝܼܕܥܬܐ ܡܒܿܠܗܝܐ ܪܥܝܿܢܗ ܕܡܿܢ ܕܫܦܼܪ ܒܝܼܕܥܬܐ<EOS> ܘܐܚܝܼܕ ܒܪ̈ܓܝܓܬܐ ܘܠܐ<EOS>
ܡܿܨܐܼ ܕܢܬܼܦܢܐ ܨܝܕ ܩ݀ܠܝܼܬܐ ܒܕܫܿܒܐܼ ܠܪ̈ܓܝܓܬܐ<EOS> ܘܫܒܼܛܐ ܕܡܪܕܘܼܬܐ ܗ̄ ܐܦܿܠܐ ܠܡ ܝܿܬܪ ܡܼܢ<EOS>
ܡܪܕܘܬܐ<EOS> ܐܝܿܢܐ ܕܐܫܠܼܡ ܢܦܫܼܗ ܠܦܚܼܙܘܼܬܐ<EOS> ܟܬܒܿܬ ܠܟ ܥܠ ܬܠܬ ܗ̄ ܬܠܬ ܥܠ ܡܢܝܿܢܐ ܡܡܫܼܚܐ<EOS>
ܐܡܿܪ<EOS> ܐܠܐ ܐܝܟ ܥܝܿܕܐ ܕܟܬ̈ܒܐ ܥܠ ܣܓ̈ܝܐܬܐ ܡܿܘܕܥ<EOS> ܕܠܡܼܐ ܠܐ ܟܬܒܿܬ ܠܟ ܬܠ̈ܝܼܬܝܐ ܐܡܿܪ<EOS>
ܥܒܪܝܐ ܠܫܘܼܘܕܥܐ ܕܬܠܬܐ ܩܢܘܼ̈ܡܐ ܩܕܝ̈ܫܐ<EOS> ܕܐܘܿܕܥܟ ܡܠܟܼܐ ܘܝܼܕܥܬܐ ܗ̄ ܡܿܚܘܐ ܕܐܝܼܠܝܢ ܐܢܝܢ<EOS>
ܕܟܬܼܒ<EOS> ܘܫܼܠܝܐ ܗ̄ ܕܫܠܼܝܐ ܕܡܼܢ ܒܝܼܫ̈ܬܐ<EOS> ܘܡܼ̈ܠܐ ܕܫܪܪܐ ܕܗܝ̄ܡ<EOS> ܡܠܼܬܐ ܕܩܘܼܫܬܐ ܠܡܿܢ<EOS>
ܕܫܕܪܟ ܗ̄ ܠܒܪܘܿܝܟ ܗ݀ܘ ܕܠܥܿܠܡܐ ܗܿܢܐ ܐܝܬܼܝܟ<EOS> ܘܠܐ ܬܬܡܼܟܟ ܠܒܝܿܫܐ ܗ̄ ܟܕ ܝ݀ܬܒ ܐܢܬ ܒܬܪܥܐ<EOS>
ܕܡܕܝܼܢܡܬܐ ܠܡܕܢ ܐܝܟ ܥܝܿܕܟܘܿܢ ܠܐ ܬܼܛܠܡܝܼܘܗܝ ܠܡܣܼܟܢܐ ܒܕܝܼܢܐ<EOS> ܥܠ ܕܠܝܬ ܕܡܣܿܝܥ ܠܗ<EOS> ܠܐ<EOS>
ܬܫܢܼܐ ܬܚܘܼܡܐ ܗ̄ ܠܐ ܬܬܚܼܫܚ ܒܥܠܘܿܒܝܐ ܘܒܛܠܘܿܡܝܐ ܠܘܿܬ ܐܚܪ̈ܢܐ ܟܕ ܡܼܢ ܬܚܘܼܡܐ ܕܐܪܥܐ ܥܠ<EOS>
ܬܚܘܼܡܐ ܕܕܚܠܬ݀ ܐܠܗܐ ܡܿܠܦ ܕܠܐ ܙܕܿܩ ܠܐܢܫ ܕܢܫܼܢܐ ܡܢܼܗ ܨ̄ ܟܓ ܐܢ ܝܿܬܒ ܐܢܬ ܠܡܚܼܫܡܘܼ ܗ̄<EOS>
ܡܗܘܢܐܝܼܬ ܐܟܘܿܠ ܘܠܐ ܬܣܼܬܪܗܒ ܒܡܠܥܣܟ<EOS> ܕܠܐ ܬܣܝܼܡ ܣܟܝܼܢܐ ܗ̄ ܒܕܡܘܼܬ ܣܟܝܼܢܐ ܗܿܘܝܐ ܠܟ<EOS>
ܗܿܝ ܡܐܟܘܼܠܬܐ ܕܐܟܼܠܬ<EOS> ܐܢ ܐܝܼܬ ܓܒܪܐ ܕܢܦܝܼܫ ܗ̄ ܠܝܥܢܐ ܩܿܪܐ<EOS> ܕܥܬܝܼܪ ܘܫܡܝܼܢ ܒܣܼܪܗ<EOS>ܝܬܝܼܪܐܝܼܬ ܠܡ ܐܙܕܗܪ ܐܢ ܐܝܼܬܘܗܝ ܝܥܢܐ ܘܩܛܘܿܠܐ<EOS> ܥܡܗ ܓܝܪ ܠܐ ܬܐܟܼܘܿܠ ܠܚܡܐ ܡܛ݀ܠ ܕܠܘ<EOS>
ܒܚܘܼܒܐ ܡܿܘܟܠ ܠܟ ܐܠܐ ܒܢܟܼܠܐ ܘܕܓܠܘܼܬܐ<EOS> ܐܢ ܬܐܨܕ ܓܝܪ ܥܝܢܟ ܒܗ ܗ̄ ܐܢܗܘܼ ܠܡ ܕܡܬܼܟܠܐ ܐܢܬ<EOS>
ܩܠܝܼܠ ܙܒܢܼܐ ܡܼܢ ܕܬܩܼܪܒ ܩܘܼܪܒܢܐ<EOS> ܠܡܿܢ ܕܗܿܟܢܐ ܗܼܘ ܡܚܼܕܐ ܐܣܼܬܪܩ ܣܘܼܟܝܟ ܕܥܠ ܥܘܼܕܪܢܐ<EOS>
ܕܡܢܼܗ ܡܛ݀ܠ ܕܒܕܡܘܼܬ ܢܫܼܪܐ ܕܦܿܪܚ ܠܫܡܿܝܐ ܒܗ ܒܙܢܼܐ ܐܦ ܗܼܘ ܡܼܬܪܚܩ ܡܼܢ ܩܪܝܼܒܘܼܬܟ<EOS>ܘܦ݀ܪܚ ܚܘܼܒܗ ܙܐܼܦܢܐ ܕܡܿܚܘܐ ܗܼܘܐ ܠܟ ܘܛܥܼܐ ܠܟ݀ܠܗܝܢ ܛܒ̈ܬܟ<EOS> ܠܐ ܬܚܼܫܡ ܥܡ ܓܒܪܐ ܚܘܪܐ ܗ̄<EOS>
ܠܝܥܢܐ ܘܐܠܥܒܐ ܩܿܪܐ ܕܡܼܢ ܝܥܢܘܼܬܗ ܟܕ ܚܿܐܪ ܒܨܒܘܼܬܐ ܡܕܡ ܕܪܐܓ ܠܗܿ ܗܿܟܢ ܡܿܐ ܨܕ ܒܗܿ<EOS>
ܥܝܢ̈ܘ̄ ܥܕܡܐ ܕܐܘܼܟܡܘܼܬܐ ܕܥܝܢܘ̈ܗܝ ܡܬܼܚܦܩܐ ܒܕܡܘܼܬ ܟ̈ܠܒܐ ܝܥ̈ܢܐ ܡܐ ܕܡܬܼܟܬܫܝܼܢ ܥܠ<EOS>
ܡܐܼܟܘܼܠܬܐ ܡܬܼܚܦܝܐ ܐܘܼܟܡܐ ܕܥܝܢܗ ܘܚܘܪܐ ܟ݀ܠܗܿ<EOS> ܥܡ ܡܿܢ ܕܐܝܟ ܗܿܘ ܠܐ ܙ݀ܕܩ ܠܡܐܼܟܠ<EOS>
ܐܟܼܙܢܐ ܓܝܪ ܕܐܢܫ<EOS>
ܒ݀ܠܥ ܙܦܼܬܐ ܗ̄ ܐܟܙܼܢܐ ܕܟܕ ܒܿܠܥ ܐܢܫ ܙܦܼܬܐ ܒܪ ܫ݀ܥܬܗ ܒ݀ܥܐ ܕܟܬܝܼܒܗ<EOS>ܗܿܟܢܐ ܐܝܼܬ̄ܘ ܡܐܼܟܠܗ ܘܡܫܼܬܝܗ ܕܐܝܿܢܐ ܕܕܐܝܟ ܗܿܢܐ ܗܿܘ ܙܦܼܬܐ ܩ݀ܪܐ ܠܡܢ̈ܐ ܕܣܥܪܐ<EOS>
ܕܚܙܝܼܪ̈ܐ ܐܘܿ ܠܐ ܣܦܝܼܪ̈ܐ ܕܣܥܪܗ<EOS> ܘܡܚܿܒ ܠܐܢܬ ܡ̈ܠܼܝܟ ܗ̄ ܠܘ ܒܠܚܘܼܕ ܠܐ ܝܿܬܪ ܐܢܬ ܡܼܢ<EOS>
ܡܐܟܘܼܠܬܗ<EOS> ܐܠܐ ܐܦ ܡ̈ܠܼܝܟ ܒܣܝܼ̈ܡܬܐ ܕܠܘܿܬܗ ܠܐ ܚܫ̈ܚܢ<EOS> ܠܐ ܬܗܼܘܐ ܪܘ݀ܝ ܒܚܡܪܐ ܗ̄ ܒܗ݀ܝ<EOS>
ܕܡܿܕܘܕ ܒܘܼܝܿܢܐ ܕܚܟܝܼ̈ܡܐ<EOS> ܘܐܣܘܿܛ ܒܒܣܼܪܐ ܗ̄ ܡܛ݀ܠ ܕܡܣܿܓܦܐ ܐ݀ܣܘܿܛܘܼܬܐ ܠܕܚܠ̈ܝ ܐܠܗܐ<EOS>
ܘܕܕܡܟ ܢܠܼܒܫ ܗ̄ ܬܚܘܝܼܬܐ ܗ݀ܝ ܐܟܙܼܢܐ ܠܡ ܕܐܢܫ ܕܕܡܟ ܗ̄ ܦ݀ܠܚ ܚܒܢܢܘܼܬܐ ܘܠܐ ܝܿܗܒ ܢܦܼܫܗ<EOS>
ܠܦܘܼܠܚܢܐ ܐܢܢܩܐ ܐܝܼܬܝܗܿ ܠܗ ܕܢܬܡܼܣܟܢ<EOS> ܗܿܟܢܐ ܐܦ ܐܝܿܢܐ ܕܐܚܝܼܕ ܒܐܣܘܿܛܘܼܬܐ ܘܒܪܘܝܘܼܬܐ<EOS>ܠܐ ܡܿܨܐܼ ܕܢܬܼܦܠܛ ܡܼܢ ܐܒܕܢܐ<EOS> ܒܕܥܬܐ ܗ̄ ܡܿܐܢܐ ܕܡܚܿܝܛ ܘܡܼܪܨܕ ܡܼܢ ܪ̈ܘܩܥܐ ܒܠ̈ܝܬܐ ܕܡܼܢ<EOS>
ܩܝܼܩܠܬܐ<EOS> ܫܡܼ݁ ܠܐܒܘܼܟ ܗ̄ ܠܐܠܗܐ<EOS> ܐܡܟ ܗ̄ ܐܡܐ ܩܪܐ ܠܚܘܼܡܬܐ<EOS> ܣܝܒܘܼܬܐ ܐܡܼܪ ܐܝܟ ܕܠܐܝܼܩܐ<EOS>
ܝܬܝܼܪܐ ܫܡܥ ܠܡ ܠܡܕܡ ܕܐܠܗܐ ܡܿܠܦ ܠܟ ܒܚܘܼܡܬܐ ܝܩܝܼܪܬܐ<EOS> ܘܠܐ ܬܦܝܼܛ ܘܬܗܼܡܐ<EOS> ܘܡܿܢܐ ܐܡܿܪ<EOS>
ܕܢܫܼܡܥ<EOS> ܩܘܼܫܬܐ ܩܢܝܼ ܘܠܐ ܬܙܒܢ ܚܟܡܼܬܐ ܒܡܕܡ ܐܚܪܝܢ ܒܗ݀ܝ ܕܡܢܼܗܿ ܩܿܢܐ ܐܢܬ ܝܼܕܥܬܐ ܕܫܪܪܐ<EOS>
ܐܘܟܝܿܬ ܩܘܼܫܬܐ<EOS> ܠܡܿܢ ܘܿܜܝܐ ܘܠܡܿܢ ܕܘܼܘܕܐ ܗ̄ ܡܿܙܗܪ ܠܫܡܘ̈ܥܐ ܕܢܬܼܪܚܩܘܿܢ ܡܼܢ ܚܡܪܐ<EOS>
ܣܿܓܝܐܐ ܡܛ݀ܠ ܕܣܘܓ̈ܦܢܐ ܢ݀ܒܥܝܼܢ ܡܢܼ̈<EOS> ܡܩ̈ܐܢܢ ܥܝܢܘ̈ܗܝ ܗ̄ ܡܼܢ ܡܘܿܢ ܠܡ ܝܪ̈ܩܢ ܥܝܢܘ̈ ܐܠܐ<EOS>
ܡܼܢ ܣܿܓܝܐܘܼܬ ܫܩܼܝܐ<EOS> ܡܩ̈ܐܢܢ ܥܠ ܝܘܼܪܩܘܼܬܐ ܕܗܿܘܝܐ ܒܥܝ̈ܢܐ ܐܡܿܪ<EOS> ܠܐ ܬܐܼܨܕ ܥܝܢܟ ܗ̄<EOS>
ܗ݀ܕܐ ܡܿܠܟ ܐܢܼܐ ܠܟ ܕܠܐ ܬܬܪܓܪܓ ܠܚܡܪܐ<EOS> ܕܙܪܓܐ ܗ̄ ܡܛ݀ܠ ܕܡܨܡܚܘܼ ܡܿܨܡܚ ܒܟ݀ܣܐ<EOS> ܥܝܢ̈ܝܟ ܡܐ<EOS>
ܕܚܪ̈ܝ ܒܢܘܼܟܪܝܬܐ ܗ̄ ܡܼܢ ܚܝܿܪܐ ܕܒܙܢܝ̈ܬܐ ܘܢܫ̈ܐ ܢܘܼܟܪ̈ܝܬܐ ܙܕܿܩ ܕܢܼܙܕܪܗ ܡܛ݀ܠ ܕܟܡܼܐ<EOS>
ܙܒ̈ܢܝܼܢ ܡܼܢ ܚܘܪܐ ܕܒܗܝܢ ܡܼܬܕܚܝܐ ܠܒܼܗ ܠܘܿܬܗܝܢ ܘܠܐ ܡܿܪܓܫ ܒ݀ܬܪ ܟܢ ܡܘܢ ܡܡܿܠܠ ܐܘܿ<EOS>
ܣܿܥܪ<EOS> ܐܝܟ ܗ݀ܘ ܕܫܟܝܼܒ ܗ̄ ܐܝܟ ܗ݀ܘ ܕܡܬܕܘܕ ܡܼܢ ܫܓܝܼܫܘܼܬܐ ܕܝܡܐ ܘܐܝܟ ܡܠܚܐ ܗ̄ ܕܡܐ<EOS>
ܕܡܬܼܬܥܝܼܪ ܥܠܘܗܝ ܡܚܫܘܼܠܐ<EOS> ܘܬܐܼܡܪ ܕܡܼܚܐܘܼܢܝ ܘܠܐ ܝܿܕܥ ܗܘܝܿܬ ܗ̄ ܡܼܢ ܬܘܗܬܐ ܕܐ݀ܚܕ ܠܐܢܫ<EOS>
ܡܼܢ ܣܘܓܐܐ ܕܪܓܼܬܐ ܘܠܐ ܚܿܐܫ ܟܕ ܡܿܚܝܢ ܠܗ ܐܦܿܠܐ ܡܿܪܓܫ ܒܨܥܪܐ ܘܒܙܚܼܐ<EOS> ܐܡܼܬܝ ܐܬܬܥܝܼܪ ܗ̄<EOS>
ܒܠܚܘܼܕ ܡܪܢܝܼܬܗ ܚܕܐ ܗܿܝ ܕܐܡܼܬܝ ܡܬܼܦܠܛ ܕܢܐܼܙܠ ܢܚܼܙܝܗܿ ܠܗ݀ܝ ܕܪܚܿܡ ܨ̄ ܟܕ̄ ܒܓܘܪܓܐ<EOS>
ܩܪܒܐ ܗ̄ ܒܩܠܝܼܠ ܡܕܡ ܟܕ ܗܿܘܐ ܓܘܪܓܐ ܠܩܪܒܐ ܐܢ ܠܐ ܡܣܼܬܩܒܠܝܼܢ ܚܟܝܼ̈ܡܐ ܕܒܝܕ ܡ̈ܠܟܐ<EOS>
ܘܦܘܼܪ̈ܣܐ ܫܿܪܝܢ ܠܚܪܝܢܐ ܩܼ̈ܛܠܐ ܪܘܪ̈ܒܐ ܗܿܘܝܢ<EOS> ܛܝܒܼ ܒܫܘܼܩܐ ܥܒܕ̈ܝܟ ܗ̄ ܡܿܠܟ ܕܩܕܡ<EOS>
ܙܒܢܼܐ ܕܣܘܼܥܪܢܐ ܢܥܩܼܒ ܥܠ ܘ݀ܠܝܼܬܐ ܐܟܙܼܢܐ ܠܡ ܕܡܿܢ ܕܒ݀ܥܐ ܕܢܒܼܢܐ ܒܝܬܐ ܚܝܿܒ ܗܼܘ ܕܢܛܝܼܒ<EOS>
ܡܠܘܼܐܐ ܩܕܡ ܒܢܝܿܢܐ ܕܒܝܬܐ<EOS> ܐܢ ܡܼܢ ܫܘܼܩܐ ܘܐܢ ܡܼܢ ܚܩܠܐ ܘܡܼܚܕܐ ܢܒܼܢܚܐ<EOS> ܗܿܟܢܐ ܐܦ ܗ݀ܘ<EOS>
ܕܒܿܥܐ ܕܢܬܼܩܪܒ ܨܝܕ ܚܟܼܡܬܐ ܙ݀ܕܩ ܠܗ ܕܢܛܝܼܒ ܐܝܿܠܝܢ ܕܙܕ̈ܩܢ ܠܗ<EOS> ܘܐܢ ܕܠܐ ܥܘܼܘܩܒ ܩܿܪ<EOS>
ܠܗܿ<EOS> ܡܐ ܕܐܬܼܐ ܥܠܘܗܝ ܡܛܠܬܗܿ ܩܠܝܼܠ ܐܘܼܠܨܢܐ ܐܬܩܼܛܥܬ݀ ܠܗ<EOS>
ܘܫܒܩܗܿ ܘܥܪܩ<EOS> ܠܐ ܬܦܬܦܝܼܘܗܝ ܗ̄ ܠܐ ܬܣܬܪܝܼܘܗܝ ܘܬܣܼܗܕ ܥܠܘܗܝ ܒܝܼ̈ܫܬܐ<EOS>
ܘܬܥܒ̄ܕܝܼܘ ܢܕܬܐ ܠܫܡܗ<EOS> ܦܘܼܬܦܬܐ ܙܘܥܐ ܕܣܼܦ̈ܘܬܐ ܕܢܕ̈ܢ ܡܼܢ ܐܢܫ ܐܝܟ ܕܡܼܢ ܪܝܼܚܐ ܣܢܝܐ<EOS>ܬܘܼܒ ܠܐ ܬܦܬܝܼܘ ܗ̄ ܠܐ ܬܚܒܼܠ ܠܐܚܘܼܟ ܒܠܫܼܢܟ ܩܦܠܐܘܿܢ ܟܗ̄܇ ܡܬ̈ܠܐ ܥܡܝܼܩ̈ܐ ܐܦ ܗܿܠܝܢ<EOS>
ܡܬܠ̈ܘܗܝ ܡܠܟܐ ܕܝܼܗܘܼܕܐ ܗ̄ ܪܘܼܫܡܐ ܡܿܠܦ ܕܒܘܼܠܒܠܐ ܗܼܘܐ ܠܟܬ̈ܒܐ ܕܥܒܪ̈ܝܐ ܘܐܬܼܒܕܪܘ<EOS>
ܦܬܓܡ̈ܝܗܘܢܿ ܘܒܿܬܪܟܢ ܐܬܠܼܩܛܘ ܟܿܠܗܘܢܿ ܦܣܘܿܩ̈ܐ ܡܒܕܪ̈ܐ ܡܼܢ ܐܢܫܝܼ̈ܢ<EOS> ܘܝܼܕܝܼܥܐ ܡܼܢ ܗܿܝ<EOS>
ܕܟܕ ܕܫܠܝܡܘܢܿ ܐܢܘܿܢ ܡܬ̈ܠܐ ܪ̈ܚܡܘܗܝ ܕܚܙܼܩܝܐ ܟܬܼܒܘ ܒܠܒܼܠܘ ܠܟܬ̈ܒܐ ܘܟܕ ܐܡܠܟܼܬ݀ ܥܬܠܝܐ<EOS>
ܒܐܘܪܫܠܡ ܐܘܒܕܬ݀ ܣܦܼܪ ܕܘܼܟܪܢܗܘܿܢ ܘܟܕ ܩܼܡ ܚܙܩܝܐ ܠܩܼܛ ܠܦܣ̈ܘܿܩܐ ܡܒܕܪ̈ܐ ܘܣܼܡ ܐܢܘܿܢ ܥܡ<EOS>
ܚܕ̈ܕܐ ܐܟܡܼܐ ܕܥܒܼܕ ܐܦ ܒܗܿܢܐ ܟܬܒܐ ܕܒܝܕ ܪ̈ܚܡ̄ܘ ܟܬܒܼܗ ܥܡܝܼ̈ܩܐ ܐܡܼܪ<EOS> ܡܛ݀ܠ ܪܘܝܼܚܘܼܬ<EOS>
ܝܼܕܥܬܐ ܕܫܟܝܼܚܐ ܒܗܘܿܢ ܘܟܣܝܘܼܬ ܫܘܼܟܠܗܘܢܿ ܬܫܼܒܘܿܚܬܗ ܕܐܠܗܐ ܡܿܢ ܕܡܛܿܫܐ ܗ̄ ܬܫܼܒ̄ܘܿ<EOS>
ܕܐܠܗܐ ܡܼܢ ܚܟܝܼ̈ܡܐ ܡܬܼܐܡܪܐ ܗܿܢܘܢ ܕܡ̈ܠܐ ܕܐܠܗܐ ܒܛܟܼܣܐ ܡܡܿܠܠܝܼܢ<EOS> ܗ݀ܝ ܕܡܛܿܫܝܐ ܗ̄<EOS>
ܕܐܟܙܼܢܐ ܕܨܒܼܘ̈ܬܐ ܡܥܠ̈ܝܬܐ ܒܛܘܼܫܝܐ ܡܬܼܬܣ̈ܝ̈ܡܢ ܟܕ ܠܐ ܘܿܠܐ ܕܠܒܪ ܡܼܢ ܘܠܝܼܬܐ ܢܒܿܨܐ<EOS>
ܐܢܘܿܢ ܐܠܐ ܒܡܫܘܼܚܬܐ ܢ݀ܬܼܩܪܒ ܠܗܝܢ ܬܫܒܘܼ̄ܗ ܕܡܠܟܐ ܗ ܠܐܝܼܩܪܐ ܠܡ ܫ݀ܘܐ ܡܼܢ ܡܠܟܐ ܐܝܿܢܐ<EOS>
ܕܒ݀ܨܐ ܘܓܿܠܐ ܥܡܝܼܩ̈ܬܐ ܕܡܬܼܪ̈ܟܒܢ ܡܼܢ ܡܠܟܐ ܒܚܟܼܡܬܐ<EOS> ܒܙܼܢܐ ܐܚܪܢܐ<EOS> ܬܫܼܒ̄ܘܗ ܕܐܠܗܐ<EOS>
ܐܝܼܬܝܗܿ ܡܐ ܕܐܢܫ ܡܛܿܫܐ ܐܘܿܟܝܬ ܡܥܩܿܒ ܘܒ݀ܨܐ ܠܡܠܼܬܐ ܕܡܕܒܪܢܘܼܬܗ ܘܐܡܿܪ ܠܗܿ ܩܕܡ<EOS>
ܒܢܝ̈ܢܫܐ ܕܡܠܟܐ ܕܝܢ<EOS> ܟܕ ܢ݀ܛܪ ܐܢܫ ܐܪܙܗ ܘܠܐ ܓ݀ܠܐ<EOS> ܫܡ̈ܝܐ ܪ̈ܡܝܢ<EOS> ܠܐ ܡܬܼܒܨܐ ܗ̄ ܡܠܟܐ ܠܡ<EOS>
ܗ݀ܘ ܕܥܠ ܗܿܠܝܢ ܡܬܒܼܛܠ ܠܗ ܓܿܒܪܐ ܝܼܕܥܬܗ ܠܥܼܠ ܡܼܢ ܡܕܪܟܢܘܼܬܐ ܕܣܓܝ̈ܐܐ ܒܕܡܘܼܬ ܪܘܡܐ<EOS>
ܕܫܡܿܝܐ<EOS> ܘܥܘܼܡ̈ܩܝܗܿ ܕܐܪܥܐ<EOS> ܓܒܼܘ ܣܘܼܠܐܢܐ ܡܼܢ ܣܐܡܐ ܗ̄ ܡܠܟܐ ܕܐܝܟ ܗܿܢܐ ܙ݀ܕܩ ܠܗ ܕܐܝܟ<EOS>
ܣܘܼܠܐܢܐ ܕܡܬܼܓܒܐܡܼܢ ܣܐܡܐ ܢܓܕܠܐ ܐܦ ܗܼܘ ܠܡܚ̈ܒܼܠܐ ܕܐܝܼܬ ܒܥܡܐ ܘܢܫܼܠܡ ܐܢܘܢܿ ܠܡܣܿܡ<EOS>
ܒܪܝܼܫܐ<EOS> ܘܟܕ ܗܿܕܐ ܥܿܒܕ ܢ݀ܛܪ ܠܥܡܗ ܡܼܢ ܣܢܝ̈ܬܐ<EOS> ܐܚܪܢܝܐܝܼܬ<EOS> ܓܒܼܘ ܣܘܼ̈ܠܐܢܐ ܗ̄ ܟ݀ܠܗܝܢ<EOS>
ܐܝܿܠܝܢ ܕܡܬܼܐܡܪ̈ܢ ܡܼܢ ܡ̈ܠܟܐ ܘܡ̈ܐܢܐ ܙ݀ܕܩ ܕܢܬܼܒܚܪ̈ܢܐ ܘܢܬܼܒܨ̈ܝܢ ܡܼܢ ܚܟ̈ܝܼܡܐ ܐܝܟ ܣܐܡܐ<EOS>
ܡܼܢ ܐܘܼܡ̈ܢܐ<EOS> ܕܝܼܢܟ ܕܘܢܼ ܗ̄ ܐܢ ܓܼܕܫ ܘܗܼܘܐ ܠܟ ܥܡ ܐܢܫ ܕܝܼܢܐ ܙܕܩܐܝܼܬ ܕܘܼܢܝܗܝ<EOS> ܘܐܢ<EOS>
ܐܣܼܬܥܪ ܡܕܡ ܕܣܿܢܐܼ ܡܼܢ ܒܥܠܕܝܼܢܟ ܒܙܼܒܢ ܘܟܣܿܐܼ ܗܼܘ ܡܼܢ ܣܿܓܝ̈ܐܐ ܒܙܼܒܢ ܕܝܼܢܟ ܠܐ<EOS>
ܬܓܠܝܼܘܗܝ<EOS> ܚܙܘܼܪܐ ܕܕܗܒܐ ̈ ܐܝܟ ܕܪܓܝܓ ܒܚܼܙܬܐ ܢܓܘܿܕܐ ܕܣܐܡܐ ܕܩܒܝܼܥ ܒܗ ܚܙܘܪ̈ܐ ܕܕܗܒܐ<EOS>
ܘܗܢܝ ܠܡܫܼܬܐ ܒܗ<EOS> ܘܡܿܗܕܪ ܠܐܝܼܕܐ ܕܠܿܒܟܐ ܠܗ ܗܿܟܢܐ ܡܠܼܬܐ ܕܒܘܼܝܿܢܐ ܡܐ ܕܡܬܼܐܡܪܐ<EOS>
ܒܙܒܼܢܗܿ<EOS> ܘܢܦܼܫܐ ܕܡܪ̈ܘܗܝ ܡܿܗܦܟ ܗ̄ ܟܕ ܓܝܪ ܐ݀ܬܐ ܐܝܙܓܕܐ ܘܡܿܝܬܐ ܣܒܼܪܬܐ ܛܒܿܬܐ ܡܢܝܼܚ<EOS>
ܠܢܦܼܫܐ ܕܡܫܕܪܢܗ ܘܩܥܐ ܕܐܫܟܼܚܬ ܕܒܫܼܐ ܡܣܼܬܝܟ ܐܟܘܿܠ ܗ̄ ܕܒܼܫܐ ܠܩܢܝܿܢܗ ܕܥ݀ܠܡܐ ܩ݀ܪܐ<EOS>ܡܛ݀ܠ ܕܗܢܝܼ<EOS>
ܠܟ݀ܠ ܐܢܫ ܕܢܩܢܝܼܘܗܝ ܘܐܡܿܪ ܕܒܫܘܼܚܬܐ ܠܡ ܙܕܿܩ ܠܐܢܫ ܕܢܩܼܢܐ ܛܒ̈ܬܐ<EOS>
ܕܥ݀ܠܡܐ<EOS> ܡܛ݀ܠ ܕܐܢ ܡܬܼܝܥܢ ܣܿܓܝܐܝܼܬ ܡܬܓܠܼܙ ܡܼܢ ܟ݀ܠܗܝܢ ܡܼܢ ܥܠܬ݀ ܢܟܝ̈ܢܐ ܕܢܩܝܼܦܝܼܢ<EOS>
ܠܥܘܼܬܪܐ ܘܡܬܪܢܟܐ ܐܦ ܗܼܘ ܐܦ ܦܕܘܿܥܐ ܘܣܝܦܐ ܗ̄ ܒܗܿ ܒܕܡܘܼܬܐ ܐܝܼܬܝܗܿ ܣ݀ܗܕܘܼܬܐ ܕܓܠܬܐ<EOS>
ܕܗܿܘܝܐ ܥܠ ܐܢܫ ܦܕܘܿܥܐ ܚܘܼܛܪܐ ܕܦܪܙܠܐ ܐܘܿ ܕܢܚܿܫܐ ܕܒܗ ܬܒܿܪܝܼܢ ܣܢܘܪ̈ܬܐ ܘܣܟܼܪ̈ܐ<EOS> ܐܝܟ<EOS>
ܫܢܼܐ ܕܒܝܼܫܐ ܗ̄ ܕܢܝܿܕܐ ܘܪܥܿܠܐ ܡܼܢ ܟܐܒܐ ܕܐܝܼܬ ܡܼܢ ܠܓܘ<EOS> ܪܓܼܠܐ ܡܙܥܬܐ ܗ̄ ܐܝܼܕܐ ܕܡܦܠܥܐ<EOS>
ܘܦܠܝܼܛܐ ܡܼܢ ܫܪܝܼܬܗܿ ܐܟܙܼܢܐ ܕܠܐ ܡܫܼܟ̈ܚܢ ܗܿܠܝܢ ܕܢܥܕܪ̈ܢ ܡܛ݀ܠ ܟܪܝܼܗܘܼܬܗܘܢܿ ܒܗ ܒܙܼܢܐ<EOS>
ܒܝܘܡܐ ܕܐܘܼܠܨܢܐ ܠܐ ܡܫܼܟ̈ܚܢ ܪ̈ܓܠܝܐ ܠܡܼܥܕܪܘܼ<EOS> ܬܘܼܒ ܫܢܐ ܕܒܝܼܫܐ ܗ̄ ܕܚܝܘܬ݀ ܫܼܢܐ<EOS> ܒܝܘܡܐ<EOS>
ܕܩܪܬܐ ܗ̄ ܕܩܘܼܪܫܐ<EOS> ܐܝܟ ܗ݀ܘ ܕܪܡܐ ܚܠܐ ܥܠ ܝܬܪܐ ܗ̄ ܕܐܟܙܼܢܐ ܕܟܕ ܐܢܫ ܡܬܼܢܓܕ ܐܘܿ ܡܬܼܐܣܪ<EOS>
ܒܝܬܪܐ ܐܘܿܟܝܬ ܓܝ̈ܕܐ ܩܫܼ̈ܝܐ ܕܚܝܘ̈ܬܐ ܘܡܪܡܝܢ ܥܠ ܐܣܘܼܪܗ ܐܘܿ ܥܠ ܡܚܘܼܬܗܿ ܚܠܐ ܡܨܪܦ ܘܡܟܐܒ<EOS>
ܠܠܒܼܗ ܗܿܟܢܐ ܐܦ ܗ݀ܘ ܕܒܝܘܡܐ ܕܣܬܼܘܐ ܟܕ ܡܡܿܠܟܐ ܩܪܝܼܪܘܼܬܐ ܥܠ ܟ݀ܠܢܫ ܡܐ ܕܡܫܼܬܩܠ ܠܒܘܼܫܗ<EOS>
ܡܬܼܢܓܕ ܒܢܓ̈ܕܐ ܕܛ݀ܪܝܢ ܒܗ ܡܼܢ ܡܫܼܒ̈ܐ ܥܙܝܼ̈ܙܐ ܕܣܬܘܐ<EOS> ܐܢ ܟܦܼܢ ܒܥܠܕܒܒܟ ܗ̄ ܗܿܠܝܢ ܥܠ<EOS>
ܚܘܼܒܐ ܡܿܠܦ ܕܠܘ ܠܡ ܠܪܚܡܿܟ ܬܼܛܪ ܚܘܼܒܐ ܠܚܘܼܕ<EOS> ܐܠܐ ܐܦ ܠܣܿܢܐܟ<EOS> ܓܘܼܡܪ̈ܐ ܕܢܘܼܪܐ ܚܿܕܐ<EOS>
ܐܢܬ<EOS> ܗ̄ ܟ݀ܫܐ ܐܢܬ<EOS> ܒܗ݀ܘ ܐܬܪܐ ܚܠܼܦ ܟ݀ܫܐ ܐܢܬ ܘܛܡܿܪ ܐܢܬ ܚ݀ܕܐ ܐܢܬ ܐܡܿܪ ܥܒܪܝܐ<EOS> ܚܘܿܬܐ<EOS>
ܗ̄ ܡܿܒܕܪ ܐܡܿܪ<EOS> ܐܢܗܼܘ ܠܡ ܕܐܢܬ ܬܐܛܒܼ ܠܗ<EOS> ܘܗܘܼ ܡܼܢ ܒܝܼܫܬܗ ܡܿܢ ܠܐ ܡܫܼܬܚܠܦ ܡܣܿܡ<EOS>
ܒܪܝܼܫܐ ܕܐܠܗܐ ܡܩܿܒܠ<EOS> ܐܝܟ ܕܪܘܼܚܐ ܕܓܪܒܝܐ ܒ݀ܛܢܐ ܗ̄ ܐܟܙܼܢܐ ܕܗܿܕܐ ܪܘܼܚܐ ܟܕ ܢܫܿܒܐ<EOS>
ܥܙܝܼܙܐܝܼܬ ܡܣܼܬܒܪܐ ܕܡܒܿܛܠܐ ܠܡܛܪܐ ܘܒܝܕ ܠܗ̈ܓܐ ܩܛܝܼ̈ܢܐ ܡܿܥܒܪܐ ܠܡܝ̈ܐ ܘܟ݀ܫܝܐ ܒܬܝܡܢܐ<EOS>
ܘܢ݀ܚܬܝܼܢ ܠܐܪܥܐ<EOS> ܒܗ݀ܝ ܕܥܡ ܕܫ݀ܠܝܐ ܐܬܝܼܠܕܘ ܗܿܠܝܢ ܕܒܛܢܼܬ݀<EOS> ܗ݀ܟܢ ܕ݀ܡܐ ܐܝܿܢܐ ܕܡܚܿܘܐ<EOS>
ܐܦ̈ܐ ܦܨܝܼܚ̈ܬܐ ܘܗܼܘ ܡܼܢ ܠܘ ܡܿܠܐܼ ܒܝܼܫ̈ܬܐ ܘܚܿܫܠ ܢܟܼܠܐ ܕܣܘܓܦܢܐ<EOS> ܒܙܼܢܐ ܐܚܪܢܐ<EOS> ܐܟܙܼܢܐ<EOS>
ܠܡ ܕܪܘܼܚܐ ܕܓܪܒܝܐ ܒܕܘܼ̈ܟܝܬܐ ܣܓܝ̈ܐܬܐ ܕܥܡܿܪܬܐ ܒܝܬ ܟܘܼܫ̈ܝܐ ܘܗܢ̈ܕܘܝܐ ܡܛܪܐ ܣܿܓܝܐ ܡܿܝܬܐ<EOS>
ܒܙܒܢ ܩܝܛܐ ܐܝܟ ܕܣܿܗܕ ܢܝܼܠܘܿܣ ܕܡܿܠܐܼ ܘܡܫܼܬܦܥ ܟܕ ܓܿܐܚ ܘܣܿܠܦ ܗܿܟܢܐ ܐܦ ܓܒܪܐ ܚܨܝܼܦ<EOS>
ܐܦ̈ܐ ܕܡܛܫܐ ܢܟܼܠܐ ܒܠܒܼܗ<EOS> ܘܡܓܪܓ ܠܫܢܗ ܠ̈ܡܼܠܐ ܚܨܝܼ̈ܦܬܐ ܕܕܠ̈ܚܢ ܠܡܫܡܼܥܬܐ ܕܐܚܪ̈ܢܐ<EOS>ܒܕܡܘܼܬܐ ܡܫܼ̈ܒܐ ܥܙܝܼ̈ܙܐ ܡܐ ܕܐܝܼܬ ܒܗ ܥܢܼ̈ܢܐ ܘܡܼܛܪܐ<EOS> ܠܡܐܼܟܠ ܕܒܼܫܗ ܗ̄ ܬܚܼܘܝܼܬܐ ܗܝ<EOS>
ܐܟܙܼܢܐ ܕܠܐ ܡܥܿܕܪܐ ܡܐܟܘܼܠܬܐ ܣܿܓܝܐܬܐ ܕܕܒܼܫܐ ܒܗ݀ܝ ܕܟܡܼܐ ܙܒ̈ܢܝܼܢ ܣܘܓܦܢܐ ܪܒܐ ܗܿܘܐ<EOS>
ܡܢܼܗܿ ܠܦܓܪܐ<EOS> ܐܢܕܝܢ ܒܡܫܘܼܚܬܐ ܢܐܟܘܼܠ ܐܢܫ ܠܐ ܡܬܼܢܟܐ<EOS> ܒܗܿ ܒܕܡܘܼܬܐ ܡܐ ܕܢܒܼܨܐ ܡܼ̈ܠܐ<EOS>
ܡܫܒܼ̈ܚܬܐ ܕܟ݀ܠ ܐܝܼܬܘܼܬܐ ܠܦܘܼܬ ܕܡܿܕܪܟܐ ܝܼܕܥܬܐ ܐܢܫܝܬܐ ܠܐ ܡܬܼܢܟܠܐ ܐܠܐ ܚܿܝܐ<EOS> ܕܢܡܼܪܚ<EOS>
ܘܢܥܼܩܒ ܣܘܓܦܢܐ ܡܿܝܬܝܐ<EOS> ܡܚܫܼ̈ܒܬܐ ܩܪܼܐ ܐܢܝܢ ܐܝܟ ܡܿܢ ܕܠܬܫܼܒܘܿܚܬܐ ܫܘ̈ܝܢ ܘܠܘ ܠܒܼܨܿܬܐ<EOS>
ܩܦܼܠܐܘܿܢ ܟܘ̄ ܡܼܢ ܬܚܝܬ ܪ̈ܓܠܝܗܿ ܗ̄ ܡܼܢ ܣܘܼܥܪ̈ܢܐ ܕܠܐ ܒܩܿܠܝܼܬܐ ܕܥܒܼܕ<EOS>ܐܝܙܓܕܐ ܣܟܼܠܐ ܒܐܝܙܓܕܘܬܗ<EOS> ܫ݀ܬܐ ܨܥܪܐ ܕܠܝܼܠܐܝܼܬ<EOS> ܟܕ ܒܝܕ ܪ̈ܓܠܐ ܥܠ ܩܪܝܼܒܘܼܬܐ ܐܡܿܪ ܐܝܟ<EOS>
ܐܢܫ ܕܡܼܢ ܩܘܼܪܒܐ<EOS> ܘܡܼܢ ܬܚܝܬ ܪܓܠܗ ܢ݀ܒܥܐ ܠܗ ܒܝܼܫܬܐ<EOS> ܘܗ݀ܝ ܕܫ݀ܬܐ ܥܠ ܕܠܝܼܠܘܼܬܐ<EOS>
ܘܦܫܝܼܩ̄ܘܼ<EOS> ܒܝܕ ܣܟܠܐ ܗܿܘ ܕܣܟܠܐ ܥܿܒܕ ܐܝܙܓܕܗ ܒܪ ܫܿܥܬܗ ܢ݀ܒܥܝܼܢ ܠܗ ܚܘܼܣܪ̈ܢܐ ܘܨܥܪ̈ܐ<EOS>
ܡܼܢ ܫܘܼܕܪܗ<EOS> ܐܢ ܬܬܼܠ ܗܠܟܼܬܐ ܗ̄ ܐܟܡܼܐ ܕܠܐ ܡܨܝܐ ܘܥܣܼܩܐ ܠܡܬܼܠ ܐܢܫ ܠܚܓܝܪܐ ܗܠܟܼܬܐ ܗ̄<EOS>
ܐܟܡܼܐ ܕܠܐ ܡܨܝܐ<EOS> ܗܿܟܢܐ ܠܐ ܡܫܟܼܚܐ ܕܬܩܒܼܠ ܡܠܼܬܐ ܫܪܝܼܪܬܐ ܡܼܢ ܣܟܠܐ ܡܛ݀ܠ ܕܠܐ ܡܡܿܠܠ ܡܕܡ<EOS>
ܕܟ݀ܫܪ<EOS> ܐܝܟ ܟܐܦܐ ܒܩܠܼܥܐ<EOS> ܗܿܟܢܐ ܗ̄ ܠܝܬ ܥܠܼܬܐ ܕܡܛܠܬܗܿ ܙ݀ܕܩ ܕܢܬܼܩܠܣ ܣܟܼܠܐ ܐܝܟ ܕܐ݀ܦܠܐ<EOS>
ܝܼܕܝܼܥܐ ܥܠܼܬܐ ܕܟܐܦܐ ܕܡܫܼܬܕܝܐ ܡܓܢ ܒܩܠܼܥܐ ܘܠܐ ܕܠܐܝܿܟܐ ܫܪܟܐ<EOS> ܗ݀ܟܢ ܕܠܩܘܼܒܠܝ ܠܗ<EOS>
ܩܘܼܠܣܐ<EOS> ܡܛ݀ܠ ܕܡܿܐܢܐ ܐܝܼܬ̄ܘ ܕܨܥܪܐ<EOS> ܣܼܒ̈ܐ ܝܼܥܘ ܒܐܝܼܕܗ ܗ̄ ܐܟܙܼܢܐ ܕܪܘܝܐ ܠܐ ܡܫܼܟܚ<EOS>
ܠܡܗܼܠܟܘܼ ܠܪܝܼܨܐܝܼܬ ܘܗܕ̈ܡܘܗܝ ܡܬܼܡܠܝܢ ܓܘܼܫܚ̈ܬܐ ܘܐܝܟ ܗ݀ܘ ܕܒܟܘܼܒ̈ܐ ܡܬܕܒܼܨܝܢ<EOS> ܗܿܟܢܐ<EOS>
ܐܦ ܣܟܠܐ ܕܒ݀ܛܠܐ ܝܼܕܥܬܗ ܡܬܼܬܩ̈ܠܢ ܣܼܦܘ̈ܬܗ ܒܡ̈ܠܼܐ ܡܚܒܼܠ̈ܬܐ<EOS> ܣܿܓܝܼ ܚܿܐܫ ܒܣܼܪܗ ܕܣܟܼܠܐ<EOS>ܘܪܘܝܐ ܥܒܼܪ ܝܡܐ ܗ̄ ܡܣܿܡ ܒܪܝܼܫܐ ܕܡܕܪܟ ܠܗ ܡܿܘܕܥ ܟܕ ܡܼܢ ܡܢܿܬܐ ܕܒܣܼܪܗ ܕܣܟܠܐ ܥܠ ܟܿܠܗ<EOS>
ܡܿܘܕܥ ܕܟܐܼܡܬ ܡܬܼܛܒܥ ܒܒܝܼܫ̈ܬܐ ܕܐܬܝ̈ܢ ܥܠܘܗܝ ܐܝܟ ܕܒܝܡܐ ܥܡܝܼܩܐ<EOS> ܝܘܢܝܐ ܒܟܐܡܘܼܢܐ ܪܒܐ<EOS>
ܡܬܼܬܚܕ ܒܣܼܪܗ ܗ̄ ܠܿܘܝܢܼ ܠܗ ܢܟܝ̈ܢܐ ܒܟ݀ܠ ܙܒܢ ܘܣܿܓܝܐܘܼܬ ܥܩ̈ܬܐ<EOS> ܘܐܝܿܢܐ ܕܐܚܝܼܕ<EOS>
ܒܪܘܿܝܘܼܬܐ ܠܐ ܦܪܝܼܫ ܡܼܢ ܗ݀ܘ ܕܢܦܝܼܠ ܒܝܡܐ ܒܗ݀ܝ ܕܡܼܢ ܣܿܓܝܘܼܬܐ ܒܝܼܫ̈ܬܐ ܕܪܘܝܘܼܬܐ<EOS>ܣܿܒܪ ܕܐܦ ܝܡܐ ܡܥܼܒܪ ܥܿܒܪ ܡܼܢ ܚܘܼܫ̈ܒܐ ܡܕܘ̈ܕܢܐ ܕܒܗ ܣܿܠܩܝܼܢ<EOS> ܐܝܟ ܟܠܒܐ ܕܗܿܦܟ ܥܠ<EOS>
ܬܝܘܿܒܗ ܗ̄ ܐܝܟ ܟܠܒܐ ܕܐܟܿܠ ܡܕܡ ܕܚܕܐ ܙܒܢ ܐܬܝܼܒ ܢܕܝܼܕ ܒܥܝܢ̈ܝܢ<EOS> ܗܿܟܢܐ ܗܿܘ ܣܟܠܐ ܗܿܘ<EOS>
ܕܡܬܼܦܠܦܠ ܘܫܿܛܐ ܒܣܟܠ̈ܘܬܗ ܘܠܐ ܡܫܬܼܚܠܦ ܢܕܝܼܕܐ ܢܬܼܚܫܒ ܠܢ ܐܝܟ ܬܝܘܼܒܐ ܕܟܠܒܐ<EOS> ܚܒܢܢܐ<EOS>
ܕܡܛܫܐ ܐܝܼܕ̈ܘܗܝ ܗ̄ ܥܠ ܕܡܿܛܫܐܐܝܼܕܘܗܝ ܐܝܟ ܕܒܥܘܼܒܐ ܒܙܼܒܢ ܦܘܼܠܚܢܐ ܠܨܪܝܼܟܘܼ ܐܬܿܐ<EOS>ܐܝܿܟܢ ܕܐ݀ܦܠܐ ܢܩܼܢܐ ܡܡ ܕܒܐܝܼܕܗ ܢܣܝܼܡ ܒܦܘܼܡܗ ܘܢܣܼܡܘܼܟ ܡܚܝܼܠܘܼܬܗ<EOS> ܢܐܠܐܐ ܕܢܘܒܠ ܐܢܝܢ<EOS>
ܠܦܘܼܡܗ ܗ̄ ܡܼܢ ܒܠܝ ܕܠܝܬ ܠܗ ܡܕܡ<EOS> ܕܡܼܠܛ ܒܕܝܼܢܐ ܕܠܐ ܕܝܼܠܗ ܗ̄ ܒܡܼ̈ܠܐ ܕܡܕܒܪܢܘܼܬܐ<EOS>
ܐܠܗܝܿܬܐ ܟܕ ܥܿܐܠ ܕܥܠ ܡܿܢܐ ܙܦܠܢ ܘܙܦܠܢ ܗܿܘܐ<EOS> ܒܐܕ̈ܢܘܗܝ ܕܟܠܒܐ ܗ̄ ܠܐ ܦܪܝܼܫ ܡܼܢ ܗܿܢܐ<EOS>
ܕܒܐܢܢܩܐ ܕܐܘܼܠܨܢܐ ܩܿܐܡ ܕܐܢ ܫܿܒܩ ܠܗ ܡܬܼܢܟܬ ܘܐܢ ܠܿܒܟ ܠܗ ܘܩܿܐܡ ܡܬܼܠܙܙ ܡܢܼܗ<EOS>ܐܚܪܢܝܐܝܼܬ<EOS> ܕܡܿܠܛ ܒܕܝܼܢܐ ܗ̄ ܗ݀ܘ ܕܥܿܐܠ ܒܕܝܼܢܐ ܕܠܐ ܩܪܝܼܒ ܠܗ ܘܫܿܓܫ ܒܝܬ ܓܒܪܐ ܠܚܒܪܗ<EOS>ܚܘܼܣܪܢܐ ܘܨܥܪܐ ܡܩܿܒܠ<EOS> ܛܪܛܘܼܠ ܠܓܘܼܡܪ̈ܐ ܗ̄ ܛܪܛܘܼܠ ܠܗܿܕܐ ܡܬܼܩܢ ܕܥܠ ܓܘܼܡܪ̈ܐ ܕܢܘܼܪܐ<EOS>
ܢܬܬܼܣܝܼܡ ܕܢܫܼܡܠܐ<EOS>
ܚܫܼܚܬܐ ܕܗܿܠܝܢ ܕܡܬܼܥ̈ܒܕ ܒܗ ܛܪܛܘܼܠ ܦܪܣܝܐܝܼܬ ܐܘܿܟܝܬ ܛܒܩ ܕܗܘܼ ܛܝܓܢܐ<EOS>ܘܩܝ̈ܣܐ ܬܘܼܒ ܠܢܘܼܪܐ ܚܿܫܚܝܢ<EOS> ܗܿܟܢܐ ܓܝܪ ܛܪܟܢܐ ܗ̄ ܨܢܝܼܥܐ ܘܢܟܝܼܠܐ ܠܡܓܪܓܘ ܗܪ̈ܬܐ ܘܚܪܝܢܐ<EOS>
ܒܟܿܠܙܒܢ<EOS> ܡܛܝܒ ܗܿܟܢܐ ܣܦܼܘ̈ܬܗ ܕܝܩ̈ܕܢ ܗ̄ ܠܡܐܼܟܠ ܦܪܨܐ<EOS> ܘܠܒܼܐ ܒܝܼܫܐ ܕܗܿܪܓ ܒܒܝܼܫܬܐ<EOS>
ܡܣܼܠܝ ܗܼܘ ܘܢܕܝܼܕ ܩܕܡ ܐܠܗܐ<EOS> ܡܼܢ ܣܦܼ̈ܘܬܗ ܡܬܼܝܼܕܥ ܗ̄ ܡܼܢ ܡܼܠ̈ܘܗܝ<EOS> ܘܐܢ ܡܡܟ ܗ̄ ܘܐ݀ܦܢ<EOS>
ܡܚܿܘܐ ܐܣܟܡܐ ܕܚܘܼܒܐ ܠܐ ܙܕܿܩ ܕܢܬܼܗܝܡܢ<EOS> ܡܛ݀ܠ ܕܫܒܼܥ ܒܝܼܫ̈ܢ ܗ̄ ܡܛ݀ܠ ܕܡܫܡܼܠܝ ܒܒܝܼ̈ܫܬܗ<EOS>
ܚܘܼܫܒܗ<EOS> ܠܣܘܓܦܢܐ ܕܐܚܪ̈ܢܐ ܕܚܿܦܪ ܓܘܼܡܨܐ ܠܣܘܓܦܢܐ ܘܠܐܒܕܢܐ ܕܚܒܪܗ ܒܗ ܢܿܦܠ<EOS> ܘܕܡܥܓܠ ܟܐܦܐ<EOS>
ܗ̄ ܘܡܿܢ ܕܡܿܐܟܐ ܠܐܝܿܢܐ ܕܒܗ ܠܐ ܐܣܼܟܠ ܣܘܓܦܢܗ ܒܪܝܻܼܫܗ ܣܿܠܩ<EOS> ܬܘܼܒ ܡܿܢ ܕܡܥܪܓܠ ܘܡܙܿܥܙܥ<EOS>
ܠܡܿܢ ܕܡܫܼܪ ܒܥܘܼܡܪܗ ܘܒܡܿܘܬܗ ܐܝܟ ܟܐܦܐ ܢܬܼܥܪܓܠ ܐܦ ܗܼܘ ܡܼܢ ܡܣܿܡ ܒܪܝܼܫܐ ܐܠܗܝܿܐ ܟܕ ܠܐ<EOS>
ܪܓܝܼܫ ܩܦܠܐ ܟܙܙ ܠܐ ܬܫܬܒܗܪ ܠܝܘܡܐ ܕܡܚܼܪ ܗ̄ ܠܐ ܙ݀ܕܩ ܠܐܢܫ ܕܢܬܼܬܟܠ ܥܠ ܗܿܠܝܢ ܚܝ̈ܐ ܘܥܠ<EOS>
ܛܒ̈ܬܗ ܕܥ݀ܠܡܐ ܡܛ݀ܠ ܕܢܩܝܼܦܝܼܢ ܠܗܘܢܿ ܫܘܼܚܠ̈ܦܐ<EOS> ܢܦܫܼ ܕܣܿܒܥܐ ܕܝܿܫܐ ܗ̄ ܐܝܿܢܐ ܕܥܬܝܪ<EOS>
ܒܝܕܥ̈ܬܐ ܕܚܟܡܼܬܐ ܟܿܠܗܝܢ ܛܒ̈ܬܐ ܕܥ݀ܠܡܐ ܫܝܼܛ̈ܢ ܒܥܝܢ̈ܘܗܝ<EOS> ܢܦܫܼܐ ܟܦܢܼܬܐ ܗ̄ ܕܡܣܪܩ ܡܼܢ<EOS>
ܚܟܡܼܬܐ<EOS> ܐܝܿܠܝܢ ܕܡ̈ܟܝܢ ܘܡܪܝܼܪ̈ܢ ܣܿܓܝܼ ܠܗܿ<EOS> ܥܪܝܼܡܐ ܚܙܼܐ ܗ̄ ܥܪܝܼܡܐ ܒܟ݀ܠܙܒܢ ܥܿܪܩ ܡܼܢ<EOS>
ܣܘܼܥܪ̈ܢܐ ܒܝܼ̈ܫܐ<EOS> ܣܟܠܐ ܦܣܿܥ ܥܠ ܟ݀ܠܗܝܢ ܟܕ ܚܘܼܣܪܢܐ ܩ݀ܛܦ ܡܼܢܗܝܢ<EOS> ܒܝܘܡܐ ܕܣܓܪܐ ܗ̄ ܝܘܡܐ<EOS>
ܕܣܓܪܐ ܩܿܪܐ ܠܗ݀ܘ ܕܗ݀ܘܐ ܒܗ ܡܛܪܐ<EOS> ܣܿܓܝܐܐ ܘܠܟܿܠ ܣܿܓܪ ܘܟܿܠܐ ܡܼܢ ܦܘܼܠܚܢܐ<EOS> ܘܗܿܟܢܐ ܐܦ<EOS>
ܐܢܬܬܐ ܢܨܝܬܐ ܡܠܙܐ ܠܒܥܠܗܿ ܘܟܿܠܝܐ ܠܗ ܡܼܢ ܥܒܿܕ̈ܐ ܛܒ̈ܐ ܘܕܠܐ ܢܬܼܒ ܒܒܝܬܗ<EOS> ܪܘܼܚܐ ܕܓܪܒܝܐ<EOS>
ܩܫܝܐ ܗ̄ ܐܟܙܢܼܐ ܕܥܙܝܼܙܐ ܪܘܼܚܐ ܕܓܪܒܝܐ ܡܼܢ ܕܬܠܬ ܦܢܝ̈ܬܐ ܘܥܙܝܼܙܐ ܡܢܼܗܝܢ ܐܝܟ ܝܡܝܼܢܐ<EOS>
ܡܼܢ ܣܡܼܠܐ ܗܿܟܢܐ ܐܦ ܐܢܬܬܐ ܒܝܼܫܬܐ ܠܐ ܡܫܼܟܚ ܒܥܠܗܿ ܠܡܥܼܙܝܘܼ ܩܝܼܡܝܗܿ ܒܫܪܒܐ ܕܡܨܘܼܬܐ<EOS>ܒܙܢܼܐ ܐܚܪܢܐ<EOS> ܐ݀ܦܢ ܩܿܫܐܼ ܡܫܼܒܐ ܕܪܘܼܚܐ ܕܓܪܒܝܐ ܐܠܐ ܠܐܝܼܠ̈ܢܐ ܘܠܙܪ̈ܥܐ ܡܥܿܕܪ ܗܿܟܢܐ ܐܦ<EOS>
ܡܟܣܢܘܼܬܐ ܕܚܟܝܼ̈ܡܐ ܐܦܢ ܡܬܼܚܙܝܐ ܡܼܢ ܠܒܪ ܐܝܟ ܗ݀ܘ ܕܩܼܫܝܐ ܐܠܐ ܥܘܼܕܪܢܐ ܗܿܘܐ ܡܢܼܗܿ<EOS>
ܠܫܡܘ̈ܥܐ<EOS> ܦܪܙܠܐ ܠܦܪܙܠܐ ܠܿܛܫ<EOS> ܗ̄ ܐܟܙܼܢܐ ܕܦܪܙܠܐ ܡܼܢ ܦܪܙܠܐ ܒܟܝܿܢܗ ܡܬܼܠܛܫ ܘܡܬܚܪܦ<EOS>
ܗܿܟܢܐ ܐܦ ܒܢ̈ܝ ܐܢܫܐ ܙܿܕܩ ܕܢܼܨܒܬܘܢܼ ܒܡܠܼ̈ܟܐ ܫܦܝܼܪ̈ܐ ܘܒܡܼ̈ܠܐ ܕܒܘܼܝܿܢܐ<EOS> ܐܚܪ̈ܢܐ<EOS>
ܐܟܙܼܢܐ ܕܦܪܙܠܐ ܡܼܢ ܦܪܙܠܐ ܒܟܝܿܢܗ ܡܬܼܠܛܫ ܗܿܟܢܐ ܙ݀ܕܩ ܠܒܪܢܫܐ ܕܐܣܼܟܠ ܟܕ ܐܢܫ ܪܕܐ ܘܡܿܚܟܡ<EOS>
ܠܗ ܡܛ݀ܠ ܕܚܼܠܬ݀ ܐܠܗܐ ܕܢܬܼܦܨܚ ܘܢܚܼܕܐ ܠܘܼܩܒܠ ܗ݀ܘ ܕܐܘܬܼܪܗ<EOS> ܨܪܦܐ ܒ݀ܩܐ ܠܣܐܡܐ ܘܢܘܼܪܐ<EOS>
ܠܕܗܐ ܗ̄ ܨܪܦܐ ܕܠܣܐܡܐ ܡܿܕܟܐ ܘܐܝܟ ܟܘܼܪܐ ܘܒܗ ܡܬܼܒܚܪܐ ܡܬܪܘܗܿ ܐܢ ܡܬܼܚܬܪ ܡܛ݀ ܬܫܒܼܘܿ ܘܐܢ<EOS>
ܐܝܟ ܕܐܝܼܬܘܗܝ<EOS>
ܡܩܿܘܐ ܡܐ ܕܪܥܐ ܐܢܬ ܕܥ ܐܦܝ̈ ܥܢ̈ܝܟ<EOS> ܘܣܝܼܡ ܠܒܼܟ ܥܠ ܓܙܪܟ ܗ̄ ܒܗܿܕܐ<EOS>
ܡܙܗܿܪ ܠܡܕܒܪ̈ܢܐ<EOS> ܡܐ ܕܡܬܓܠܐ ܒܐܝܼܕ̈ܝܟ ܡܕܒܪܢܘܼܬܐ ܒܚܦܝܼܛ̄ܘܼ ܕܕܚܠܬ݀ ܐܠܗܐ ܗܘܼܝܬ ܡܕܿܒܪ<EOS>
ܡܪܥܝܼܬܟ ܟܕ ܡܬܼܒܝܢ ܐܢܬ ܒܐܡܝܼܢܘܼ ܕܐܝܿܠܝܢ ܚܫ̈ܚܢ ܠܗܿ<EOS> ܘܡܼܢ ܐܝܼܠܝܢ ܡܬܼܩܝܡܐ<EOS> ܡܛ݀ܠ ܕܠܐ<EOS>
ܗܼܘܐ ܠܥܿܠܡܐ ܐܘܼܚܕܢܐ ܗ̄ ܡܛ݀ܠ ܕܙܒܢܼܐ ܠܡ ܙܥܘܿܪܐ ܐܝܼܬܝܟ ܒܫܘܼܠܛܢܐ ܘܡܿܦܛܪ ܠܟ ܫܘܼܢܝܐ<EOS>
ܕܡܼܢ ܥ݀ܠܡܐ ܠܘ ܓܝܪ ܕܠܐ ܫܘܼܠܡ ܐܝܼܬܘܗܝ ܐܘܼܚܕܢܟ ܕܒܗܿܕܐ ܡܕܒܪܢܘܼܬܐ<EOS> ܘܐܦܿܠܐ ܡܕܒܪܢܘܼܬܐ<EOS>
ܡܬܼܝܒܠܐ ܐܡܝܼܢܐܝܼܬ ܡܼܢ ܕܪ ܠܕܪ<EOS> ܫܼܘܚ ܥܡܝܼܪܐ<EOS> ܘܓܚܕ̈ܝܐ ܠܡܐܟܘܼܠܬܐ ܗܿ ܡܛܠ݀ ܕܒܪ̈ܥܝܘܬܐ<EOS>
ܕܡܼܝܗܿ ܠܝܨܝܼܦܘܼܬܐ ܕܡܕܒܪ̈ܢܐ ܟ݀ܠܗܝܢ ܕܪ̈ܥܘܬܐ ܝܗܼܒ ܠܗܘܢܿ<EOS> ܚܙܼܘ ܐܝܿܟܢܐ ܕܠ̈ܥܢܐ ܪܥܝܢ<EOS>ܟܡܼܐ ܝܨܝܼܦܘܼܬܐ ܡܚܿܘܝܢ ܥܠܝܗܿ ܟܕ ܡܥܿܬܕܝܼܢ ܠܗܿ ܕܘܼܟ̈ܝܬܐ ܕܟܗܝܼ̈ܢܢ ܒܪܥܝܐ ܡܼܢ ܟܕ<EOS>
ܡܥܿܬܕܝܼܢ ܥܣܼܒܐ ܘܥܡܝܼܪܐ ܘܗܿܕܐ ܗܿܝ ܓܝܪ ܗ݀ܝ ܕܫܼܘܚ ܘܐܬܚܼܙܝ ܘܒܩܝܛܐ ܡܟܪܟܝܼܢ ܠܗܿ ܡܼܢ<EOS>
ܕܘܼܟ ܠܕܘܼܟ ܟܕ ܝܨܝܼܦܝܢ ܡܼܢ ܣܬܘܐ ܠܡܚܼܡܠ ܐܘܼܟܠܐ ܕܣܿܦܩ ܠܙܒܼܢ ܩܝܛܐ<EOS> ܡܿܐ ܕܚܿܣܪ ܥܣܼܒܐ<EOS>
ܒܡܕܒܪܐ<EOS> ܒܗܿ ܒܕܡܘܼܬܐ ܙ݀ܕܩ ܠܡܕܒܪ̈ܢܐ ܕܢܐܼܨܦܘܼܢ ܕܥܢ̈ܐ ܪܘܼܚܢܝܬܐ ܒܐܝܿܠܝܢ ܕܚܫ̈ܚܢ<EOS>
ܘܐܟܙܼܢܐ ܕܗܿܢܘܢܿ ܒܓܙ̈ܐ ܕܐܡܼܪ̈ܐ ܘܒܚܠܼܒܐ ܘܫܘܼܡܢܐ ܡܬܡܼܠܝܐ ܚܫܼܚܬܘܢܿ ܗܿܟܢܐ ܐܦ ܐܢܬܘܿܢ<EOS>
ܐܝܼܩܪ̈ܐ ܪܘܪ̈ܒܐ ܥܿܦܝܢ ܐܢܬܘܿܢ ܡܼܢ ܡܫܼܬܡܥܢܘܼܬܟܘܢܿ ܚܠܼܦ ܒܛܝܼܠܘܬܟܘܢܼ ܕܥܠܝܗܘܢܿ<EOS>
ܩܦܠܐܘܿܢ ܟܚ̄ ܒܥܘܠܗܿ ܕܐܪܥܐ ܣܿܓܝܢ ܫܠ̈ܝܼܛܢܝܗܿ ܗ̄ ܡܐ ܕܣܿܓܐ ܥܘܠܐ ܐܦ ܒܢܝܢ̈ܫܐ ܕܒܗܿ<EOS>
ܢ݀ܦܠܝܼܢ ܒܩܪ̈ܒܐ ܘܡܨܘ̈ܬܐ<EOS> ܘܟ݀ܠ ܐܢܫ ܪܐܓܿ ܕܪܓܐ ܕܪܝܼܫܢܘܼܬܐ<EOS> ܘܒܢܝܢܫ̈ܐ ܙܕܝܼ̈ܩܐ ܕܝ݀ܕܥܝܼܢ<EOS>
ܟܐܢܘܼܬܐ ܗ̄ ܙܕܝܼܩܘܼܬܐ<EOS> ܐܢܫ̈ܐ ܠܡ ܡܝܬܪ̈ܐ ܢܓܪܘܢ ܚܝ̈ܝܗܘܢܿ ܒܐܪܥܐ ܕܡܘܼܠܟܢܐ<EOS> ܛܘܼܒܘܗܝ<EOS>
ܠܒܪܢܫܐ ܕܕܚܿܠ ܒܟ݀ܠ ܙܒܢ ܡܼܢ ܕܝܼܢܗ ܕܐܠܗܐ<EOS> ܐܪܝܐ ܢܗܼܡ<EOS> ܥܠ ܥܡܐ ܡܣܼܟܢܐ ܗ̄ ܠܐ ܦ݀ܪܫܝܼܢ<EOS>
ܡܼܢ ܢܗܡܼܬܗ ܕܐܪܝܐ ܘܩܿܠܐ ܕܕܒܐ<EOS> ܥܘ̈ܠܐ ܡܐ ܕܡܫܼܠܛܝܼܢ ܥܠ ܒܢܝ̈ܢܫܐ ܒܗ݀ܝ ܕܡܕܒܪܢܘܼܬܗܘܢܿ<EOS>
ܣܘܓܦܢܐ ܡܠܝܐ<EOS> ܐܝܟ ܚܝܘܼܬܐ ܒܥܪܝܼܪܝܬܐ ܡܐ ܕܬܒܪܐ ܒܪܢܫܐ ܕܚܫܝܼܫ<EOS> ܘܠܐ ܢܥܕܪܘܼܢܗ ܗ̄ ܐܝܿܢܐ<EOS>
ܕܪܓܝܼܫ ܕܐܢܫ ܒܕܡܐ ܕܐܢܫܐ ܕܐܬܩܼܛܠ ܘܡܗܿܡܐ ܘܠܐ ܡܿܘܕܥ ܠܥܡܐ ܠܐ ܡܿܡܕ ܡܢ ܬܒܥܼܬܐ ܐ݀ܦܠܐ ܐܢ<EOS>
ܢܐܚܼܘܿܕ ܓܘܣܐ<EOS> ܒܓܒܝ̈ܐ ܐܘܿܟܝܬ ܒܡܕܒܪ̈ܢܐ ܘܟܗ̈ܢܐ ܒܗܿܝ ܕܐܗܡܝܼ ܚܘܝܼ ܕܫܘܬܦܐ ܗܿܘ ܕܩܛܘܿܠܐ<EOS>ܓܒܪܐ ܕܢ݀ܣܒ ܒܐܦ̈ܐ ܗ̄ ܕܢܫܼܬܦܪ ܠܥܘܿܠ̈ܐ ܠܐ ܫܦܝܼܪ<EOS> ܒܩܨܝܐ ܓܝܪ ܕܠܚܡܐ ܗ̄ ܥܠ ܕܐܟܿܠ ܥܡ<EOS>
ܥܘܿܠ̈ܐ ܣܿܗܕܐ ܥܘܿܠܐܝܼܬ ܥܠ ܙܟܝ̈ܐ<EOS> ܝܘܢܝܐ<EOS> ܚܠܦ ܡܫܿܠܡ ܡܙܿܒܢ ܐܡܿܪ ܗ̄ ܡܐ ܕܐܟܼܠ ܘܐܫܼܬܝܼ<EOS>
ܡܼܢ ܕܥܘ̈ܠܐ ܐܬܪܟܼܢ ܠܡܫܼܘܙܒܘܼ ܠܐܢܫ ܒܛܩܝܼܪܐ ܕܥܘܠܐ ܓܒܪܐ ܕܒܝܼܫܐ ܥܝܢܗ ܗ̄ ܒܝܼܫ ܥܝ̈ܢܐ<EOS>
ܩܿܪܐ ܠܚܣܡܐ<EOS> ܗ݀ܢܐ ܪܓܝܓ ܣܿܓܝ ܠܡܗܼܘܐ ܥܬܝܼܪܐ ܘܚܿܐܪ<EOS>
ܒܣܿܓܝܼ ܐܝܟ ܕܒܙܥܘܿܪ<EOS> ܕܡܿܟܣ ܠܒܪܢܫܐ ܚܪܡܐ ܗ̄ ܠܦܘܼܪܥܢܐ ܕܛܒ̈ܬܐ ܫܿܘܐ ܗܿܘ<EOS>
ܕܬܪܝܼܨܐܝܼܬ ܡܟܿܣ ܠܒܝܼܫܐ<EOS> ܘܠܡܣܿܡ ܒܪܝܼܫܐ<EOS> ܗ݀ܘ ܕܫ݀ܦܪ ܒܡܠܼܬܗ ܘܡܼܢ ܠܓܘ ܦܪܝܼܫ ܒܬܐܪܬܗ<EOS>ܗ݀ܘ ܕܝܢ ܕܡܦܿܠܓ ܗ̄ ܟܕ ܡܠܼܬܗ ܐܚܪܢܝܐܝܼܬ ܐܝܼܬܝܗܿ ܒܠܒܼܗ ܦܠܝܓ ܥܠ ܡܕܡ ܕܐܡܿܪ ܩܦܼܠܐܘܿܢ<EOS>
ܟܛ̄ ܓܒܪܐ ܕܡܬܼܦܠܓ ܥܠ ܚܒܪܗ ܗ̄ ܐ݀ܦܢ ܓܝܪ ܡܬܼܦܪܣ ܢܟܝܼܠܐ ܠܡܼܨܕ ܬܪܝܼܨܐܝܼܬ ܐܠܐ ܡܿܦܪܣܐ<EOS>
ܠܗ ܘܡܨܝܼܕܬܐ ܕܦܿܪܣ ܥܠܘܝܗ ܗܿܦܟܐ<EOS> ܡܣܼܟܢܐ ܘܡܟܐܒܐ ܗ̄ ܐܝܼܬܝܗܿ ܡܠܼܬܗ ܥܠ ܡܿܢ ܕܐܘܙܦܼ<EOS>
ܘܐܬܼܐ ܠܡܣܼܟܢܘܼܬܐ<EOS> ܘܥܠ ܡܿܢ ܕܝܼܙܦ ܘܥܠ ܡܣܼܟܢܘܼܬܗ ܐܬܼܐ ܠܟܐܒܐ ܘܡܢܩܠܘܼܬܐ<EOS> ܝܘܢܝܐ<EOS>
ܡܿܘܙܦܢܐ ܘܝܿܙܘܿܦܐ ܦܓܥܼܘ ܐܡܼܪ ܗ̄ ܕܐܝܟ ܗܿܠܝܢ ܣܓܝ̈ܐܐ ܐܝܼܬ ܒܥ݀ܠܡܐ<EOS> ܘܡܪܝܐ ܡܿܢܗܪ ܗ̄<EOS>
ܕܐܝܢ ܠܐ ܡܿܪܛܢܝܼܢ ܥܠ ܡܣܼܟܢܘܼܬܐ ܕܝܼܠܗܘܢܿ ܘܡܼܬܕܒܪܝܼܢ ܫܦܝܼܪ<EOS> ܡܪܝܐ ܡܫܿܦܥ ܠܗܘܢܿ ܛܒ̈ܬܐ<EOS>
ܘܡܿܦܨܚ ܘܡܿܢܗܪ ܠܗܘܢܿ<EOS> ܓܒܪܐ ܕܡܣܿܒܪ ܥܠ ܢܦܫܼܗ ܕܚܟܝܼܡ ܘܠܐ ܐܚܿܕ ܠܫܢܼܗ ܡܼܢ ܡܡܠܡܠܐ ܕܠܐ<EOS>
ܝܘܼܬܪܢ<EOS> ܘܡܫܼܬܘܕܐ ܣܓܝ̈ܐܬܐ ܟܕ ܡܼܢ ܡܕܡ ܠܐ ܥܿܒܕ ܗܿܢܐ ܝܬܝܼܪ ܡܼܢ ܟ݀ܠ ܣܟܠ̈ܝܼܢ ܕܠܐ ܗܘܢܐ<EOS>
ܗܼܘ<EOS> ܕܡܬܼܦܥܩ ܡܼܢ ܛܠܝܘܼܬܗ ܥܒܕܐ ܗ̄ ܐܝܿܢܐ ܕܒܙܒܢ ܛܠܝܘܼܬܗ ܠܐ ܡܟܿܢܫ ܝܘܼܠܦܢܐ<EOS> ܠܐ ܡܬܼܚܫܚ<EOS>
ܒܒܘܼܣܡܐ ܟܕ ܒܿܥܐ ܚܘܼܡܬܐ ܘܠܐ ܡܫܼܟܚ<EOS> ܟܡܼܐ ܙܒ̈ܢܝܼܢ ܡܙܕܒܢ ܘܠܐ ܝܿܕܥ ܥܿܒܕ ܠܗ ܬܘܼܩܠܬܐ<EOS>
ܗ̄ ܗܘܼ ܠܡ ܐܝܼܬܘܗܝ ܠܩܢܘܿܡܗ ܥܠܬ݀ ܡܣܿܡ ܒܪܝܼܫܐ ܕܠܗ ܩܼܪܐ ܬܘܼܩܠܬܐ ܗܼܘ ܠܡ ܐܝܼܬܘܗܝ<EOS>
ܣܓܝ̈ܐܐ ܕܒ݀ܥܝܢ ܐܦܝ̈ ܗ̄ ܣܓܝ̈ܐܐ ܕܐܬܓܼܘܣܘ ܘܫܼܕܘ ܠܫܠ̈ܝܼܛܢܐ ܘܡܕܡ ܠܐ ܐܬܼܥܕܪܘ ܡܢܼܗܘܢܿ<EOS>
ܘܡܼܢ ܡܪܝܐ ܗܿܘ ܢ݀ܦܩ ܗ̄ ܐܠܗܐ ܒܕܝܼܢܗ ܟܐܢܐ ܦܿܪܩ ܠܐܝܿܠܝܢ ܕܒܗ ܣܒܼܪܘ ܩܦܠܐܘܢܿ ܠ<EOS>
ܡ̈ܠܼܘܗܝ ܕܐܓܘܿܪ ܒܪ ܝܩܝܼ ܗ̄ ܐܓܝܼܪܐ ܟܢܝܼ ܢܦܫܼܗ ܫܠܝܡܘܢܿ ܐܟܡܿܢ ܕܐܘܓܼܪ ܢܦܫܼܗ ܠܚܟܡܼܬܐ<EOS>
ܕܥܡܗܿ ܢܦܠܘܿܚ<EOS> ܐܘܓܼܪ ܐܓܝܼܪܐ ܒܪ ܝܩܝܼ ܗ̄ ܒܪ ܝܩܝܼܪܐ ܕܘܝܼܕ<EOS> ܡܛ݀ܠ ܕܐܬܝܼܩܪ ܡܼܢ ܐܠܗܐ<EOS>
ܒܢܒܝܘܼܬܐ ܘܡܠܟܘܼܬܐ<EOS> ܘܒܫܘܼܘܕܝܐ ܕܗܼܘܐ ܠܘܿܬܗ ܘܐܬܼܩܪܝܼ ܠܒܼܐ ܕܐܠܗܐ<EOS> ܕܩܒܼܠ ܢܒܝܘܼܬܐ ܗ̄<EOS>
ܢܒܝܘܼܬܐ ܠܡܬ̈ܠܐ ܡܫܡܿܗ<EOS> ܡܛ݀ܠ ܝܩܝܼܪܘܼܬܗܘܢܿ<EOS> ܘܕܢܬܼܝܩܪܘܢܼ ܡܡܢܼܟ݀ܠ ܐܢܫ<EOS> ܐܚܪ̈ܢܐ ܐܡܿܪܝܼܢ<EOS>
ܕܗܿܠܝܢ ܬܪܝܢ ܦܬܓܡܼ̈ܐ ܠܘ ܡܼܢ ܓܘܼܫܡܐ ܕܟܬܒܐ ܐܢܘܢܿ ܐ݀ܦܢ ܐܝܟ ܪܥܝܿܢܗ ܐܡܼܪܝܼܢ ܐܠܐ ܒ݀ܬܪ<EOS>
ܕܚܪܒܬ݀ ܐܘܿܪܫܠܡ ܐܢܫ̈ܝܼܢ ܡܼܢ ܗܿܢܘܢ ܕܒܫܼܒܝܐ ܟܢܫܼܘ ܠܟܬܒ̈ܐ<EOS> ܘܐܝܼܬ ܦܣܘ̈ܩܐ ܕܒܕܘܼܟܬܗܘܢܿ<EOS>
ܣܡܼܘ ܘܐܝܼܬ ܕܠܐ ܘܐܫܼܟܚܘ ܪ̈ܥܝܢܐ ܕܟܬܝܼܒܝܼ ܥܠ ܣܦܪ̈ܐ ܕܟܬ̈ܒܐ ܘܓܒ̈ܐ ܕܟܪ̈ܟܐ<EOS> ܘܐܘܣܼܦܘ<EOS>
ܐܢܘܢܿ ܠܓܘܼܫܡܐ ܐܟܙܼܢܐ ܕܗܿܠܝܢ ܦܬܓܼܡ̈ܐ ܘܐܦ ܗ݀ܘ ܕܪܫܝܼܡ ܒܪܝܼܫܗ ܕܟܬܒܐ<EOS> ܡܬܠ̈ܘ ܠܡ<EOS>
ܕܫܠܝܡܘܢܿ<EOS> ܗ݀ܟܘܬ ܣܥܼܪܘ ܒܟܬܒܐ ܕܩܘܼܗܠܬ݀ ܕܒܪܝܼܫܗ ܘܫܘܼܠܡܗ ܟܬܒܼܘ ܫܡܐ ܕܩܘܼܗܠܬ ܡܠ̈ܘܗܝ<EOS>
ܕܐܓܘܿܪ ܒܪ ܝܩܝܼ<EOS>
ܗ̄ ܠܟ݀ܠ ܐܢܫ ܡܿܢ ܡܙܿܡܢ ܘܩܿܪܐ ܘܐܓܿܪ ܠܦܘܼܠܚܢܐ ܕܚܟܡܼܬܐ ܥܠ ܣܒܼܪܐ ܕܐܓܪܐ<EOS>
ܕܡܼܢ ܐܠܗܐ ܘܝܩܝܼ ܗ̄ ܠܚܟܡܼܬܐ ܩܿܪܐ ܗ݀ܟܢ ܐܝܟ ܗ݀ܝ ܕܡܿܪܒܝܐ ܗܼܘܬ ܠܗ ܒܐܝܼܠܝܢ ܕܘܠ̈ܝܢ<EOS>ܘܐܡܼܪ ܘܐܡܼܪ ܠܐ ܬܠܝܐܝܠ ܗ̄ ܝܿܗܒ ܡܦܼܩ ܒܪܘܼܚܐ ܠܗܿܢܘܢܿ ܕܥܿܕܠܝܼܢ ܠܗ ܥܠ ܡܠܦܢܘܼܬܐ<EOS>ܐܬܠܝܐܝܠ ܗ̄ ܐܝܿܢܐ ܕܐܬܼܐ ܡܢ ܐܠܗܐ<EOS> ܐܢ ܐܢܫ ܢܐܼܬܐ ܘܢܐܼܡܪ ܕܡܼܢ ܐܠܗܐ ܐܝܿܬܝ<EOS> ܘܢܪܫܝܢܝ ܕܠܘ<EOS>
ܕܐܠܗܐ ܐܢܝܢ ܡ̈ܠܐ ܕܗܿܢܐ ܟܬܒܐ ܠܗܿܢܐ ܐܡܿܪ ܐܢܼܐ<EOS> ܡܛ݀ܠ ܕܚܣܝܼܪ ܗܼܘ ܪܥܝܿܢܝ ܗ̄ ܡܛ݀ܠ ܕܐܢܬ<EOS>
ܡܿܢ ܕܗܘܼ ܪܫܿܐ ܐܢܬ ܠܝܼ ܕܟܐܡܼܬ݀ ܫܒܪܐ ܐܝܿܬܝ ܘܠܐ ܡܢܦܼܩ ܪܥܝܿܢܝ ܒܝܘܼܠܦܢܐ<EOS> ܒܗܿܝ ܕܠܐ<EOS>
ܥܕܟܝܼܠ ܩܢܝܿܬ ܣܘܼܟܠܐ ܕܒܢܝ̈ܢܫܐ ܘܠܐ ܝ݀ܠܦܬ ܝܼܕܥܬܐ ܕܩܕܝܼ̈ܫܐ<EOS> ܘܠܝܼܕܥܬܐ ܕܒܝ̈ܬܝܐ ܕܐܠܗܐ<EOS>
ܠܐ ܐܬܡܛܝܿܬ<EOS> ܘܥܠ ܗܿܕܐ ܨ݀ܒܐ ܐܢܬ ܠܡܥܼܠ ܠܡܟܼܬܒܢܘܼܬܐ ܗܿܕܐ ܡܫܿܐܠ ܐܢܼܐ ܠܟ ܐܦ ܐܢܿܐ<EOS>
ܡܿܢܘܼ ܣܠܼܩ ܠܫܡܿܝܐ ܗ̄ ܝܼܠܦ ܚܟܡܼܬܐ ܕܠܗܿܕܐ ܕܝܼܠܝ ܫܿܪܝܐ<EOS> ܘܡܿܢܘܼ ܐܚܼܕ ܪܘܼܚܐ ܗ̄<EOS>
ܘܐܝܿܟܢܐ ܕܐ݀ܦܠܐ ܟܝܿܢܐ ܪܥܕܐ ܕܐܐܪ ܕܒܗ ܐܼܝܬܝܗܿ ܡܣܼܩܬܐ ܕܠܫܡܿܝܐ ܡܿܨܐܼ ܠܡܠܼܒܟ<EOS>
ܒܚܘܼܦ̈ܢܘܗܝ ܣܛܪ ܡܼܢ ܐܠܗܐ<EOS> ܐܝܿܢܐ ܫܡܗ ܘܐܝܿܢܘ ܫܡܼܐ ܕܒܪܗ ܗ̄ ܒܗܿܕܐ ܟܢܫ ܠܟ݀ܠܗܝܢ ܡ̈ܠܐ<EOS>
ܕܫܘܼ̈ܐܠܐ ܟܕ ܡܚܿܘܐ ܥܣܩܘܼܬܐ ܕܨܒܘܼܬܐ<EOS> ܠܝܬ ܐܢܫ ܕܡܿܨܐܼ ܠܡܣܼܩ ܠܫܡܿܝܐ<EOS> ܘܠܡܠܼܒܟ ܪܘܼܚܐ<EOS>
ܒܙܘܪܗ<EOS> ܘܠܡܼܨܪ ܡܝ̈ܐ ܒܫܘܼܫܦܐ<EOS> ܘܐܢ ܐܝܼܬ ܕܗܿܕܐ ܡܿܨܐܼ ܠܡܣܼܥܪ ܣܛܪ ܡܼܢ ܐܠܗܐ<EOS> ܐܡܼܪ ܫܡܗ<EOS>
ܘܚܘܝܼ ܫܪܒܬܗ ܘܐܘܕܥܼ ܗ݀ܘ ܕܡܢܼܗ ܡܬܼܝܒܠ<EOS> ܐܠܐ ܠܝܬ ܣܛܪ ܡܼܢ ܐܠܗܐ ܗ݀ܘ ܕܝܗܼܒ ܠܝܼ ܚܟܡܼܬܐ<EOS>
ܘܐܢ ܐܝܼܬ ܕܣܼܥܪ ܗ݀ܠܝܢ ܐܡܼܪ ܠܝܼ ܘܒ݀ܬܪܟܢ ܐܝܬܐ ܥܕܠܝܐ ܒ݀ܬܪܝ ܡܛ݀ܠ ܚܟܡܼܬܝ<EOS> ܘܫܡܐ ܕܒܪܗ ܗ̄<EOS>
ܥܠ ܡܠܼܬܐ ܘܒܪܐ ܕܐܒܐ ܐܡܝܼܪܐ ܗܿܕܐ ܘܫܠܝܡܘܢܿ ܩܕܡܐܝܼܬ ܓܠܼܐ ܫܡܐ ܕܒܪܐ ܒܥ݀ܠܡܐ<EOS> ܬܘܼܒ<EOS>
ܐܬܠܝܐܝܠ ܠܡ ܐܢܫ ܚܟܝܼܡܐ ܗܼܘܐ ܘܥܡ ܫܠܝܡܘܢܿ ܐܬܪܒܝܼ ܘܡܬܼܦܫܩ ܐܝܿܢܐ ܕܡܼܢ ܐܠܗܐ ܐܬܼܐ<EOS>
ܠܗܿܕܐ<EOS> ܕܢܫܼܟܚ ܢܒܼܨܐ ܡ̈ܠܼܘ ܕܫܠܝܡܘܢܿ ܘܗܼܘ ܫܠܝܡܘܢܿ ܩܼܪܝܗܝ ܐܬܠܝܐܝܠ ܡܛ݀ܠ ܪܒܘܼܬ<EOS>
ܝܼܕܥܬܗ<EOS> ܘܟܕ ܚܙܼܐ ܫܠܝܡܘܢܿ ܕܥܿܕܠܝܼܢ ܣܟܼ̈ܠܐ ܠܗܿܢܐ ܟܬܒܐ ܩܪܼܝܗܝ ܠܐ ܐܬܠܝܐܝܠ ܘܫܐܼܠܗ ܕܐܢ<EOS>
ܐܦ ܗܼܘ ܡܙܛܡ<EOS> ܘܡܚܼܕܐ ܫܐܠܼܗ ܫܠܝܡܘܢܿ ܕܡܿܢܘܼ ܥܒܼܕ ܙܦܠܢ<EOS> ܘܡܿܢܘܼ ܘܐܝܿܢܘ ܫܡܼܐ ܕܒܪܗ<EOS>ܘܚܘܝܼ ܕܚܟܡܼܬܗ ܡܼܢ ܐܠܗܐ ܗ݀ܝ ܡܐܡܼܪ̈ܘܗܝܕܐܠܗܐ ܗ̄ ܟ݀ܠܡܕܡ ܕܡܬܼܐܡܪ ܡܼܢ ܐܠܗܐ ܓ݀ܒܐܼ ܘܠܐ<EOS>
ܥܕܝܼܠ ܐܝܟ ܡ̈ܠܐ ܕܒܟܬܒܐ ܗܿܢܐ ܕܓܒܼ̈ܝܢ ܘܕܠܐ ܡܘܼܡ ܐܢܝܢ ܘܐܝܟ ܨܒܝܿܢܗ ܕܐܠܗܐ ܐܬܡ̈ܠܼܠܝ<EOS>
ܡܢܼܝ<EOS> ܠܐ ܬܘܣܼܦ ܗ̄ ܡ̈ܠܐ ܕܒܟܬܒܐ ܗ݀ܢܐ ܕܐܠܗܐ ܐܢܝܢ ܘܠܐ ܐܢܫ ܢܒܼܨܪ ܘܢܘܣܼܦ ܥܠܝܗܝܢ ܡܼܢ<EOS>
ܕܝܼܠܗ<EOS> ܕܠܐ ܢܬܦܼܪܣܐ ܙܐܼܦܢܐ ܕܐܝܼܠܝܢ ܕܐܘܣܼܦ<EOS> ܘܢܼܬܠ ܬܒܥܼܬܐ ܥܠ ܐܦܝ̈ܗܝܢ<EOS> ܘܡܚܼܕܐ ܡܙܿܗܪ<EOS>
ܡܼܢ ܩܘܼܛܥܐ<EOS> ܬܪܬܝܢ ܫܐܠܿܬ<EOS> ܘܡܡܠܐ ܟܕܒܐ ܗ̄<EOS>
ܗ݀ܠܝܢ ܚܝܿܒܝܼܢ ܐܢܫ̈ܐ ܡܝܬܪ̈ܐ ܠܡܫܼܐܠ ܡܼܢ ܐܠܗܐ ܕܢܬܪܚܼܩܘܿܢ ܡܼܢ<EOS>
ܝܬܝܼܪ̈ܬܐ ܘܢܬܝܼܗܒ ܠܗܘ݀ܢ ܣܘܼܢܩܢܐ<EOS> ܘܥܘܼܡܪܐ ܡܐܣܬܝ ܗ̄ ܚܫܼܚܬܐ ܡܡܫܼܚܬܐ<EOS> ܕܠܐ ܐ݀ܣܒܥ ܗ̄<EOS>
ܕܕܠܡܼܐ ܐܪ̈ܘܐ ܒܦܘܼܪ̈ܥܘܗܝ ܕܥܘܼܬܪܐ ܘܐ݀ܬܥܠܐ ܒܪܥܝܿܢܝ ܘܐ݀ܗܡܐ ܡܼܢ ܣܼܒܪܐ ܕܥܠ ܐܠܗܐ<EOS> ܘܕܠܐ<EOS>
ܐܬܿܡܣܟܢ ܗ̄ ܕܠܐ ܟܕ ܐܬܿܡܣܟܢ ܐ݀ܓܢܘܿܒ ܘܡܼܢ ܗ݀ܕܐ ܐܕܿܓܠ ܘܐܡܿܐ ܒܕܓܠܘܼܬܐ ܒܐܠܗܐ<EOS> ܠܐ ܬܫܼܠܡ<EOS>
ܥܒܕܐ ܗ̄ ܥܒܕܐ ܠܗ݀ܘ ܕܡܼܢ ܥܡ̈ܡܼܐ ܐܡܿܪ ܕܐܢ ܐܬܿ ܠܘܿܬܟ ܥܒܕܐ ܡܼܢ ܥܡ̈ܡܼܐ ܐܡܿܪ ܕܢ ܐܬܿܠ<EOS>
ܠܘܿܬܟ ܥܒܕܐ ܡܼܢ ܥܡ̈ܡܼܐ ܘܒ݀ܥܐ ܕܢܬܬܼܠܡܕ ܠܐܠܗܐ ܘܠܐ ܬܫܼܠܡܝܼܘܗܝ ܠܡܪ̈ܘܗܝ ܘܠܟ ܢܠܘܼܛ ܘܥܠ<EOS>
ܐܠܗܐ ܢܓܼܕܦ ܘܬܬܚܝܒܼ ܒܡܣܿܡ ܒܪܝܼܫܐ<EOS> ܠܕܪܐ ܕܐܒܗܘ̈ܗܝ ܗ̄ ܐܦ ܐܒܗ̈ܘܗܝ ܕܐܘܠܕܘܼܗܝ ܢܨܼܚܐ<EOS>
ܕܒܗ݀ܝ ܕܐܝܬ̄ܝܘܼ ܠܥ݀ܠܡܐ<EOS> ܗܘܼ ܥܠܼܬ݀ ܥܒܕܘܼܬܗ<EOS> ܕܪܐ ܕܕܿܟܐܼ ܒܥܝܢ̈ܝ ܗ̄ ܙܕܿܩ ܕܟ݀ܠ ܟܡܼܐ<EOS>
ܕܡܿܨܝܢܢܼ ܢ݀ܙܕܗܪ ܒܢܦܼܫܢ ܡܛ݀ܠ ܕܐܝܼܬ ܣܓ̈ܝܐܐ ܕܟܕ ܡܟܿܬܡܝܼܢ ܒܚܛ̈ܗܐ ܡܚܿܘܝܢ ܢܦܫܼܗܘܢܿ<EOS>
ܕܟ̈ܝܐ ܘܩܕܝܼ̈ܫܐ<EOS> ܡܐ ܕܪ̈ܡܢ ܥܝܢ̈ܘܗܝ ܗ̄ ܪܡܘܼܬܐ ܕܥܝ̈ܢܐ ܘܫܘܼܩܠܐ ܕܬܡܼܪ̈ܐ ܡܫܘ̈ܕܥܢ ܥܠ<EOS>
ܚܘܼܬܪܐ ܘܪܡܘܼܬܐ<EOS> ܕܠܐ ܡܬܼܢܚܬܐܢܫ ܕܢܐܼܠܦ ܐܝܿܠܝܢ ܕܘܠ̈ܝܢ<EOS> ܝܘܢܝܐ<EOS> ܚܠܦ ܕܪܐ ܒܪܐ ܐܡܿܪ<EOS>
ܕܣܦܣܝܼܪܐ ܐܡܿܪ ܐܢܝܢ<EOS> ܗ̄ ܟܕ ܡܗܿܡܐ ܡܼܢ ܘ݀ܠܝܼܬܐ ܐܝܟ ܕܒܫܼ̈ܢܐ ܘܥܪ̈ܫܐ ܕܚܝ̈ܘܬܐ ܡܬܼܚܫܚ<EOS>
ܒܡܡܠܡܠܐ ܡܣܓܦܢܐ ܠܐܒܕܢܐ ܕܐܚܪ̈ܢܐ<EOS> ܠܥܠܘܿܩܐ ܬܠܬ ܗܼܘ̈ܝ ܠܗ ܒܢ̈ܢ ܗ̄ ܬܢܢ ܨܿܐܪ ܠܝܥܢܘܼܬܐ<EOS>
ܒܝܕ ܬܚܼܘܝܼܬܐ<EOS> ܥܠܘܿܩܐ ܡܬܼܐܡܪ ܡܕܡ ܕܡܦܼܬܠ ܘܠܥܘܿܩ ܘܟܕ ܕ݀ܒܩ ܒܐܝܼܕܗ ܠܐ ܥܓܼܠ ܡܬܼܦܪܩ ܐܝܟ<EOS>
ܠܝܫܐ ܘܛܝܼܢܐ ܘܙܦܼܬܐ<EOS> ܘܠܥܘܿܩܐ ܐܡܚܪܢܐ<EOS> ܥܠܩܬܐ ܐܘܿܟܝܬ ܥܠܩܐ<EOS> ܗ݀ܝ ܕܡܿܐܨ ܕܡܐ ܕܠܗܿܕܐ<EOS>
ܘܠܕܡܐ ܠܥܿܠܘܿܒܘܼ̄ ܐܟܙܼܢܐ ܕܥܠܩܬܐ ܡܐ ܕܐܚܕܬ݀ ܒܓܘܼܫܡܐ ܠܐ ܫ݀ܩܐ ܡܼܢ ܗ݀ܝ ܕܡܿܬܩܐ ܠܕܡܐ<EOS>
ܥܕܡܐ ܕܬܨܛܪܐ ܡܼܢ ܡܠܝܘܼܬܗܿ<EOS> ܗܿܟܐܢ ܥ݀ܠܘܿܒܐ ܠܐ ܡܬܼܡܠܝܐ ܢܦܫܼܗ ܡܼܢ ܟܘܼܢܫܐ ܕܝܥܢܘܼܬܐ<EOS>ܫܡܼܗ ܠܥܠܘܒܘܼܬܐ ܐܡܐ ܡ݀ܛܠ ܕܗܝܼ ܡܘܠܕܐ ܠܙܢ̈ܝܐ ܕܪܚܼܡܬ݀ ܝܬܝܼܪ̈ܬܐ<EOS> ܒܢ̈ܬܐ ܚܒܝܼܒ̈ܬܐ ܩܿܪܐ<EOS>
ܠܐܕ̈ܫܐ ܘܙܢܝ̈ܐ ܕܫ݀ܘܚܝܼܢ ܡܢܼܗܿ ܘܕܡܿܝܢ ܠܗܿ ܐܝܟ ܝܠܕܐ ܠܝܿܠܕܬܗ<EOS> ܬܠܬ ܐܢܝܢ ܕܠܐ ܣܒ̈ܥܢ ܗ̄<EOS>
ܒܝܕ ܬܚܘܝܼܬܐ ܓܿܠܐ ܠܡܠܼܬܗ<EOS> ܫܝܘܿܠ ܗ̄ ܫܝܘܿܠ ܠܐ ܣܿܒܥܐ ܡܼܢ ܫܠ̈ܕܐ<EOS> ܘܐܚܝܼܕܬ݀ ܪܚܡܝܗܿ ܗ̄<EOS>
ܥܩܪܬܐ ܕܐܟܙܢܐ ܕܠܐ ܣܿܒܥܐ ܐܪܥܐ ܡ̈ܝܐ<EOS> ܘܠܐ ܢܘܼܪܐ ܡܼܢ ܩܝܣ̈ܐ ܘܠܐ ܫܝܘܿܠ ܡܼܢ ܡ̈ܝܼܬܐ ܠܐ<EOS>
ܥܩܼܪܬܐ ܡܼܢ ܙܘܘܓܐ ܗܿܟܢܐ ܠܐ ܣܿܒܥܝܼܢ ܝܥ̈ܢܐ ܡܼܢ ܥܘܼܬܪܐ<EOS> ܐܚܪ̈ܢܐ ܐܚܝܼܕܬ݀ ܪ̈݁ܚܡܝܗܿ ܗ̄<EOS>
ܠܘ ܠܥܩܼܪܬܐ ܩ݀ܪܝܢ ܕܡܩܿܒܠܐ ܙܪܥܐ ܘܠܐ ܝ݀ܗܒܐ ܦܐܪ̈ܐ<EOS> ܐܠܐ ܐܚܝܼܕܬ݀ ܪ̈ܚܡܼܝܗܿ ܗ̄ ܦܟܪܬ݀<EOS>
ܪ̈ܚܡܼܝܗܿ<EOS> ܚܠܼܦ ܪ̈ܚܡܐ ܐܡܿܪܝܼܢ ܕܦܟܼܬ݀ ܠܡ ܠܪ̈ܚܡܿܝܗܿ ܒܪܓܼܬܐ ܫܟܝܼܪܬܐ ܐܟܡܿܢ ܕܦ݀ܟܪܐ<EOS>
ܠܐܝܿܠܝܢ ܕܪܚܡܝܼܢ ܠܗܿ ܒܙܢܿܝܘܼܬܐ<EOS> ܝܘܢܝܐ ܪܚܡܼܬܐ ܕܐܢܬܬܐ ܐܡܿܪ ܗ̄ ܟܕ ܡܿܘܕܥ ܒܝܕ ܪܚܡܼܬܐ<EOS>
ܕܐܢܬܬܐ ܥܠ ܠܗܝܼܩܘܼܬ ܨܒܝܿܗܢܐ ܕܝܥ̈ܢܐ<EOS> ܕܢܬܝܼܦ ܒܿܬܪ ܥܠܘܿܒܘܬܐ ܐܝܟ ܚܘܼܫܒܐ ܩܪܝܼܚܐ ܕܓܪܝܦ<EOS>
ܒܬܪ ܐܢܬܬܐ<EOS> ܥܝܢܐ ܕܓ݀ܚܟܐ ܥܠ ܐܒܘܼܗܿ ܗ̄ ܡܙܿܗܪ<EOS>
ܠܒܢ̈ܝܐ ܒܝܼ̈ܐ ܕܠܐ ܢܩܘܼܡܘܼܢ ܠܘܼܩܒܠ ܐܒܗܝ̈ܗܘܢܿ<EOS> ܢܡܘܿܣܐ ܦ݀ܩܕ ܕܢܬܪܓܼܡ<EOS>
ܒܪܐ ܒܝܼܫܐ ܘ<EOS>ܛ݀ܐܪ ܥܠ ܫܠܕܗ ܥܘܼܪܒܐ<EOS> ܘܐܟܿܠ ܠܫܠܕܐ ܘܝܬܝܼܪ ܡܦܩ ܠܥܝ̈ܢܐ<EOS> ܬܠܬ ܐܢܝܢ ܕܟܣ̈ܝܢ<EOS>
ܡܢܼܝ ܗ̄ ܒܗܿܕܐ ܬܚܘܝܼܬܐ ܥܠ ܪܓܼܬܐ ܒܝܼܫܬܐ ܪܡܿܙ ܐܟܙܢܼܐ ܕܠܐ ܡܿܨܐܼ ܐܢܫ ܕܢܼܩܘܼܡ ܐܘܿ ܢܕܪܟ<EOS>
ܥܩܼܒ̈ܬܐ ܕܗܠ̈ܟܬܐ ܕܐܠܼܦܐ ܐܘ ܕܢܫܼܪܐ ܟܕ ܦܿܪܚ<EOS> ܐܦܿܠܐ ܫܒܝܼܠܐ ܕܚܘܝܼܐ ܟܕ ܪܫܿܦ ܥܠ ܫܘܼܥܐ<EOS>ܘܐܦܿܠܐ ܕܢܕܪܟ ܠܣܘܼܥܪ̈ܢܐ ܡܥܪ̈ܙܠܐ ܕܙܒܼܢ ܥܠܝܡܘܼܬܗ ܕܐܢܫ ܒܗ݀ܝ ܕܠܟܿܠ ܣܘܼܥܪܢ ܡܿܨܼܛܠܐ<EOS>
ܒܥܘܼܙܐ ܕܥܠܝܡܘܼܬܗ<EOS> ܗܿܟܢܐ ܠܐ ܡܿܨܐܼ ܐܢܫ ܥܠ ܗܘܼܦ̈ܟܐ ܕܐܢܬܬܐ ܓܝܪܬܐ ܕܛܝܿܣܐ ܒܚܘܼܫ̈ܒܝܗܿ<EOS>
ܒܕܡܘܼܬ ܢܫܼܪܐ ܘܕܝܿܩܐ ܘܨܝܿܕܐ ܡܼܢ ܪܘܼܚܩܐ ܠܡܿܢ ܕܠܿܚܡ ܠܗܿ ܘܫܿܟܢܐ ܥܠܘܗܝ<EOS> ܬܚܝܬ ܬܠܬ<EOS>
ܙ݀ܝܥܐ ܐܪܥܐ<EOS> ܗ̄ ܥܠ ܪܚܡܼܬ݀ ܫܘܼ̄ܒ ܡܡܿܠܠ<EOS> ܥܒܕܐ ܟܕ ܢܡܼܠܟ ܗ̄ ܕܝܘܼܪܒܥܡ ܥܒܕܗ ܕܫܠܝܡܘܢܿ<EOS>ܒܗܿܢܐ ܪܡܿܙ ܥܠ ܪܡܘܼܬܐ ܕܢܕܝܼܕܐ<EOS> ܘܠܒܪ ܡܼܢ ܟܝܿܢܐ ܗܿܝ ܐܟܙܼܢܐ ܕܥܒܕܐ ܕܡܡܿܠܟ ܠܒܪ ܡܼܢ<EOS>
ܥܝܿܕܐ ܗܿܝ ܕܒܢܝ̈ܢܫܐ<EOS> ܣܟܠܐ ܕܣܿܒܥ ܗ̄ ܕܟܕ ܐܬܿܐ ܐܢܫ ܒܠܝܼܠܐ ܠܟܗܝܼܢܘܼܬܐ ܠܐ ܡܿܨܐܼ ܐܢܫ<EOS>
ܡܣܿܝܒܪ ܠܗ ܠܫܘܼܥܠܝܗ<EOS> ܡܣܿܒܪ ܓܝܪ ܒܢܦܼܫܗ ܕܡܕܡ ܚܼܕܬܐ ܩܢܼܐ<EOS> ܐܝܿܢܐ ܕܠܐ ܡܬܘܼܡ ܩܢܼܝܗܝ<EOS>ܒܗܿܠܝܢ ܬܪܬܝܢ ܬܚܘ̈ܝܬܐ ܥܠ ܚܘܼܬܪܗܘܢܿ ܕܓܒܪ̈ܐ ܡܿܘܕܥ<EOS> ܘܬܚܝܬ ܣܢܘܼܬܐ ܕܗܿܘܝܐ ܠܓܒܪܐ ܗ̄<EOS>
ܒܗܿܠܝܢ ܕܐܬܝܿܢ ܥܠ ܪܡܘܼܬܐ ܕܢܫ̈ܐ ܡܿܠܦ ܐܢܬܬܐ ܠܡ ܣܢܝܬ݀ ܚܙܼܘܐ ܕܗܿܘܝܐ ܠܓܒܪܐ ܟܕ ܥܡ<EOS>
ܣܢܝܼܘܬ ܚܙܼܬܐ ܡܠܝܐ ܐܦ ܫܘܼܒܗܪܐ<EOS> ܕܐܢ ܟܕ ܒܣܢܝܘܼܬ ܐܦ̈ܐ ܡܩܿܦܚܐ ܠܐܒܗ̈ܬܐ<EOS> ܐܢ ܩܢܿܝܐ ܗܘܬ݀<EOS>
ܫܘܼܦܪܐ ܡܢܘܼ ܡܣܿܝܒܪ ܗܼܘܐ ܠܫܘܼܥܠܝܗܿ<EOS> ܐܡܬܐ ܕܡܿܦܩܐ ܗ̄ ܐܦ ܗܿܕܐ ܠܐ ܡܣܼܬܝܒܪܐ ܕܐܢ ܟܕ<EOS>
ܐܝܼܬܝܗܿ ܡܫܥܼܒܕܬܐ ܗܿܟܢ ܡܫܬܼܥܠܝܐ<EOS> ܐܢ ܬܗܼܘܐ ܡܚܼܪܬܐ ܘܬܬܪܚܼܦ ܡܼܢ ܡܪܗܿ ܒܥܠܬ݀ ܫܘܼܦܪܗܿ<EOS>ܡܿܢ ܡܫܼܟܚ ܩܿܐܡ ܠܘܼܩܒܠ ܪܡܘܼܬܗܿ<EOS> ܒܗܿܠܝܢ ܐܪܒܥ ܬܚܘ̈ܝܬܐ ܡܿܠܦ ܠܢ ܕܢ݀ܬܪܚܩ ܡܼܢ ܪܡܘܼܬܐ<EOS>
ܘܫܘܼ̄ܒ ܘܫܘܼܒܗܪܐ<EOS> ܒܙܢܼܐ ܪܘܼܚܢܝܐ<EOS> ܥܒܕܐ ܩܿܪܐ ܠܡܿܘܬܐ<EOS> ܣܟܠܐ ܣܿܛܢܐ<EOS> ܐܡܬܐ ܚܛܝܼܬܐ<EOS>ܣܢܝܘܼܬܐ ܪܚܡܼܬ݀ ܢܫ̈ܐ<EOS> ܥܒܕܐ ܚܣܿܡܐ ܣܟܠܐ ܪܘܼܚܐ ܪܡܬܐ<EOS> ܙܝܿܥܐ ܐܡܿܪ ܟܐܡܼܬ݀ ܕܥܬܝܼܕ̈ܢ<EOS>
ܕܢܼܒ̈ܛܢ<EOS> ܐܪܒܥ ܐܢܝܢ ܕܙܥܘܼܪ̈ܝܢ ܗ̄ ܒܗ݀ܠܝܢ ܡܿܠܦ ܥܠ ܟܫܝܼܪܘܬܐ ܘܡܿܝܬܐ ܬܚܘܝܼܬܐ ܡܼܢ<EOS>
ܚܦܝܼܛܘܼܬܐ ܕܟܝ̈ܢܐ ܠܐ ܡܠ̈ܝܼܠܐ ܕܢܟܣ ܒܗܘܢܿ ܠܚܒ̈ܢܢܐ<EOS> ܫܘܼܫ̈ܡܢܐ ܡܬܼܟܫܪܝܢ ܘܡܿܟܢܣܝܼܢ<EOS>
ܠܗܘܿܢ ܬܘܪܣܝܐ ܕܠܐ ܟܕ ܒܣܬܼܘܐ ܡܐ ܕܢ݀ܦܩܝܼܢ ܡܼܢ ܩܢܼܗܘܢܿ ܡܿܝܬܝܼܢ ܡܼܢܩܘܼܪܫܐ<EOS> ܘܚܓܣ̈ܐ ܗ̄<EOS>
ܘܐܦ ܥܠ ܗܿܠܝܢ ܡܬܼܦܪܣܝܢ ܠܡܩܼܢܐ ܠܗܘܢܿ ܬܘܼܪܣܝܐ ܘܣܬܪܐ ܕܠܐ ܢܬܼܟܪܟܘܢܼ ܐܝܟ ܦܗܝ̈ܐ ܡܼܢ<EOS>
ܒܝܬܐ ܠܒܝܬܐ ܘܩܡܼ̈ܨܐ ܕܡ̈ܠܟܐ ܠܝܬ ܠܗܘܢܿ ܗ̄ ܡܿܠܦ ܥܠ ܡܛܟܼܣܘܼܬܐ ܕܕܘܼܒܪ̈ܐ ܐܦ ܒܝܕ ܗܿܠܝܢ<EOS>
ܘܒܝܕ ܐܡܩܬܐ ܡܪܬܐ ܠܡܠ̈ܝܼܠܐ ܕܟ݀ܠܗܝܢ ܨܒܘ̈ܬܢ ܡܛܟܣܐܝܼܬ ܢܕܿܒܪ ܠܓܘ ܡܼܢ ܬܚܘܼ̈ܡܐ<EOS>
ܕܘܩ݀ܠܝܼܬܐ<EOS> ܐܪܒܥ ܕܙܥܘܼܪ̈ܝܢ ܗ̄ ܫܝܼ̈ܛܢ<EOS> ܫܘܼܫ̈ܡܢܐ ܬܘܼܒ ܡܟܢܿܫܝܼܢ<EOS>
ܥܒܘܼܪܐ ܒܩܝܛܐ ܘܒܣܬܘܐ ܡܐ ܕܗܿܘܝܐ ܬܠܝܼܠܘܼܬܐ ܡܿܦܩܝܼܢ ܠܗ ܠܫܡܼܫܐ ܘܡܢܿܓܒܝܼܢ ܘܟܢ ܡܿܥܠܝܼܢ<EOS>
ܠܗ ܠܩܢܼܐ ܟܕ ܡܦܣܿܩܝܼܢ ܠܗ ܕܠܐ ܢܐܬܐ ܘܒܝܕ ܗܿܠܝܢ ܡܿܠܦ ܠܢ ܕܢܿܗܘܐ ܟܫܝܼܪ̈ܐ ܒܦܘܼܠܚܢܐ<EOS> ܐܦ<EOS>
ܚܓܣ̈ܐ ܡܛ݀ܠ ܕܡܣܼܬܪܕܝܼܢ ܡܼܢ ܚܝ̈ܘܬܐ ܠܫܩܝܼ̈ܦܐ<EOS> ܣ݀ܠܩܝܼܢ ܘܬܡܿܢ ܥܿܒܕܝܼܢ ܠܗܘܢܿ ܒ̈ܬܐ<EOS>ܒܫܘܼ̈ܥܐ ܡܛ݀ܠ ܕܩܿܢܝܼܢ ܫܢ̈ܐ ܕܣܦܼ̈ܩܢ ܠܡܦܼܣܩ ܟܐܦ̈ܐ ܕܡܿܝܢ ܓܝܪ ܠܚܢܘܼ̈ܨܐ<EOS> ܘܒܝܕ ܗܿܠܝܢ<EOS>
ܡܪܬܐ ܠܢ ܕܢܿܐܨܦ ܕܥܘܼܡܪܢ ܘܕܣܬܪܢ<EOS> ܘܒܝܕ ܩܡܼ̈ܨܐ ܐܠܼܦ ܠܢ ܥܠ ܡܛܟܼܣܘܼܬܐ ܕܡܕܒܪܢܘܼܬܐ ܒܗ݀ܝ<EOS>
ܕܐܦ ܠܗܘܢܿ ܛܟܼܣܐ ܐܝܼܬ ܠܗܘܢܿ ܘܚܕ ܐܙܿܠ ܒܪܝܼܫܗܘܢܿ ܘܐܡܼܬܝ ܕܡܿܛܝܢ ܠܚܩܠܐ ܚܕ ܡܼܢܗܘܢܿ ܠܐ<EOS>
ܛ݀ܥܡ ܥܕܡܐ ܕܗ݀ܘ ܕܐܙܿܠ ܒܪܝܼܫܗܘܢܿ ܐܟܿܠ ܘܐܢ ܗܿܘ ܦܿܪܚ ܐܦ ܗܼܢܘܢܿ ܦ݀ܪܚܝܼܢ<EOS> ܐܦ ܒܝܕ ܐܡܩܬܐ<EOS>
ܡܚܿܦܛ ܠܢ ܥܠ ܕܘܼܒܪ̈ܐ ܕܡܝܬܪܘܼܬܐ ܘܗ݀ܝ ܕܐܡܝܼܢܐܝܼܬ ܕܢܿܐܨܦ ܝܘܼܬܪܢܗܿ ܕܢܦܼܫܢ<EOS> ܐܟܙܢܼܐ<EOS>
ܕܐܡܩܼܬܐ ܒܛܝܼܠ ܠܗܿ ܕܒܒ̈ܬܐ ܕܡ̈ܠܟܐ ܘܒܕܘܼ̈ܟܝܬܐ ܢܩܕ̈ܬܐ ܬܥܒܼܕܝ ܕܘܼܝܪܗܿ ܟܕ ܡܣܿܟܟܐ<EOS>
ܒܝܼܕ̈ܝܗܿ ܘܥܿܒܕܐ ܗܠܼܟܬܐ ܥܠ ܐܣܼ̈ܐ ܡܟ̈ܠܫܬܐ<EOS> ܗܿܟܢܐ ܐܦ ܚܢܢ ܙ݀ܕܩ ܕܢ݀ܬܚܦܛ ܒܪܓܠ̈ܝܢ<EOS>
ܘܒܐܝܼܕ̈ܝܢ ܕܢ݀ܓܡܘܪ ܥܒܿܕ̈ܐ ܛܒ̈ܐ ܒ݀ܬܪ ܕܐܪܬܝܼ ܠܟ݀ܠܗ ܟܢܫܼܐ ܒܗ݀ܠܝܢ ܬܘܼܒ ܫܢܝܼ ܠܘܿܬ<EOS>
ܡܕܒܪ̈ܢܐ<EOS> ܬܠܬ ܐܢܝܢ ܠܡ ܕܬܪ̈ܝܼܨܢ ܗ̄ ܓܘܼܪܝܐ ܕܐܪܝܐ<EOS> ܓܢܡܒܪ ܗܼܘ ܗ̄ ܠܒܝܼܒ ܗܼܘ ܡܼܢ ܟ݀ܠܗܝܢ<EOS>
ܚܝܘ̈ܬܐ ܕܕܒܪܐ<EOS> ܘܐܒܟܐ ܕܡܙܕܪܟܠ<EOS> ܘܬܝܫܐ ܕܐܙܿܠ ܗ̄ ܡܛ݀ܠ ܓܝܪ ܕܠܡܕܒܪܢܘܼܬܐ ܬܪܝܼܨܬܐ ܗܿܠܝܢ<EOS>
ܬܠܬ ܙ݀ܕܩ ܕܗܘܼ̈ܝ ܢܩܝܼ̈ܦܢ ܝܬܝܼܪ ܡܼܢ ܟ݀ܠ<EOS> ܠܒܝܼܒܘܼܬܐ ܘܝܨܝܼܦܘܼܬܐ ܘܗܕܝܘܼܬܐ<EOS> ܒܝܕ<EOS>
ܚܠܬܢܘܼܬܐ ܨܒܝܢܝܿܬܐ ܕܚܿܫܚܐ ܠܗ݀ܘ ܕܡܬܬܓܥܠܐ ܠܗ ܡܕܒܪܢܘܼܬܐ ܕܒܗܿ ܢܗܼܘܐ ܕܚܝܼܠ ܥܠ ܥܒܿܕ̈ܝ<EOS>
ܒܝܼܫ̈ܬܐ<EOS> ܨܝܕ ܕܝܢ ܡܝܬܪ̈ܬܐ ܢܗܘܐ ܡܫܼܝܢ ܘܡܟܝܼܟ ܐܟܙܢܼܐ ܕܐܪܝܐ ܡܫܼܝܢ ܘܒܗܝܼܠ ܨܝܕ ܒܢ̈ܝ<EOS>
ܓܢܣܼܗ<EOS> ܒܚܝܘ̈ܬܐ ܕܝܢ ܢ݀ܗܡ ܘܓ݀ܣܪ ܥܕܡܐ ܕܬܒܿܪ ܘܡܥܿܕܐ<EOS> ܐܡܿܪܝܼܢ ܓܝܪ ܥܠ ܓܘܼܪ̈ܝܐ ܐܘܿܟܝܬ<EOS>
ܒܢ̈ܝܐ ܕܐܪܝܐ ܕܡܼܢ ܡܪܒܥܐ ܡܝܼ̈ܬܐ ܢ݀ܦܩܝܼܢ ܘܝܘܡܐ ܒ݀ܬܪ ܝܘܡܐ ܢ݀ܦܚ ܒܗܘܢܿ ܐܒܐ ܘܡܬܼܬܥܝܪܐ<EOS>
ܒܗܘܢܿ ܚܝܘܼܬܐ<EOS> ܗܿܟܘܬ ܙܕܿܩ ܠܪܝܼܫܐ ܕܢܐܼܨܦ ܠܡܝܼ̈ܬܝ ܒܚܛܝܼܬܐ ܘܢܚܐ ܐܢܘܢܿ ܒܬܝܿܒܘܼܬܐ<EOS>ܘܐܒܟܐ ܗ̄ ܬܪܢܓܠܐ<EOS> ܕܡܙܕܪܟܠ ܗ̄ ܡܚܿܒܒ ܠܬܪ̈ܢܓܠܬܐ ܘܬܡܗܿܠܟ ܒܝܢܬܗܝܢ ܚܿܕܝܐܝܼܬ ܘܒܨܿܦܪܐ<EOS>
ܩܿܪܐ ܠܗܝܢ ܘܡܦܿܪܓܐ ܠܗܝܢ ܒܩܠ̈ܘ<EOS> ܘܠܐܝܿܕܐ ܕܣܦܝܼܩܐ ܡܚܿܦܛ ܕܬܒܼܛܢܝ ܫܠ̈ܬܐ ܘܥܡ ܐܝܿܕܐ<EOS>
ܕܒܛܿܢܐ ܡܬܼܟܪܟ ܠܡܫܼܟܚܘܼ ܕܬܐܠܼܕܝ ܒܗܿ<EOS> ܘܡܐ ܕܝ݀ܠܕܐ ܡܩܿܘܐ ܨܝܕܝܗܿ<EOS> ܟܕ ܡܥܨܪ ܠܗܿ ܥܕܡܐ<EOS>
ܕܦ݀ܠܛܐ ܒܥܬܗܿ<EOS> ܘܟ݀ܠ ܐܝܿܟܐ ܕܐܙܿܠ ܒܿܬܪܗ ܢ݀ܓܕ ܠܗܝܢ<EOS> ܘܟܕ ܡܫܼܟܟܚ ܡܕܡ ܫܿܩܠ ܠܗ ܒܦܘܼܡܗ<EOS>
ܘܪܡܿܐ ܠܗ<EOS>
ܘܩܿܪܐ ܠܗܝܢ ܘܐܬܝ̈ܢ ܐܟܠ̈ܢ ܠܗ ܗܿܟܢܐ ܙܕܿܩ ܠܡܕܒܪܢܐ ܕܢܐܼܨܦ ܕܥܢ̈ܗ<EOS>
ܒܐܝܿܠܝܢ ܕܥܕܪ̈ܢ ܠܗܘܢܿ<EOS> ܘܬܝܫܐ ܕܐܙܿܠ ܗ̄ ܒܡܗܕܝܢܘܼܬܐ ܕܙܕ݀ܩܐ ܠܪܝܼܫܐ ܕܢܼܗܘܐ ܠܡܫܼܥ̈ܒܕܘܗܝ<EOS>
ܘܿܠܐ ܕܢܐܠܼܦ ܡܼܢ ܬܝܫܐ ܐܘܿܟܝܬ ܥܪܒܐ ܐܟܙܼܢܐ ܕܬܝܫܐ ܡܐ ܕܙܿܠ ܒܪܝܼܫ ܓܙܪܐ ܘܠܐ ܣܿܛܐ ܠܚܕ<EOS>
ܡܼܢ ܓܒ̈ܐ ܡܼܢ ܐܘܼܪܚܐ<EOS> ܐܢ ܐܙܿܠ ܠܪܥܝܐ ܘܐܢ ܕܢܫܼܬܐ ܡ̈ܝܐ<EOS> ܟܡܼܐ ܝܬܝܼܪܐܝܼܬ ܦܩܿܚܐ ܠܪܥܝܐ<EOS>
ܕܢܦܼܫ̈ܬܐ ܕܢܚܼܘܐ ܠܡܪܥܝܪܬܗ ܐܘܼܪܚܐ ܕܟܐܢܘܼ̄<EOS> ܘܢܗܼܘܐ ܠܗܘܢܿ ܗܕܝܐ ܠܘܿܬ ܦܘܼܠܚܢܐ<EOS>
ܕܫܦܝܼܪ̈ܬܐ ܘܢܗܼܘܐ ܚܘܪܐ ܛ݀ܒܐ ܕܢܼܡܪܘܢܼ ܒܗ<EOS> ܠܐ ܬܪܓܼ ܕܠܐ ܬܨܼܛܥܪ ܗ̄ ܒܗܿܠܝܢ ܥܠ ܪܓܬ݀<EOS>
ܢܫ̈ܐ ܘܐܦ ܥܠ ܠܥܒܘܼܬܐ ܪܡܿܙ ܒܗ݀ ܕܠܐ ܬܼܨܛܥܪ<EOS> ܒܐܚܪܝܬܐ ܘܠܐ ܕܬܬܼܣܝܼܡܝ<EOS> ܘܗܿܕܐ ܐܡܿܪ<EOS> ܡܿܢ<EOS>
ܕܪܐ݀ܓ ܠܡ ܕܠܐ ܒܙܕܩܐܼ ܘܡܬܼܦܪܥ ܒܡܕܡ ܕܠܐ ܕܝܼܠܗ<EOS> ܐܢܢܩܐ ܐܝܼܬ ܠܗ ܕܢܨܼܛܥܪ ܡܼܢ ܡܣܿܡ<EOS>
ܒܪܝܼܫܐ ܐܘܿ ܡܼܢ ܒܢ̈ܝ ܐܢܫ̈ܐ<EOS> ܡܼܢ ܡܣܿܡ ܒܪܝܼܫܐ ܐܘܿ ܡܼܢ ܒܢ̈ܝ ܐܢܫ̈ܐ<EOS> ܡܼܢ ܫܘܼܡܢܗ ܕܚܠܒܐ<EOS>
ܗ̄ ܘܣܒܼܘ ܬܚܘܼܡ̈ܐ ܐܘ̄ ܡܕܒܪ̈ܢܐ ܘܡ̈ܠܝܼܠܐ ܡܼܢ ܪ̈ܥܘܬܐ<EOS> ܕܟܕ ܝ݀ܨܦܝܼܢ ܕܥ̈ܢܐ<EOS> ܒܡܫܘܼܚܬܐ<EOS>
ܚ݀ܠܒܝܼܢ ܠܥܙܐ ܘܡܼܢ ܚܠܒܐ ܥܿܒܕܝܼܢ ܚܐܼܘܬܐ ܠܬܘܼܪܣܝܗܘܢܿ ܗܿܟܢܐ ܐܦ ܐܢܬ ܟܕ ܛ݀ܒܐܝܼܬ ܪܥܐ<EOS>
ܐܢܬ ܠ̈ܥܢܐ ܡܠܝܼܠܬܐ ܡܡܫܼܚܐܝܼܬ ܢ݀ܣܒ ܐܢܬ ܡܢܼܗܘܢܿ ܣܘܼܢܩܢܟ<EOS> ܘܐܢ ܬܟܼܒܘܿܫ ܐܝܼܕܟ ܥܠ ܚܛܬܼܐ<EOS>
ܢܦܘܿܩ ܕܡܐ ܗ̄ ܚܛܬܼܐ ܦܘܼܡܐ ܗܿܘ ܕܬܕ̈ܝܐ ܕܥܙ̈ܐ<EOS> ܐܝܿܢܐ ܕܒܡܘܫܐ ܪܟܝܼܟܐ ܕܨܒܥ̈ܬܗ<EOS>ܘܒܡܫܘܼܚܬܐ ܚܿܠܒ ܠܥܙܐ ܡܪܕܝܐ ܠܗ ܠܚܒܐ ܕܡܢܼܗܿ ܥܿܒܕ ܐܦ ܡܫܼܚܐ ܐܘܟܝܿܬ ܫܘܼܡܢܐ<EOS> ܠܚܫܼܚܬܗ<EOS>ܐܢܕܝܢ ܢܬܼܩܫܐ ܘܢܡܪܣ ܠܬܕܝ̈ܗܿ ܘܢܟܼܐܒ ܠܗܿ ܚܠܼܦ ܚܠܒܐ ܕܡܐ ܢ݀ܦܩ ܡܢ ܬܕ̈ܝܗܿ ܘܡܬܟܪܗܝܢ<EOS>
ܘܝ݀ܒܫܝܼܢ܇ ܗ݀ܟܢܐ ܐܦ ܡܕܒܪܢܐ ܐܢ ܒܢܝܼܚܘܼܬܐ ܡܕܒܿܪ ܠܡܪܥܝܼܬܐ ܟܕ ܠܐ ܒ݀ܥܐ ܡܢܼܗܘܢܿ<EOS>
ܝܬܝܼܪ̈ܬܐ<EOS> ܩܿܢܐ ܛܒ̈ܬܐ ܡܼܢ ܐܠܗܐ ܘܩܘܼܠܣܐ ܡܼܢ ܥ̈ܢܗ<EOS> ܐܢܕܝܢ ܢܬܒܼܥ ܝܥܢܐܝܼܬ ܟܣܼܦܐ ܬܬܝܼܪܐ<EOS>
ܘܠܗܿܠܝܢ ܡܿܣܪܩ ܘܡܿܟܐܒ ܐܦ ܠܡܕܡ ܙܥܘܿܪܐ ܕܢ݀ܣܒ ܐܒܿܕ ܡܢܼ̈ ܘܩܿܢܐ ܫܡܐ ܒܝܼܫܐ<EOS> ܗܿܟܐܢ ܡܼܢ<EOS>
ܚܪܝܢܐ ܕܐܦ̈ܐ ܗ̄ ܡܼܢ ܚܦܝܼܛܘܼܬܐ ܘܩܢܝܿܢܐ<EOS> ܗ݀ܠܝܢ ܥ݀ܒܘܿܪ̈ܝܬܐ ܗܿܢܐ ܕܡܛ݀ܠܬܗܝܢ ܗܿܘܐ ܚܪܝܢܐ<EOS>
ܒܼܝܬ ܒܢ̈ܝ ܐܢܫ̈ܐ ܢ݀ܦܩ ܕܝܼܢܐ ܘܡܣܿܡ ܒܪܝܼܫܐ ܩܦܼܠܐܘܿܢ ܠܐ ܡ̈ܠܘܗܝ ܕܡܘܼܐܠ ܗ̄ ܗܿܪܟ ܠܡ<EOS>
ܫ̈ܠܼܡܝ ܡ̈ܠܝ ܫܠܝܡܘܢܿ ܕܐܬܼܦܪܫ ܡܠܦܢܐ ܡܼܢ ܐܠܗܐ<EOS> ܘܡ̈ܠܼܐ ܗܿܠܝܢ ܡܼܢ ܐܠܗܐ ܐܢܝܢ ܡܘܼܐܝܠ<EOS>
ܡܿܠܐܼ ܡܼܢ ܐܠܗܐ ܡܬܼܐܡܪܐ<EOS> ܡܠܟܐ ܢܒܝܐ ܗ̄ ܒܗܿܕܐ ܐܘܕܥܼ ܕܢܒܝܐ ܗܿܘ<EOS> ܥܒܪܝܐ ܡܫܩܠܐ ܐܡܿܪ<EOS>
ܪܕܬܗ ܐܡܗ ܗ̄ ܠܚܟܼܡܬܐ ܩ݀ܪܐ ܐܡܐ ܐܟܡܿ ܕܗܼܘ ܡܢܼܗܿ ܩܒܼܠ ܝܼ݊ܥܬܐ<EOS> ܝܘܢܝܐ<EOS> ܚܠܼܦ ܢܒܝܐ<EOS>
ܡܐܡܪܐ ܕܠܘܿܬ ܡܠܟܐ<EOS> ܠܐ ܢܒܝܐ ܘܡܠܟܐ ܐܝܟ ܦܫܼܝܛܐ<EOS> ܘܠܐ ܡܐܡܪܐ ܐܝܟ ܝܘܢܝܐ<EOS> ܕܪܕܬܼܗ ܐܡܗ<EOS>
ܐܡܿܪ܇ ܐܡܐ ܠܚܟܼܡܬܐ ܩ݀ܪܐ ܗ݀ܝ ܕܒܟܜܠ ܙܒܢ ܪܕܝܐ ܠܗ ܒܐܝܿܠܝܢ ܕܘܠ̈ܝܢ ܘܕܡܼܝܗܿ ܠܚܟܼܡܬܐ<EOS>ܠܝܨܝܼܦܘܼܬܐ ܕܐܡܐ ܕܥܠ ܒܪܗܿ ܚ ܒܪܝ ܘܚ ܒܪ ܗ̄ ܚ ܙܘܥܐ ܐܝܼܬܝܗܿ ܕܙܘܼܗܪܐ<EOS>
ܡܣܪܕܢܐ ܗܿܝ ܕܡܥܕܐ ܐܡܐ ܠܘܿܬ ܒܪܗܿ ܠܡܐܼܡܪ ܕܚܙܝܼ ܠܡ ܒܪܝ ܘܐܙܕܗܪ ܡܼܢ<EOS>
ܙܦܠܢ ܐܘ ܦܠܢ<EOS> ܚܙܝܼ ܕܠܡܼܐ ܥܒܼ݊ܬ ܗܿ݊ܐ<EOS> ܒܪ ܟܪܣܝ ܘܒܪ ܢܕܪ̈ܝ ܥܠ ܪܚܡܼܬܐ ܝܬܝܼܪܬܐ ܡܘܕ̈ܥܢ<EOS>ܘܟܕ ܡܚܿܘܐ ܕܡܼܢ ܡܘܿܢ ܡܙ݀ܗܪܐ ܠܗ ܚܟܼܡܬܐ<EOS> ܐܡܼܪ<EOS> ܠܐ ܬܬܼܠ ܚܝܠܟ ܠ̈ܢܫܐ ܗ̄ ܠܐ ܬܬܕܒܪ ܕܠܐ<EOS>
ܢ݀ܡܘܿܣ<EOS> ܒ݀ܬܪ ܙܘܘܓܐ ܕܢܫ̈ܐ ܘܐܦܿܠܐ ܠܣܘܼܥܪ̈ܢܐ ܘܡܐܟ̈ܠܬܐ ܕܡܠ̈ܟܐ<EOS> ܡܼܢ ܡ̈ܠܟܐ ܡܘܼܐܝܠ<EOS>ܐܙܕܗܪ ܗ̄ ܐܢܬ ܠܡ ܡܘܼܐܝܠ ܐܙܕܗܪ ܡܼܢ ܬܘܼܟܠܢ ܕܥܠ ܡܠ̈ܟܐ ܘܥܠܝܗܘܢܿ ܠܐ ܬܬܟܼܠ<EOS> ܕܫ݀ܬܝܢ ܚܡܪܐ<EOS>
ܗ̄ ܒܝܕ ܚܡܪܐ ܥܠ ܟ݀ܠܗܿ ܐ݀ܣܘܿܛܘܼܬܐܐܡܿܪ<EOS> ܠܐ ܬܫܼܬܐ ܘܬܼܛܥܐ ܗ̄ ܟܠܼܬܗ ܚܟܼܡܬܐ ܡܼܢ ܪܘܝܘܬܐ<EOS>ܕܠܐ ܢܫܼܬܐ ܘܢܛܥܼܐ ܒܪܘܝܘܼܬܐ ܘܢܛܥܼܐ ܠܡܒܕܩܢܐ ܗ̄ ܠܐܠܗܐ ܕܟ݀ܠ ܚܟܼ̈ܡܢ ܘܟ݀ܠ ܛܒ̈ܢ<EOS> ܘܡܒܕܩܢܐ<EOS>
ܕܟܣܝ̈ܬܐ<EOS> ܐܚܪ̈ܢܐ ܡܒܕܩܢܐ ܡܘܿܫܐ ܐܝܼܬܘܗܝ ܒܪܡ ܠܐ ܫܪܝܼܪܐ<EOS> ܘܬܼܛܥܐ ܕܝܼܢܐ ܗ̄ ܘܡܼܢ<EOS>
ܐ݀ܣܘܿܛܘܼܬܐ<EOS> ܬܼܛܥܐ ܕܝܼܢܐ ܘܟܐܢܘܼܬܐ ܕܨܝܕ ܨܪ̈ܝܟܐ<EOS> ܘܚܡܪܐ ܠܡܪܝܼܪ̈ܝ ܢܦܫܼܐ ܗ̄ ܡܛ݀ܠ ܕܙܗܼܪ<EOS>
ܡܼܢ ܚܡܪܐ ܕܠܐ ܢܣܼܬܒܪ ܕܒܝܼܫܐܝܼܬ ܐܬܒܼܪܝܼ ܡܼܢ ܐܠܗܐ ܐܡܼܪ ܕܡܛ݀ܠ ܠܡ ܡܥܩ̈ܐ ܡܪܝܼܪ̈ܝ ܢܦܼܫܐ<EOS>
ܕܡܩܿܒܠܝܼܢ ܒܘܼܝܿܐܐ ܘܛ݀ܥܝܢ ܚܫܝ̈ܗܘܢܿ ܐܬܝܼܗܒ ܚܡܪܐ<EOS> ܘܠܘ ܕܢܪܘܘܢܿ ܒܗ<EOS> ܐܢܬܬܐ ܚܟܝܼܡܬܐ<EOS>
ܡܿܢܘܼ ܡܫܼܟܚ ܗ̄ ܨܿܐܪ ܬܢܢ ܨܠܡܐ ܕܕܚܠܬ݀ ܐܠܗܐ ܘܐܡܿܪ ܕܚܟܼܡܬܐ ܠܡ ܫܪܝܼܪܬܐ ܕܕܚܠܬ݀ ܐܠܗܐ<EOS>
ܠܘܿܬ ܡܿܢ ܡܫܼܬܟܚܐ<EOS> ܘܙܥܘܿܪ̈ܐ ܐܢܘܿܢ ܐܝܿܠܝܢ ܕܩܿܢܝܢ ܠܗܿ ܘܬܟܝܼܠ ܥܠܝܗܿ ܠܒܼܗ ܕܒܥܠܐ<EOS>
ܕܝܼܠܗ ܗ̄ ܘܡܛ݀ܠ ܕܗܿܟܢ ܬܡܝܼܗܐ ܚܟܡܼܬܐ<EOS> ܬܘܼܟܠܢܐ ܘܦܪܗܣܝܐ ܩܿܢܝܢܼ ܐܝܿܠܝܢ ܕܢܩܝܼܦܝܼܢ<EOS>
ܠܢܡܘ̈ܣܝܗܿ ܘܠܝܘܼܠ̈ܦܢܝܗܿ ܟ݀ܠ ܟܕ ܐܝܬܝܝܗܘܿܢ<EOS> ܒܥܠܗܿ ܕܝܢ ܠܐܝܿܠܝܢ ܕܢܩܝܼܦܝܼܢ ܠܗܿ ܩ݀ܪܐ<EOS>ܐܣܢܐ ܠܐ ܚܿܣܪ ܠܗܿ ܗ̄ ܐܝܿܠܝܢ ܕܚܫܚ̈ܢ ܘܠܒܢܝ̈ܢܫܐ ܥܗ̈ܢܢ ܚܡܝܼܠ̈ܢ ܒܓܙܗܿ<EOS> ܒܥܬ݀ ܚܡܪܐ ܘܟܬܢܐ<EOS>
ܗ̄ ܘܡܛ݀ܠ ܕܕܡܝܗܿ ܠܚܟܼܡܬܐ ܠܐܢܬܬܐ ܟܫܝܼܪܬܐ ܟ݀ܠܡܕܡ<EOS> ܐܝܟ ܕܥܠ ܐܢܬܐ ܐܡܿܪ ܥܠܝܗܿ ܒܝܕ ܥܡܪܐ<EOS>
ܘܟܬܢܐ ܥܠ ܦܘܼܠܚܢܐ ܕܡܝܬܪ̈ܬܐ ܡܿܘܕܥ<EOS> ܕܢܐܼܡܪ ܕܣܘܼܥܪ̈ܢܐ ܡܝܬܪ̈ܐ ܕܕܚܠܬ݀ ܐܠܗܐ ܡܿܠܐܼ<EOS>
ܝܘܼܠܦܢܗܿ<EOS> ܗܘܬ݀ ܐܝܟ ܐܠܦܼܐ ܕܬܓܪ̈ܐ ܕܐܬܝܐ ܡܼܢ ܪܘܼܚܩܐ ܟܕ ܛܥܝܼܢܐ ܬܓܘܼܪܬܐ<EOS> ܗܿܟܐܢ ܐܦ ܗܝܼ<EOS>
ܚܟܼܡܬܐ ܡܫܪܬܚܐ ܒܛܒ̈ܬܐ ܘܡܠܝܐ ܥܘܼܕܪ̈ܢܐ ܪܘܪ̈ܒܐ<EOS> ܘܩܡܬ݀ ܒܠܠܝܐ<EOS> ܘܥܒܿ݊ܐ ܠܛܠ̈ܝܬܗܿ ܗ̄ ܒܝܕ<EOS>
ܡܐܟܘܼܠܬܐ ܥܠ ܝܘܠܦܢܗܿ ܕܚܟܼܡܬܐ ܡܿܘܕܥ<EOS> ܡܛ݀ܠ ܕܠܢܦܼܫܐ ܡܗܿܢܐ ܘܝܼ݊ܥܬܐ ܘܒܘܼܝܢܐ ܡܙܘܕܐ<EOS>
ܠܐܝܿܠܝܢ ܕܒܫܒܝܼ̈ܠܝܗܿ ܪܕܝܢ<EOS> ܘܚܪܬ݀ ܒܝܘܼܠܦܢܐ ܘܙܒܢܼܬܗ ܗ̄ ܕܐܡܝܼܢܐܝܼܬ ܡܚܿܦܛܐ ܠܒܝܬ̈ܝܗܿ<EOS>
ܠܘܿܬ ܦܘܼܠܚܢܐ ܕܕܚܠܬ݀ ܐܠܗܐ<EOS> ܐܝܟ ܕܠܡܕܡ ܕܪܒ ܘܡܿܘܬܪ̈ܢ<EOS> ܘܡܿܢ ܦܐܪ̈ܝܗܿ ܢܨܒܬ݀ ܗ̄ ܒܗ݀ܝ ܕܟܕ<EOS>
ܒܦܘܼܠܚܢܐ ܕܡܝܬܪܘܼܬܐ ܡܬܚܼܦܛܘܢ ܐܝܿܠܝܢ ܕܠܗܿ ܢܩܝܼܦܝܼܢ ܡܟܼܐ ܢܩܼܛܦܘܢܼ ܒܘܼܣ̈ܡܐ ܕܠܗܘܢܿ<EOS>
ܩܿܪܐ ܟܪܡܐ ܘܐܣܪܬ݀ ܚܨ̈ܝܗܿ ܗ̄ ܡܛܝܒܐܝܼܬ ܚܦܝܼܛܐ ܠܡܠܼܦܘܼ ܠܒܢ̈ܝܗܿ ܚܟܡܼܬܐ<EOS> ܐܝܟ ܕܒܢܣܝܢܐ<EOS>
ܐܬܝܕܝܥܬ݀ ܒܗܘܿܢ ܒܣܘܼܥܪ̈ܢܐ ܕܛ݀ܒ<EOS>
ܗܼܘ ܝܘܼܬܪܢܐ ܕܡܼܢ ܬܓܘܼܪܬܗ<EOS> ܕܪ̈ܥܝܗܿ ܐܘܫܼܛܬ݀ ܒܟܫܝܼܪܘܼܬܐ ܗ̄ ܟܫܝܼܪܐܝܼܬ<EOS>
ܘܙܗܝܼܪܐܝܼܬ ܡܓܿܪܓܐ ܒܟܿܠܙܒܢ ܠܣܘܼܥܪ̈ܢܐ ܕܕܚܠܬ݀ ܐܠܗܐ<EOS> ܒܝܕ ܡܘܼܥܙܠܐ ܥܠ ܦܘܼܠܚܢܐ ܕܕܚܠܬ݀<EOS>
ܐܠܗܐ ܡܿܘܕܥ<EOS> ܐܝܼܕ̈ܝܗܿ ܓܝܪ ܐܫܘܛܬ݀ ܠܡܣܼ̈ܟܢܐ<EOS> ܘܕܪ̈ܥܝܗܿ ܠܠܨܪ̈ܝܼܟܝ ܒܘܼܝܿܢܐ ܕܠܗܿ<EOS>
ܢܬܢܼܩܦܘܢܼ<EOS> ܘܡܢܼܗܿ ܢܥܼܦܘܢܼ ܝܘܼܬܪ̈ܢܐ<EOS> ܘܠܐ ܕܚܿܠܝܼܢ ܗܼܘܘ ܗ̄ ܒܗ݀ܝ ܕܟܿܠܗܘܢܿ ܐܝܿܠܝܢ<EOS>
ܕܠܗܿ ܢܩܝܼܦܝܼܢ ܡܚܿܪܪܝܼܢ ܐܢܘܢܿ ܡܼܢܟ݀ܠ ܢܟܝ̈ܢܝܼܢ<EOS> ܡܛ݀ܠ ܕܟ݀ܠܗܘܢܿ ܠܒܝܼܫܝܼܢ ܗ̄ ܒܗ݀ܝ<EOS>
ܕܡܥܿܛܦܝܼܢ ܗܼܘܘ ܠܒܘܼܫܐ ܕܚܟܼܡܬܐ ܒܕܡܘܼܬ ܙܪܕܐ<EOS> ܣܿܦܩܐܝܼܬ ܡܫܿܘܙܒܝܼܢ ܗܼܘܘ ܠܗܘܢܿ ܡܼܢ<EOS>
ܟ݀ܠܗܝܢ ܡܣܓܦ̈ܢܝܬܐ<EOS> ܙܚܘܼܪܝܼܬܐ<EOS> ܠܡܐܢܐ ܣܘܼܡܩܐ ܕܫܐܪܝܐ ܩܿܪܐ<EOS> ܐܦ ܠܐܝܿܢܐ ܕܢܩܝܼܦ ܠܗ<EOS>
ܐܘܟܝܼܬ ܠܒܥܠܗܿ ܥܒܕܬ݀<EOS> ܠܒܘܼܫܐ ܪܝܼܫܝܐ<EOS> ܝܼܕܝܼܥ ܗܼܘܐ ܒܥܠܗܿ ܗ̄ ܟ݀ܠܗܘܢܿ ܐܝܿܠܝܢ<EOS>
ܕܠܢܩܝܼܦܘܼܬܗܿ ܓܒܼܘ<EOS> ܒܫܘܼܒ ܘܐܝܼܩܪܐ ܡܦܿܪܓܝܼܢ ܗܼܘܘ ܒܝܬ ܣܓ̈ܝܐܐ<EOS> ܟܬܢܐ ܥܒܼ݊ܬ݀ ܗ̄<EOS>
ܠܟܢܥ̈ܢܝܐ ܗ̄ ܠܒܘܼ̈ܫܐ ܕܬܫܼܒܘܿ ܡܫܼܬܘܕܝܐ ܠܡܼܬܠ ܐܦ ܠܐܝܿܠܝܢ ܕܪܚܝܼܩܝܼܢ ܡܢܗܿ<EOS> ܐܢܗܘܼ<EOS>
ܕܢܫܼܒܩܘܢܼ ܛ݀ܥܝܘܼܬܗܘܢܿ<EOS> ܘܨܝܕܝܗܿ ܢܬܩܼܪܒܘܢܿ<EOS> ܟܢܥ̈ܢܝܐ ܠܛܥ̈ܝܐ ܩܿܪܐ<EOS> ܥܘܼܫܢܐ ܘܗܕܪܐ<EOS>ܒܝܘܡܐ ܐܚܪܝܐ ܗ̄ ܒܥܘܼܫܢܐ ܠܡ ܘܐܝܼܩܪܐ ܘܚܕܘܼܬܐ ܗܿܘܝܐ ܚܪܬܼܗܘܢܿ ܕܒܝ̈ܬܝܗܿ<EOS> ܟܕ ܪܘܪܒܐܝܼܬ<EOS>
ܡܬܒܼܣܡܝܼܢ ܒܝܘܼܠܦܢܗܿ ܐܦ ܗܝܼ ܕܝܢ ܚܿܕܝܐ ܥܠ ܕܚܙܿܝܐ ܗܼܘܬ ܫܘܼܠܡܐ ܛ݀ܒܐ<EOS> ܕܗܿܘܐ ܡܼܢ<EOS>
ܬܓܘܼܪܬܗܿ ܗܿ݊ܐ ܗܝ ܓܝܪ ܕܝܘܡܐ ܐܚܪܝܐ<EOS> ܘܓܠ̈ܝܢ ܐܘܼܪ̈ܚܬܐ ܗ̄ ܣܘܼܥܪ̈ܢܝܗܿ ܠܡ ܫܦܝܼܪ̈ܐ<EOS>
ܓܠܿܝܢܼ ܠܟܿܠܢܫ<EOS> ܠܚܡܐ ܚܒܢܢܐܝܼܬ ܗ̄ ܒܗ݀ܝ ܕܟ݀ܠ ܡܕܡ ܕܝܠܗܿ ܟܐܢܐܝܼܬ ܡܦܿܪܢܣܐ<EOS> ܟܕ ܒܠܚܘܼܕ<EOS>
ܠܐܝܿܠܝܢ ܕܐܡܝܼܢܝܼܢ ܒܦܘܼܠܚܢܐ ܕܡܝܬܪܘܼܬܐ ܝ݀ܗܒܐ ܕܫ̈ܢܐ ܕܡܼܢܗܘܢܿ<EOS> ܩܡܼܘ ܒܢܝ̈ܗܿ ܗ̄<EOS>
ܟ݀ܠܗܘܢܿ ܐܝܿܠܝܢ ܕܡܬܼܢܩܦܝܼܢ ܠܢܡܘ̈ܣܝܗܿ<EOS> ܘܣܘܓܐܐ ܕܒܟ̈ܬܗܿ ܗ̄ ܠܘ ܠܓܒܪ̈ܐ ܡܦܪܢܣܐ ܝܘܼܠܦܢܐ<EOS>
ܕܕܚܠܬ݀ ܐܠܗܐ ܐܘܟܝܼܬ ܚܟܼܡܬܐ<EOS> ܐܠܐ ܐܦ ܠ̈ܫܢܐ ܥܒܕܬ ܦܘܼܠܚܢܐ ܕܡܝܬܪܘܼܬܐ<EOS> ܘܐܢܬܝ ܥܒܼܪܬܝ ܗ̄<EOS>
ܐܢܬ ܠܡ ܣܟܠܘܼܬܐ ܥܠ ܟ݀ܠܗܝܢ ܕܬܩܼܢܘܼܬܐ ܒܣܼܪܬܝ<EOS> ܘܡܟܝܼܠ ܣܪ̈ܝܼܩܢ ܐܢܝܢ ܪ̈ܓܝܓܬܐ ܕܒܬܪܗܝܢ<EOS>ܪܗܛܬܝ ܘܕܓܠ̈ܬܐ ܐܢܝܢ ܘܠܐ ܡܩܘ̈ܝܢ<EOS> ܒܙܢܼܐ ܐܚܪܢܐ<EOS> ܐܢܬܝ ܥܒܼܪܬܝ ܗ̄ ܥܠ ܚܟܡܼܬܐ ܐܡܿܪ ܕܐܢܬܝ<EOS>
ܠܡ ܠܥܼܠ ܡܼܢ ܟ݀ܠܗܝܢ ܫܒܝܼܚ̈ܬܐ ܕܒܥ݀ܠܡܐ ܣܠܩܼܬܝ<EOS> ܕܓܠܐ ܝܿܐܝܘܼܬܐ ܗ̄ ܫܘܼܦܪܐ ܡܛ݀ܠ ܕܥܒܘܿܪܐ<EOS>
ܗܘ<EOS> ܐܢܬܬܐ ܕܕܿܚܠܐ ܗ̄ ܚܟܼܡܬܐ ܕܕܚܠܬ݀ ܐܠܗܐ ܗܝ ܠܚܘܼܕ ܬܫܼܬܒܚܝ<EOS> ܗܒܼܘ ܠܗܿ ܦܐܪ̈ܐ<EOS>
ܕܐܝܼܕ̈ܝܗܿ ܗ̄ ܒܗ݀ܝ ܕܓܿܒܝܢܼ ܒܦܘܼܠܚܢܐ ܕܙܕܝܼܩܘܼܬܐ ܦܘܼܪ̈ܥܢܐ ܡܬܼܝܼܗܒ ܠܗܘܢܿ ܠܚܪܬܐ<EOS>ܘܢܫܒܚܘܼܢܗ ܥܒܕ̈ܝܗܿ ܗ̄ ܒܗܿܢܐ ܥ݀ܠܡܐ ܫܒܝܼ̈ܚܐ ܘܡܝܬܪ̈ܐ ܥܒܿܕܐ ܒܝܬ ܒܢܝ̈ܢܫܐ ܠܐܝܿܠܝܢ ܕܠܗܿ<EOS>
ܢ݀ܩܦܝܼܢ<EOS> ܒܬܪܥܐ ܗ̄ ܒܟܢܘܼܫ̈ܝܐ ܡܛ݀ܠ ܕܒܬܪ̈ܥܐ ܕܡܕܝܼ̈ܢܬܐ ܐܝܼܬ ܗܼܘܐ ܥܝܿ݊ܐ ܠܩܕ̈ܡܝܐ<EOS>
ܕܢܬܼܒܘܢܼ ܘܢܕܘܼܢܘܢܼ ܕܝܼ̈ܢܐ ܫܠܼܡ ܦܘܼܫܩܐ ܣܘܼܥܪܢܝܐ ܕܡ̈ܬܠܐ ܕܫܠܝܡܘܿܢ ܐܝܟ ܡܦܼܩܬܐ<EOS>
ܦܫܝܼܛܬܐ ܕܣܘܼܪ̈ܝܝܐ<EOS>
