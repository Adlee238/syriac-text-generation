ܬܘܼܒܼ ܥܲܠ ܗܵܠܹܝܢ ܕܲܒܼܫܸܠܝܵܐ ܪܵܕܹܝܢ ܕܐܸܡܲܬܼܝ ܡܫܲܪܹܝܢ ܠܕܲܡܸܥ<EOS>ܐܵܦܸܢ ܩܲܠܝܼܠ ܕܠܲܐܝܟܵܐ ܡܲܛܝܼܘ ܒܦܘܼܠܚܵܢܗܘܿܢ ܒܝܲܡܵܐ ܠܵܐ<EOS>ܡܸܬܿܕܲܪܟܵܢܵܐ ܕܕܼܘܼܒܵܪܵܐ ܕܫܸܠܝܵܐ ܢܸܫܟܿܚܘܼܬܢ ܠܡܸܬܿܬܿܟܼܵܠܘܼ ܒܨܝܼܪ<EOS>ܩܲܠܝܼܠ ܥܲܠ ܠܹܐܘܲܬܼܗܘܿܢ ܕܫܲܪܝܲܬ̤ ܝܵܗ̇ܒܵܐ ܦܹܐܪܹ̈ܐ<EOS> ܝܕ<EOS>ܐܵܡܲ݁ܪ ܐ̄ܢܵܐ ܠܵܟܼ ܨܒܼܘܼܬܼܵܐ ܘܠܵܐ ܬܸܓܼܚܲܟܼ<EOS> ܡܸܛܠ ܕܲܫܪܵܪܵܐ<EOS>ܐܵܡܲ݁ܪ ܐ̄ܢܵܐ<EOS> ܘܠܵܐ ܬܸܬܼܦܲܠܲܓܼ ܥܲܠ ܡܸܠܬܼܵܐ ܕܫܲܪܝܼܪܝܼܢ ܐܲܝܠܹܝܢ<EOS>ܕܡܸܢܗܘܿܢ ܩܲܒܿܠܹ̇ܬܼ ܐܸܢ ܒܲܬܼܠܝܼ̈ܦܹܐ ܕܥܲܝܢܲܝ̈ܟ ܬܸܬܼܠܸܐ ܩܕܼܵܡ<EOS>ܐܲܠܵܗܵܐ ܥܕܲܡܵܐ ܕܲܒܼܕܸܡ̈ܥܹܐ ܬܸܦܓܲܥ ܠܵܐ ܬܸܤܒܲܪ ܕܲܠܡܸܕܸܡ<EOS>ܡܲܛܝܼܬܿ ܒܕܼܘܼܒܵܪܵܐ<EOS> ܥܕܲܟܹܝܠ ܓܹܝܪ ܠܥܵܠܡܵܐ ܡܫܲܡ̈ܫܵܢ ܟܲܤ̈ܝܵܬܼܵܟܼ<EOS>ܗܵܢܵܘ ܕܹܝܢ ܒܕܘܼܒܵܪܵܐ ܕܥܵܠܡܵܝܹ̈ܐ ܡܗܲܝ̈ܡܢܹܐ ܩܵܐܹ̇ܡ ܐܲܢ̄ܬܿ<EOS> ܒܒܲܪܢܵܫܵܐ<EOS>ܓܹܝܪ ܒܲܪܝܵܐ ܥܵܡܹ̇ܠ ܐܲܢ̄ܬܿ ܒܦܠܚܵܢܵܐ ܕܲܠܘܵܬܼ ܐܲܠܵܗܵܐ ܘܒܲܪܢܵܫܵܐ<EOS>ܕܲܠܓܼܵܘ ܥܕܲܟܹܝܠ ܕܠܵܐ ܦܹܐܪ̈ܝܼܢ ܐܝܼܬܼܵܘܗܝ<EOS> ܒܦܹܐܪ̈ܵܘܗܝ ܡܲܢ ܡ̣ܢ<EOS>ܐܲܝܟܵܐ ܕܐܸܡ̇ܪܹܬܼ ܡܫܲܪܸܐ<EOS> ܡܵܐ ܕܹܝܢ ܕܠܲܐܬܼܪܵܐ ܕܕܸܡ̈ܥܹܐ ܡܲܛܝܼܬܿ<EOS>ܗܵܝܕܹܝܢ ܐܸܤܬܲܟܲܠ ܕܲܢܦܲܩ̣ ܠܹܗ ܪܸܥܝܵܢܵܐ ܡ̣ܢ ܒܹܝܬܼ ܚܒܼܘܼܫܝܵܐ<EOS>ܕܥܵܠܡܵܐ ܗܵܢܵܐ ܘܤܵܡ̣ ܪܸܓܼܠܹܗ ܒܡܲܪܕܝܼܬܼܵܐ ܕܥܵܠܡܵܐ ܚܲܕܼܬܼܵܐ<EOS>ܘܫܲܪܝܼ ܤܵܐܹ̇ܩ ܐܵܐܲܪ ܬܡܝܼܗܵܐ ܕܬܲܡܵܢ ܘܲܡܫܲܪܸܐ ܡܲܚܸܬܼ ܕܸܡ̈ܥܹܐ<EOS>ܒܗܵܝ̇ ܕܲܬܼܟܸܒܼܘ ܠܗܘܿܢ ܡܸܟ݂ܝܠ ܚܸܒܼ̈ܠܹܐ ܕܡܲܦܩܵܢܵܐ ܥܲܠ ܥܘܸܠܵܐ<EOS>ܗܵܘ̇ ܕܪܘܼܚ<EOS> ܕܛܲܝܒܿܘܿܬܼܵܐ ܐܸܡܵܐ ܕܓܼܵܘܵܐ ܡܤܲܪܗܒܼܵܐ ܠܡܵܘܠܵܕܼܘܼ<EOS>ܒܐ̄ܪܵܙܵܐ ܠܢܲܦܫܵܐ ܨܲܠܡܵܐ ܕܐܲܠܵܗܵܐ ܠܢܘܼܗܪܹܗ ܕܥܵܠܡܵܐ ܕܲܥܬܝܼܕܼ<EOS>ܘܡܵܐ ܕܲܡܛ̣ܵܐ ܙܲܒܼܢܵܐ ܕܡܵܘܠܵܕܼܵܐ ܪܸܥܝܵܢܵܐ ܡܲܪܓܸܫ ܡܸܟܹܝܠ ܒܡܸܕܸܡ<EOS>ܡܸܕܸܡ ܡ̣ܢ ܬܲܡܵܢ ܐܲܝܟܼ ܤܵܘܩܵܐ ܡܸܕܸܡ ܩܲܛܝܼܢܵܐ ܕܲܡܩܲܒܸܠ<EOS>ܥܘܸܠܵܐ ܠܓܼܵܘ ܡ̣ܢ ܗܲܕܵܡܹ̈ܐ ܕܲܒܼܗܘܿܢ ܐܸܬܼܪܲܒܿܝܼ<EOS> ܘܲܕܼܠܵܐ ܡܤܲܝܒܲܪ<EOS>ܡܸܕܸܡ ܕܠܵܐ ܒܲܥܝܵܕܼܵܐ ܡܙܝܼܥ ܠܹܗ ܠܦܲܓܼܪܵܐ ܒܒܸܟܼܝܵܐ ܕܲܚܠܝܼܛܵܐ<EOS>ܒܹܗ ܚܲܕܼܘܼܬܼܵܐ ܕܥܵܠ̇ܒܵܐ ܠܚܲܠܝܘܼܬܹܗ ܕܕܸܒܼܫܵܐ<EOS> ܟܠ ܟܡܵܐ ܕܡܸܬܼܪܲܒܸܐ<EOS>ܗܵܘ̇ ܥܘܸܠܵܐ ܕܲܠܓܼܵܘ ܗܵܟܲܢܵܐ ܗܵܘ̇ܝܵܐ ܬܵܘܤܲܦܬܼܵܐ ܒܕܸܡ̈ܥܹܐ<EOS> ܡܲܪܕܝܼܬܼܵܐ<EOS>ܕܹܝܢ ܕܕܸܡ̈ܥܹܐ ܡ̣ܢ ܐܸܡܲܬܼܝ ܕܫܲܪܝܼ ܪܸܥܝܵܢܵܐ ܡܸܫܬܲܦܸܐ ܗܵܘ̇ܝܵܐ<EOS> ܒܪܲܡ<EOS>ܪܸܕܿܝܵܐ ܕܕܸܡ̈ܥܹܐ ܕܡ̣ܢ ܗܵܢܵܐ ܛܲܟܼܤܵܐ ܕܐܵܡܲ݁ܪܢܵܐ ܠܵܐ ܗ̄ܘ̣ܵܐ ܥܲܠ<EOS>ܗܵܘ̇ ܡܢܵܬܼܵܢܵܝܵܐ ܪܡܸܐ ܠܝܼ ܕܒܲܙܒܲܢ ܙܒܲܢ<EOS> ܗܵܢܵܐ ܕܹܝܢ ܒܘܼܝܵܐܵܐ ܕܒܲܙܒܲܢ<EOS>ܙܒܲܢ ܠܟܼܠܢܵܫ ܗܵܘܹ̇ܐ ܕܦܵܠܲܚ ܥܲܡ ܐܲܠܵܗܵܐ ܒܫܸܠܝܵܐ<EOS> ܒܲܙܒܲܢ<EOS>ܒܬܹܐܘܿܪܝܼܵܐ ܕܪܸܥܵܝܵܢܵܐ<EOS> ܘܒܲܙܒܲܢ ܒܡܸܠܹ̈ܐ ܕܲܟܼܬܼܵܒܹ̈ܐ<EOS> ܘܒܲܙܒܲܢ ܒܥܸܢܝܵܢܵܐ<EOS>ܕܬܲܟܼܫܲܦܬܼܵܐ<EOS> ܠܝܼ ܡ̇ܢ ܪܡܸܐ ܠܝܼ ܠܡܹܐܡܲܪ ܥܲܠ ܗܵܘ̇ ܟ̱ܠܵܢܵܝܵܐ<EOS>ܕܐܝܼܬܼܵܘܗܝ ܕܠܵܐ ܦܤܵܩ ܕܠܸܠܝܵܐ ܘܐܝܼܡܵܡܵܐ ܕܲܠܗܵܘ̇ ܕܲܒܼܚܲܬܝܼܬܼܘܼܬܼܵܐ<EOS>ܕܕܼܘܼܒܵܪܹ̈ܐ ܐܸܫܟܲܚ̣ ܫܪܵܪܵܐ ܒܓܼܵܘ ܫܸܠܝܵܐ ܗܵܘܹ̇ܐ ܕܗܵܘ̈ܝܵܢ ܥܲܝ̈ܢܹܐ ܡܥܝܼ̈ܢܹܐ<EOS>ܕܡܲܝ̈ܵܐ ܙܲܒܼܢܵܐ ܕܬܲܪܬܹܝܢ ܫܢ̈ܝܼܢ ܚܲܤܝܼܪ ܝܲܬܝܼܪ؟ ܗܵܕܹܐ ܒܙܲܒܼܢܵܐ<EOS>ܕܡܲܥܒܲܪܬܵܐ ܗܵܘ̇ܝܵܐ<EOS> ܐܵܡܲ݁ܪܢܵܐ ܕܹܝܢ ܡܲܥܒܲܪܬܵܐ ܐ̄ܪܵܙܵܢܵܝܬܼܵܐ<EOS> ܬܘܼܒܼ ܡ̣ܢ<EOS>ܒܵܬܲܪ ܕܸܡ̈ܥܹܐ ܥܵܐܹ̇ܠ ܐܲܢ̄ܬܿ ܠܫܲܝܢܵܐ ܕܚܘܼ̈ܫܵܒܹܐ<EOS> ܘܒܹܗ ܒܗܵܢܵܐ ܫܲܝܢܵܐ<EOS>ܕܚܘܼ̈ܫܵܒܹܐ ܥܵܐܹ̇ܠ ܐܲܢ̄ܬܿ ܠܗܵܝ̇ ܢܝܵܚܝܵܬܼܵܐ ܐܲܠܵܗܵܝܬܼܵܐ ܕܐܸܡ݂ܲܪ ܦܵܘܠܘܿܣ<EOS>ܒܲܡܢܵܬܼܵܐ ܐܲܝܟܼ ܟܝܵܢܵܐ<EOS> ܡ̣ܢ ܗܵܢܵܐ ܐܲܬܼܪܵܐ ܕܫܲܝܢܵܐ ܡܫܲܪܸܐ ܗܵܘܢܵܐ<EOS>ܒܗܵܝ̇ ܕܢܸܚܙܸܐ ܟܲܤ̈ܝܵܬܼܵܐ<EOS> ܗܵܝܕܹܝܢ ܪܘܼܚܵܐ ܕܩܘܼܕܼܫܵܐ ܡܫܲܪܸܐ ܓܵܠܹ̇ܐ<EOS>ܩܕܵܡܵܘܗܝ ܫܡܲܝܢ̈ܝܬܼܵܐ<EOS> ܟܲܕܼ ܥܵܡܲܪ ܒܵܟܼ ܐܲܠܵܗܵܐ ܘܦܹܐܪ̈ܵܘܗܝ<EOS>ܕܪܘܼܚܵܐ ܡܚܲܦܸܛ ܒܵܟܼ<EOS> ܘܡܸܟܵܐ ܡܲܪܓܸܫ ܐܲܢ̄ܬܿ ܒܫܘܼܠܵܦܵܐ ܗܵܘ̇<EOS>ܕܲܥܬܼܝܼܕܼ ܟ̱ܠܹܗ ܟܝܵܢܵܐ ܠܲܡܩܲܒܵܠܘܼ ܒܚܘܼܕܵܬܼܵܐ ܕܟܼܠ<EOS> ܒܲܗܘܼܪܵܐܝܼܬܼ<EOS>ܐܲܝܟܼ ܕܲܒܪܸܡܙܵܐ ܗܵܐ ܗܵܠܹܝܢ ܟܸܬܼܒܹ̇ܬܼ ܠܥܘܼܕܼܪܵܢܵܐ ܕܝܼܠܝ ܘܲܕܼܟܼܠ<EOS>ܕܦܵܓܲܥ̇ ܒܲܟܼܬܼܵܒܼܵܐ ܗܵܢܵܐ<EOS> ܐܲܝܟܼ ܡܸܕܸܡ ܕܐܲܕܪܟܹܬܼ ܡ̣ܢ ܬܹܐܘܿܪܝܼܵܐ<EOS>ܕܲܟܼܬܼܵܒܹ̈ܐ ܘܡ̣ܢ ܦܘܼܡܵܐ ܕܫܲܪܝܼܪܹ̈ܐ ܘܩܲܠܝܼܠ ܡ̣ܢ ܢܸܤܝܵܢܵܐ<EOS> ܕܢܸܗܘܸܐ<EOS>ܐܵܦ ܠܝܼ ܥܘܼܕܼܪܵܢܵܐ ܒܲܨ̈ܠܵܘܼܗܘܿܢ ܕܐܲܝܠܹܝܢ ܕܡܸܬܼܥܲܕܪܝܼܢ ܡ̣ܢ<EOS>ܗܵܠܹܝܢ ܡܸܛܠ ܕܥܸܡ̇ܠܹܬܼ ܒܗܹܝܢ<EOS> ܫܡܲܥ ܐܵܦ ܡܸܕܸܡ ܐ̄ܚܪܹܝܢ<EOS>ܕܐܵܡܲ݁ܪܢܵܐ ܠܵܟܼ ܐܲܟܼܡܵܐ ܕܝܸܠܦܹ̇ܬܼ ܡ̣ܢ ܦܘܼܡܵܐ ܕܠܵܐ ܡܕܲܓܸܠ<EOS>ܘܡܵܐ ܕܲܠܗܵܢܵܐ ܐܲܬܼܪܵܐ ܡܫܲܝܢܵܐ ܕܚܘܼ̈ܫܵܒܹܐ ܥܲܠ̣ܬܿ ܗܵܝܕܹܝܢ ܡܸܫܬܲܩܠܵܐ<EOS>ܬܘܼܒܼ ܡܸܢܵܟܼ ܬܟܼܝܼܒܼܘܼܬܼܵܐ ܕܕܸܡ̈ܥܹܐ ܘܐܵܬܹ̇ܐ ܐܲܢ̄ܬܿ ܠܗܵܝ̇ ܕܲܒܼܟܲܝܠܵܐ<EOS>ܘܒܲܡܫܘܼܚܬܼܵܐ<EOS> ܗܵܢܵܘ ܫܪܵܪܵܐ ܚܲܬܿܝܼܬܼܵܐ ܐܲܝܟܼ ܕܲܒܼܦܵܤܝܼ̈ܩܵܬܼܵܐ ܘܫܲܪܝܼܪ<EOS>ܗ̄ܘ̣ ܘܲܡܗܲܝܡܲܢ ܡ̣ܢ ܟ̱ܠܵܗ̇ ܥܹܕܬܵܐ ܘܡ̣ܢ ܛܘܼܠܝܵܩܹ̈ܐ ܘܪܹ̈ܫܲܝ<EOS>ܕܲܪܵܪܹ̈ܐ ܕܲܒܼܢܹ̈ܝܗ̇<EOS>