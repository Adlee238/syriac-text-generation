ܬܫܥܝܬܐ<EOS>ܕܡܪܝ ܡܬܝ<EOS>ܘܕܡܪܝ ܐܢܕܪܐܝܣ<EOS>ܫ̈ܠܝܚܐ ܛܘܒ̈ܢܐ<EOS>ܬܘܒ ܬܫܥܝܬܗ ܕܡܪܝ ܡܬܝ ܘܕܡܪܝ ܐܢܕܪܐܝܣ<EOS>ܫ̈ܠܝܚܐ ܛ̈ܘܒܢܐ ܟܕ ܬܠܡܕܘ ܠܡܕܝܢܬ ܟܠܒܝܢ<EOS>ܕܥܡܘܪ̈ܝܗܿ ܐܟܠܿܝܢ ܗܘܘ ܒܣܪܐ ܕܒܢܝ̈ܢܫܐ<EOS>ܡܢ ܒܬܪ ܝܘ̈ܡܬܐ ܕܣܘܠܩܗ ܕܡܪܝܢ ܝܫܘܥ ܡܫܝܚܐ ܠܫܡܝܐ<EOS> ܟܕ ܐܬܡܠܝܘ ܝܘ̈ܡܬܐ<EOS>ܕܦܢܛܩܘܣܛܝ<EOS> ܘܐܬܼܐ ܦܪܩܠܝܛܐ ܠܥܠܝܼܬܐ ܕܨܗܝܘܢ<EOS> ܘܐܬܡܠܝܘ ܫ̈ܠܝܚܐ ܩ̈ܕܝܫܐ ܡܢ ܡܿܘܗܒܬܐ ܕܪܘܐ<EOS>ܕܩܘܕܫܐ<EOS> ܗܘܼܐ ܨܒܝܢܐ ܠܟܠ ܚܕ ܚܕ ܡܢܗܘܢ ܕܢܦܩܼܘܢ ܘܢܿܟܪܙܘܢ ܣܒܪܬܗ ܕܡܫܝܚܐ<EOS> ܘܫܪܝܘ ܠܡܪܡܝܘ<EOS>ܦܨܼ̈ܐ<EOS> ܘܠܡܦܠܓܐܬܪ̈ܘܬܐ ܒ̈ܝܢܝܗܘܢ<EOS> ܘܗܘܼܐ ܕܟܕ ܐܦܣܘ<EOS> ܡܛܝܗܝ ܠܡܬܝ ܫܝܚܐ ܕܢܐܙܠ ܠܡܕܝܢܬܐ<EOS>ܐܿܝܕܐ ܕܥܡܘܪ̈ܝܗܿ ܒܢ̈ܝܢܫܐ ܐܟܿܠܝܢ ܗܘܘ<EOS> <EOS> <EOS> ܥܡܘܪ̈ܝܗܿ ܕܝܢ ܕܡܕܝܢܬܐ ܗܿܝ<EOS> ܕܠܐ ܠܚܡܐ<EOS>ܐܟܿܠܝܢ ܗܘܘ ܘܠܐ ܡܿܗܝܐ ܫܿܬܝܢ ܗܘܘ<EOS> ܐܠܐ ܗܝܼ ܡܐܟܘܠܬܗܘܢ ܐܝܬܝܗܿ ܗܘܬ ܒܣܪܐ ܕܒ̈ܢܝܢܫܐ<EOS>ܘܫܩܝܗܘܢ ܬܘܒ ܕܡܐ ܕܒ̈ܢܝܢܫܐ<EOS> ܟܠ ܕܝܢ ܒܪܢܫܐ ܐܿܝܼܢܐ ܘܚܨܿܝܢ ܗܘܘ ܘܡܦܩܝܢ ܥ̈ܝܢܘܗܝ ܘܝܗܿܒܝܢ<EOS>ܗܘܘ ܠܗ ܠܡܫܼܬܐ ܟܣܐ ܕܒܚܪܫܘܬܐ ܡܙܝܓ ܗܘܐ<EOS> ܘܡܚܕܐ ܕܫܿܬܐ ܗܘܐ ܟܣܐ ܗܿܘ<EOS> ܡܫܬܚܠܦ ܗܘܐ ܠܒܗ<EOS>ܘܐܿܒܕ ܗܘܐ ܪܥܝܢܗ<EOS> ܘܩܿܢܐ ܗܘܐ ܠܒܐ ܕܚܝܘܬܐ<EOS> <EOS> <EOS> ܘܗܘܼܐ ܕܟܕ ܥܠܼ ܩܕܝܫܐ ܡܬܝ ܠܓܘ ܡܢ<EOS>ܬܪܥܐ ܕܡܕܝܢܬܐ<EOS> ܠܒܟܘܗܝ ܥܡܘܪ̈ܝܗܿ<EOS>ܕܡܕܝܢܬܐ ܗܿܝ ܘܚܼܨܘ ܘܐܦܩܘ ܥ̈ܝܢܘܗܝ ܘܝܗܒܘ ܠܗܠ ܠܡܫܬܐ ܟܣܐ ܗܿܘ ܕܒܚܪܫܘܬܐ ܡܙܝܓ ܗܘܼܐ<EOS>ܘܐܘܒܠܘܗܝ ܠܒܝܬ ܐܣܝܪ̈ܐ ܐܝܟܐ ܕܡܬܚܒܫ ܗܘܐ ܟܠ ܐܝܢܐ ܕܢܿܦܠ ܗܘܐ ܒܐܝܼ̈ܕܝܗܘܢ<EOS> ܘܪܡܿܝܢ ܗܘܘ ܠܗ<EOS>ܥܡܝܪܐ ܠܡܐܟܠ<EOS> <EOS> ܗܘܼ ܕܝܢ ܫܠܚܐ ܛܘܒܢܐ ܟܕ ܐܫܬܝ ܟܣܐ ܗܿܘ ܕܝܗܒܘ ܠܗܼ ܠܐ ܐܫܬܚܠܦ ܠܒܗ<EOS> ܐܠܐ<EOS>ܐܡܝܢܐܝܬ ܒܨܠܘܐ ܘܒܕܡ̈ܥܐ ܬܟܝ̈ܒܬܐ ܐܝܬܘܗܝ ܗܘܐ ܟܕ ܐܡܿܪ<EOS> ܡܪܢ ܝܫܘܥ ܡܫܝܚܐܼ<EOS> ܗܿܘ ܕܡܛܠܬܟ<EOS>ܫܒܩܢܢ ܟܠܡܕܡ ܘܐܬܿܝܢ ܒܬܪܟ<EOS> ܡܛܠ ܕܝܼܿܕܥܝܢܢ ܕܐܢܬ ܗܘ ܐܠܗܐ ܫܪܝܪܐ ܘܡܣܝܥܢܐ ܘܦܪܘܩܐ ܕܟܠܗܘܢ<EOS>ܐܝܠܝܢ ܕܡܣܿܒܪܝܢ ܒܟ<EOS> ܚܘܪ ܡܪܝ ܘܚܙܝ ܡܕܡ ܕܥܿܒܕ ܥܡܐ ܗܢܐ ܥܿܛܠܐ ܠܡܬܝ ܥܒܼܕܟ<EOS> ܕܐܝܟܢܐ<EOS>ܕܡܝܘܢܝ ܠܚܝܘܬܐ ܕܠܝܬ ܒܗܿ ܒܘܝܢܐ<EOS> ܐܢܬ ܓܝܪ ܐܝܬܝܟ ܝܿܕܘܥܐ ܕܟܠܡܕܡ<EOS> ܐܢ ܗܟܢܐ ܡܪܝ ܗܘܼܐ ܠܟ<EOS>ܨܒܝܢܐ ܕܐܿܗܘܐ ܡܐܟܘܠܬܐ ܠܥܡܘܪ̈ܝܗܿ ܕܡܝܕܢܬܐ ܗܕܐܼ ܨܒܝܢܟ ܢܫܠܼܡ<EOS> ܠܐ ܥܿܪܩ ܐܢܐ ܡܢ ܦܘܩܕܢܟ<EOS>ܗܒ ܠܝ ܢܘܗܪܐ ܕܥ̈ܝܢܝ ܕܐܿܚܙܐ ܡܕܡ ܕܥܿܒܕܝܢ ܒܝ ܒ̈ܢܝ ܡܕܝܢܬܐ ܗܕܐ<EOS> ܠܐ ܡܪܝ ܬܫܒܩܢܝ ܘܠܐ<EOS>ܬܫܠܡܢܝ ܠܗܢܐ ܡܿܘܬܐ ܡܪܝܪܐ<EOS> <EOS> ܘܟܕ ܗܠܝܢ ܡܨܿܠܐ ܗܘܐ ܛܘܒܢܐ ܡܬܝ ܢܘܗܪܐ ܥܙܝܙܐ ܐܙܠܓ ܒܟܠܗ<EOS>ܐܬܪܐ ܗܿܘ ܕܬܡܿܢ ܚܒܝܫ ܗܘܐ<EOS> ܘܩܠܐ ܐܫܬܡܥ ܡܢ ܢܘܗܪܐ ܗܿܘ ܕܐܡܿܪ<EOS> <EOS> <EOS> ܡܬܝ ܫܠܚܐ ܕܝܠܝ<EOS>ܬܠܝ ܥ̈ܝܢܝܟ ܠܥܠ<EOS> ܘܡܚܕܐ ܬܠܐ ܥ̈ܝܢܘܗܝ ܘܚܼܙܐ<EOS> ܘܬܘܒ ܩܠܐ ܗܘܼܐ ܠܘܬܗ ܕܬܪ̈ܬܝܢ ܙܒ̈ܢܝܢ<EOS>ܘܐܡܼܪ<EOS> ܡܬܝ ܐܫܬܪܪ ܘܐܬܚܿܝܠ ܘܠܐ<EOS>ܬܕܚܼܠ<EOS> ܠܐ ܓܝܪ ܐܪܦܝܟ ܘܠܐ ܐܫܒܩܟ<EOS> ܐܢܐ ܓܝܪ ܡܿܦܨܐ ܐܢܐ ܠܟ ܡܢ ܟܠ ܢܣܝ̈ܘܢܝܢ<EOS> ܠܐ ܓܝܪ ܠܟ<EOS>ܒܠܚܘܕ ܐܠܐ ܠܟܠܗܘܢ ܚܒܪ̈ܝܟ<EOS> ܘܒܟܠܙܒܢ ܓܝܪ ܥܡܟ ܐܝܿܬܝ<EOS> ܘܗܫܐ ܣܝܒܪ ܒܒܝܬ ܚܒܘܫܝܟ ܗܢܐ ܝܘ̈ܡܬܐ<EOS>ܥܣܪ̈ܝܢ ܘܚܡܫܐ<EOS> ܡܛܠ ܥܘܕܪܢܐ ܕܢܦܫ̈ܬܐ ܕܣ̈ܓܝܐܐ<EOS> ܘܡܬ ܒܬܪ ܗܠܝܢ ܐܿܫܕܪ ܠܘܬܟ ܠܐܢܪܝܣ ܘܢܦܩܟ<EOS>ܡܢ ܒܝܬ ܚܒܘܫܝܐ ܗܢܐ ܐܦ ܠܟܠܗܘܢ ܐܝܠܝܢ ܕܐܝܬ ܥܡܟ ܗܪܟܐ<EOS> <EOS> ܘܟܕ ܗܥܠܝܢ ܐܡܼܪ ܦܪܘܩܢ<EOS> ܐܬܥܠܝ<EOS>ܠܫܡܝܐ<EOS> ܗܿܝܕܝܢ ܡܬܝ ܐܡܼܪ<EOS> ܛܝܒܘܬܟ ܬܗܘܼܐ ܥܡܢ ܡܪܝܢ ܝܫܘܥ ܡܫܝܚܐ<EOS> ܘܐܝܬܘܗܝ ܗܘܐ ܠܓܘ<EOS>ܒܒܝܬ ܐܣܝܪ̈ܐ ܘܡܙܡܙ ܗܘܐ<EOS> ܘܗܘܼܐ ܕܟܕ ܥܐܿܠܝܢ ܗܘܘ ܩܣܛܘܢܪ̈ܐ ܠܒܝܬ ܐܣܝܪ̈ܐ<EOS> ܕܢܦܩܘܢ ܒ̈ܢܝܢܫܐ<EOS>ܠܢܟܣܬܐ<EOS> ܛܿܦܐ ܗܘܐ ܡܬܝ ܥ̈ܝܢܘܗܝ ܕܠܐ ܢܣܬܟܠܘܢ ܕܚܼܙܐ ܢܘܗܪܐ<EOS> ܘܗܘܼܐ ܒܚܕ ܡܢ ܝܘ̈ܡܝܢ<EOS>ܐܚܪ̈ܢܝܢ ܡܦܩܝܢܢ ܠܗ ܐܦ ܠܗܢܐ ܘܕܒܚܝܢܢ ܠܗ<EOS> ܟܬܒܝܢ ܗܘܘ ܓܝܪ ܒܕܦܐ ܕܩܝܣܐ ܝܘܡܐ ܗܿܘ ܕܒܗ<EOS>ܡܬܠܒܟ ܐܫ<EOS> ܘܩܿܛܪܝܢ ܠܗ ܒܐܝܼܕܗ<EOS> ܕܢܗܼܘܘܢ ܝܿܕܥܝܢ ܡܘܠܝܐ ܕܝܘ̈ܡܘܗܝ<EOS> ܘܗܘܼܐ ܕܟܕ ܐܬܡܠܝܘ<EOS>ܝܘ̈ܡܬܐ ܥܣܪ̈ܝܢ ܘܫܒܥܐ<EOS> ܡܢ ܕܐܬܠܒܟ ܛܘܒܢܐ ܡܬܝ<EOS> ܐܬܚܙܝ ܡܪܢ ܝܫܘܥ ܡܫܝܚܐ ܠܐܢܕܪܝܣ ܒܐܬܪܐ ܗܿܘ<EOS>ܕܒܗ ܡܿܠܦ ܗܘܐ ܘܐܡܼܪ ܠܗ<EOS> ܐܢܕܪܝܣܼ ܩܘܡ ܙܠ ܥܡ ܬܠܡ̈ܝܕܝܟ ܠܡܕܝܢܬܐ ܗܿܝ ܕܥܡܘܪ̈ܝܗܿ ܒ̈ܢܝܢܫܐ<EOS>ܐܟܿܠܝܢ<EOS> ܘܐܦܩ ܠܡܬܝ ܡܢ ܒܝܬ ܚܒܘܫܝܐ ܗܿܘ ܕܐܝܬܘܗܝ ܒܗ<EOS> ܒܬܪ ܓܝܪ ܬܠܬܐ ܝܘ̈ܡܝܢ ܥܬܝܕܝܢ ܗܿܢܘܢ<EOS>ܪ̈ܫܝܥܐ ܕܢܐܦܩܘܢܝܗܝ ܘܢܕܒܚܘܢܝܗܝ ܐܝܟ ܕܠܡܐܟܘܠܬܗܘܢ<EOS> ܘܥܢܼܐ ܐܢܕܪܝܣ ܘܐܡܼܪ<EOS> ܡܪܝܼ ܠܐ ܡܫܟܚ<EOS>ܐܢܐ ܥܕ ܬܠܬܐ ܝܘ̈ܡܝܢ ܐܿܙܠ ܠܡܕܝܢܬܐ ܗܿܝ<EOS> ܡܛܠ ܕܢܓܝܪܐ ܗܝ ܐܘܪܚܐ<EOS> ܐܠܐ ܫܕܪ ܡܠܐܟܐ ܘܢܦܩܝܘܗܝ<EOS>ܡܢ ܬܡܿܢ<EOS> ܐܢܬ ܓܝܪ ܡܪܝ ܝܿܕܥ ܐܢܬ ܕܦܓܪܐ ܠܒܝܫ ܐܢܐ<EOS> ܘܠܐ ܡܿܨܼܐ ܐܢܐ ܕܩܠܝܠܐܝܬ ܐܬܡܿܢܥ<EOS>ܠܬܡܿܢ<EOS> ܐܦܠܐ ܐܘܪܚܐ ܝܿܕܥ ܐܢܐ<EOS> <EOS> <EOS> ܥܼܢܐ ܕܝܢ ܡܪܢ ܘܐܡܼܪ ܠܗ<EOS> ܐܢܕܪܝܣ ܫܡܼܥ ܘܐܬܛܦܝܣ<EOS>ܠܗܿܘ ܕܥܒܼܕܟ ܘܐܝܬܝܟ ܠܗܘܝܐ<EOS> ܡܫܟܚ ܗܘ ܓܝܪ ܕܒܪܦܦ ܥܝܢܐ ܕܢܦܩܘܕ ܘܬܬܛܥܢ ܡܕܝܢܬܐ ܗܿܝ ܘܬܐܬܐ<EOS>ܠܗܪܟܐ<EOS> ܦܩܿܕ ܐܢܐ ܓܝܪ ܠܪܘܚܐ ܘܡܡܢܥܐ ܠܟ ܠܬܡܿܢ<EOS> ܐܠܐ ܩܘܡ ܒܨܿܦܪܐ ܘܚܘܬ ܠܣܦܬ ܝܡܐ ܥܡ<EOS>ܬܠܡ̈ܝܕܝܟ ܘܗܐ ܡܫܟܚ ܐܢܬ ܐܠܦܼܐ<EOS> ܣܩ ܠܗܿ ܐܢܬ ܘܬܠܡ̈ܝܕܝܟ<EOS> <EOS> <EOS> ܘܟܕ ܐܡܼܪ ܡܪܢ ܗܠܝܢ ܝܗܒ<EOS>ܠܗ ܫܿܠܡܐ ܘܐܬܥܠܝ ܠܡܫܝܐ<EOS> <EOS> ܗܿܝܕܝܢ ܐܢܕܪܝܣ ܩܡ ܒܨܿܦܪܐ ܐܝܟ ܕܐܬܦܼܿܩܕ<EOS> ܘܐܙܠܼ ܠܣܦܪ̈ܝ<EOS>ܝܡܐ ܥܡ ܬܠܡ̈ܝܕܘܗܝ<EOS> ܘܚܼܙܐ ܐܠܦܼܐ ܙܥܘܪܬܐ<EOS> ܘܒܗܿ ܒܐܠܦܼܐ ܬܠܬܐ ܓܒܪ̈ܝܢ ܝܿܬܒܝܢ ܗܘܘ<EOS> ܗܘܼ<EOS>ܓܝܪ ܡܪܢ ܒܦܘܩܕܢܗ ܛܝܿܒ ܐܠܦܼܐ<EOS> ܘܡܬܚܼܙܐ ܗܘܐ ܒܗܿ ܒܕܡܼܘܬܐ ܓܒܪܐ ܡܿܠܚܐܼ<EOS> ܘܐܝܬ ܗܘܐ ܥܡܗ<EOS>ܬܪ̈ܝܢ ܡ̈ܠܐܟܝܢ ܒܕܡܼܘܬܐ ܕܒ̈ܢܝܢܫܐ<EOS> ܐܢܕܪܝܣ ܕܝܢ ܟܕ ܚܼܙܐ ܠܐܠܦܼܐ ܗܿܝ ܘܠܗܠܝܢ ܬܠܬܐ ܓܒܪ̈ܝܢ<EOS>ܕܒܓܘܗܿ ܚܕܐ ܚܕܘܬܐ ܪܒܬܐ<EOS> ܘܩܼܪܒ ܠܘܬ ܐܠܦܼܐ ܘܐܡܼܪ ܠܗܘܢ<EOS> ܠܐܝܟܐ ܐܙ݀ܠܝܢ ܐܢܬܘܢ ܐܚ̈ܝ<EOS>ܘܐܡܼܪ ܠܗ ܡܪܢ<EOS> ܠܐܬܪܐ ܗܿ، ܕܐܟܿܠܝܢ ܒ̈ܢܝܫܢܐ ܐܙ݀ܠܝܢܢ<EOS> <EOS> <EOS> ܗܼܘ ܕܝܢ ܐܢܕܪܝܫ ܠܐ<EOS>ܐܣܬܟܿܠ ܕܝܫܘܥ ܗܘ<EOS> ܗܘܼ ܕܝܢ ܡܪܢ ܛܼܿܫܝ ܗܘ ܥܘܙܐ ܕܚܝܼܠܐ ܕܐܠܗܘܬܗ ܘܡܬܚܙܐ ܗܘܐ ܐܝܟ<EOS>ܩܘܒܪܢܝܛܐ <EOS> ܘܥܼܢܐ ܐܢܕܪܝܣ ܘܐܡܼܪ<EOS> ܘܐܦ ܚܢܢ ܠܡܕܝܢܬܐ ܗܿܝ ܒܥܿܝܢܢ ܠܡܐܙܠ<EOS> ܗܿܝܕܝܢ<EOS>ܐܡܼܪ ܠܗ ܡܪܢ ܟܠܢܫ ܥܿܪܩ ܡܢ ܡܕܝܢܬܐ ܗܿܝ ܘܐܢܬܘܢ ܒܥܿܝܢ ܐܢܬܘܢ ܕܠܬܡܿܢ ܬܐܙܠܘܢ <EOS> ܥܢܼܐ<EOS>ܐܢܕܪܝܣ ܘܐܡܼܪ<EOS> ܨܒܘܬܐ ܐܝܬ ܠܢ ܕܢܥܼܒܕ ܬܡܿܢ<EOS> ܘܘ݀ܠܝܬܐ ܗܝ ܕܠܬܡܿܢ ܢܐܙܠ<EOS> ܘܗܫܐ ܐܢ ܥܿܒܕܝܢ<EOS>ܐܢܬܘܢ ܥܡܢ ܛܝܒܘܬܐ ܚܘܘ ܠܢ <EOS> ܘܥܼܢܐ ܝܫܘܥ ܘܐܡܼܪ ܠܗܘܢ<EOS> ܣܩܘ ܒܫܿܠܡܐ<EOS> ܘܥܢܼܐ ܐܢܕܪܝܫ<EOS>ܘܐܡܼܪ<EOS> ܒܿܥܐ ܐܢܐ ܕܬܗܘܼܐ ܝܿܕܥ ܐܚܝ ܩܕܡ ܕܢܣܼܩ ܠܐܠܦܼܐܼ<EOS> ܕܐܓܪܐ ܕܐܠܦܼܐ ܠܝܬ ܠܢ ܠܡܬܠ ܠܟ<EOS>ܘܐܦܠܐ ܠܚܡܐ ܠܡܐܟܘܠܬܐ ܐܝܬ ܥܡܢ <EOS> ܘܐܡܼܪ ܠܗ ܡܪܢ ܘܐܝܟܢܐ ܣܿܠܩܝܢ ܐܢܬܘܢ ܠܐܠܦܼܐ<EOS> ܟܕ ܐܓܪܐ<EOS>ܕܐܠܦܼܐ ܠܝܬ ܥܡܟܘܢ <EOS> ܐܡܿܪ ܠܗ ܐܢܕܪܝܣ ܫܡܼܥ ܐܚܝ<EOS> ܠܐ ܬܣܼܒܪ ܠܟ ܕܡܢ ܩܫܝܘܬ ܩܕܠܐ ܠܐ<EOS>ܝܿܗܒܝܢ ܠܟ ܐܓܪܐ ܕܐܠܦܼܐ<EOS> ܐܠܐ ܚܢܢ ܐܝܬܝܢ ܬܠܡ̈ܝܕܘܗܝ ܕܡܪܢ ܝܫܘܥ ܡܫܝܚܐ<EOS> ܗܿܘ ܕܗܼܘ ܐܚܒܢ<EOS>ܘܓܒܼܐ ܠܢ ܠܬܪܥܣܪ̈ ܘܝܗܒܼ ܠܢ ܦܘܩܕܢܐ ܘܐܡܼܪ<EOS> ܕܡܐ ܕܐܙ݀ܠܝܢ ܐܢܬܘܢ ܕܬ݀ܟܪܙܘܢ<EOS> ܠܐ ܬܣܒܼܘܢ<EOS>ܠܟܘܢ ܟܝ̈ܣܐ ܘܠܐ ܬܪ̈ܡܠܐ<EOS> ܐܦܠܐ ܢܚܫܐ ܒܟܝ̈ܣܝܟܘܢ<EOS> ܘܠܐ ܠܚܡܐ ܘܠܐ ܫܒܛܐ ܘܐܦܠܐ ܡ̈ܣܐܢܐ<EOS> ܘܠܐ<EOS>ܬܪ̈ܬܝܢ ܟܘ̈ܬܝܢܝܢ ܢܗܼܘܘܢ ܠܟܘܢ<EOS> ܐܢ<EOS>ܕܝܢ ܥܿܒܕ ܐܢܬ ܒܢ ܡܪܚܡܢܘܬܐ<EOS> ܐܡܼܪ ܠܢ ܒܥܓܠ<EOS> ܘܐܢܕܝܢ ܠܐ ܢܒܥܐ ܠܢ ܐܠܦܼܐ ܐܚܪܬܐ <EOS> <EOS> ܥܼܢܐ<EOS>ܝܫܘܥ ܘܐܡܼܪ ܠܗܘܢ<EOS> ܐܢ ܗܿܢܘ ܦܘܩܕܢܐ ܕܩܿܒܠܬܘܢ ܘܢܛܿܪܝܬܘܢ ܠܗܼ<EOS> ܣܩܘ<EOS> ܐܡܿܪܬ ܠܟܘܢ ܓܝܪ<EOS>ܕܪܓܝܓ ܐܢܐ ܕܢܣܼܩܘܢ ܠܬܡ̈ܝܕܘܗܝ ܕܡܫܝܚܐ ܠܐܠܦܝ ܝܬܝܪ ܡܢ ܗܿܢܘܢ ܕܝܿܗܒܝܢ ܠܝ ܕܗܒܐ ܘܣܐܡܐ<EOS>ܗܕܐ ܕܝܢ ܐܡܿܪ ܐܢܐ ܠܟܘܢ<EOS> ܕܐܟܒܪ ܫܿܘܐ ܐܢܐ ܕܢܣܼܩ ܬܠܡܝܕܗ ܕܡܫܝܚܐ ܠܐܠܦܝ<EOS> <EOS> <EOS> ܘܥܼܢܐ<EOS>ܐܢܕܪܝܣ ܘܐܡܼܪ<EOS> ܫܒܘܩ ܠܝ ܐܚܝ<EOS> ܡܪܢ ܢܬܠ ܠܟ ܐܓܪܐ ܘܫܘܒܩܢܐ<EOS> ܗܿܝܕܝܢ ܣܿܠܩ ܐܢܕܪܝܣ ܠܐܠܦܼܐ<EOS>ܘܥܼܢܐ ܘܐܡܼܪ ܠܗܘܢ ܠܬܠܡ̈ܝܕܘܗܝ<EOS> ܒ̈ܢܝ ܐܢ ܨܿܒܝܢ ܐܢܬܘܢ ܩܘܘ ܒܝܒܫܐ ܥܕ ܡܫܼܠܡ ܐܢܐ ܡܕܡ<EOS>ܕܐܬܦܩܼܕ ܠܝ ܡܢ ܡܪܢ ܘܗܿܦܟ ܠܘܬܟܘܢ<EOS> ܠܬܡ̈ܝܕܘܗܝ ܕܝܢ ܐܡܼܪܘ ܠܗ<EOS> ܚܣ ܠܢ ܕܗܕܐ ܢܥܼܒܕ<EOS> ܐܢ<EOS>ܓܝܪ ܦܝܫܝܢܢ ܡܢܟ ܗܿܘܝܢܢ ܢܘܟܪ̈ܝܐ ܠܛܝܒܘܬܐ ܕܐܬܝܗܒܬ ܠܢ<EOS> ܘܗܫܐ ܥܡܟ ܗܿܘܝܢܢ ܟܠ ܐܝܟܐ<EOS>ܕܬܐܙܠ<EOS> ܗܿܝܕܝܢ ܥܼܢܐ ܝܫܘܥ ܘܐܡܼܪ ܠܐܢܕܪܝܣ<EOS> ܐܢ ܒܫܪܪܐ ܬܠܡܝܕܗ ܐܢܬ ܕܡܫܝܚܐ<EOS> ܥܿܗܕ ܐܢܘܢ<EOS>ܠܬܠܡ̈ܝܕܝܟ ܚ̈ܝܠܐ ܕܥܒܼܕ ܪܒܟ ܕܬܠܿܒܒ ܪ̈ܥܝܢܝܗܘܢ ܕܢܼܛܥܘܢ ܪܢܝܗ ܕܝܡܐ ܗܢܐ<EOS> ܕܗܐ ܡܛܝܒܝܢܢ<EOS>ܕܢܫܪܐ ܠܐܠܦܼܐ ܡܢ ܐܪܥܐ ܘܢܼܪܕܐ <EOS> ܐܢܕܪܝܣ ܕܝܢ ܡܿܠܒܒ ܗܘܐ ܠܬܠܡ̈ܝܕܘܗܝ ܘܐܡܿܪ<EOS> ܒ̈ܢܝ<EOS>ܐܢܬܘܢ ܐܫܠܡܬܘܢ ܢܦܫ̈ܬܟܘܢ ܡܛܠ<EOS>ܡܫܝܚܐ<EOS> ܠܐ ܬܕܚܠܘܢ<EOS> ܗܿܘ ܓܝܪ ܕܠܐ ܫܒܼܩ ܠܢ ܒܗܿܘ ܙܒܢܐ ܕܗܼܘܝܢ ܥܡܗ ܒܐܠܦܼܐ<EOS> ܘܕܡܼܟ ܗܘܐ<EOS>ܒܐܠܦܼܐ ܟܕ ܡܿܢܣܐ ܠܟܢ<EOS> ܗܼܘ ܓܝܪ ܠܐ ܕܡܝܼܟ ܗܘܐ<EOS> ܘܟܕ ܗܘܼܬ ܪܘܚܐ ܪܒܬܐ<EOS> ܘܙܩܼܦ ܝܡܐ<EOS>ܓ̈ܠܠܘܗܝ<EOS> ܐܝܟ ܕܢܣܼܩܘܢ ܠܥܠ ܡܢ ܩܝܣܗܿ ܕܐܠܦܼܐ<EOS> ܘܐܚܕܬ ܠܢ ܕܚܠܬܐ ܪܒܬܐ<EOS> ܘܩܡ ܦܪܘܩܢ ܘܟܐܐ<EOS>ܒܪܘܚܐ ܘܢܚܘ ܓ̈ܠܠܐ ܘܗܘܐ ܫܠܝܐ ܪܒܐ ܒܝܡܐ<EOS> ܟܠܡܕܡ ܓܝܪ ܡܫܬܡܥ ܠܦܘܩܕܢܗ ܡܛܠ ܕܒܪܝܬܗ ܐܢܘܢ<EOS>ܘܗܫܐ ܒ̈ܢܝ ܠܐ ܬܕܚܠܘܢ<EOS> ܘܟܕ ܗܠܝܢ ܐܡܼܪ ܐܢܕܪܝܣ<EOS> ܡܨܿܠܐ ܗܘܐ ܕܢܩܘܘܢ ܬܠܡ̈ܝܕܘܗܝ ܒܫܼܝܢܐ<EOS>ܘܟܕ ܕܡܼܟܘ<EOS> ܐܬܦܢܝ ܐܢܕܪܝܣ ܘܐܡܼܪ ܠܝܫܘܥ<EOS> ܟܕܠܐ ܝܿܕܥ ܗܘܐ ܕܝܫܘܥ ܗܘ<EOS> ܐܡܼܪ ܠܝ ܓܒܪܐ<EOS>ܘܒܫܪܪܐ ܚܿܘܐ ܠܝ ܐܘܡܢܘܬܐܼ ܗܕܐ ܕܡܕܒܪܢܘܬܟ<EOS> ܠܐ ܓܝܪ ܡܡܬܘܡ ܚܼܙܐ ܠܝ ܩܘܒܪܢܝܛܐ ܕܡܿܕܒܪ<EOS>ܐܠܦܼܐ ܐܝܟ ܕܠܟܼ ܗܫܐ ܚܿܙܐ ܐܢܐܼ<EOS> ܫܬܥܣܪ̈ܐ ܓܝܪ ܙܒ̈ܢܝܢ ܪܕܝܬܿ ܠܝ ܒܝܡܐ<EOS> ܘܗܕܐ ܕܫܒܥܣܪ̈ܐ<EOS>ܘܠܐ ܡܬܘܡ ܚܙܝܐ ܠܝ ܐܘܡܢܘܬܐ ܕܐܝܟ ܗܕܐ<EOS> ܫܪܝܪܐܝܬ ܓܝܪ ܕܗܟܢܐ ܐܝܬܝܗܿ ܐܠܦܼܐ ܗܕܐ ܒܓܘ ܝܡܐ<EOS>ܐܝܟ ܕܒܝܒܫܐ<EOS> ܚܘܐ ܠܢ ܡܕܝܢ ܐܘܡܢܘܬܟ ܐܘ ܥܠܝܡܐ <EOS> ܗܿܝܕܝܢ ܡܪܢ ܐܡܼܪ ܠܐܢܕܪܝܣ<EOS> ܐܦ ܚܢܢ<EOS>ܙܒ̈ܢܝܢ ܣܓܝܐ̈ܢ ܪܕܝܢܢ ܒܝܡܐ<EOS> ܘܩܡ ܥܠܝܢ ܟܣܡܘܢܐ ܩܫܝܐ<EOS> ܐܠܐ ܡܛܠ ܕܐܝܬܝܟ ܬܠܡܝܕܗ ܕܡܫܝܚܐ<EOS>ܐܫܬܘܕܥܟ ܝܡܐ ܘܠܐ ܐܪܝܡ ܓ̈ܠܠܘܗܝ ܥܠܝܢ <EOS> ܗܿܝܕܝܢ ܐܢܕܪܝܣ ܩܥܼܐ ܒܩܠܐ ܪܡܐ ܘܐܡܼܪ<EOS> ܡܿܒܪܟ<EOS>ܐܢܐ ܠܫܡܟ ܡܪܝ ܝܫܘܥ ܡܫܝܚܐ ܕܐܦܓܥܬܢܝ<EOS>ܒܓܒܪܐ ܕܡܫܒܚ ܫܡܟ <EOS> ܝܫܘܥ ܕܝܢ ܥܢܼܐ ܘܐܡܼܪ ܠܗ<EOS> ܐܡܼܪ ܠܝ ܬܠܡܝܕܗ ܕܝܫܘܥܼ ܡܛܠ ܡܢܐ ܝܘ̈ܕܝܐ<EOS>ܪ̈ܫܝܥܐ ܠܐ ܗܝܡܢܘܼ ܒܪܒܟ ܕܐܠܗܐ ܗܘ ܫܪܝܪܐܼ<EOS> ܚܿܘܐ ܠܝ<EOS> ܫܡܥܢܢ ܕܝܢ ܕܚܼܿܘܝ ܚܝܠܗ<EOS>ܠܬܠܡ̈ܝܕܘܗܝ<EOS> ܘܥܢܼܐ ܐܢܕܪܝܣ ܘܐܡܼܪ<EOS> ܐܝܢ ܐܚܝ ܚܼܿܘܝ ܠܢ ܕܐܝܬܘܗܝ ܐܠܗܐ ܫܪܝܪܐ ܘܗܫܐ ܠܐ<EOS>ܬܣܼܒܪ ܠܟ ܕܝܫܘܥ ܠܐ ܐܝܬܘܗܝ ܐܠܗܐ<EOS> ܗܼܘ ܓܝܪ ܥܒܼܕܗ ܠܒܪܢܫܐ<EOS> ܘܥܼܢܐ ܝܫܘܥ ܘܐܡܼܪ<EOS> ܘܠܡܢܐ ܠܐ<EOS>ܗܝܡܢܘ ܒܗ ܝ̈ܘܕܝܫܐ ܥܼܢܐ ܐܢܕܪܝܣ ܘܐܡܼܪ<EOS> ܐܘ ܓܒܪܐ ܕܐܝܬ ܠܟ ܪܘܚܐ ܕܝܕܥܬܐ ܘܕܟܠ ܣܘܟܠܐ<EOS>ܠܡܢܐ ܡܢܣܐ ܐܢܬ ܠܝ<EOS> ܐܡܿܪ ܠܗ ܡܪܢ<EOS> ܠܐ ܡܢܣܐ ܐܢܐ ܠܟ ܒܗܠܝܢ<EOS> ܐܠܐ ܚܕܝܐ ܢܦܫܝ ܘܪܘܙܐ ܒܗܝܢ<EOS>ܐܡܿܪ ܐܢܕܪܝܣ ܐܚܝ ܡܪܝܐ ܢܡܠܝܗܿ ܠܢܦܫܟ ܚܕܘܬܐ ܪܒܬܐ ܘܛܝܒܘܬܐ <EOS> ܥܢܼܐ ܕܝܢ ܡܪܢ ܘܐܡܼܪ<EOS>ܡܕܝܢ ܐܫܬܥܐ ܠܝ <EOS> ܘܥܢܼܐ ܐܢܕܪܝܣ ܘܐܡܼܪ<EOS> ܠܐ ܫܡܼܥܬ ܚ̈ܝܠܐ ܕܥܒܼܕ ܩܕܡܝܗܘܢ<EOS> ܠܣ̈ܡܝܐ ܝܗܼܒ<EOS>ܢܘܗܪܐ<EOS> ܘܠܚܓܝܪ̈ܐ ܕܢܗܠܟܘܢ<EOS> ܘܠܚܪ̈ܫܐ ܕܢܫܡܼܥܘܢ ܘܢܡܠܠܘܢ<EOS> ܘܠܕܝ̈ܘܐ ܐܦܩ<EOS> ܓܪ̈ܒܐ ܕܟܝ<EOS>ܠܡ̈ܝܼܬܐ ܐܚܝ<EOS> ܫܚܠܦ ܡ̈ܝܐ ܠܚܡܪܐ<EOS> ܘܫܩܠܼ ܚܡܫܐ ܠܚ̈ܡܝܢ ܘܬܪ̈ܝܢ ܢܘ̈ܢܝܢ ܘܦܩܼܕ ܠܥܡܐ ܕܢܣܬܡܟ<EOS>ܥܠ ܥܣܒܐ<EOS> ܘܒܿܪܟ ܘܣܿܒܥ ܐܢܘܢ<EOS> ܘܐܟܠܘ ܚܡܫܐ ܐܿܠܦܝ̈ܢ ܘܣܒܥܘ ܘܐܘܬܪܘ<EOS> ܘܬܘܒ ܒܿܪܟ ܥܠ ܫܒܥܐ ܠܚ̈ܡܝܢ ܘܣܒܥ ܐܪ̈ܒܥܐ<EOS>ܐܿܠܦܝ̈ܢ<EOS> ܘܐܬܘ̈ܬܐ ܘܬܕܡܪ̈ܬܐ ܘܚ̈ܝܠܐ ܣܓ̈ܝܐܐ ܣܥܼܪ<EOS> ܕܐܢ ܬܿܢܐ ܐܢܐ ܠܗܘܢ ܩܕܡܝܟ ܠܐ ܡܿܨܼܐ<EOS>ܐܢܬ ܕܬܣܝܒܪ ܐܢܘܢ <EOS> ܐܡܿܪ ܠܗ ܝܫܘܥ ܡܿܨܼܐ ܐܢܐ ܗܘ<EOS> ܐܠܐ ܠܚܟܝܡܐ ܡܠܬܐ ܚܕܐ ܣܦܩܐ ܠܗ<EOS>ܠܣܟܠܐ ܕܝܢ ܐܦܠܐ ܣ̈ܓܝܐܬܐ ܡ̈ܦܝܣܢ ܠܗ<EOS> ܟܕ ܕܝܢ ܝܼܕܥ ܠܗ ܡܪܢ ܕܡܢܥܬ ܠܗܿ ܐܠܦܼܐ ܠܘܥܕܐ<EOS>ܕܐܪܥܐ<EOS> ܐܪܟܢ ܪܝܫܗ ܠܘܬ ܚܕ ܡܢ ܡ̈ܠܐܟܐ<EOS> ܘܫܬܼܩ ܗܘܐ ܡܢ ܕܠܡܡܠܠܘ ܥܡ ܐܢܕܪܝܣ<EOS> ܘܟܕ ܚܼܙܐ<EOS>ܐܢܕܪܝܣ ܐܪܟܢ ܗܘܐ ܢܦܫܗ ܠܘܬ ܬܠܡ̈ܝܕܘܗܝ<EOS> ܘܛܒܼܥ ܒܫܼܢܬܐ ܝܩܝܪܬܐ<EOS> ܡܪܢ ܕܝܢ ܐܡܼܪ ܠܡ̈ܠܐܟܐ<EOS>ܐܫܘܘ ܐܝܼ̈ܕܝܟܘܢ ܘܛܥܢܘܗܝ ܠܐܢܕܪܝܣ ܘܠܬܠܡ̈ܝܕܘܗܝ ܘܙܠ ܣܝܡ ܐܢܘܢ ܥܠ ܬܪܥܐ ܕܡܝܕܢܬܐ ܗܿܝ<EOS>ܕܥܡܘܪ̈ܝܗܿ ܐܟܿܠܝܢ ܒܣܪܐ ܕܒ̈ܢܝܢܫܐ<EOS> ܘܥܒܕܘ ܡ̈ܠܐܟܐ ܐܝܟ ܕܐܬܦܩܿܕܘ<EOS> ܘܛܥܢܘܗܝ ܠܐܢܕܪܝܣ<EOS>ܘܠܬܠܡ̈ܝܕܘܗܝ ܘܐܘܒܠܘ ܣܡܘ ܐܢܘܢ ܥܠ ܬܪܥܐ ܕܡܕܝܢܬܐ ܗܿܝ ܕܥܡܘܪ̈ܝܗܿ ܐܟܿܠܝܢ ܒ̈ܢܝܫܢܐ<EOS> ܟܕ<EOS>ܕܝܢ ܐܬܬܥܝܪ ܐܢܕܪܝܣ ܡܢ ܫܼܢܬܗ ܘܦܬܼܚ ܥ̈ܝܢܘܗܝ<EOS> ܚܼܙܐ ܕܝܿܬܼܒ ܥܠ ܬܪܥܐ ܕܡܕܝܢܬܐ ܗܿܝ<EOS>ܘܬܠܡ̈ܝܕܘܗܝ ܥܠ ܓܢܒܗ ܕܕܡܝܟܝܢ<EOS> ܘܟܕ ܡܬܕܡܪ ܗܘܐ ܥܠ ܡܕܡ ܕܗܘܼܐ ܐܥܝܼܪ ܐܢܘܢ<EOS> ܘܐܡܼܪ ܠܗܘܢ<EOS>ܩܘܡܘ ܒ̈ܢܝ ܘܚܙܘ ܠܛܝܒܘܬܐ ܕܗܘܐ ܥܡܢ<EOS> ܘܕܥܘ ܕܥܡܢ ܗܘܐ ܡܪܢ ܒܐܠܦܼܐ<EOS> ܟܕ ܡܢܣܐ ܠܢ ܘܠܐ<EOS>ܐܣܬܟܠܢܝܗܝ ܥܢܘ ܕܝܢ ܬܠܡ̈ܝܕܘܗܝ ܘܐܡܼܪܘ ܠܗ<EOS> ܠܐ ܬܣܒܪ ܠܟ ܐܒܘܢ<EOS> ܕܝܕܥܼܢܢ ܕܪܕܝܢܼܢ ܒܝܡܐ<EOS> ܡܛܠ<EOS>ܕܛܒܝܥܝܢ ܗܘܝܢ ܒܫܼܢܬܐ ܥܡܝܩܬܐ <EOS> ܘܚܼܙܝܢ ܕܐܬܘ ܡ̈ܠܐܟܐ ܘܫܩܠܘ ܢܦܫ̈ܬܢ ܘܐܘܒܠܘ ܐܢ̈ܝܢ<EOS>ܠܦܪܕܝܣܐ<EOS> ܘܚܙܝܢ ܬܡܢ ܬܕܡܪ̈ܬܐ ܪܘܪ̈ܒܬܐ<EOS> ܚܙܝܢ ܓܝܪ ܠܡܪܢ ܝܫܘܥܗ ܡܫܝܚܐ<EOS> ܟܕ ܝܿܬܒ ܥܠ ܬܪܘܢܘܣ<EOS>ܡܫܒܚܐ<EOS> ܘܟܠܗܘܢ ܡ̈ܠܐܟܐ ܚܿܙܝܢ ܠܗ<EOS> ܚܙܝܢ ܕܝܢ ܬܡܿܢ ܠܐܒܪܗܡ ܘܠܐܝܣܚܩ ܘܠܥܩܘܒ ܘܠܟܠܗܘܢ<EOS>ܐܒ̈ܗܬܐ ܘܢܒ̈ܝܐ ܩ̈ܕܝܫܐ<EOS> ܐܦ ܠܟܘܢ ܠܬܪܥܣܪ̈ ܫ̈ܠܝܚܐ ܟܕ ܩܿܝܡܝܢ ܐܢܬܘܢ ܠܘܬ ܡܪܢ ܝܫܘܥ ܡܫܝܚܐ<EOS>ܘܫܡܥܢܢ ܠܡܪܢ ܟܕ ܡܦܩܕ ܠܡ̈ܠܐܟܘܗܝ ܩ̈ܕܝܫܐ<EOS> ܕܗܘܼܘ ܡܫܬܡܥܝܢ ܠܫ̈ܠܝܚܐ ܒܟܠ ܡܐ ܕܐܡܿܪܝܢ ܠܟܘܢ<EOS>ܗܿܢܘ ܚܙܘܐ ܕܚܙܝܢ ܐܒܘܢ<EOS> ܗܿܝܕܝܢ ܛܘܒܢܐ ܐܢܕܪܝܣ<EOS> ܟܕ ܗܠܝܢ ܫܡܼܥ ܡܢ ܬܠܡ̈ܝܕܘܗܝ<EOS> ܚܕܝ<EOS>ܚܕܘܬܐ ܪܒܬܐ<EOS> ܕܫܘܘ ܬܠܡ̈ܝܕܘܗܝ ܕܢܚܼܙܘܢ ܪܘܪ̈ܒܬܐ ܕܐܠܗܐ<EOS> ܘܬܠܼܐ ܥ̈ܝܢܘܗܝ ܠܫܡܝܐ ܘܐܡܼܪ<EOS>ܚܿܣܐ ܠܝ ܡܪܝ ܘܫܒܘܩ ܠܝ ܡܕܡ ܕܥܿܒܕܬ<EOS> ܐܝܟ ܒܪܢܫܐ ܓܝܪ ܚܿܙܝܬܟ ܒܐܠܦܼܐ ܘܐܝܟ ܒܪܢܫܐ ܡܿܠܠܬ<EOS>ܥܡܟ<EOS> ܡܢܐ ܚܿܛܝܬ ܡܪ̈ܝ<EOS> ܠܐ ܚܘܝܬܢܝ ܪܒܘܬܟ<EOS> ܘܐܡܼܪ ܠܗ ܡܪܢ<EOS> ܠܐ ܚܼܛܝܬ ܐܢܕܪܝܣ<EOS> ܐܠܐ ܗܠܝܢ<EOS>ܥܿܒܕܬ ܠܟ<EOS> ܡܛܠ ܕܐܡܼܪܬ ܕܠܐ ܡܫܟܚ ܐܢܐ ܐܿܙܠ ܠܡܕܝܢܬ ܟ̈ܠܒܝܢ ܠܬܠܬܐ ܝܘܡ̈ܝܢ<EOS> ܗܐ ܚܘܝܬܟ ܗܫܐ<EOS>ܕܡܿܨܼܐ ܐܢܐ ܒܚܝܠܐ ܟܠܡܕܡ ܠܡܥܒܕ<EOS> ܐܠܐ ܩܘܡ ܘܥܘܠ ܠܡܕܝܢܬܐ ܠܘܬ ܡܬܝ ܐܚܘܟ<EOS> ܘܐܦܩܝܗܝ ܡܢ ܒܝܬ<EOS>ܐܣܝܪ̈ܐ<EOS> ܠܗ ܘܠܟܠܗܘܢ ܐܝܠܝܢ ܕܚܒܝܫܝܢ<EOS>ܥܡܗ<EOS> ܘܗܐ ܡܿܘܕܥ ܐܢܐ ܠܟ ܩܕܡ ܕܬܥܘܠ ܠܡܕܝܢܬܗܘܢ<EOS> ܕܐܘ̈ܠܨܢܐ ܩ̈ܫܐ ܡܚܘܝܢ ܠܟ<EOS> ܘܢܬܢܬܫ ܦܓܪܟ<EOS>ܘܕܡܟ ܢܬܐܫܕ ܥܠ ܐܪܥܐ ܐܝܟ ܡܿ̈ܝܐ<EOS> ܡܿܘܬܐ ܓܝܪ ܠܐ ܡܫܟܚܝܢ ܠܡܬܠ ܠܟ<EOS> ܒܪܡ ܐܘ̈ܠܨܢܐ ܣ̈ܓܝܐܐ܇<EOS>ܥܬܝܕܝܢ ܕܢܥܿܒܪܘܢ ܥܠܝܟ<EOS> ܐܠܐ ܣܝܒܪ ܘܠܐ ܬܬܩܫܐ ܠܘܩܒܠ ܪܘܫܥܗܘܢ<EOS> ܐܬܕܟܪ ܐܘ̈ܠܨܢܐ ܕܣܿܝܒܪܬ ܟܕ<EOS>ܡܩܦܿܚܝܢ ܗܘܘ ܠܝ ܝܘ̈ܕܝܐ<EOS> ܘܪܝܩܝܢ ܗܘܘ ܠܝ ܒܐ̈ܦܝ<EOS> ܠܡܐ ܠܐ ܡܿܨܼܐ ܗܘܝܬ ܕܒܪܦܦ ܥܝܢܐ ܐܙܝܥ<EOS>ܫܡܝܐ ܘܐܪܥܐ ܘܐܿܝܬܐ ܐܘܠܨܢܐ ܥܠ ܐܝܠܝܢ ܕܩܦܚܘܢܢܝ ܐܠܐ ܣܝܿܒܪܬ ܘܫܿܒܩܬ ܠܗܘܢ ܕܐܿܚܘܐ ܠܟܘܢ<EOS>ܛܘܦܣܐ <EOS> ܐܢܕܪܝܣ ܕܝܢ ܡܚܕܐ ܩܡ ܘܥܠ ܠܡܕܝܢܬܐ ܗܿܝ ܥܡ ܬܠܡ̈ܝܕܘܗܝ<EOS> ܘܐܙܠܼ ܠܒܝܬ ܚܒܘܫܝܐ<EOS>ܘܚܼܙܐ ܢܛܘܪ̈ܐ ܫܒܥܐ ܕܩܝܡܝܢ ܥܠ ܬܪ̈ܥܐ ܕܒܝܬ ܐܣܝܪ̈ܐ ܘܢܛܪܝܢ ܠܗ<EOS> ܘܨܿܠܝ ܐܢܕܪܝܣ ܘܢܦܼܠܘ<EOS>ܗܠܝܢ ܢܛܘܪ̈ܐ ܘܡܼܝܬܘ<EOS> ܘܟܕ ܩܼܪܒ ܠܘܬ ܬܪܥܐ ܕܒܝܬ ܐܣܝܪ̈ܐ<EOS> ܪܫܼܡ ܥܠ ܬܪܥܐ ܪܘܫܡܐ ܕܨܠܝܒܐ<EOS>ܘܡܚܕܐ ܐܬܦܬܼܚ ܬܪܥܐ<EOS> ܘܟܕ ܥܼܠ ܐܢܕܪܝܣ ܠܒܝܬ ܐܣܝܪ̈ܐ ܥܡ ܬܠܡ̈ܝܕܘܗܝ<EOS> ܚܼܙܝܗܝ ܡܬܝ ܠܐܢܕܪܝܣ<EOS>ܘܒܪܫܥܬܗ ܩܡ<EOS> ܘܫܐܠܘ ܒܫܿܠܡܐ ܕܚ̈ܕܕܐ<EOS> ܘܐܡܼܪ ܐܢܕܪܝܣ ܠܡܬܝ<EOS> ܐܚܝ ܐܝܟܢܐ ܥܠܼܬ ܠܗܪܟܐ<EOS> ܗܐ ܓܝܪ<EOS>ܒܬܪ ܬܠܬܐ ܝܘ̈ܡܝܢ ܥܬܝܕܝܢ ܗܘܘ ܕܢܦܩܘܢܟ ܒ̈ܢܝ ܡܕܝܢܬܐ ܗܕܐ ܘܢܕܒܚܘܢܟ ܐܝܟ ܕܠܡܐܟܘܠܬܗܘܢ<EOS>ܐܝܟܐ ܐܢܘܢ ܪ̈ܐܙܐ ܩ̈ܕܝܫܐ ܕܐܝܠܦܼܬ<EOS> ܕܐܢ ܐܡܼܪܬ ܐܢܘܢ ܫܝܡܐ ܘܐܪܥܐ ܙܝܥܝܢ ܗܘܘ<EOS> ܘܥܼܢܐ ܡܬܝ<EOS>ܘܐܡܼܪ<EOS> ܐܚܝ ܐܢܕܪܝܣ ܫܡܿܥܬ ܠܡܪܢ<EOS>ܕܐܡܿܪ<EOS> ܕܗܐ ܐܢܐ ܡܫܕܪ ܐܢܐ ܟܠܘܢ<EOS> ܐܝܟ ܐܡܼܪ̈ܐ ܒ̈ܝܢܝ ܕܐ̈ܒܐ<EOS> ܡܚܕܐ ܓܝܪ ܕܥܿܠܬ ܠܒܝܬ ܐܣܝܪ̈ܐ<EOS>ܗܢܐܼ<EOS> ܨܿܠܝܬ ܩܕܡ ܡܪܢ<EOS> ܘܐܬܚܙܝ ܠܝ ܟܕ ܐܡܿܪ<EOS> ܣܝܒܪ ܥܣܪ̈ܝܢ ܘܫܒܥܐ ܝܘܡܝܢ<EOS> ܘܒܬܪܟܢ ܡܫܕܪ ܐܢܐ<EOS>ܠܘܬܟ ܠܐܢܕܪܝܣ ܘܡܿܦܩ ܠܟ ܡܢ ܒܝܬ ܚܒܘܫܝܐ ܗܢܐ ܐܦ ܠܟܠܗܘܢ ܐܝܠܝܢ ܕܥܡܟ<EOS> ܘܐܝܟ ܡܐ ܕܐܫܼܬܘܕܝ<EOS>ܠܝ ܡܪܢ<EOS> ܗܐ ܚܿܙܝܬܟ ܝܘܡܢܐ<EOS> ܘܗܫܐ ܡܢܐ ܢܥܼܒܕ<EOS> ܗܿܝܕܝܢ ܐܢܕܪܝܣ ܚܪ ܒܡܨܥܬ ܒܝܬ ܐܣܝܪ̈ܐ<EOS>ܘܚܼܙܐ ܠܓܒܪ̈ܐ ܗܿܢܘܢ ܕܚܒܝܫܝܢ ܗܘܘ ܬܡܿܢ ܟܕ ܫܠܝܚܝܢ ܘܐܟܿܠܝܢ ܥܣܒܐ ܐܝܟ ܒܥܝܪܐ<EOS> ܘܛܼܪܦ<EOS>ܐܢܕܪܝܣ ܥܠ ܚܕܝܗ ܘܐܡܼܪ<EOS> ܡܪܢ ܝܫܘܥ ܡܫܝܚܐ<EOS> ܚܘܪ ܘܚܙܝ ܡܢܐ ܝܗܒܘ ܠܒ̈ܢܝܢܫܐ ܕܥܒܝܕܝܢ ܒܨܠܡܟ<EOS>ܘܒܕܡܼܘܬܐ ܠܡܐܟܠ<EOS> ܘܫܿܪܝ ܛܘܒܢܐ ܕܢܟܿܣ ܠܣܛܢܐ ܘܢܐܡܪ<EOS> ܐܘ ܠܟ ܣܛܝܢܐ ܒܥܠܕܒܒܗ ܕܐܠܗܢ<EOS>ܘܕܡܠܐ̈ܟܘܗܝ ܥܕܡܐ ܠܐܡܬܝ ܡܬܟܬܫ ܐܢܬ ܥܡ ܓܢܣܐ ܕܒ̈ܢܝܢܫܐܿ<EOS> ܘܣܡܘ ܗܘܘ ܒܘܪܟܐ ܐܢܕܪܝܣ ܘܡܬܝ<EOS>ܘܨܠܝܘ ܘܡܢ ܒܬܪܟܢ ܣܡ ܐܢܕܪܝܣ ܐܝܼ̈ܕܘܗܝ ܥܠ ܥ̈ܝܢܝܗܘܢ ܕܐܢܫܐ ܗܿܢܘܢ ܕܐܬܥܘܪܘ ܗܘܘ<EOS> ܘܡܚܕܐ<EOS>ܚܼܙܘ ܢܘܗܪܐ ܟܠܗܢ<EOS> ܘܬܘܒ ܣܡ ܗܘܐ ܐܝܕܗ ܥܠ ܠܒܗܢ ܘܐܫܬܚܠܦ ܪܥܝܢܗܘܢ ܘܗܘܼܐ ܐܝܟ ܕܒ̈ܢܝܢܫܐ<EOS>ܘܐܡܼܪ ܠܗܘܢ ܫܿܢܘ ܠܟܘܢ ܗܫܐ ܠܐܬܪܐ<EOS>ܬܚܬܝܐ ܕܡܕܝܢܬܐ<EOS> ܗܐ ܡܫܟܚܝܢ ܐܢܬܘܢ ܒܐܘܪܚܐ ܬܬܐ ܚܕܐ ܪܒܬܐ<EOS> ܬܒܘ ܬܚܘܬܝܗܿ ܘܐܟܘܠܘ ܡܢ<EOS>ܦܐܪ̈ܝܗܿ<EOS> ܥܕܡܐ ܕܐܬܿܐ ܐܢܐ ܠܘܬܟܘܢ<EOS> ܐܢ ܕܝܢ ܐܫܿܬܘܚܪܬ ܡܫܟܚܝܢ ܐܢܬܘܢ ܠܟܘܢ ܒܗܿ ܡܐܟܘܠܬܐ<EOS>ܟܡܐ ܕܣܿܦܩ ܠܟܘܢ<EOS> ܘܥܢܘ ܓܒܪ̈ܐ ܗܿܢܘܢ ܘܐܡܼܪܘ ܠܛܘܒܢܐ ܐܢܕܪܝܣ<EOS> ܬܿܐ ܥܡܢ ܡܪܝ ܕܠܡܐ ܬܘܒ<EOS>ܢܚܙܘܢܢ ܐܢܫܐ ܚ̈ܢܦܐ ܕܡܕܝܢܬܐ ܗܕܐ<EOS> ܘܢܐܚܕܘܢܢ ܘܢܚܘܝܘܢܢ ܕܝ̈ܢܼܐ ܕܒ̈ܝܼܫܝܢ ܡܢ ܩ̈ܕܡܝܐ<EOS>ܘܐܡܼܪ ܠܗܘܢ ܕܙܠܘ ܒܫܿܠܡܐ<EOS> ܫܪܝܪܐܝܬ ܐܡܿܪ ܐܢܐ ܠܟܘܢ<EOS> ܕܡܐ ܕܐܙܠܝܢ ܐܢܬܘܢ ܐܦ ܠܐ ܟܠܒܐ ܢܒܿܚ<EOS>ܒܟܘܢ<EOS> ܘܐܙܠܘ ܓܒܪ̈ܐ ܗܿܢܘܢ ܐܝܟ ܕܐܡܼܪ ܠܗܘܢ ܛܘܒܢܐ ܐܢܕܪܝܣ<EOS> ܗܿܘܝܢ ܗܘܘ ܕܝܢ ܒܡܢܝܢܐ<EOS>ܐܪ̈ܒܥܝܢ ܘܬܫܥܐ<EOS> ܠܡܬܝ ܕܝܢ ܐܡܼܪ ܠܗ ܕܢܐܙܠ ܥܡ ܬܠܡ̈ܝܕܘܗܝ<EOS> ܠܡܕܢܚܝܗܿ ܕܡܕܝܢܬܐ<EOS> ܘܨܿܠܝ ܗܘܐ<EOS>ܐܢܕܪܝܣ ܘܢܚܬܬ ܥܢܢܐ ܘܫܩܠܬ ܠܡܬܝ ܘܠܬܠܡ̈ܝܕܐ ܕܝܠܗ ܘܣܡܬ ܐܢܘܢ ܒܛܘܪܐ<EOS> ܐܝܟܐ ܕܝܿܬܒ ܗܘܐ<EOS>ܦܐܛܪܘܣ ܫܠܝܚܐ ܘܡܿܠܦ ܗܘܐ<EOS> ܘܩܘܝܘ ܠܘܬܗ<EOS> ܐܢܕܪܝܣ ܕܝܢ ܟܕ ܢܦܩܼ ܡܢ ܒܝܬ ܐܣܝܪ̈ܐ ܡܗܿܠܟ ܗܘܐ<EOS>ܒܡܕܝܢܬܐ<EOS> ܘܚܼܙܐ ܥܡܘܕܐ ܚܕ<EOS> ܘܠܥܠ ܡܢܗ ܩܐܿܡ ܨܠܡܐ ܕܢܚܫܐ<EOS> ܘܝܬܼܒ ܥܠ ܓܕܢܒܗ ܕܥܡܘܕܐ ܗܿܘ<EOS>ܕܢܚܼܙܐ ܡܢܐ ܓܿܕܫ<EOS> ܘܗܘܼܐ ܕܟܕ ܐܙܠܘ ܩܣܛܘܢܪ̈ܐ ܠܒܝܬ ܐܣܝܪ̈ܐ ܕܢܿܦܼܩܘܢ ܒ̈ܢܝܢܫܐ ܠܡܐܟܘܠܬܗܘܢ ܐܝܟ ܥܝܿܕܐ ܕܟܠܝܘܡ ܐܫܟܚܘ<EOS>ܬܪ̈ܥܐ ܕܒܝܬ ܐܣܝܪ̈ܐ ܟܕ ܦܬܝܚܝܢ<EOS> ܘܠܢܛܘܪ̈ܐ ܟܕ ܡܝܝܬܝܢ ܘܫܕܝܢ ܥܠ ܬܪܥܐ<EOS> ܘܗܼܦܟܘ ܠܘܬ<EOS>ܪܘܪ̈ܒܢܐ ܘܐܡܼܪܘ ܠܗܘܢ<EOS> ܐܙܠܢ ܠܒܝܬ ܐܣܝܪ̈ܐ<EOS> ܘܐܫܟܚܢܝܗܝ ܟܕ ܦܬܝܚ ܘܠܢܛܪܘ̈ܐ ܟܕ ܡܝܝܬܝܢ<EOS>ܘܫܼܕܝܢ ܥܠ ܬܪܥܐ<EOS> ܘܟܕ ܥܠܢܢ ܠܓܘ<EOS> ܠܐܢܫ ܠܐ ܐܫܟܚܢܢ ܬܡܢ<EOS> ܘܟܕ ܫܡܼܥܘ ܪܘܪ̈ܒܢܐ<EOS> ܐܡܼܪܘ<EOS>ܒܝܢܬܗܘܢ ܡܢܐ ܐܝܬܝܗܿ ܥܒܝܕܬܐ ܗܕܐ ܕܗܘܼܬ<EOS> ܠܡܐ ܐܢ̈ܫܝܢ ܥܠܘ ܠܒܝܬ ܐܣܝܪ̈ܐ ܘܠܢܛܘܪ̈ܐ ܩܛܠܼܘ<EOS>ܘܫܼܩܘܠ ܠܐܝܠܝܢ ܕܚܒܝܫܝܢ ܗܘܘ ܬܡܿܢ ܘܐܙܠܘ<EOS> ܘܟܕ ܫܡܼܥܘ ܪܘܪ̈ܒܢܐ<EOS> ܐܡܪܼܘ ܒܝܢܬܗܘܢ ܡܢܐ<EOS>ܐܝܬܝܗܿ ܥܒܝܕܬܐ ܗܕܐ ܕܗܘܼܬ<EOS> ܠܡܐ ܐܢ̈ܫܝܢ ܥܠܘ ܠܒܝܬ ܐܣܝܪ̈ܐ ܘܠܢܛܘܪ̈ܐ ܩܛܠܼܘ<EOS> ܘܫܼܩܠܘ<EOS>ܠܐܝܠܝܢ ܕܚܒܝܫܝܢ ܗܘܘ ܬܡܿܢ ܘܐܙܠܘ<EOS> ܗܿܝܕܝܢ ܐܡܼܪܘ ܪܘܪ̈ܒܢܐ ܠܩܣܛܘܢܪ̈ܐ<EOS> ܙܠܘ ܠܒܝܬ ܐܣܝܪ̈ܐ<EOS>ܘܐܝܬܘ ܠܗܠܝܢ ܫܒܥܐ ܢܛܘܪ̈ܐ<EOS> ܕܢܐܟܘܠ ܐܢܘܢ ܝܘܡܢܐ<EOS> ܘܡܚܕܐ ܟܢܿܫܘ ܠܢ ܟܠܗܘܢ ܣ̈ܒܐ ܕܡܕܝܢܬܐ<EOS>ܘܢܪܡܿܢ ܦܨ̈ܐ ܒܝܢܬܗܘܢ<EOS> ܘܠܗܿܢܘܢ ܕܡܛܝܐ ܦܨܬܐ ܢܗܘܼܐ ܕܒܚܿܝܢܢ ܟܠܝܘܡ ܫܒܥܐ ܫܒܥܐ ܠܡܐܟܘܠܬܐܢ<EOS>ܥܕܡܐ ܕܓܒܿܝܢܢ ܥ̈ܠܝܡܐ ܘܪܡܿܝܢܢ ܒܐܠܦܼܐ<EOS> ܘܐܙܠܝܢ ܠܐܬܪ̈ܘܬܐ ܕܚܕܪ̈ܝܢ<EOS> ܘܪܡܝܢ ܒܐ̈ܠܦܝܗܘܢ<EOS>ܒܢ̈ܝܢܫܐ ܘܡܝܬܝܢ ܠܟܐ ܕܢܗܼܘܘܢ ܠܢ ܠܡܐܟܘܠܬܐ<EOS> ܘܟܕ ܐܙܠܘ ܩܣܛܘܢܪ̈ܐ ܠܒܝܬ ܚܒܘܫܝܐ<EOS> ܐܝܬܝܘ<EOS>ܠܗܠܝܢ ܫܒܥܐ ܢܛܘܪ̈ܐ ܟܕ ܡܝܝܬܝܢ<EOS> ܘܐܝܬ ܗܘܐ ܬܡܿܢ ܬܢܘܪܐ ܕܒܿܢܼܐ ܗܘܐ ܒܡܨܥܬܗܿ ܕܡܕܝܢܬܐ<EOS>ܘܐܝܬ ܗܘܐ ܥܠ ܓܢܒ ܢܘܪܐ ܡܥܨܪܬܐ ܪܒܬܐ ܕܟܐܦܐ<EOS> ܕܒܗܿ ܒܗܕܐ ܡܿܕܒܚܝܢ ܗܘܘ ܒ̈ܢܝܢܫܐ<EOS> ܘܿܪܕܐ ܗܘܐ<EOS>ܕܡܗܘܢ ܘܡܬܟܢܫ ܗܘܐ ܒܡܥܨܪܬܐ ܗܝ ܘܕܠܿܝܢ ܗܘܘ ܠܗ ܠܕܡܐ ܘܫܿܬܝܢ ܗܘܘ ܠܗ<EOS> ܘܗܼܘܐ ܕܟܕ ܐܝܬܝܘ<EOS>ܠܗܠܝܢ ܫܒܥܐ ܕܡܝܝܬܝܢ ܐܬܩܢܘ ܐܢܘܢ ܥܠ ܡܥܨܪܬܐ ܐܝܟ ܕܢܿܪܡܘܢ ܐܝܼ̈ܕܝܗܘܢ ܘܢܿܣܩܘܢ ܐܢܘܢ<EOS>ܘܫܼܡܥ ܛܘܒܢܐ ܐܢܕܪܝܣ ܩܠܐ ܕܐܡܿܪ ܠܗ<EOS> ܐܢܕܪܝܣ ܚܘܪ ܘܚܙܝ ܡܢܐ ܡܬܥܒܕ ܒܡܕܝܢܬܐ ܗܕܐ<EOS> ܘܗܼܘܐ<EOS>ܕܟܕ ܚܼ؛ܐ ܨܿܠܝ ܘܐܡܼܪ<EOS> ܡܪܢ ܝܫܘܥ ܡܫܝܚܐ<EOS> ܕܐܝܬܝܬܢܝ ܠܡܕܝܢܬܐ ܗܕܐ<EOS> ܠܐ ܬܫܒܘܩ ܕܢܗܼܘܐ ܒܗܿ<EOS>ܡܕܡ ܕܣܢܼܐ<EOS> ܐܠܐ ܢ̈ܦܠܢ ܣ̈ܟܝܢܝܬܐ ܡܢ ܐܝܼ̈ܕܝܗܘܢ ܕܩܣܛܘܢܪ̈ܐ ܗܠܝܢ<EOS> ܘܡܚܕܐ ܐܬܪ̈ܫܠܝ<EOS>ܐܝܼ̈ܕܝܗܘܢ ܘܠܐ ܐܫܟܚܘ ܗܘܘ ܠܐ ܕܢܿܣܩܘܢ ܐܦܠܐ ܕܢܚܬܘܢ ܐܢ̈ܝܢ<EOS> ܘܟܕ ܚܙܘ ܪܘܪ̈ܒܢܐ ܡܕܡ ܕܓܕܫ<EOS>ܒܟܘ ܒܟܬܐ ܡܪܝܪܬܐ ܟܕ ܐܡܿܪܝܢ<EOS> ܘܝ ܠܢ ܕܚܿܪ̈ܫܐ ܐܝܬ ܗܪܟܐ<EOS> ܘܗܼܢܘܢ ܥܠܘ ܠܒܝܬ ܐܣܝܪ̈ܐ<EOS>ܘܠܢܛܘܪ̈ܐ ܩܼܛܠܘ ܘܠܐܝܠܝܢ ܕܬܡܿܢ ܚܒܝܫܝܢ ܗܘܘ ܐܦܩܘ<EOS> ܘܗܐ ܐܦ ܠܩܣܛܘܢܪ̈ܐ ܥܒܼܕܘ ܚܼܪ̈ܫܐ<EOS> ܡܢܐ<EOS>ܡܟܝܠ ܥܿܒܕܝܢܢ<EOS> ܗܿܝܕܝܢ ܐܡܼܪܘ ܠܩܣܛܘܢܪ̈ܐ<EOS> ܙܠܘ ܟܢܫܘ ܠܢ ܠܣ̈ܒܐ ܕܡܕܝܢܬܐ ܡܛܠ ܕܟܦܢܝܢܢ<EOS>ܘܐܙܠܘ ܘܟܢܫܘ ܐܢܘܢ<EOS> ܘܫܟܚܘ ܒܢܝܢܐ ܡܐܬܝܢ ܘܫܬܥܣܪ̈ ܘܐܝܬܝܘ ܐܢܘܢ ܠܘܬ ܪܘܪ̈ܒܢܝܗܘܢ<EOS> ܘܦܩܼܕܘ<EOS>ܠܗܘܢ ܕܢܿܪܡܘܢ ܦܨ̈ܐ<EOS> ܘܣܠܩܼܬ ܦܨܬܐ ܕܫܒܥܐ ܣ̈ܒܝܢ<EOS> ܘܥܢܼܐ ܚܕ ܡܢܗܘܢ ܕܣܒ̈ܐ ܕܡܛܬܗ ܦܨܬܐܼ<EOS>ܘܐܡܼܪ ܠܩܣܛܘܢܪ̈ܐ<EOS> ܒܥܿܐ ܐܢܐ ܡܢܟܘܢ<EOS>ܐܝܬ ܠܝ ܒܪܐ ܚܕ ܙܥܘܪܐ<EOS> ܠܗ ܣܒܘ ܕܒܚܘ ܚܠܦܝ<EOS> ܘܠܝ ܫܒܘܩܘ<EOS> ܘܐܡܼܪܘ ܠܗ<EOS> ܠܐ ܡܿܨܝܢܢ ܕܗܕܐ<EOS>ܢܥܼܒܕ<EOS> ܐܠܐ ܦܩܼܕܘ ܠܢ ܪܘܪ̈ܒܢܐ<EOS> ܘܐܙܠܘ ܩܣܛܘܢܪ̈ܐ ܘܐܡܼܪܘ ܠܗܘܢ<EOS> ܐܢ ܝܿܗܒ ܚܠܦܘܗܝ ܫܒܘܩܘܗܝ<EOS>ܘܐܕܥܘ ܩܣܛܘܢܪ̈ܐ ܗܠܝܢ ܠܣܒܐ ܗܿܘ<EOS> ܘܥܢܼܐ ܣܒܐ ܘܐܡܼܪ ܠܗܘܢ ܐܝܬ ܠܝ ܐܦ ܒܪܬܐ<EOS> ܐܦ ܠܗܿ ܣܒ<EOS>ܥܡ ܐܚܘܗܿ ܠܕܒܚܬܐ ܘܠܝ ܫܒܘܩܘ<EOS> ܘܐܫܼܠܡ ܐܢܘܢ ܠܕܒܚܬܐ ܘܕܒܪܘ ܐܢܘܢ ܩܣܛܘܢܪ̈ܐ ܠ̈ܛܠܝܐ ܗܠܝܢ<EOS>ܕܢܕܒܚܼܘܢ ܐܢܘܢ<EOS> ܘܒܿܟܝܢ ܗܘܘ ܘܐܡܿܪܝܢ<EOS> ܠܐ ܬܩܛܠܘܢ ܠܢ ܒܗܕܐ ܛܠܝܘܬܐ<EOS> ܐܠܐ ܐܪܦܘ ܠܢ ܕܢܐܬܐ<EOS>ܠܩܘܡܬܐ ܡܫܡܠܝܬܐ<EOS> ܘܗܿܝܕܝܢ ܕܒܚܿܝܢ ܐܢܬܘܢ<EOS> ܐܦ ܗܢܐ ܬܘܒ ܥܿܝܕܐ ܐܝܬ ܗܘܐ ܒܡܕܝܢܬܐ ܗܿܝ<EOS>ܕܠܐܝܠܝܢ ܕܡܝܬܝܢ ܠܐ ܩܒܪܝܢ ܗܘܘ<EOS> ܐܠܐ ܡܐܟܠ ܐܟܿܠܝܢ ܗܘܘ ܠܗܘܢ<EOS> ܩܣܛܘܢܪ̈ܐ ܕܝܢ ܠܐ<EOS>ܐܬܛܦܝܣܘ ܗܘܘ ܠܛ̈ܠܝܐ ܗܠܝܢ<EOS> ܐܠܐ ܕܒܼܪܘ ܐܢܘܢ ܘܐܙܠܘ ܠܡܥܨܪܬܐ ܗܿܝ ܕܒܗܿ ܕܒܚܿܝܢ ܗܘܘ<EOS>ܒ̈ܢܝܢܫܐ ܕܢܕܒܚܘܢ ܐܢܘܢ<EOS> ܘܟܕ ܚܼܙܐ ܩܕܝܫܐ ܐܢܕܪܝܣ ܒܼܟܐ ܒܟܬܐ ܡܪܝܪܬܐ<EOS> ܘܐܡܼܪ<EOS> ܡܪܢ<EOS>ܝܫܘܥ ܡܫܝܚܐ<EOS> ܐܝܟ ܕܫܡܼܥܬ ܠܚܛܝܘܬܝ ܡܛܠ ܡ̈ܝܼܬܐ ܗܠܝܢ<EOS> ܘܠܐ ܫܒܩܬ ܐܢܘܢ ܐܠܗܘܬܟ ܕܢܬܐܟܠܘܢ<EOS>ܗܟܢܐ ܐܦ ܗܫܐ ܠܐ ܬܫܒܘܩ ܐܢܘܢ<EOS>ܕܢܬܩܪܒܘܢ ܠܡܿܘܬܐ ܕܛ̈ܠܝܐ ܗܠܝܢ<EOS> ܐܠܐ ܢܬܪ̈ܫܠܢ ܐܝܼ̈ܕܝܗܘܢ ܘܢ̈ܦܠܢ ܣ̈ܟܝܢܝܬܐ ܘܢܬܦܫܪ̈ܢ ܐܝܟ<EOS>ܫܥܘܬܐ ܩܕܡ ܢܘܪܐ<EOS> ܘܒܪܫܥܬܗ ܕܨܿܠܝ ܛܘܒܢܐ ܐܢܕܪܝܣ ܐܫܬܪ̈ܝܢ ܣ̈ܟܝܢܝܬܐ ܘܢ̈ܦܠܼܢ ܡܢ ܐܝܼ̈ܕܝ<EOS>ܩܣܛܘܢܪ̈ܐ<EOS> ܘܟܕ ܚܼܙܐ ܩܕܝܫܐ ܐܢܕܪܝܣ ܡܕܡ ܕܓܕܫ<EOS> ܫܿܒܚ ܠܐܠܗܐ ܕܥܢܝܗܝ ܒܟܠܡܕܡ<EOS> ܘܟܕ ܚܙܘ<EOS>ܪܘܪ̈ܒܢܐ ܡܕܡ ܕܗܘܼܐ<EOS> ܒܟܘ ܒܟܬܐ ܡܪܝܪܬܐ ܘܐܡܼܪܘ<EOS> ܘܝ ܠܢ ܡܢܐ ܐܝܬ ܠܢ ܗܫܐ ܠܡܥܒܕ<EOS> ܘܐܬܕܡܝ<EOS>ܣܛܢܐ ܒܕܡܼܘܬ ܓܒܪܐ ܣܒܐ<EOS> ܘܩܡ ܒܡܨܥܬܗܘܢ ܘܐܡܼܪ<EOS> ܘܝ ܠܟܘܢ ܡܢܐ ܐܝܬ ܠܟܘܢ ܕܬܥܒܕܘܢ<EOS> ܕܠܝܬ<EOS>ܠܟܘܢ ܡܙܘܢܐ<EOS> ܘܗܫܐ ܩܘܡܘ ܘܠܒܘܟܘ ܒܡܕܝܢܬܐ ܗܕܐ ܠܐܟܣܢܝܐ ܚܕ ܕܫܡܗ ܐܢܕܪܝܣ ܘܩܘܛܠܘܗܝ<EOS> ܗܼܘ<EOS>ܓܝܪ ܐܦܩ ܠܓܒܪ̈ܐ ܗܠܝܢ ܕܚܒܝܫܝܢ ܗܘܘ ܒܒܝܬ ܐܣܝܪ̈ܐ<EOS> ܩܕܝܫܐ ܕܝܢ ܐܢܕܪܝܣ ܚܪ ܒܗ ܒܣܛܢܐ<EOS>ܕܐܝܟܢܐ ܡܡܠܠ ܡܢ ܒܝܢܬ ܐܟܠܘܣ<EOS> ܣܛܢܐ ܕܝܢ ܠܐ ܚܿܙܐ ܗܘܐ ܠܗ ܠܛܘܒܢܐ<EOS> ܘܥܢܼܐ ܫܠܝܚܗ ܕܡܫܝܚܐ<EOS>ܘܐܡܼܪ ܠܣܛܢܐ<EOS> ܐܘ ܒܥܠܕܒܒܐ ܕܟܠܗܿ ܐܢܫܘܬܐ ܕܐܡܝܢܐܝܬ ܡܬܟܬܫ ܥܡܗܿ<EOS> ܡܪܢ ܝܫܘܥ ܡܫܝܚܐ ܢܫܦܠܟ<EOS>ܘܢܪܡܝܟ ܒܗܘܬܐ ܥܡܝܩܬܐ ܕܐܒܕܢܐ<EOS> ܘܟܕ ܫܡܼܥ ܣܛܢܐ ܐܡܼܪ<EOS> ܐܘܗ ܐܘ ܗ ܡܢܟ ܩܠܟ ܫܡܿܥ ܐܢܐ<EOS>ܐܝܟܐ ܕܝܢ ܐܝܬܝܟ ܠܐ ܝܿܕܥ ܐܢܐ<EOS> ܘܥܼܢܐ ܛܘܒܢܐ ܘܐܡܼܪ ܠܣܛܢܐ<EOS> ܫܪܝܪܐܝܬ ܕܣܡܝܐ ܐܝܬܝܟ ܘܠܐ<EOS>ܚܿܙܐ ܐܢܬ ܠܩ̈ܕܝܫܐ<EOS> ܘܟܕ ܗܕܐ<EOS>ܫܡܥ ܣܛܢܐ<EOS> ܐܡܼܪ ܠܐܟܠܘܣ<EOS> ܚܼܙܘ ܗܫܐ ܠܗܿܘ ܕܡܡܠܠ ܐܢܐ ܥܡܗ ܐܚܘܕܝܘ<EOS> ܡܛܠ ܕܗܼܘ ܐܝܬܘܗܝ<EOS>ܡܥܘܿܟܢܐ ܕܨܒܘܬܟܘܢ<EOS> ܘܪܗܛܘ ܪ̈ܫܝܥܐ ܗܿܢܘܢ ܘܐܚܼܕܘ ܬܪ̈ܥܐ ܕܡܕܝܢܬܐ<EOS> ܘܡܬܟܪܟܝܢ ܗܘܘ ܘܒܿܥܝܢ<EOS>ܠܛܘܒܢܐ ܐܢܕܪܝܣ ܒܟܠܗܿ ܡܕܝܢܬܐ ܘܠܐ ܚܿܙܝܢ ܗܘܘ ܠܗ <EOS> ܗܿܝܕܝܢ ܐܬܚܙܝ ܠܗ ܡܪܢ ܝܫܘܥ<EOS>ܡܫܝܚܐ<EOS> ܘܐܡܼܪ ܠܗ<EOS> ܐܢܕܪܝܣ ܩܘܡ ܚܘܐ ܐܢܘܢ ܚܝܠܟܼ ܕܢܐܠܦܘܢ ܕܚܝܠܗ ܕܣܛܢܐ ܕܫܼܿܪܐ ܒܗܘܢ ܕܠܘ<EOS>ܡܕܡ ܐܝܬܘܗܝ<EOS> ܗܿܝܕܝܢ ܛܘܒܢܐ ܐܢܕܪܝܣ ܩܡ ܠܥܝܢ ܟܠܗܿ ܐܟܘܠܣ ܘܐܡܼܪ<EOS> ܐܢܐ ܐܝܿܬܝ ܐܢܕܪܝܣ ܗܿܘ<EOS>ܕܒܥܿܝܢ ܐܢܬܘܢ<EOS> ܗܿܝܕܝܢ ܪܗܛ ܟܠܗ ܥܡܐ ܘܠܒܟܘܗܝ<EOS> ܘܐܡܼܪܘ ܠܗ<EOS> ܐܝܟ ܡܕܡ ܕܥܒܼܕܬ ܒܢ<EOS>ܥܿܒܕܝܢܢ ܒܟ<EOS> ܘܫܿܪܝܘ ܡܬܚܫܒܝܢ ܒܝܢܬܗܘܢ ܘܐܡܿܪܝܢ<EOS> ܕܒܐܝܢܐ ܡܿܘܬܐ ܢܩܛܠܝܘܗܝ<EOS> ܐܢ ܠܡ ܢܪܝܡ<EOS>ܪܝܫܗ ܠܐ ܗܘܐ ܡܿܘܬܐ ܗܘ ܡܪܝܪܐ<EOS> ܘܐܢ ܒܢܘܪܐ ܢܘܩܕܝܘܗܝ ܐܦܠܐ ܗܢܐ ܐܝܬܘܗܝ ܡܕܡ<EOS> ܗܿܝܕܝܢ ܚܕ<EOS>ܡܢܗܘܢ<EOS> ܟܕ ܐܬܥܠܠ ܒܗ ܣܛܟܢܐ<EOS> ܥܼܢܐ ܘܐܡܼܪ ܠܗܘܢ<EOS> ܐܝܟܢܐ ܕܐܚܼܫ ܠܢ ܗܟܢܐ ܐܦ ܚܢܢ ܢܚܫܝܘܗܝ<EOS>ܗܕܐ ܢܥܒܼܕ ܠܗ<EOS> ܢܟܪܟ ܚ̈ܒܠܐ ܥܠ ܩܕܠܗ ܘܢܓܪܝܘܗܝ ܒܝܬ ܫ̈ܘܩܐ ܘܚܪ̈ܒܬܐ ܕܡܛܝܢܬܐ ܗܕܐ܇ ܘܡܐ<EOS>ܕܡܝܼܬ ܗܿܝܕܝܢ ܢܦܠܓܿ ܦܓܪܗ ܒܝܢܬ ܟܠܢ<EOS> ܘܫܦܪܬ ܗܕܐ ܩܕܡ ܟܠܗ ܥܡܐ<EOS> ܘܐܪܡܝܘ ܚ̈ܒܠܐ ܒܩܕܠܗ ܘܓܿܪܝܢ<EOS>ܗܘܘ ܠܗ ܒܟܠܗܘܢ ܫ̈ܘܩܐ ܘܚܪ̈ܒܬܐ ܕܡܕܝܢܬܐ ܥܕܡܐ ܕܐܬܬܠܿܚ ܦܓܪܗ ܡܢ ܟܐ̈ܦܐ ܕܡܬܓܪܪ ܗܘܐ<EOS>ܥܠܝܗܘܢ ܘܕܡܗ ܪܕܐ ܗܘܐ ܐܝܟ ܡ̈ܝܐ<EOS> ܘܟܕ ܗܼܘܐ ܪܡܫܐ<EOS> ܐܪܡܝܘܗܝ ܒܒܝܬ ܐܣܝܪ̈ܐ ܟܕ ܦܟܝܪ̈ܢ<EOS>ܐܝܼ̈ܕܘܗܝ ܠܒܣܬܪܗ<EOS> ܘܬܘܒ ܟܕ ܗܘܼܐ ܨܿܦܪܐ ܐܦܩܘܗܝ<EOS> ܘܐܪܡܝܘ ܚ̈ܒܠܐ ܒܩܕܠܗ ܘܓܪܘܗܝ ܒܟܠܗܿ<EOS>ܡܕܝܢܬܐ<EOS> ܘܦܓܪܗ ܟܠܗ ܒܐܪܥܐ ܐܬܬܠܿܚ ܗܘܐ<EOS> ܘܨܿܠܝ ܛܘܒܢܐ ܒܚܢܓܬܐ ܘܐܡܼܪ<EOS> ܡܪܢ ܝܫܘܥ ܡܫܝܚܐ<EOS>ܚܙܝ ܡܢܐ ܥܿܒܕܝܢ ܒܝ<EOS> ܘܡܣܝܒܪ ܐܢܐ ܡܛܠ ܦܘܩܕܢܟ<EOS> ܐܠܘ ܠܐ ܓܝܪ ܡܛܠ ܪ̈ܚܡܼܝܟ ܠܗܘܬܐ ܥܡܝܩܬܐ<EOS>ܡܫܕܪ ܗܘܝܬ ܠܗܘܢ ܥܡ ܡܕܝܢܬܗܘܢ<EOS> ܐܠܐ ܒܠܚܘܕ ܡܪܝ ܠܐ ܬܫܒܘܩ ܠܒܥܠܕܒܒܐ ܕܢܒܿܙܚ<EOS> ܘܟܕ ܗܠܝܢ<EOS>ܐܡܼܪ ܛܘܒܢܐ<EOS> ܥܢܐ ܣܛܢܐ ܡܢ ܒܣܬܪܗ ܘܐܡܼܪ ܠܥܡܐ<EOS> ܗܘܼܘ ܡܚܝܢ ܠܗ ܥܠ ܦܘܡܗ ܕܠܐ ܢܡܿܠܠ<EOS> ܘܟܕ<EOS>ܡܼܛܐ ܪܡܫܐ<EOS> ܐܪܡܝܘܗܝ ܒܒܝܬ ܐܣܝܪ̈ܐ<EOS> ܗܝܕܝܢ ܕܒܼܪ ܣܛܢܐ ܥܡܗ<EOS> ܫܒܥܐ ܫܐ̈ܕܝܢ ܘܥܠ ܠܒܝܬ<EOS>ܐܣܝܪ̈ܐ<EOS> ܘܩܡܘ ܩܕܡ ܩܕܝܫܐ ܐܢܕܪܝܣ ܘܡܓܚܟܝܢ ܗܘܘ ܒܗ ܟܕ ܐܡܿܪܝܢ<EOS> ܗܫܐ ܐܬܬܚܕܬ ܒܐܝܼ̈ܕܝܢ<EOS>ܡܿܢܼܘ ܡܟܝܠ ܢܦܨܝܟ ܕܗܐ ܡܒܿܛܠܐܢܬ ܥ̈ܒܝܕܬܢ ܡܢ ܟܠ ܡܕܝܢܐ<EOS> ܘܐܚܼܪܒܬ ܗ̈ܝܟܠܝܢ ܘܒܝܬ ܐܠܗ̈ܐ<EOS>ܕܐܬܒܢܝܘ ܠܢ<EOS> ܘܦܩܼܕ ܣܛܢܐ ܠܗܠܝܢ ܫܒܥܐ ܫܐ̈ܕܝܢ ܕܥܡܗ ܕܢܩܛܠܘܢܝܗܝ ܠܛܘܒܢܐ<EOS> ܗܿܝܕܝܢ ܟܕ ܩܼܪܒܘ ܫ̈ܐܕܐ ܗܿܢܘܢ<EOS> ܘܚܼܙܘ ܚܬܡܗ<EOS>ܕܡܫܝܚܐ ܒܝܬ ܥ̈ܝܢܘܗܝ ܕܚܼܠܘ ܘܥܼܪܩܘ ܡܢܗ <EOS> ܘܥܢܼܐ ܣܛܢܐ ܘܐܡܼܪ ܠܗܘܢ<EOS> ܠܡܢܐ ܥܪܩܬܘܢ<EOS>ܡܢܗ<EOS> ܡܢܘ<EOS> ܘܐܡܿܪܝܢ ܠܗ<EOS> ܚܢܢ ܠܐ ܡܫܟܚܝܢܢ ܠܡܬܩܪܒܘ ܠܗ ܡܛܠ ܚܬܡܐ<EOS> ܕܐܝܬ ܥܠܘܗܝ<EOS> ܐܠܐ ܐܢܬ ܙܠ<EOS>ܩܛܘܠܝܗܝ ܐܢ ܚܝܠܬܢܐ ܐܝܬܝܟ<EOS> ܘܐܡܼܪ ܗܘܢ ܣܛܢܐ<EOS> ܬܘ ܡܕܝܢ ܢܓܚܟ ܒܗ<EOS> ܗܿܝܕܝܢ ܐܬܘ ܫ̈ܐܕܐ ܗܿܢܘܢ<EOS>ܥܡ ܣܛܢܐ ܪܒܗܘܢ<EOS> ܘܡܓܚܟܝܢ ܗܘܘ ܒܗ ܒܛܘܒܢܐ ܘܐܡܿܪܝܢ ܗܘܘ<EOS> ܐܢܬ ܐܘ ܐܢܕܪܝܣ ܗܐ ܐܬܝܬ ܠܒܗܬܬܐ<EOS>ܪܒܬܐ ܘܠܕܝܢܼܐ ܩܫܝܐ<EOS> ܗܿܝܕܝܢ ܟܕ ܫܡܼܥ ܗܠܝܢ ܛܘܒܢܐ ܐܢܕܪܝܣ ܐܡܼܪ<EOS> ܕܡܩܛܠ ܐܢ ܩܿܛܠܝܢ<EOS>ܐܢܬܘܢ ܠܝ ܨܒܝܢܟܘܢ ܠܐ ܥܿܒܕ ܐܢܐ<EOS> ܐܠܐ ܨܒܝܢܗ ܕܡܪܝ<EOS> ܐܢ ܓܝܪ ܢܣܥܪܢܝ ܡܪܝ ܒܡܕܝܢܬܐ ܗܕܐ ܪܕܐ<EOS>ܐܢܐ ܠܟܘܢ ܐܝܟ ܕܫܿܘܝܢ ܐܢܬܘܢ<EOS> ܟܕ ܕܝܢ ܫܡܥܘ ܗܘܘ ܫ̈ܐܕܐ ܗܠܝܢ ܐܬܛܠܩܘ ܡܢ ܩܕܡܘܗܝ ܒܕܡܼܘܬ<EOS>ܬܢܢܐ<EOS> ܟܕ ܕܝܢ ܗܘܼܐ ܨܿܦܪܐ ܐܦܩܘܗܝ ܠܒܛܘܒܢܐ ܐܢܕܪܝܣ ܡܢ ܒܝܬ ܐܣܝܪ̈ܐ ܘܩܛܪܘ ܚ̈ܒܠܐ ܒܩܕܠܗ<EOS>ܘܓܿܪܝܢ ܗܘܘ ܠܗ<EOS> ܘܬܘܒ ܦܓܪܗ ܘܟܠܗ ܣܥܪܐ ܕܪܫܗ ܡܬܢܬܫ ܗܘܐ<EOS> ܘܩܥܐ ܛܘܒܢܐ ܒܩܠܐ ܪܡܐ ܒܚܢܓܬܐ<EOS>ܘܕܡ̈ܥܐ ܘܐܡܼܪ<EOS> ܡܪܢ ܝܫܘܥ ܡܫܝܚܐ ܣܦܩܝܢ ܠܝ ܐܘ̈ܠܨܢܐ ܗܠܝܢ ܬܠܬܐ ܝܘ̈ܡܝܢ<EOS> ܕܐܝܡܡܐ ܘܕܠܠܝܐ<EOS>ܕܣܛܢܐ ܘܕܫ̈ܐܕܐ ܘܕܚ̈ܦܐ ܗܠܝܢ<EOS> ܦܩܘܕ ܡܪܝ ܘܩܿܒܠ ܪܘܚܝ ܐܘ ܚܘܐ ܠܝ ܛܝܒܘܬܟ ܘܐܫܬܪܪ<EOS> ܘܟܕ<EOS>ܗܠܝܢ ܐܡܼܪ<EOS> ܐܬܐ ܠܗ ܩܠܐ ܥܒܪܐܝܬ ܕܐܡܿܪ<EOS> ܐܢܕܪܝܣ ܫܡܝܐ ܘܐܪܥܐ ܢܥܒܪܘܢ<EOS> ܘܡ̈ܠܝ ܠܐ ܢܥܒܪ̈ܢ<EOS> ܐܢܬ ܗܫܐ ܐܬܦܢܝ ܘܚܙܝ ܦܓܪܐ ܕܡܢܟ<EOS>ܐܬܢܬܫ ܕܡܢܐ ܗܘܼܐ ܡܢܗ<EOS> ܘܚܪ ܘܚܼܙܐ ܐܝ̈ܠܢܐ ܪܘܪ̈ܒܐ ܕܝܥܝܘ ܘܝܗܒܘ ܦܐܪ̈ܐ<EOS> ܘܐܡܼܪ ܩܕܝܫܐ<EOS>ܐܢܕܪܝܣ<EOS> ܗܫܐ ܡܪܝ ܝܿܕܥܬ ܕܠܐ ܫܒܩܬܢ<EOS> ܘܟܕ ܗܘܼܐ ܪܡܫܐ ܐܪܡܝܘܗܝ ܒܒܝܬ ܐܣܝܪ̈ܐ ܟܕ ܐܡܿܪܝܢ<EOS>ܕܐܒܼܕ ܦܓܪܗ<EOS> ܘܒܗܢܐ ܠܠܝܐ ܡܐܿܬ ܠܗ <EOS> ܗܿܝܕܝܢ ܐܬܚܙܝ ܠܗ ܡܪܝܢ ܝܫܘܥ ܡܫܝܚܐ ܒܒܝܬ ܐܣܝܪ̈ܐ<EOS>ܘܐܡܼܪ ܠܗ<EOS> ܐܢܕܪܝܣ ܗܒ ܠܝ ܐܝܼܕܟ<EOS> ܘܠܒܟܗ ܒܐܝܼܕܗ ܘܡܚܕܐ ܩܡ ܟܕ ܚܠܝܼܡ<EOS> ܘܢܦܼܠ ܛܘܒܢܐ ܘܣܓܼܕ<EOS>ܠܗ<EOS> ܘܡܢ ܒܬܪܟܝܢ ܚܪ ܗܘܐ ܒܡܨܥܬܐ ܕܗܘܬܐ ܗܿܝ ܕܚܒܝܫ ܗܘܐ ܒܗܿ ܘܚܼܙܐ ܥܡܘܕܐ ܚܕ ܕܡܬܩܪܐ ܗܘܐ<EOS>ܝܘܢܐܝܬ ܐܠܒܣܛܪܘܢ<EOS> ܘܦܫܛ ܐܝܼܕܗ ܐܢܕܪܝܣ ܘܐܡܼܪ<EOS> ܟܐܦܐ ܚܪܫܬܐ ܕܚܠ ܡܢ ܪܘܫܡܐ ܕܨܠܝܒܐ<EOS> ܗܿܘ<EOS>ܕܙܝܥܝܢ ܡܢܗ ܫܡܝܐ ܘܐܪܥܐ<EOS> ܘܡܚܕܐ ܢܼܪܕܘܢ ܡܢ ܦܘܡܟ ܡ̈ܝܐ ܣ̈ܓܝܐܐ ܐܝܟ ܕܢܛܝܦܘܢܗܿ ܠܡܕܝܢܬܐ<EOS>ܗܕܐ<EOS> ܘܡܚܕܐ ܐܪܕܝ ܥܡܘܕܐ ܗܿܘ ܡ̈ܝܐ ܣ̈ܓܝܐܐ ܐܝܟ ܢܗܪܐ ܬܩܝܦܐ<EOS> ܘܥܫܢܘ ܡ̈ܝܐ ܛܒ ܘܩܿܛܠܘ<EOS>ܠܒ̈ܢܝܗܘܢ ܘܒܥܝܪܗܘܢ<EOS> ܘܒܿܥܝܢ ܗܘܘ ܕܢܥܼܪܩܘܢ ܡܢ ܡܝܕܢܬܐ<EOS> ܗܿܝܕܝܢ ܨܿܠܝ ܛܘܒܢܐ ܐܢܕܪܝܣ<EOS>ܘܢܚܬܬ ܗܘܬ ܥܢܢܐ ܕܢܘܪܐ ܘܐܬܟܪܟܬ<EOS>ܠܡܕܝܢܬܐ ܐܝܟ ܫܪܘܐ ܘܠܐ ܐܫܟܚܘ ܗܘܘ ܕܢܥܼܪܩܘܢ<EOS> ܟܕ ܕܝܢ ܝܼܕܥ ܐܢܕܪܝܣ ܡܕܡ ܕܗܘܼܐ<EOS> ܫܿܒܚ<EOS>ܠܐܠܗܐ ܘܐܡܼܪ<EOS> ܡܿܒܪܟ ܐܢܐ ܠܟ ܡܪܝܢ ܝܫܘܥܗ ܡܫܝܚܐܿ<EOS> ܙܥܘ ܕܝܢ ܟܠܗܘܢ ܒ̈ܢܝ ܡܕܝܢܬܐ ܘܒܿܟܝܢ<EOS>ܗܘܘ ܘܐܡܿܪܝܢ<EOS> ܘܝ ܠܢ ܕܟܠܗܘܢ ܗܠܝܢ ܕܐܬܝ̈ܥܠܝܢ ܡܛܠ ܗܿܘ ܐܟܣܢܝܐ ܕܐܝܬ ܒܒܝܬ ܐܣܝܪ̈ܐ<EOS> ܐܠܐ<EOS>ܢܐܙܠ ܢܫܪܝܘܗܝ ܕܠܐ ܢܡܘܬ ܒܝܫܐܝܬ ܒܗܠܝܢ ܡ̈ܝܐ ܕܛܘܦܢܐ ܘܒܗܕܐ ܢܘܪܐ<EOS> ܘܐܬܘ ܟܠܗܘܢ ܠܒܝܬ<EOS>ܐܣܝܪ̈ܐ ܟܕ ܩܥܿܝܢ ܒܩܠܐ ܚܢܝܓܐ<EOS> ܘܟܕ ܚܼܙܐ ܛܘܒܢܐ ܐܢܕܪܝܣ ܕܢܦܫܗܘܢ ܐܫܬܥܒܼܕܬ ܠܗ<EOS> ܐܡܿܪ<EOS>ܠܥܡܘܕܐ ܗܿܘ ܣܿܦܩ ܡܟܝܠ ܬܘܒ ܠܐ ܬܪܕܐ ܡ̈ܝܐ<EOS> ܗܐ ܢܦܿܩ ܐܢܐ ܘܡܿܟܪܙ ܐܢܐ ܡܠܬܐ ܕܐܠܗܐ<EOS> ܘܐܡܿܪ<EOS>ܐܢܐ ܠܟ ܕܝܢ ܕܐܢ ܢܗܝܡܢܘܢ ܒ̈ܢܝ ܡܕܝܢܬܐ ܗܕܐ<EOS> ܒܿܢܐ ܐܢܐ ܒܗܿ ܥܕܬܐ<EOS> ܘܐܪܝܡܟ ܡܟܐ<EOS> ܘܐܿܘܒܠܟ<EOS>ܘܐܿܩܝܡܟ ܒܗܿ<EOS> ܚܠܦ ܕܥܢܝܬܢܝ ܘܥܒܼܕܬ ܗܿܘ ܡܕܡ ܕܐܬܦܩܼܕ ܠܟ<EOS> ܘܒܗܿ ܒܫܥܬܐ ܫܼܠܐ ܨܠܡܐ ܗܿܘ ܡܢ<EOS>ܡܪܕܝܬܗ<EOS> ܘܢܦܼܩ ܐܢܕܪܝܣ ܡܢ ܒܝܬ ܐܣܝܪ̈ܐ<EOS> ܘܡ̈ܝܐ ܪ̈ܕܝܢ ܗܘܘ ܩܕܡ ܪ̈ܓܠܘܗܝ<EOS> ܗܿܝܕܝܢ ܩܼܪܒ<EOS>ܩܕܡܘܗܝ ܣܒܐ ܗܿܘ ܕܐܫܠܼܡ ܒ̈ܢܘܗܝ ܠܢܟܣܬܐ ܚܠܦܘܗܝ<EOS> ܘܐܡܼܪ ܠܗ ܐܬܪܚܿܡ ܥܠܝܢ ܡܪܢ<EOS> ܘܥܼܢܐ<EOS>ܐܢܕܪܝܣ ܘܐܡܼܪ ܠܗ ܐܬܪܚܿܡ ܥܠܝܢ ܡܪܢ<EOS> ܘܥܼܢܐ ܐܢܕܪܝܣ ܘܐܡܼܪ ܠܗ<EOS> ܒܥܿ ܐܢܐ ܡܢܟ<EOS> ܐܝܟܢܐ ܐܡܿܪ<EOS>ܐܢܬ ܠܝ ܕܐܬܪܚܿܡ ܥܠܝܟ<EOS> ܟܕ ܐܢܬ ܠܐ ܐܬܪܚܿܡܬ ܥܠ ܒ̈ܢܝܟ<EOS> ܐܡܿܪ ܐܢܐ ܠܟ ܓܝܪ ܕܥܕ ܩܠܝܠ ܐܙܠܝܢ ܡ̈ܝܐ ܗܠܝܢ<EOS> ܘܒܓܘ ܗܘܬܐ<EOS>ܡܬܒܠܥܝܢ<EOS> ܘܠܩܣܛܘܢܪ̈ܐ ܗܠܝܢ ܕܕܒܚܿܝܢ ܗܘܘ ܒ̈ܢܝܢܫܐ<EOS> ܘܐܦ ܐܢܬ ܥܡܗܘܢ ܬܬܒܠܥ<EOS> ܘܐܬܦܢܝ ܘܐܡܼܪ<EOS>ܠܟܢܫܐ<EOS> ܬܘܒ ܒܬܪܝ ܟܠܟܘܢ<EOS> ܘܟܕ ܐܙ݀ܠܝܢ ܗܘܘ ܒܬܪܗ ܡܬܦܠܓܝܢ ܗܘܘ ܡ̈ܝܐ ܠܟܐ ܘܠܟܐ ܡܢ ܩܕܡ<EOS>ܪ̈ܓܠܘܗܝ ܕܩܕܝܫܐ<EOS> ܥܕܡܐ ܕܐܬܼܐ ܠܕܘܟܬܐ ܕܡܥܨܪܬܐ ܗܿܝ<EOS> ܘܬܠܐ ܛܘܒܢܐ ܐܢܕܪܝܣ ܚܝܪܗ ܠܫܡܝܐ<EOS>ܘܨܠܿܝ ܘܐܬܦܬܚܬ ܐܪܥܐ ܘܒܠܥܬ ܠܡ̈ܝܐ ܘܠܩܣܛܘܢܪ̈ܐ ܘܠܣܒܐ ܗܿܘ <EOS> ܘܟܕ ܚܼܙܘ ܒ̈ܢܝ ܡܕܝܢܬܐ ܡܕܡ<EOS>ܕܗܘܼܐ<EOS> ܫܿܪܝܘ ܐܡܿܪܝܢ ܒܝܢܝܗܘܢ ܘܝܠ ܠܢ ܕܗܢܐ ܓܒܪܐ ܐܫܬܕܪ ܡܢ ܐܠܗܐ ܠܗܪܟܐ<EOS> ܘܩܿܛܠ ܠܢ ܡܛܠ<EOS>ܐܘ̈ܠܨܢܐ ܕܐܣܒܠܢܝܗܝ<EOS> ܗܐ ܓܝܪ ܐܝܟ ܕܗܘܼܐ ܠܩܣܛܘܢܪ̈ܐ ܘܠܗܿܘ ܣܒܐ ܗܿܘܐ ܠܢ<EOS> ܛܘܒܢܐ ܕܝܢ<EOS>ܐܢܕܪܝܣ ܟܕ ܫܡܼܥ ܐܡܼܪ ܠܗܘܢ<EOS> ܠܐ ܬܕܚܘܠܢ ܒ̈ܢܝ ܐܦܠܐ ܓܝܪ ܠܗܠܝܢ ܫܿܒܩ ܠܗܘܢ ܐܠܗܐ ܒܫܝܘܠ<EOS>ܐܬܚܛܦܘ ܗܿܢܘܢ ܠܐܪܥܐ ܬܚܬܝܬܐ ܕܐܢܬܘܢ ܬܗܝܡܢܘܢ<EOS> ܗܿܝܕܝܢ ܦܩܼܕ ܐܢܕܪܝܣ ܕܢܝܿܬܘܢ ܐܢܘܢ<EOS>ܠܟܠܗܘܢ ܐܝܠܝܢ ܕܐܬܚܿܢܩܘ ܒܡ̈ܝܐ<EOS> ܘܠܐ ܐܫܟܚܘ ܕܢܝܿܬܘܢ ܐܢܘܢ ܡܛܠ ܕܣ̈ܓܝܐܝܢ ܗܘܘ ܐܝܠܝܢ<EOS>ܕܡܝܼܬܘ ܒܡ̈ܝܐ<EOS> ܓܒܪ̈ܐ ܘܢܫ̈ܐ ܘܛ̈ܠܝܐ ܘܚ̈ܝܘܬܐ<EOS> ܗܿܝܕܝܢ ܨܿܠܝ ܛܘܒܢܐ ܩܕܡ ܐܠܗܐ ܘܐܬܢܚܡܘ<EOS>ܘܩܡܘ ܟܠܗܘܢ<EOS> ܘܒܬܪ ܗܠܝܢ ܐܥܼܡܕ ܐܢܘܢ<EOS> ܒܫܡ ܐܒܐ ܘܒܪܐ ܘܪܘܚܐ ܕܩܘܕܫܐ<EOS> ܘܪܫܼܡ ܗܘܐ ܠܗܘܢ ܕܡܘܼܬܐ ܕܥܕܬܐ<EOS>ܘܐܬܒܢܝܬ ܩܠܝܠܐܝܬ<EOS> ܘܐܝܬܝܘܗܝ ܠܥܡܘܕܐ ܕܐܪܕܝ ܗܘܐ ܠܗܿܢܘܢ ܡ̈ܝܐ<EOS> ܘܐܝܩܡܘܗܝ ܒܥܕܬܐ<EOS> ܘܪܫܼܡ<EOS>ܠܗܘܢ ܦܘ̈ܩܕܢܐ ܘܢܡ̈ܘܣܐ ܕܢܗܘܼܘܢ ܡܬܩܝܡܝܢ ܒܗܘܢ<EOS> ܘܐܫܼܠܡ ܠܗܘܢ ܪ̈ܐܙܐ ܕܡܪܢ ܝܫܘܥ ܡܫܝܚܐ<EOS>ܘܝܼܗܒ ܠܗܘܢ ܕܢܙܪܥܘܢ ܘܢܬܬܪܣܘܢ ܡܢ ܕܘܥܬܐ ܕܐ̈ܦܝܗܘܢܼ<EOS> ܘܡܣܬܪܗܒ ܗܘܐ ܕܢܐܙܠ ܡܢ ܠܘܬܗܘܢ<EOS>ܘܡܦܝܣܝܢ ܗܘܘ ܠܗ ܡܢ ܙܥܘܪܐ ܘܥܕܡܐ ܠܪܒܐ <EOS> ܘܐܡܿܪܝܢ ܗܘܘ ܠܗ<EOS> ܒܥܿܝܢܢ ܡܢܟ<EOS> ܟܬܪ ܠܘܬܢ ܝܘ̈ܡܬܐ<EOS>ܩܠܝܠ<EOS> ܥܕܟܝܠ ܝ̈ܠܼܘܕܐ ܚܢܢ ܒܗܝܡܢܘܬܐ<EOS> ܕܢܣܼܿܒ ܡܢ ܡܒܘܥܟ ܒܪܝܟܐ ܘܡܢ ܡ̈ܠܝܟ ܐܠܗ̈ܝܬܐ<EOS> ܘܠܐ<EOS>ܐܬܛܦܝܣ ܕܢܩܘܐ ܠܘܬܗܘܢ<EOS> ܐܠܐ ܐܙ݀ܠ ܗܘܐ ܒܐܘܪܚܗ<EOS> ܗܿܝܕܝܢ ܐܬܕܡܝ ܠܗ ܡܪܝܢ ܒܕܡܼܘܬ ܛܠܝܐ<EOS>ܫܦܝ ܚܙܬܐ<EOS> ܘܘܐܡܼܪ ܠܗ<EOS> ܠܡܢܐ ܐܙ݀ܠ ܐܢܬ ܘܫܒܩ ܐܢܬ ܠܗܘܢ ܕܠܐ ܦܐܪ̈ܐ<EOS> ܘܠܐ ܚܐܿܣ ܐܢܬ ܥܠ<EOS>ܝ̈ܠܼܘܕܐ ܕܐܬ݀ܝܢ ܒܬܪܟ ܘܓܿܥܝܢ<EOS> ܡܟܝܠ ܦܢܝ ܠܡܕܝܢܬܐ ܘܟܬܿܪ ܠܘܬܗܘܢ<EOS> ܫܒܥܐ ܝܘ̈ܡܝܢ<EOS> ܘܡܐ<EOS>ܕܥܐܿܠ ܐܢܬ ܠܡܕܝܢܬܐ ܐܣܩ ܠܗܠܝܢ ܕܐܬܒܠܥܘ ܒܗܘܬܐ<EOS> ܗܝܕܝܢ ܫܒܚ ܐܢܕܪܝܣ ܠܐܠܗܐ ܘܐܡܼܪ<EOS>ܡܿܒܪܟ ܐܢܬ ܡܪܝܢ ܝܫܘܥ ܡܫܝܚܐ<EOS> ܕܠܐ ܨܿܒܐ ܐܢܬ ܕܐܢܫ ܢܐܒܕ ܐܠܐ ܕܢܐܿܚܐ<EOS> ܘܦܢܼܐ ܘܥܼܠ<EOS>ܠܡܕܝܢܬܐ<EOS> ܘܟܕ ܚܙܐܘܗܝ ܒ̈ܢܝ ܡܕܝܢܬܐ ܕܗܦܼܟ ܚܕܝܘ ܚܕܘܬܐ ܪܒܬܐ<EOS> ܘܥܒܼܕ ܬܡܢ ܫܒܥܐ ܝܘ̈ܡܝܢ ܟܕ<EOS>ܡܿܠܦ ܘܡܫܪܪ ܠܗܘܢ ܒܗܝܡܢܘܬܗ<EOS>ܕܡܪܢ<EOS> ܗܿܝܕܝܢ ܨܿܠܝ ܛܒܘܢܐ ܐܢܕܪܝܣ ܘܐܬܢܚܡܘ ܗܠܝܢ ܓܒܪ̈ܐ ܕܐܬܒܠܥܘ ܒܗܘܬܐ<EOS> ܘܒܬܪ ܫܒܥܐ<EOS>ܝܘ̈ܡܝܢ ܢܦܩܘ ܗܘܘ ܟܠܗܘܢ ܒ̈ܢܝ ܡܕܝܢܬܐ<EOS> ܘܡܚܘܝܢ ܗܘܘ ܠܗ ܡܢ ܙܥܘܪܐ ܘܥܕܡܐ ܠܪܒܐ<EOS> ܘܩܥܝܢ ܗܘܘ<EOS>ܘܐܡܿܪܝܢ<EOS> ܚܕ ܗܘ ܐܠܗܗ ܕܛܘܒܢܐ ܐܢܕܪܝܣ ܡܪܢ ܝܫܘܥ ܡܫܝܚܐ ܒܪܗ ܕܐܠܗܐ ܚܿܝܐ<EOS> ܕܠܗ ܝܐܝܐ<EOS>ܬܫܒܘܚܬܐ ܘܣܓܕܬܐ ܘܩܘܒܠ ܛܝܒܘܬܐ<EOS> ܥܡ ܐܒܘܗܝ ܡܿܒܪܟܐ ܘܪܘܚܗ ܚܿܝܐ ܘܩܕܝܫܐ<EOS> ܠܥܠܡ ܥܠܡܝܢ<EOS>ܐܡܝܢ<EOS>ܫܠܡܬ ܬܫܥܝܬܐ ܕܡܐܬܝ ܘܐܢܕܪܝܣ ܟܕ ܬܠܡܕܘ<EOS>ܠܡܕܝܢܬ ܟܠܒܝܢ ܕܗܼܝ ܗܝ ܥܝܪܩܐ<EOS>