ܬܘܼܒ ܡܐܡܪܐ ܕܐܪܒܥܐ ܕܥܠ ܝܼܕܥܬܐ ܕܫܪܪܐ ܕܒܗ ܡܡܠܠ ܥܠ ܣܦܪܐ ܘܟܬܒܐ ܘܥܠ<EOS>ܗܘܿܝܗ ܕܗܿܢ ܥܿܠܡܐ ܘܪܘܟܒܐ ܕܐܣܛܘܼܟܣ̈ܘܗܝ ܕܐܝܬ ܒܗ ܩܦ̈ܠܐܐ ܚܡܫܐ ܩܦܠܐܘܢ ܩܕܡܝܐ<EOS> ܥܠܗܿܝ<EOS>ܕܐܢ ܫܪܝܼܪ ܘܡܘܬܪ ܘܚܿܫܚ ܟܬܒܐ ܘܣܼܦܪܐ ܕܐܬܼܟܬܒܘ ܒܥܿܠܡܐ ܩܕܡ ܨܠܘܬܐ ܒܪܝܼܟ ܐܢܬ ܡܠܦܢܢ<EOS>ܚܟܝܼܡܐ<EOS> ܘܡܫܒܚ ܫܡܟ ܐܠܗܐ ܛܒܿܐ ܘܡܪܚܡܢܐ ܘܣܿܓܝܼ ܛܝܒܘ̈ܬܐ<EOS> ܡܘܕܝܢܢ ܠܡܪܘܬܟ<EOS> ܣܿܓܕܝܢܢ<EOS>ܠܐܠܗܘܼܬܟ<EOS> ܡܪܡܪܡܝܼܢܢ ܠܐܝܼܬܘܼܬܟ<EOS> ܡܩܠܣܝܼܢܢ ܠܡܪܚܡܢܘܼܬܟ<EOS> ܡܟܪܙܝܼܢܢ ܠܫܦܝܼܥܘܼܬ<EOS>ܚܘܼܒܟ<EOS> ܘܪܚܡܼܬܟ ܕܠܘܬ݀ ܫܝܼܛܘܼܬܢ<EOS> ܕܟܡܐ ܐܘܪܒܼܬ ܘܝܩܪܬ ܠܟܝܿܢܢ<EOS> ܟܡܐ ܐܥܬܼܪܬ ܡܣܟܢܘܬܢ<EOS>ܟܡܐ ܚܟܡܼܬ ܗܕܝܘܼܛܘܼܬܢ<EOS> ܥܕܡܐ ܠܐܝܟܐ ܕܐܝܟ ܣܿܦܪܐ ܡܠܦ ܛܠܝ̈ܐ ܘܪܕܐ ܫܒܪ̈ܐ ܐܬܬܚܬܝܼܬ<EOS>ܘܐܬܒܼܛܠ ܠܟ ܥܠ ܝܨܝܼܦܘܬܐ ܕܬܪܒܝܼܬܢ ܘܒܬܪ ܕܒܼܪܝܬ ܠܟܝܿܢܢ ܘܐܥܼܬܪܬܝܗܝ ܒܫܘܼܟ̈ܢܝܟ<EOS>ܐܠܗ̈ܝܐ ܘܡܘܗ̈ܒܬܐ ܠܐ ܡܬܼܡܣ̈ܟܢܢܝܬܐ ܕܛܝܒܘܼܬܟ<EOS> ܬܘܼܒ ܐܠܦܼܬ ܠܢ ܣܦܼܪܐ ܘܗܓܼܝܢܐ ܕܒܗ<EOS>ܢܬܼܚܟܡ<EOS> ܘܢܿܩܪܐ ܒܕܝܐܬܝܩܝ ܕܟܬܼܒܬ ܠܢ<EOS> ܘܢܕܥ ܠܟܡܝܘܼܬܐ ܕܥܘܬܪ̈ܐ ܘܓܙ̈ܐ ܘܝܪ̈ܬܘܼܬܐ<EOS>ܕܫܟܼܢܬ ܠܢ<EOS> ܘܠܡܕܝܼܢܬ݀ ܡܠܟܘܼܬܐ ܘܐܪܥܐ ܕܚܝ̈ܐ<EOS> ܘܓܢܬ݀ ܛܘܼܒ̈ܐ ܕܐܘܪܬܬ ܠܢ<EOS> ܡܢܘܼ ܡܫܼ̣ܚ<EOS>ܕܢܣܝܟ ܬܫܒܚ̈ܬܟ<EOS> ܡܢܘܼ ܡܘܦܐ ܕܢܘܕܐ ܠܟ<EOS> ܡܢܘܼ ܡܿܨܐܼ ܕܢܬܢܐ ܛܝܒܘ̈ܬܟ<EOS> ܒܪܝܼܟ ܐܢܬ ܡܪܐ<EOS>ܛܒܿܐ ܚܟܝܼܡ ܒܟܿܠ ܘܡܥܬܪ ܟܿܠ<EOS> ܒܪܝܼܟ ܐܢܬ ܘܒܪܝܼܟ ܐܝܼܩܪܟ<EOS> ܘܡܒܪܟ ܘܡܫܒܚ ܫܡܟ<EOS>ܠܥܿܠܡܥܿܠܡܝܢܐܡܝܢ ܐܟܙܢܐ ܕܣܡܝܐ ܓܠܝܼܙ ܡܼܢ ܢܘܼܗܪܐ ܘܒܝܕ ܗܕܐ ܛܠܝܼܡ ܡܼܢ ܒܘܼܣܡܐ<EOS>ܕܒܫܘܦܪܐ ܕܒܪ̈ܝܬܐ<EOS> ܗܟܘܬ݀ ܐܝܼܬܘܗܝ ܗܘܼܐ ܓܢܼܣܐ ܕܒܢܝ̈ܢܫܐ ܡܠ̈ܝܼܠܐ ܐܼܘܼ ܠܐ ܐܬܼܝܗܒܬ݀<EOS>ܠܗ ܝܕܥܬܐ ܘܫܟܚܬܐ ܕܣܦܼܪܐ ܘܟܬܒܐ<EOS> ܫܘܟܢܐ ܗܿܘ ܪܒܐ ܕܠܐ ܡܬܡܠܠ<EOS> ܘܡܘܗܒܬܐ ܗܿ، ܡܥܠܝܬܐ<EOS>ܘܡܪܢܝܬܐ<EOS> ܬܪ̈ܝܢ ܦܕܐܓܘ̈ܓܐ ܘܡܠ̈ܦܢܐ ܐܩܝܼܡ ܠܢ ܡܪܐ ܛܒܿܐ ܕܒܛܝܼܠ ܠܗ ܥܠ ܚܝ̈ܝܢ ܘܨ݀ܒܐ<EOS>ܒܛܒ̈ܬܢ<EOS> ܚܕ ܟܝܿܢܐ ܡܪܢܝܐ<EOS> ܘܐܚܪܢܐ ܡܕܥܐ ܒܟܝܿܢܐ<EOS> ܐܬܚܟܡ ܕܢܥܼܒܕ ܠܗ ܣܼܦܪ ܥܘܼܗܕ̈ܢܐ<EOS>ܘܢܪܫܘܼܡ ܒܗܘܢ ܣܘܼܥܪ̈ܢܐ ܘܫܪ̈ܒܐ ܘܕܘܼܒܪ̈ܐ ܐܠܗ̈ܝܐ<EOS> ܘܬܗܼܪ̈ܐ ܘܬܕܡܪ̈ܬܐ ܐܝܟ ܐܬܘ̈ܬܐ<EOS>ܕܟܬܝܼܒܬܐ<EOS> ܕܒܗܘܢ ܢܬܼܗܓܐ ܟܿܠܗ ܓܢܼܣܐ ܕܡܠ̈ܝܼܠܐ ܡܪ̈ܟܒܐ ܘܢܼܕܥ ܘܢܼܬܥܗܕ ܘܢܫܼܡܥ ܘܢܐܠܦ<EOS>ܠܐܝܠܝܢ ܕܡܼܢ ܥ݀ܠܡ<EOS> ܘܢܪܫܘܡ ܬܘܼܒ ܗܼܘ ܘܢܘܕܥ ܠܕܒܬܪܟܢ ܩܿܝܡܝܢ ܥܕܡܐ ܠܥܿܠܡܥܿܠܡܝܢ<EOS>ܫܪܝܪܐܝܬ ܕܡܘܗܒܬܐ ܗܿܘ ܪܒܬܐ<EOS>ܣܦܼܪܐ ܘܟܬܒܐ ܠܡܠ̈ܝܼܠܐ ܕܒܗ ܡܣܝ̈ܟܢ ܟܿܠܗܝܢ ܛܒ̈ܬܐ ܕܐܬܝܼܗ̈ܒܝ ܠܗܘܿܢ<EOS>ܡܼܢ ܒܪܘܝܗܘܢ<EOS> ܟܕ ܐܬܒܩܝܼ ܘܩܼܪܐ ܡܕܥܐ ܒܟܝܿܢܐ ܕܗܘ̈ܝܐ<EOS> ܐܫܟܼܚ ܠܗ ܒܝܬ ܓܙܐ ܠܣܦܼܪܐ<EOS>ܕܢܚܼܡܘܠ ܒܗ ܣܝܼܡ̈ܬܗ<EOS> ܘܢܛܪ ܒܗ ܓܘܼܥ̈ܠܢܘܗܝ<EOS> ܚܣܼܢܐ ܗܿܘ ܬܩܝܼܦܐ ܘܒܝܬ ܓܙܐ ܡܗܝܡ̄<EOS>ܕܟܿܠܡܐ ܕܬܼܚܡܘܠ ܒܗ ܢܛܪܗ ܒܙܗܝܼܪܘܬܐ ܥܕܠܐ ܠܥܿܠܡ<EOS> ܘܥܡܗ ܒܐܡܝܼܢܘܼܬܐ ܘܚܦܝܼܛܘܼܬܐ ܟܿܠ<EOS>ܥܘܼܬܪܐ ܘܐܕܫܐ ܛܒܿܐ ܘܝܩܝܼܪܐ ܘܡܘܬܪܢܐ ܘܡܥܕܪܢܐ ܘܫܒܝܼܚܐ ܕܐܫܟܚ ܡܕܥܐ ܒܟܝܿܢܐ ܚܡܠܗ<EOS>ܘܢܛܪܗ ܒܝܬ ܓܙܐ ܕܣܦܼܪܐ ܕܢܗܼܘܐ ܠܚܫܚܬܐ ܕܬܘܼܪܣܝܐ ܪܘܼܚܢܝܐ ܠܕܪ̈ܐ ܘܫܪ̈ܒܬܐ ܕܡܼܢ<EOS>ܒܬܪܟܢ<EOS> ܘܟܕ ܐܬܼܘ ܛܘܼܗ̈ܡܐ ܕܥܡ̈ܡܐ ܘܓ̈ܢܣ̈ܐ ܘܠܫ̈ܢܐ ܕܩܡܼܘ ܒܒܪܝܼܬܐ ܐܫܟܼܚܘ ܥܘܼܬܪܐ<EOS>ܪܒܐ ܒܝܬ ܓܙ̈ܘܗܝ ܢܛܝܼܪ̈ܐ ܕܣܦܼܪܐ ܘܟܬܒܐ<EOS> ܘܥܬܼܪܘ ܡܢܗ ܥܘܼܬܪܐ ܠܐ ܡܘܦܝܢܐ ܘܠܐ<EOS>ܡܬܚܠܨܢܐ<EOS> ܘܝܿܒܠ ܚܕ ܠܚܕ<EOS> ܘܐܥܼܬܪ ܚܕ ܠܚܕ<EOS> ܥܕܡܐ ܕܐܫܼܬܪܬܚܘ ܟܿܠܗܘܿܢ ܡܠ̈ܝܼܠܐ ܡܼܢ ܒܝܬ<EOS>ܓܙܐ ܪܒܐ ܕܣܼܦܪܐ ܡܼܢ ܐܝܠܝܢ ܕܐܫܟܼܚܘ ܒܟܝܿܢܐ<EOS> ܒܝܕ ܡܨܥܝܘܼܬܐ ܕܝܼܕܥܬܐ ܘܡܠܝܼܠܘܼܬܐ<EOS>ܐܠܘܼ ܠܐ ܕܣܦܼܪܐ ܣܿܡܐܼ ܗܘܼܐ ܓܢܼܣܢ ܡܼܢ ܢܘܼܗܪܐ ܕܫܪܪܐ<EOS> ܘܓܠܝܼܙ ܗܘܼܐ ܡܼܢ ܝܼܕܥܬܐ<EOS>ܕܐܠܗܐ<EOS> ܘܡܢܟܪܝ ܗܘܼܐ ܠܟܿܠܗܝܢ ܛܒ̈ܬܐ ܪ̈ܘܼܚܢܝܬܐ<EOS> ܘܐܝܟ ܕܒܚܫܘܼܟܐ ܪܕܐ ܗܘܼܐ ܒܬܘܫܐ ܘܠܐ<EOS>ܝ݀ܕܥ ܗܘܼܐ ܡܼܢ ܐܝܟܐ ܫܪܝ ܘܠܐ ܐܝܟܢ ܪܕܐ ܐܦܠܐ ܕܐܝܟܢ ܗܿܘܐ ܫܘܼܠܡܗ<EOS> ܘܐܝܟ ܐܝܼܬܝܐ ܕܡܼܢ<EOS>ܢܦܫܗ ܡܣܼܬܒܪ ܗܘܼܐ ܠܗ<EOS> ܗܿܢܐ ܟܿܠ ܐܝܟ ܐܛܘܡܛܘܢ<EOS> ܐܠܐ ܣܦܼܪܐ ܗܘܼܐ ܠܢ ܡܥܕܗܕܢܐ ܘܡܠܦܢܐ<EOS>ܘܡܚܟܡܢܐ ܘܡܗܕܝܢܐ ܠܘܬ݀ ܝܼܕܥܬܐ ܕܫܪܪܐ<EOS> ܐܘܟܝܼܬ ܠܘܬ݀ ܗܿܝ ܕܢܕܥ ܠܐܠܗܐ<EOS> ܐܠܐ ܡܣܒܪ ܗܘܼܐ<EOS>ܟܿܠܢܫ ܕܐܒܘܼ̄ ܗܿܘ ܕܐܘܠܕܗ ܗܘܼ ܐܝܼܬܘܗܝ ܐܠܗܐ ܕܥܒܼܕܗ<EOS> ܘܠܐ ܣܟ ܝܿܕܥ ܗܘܼܐ ܐ̱ܢܫ ܐܝܟܢ<EOS>ܐܬܼܒܪܝܼܘ ܘܐܬܼܩܝܡܘ ܥܠ̈ܡܐ<EOS> ܐܦܠܐ ܕܐܝܠܝܢ ܕܓܕ̈ܫܝ ܒܥܿܠܡܐ ܘܐܝܟܢ ܐܬܼܝܒܠܘ ܕܪ̈ܐ ܘܥܒܼܪܘ<EOS>ܛܘܼܗ̈ܡܐ<EOS> ܘܐܝܟܢ ܩܡܼܘ ܡܠ̈ܟܐ ܘܫ̈ܠܝܼܛܢܐ<EOS> ܘܐܝܟܢ ܐܬܗܝܡܼܢܘ ܬܘܕ̈ܝܬܐ<EOS> ܘܐܦܠܐ ܡܢܐ ܥܬܝܼܕ<EOS>ܕܢܗܘܼܐ<EOS> ܘܠܐ ܡܬܦܪܫܝܢ ܗܘܼܘ ܙܒ̈ܢܐ ܘܥܕ̈ܢܐ<EOS> ܘܠܐ ܡܬܝܕܥܝܢ ܗܘܼܘ ܫܢ̱ܬܐ ܘܫܘܚܠ̈ܦܝܗܿ<EOS>ܘܬܚܘܼ̈ܡܐ ܕܝܪ̈ܚܐ ܘܝܘܡ̈ܬܐ ܕܫܒ̈ܐ<EOS> ܡܐܠܠܘܢ ܐܦܠܐ ܣܟ ܡܼܨܝܐ ܗܘܼܬ ܕܢܩܘܼܡ ܥ݀ܠܡܐ<EOS>ܘܢܼܬܝܒܠ ܡܛܟܣܐܝܼܬ ܘܢܬܢܛܪ ܒܟܪܘܼܟܝܗ<EOS> ܗܿܠܝܢ ܟ݀ܠܗܝܢ ܝܕ̈ܥܬܐ ܘܚܟ̈ܡܬܐ ܒܒܝܬ ܓܙܗ<EOS>ܕܣܦܼܪܐ ܐܬܢܛܪ̈ܝ<EOS> ܘܡܢܗ ܐܬܼܝܕ̈ܥܝ ܘܐܬܝܠ̈ܦܝ<EOS> ܡܛܠ ܕܡܗܝ̄ܡ ܗܿܘ ܫܪܝܼܪܐ ܘܢ݀ܛܪ ܓܘܼܥ̈ܠܢܐ<EOS>ܒܛܒ̈ܥܝܗܘܢ ܘܚܬܡ̈ܝܗܘܢ<EOS> ܘܠܐ ܣܟ ܟܡ ܐܘܿ ܚܦܝ ܓܘܼܥܠܢܐ ܕܐܫܬܼܠܡ ܠܗ<EOS> ܐܠܐ ܟܿܠ ܡܕܡ<EOS>ܒܩܢܘܼܡܗ ܡܗܝܡܢܐܝܼܬ ܢܛܪܗ<EOS> ܘܐܫܠܼܡܗ ܠܥܡ̈ܡܐ ܘܛܘܼܗ̈ܡܐ ܘܕܪ̈ܐ ܘܫܪ̈ܒܬܐ<EOS> ܣܛܪ ܡܼܢ<EOS>ܚܟܡܼܬܐ ܪܘܼܚܢ݀ܝܬܐ ܘܨܒܝܿܢܐ ܐܠܗܿܝܐ<EOS> ܠܐ ܣܟ ܡܨܝܐ ܗܘܼܬ ܕܢܬܝܼܕܥ ܗܿܢܐ ܘܢܐܚܘܼܕ ܥ݀ܠܡܐ<EOS>ܘܒܗ ܢܼܬܕܒܪ<EOS> ܘܢܬܼܩܝܡ ܟܿܡܕܡ ܡܠܟܘܼܬܐ ܒܗ ܡܬܼܢܛܪܐ ܘܡܼܬܩܝܡܐ<EOS> ܟܗܢܘܼܬܐ ܘܦܘܼܠܚܢ ܐܠܗܝܐ<EOS>ܒܗ ܡܬܼܚܠܦ̈ܢ ܘܡܼܬܝܕ̈ܥܢ ܘܡܼܬܝܒ̈ܠܢ ܚܟܼܡ̈ܬܐ ܘܝܘܼܠ̈ܦܢܐ ܘܝܕ̈ܥܬܐ ܡܢܗ ܡܬܕܪ̈ܫܢ<EOS>ܬܫܒ̈ܚܬܐ ܘܥܘܼܗܕ̈ܢܝ<EOS>ܥܠܿܡܐ ܘܩܘܼܝܡܗ ܘܝܘܼܒܠܗ ܒܗ ܪ̈ܫܝܼܡܢ<EOS> ܫܪܪܐ ܡܼܢ ܕܓܠܘܼܬܐ ܒܗ<EOS>ܡܬܼܦܪܫܝܢ<EOS> ܡܕܝܢ ܫܪܝܪ ܘܣܿܓܝܼ ܫܦܝܼܪ<EOS> ܘܡܘܬܪ ܘܡܥܕܪ ܣܦܼܪܐ ܘܟܿܠ ܡܕܡ ܕܪܫܝܼܡ ܒܗ<EOS>ܒܣܗܕܘܼ̄ ܘܪܡܝ ܐܝܼܕܐ ܕܬܪܝܢ ܘܕܬܠܬܐ ܡܗܝܡ̈ܢܐ ܫܪܝܪ ܘܣܿܓܝܼ ܚܬܝܼܬ ܘܣܟ ܠܝܬ ܥܠܘܗܝ<EOS>ܦܠܝܓܘܼܬܐ<EOS> ܒܪܝܼܟ ܗܘ ܕܐܠܦܗ ܘܝܗܒܗ ܠܓܢܼܣܐ ܕܒܢܝ̈ܢܫܐ ܘܒܗܠܝܢ ܫܠܡ ܩܦܠܐܘܢ ܩܕܡܝܐ<EOS>ܒܝܕ ܐܠܗ ܕܚܟܡ ܘܚܝܠ ܘܥܕܪ<EOS>ܩܦܠܐܘܢ ܕܬܪܝܢ ܕܡܐܡܪܐ ܕܕ̃ ܥܡ ܐܠܗ ܕܡܚܟܡ<EOS> ܕܡܢܘܼ ܐܫܼ̣ܚܗ ܠܣܼܦܪܐ<EOS>ܘܥܒܼܕܗ<EOS> ܘܕܡܘܿܢ ܐܿܠܨܐ ܗܘܼܬ݀ ܥܠܘܗܝ ܗܿ، ܕܒܪܝܗܝ ܠܒܪܢܫܐ ܒܨܠܡܗ ܘܬܩܢܗ ܘܥܒܼܕܗ<EOS>ܒܕܡܘܼܬܗ<EOS> ܘܝܗܼܒ ܠܗ ܫܠܝܼܛܘܼܬ ܒܝܿܬܐ ܘܚܐܪܘܼܬܐ ܡܕܡܝܬ݀ ܒܐܠܗܐ ܕܢܬܕܒܪ ܒܗܿ ܡܫܠܛܐܝܬ<EOS>ܗܘܼ ܣܡ ܒܟܝܿܢܗ ܕܢܥܼܒܕ ܥܒܿܕ̈ܐ ܘܢܒܪܐ ܬܘܼܩ̈ܢܐ ܘܢܒܥ ܚܟܡ̈ܬܐ ܘܝܕܥܿܬܐ ܘܝܘܠܦ̈ܢܐ ܡܼܢ<EOS>ܢܦܫܗ ܐܝܟ ܐܠܗܐ ܥ݀ܒܘܕܗ<EOS> ܘܝܗܼܒ ܠܗ ܩܕܡܐܝܼܬ ܠܘܼܚܐ ܕܐܣܟܘܠܐ ܟܝܿܢܐ<EOS> ܘܪܫܼܡ ܒܗ ܐܬܘ̈ܬܐ<EOS>ܠܓܘܓܝܐ ܘܗܘܝ̈ܐ ܕܒܪ̈ܝܬܐ<EOS> ܘܐܩܝܡ ܠܗ ܦܕܐܓܘܓܐ ܘܡܗܕܝܢܐ ܡܕܥܐ ܒܟܝܿܢܐ ܐܘܟܝܬ ܓܢܼܣܐ<EOS>ܕܒܢܝ̈ܢܫܐ ܐܠܦܐ ܒܝܛܐ ܕܗܓܝܢܐ ܕܒܪܝܬܐ ܪܫܡܗ ܠܗ ܒܠ̈ܘܼܚܐ ܘܒܡܓܠܐ ܠܐ ܡܬܠ̈ܚܝܢܝܬܐ ܐܝܟܢܐ<EOS>ܕܐܡܝܼܢܐܝܼܬ ܒܗ ܢܬܗܓܐ ܘܢܬܚܟܡ<EOS> ܘܒܝܕ ܗܢܐ ܕܪܘܫܐ ܐܫܟܼܚܗ ܡܕܥܐ ܠܣܦܼܪܐ ܘܥܒܼܕܗ ܡܠܦܢܐ<EOS>ܘܡܥܗܕܢܐ ܠܕܪ̈ܐ ܘܫܪ̈ܒܬܐ ܘܚܡܠ ܘܟܼܫܐ ܒܗ ܟܿܠܗܘܿܢ ܥܘܼܬܪ̈ܐ ܘܣܝܼܡ̈ܬܐ ܕܟܢܫ ܘܩܼܢܐ<EOS>ܒܟܿܠܗ ܢܘܼܓܪܐ ܕܙܒܢܐ ܡܼܢ ܟܝܿܢܐ ܘܫܘܼܚܠ̈ܦܘ̄ ܘܓܕ̈ܫܐ ܘܚܕܘ̈ܬܐ ܘܬܕܡܪ̈ܬܐ ܘܬܗܼܪ̈ܐ<EOS>ܪܘܪ̈ܒܐ ܕܐܣܬܥܪܘ ܒܒܪܝܼܬܐ<EOS> ܐܝܟܢܐ ܕܟܿܠܗܘܢ ܢܬܢܛܪܘܢ ܘܢܬܝܒܠܘܢ ܘܢܫܼܬ݀ܠܡܘܢ ܠܒܢܝ̈ܐ<EOS>ܘܒܢ̈ܝ ܒܢܝ̈ܐ ܕܡܬܝܠܕܝܢ ܘܩܿܝܡܝܢ<EOS> ܐܝܟܢܐ ܕܢܬܼܚܟܡܘܢ ܘܢܐܠܦܘܢ ܘܢܕܥܘܢ ܛܠ̈ܝܐ ܘܫܒܪ̈ܐ<EOS>ܗ̄ ܦܫܝܼ̈ܛܐ ܘܗܕܝ̈ܘܼܛܐ ܕܡܝܬܝܢ ܙܒ̈ܢܐ ܘܢܥܬܪܘܢ ܡܼܢ ܣܝܼܡ̈ܬܐ ܕܟܫܼܐ ܘܢܛܼܪ ܠܗܘܢ ܡܕܥܐ<EOS>ܘܐܫܠܡ ܠܗܘܿܢ ܣܦܼܪܐ ܐܦܝܛܪܘܦܐ ܡܗܝܡܢܐ<EOS> ܗܿܫܐ ܕܝܢ ܕܝܼܕܥܢܢ ܘܐܫܬܿܪܪܢ ܕܡܕܥܐ ܐܬܚܟܡ<EOS>ܒܟܝܿܢ ܕܒܪ̈ܝܬܐ ܘܐܫܟܼܚܗ ܠܣܦܼܪ̈ܐ ܘܥܒܼܕܗ ܘܫܡܠܝܗ<EOS> ܘܙ݀ܕܩ ܕܝܢ ܬܘܼܒ ܕܢܕܥ ܚܬܝܼܬܐܝܬ<EOS>ܕܡܘ ܐܿܠܨܐ ܗܘܼܬ݀ ܥܠܘܗܝ ܕܣܦܼܪܐ ܘܟܬܒܐ<EOS> ܘܐ݀ܡܪܝܼܢܢ ܐܝܟ ܕܐܡܼܪܢܢ<EOS> ܒܪܫܐ ܕܩܕܡ ܗܿܢܐ<EOS>ܕܢܗܼܘܐ ܒܝܬ ܐܪ̈ܟܐ ܙܗܝܼܪ̈ܐ<EOS> ܐܘܟܝܼܬ ܒܝܬ ܓܙܐ ܡܗܝܡܢܐ<EOS> ܘܢܬܚܡܠܘܢ ܒܗ ܣܝܼܡ̈ܬܐ<EOS>ܕܝܘܼܠ̈ܦܢܐ ܘܚܟܼ̈ܡܬܐ ܘܝܕ̈ܥܬܐ ܕܡܒܥ ܐܪ̈ܟܐ ܙܗܝܼܪ̈ܐ<EOS> ܐܘܟܝܼܬ ܒܝܬ ܓܙܐ ܡܗܝܡܢܐ<EOS>ܘܢܬܼܚܡܠܘܢ ܒܗ ܣܝܼܡ̈ܬܐ ܕܝܘܼܠܦ̈ܢܐ ܘܚܟܼܡ̈ܬܐ ܘܝܕܥ̈ܬܐ ܕܡܒܥ ܟܝܿܢܐ ܡܠܝܼܠܐ ܘܚܫܒܘܼܒܬܢܐ<EOS>ܕܒܢ<EOS> ܘܬܫܥܝ̈ܬܐ ܕܕܪ̈ܝ ܥܠ̈ܡܐ ܘܩܝܘܡ̈ܘܬܐ ܘܡܩܝܼܡ̈ܢܘܗܝ<EOS> ܘܢܫܬܿܪܪܘܢ ܒܗ ܢܡܘܣ̈ܐ<EOS>ܘܦܘܼܩܕܢܐ ܡܪ̈ܐܢܝܐ ܕܐܬܝܼܗܒܘ ܠܓܢܼܣܐ ܕܒܢܝ̈ܢܫܐ ܘܢܬܼܚܪܩܘܢ ܒܗ ܩܢܘ̈ܢܐ ܘܬܚܘܼܡ̈ܐ<EOS>ܕܟܢܫܬ݀ ܚܟܡܼܬܐ ܠܢܛܝܼܪܘܼܬܗ ܕܟܝܿܢܐ ܘܫܦܝܼܪܘܼܬ ܩܘܼܝܡܗ<EOS> ܘܢܗܼܘܐ ܡܠܦܢܐ ܚܟܝܼܡܐ ܘܡܗܕܝܢ<EOS>ܢܗܝܼܪܐ ܘܡܥܗܕܢܐ<EOS>ܫܪܝܪܐ ܘܐܝܼܙܓܕܐ ܡܗܝܡ̄<EOS> ܕܢܝܒܠ ܡܼܢ ܩܕܡܝ̈ܐ ܐܓܪ̈ܬܐ ܘܛܒܼ̈ܐ ܘܫܘܘܼܕ̈ܥܐ<EOS>ܥܠ ܐܠܨܝ̈ܬܐ ܕܐܝܼܬܝܗܘܢ ܕܘܼܒܪ̈ܐ ܬܩ̈ܢܐ ܘܝܘܼܠܦ̈ܢܐ ܡܠ̈ܝܼܠܐ<EOS> ܘܢܘܫܛ ܘܢܓܥܠ ܠܐܚܪ̈ܢܐ<EOS>ܝܪ̈ܬܘܬܐ ܐܒܗ̈ܝܬܐ<EOS> ܘܣܝܼܡ̈ܬܐ ܡܥܬܪ̈ܢܝܬܐ<EOS> ܐܝܟܢܐ ܕܢܐܠܦܘܢ ܫܪܝܪ̈ܬܐ<EOS> ܘܢܕܥܘܢ ܚܬܝܬ̈ܐ<EOS>ܘܢܪܓܫܘܢ ܒܐܝܠܝܢ ܕܗܘ̈ܝ ܘܐܣܼܬܥܪ̈ܝ ܬܪ̈ܝܨܬܐ ܕܝܼܕܥܬܐ ܕܫܪܪܐ<EOS> ܘܢܪܕܘܢ ܒܫܒ̈ܝܼܠܝ ܩܘܼܫܬܐ<EOS>ܕܕܘܼܒܪ̈ܐ ܬܩ̈ܢܐ ܕܡܝܬܪܘܼܬܐ<EOS> ܘܠܐ ܢܣܼ̰ܘܢ ܠܝܡܝܼܢܐ ܐܘܿ ܠܣܡܠܐ ܡܼܢ ܐܘܼܪܚܐ ܡܠܟܿܝܬܐ<EOS>ܕܗܝܡܢܘܼܬܐ ܕܚܕ ܐܠܗܐ ܒܿܪܘܝܐ ܘܥܒܘܕܐ ܕܟܝܿܢܐ ܘܡܬܩܢܢܐ ܕܥܠ̈ܡܐ<EOS> ܘܟܕ ܗܿܠܝܢ ܢܼܕܥܘܢ<EOS>ܘܢܐܠܦܘܢ ܘܢܬܼܢܗܪܘܢ ܘܢܬܼܚܟܡܘܢ ܒܝܕܥܬܐ<EOS> ܘܢܥܼܒܕܘܢ ܐܢܝܢ ܘܢܫܿܠܡܘܿܢ ܒܣܘܼܥܪܢܐ<EOS>ܘܢܬܪܓܡܘܢ ܒܫܪܪܐ ܘܢܕܥܘܢ ܚܬܝܼܬܐܝܼܬ ܡܢܘܼ ܪܘܡܐ ܘܥܘܼܡܩܐ ܘܐܘܪܟܐ ܘܦܬܝܐ<EOS> ܕܐܝܬܝܗܘܢ<EOS>ܪܘܡܐ ܡܥܠܝܘܬܗ ܕܐܠܥܐ ܘܠܐ ܡܬܕܪܟܢܘܼܬܗ ܘܥܘܼܡܩܐ ܠܐ ܡܬܬܫܝܼܓܢܐ ܕܚܟܼܡܬܗ<EOS> ܘܐܘܪܟܐ<EOS>ܡܬܝܼܚܐ ܕܠܐ ܡܣܝܟܘܬܗ<EOS> ܘܦܬܝܐ ܪܘܝܼܚܐ ܕܪܒܘܼܬܗ<EOS> ܘܕܡܼܢ ܒܪ̈ܝܬܗ ܓܠܝ̈ܬܐ ܡܬܼܝܕܥܐ<EOS>ܟܣܝܘܼܬܐ ܐܝܼܬܘܼܬܗ ܡܬܘܼܡܝܬܐ ܥܡ ܛܒ̈ܬܐ ܣܿܓܝ̈ܐܬܐ ܘܥܘܼܕܪ̈ܢܐ ܘܚܟܼܡ̈ܬܐ ܕܐܬܢܛܪ̈ܝ<EOS>ܘܐܬܝܒܠ̈ܘ ܠܢ ܒܓܘ ܚܘܼܩ̈ܘܗܝ ܕܣܦܪܐ ܡܗܝܡ̄ ܘܒܗܿܠܝܢ ܫܠܡ ܩܦ̄ ܕܒ̄ ܒܝܕ ܐܠܗ ܕܚܝܠ ܘܥܕܪ<EOS>ܩܦܠܐܘܢ ܕܬܠܬܐ ܕܡܐܡܪܐ ܕܐܪܒܥܐ ܥܡ ܐܠܗ ܕܡܚܟܡ<EOS> ܥܠܗܿܝ ܕܐܢ ܫܪܝܪ ܟܬܒܐ<EOS>ܕܒܪܝܼܬܐ ܐܘܟܝܼܬ ܕܐܘܼܪܝܬܐ ܕܥܠ ܗܘܝܗ ܕܥܿܠܡܐ ܘܬܘܼܩܢܐ ܕܒܪ̈ܝܬܐ<EOS> ܐܘܿ ܠܐ ܨܠܘܼܬܐ<EOS>ܐܝܼܬܝܐ ܕܡܼܢ ܥܿܠܡ ܘܫܠܝܼܛܘܬ ܕܠܥܿܠܡܝܢ<EOS> ܗܿܘ ܕܐܡܝܼܢܐܝܬ ܐܝܼܬܘ̄ ܘܡܩܘܐ ܠܥܿܠܡ ܥܠܡܝܢ<EOS>ܕܠܐ ܫܘܼܚܠܦ ܘܕܠܐ ܫܘܓܢܝ<EOS> ܡܠܟܐ ܕܬܫܒܘ̄<EOS> ܘܐܠܗ ܟܿܠ ܐܠܗ<EOS> ܘܕܚܼܠܐ<EOS> ܘܡܪܐ ܕܟܿܠ ܡܪ̈ܘܢ<EOS>ܘܫܘܼܠܛܢ<EOS> ܡܪܐ ܛܒܿܐ ܘܒܪܘܝܐ ܥܬܝܼܪܐ ܘܥܒܘܼܕܐ ܚܟܝܼܡܐ ܐܘܼܡܢ ܬܒܝܠ ܘܡܬܩܢܢܐ ܕܒܪ̈ܝܬܐ<EOS>ܘܡܩܝܡܢܐ ܘܥܠ̈ܡܐ ܘܡܛܟܣܢܗܘܢ<EOS> ܐܢܬ ܕܒܪܡܼܙܐ ܕܦܘܼܩܕܢܟ ܐܩܝܼܡܬ ܥܠ̈ܡܐ ܡܼܢ ܠܐ ܡܕܡ<EOS>ܘܐܝܬܝܼܬ ܐܢܘܢ ܠܗܘܿܝܐ<EOS> ܐܢܬ ܕܠܬܫܡܫܬܐ ܕܐܝܼܩܪ ܡܪܘܼܬܟ ܐܩܝܼܡܬ ܛܟܼܣ̈ܐ ܘܬܐܓܡ̈ܐ<EOS>ܘܣܼܕܪ̈ܐ ܕܠܐ ܡܢܝܢ ܕܚܝܠ̈ܘܬܐ ܪ̈ܘܼܚܢܝܐ<EOS> ܐܢܬ ܕܒܛܝܒܘܼܬܟ ܘܡܛܠ ܫܘܼܒ̄ ܕܪܒܘܼܬܟ ܒܪܝܬܝܗܝ<EOS>ܠܒܪܢܫܐ ܒܨܠܡܟ ܫܒܝܼܚܐ<EOS> ܘܒܕܡܘܼܬܟ ܡܪܢܝܬܐ<EOS> ܘܣܿܓܝܼ ܐܘܪܒܼܬ ܘܪܡܪܡܼܬ ܘܝܩܪܬܝܗܝ ܠܟܝܿܢܗ<EOS>ܫܝܼܛܐ<EOS> ܘܚܟܡܬܝܗܝ ܘܐܢܗܪܬܝܗܝ ܒܢܘܼܗܪܐ ܕܝܼܕܥܬܐ ܕܫܪܪܟ<EOS> ܐܢܬ ܡܪܐ ܕܟܿܠ<EOS> ܐܝܟ ܫܦܝܼܥܘܼܬܐ<EOS>ܕܪ̈ܚܼܡܝܟ ܠܐ ܡܣܼܬܿܝܟ̈ܢܐ<EOS> ܐܢܼܗܪ ܚܫܘܼܟܘܼܬܢ ܒܙܠܝܼܩ̈ܐ ܕܝܕܥܬܟ<EOS> ܘܚܟܡ ܗܕܝܘܼܛܘܼܬܢ<EOS>ܒܫܪܪܟ<EOS> ܘܗܕܐ ܠܗܘ̈ܢܝܢ ܘܠܣܘܼܟ̈ܠܢ ܒܫܒܝܼ̈ܠܐ ܬܪ̈ܝܼܨܐ ܕܡܠܦܢܘܼܬܟ<EOS> ܐܘ̃ ܡܠܝܐ ܘܫܦܝܼܥ<EOS>ܒܛܒܘܼܬܐ ܕܥܒܼܕܬ ܗܿܠܝܢ ܟܿܠܗܝܢ ܬܡܝܼܗ̈ܬܐ ܘܫܒܝܼܚ̈ܬܐ<EOS> ܟܕ ܠܐ ܣܢܝܼܩ ܐܢܬ ܘܠܐ<EOS>ܚܣܝܼܪ ܐܢܬ<EOS> ܘܠܟ ܐܡܝܼܢܐܝܬ ܣܿܓܕܝܢܢ ܘܡܘܕܝܢܢ ܘܡܫܒܚܝܼܢܢ<EOS>ܒܟܿܠܥ̈ܠܡܝܥ̈ܠܡܐ<EOS> ܐܡܝܢ ܒܬܠܬܐ ܡܐܡܪ̈ܐ ܩܕܡ̈ܝܐ ܡܠܠܢܢ ܥܠ ܝܼܕܥܬܐ ܕܫܪܪܐ<EOS> ܟܕ ܡܼܢ ܟܬܒܐ<EOS>ܬܚܘܝܼܬܐ ܠܐ ܐܝܬܝܼܢܢ ܡܛܠ ܕܠܓܘ ܕܟܿܠܗ ܥ݀ܠܡܐ ܐܚܝ̈ܝܢ ܘܒܢ̈ܝ ܛܘܼܗܡܢ ܘܫܘܬܦ̈ܝܢ ܒܟܝܢܐ<EOS>ܘܒܟܿܠܗܝܢ ܕܝܼܠܗ ܨܿܒܝܢܢ ܕܢܘܬܪ ܡܛܠ ܚܘܼܒܐ ܟܝܿܢܝܐ<EOS> ܒܟܬܒܐ ܐܒܐ ܕܟܿܠܢ ܐܬܚܫܚܢܢ<EOS>ܕܐܝܼܬܘ̄ ܟܝܢܐ ܡܩܝܼܡܢܢ<EOS> ܗܿܘ ܕܒܗ ܟܿܠܫܥ ܩܪܝܢܢ ܘܡܼܬܗܿܓܝܢܢ<EOS> ܘܠܝܬ ܠܚܕ ܡܢܢ ܕܢܗܦܟ<EOS>ܥܠܘܗܝ ܐܘܿ ܕܢܣܼܛܐ ܡܼܢ ܢ݀ܡܘܼܣܗ<EOS> ܘܡܼܢܗ ܝܼܠܦܢܢ ܘܐܫܼܬܿܪܪܢܢ ܘܐܬܚܟܡܢܢ ܠܟܿ ܕܘܿܠܐ<EOS>ܠܡܠܝܼܠܘܼܬܢ<EOS> ܕܢܕܥ ܘܢܐܠܦ ܘܝܼܕܥܢܢ ܕܐܝܼܬ ܐܠܗܐ ܘܡܪܐ ܘܒܿܪܘܝܐ ܘܥ݀ܒܘܼܕܐ ܠܟܿܠ<EOS>ܕܡܬܼܚܙܐ ܘܠܐ ܡܬܼ̇ܙܐ<EOS> ܘܚܕ ܗܼ، ܒܠܚܘܼܕܘܗܝ<EOS> ܕܡܬܼܝܕܥ ܒܬܠܬܐ ܕܝܼܠ̈ܝܬܐ<EOS> ܗ̄ ܗܘܢܐ<EOS>ܝ݀ܠܘܕܐ ܕܡܠܬܐ ܐܘܟܝܼܬ ܡܚܫܒܬܐ<EOS> ܘܗܼܘ ܡܠܼܬܐ ܝܼܠܝܼܝܕܐ ܕܡܼܢ ܗܘܢܐ ܘܠܐ ܝܠܘܼܕܐ ܕܐ̱ܚܪܝܢ<EOS>ܡܠܼܬܐ<EOS> ܘܪܘܼܚܐ ܩܕܝܼܫܐ ܢܿܦܘܩܐ ܕܡܼܢ ܗܘܢܐ ܥܡ ܝܼܠܝܼܕܘܼܬܐ ܕܡܠܼܬܐ<EOS> ܘܚܕ ܗܼܘ ܚܝܠܐ<EOS>ܘܟܝܿܢܐ ܘܐܝܼܬܘܼܬܐ ܘܨܒܝܿܢܐ ܘܫܘܼܠܛܢܐ ܘܐܚܝܼܕܘܼܬ ܥܠ̈ܡܝ ܥܠ̈ܡܐ<EOS> ܘܕܗܼܘ ܒܼܪܐ ܒܪ̈ܝܬܐ<EOS>ܘܐܬܩܢ ܥ̈ܠܡܐ ܟܕ ܠܐ ܣܢܝܼܩ ܗܘܼܐ<EOS> ܘܕܡܛ݀ܠ ܡܢܐ ܒܪܐ ܐܢܝܢ ܠܒܪ̈ܝܬܐ ܘܠܒܪܢܫܐ<EOS> ܘܕܡܢܘܼ<EOS>ܟܝܿܢܗ ܕܒܪܢܫܐ ܘܛܟܼܣܗ<EOS> ܘܕܠܡܿܢܐ ܡܣܟܐ<EOS> ܘܐܝܠܝܢ ܥܬܝܼܕ̈ܢ ܠܗ<EOS> ܘܐܝܟܘ ܣܒܪܗ ܥܡ ܣܿܓܝ̈ܐܬܐ<EOS>ܕܚܘܝܼܢܢ ܘܫܪܪܢܢ<EOS> ܒܡܐܡܪܐ ܕܝܢ ܗܿܢܐ ܕܐܪܒܥܐ<EOS> ܡܛܠ ܣܦܼܪܐ ܘܟܬܒܐ ܚܘܝܼܢܢ<EOS> ܕܐܢ ܫܪܝܪ<EOS>ܘܡܥܕܪ ܘܕܡܘܼ ܐܫܟܚܗ ܘܥܼܒܕܗ ܘܕܡܘܢ ܐܿܠܨܐ ܗܘܼܬ݀ ܥܠܘܗܝ<EOS> ܘܥܠ ܛܒ̈ܬܐ ܣܿܓܝ̈ܐܬܐ ܕܡܢܼܗ<EOS>ܗܿܫܐ ܕܝܢ ܙܒܢܐ ܠܢ ܐܝܟ ܛܟܼܣܐ ܕܠܒܼܟܢܢ ܘܠܗܪܟܐ ܐܬܡܛܝܼܢܢ ܒܚܝܼܠ ܡܪܢ<EOS> ܕܥܠ ܢܿܡܘܿܣܐ<EOS>ܟܬܝܼܒܐ ܢܒܝܝܢ ܕܐܢ ܚܬܝܼܬ ܘܫܪܝܪ ܡܟܼܐ ܘܠܗܠ ܒܗ ܢܬܼܚܫܚ ܘܥܠܘܗܝ ܢܣܝܼܡ ܫܬ̈ܐܣܐ<EOS>ܕܝܕܥܬܢ<EOS> ܘܢܒܼܢܐ ܘܢܿܣܩ ܕܘܡ̈ܣܐ ܕܚܟܼܡ̈ܬܐ ܘܝܕ̈ܥܬܐ ܕܡܢܟܿܠܦܪܘܣ ܙ݀ܕܩ ܠܢ ܘܡܬܬܚܝܼܒ<EOS>ܥܠܝܢ ܕܢ݀ܕܥ ܐܢܝܢ ܚܬܝܼܬܐܝܼܬ ܥܕܡܐ ܕܢܫܼܬܟܠܠ ܒܢܝܢܢ ܘܢܡܿܛܐ ܠܫܘܼܡܠܝܐ ܕܐܝܼܬܘܗܝ<EOS>ܓܡܝܼܪܘܼܬܐ ܕܒܝܼܕܥܬܐ ܕܫܪܪܐ<EOS> ܗܿܝ ܕܡܚܝܕ ܠܒܪܘܝܐ ܥܡ ܒܪ̈ܝܬܐ ܘܦܪܫܐ ܠܫܪܪܐ ܡܼܢ<EOS>ܕܓܠܘܼܬܐ<EOS> ܘܠܫܪܪܐ ܡܬܼܢܩܦܐ ܘܠܓܕܠܘܼܬܐ ܕܚܿܩܐ<EOS> ܟܬܒܐ ܩܕܡܝܐ ܕܢ݀ܡܘܣܐ ܟܬܝܼܒܐ<EOS> ܘܠܘܚܐ<EOS>ܕܗܓܝܢܐ ܘܡܓܠܬܐ ܕܝܘܼܠܦܢܐ ܕܐܬܝܼܗܒ ܠܛܠܝܐ ܥ݀ܠܡܐ ܐܘܟܝܼܬ ܒܪܢܫܐ ܡܠܝܼܠܐ ܡܼܢ ܡܠܦܢܐ<EOS>ܚܟܝܼܡܐ ܘܡܪܐ ܘܥܒܘܿܕܐ ܘܡܬܩܢܢܐܢ ܐܝܼܬܘܗܝ ܟܬܒܐ ܕܗܘܿܝܐ ܕܒܪܝܼܬܐ ܕܐܟܬܒ ܪܒܐ ܡܘܿܫܐ<EOS>ܣܿܦܪܐ ܚܟܝܼܡܐ ܘܪܒ ܒܝܬܐ ܡܗܝܡܢܐ<EOS> ܗܿܫܐ ܘܿܠܐ ܠܢ ܕܢܥܩܒ ܩܕܡܐܝܼܬ<EOS> ܘܢܒܚܢ ܚܟܝܼܡܐܝܬ<EOS>ܘܡܠܝܼܠܐܝܬ ܕܐܢ ܫܪܝܼܪܐ ܗܿܢܐ ܟܬܒܐ ܘܡܗܝܡܢ ܡܟܬܒܢܗ ܘܕܡܼܢ ܐܠܗܐ ܬܝܼܗܒ ܕܠܐ ܦܘܼܠܓ<EOS>ܘܕܠܐ ܚܪܝܢ ܢܩܒܠܝܘܗܝ ܘܢܗܝܡܢ ܘܢܫܪ ܟܿܠ ܕܪܫܝܼܡ ܒܗ ܘܐܢ ܠܐ ܫܪܝܼܪ ܘܠܐ ܚܬܝܼܬ ܐܦܠܐ<EOS>ܚܢܢ ܣܟ ܢܬܚܫܚ ܒܗ ܘܩܕܡܐܝܼܬ ܡܿܢ ܐ݀ܡܪܝܢܢ<EOS> ܕܐܝܬ<EOS>ܒܥܿܠܡܐ ܛܟܼܣܐ ܘܢܿܡܘܿܣܐ ܨܝܕ ܟܿܠܗܘܿܢ ܥܡܼ̈ܡܐ<EOS> ܕܟܿܠ ܫܪܒܐ ܕܡܬܼܬܕܝܢ<EOS>ܒܝܢܬܗܘܢ<EOS> ܐܢ ܩܪܒܝܼܢ ܘܣܿܗܕܝܼܢ ܘܡܫܪܪܝܢ ܥܠܘܝܗ ܬܠܬܝܐ ܣܿܗ̈ܕܐ ܡܗ̈ܝܡܢܐ ܩܿܐܡ ܘܡܫܼܬܪܪ<EOS>ܘܡܼܬܗܝܡܢ ܫܪܒܐ ܗܿܘ<EOS> ܘܡܼܬܩܒܠ ܠܘܬ݀ ܡ̈ܠܟܐ ܘܕ̈ܝܿܢܐ ܘܟܠܿܢܫ<EOS> ܘܡܪܗ ܕܫܪܒܐ ܘܕܝܼܢܐ<EOS>ܘܬܒܥܬܐ ܘܡܼܬܢܨܚ ܘܡܼܙܕܕܩ ܒܫܪܪܐ ܘܟܐܢܘܬܐ<EOS> ܘܗܟܢܐ ܟܬܒܐ ܕܗܘܿܝܐ ܕܒܪܝܼܬܐ ܘܢ݀ܡܘܣܐ<EOS>ܟܬܝܼܒܐ<EOS> ܗܘܼܐ ܡܟܬܒܢܗ ܘܡܝܒܠܢܗ ܡܘܿܫܐ<EOS> ܘܐܣܗܕ ܘܫܪܪ ܕܡܼܢ ܐܠܗܐ ܩܒܠ ܘܝܼܠܦ ܟܿܠܗܝܢ<EOS>ܐܝܠܝܢ ܕܪܫܼܡ ܒܗ<EOS> ܘܗܿܢܐ ܡܘܿܫܐ ܗܿܐ ܣܿܗܕܝܢ ܥܠܘܗܝ ܘܡܫܪܪܝܢ ܡܠ̈ܘܗܝ ܕܡܗܝܡܢܐ ܗܿ،<EOS>ܫܪܝܼܪܐ<EOS> ܬܠܬܐ ܓܢܼ̈ܣܝܢ ܐܚܝ̈ܕܝ ܥ݀ܠܡܐ ܡܬܼܦܠܓܝܢ ܠܐܕ̈ܫܐ ܣܿܓܝ̈ܐܐ ܘܒܟܿܠ ܐܕܫܐ ܐܝܼܬ<EOS>ܩܢܘܼ̈ܡܐ ܕܠܐ ܡܢ̈ܝܢ ܟܿܠܗܘܿܢ ܡܗ̈ܝܡܢܐ ܘܫܪܝܼܪ̈ܐ<EOS> ܘܗܿܝ ܕܝܬܝܪ ܚܝܠܬܢܝܐ ܘܡܬܼܗܝܡܢܐ<EOS>ܣܗܕܘܬܗܘܢ ܕܫܪܝܪܐ ܘܚܬܝܼܬܐ ܘܡܬܼܩܒܠܐ<EOS> ܕܟܕ ܣܩܘܼܒ̈ܠܐ ܐܢܘܿܢ ܕܚܕ̈ܕܐ ܗܿܠܝܢ ܓܢܼܣ̈ܐ<EOS>ܘܐܦ ܐܕܫ̈ܝܗܘܢ ܬܘܼܪ ܗܟܘܬ݀ ܒܣܓܝ̈ܐܬܐ ܐ̱ܚܪ̈ܢܝܬܐ ܣܩܘܼܒ̈ܠܝܼܝܼܢ ܠܚܕ̈ܕܐ<EOS> ܐܠܐ ܒܗܿܢܐ<EOS>ܫܪܒܐ ܕܣܗܕܘܼܬܐ ܕܥܠ ܡܘܿܫܐ ܘܗܝܡܢܘܼܬܗ ܘܥܠ ܚܬܝܼܬܘܼܬܐ ܘܫܪܪܐ ܕܟܬܒܗ ܟܿܠܗܘܿܢ ܐܟܚܕܐ<EOS>ܓܢܼܣ̈ܐ ܗܿܠܝܢ ܘܐܕ̈ܫܝܗܘܢ ܐܘܝܢ ܘܫܿܘܝܢ ܘܡܣܗܕܝܢ ܘܡܫܪܪܝܢ ܕܡܗܝܡܢܐ ܗܿܘ ܡܘܿܫܐ<EOS>ܘܒܚܝܼܪܐ ܘܫܪܝܼܪܐ ܘܐܝܙܓܕܐ ܗܿܘ ܡܗܝܡܢܐ ܘܫܪܝܼܪܐ ܕܐܠܗܐ<EOS> ܗܿܘ ܕܐܝܼܬܘܗܝ ܐܝܼܬܝܗܐ<EOS>ܡܬܘܼܡܝܐ ܘܡܪܐ ܘܒܪܘܼܝܐ ܘܥܒܘܕܐ ܕܒܪ̈ܝܬܐ<EOS> ܘܡܬܩܢܢܐ ܕܥܿܠܡܐ ܘܫܪܝܪ ܘܚܬܝܼܬ ܟܬܒܐ ܕܪܫܡ<EOS>ܠܢ<EOS> ܘܡܩܒܠ ܢܿܡܘܿܣܐ ܕܐܫܠܡ ܒܗܿܝ ܕܡܼܢ ܐܠܗܐ ܩܒܠ ܘܫܡܼܥ ܘܝܼܠܦ ܟܿܠ ܕܪܫܼܡ ܒܗ<EOS>ܐܝܼܬܝܗܘܢ ܕܝܢ ܗܠܝܢ ܓܢܼܣ̈ܐ ܡܗܝ̈ܡܢܐ ܕܣܗܕܝܢ ܘܡܫܪܪܝܢ ܗܿܠܝܢ<EOS> ܟܪ̈ܝܼܣܛܝܢܐ ܒܟܿܠܗܘܢ<EOS>ܐܕܫ̈ܐ ܕܬܘܕ̈ܝܬܗܘܢ ܘܐܝܣܪ̈ܠܝܐ ܐܘܟܝܼܬ ܝܘܼܕ̈ܝܐ ܒܟܿܠܗܘܢ ܫܘܼܚܠ̈ܦܐ ܕܕܚ̈ܠܬܗܘܢ<EOS>ܘܐܫܡܥ̈ܠܝܐ ܐܘܟܝܬ ܡܗܓܪ̈ܝܐ ܒܟܿܠܗܘܢ ܙܢ̈ܝܐ ܕܬܪܥܝܬܗܘܢ<EOS> ܗܿܠܝܢ ܟܿܠܗܘܢ ܥܡܼܡ̈ܐ<EOS>ܣܼܩܘܼܒܠܝܼܝܢ ܠܚܕ̈ܕܐ ܓܼܢܣ̈ܝܗܘܢ ܒܣܓܝ̈ܐܬܐ ܘܐܦ ܐܕ̈ܫܐ ܕܬܚܝܬ ܟܿܠ ܚܕ ܓܢܼܣܐ<EOS> ܗܟܘܬ݀ ܐܦ<EOS>ܗܼܢܘܢ ܟܕ ܗܼܢܘܢ ܣܩܘܼܒܠܝܼܝܼܢ ܠܚܕ̈ܕܐ ܒܐܚܪ̈ܢܝܬܐ<EOS> ܐܠܐ ܒܗܿܢܐ ܫܪܒܐ ܕܟܬܒܐ ܕܒܪܝܼܬܐ<EOS>ܘܟܬܒܢܗ<EOS> ܟܿܠܗܘܿܢ ܐܘܝܢ ܘܣܿܗܕܝܢ ܐܝܟ ܕܡܼܢ ܦܘܼܡ ܘܡܫܪܪܝܢ ܕܫܪܝܪ ܘܚܬܝܼܬ ܘܓܡܝܼܪ<EOS>ܘܫܪܝܼܐܝܼܬ ܡܼܢ ܐܠܗܐ ܐܬܝܼܗܒ ܒܝܕ ܡܘܿܫܐ ܡܢܝܼܚܢܗ ܘܥܼܕܗ ܫܪܝܼܪܐ ܘܡܗܝܡܢܗ<EOS> ܗܼܘ ܐܠܦܼܗ<EOS>ܘܚܟܡܗ ܘܐܓܥܠ ܒܐܝܼܕ̈ܘܗܝ ܗܿܢܐ ܠܘܼܚܐ ܕܝܼܘܠܦܢܐ<EOS> ܘܪܫܼܡ ܒܗ ܐܬܘ̈ܬܐ ܕܟܬܝܼܒܬܐ ܘܫܕܪܗ<EOS>ܠܘܬ݀ ܛܠܝܐ ܒܪܝܼܪܐ ܥ݀ܠܡܐ<EOS> ܕܡܪܼܕ ܗܘܼܐ ܠܗ ܡܼܢ ܐܣܟܘܠܐ ܕܪܒܗ ܡܪܢܝܐ ܘܡܠܦܢ ܩܘܼܫܬܐ<EOS>ܘܗܿܐ ܦ݀ܗܐ ܗܘܼܐ ܒܛܥܝܘܼܬܐ ܕܕܚ̈ܠܬܐ ܣܪ̈ܝܩܬܐ<EOS> ܘܪܕܐ ܗܘܼܐ ܒܚܫܼܟܐ ܣܢܝܐ ܒܬܘܫܐ ܕܠܐ<EOS>ܝܼܕܥܬܐ<EOS> ܘܡܛܠ ܕܥܕܟܝܠ ܒܪܝܪ ܗܘܼܐ ܥܠܿܡܐ ܘܠܐ ܡܢܣܝܼ ܒܐܠܗ̈ܝܬܐ ܘܠܐ ܡܫܼܟܚ ܕܢܩܒܠ<EOS>ܥܕܟܝܠ ܝܘܼܠܦܢܐ ܡܫܡܠܝܐ<EOS> ܪܫܼܡ ܠܗ ܩܕܡܐܝܬ ܐܝܟ<EOS>ܐܬܘ̈ܬܐ ܢܡܘ̈ܫܐ ܘܦܘܼܩܕ̈ܢܐ ܘܕܝܼܢ̈ܐ<EOS> ܕܒܗܘܢ ܢܬܼܗܓܐ ܘܢܬܕܪܫ ܘܢܐܠܦ ܥܕ<EOS>ܡܼܬܚܟܡ ܘܡܼܬܚܝܠ ܘܡܫܼܬܡܠܐ ܠܗ ܒܝܼܕܥܬܐ ܕܫܪܪܐ<EOS> ܘܐܬܼܚܫܚ ܥܡܗ ܒܝܼܕܥܬܐ ܪܒܬܐ ܘܪܚܡܼܬܐ<EOS>ܘܚܝܘܼܣܬܢܘܼܬܐ<EOS> ܘܐܝܟ ܐܡܼܐ ܕܡܪܒܝܐ ܛܠܝܐ ܪܚܝܼܡܐ ܕܝܼܠܕܬ݀ ܡܼܢ ܥܘܼܒܗܿ ܕܬܚܼܕܐ ܘܬܬܒܝܐܐ<EOS>ܒܗ ܙܒܢܐ ܝܼܕܝܼܥܐ<EOS> ܗܿܝܕܝܢ ܢܗܼܘܐ ܠܗܿ ܝܪܘܼܬܐ ܘܡܩܒܠܢܐ ܕܩܢܝܘܼܬܗܿ<EOS> ܘܩܕܡܐܝܼܬ ܡܿܢ<EOS>ܡܪܒܝܐ ܠܗ ܒܚܠܒܐ ܪܟܝܼܟܐ ܡܛܠܕܠܐ ܡܿܨܐܼ ܥܕܟܝܠ ܕܢܩܒܠ ܡܐܟܘܠܬܐ ܡܫܡܠܝܬܐ<EOS> ܘܒܬܪ ܕܡܼܬܚܝܠ<EOS>ܩܠܝܼܠ ܛܠܝܐ ܕܐܬܪܒܝ ܒܚܠܒܐ<EOS> ܗܿܝܕܝܢ ܝܿܗܒܐ ܠܗ ܬܘܼܪܣܝܐ ܐ̱ܚܪܢܐ ܕܚܿܫܚ ܠܗ<EOS> ܡܼܢ ܩܡܚܐ<EOS>ܘܡܝ̈ܐ<EOS> ܘܚܐܘܬܐ ܥܕ ܬܘܼܒ ܡܼܬܚܝܠ ܘܡܬܼܪܒܐ ܘܟܕ ܝܿܬܒ ܘܡܿܛܠ ܠܥܠܝܡܘܼܬܐ ܡܼܬܚܨ̈ܝܢ<EOS>ܫܢ̈ܘܗܝ ܡܦܣܩ̈ܢܝܬܐ ܕܡܐܟܘܼܠܬܐ ܘܡܫܬܪܪ̈ܢ ܥܪ̈ܫܘܗܝ ܛܚ̈ܢܬܐ<EOS> ܗܿܝܕܝܢ ܡܼܬܝܗܒܐ ܠܗ<EOS>ܡܐܟܘܼܠܬܐ ܡܫܡܠܝܬܐ<EOS> ܒܗ ܒܙܢܐ ܐܬܚܫܚ ܐܠܗܐ ܥܡ ܒܪܢܫܐ<EOS> ܡܛ݀ܠ ܕܐܼܣܛܝܼ ܘܡܼܪܕ ܡܼܢ ܐܣܟܘܠܐ<EOS>ܕܒܪܘܼܝܗ ܘܛܥܼܐ ܠܟܬܒܐ ܩܕܡܝܐ ܘܢܿܡܘܿܣܐ ܟܝܢܝܐ<EOS> ܒܝܕ ܡܠܟܐ ܘܡܥܒܕܢܘܬܐ ܕܡܪܘܕܐ ܩܕܡܝܐ<EOS>ܕܚܣܼܡ ܒܗ ܘܨܒܼܐ ܕܢܠܦܝܼܘܗܝ ܡܪܘܕܘܼܬܐ ܐܟܘܬܗ ܕܢܗܼܘܐ ܠܗ ܚܒܪܐ ܘܫܘܬܦܐ ܒܬܫܢܝܼܩܐ ܐܝܟ<EOS>ܕܥܬܝܼܕܝܢܢ ܕܢܚܘܐ ܒܝܕ ܐܠܗܐ ܕܡܚܟܡ<EOS> ܐܬܝܼܗܒ ܠܗ ܢܿܡܘܿܣܐ ܐ̱ܚܪܢܐ ܟܬܝܼܒܐ ܐܝܟ ܚܠܒܐ<EOS>ܪܟܝܼܟܐ ܠܛܠܝܐ<EOS> ܘܐܝܟ ܐܬܘ̈ܬܐ ܕܗܓܝܢܐ ܠܝܿܠܘܦܐ<EOS> ܐܝܟܢܐ ܕܢܬܼܒܐ ܘܢܬܼܬܪܣܐ ܒܗ ܪܘܼܚܢܐܝܬ<EOS>ܘܢܬܼܗܓܐ ܘܢܼܬܕܪܫ ܒܢܿܡܘܿܣ̈ܐ ܘܕܝܼܢ̈ܐ ܘܢܛܘܼܪܘܼܬ ܦܘܼܩܕ̈ܢܐ<EOS> ܥܕ ܡܬܼܚܝܠ ܒܝܕܥܬܐ<EOS>ܕܒܪܘܼܝܗ ܘܡܼܬܚܟܡ ܒܝܘܼܠܦܢܗ<EOS> ܗܿܝܕܝܢ ܡܫܼܬܠܡ ܠܗ ܝܘܼܠܦܢܐ ܓܡܝܼܪܐ ܐܝܟ ܡܐܟܘܼܠܬܐ<EOS>ܡܫܡܠܝܬܐ ܕܡܩܪܒ ܠܗ ܠܘܬ݀ ܝܼܕܥܬܐ ܕܫܪܪܐ ܕܡܚܟܡܐ ܠܗ ܒܪܚܼܡܬ݀ ܡܪܗ<EOS> ܘܡܚܝܕܐ ܠܗ ܒܥܒܘܕܗ<EOS>ܒܗܢܐ ܙܢܐ ܘܪܥܝܿܢܐ ܐܬܝܼܗܒ ܟܬܒܐ ܕܢܿܡܘܿܣܐ ܒܝܕ ܡܘܿܫܐ ܠܥܿܠܡܐ<EOS> ܕܢܬܼܗܿܓܐ ܒܗ ܘܢܬܼܕܪܫ<EOS>ܘܢܬܼܩܪܒ ܠܘܬ݀ ܝܼܕܥܬܐ ܕܒܪܘܝܗ<EOS> ܥܕ ܡܿܛܐ ܙܒܢܐ ܕܡܼܬܝܼܗܒ ܠܗ ܝܘܼܠܦܢܐ ܡܫܡܠܝܐ<EOS> ܕܓ݀ܡܪ<EOS>ܠܗ ܒܝܼܕܥܬܐ ܕܫܪܪܐ ܘܡܼܬܡܠܐ ܒܗܘܢܐ ܘܒܝܼܕܥܬܐ<EOS> ܘܥܠ ܚܬܝܼܬܘܼܬܐ ܕܗܿܠܝܢ ܟܕ ܡܿܛܐ ܥܕܢܗܝܢ<EOS>ܒܣܼܕܪܐ ܕܡܠܦܢܘܼܬܢ ܐܝܟ ܛܟܼܣܐ ܗܿܝܕܝܢ ܡܡܠܠܝܼܢܢ ܥܠܝܗܝܢ ܦܬܝܐܝܼܬ ܘܢܗܝܪܐܝܼܬ<EOS> ܕܫܿܥܬܐ<EOS>ܕܝܢ ܢܿܗܦܘܟ ܥܠ ܡܠܼܬܢ<EOS> ܘܬܘܼܒ ܢܫܼܬܿܪܪ ܥܠ ܟܬܒܐ ܕܗܘܝܐ ܕܒܪܝܼܬܐ ܕܐܟܼܬܒ ܡܘܫܐ<EOS> ܗܿܫܐ<EOS>ܒܫܪܪܐ ܐܬܩܒܠ ܟܬܒܗ ܒܝܕ ܣܗܕܘ̈ܬܐ ܕܗܿܠܝܢ ܟܿܠܗܘܢ ܥܡ̈ܡܐ ܡܫܚܠ̈ܦܐ ܘܣܩܘܼܒܠ̈ܝܐ ܕܐܬܐܘܝܼܘ<EOS>ܘܣܗܕܘ ܥܠܘܗܝ ܕܫܪܝܼܪ ܗܼܘ<EOS> ܘܕܡܼܢ ܐܠܗܐ ܐܬܝܼܗܒ<EOS> ܘܐܦ ܥܠܘܗܝ ܕܓܒܪܐ ܟܿܠܗܘܿܢ ܐܣܗܕܘ<EOS>ܕܡܗܝܡܢܐ ܗܿܘ<EOS> ܘܐܝܙܓܕܗ ܕܐܠܗܐ ܘܪܒ ܒܝܬܗ ܡܼܢ ܐܬܘ̈ܬܐ ܘܚܝ̈ܠܐ ܬܡܝܼܗ̈ܐ ܘܬܗܼܪ̈ܐ<EOS>ܘܓܘܼܢܚ̈ܐ ܪܘܪ̈ܒܐ ܕܐܣܼܬܥܪ̈ܝ ܒܐܝܼܕ̈ܘܗܝ<EOS> ܘܗܼܘܐ ܦܿܩܕ ܐܝܟ ܐܠܗܐ ܡܫܕܪܢܗ<EOS> ܘܣܥܪ ܬܗܼܪ̈ܐ<EOS>ܐܠܗ̈ܝܐ ܘܬܩܝܼܦܐ<EOS> ܘܐܫܬܼܡܥܘ ܠܗ ܟܝ̈ܢܐ<EOS> ܘܐܫܬܥܒܕܘ ܠܗ ܐܣܛܘܼܟ̈ܣܐ<EOS> ܘܐܫܼܬܿܠܛ ܥܠ ܒܪ̈ܝܬܐ<EOS>ܒܝܡܐ ܘܒܝܒܫܐ<EOS> ܘܒܐܐܪ ܘܒܟܿܠܕܘܟ<EOS> ܘܟܕ ܗܿܠܝܢ ܗܿܟܢ ܐܫܼܬܿܪܪܢܢ<EOS>ܬܘܒ ܨܿܒܝܢܢ ܕܝܬܝܪ ܚܬܝܼܬܐܝܼܬ ܢܐܠܦ ܘܢܫܬܿܪܪ ܒܥܒܿܕܐ ܘܣܘܼܥܪܢܐ<EOS> ܚܢܢ<EOS>ܒܢ ܥܠ ܚܬܝܼܬܘܼܬܐ ܘܫܪܪܐ ܕܗܿܠܝܢ ܡܼܢ ܝܼܕܥܬܐ ܟܝܿܢܝܿܬܐ ܘܢܨܝܼܒܬܐ ܕܒܟܝܿܢܢ<EOS> ܐܟܡܐ<EOS>ܕܒܗܿ ܒܝܼܕܥܬܐ ܟܝܿܢܝܿܬܐ ܕܝܠܢ<EOS> ܥܩܒܢܢ ܘܐܫܿܟܼܚܢܢ ܠܐܝܠܝܢ ܕܥܕܡܐ ܠܗܿܫܐ ܐ݀ܟܬܒܼܢܢ<EOS>ܕܒܗܿ ܒܝܼܕܥܬܢ ܟܕ ܐܬܒܩܝܼܢܢ ܒܟܝܿܢܐ ܕܗܿܢܐ ܟܿܠ<EOS> ܘܐܬܗܿܓܝܢܢ ܒܐܬܘ̈ܬܗ ܕܐܝܼܬܝܗܘܢ<EOS>ܗܘ̈ܝܐ<EOS> ܕܐܪܕܟܢܢ ܘܝܼܕܥܢܢ ܘܐܫܿܟܚܢ ܘܐܫ݀ܫܬܪܪܢܢ ܕܐܝܼܬ ܐܠܗܐ<EOS> ܘܕܚܕ ܗܼ، ܘܕܬܠܬܐ ܩܢܘ̈ܡܐ<EOS>ܐܝܼܬ ܠܗ<EOS> ܘܕܗܘܼ ܒܼܪܐ ܒܪ̈ܝܬܐ ܘܝܿܨܦ ܘܡܦܪܢܣ ܠܗܝܢ ܘܒܛܝܼܠ ܠܗ ܥܠܝܗܝܢ<EOS> ܥܡ ܫܪܟܐ<EOS>ܕܟܿܠܗܝܢ ܕܐܡܪܢܢ ܘܐܟܬܼܒܢܢ ܡܼܢ ܠܥܼܠ<EOS> ܟܕ ܠܝܬ ܒܗܝܢ ܦܘܠܓܐ ܘܠܐ ܣܩܘܼܒܠܝܘܼܬܐ<EOS> ܗܿܫܐ<EOS>ܬܘܼܒ ܢܿܚܙܐ ܘܢܿܬܒܩܐ ܒܟܬܐ ܗܿܢܐ<EOS> ܘܐܢ ܐܝܟ ܕܝܼܠܦܢܢ ܥܕܡܐ ܠܗܿܫܐ ܡܼܢ ܡܕܥܐ<EOS>ܒܡܼܬܒܩܝܢܘܼܬܐ ܕܟܝܿܢܐ ܡܠܦ<EOS> ܘܒܗ ܒܛܟܼܣܐ ܪܕܐ<EOS> ܫܪܝܪ ܘܡܗܝܡܢ ܘܡܩܒܠ ܘܛܒܿ ܫܪܝܼܪܝܢ<EOS>ܣܗ̈ܕܐ ܕܐܣܼܗܕܘ ܘܫܪܪܘ ܥܠܘ̄<EOS> ܘܐܢܕܝܢ ܣܩܘܼܒܠܐ ܗܿܘ ܬܘܼܒ ܢܒܚܢ ܘܢܥܩܒ ܥܕܡܐ ܕܢܿܩܘܼܡ<EOS>ܚܬܝܼܬܐܝܼܬ ܥܠ ܫܪܪܐ ܡܿܢܐ ܗܟܝܼܠ ܐ݀ܡܪ ܟܬܒܐ<EOS> ܘܐܝܟܢ ܡܠܦ<EOS> ܢܿܫܡܥ<EOS> ܒܪܫܝܼܬ ܠܡ ܒܼܐ<EOS>ܐܠܗܐ ܝܿܬ ܫܡܝܐ ܘܝܿܬ ܐܪܥܐ<EOS> ܘܗܿܢܐ ܝܘܼܠܦܢܐ ܐ݀ܣܗܕܢܢ ܚܢܢ ܡܼܢ ܠܥܠ ܡܼܢ ܝܼܕܥܬܐ<EOS>ܟܝܿܢܝܬܐ ܕܝܼܠܢ<EOS> ܕܥܩܒܢܢ ܣܿܓܝܼ ܘܐ݀ܫܟܼܚܢܢ ܕܒܪܘܝܐ ܐܝܼܬ ܠܗܿܢܐ ܟܿܠ<EOS> ܕܐܝܼܬܘܗܝ ܫܡܿܝܐ<EOS>ܘܐܪܥܐ ܘܟܿܠ ܕܒܗܘܢ<EOS> ܐܝܟ ܕܗܿܐ ܫ݀ܡܥܝܼܢܢ ܕܐܡܪ ܗܿܢܐ ܒܟܬܒܗ<EOS> ܡܟܝܼܠ ܕܗܿܟܢ ܫܦܝܼܪ ܫܪܝܼ<EOS>ܠܡܐܡܪ ܘܠܡܟܬܒܘܼ ܠܐܝܠܝܢ ܕܚܢܢ ܒܥܠܡܐ ܪܒܐ ܘܥܘܼܩܒܐ ܣܿܓܝܼܐܐ ܒܒܘܼ̇ܢܐ ܡܠܝܼܠܐ<EOS>ܘܡܬܼܒܩܝܢܘܼܬܐ ܕܒܟܝܿܢܐ ܐܫܟܼܚܢܢ ܐܢܝܢ<EOS> ܘܐܫܬܪܪܢܢ ܥܠܝܗܝܢ<EOS> ܫܪܝܪ ܓܒܪܐ ܘܡܗܝܡܢ ܒܟܿܠ<EOS>ܕܐ݀ܡܪ ܘܡܠܦ ܒܟܬܒܗ<EOS> ܘܛܿܒ ܫܪܝܼܪܝܢ ܘܡܗܝܡܢܝܢ<EOS> ܐܝܟ ܕܐܦ ܫܪܝܼܪ̈ܝܢ ܣܗܕ̈ܐ ܣܿܓܝ̈ܐܐ<EOS>ܕܣܗܼܕܘ ܥܠ ܫܪܪܗ ܘܚܬܝܼܬܘܼܬܗ<EOS> ܗܿܫܐ ܕܗܿܠܝܢ ܟܿܠܗܝܢ ܐܬܼܟܢ̈ܫܝ ܠܢ<EOS> ܘܐܫܬܪܢܢ ܡܼܢ<EOS>ܟܿܠܕܘܟ ܘܐܬܼܗܝܡܢܢ ܕܫܪܝܪ ܟܬܒܐ ܕܐܟܬܒ ܪܒܐ ܡܘܿܫܐ ܕܥܠ ܗܘܿܝܐ ܕܒܪܝܼܬܐ<EOS> ܐܟܡܐ ܕܫܪܝܪ<EOS>ܘܛܒܿ ܐܬܗܝܡܢ<EOS> ܡܟܐ ܘܠܗܠ ܡܢܗ ܢܥܒܼܕ ܫܘܼܪܝܐ ܚܼܕܬܐ ܠܡܠܼܬܢ<EOS> ܘܢܿܒܢܐ ܥܠܘܗܝ ܡܓܠܐ<EOS>ܥܫܝܼܢܐ<EOS> ܘܡܚܣܢܐ ܕܝܕܥܬܐ ܕܫܪܪܐ<EOS> ܘܢܟܢܫ ܘܢܡܿܠܐ ܘܢ݀ܣܝܼܡ ܒܗ ܟܿܠܗܝܢ ܚܫܚ̈ܬܐ ܘܣܘܼܢܩ̈ܢܐ<EOS>ܕܠܚܡܝܢ ܘܡܬܼܗܢܝܢ ܠܫܪܒܐ ܗܿܢܐ ܕܐܪܡܝܼܢܢ ܡܼܢ ܫܘܼܝܐ<EOS> ܐܝܿܟܢܐ ܕܟܿܠܗܘܿܢ ܐܝܠܝܢ ܕܦܓܥܝܢ<EOS>ܒܟܬܒܐ ܗܿܢܐ<EOS> ܘܡܬܼܗܿܓܝܢ ܒܗ ܒܝܕܥܬܐ<EOS> ܟܕ ܟܢܝܼܫ ܗܘܢܗܘܢ ܡܼܢ ܦܗܼܝܐ ܕܡܪ̈ܢܝܬܐ ܣܪ̈ܝܼܩܬܐ<EOS>ܕܥ݀ܠܡܐ ܗܿܢܐ ܘܡܥܟܪ̈ܢܝܬܐ ܕܗܘܢܐ<EOS> ܘܐܝܼܬܝܗܘܢ ܒܫܠܼܝܐ ܘܒܗܝܼܠܘܼܬܐ<EOS> ܘܚܣܝܼܟܘܼܬܐ ܕܡܼܢ<EOS>ܥܢܝ̈ܢܐ ܡܕܘܕ̈ܐ ܕܣܟ̈ܠܐ ܘܗܕܝ̈ܘܼܛܐ ܡܬܓܡܪܝܢ ܘܡܫܼܬܿܡܠܝܢ ܒܝܼܕܥܬܐ ܕܫܪܪܐ<EOS> ܘܡܕܪܟܝܢ<EOS>ܘܝܕܥܝܢ ܠܟܝܿܢܐ ܕܟܿܠܗܝܢ<EOS>ܒܪ̈ܝܬܐ ܡܬܼܝ̈ܕܥܢܝܬܐ ܘܡܬܪ̈ܓܫܢܝܬܐ<EOS> ܚܬܝܼܬܐܝܼܬ ܘܐܝܟ ܕܐܝܼܬܝܗܝܢ<EOS>ܫܪܝܼܪܐܝܬ<EOS> ܟܐܡܬ݀ ܒܗܿܘ ܛܟܼܣܐ ܘܙܢܼܐ ܕܒܼܪܐ ܘܐܬܩܢ ܐܢܘܢ ܒܪܘܝܐ<EOS> ܘܡܼܢ ܝܼܕܥܬܐ ܫܪܝܼܪܬܐ<EOS>ܕܗܿܠܝܢ ܕܐܝܼܬܝܗܝܢ ܒܪ̈ܝܬܐ ܪ̈ܘܼܚܢܝܬܐ ܘܗܘܼܠ̈ܢܝܬܐ<EOS> ܡܬܼܥܠܐ ܠܘܬ݀ ܬܐܘܪܝܐ ܡܪܢܿܝܬܐ<EOS>ܘܝܼܕܥܬܐ ܡܥܠܝܬܐ ܕܒܪܘܝܗ<EOS> ܟܡܐ ܕܡܼܨܝܐ ܠܟܝܿܢܐ ܥܒܝܼܕܐ ܕܢܼܕܥ ܠܥܒܘܿܕܗ<EOS> ܘܟܕ ܠܗܕܐ<EOS>ܝܼܕܥܬܐ ܢܬܼܡܛܐ ܐ̱ܢܫ ܘܢܬܼܥܠܐ ܒܗܘܢܗ<EOS> ܬܘܼܒ ܠܐ ܢܿܐܚ ܘܠܐ ܫܿܠܐ ܡܼܢ ܕܣܿܠܩ ܘܡܬܼܥܠܐ<EOS>ܒܗܿ ܒܬܐܘܪܝܐ ܐܠܗܿܝܬܐ<EOS> ܗܿܟܢ ܘܕܠܐ ܫܘܼܠܡ<EOS> ܠܐ ܒܚܝ̈ܐ ܕܬܢܢ ܘܠܐ ܒܗܿܠܝܢ ܕܒܬܪ ܚܘܼܕܬܐ<EOS>ܬܡܿܢ<EOS> ܗ̄ ܟܕ ܡܬܼܡܛܐ ܠܡܫܘܼܚܬܐ ܕܬܐܘܪܝܐ ܡܪܢ݀ܝܬܐ ܒܚܝ̈ܐ ܕܬܢܢ<EOS> ܬܘܼܒ ܠܐ ܡܣܬܼܢܩ ܥܠ<EOS>ܢܿܡܘܿܣܐ ܟܬܝܼܒܐ<EOS> ܐܦܠܐ ܥܠ ܗܿܘ ܟܝܿܢܝܐ<EOS> ܠܝܬ ܗܿܝܕܝܢ ܬܘܼܒ ܗܿܓܝܢܐ ܘܠܐ ܕܘܼܪܫܐ<EOS>ܐܬܼܬܚܕܘ ܪ̈ܓܫܐ ܒܪ̈ܝܐ ܘܫܠܝܼܘ ܐܦ ܓܘ̈ܝܐ<EOS> ܒܛܠܘ ܙܘ̈ܥܐ ܘܐܫܼܬܬܩܘ ܚܘܼܫ̈ܒܐ<EOS> ܘܠܐ ܬܘܼܒ<EOS>ܚܝ ܗܼܘ ܠܗ ܒܪܢܫܐ ܗܿܘ<EOS> ܐܠܐ ܡܪܗ ܚܝ ܒܗ<EOS> ܒܗܿܝ ܕܫܿܪܐܼ ܘܥܿܡܪ ܒܗ<EOS> ܘܗܼܘ ܡܥܒܕ ܒܗ ܢܒ̈ܗܐ<EOS>ܩܛܝ̈ܢܐ ܕܠܐ ܕܡܘܼ<EOS> ܠܥܼܠ ܡܼܢ ܟܿܠ ܪܘܼܟܒܐ ܘܦܢܛܣܝܐ ܕܚܘܼܫܒܐ<EOS> ܘܡܚܕܐ ܘܡܪܒܐ ܠܗ ܒܚܘܼܒܐ<EOS>ܘܡܫܠܗܒ ܠܗ ܒܪܚܼܡܬܗ<EOS> ܘܥܠ ܗܿܠܝܢ ܠܐ ܫܠܝܼܛ ܬܘܼܒ ܠܡܡܠܠܘܼ ܘܠܡܟܼܬܒ<EOS> ܐܦܠܐ ܡܼܨܝܐ<EOS>ܠܕܐܟܘܬܢ ܚܼܫ̈ܢܝܐ ܘܣܟܐ<EOS> ܫܒܘܼܩܘ ܠܝ ܐܚ̈ܝ ܕܣܿܓܝܼ ܗܿܐ ܡܡܪܚ ܐܢܐ ܠܡܓܠܐ ܣܬܝܼܪ̈ܬܐ ܕܠܐ<EOS>ܫܠܝܼܛ ܘܠܐ ܡܦܼܣ ܠܡܫܠܡܘܼ ܐܢܝܢ ܠܟܿܠ ܡܘܼܫ̈ܚܢ<EOS> ܒܪܡ ܚܘܼܒܐ ܗܿܐ ܣܿܥܪ ܗܿܠܝܢ ܟܕ ܠܐ<EOS>ܨ݀ܒܐ ܐܢܼܐ<EOS> ܟܕ ܡܘܕܐ ܐܢܼܐ ܕܣܟ ܐܦܠܐ ܠܒܼܨܪܐ ܙܥܘܿܪܐ ܡܼܢ ܕܐܝܟ ܗܿܠܝܢ ܐܬܿܡܿܛܝܼܬ<EOS> ܐܠܐ<EOS>ܐܝܟ ܨܝܪܐ ܫܚܝܼܡܐ ܕܨܿܐܪ ܒܐܘܡܢܘ̈ܬܗ ܣܿܓܝ̈ܐܬܐ ܕܠܐ ܣܟ ܚܙܼܐ ܐܢܝܢ<EOS> ܕܐܝܟ ܡܠ̈ܟܐ<EOS>ܘܐܒܗ̈ܬܐ ܘܢܒܝ̈ܐ ܘܣܿܓܝܼ ܫܒܝܼܚ̈ܬܐ<EOS> ܘܬܘܼܒ ܐܚܪ̈ܢܝܬܐ ܕܐܦܠܐ ܡܼܨܝܐ ܠܒܪܢܫܐ ܕܢܼܚܙܐ<EOS>ܐܢܝܢ ܡܠܐܟ̈ܐ ܘܟܪ̈ܘܼܒܐ ܘܣܪ̈ܦܐ<EOS> ܘܐܝܟ ܒܪܢܫܐ ܡܣܟܢܐ ܕܚܫܠ ܬܐܓ̈ܐ ܘܟ̈ܠܝܼܠܐ ܡܫܒ̈ܚܐ<EOS>ܘܣܟ ܒܪܫܗ ܚܕ ܡܢܼܗܘܢ ܠܐ ܐܬܼܬܣܝܼܡ ܐܦܠܐ ܡܼܨܝܐ ܕܢܣܝܼܡ<EOS> ܘܐܢ ܡܡܪܚ ܘܣܿܐܡ ܒܕܠܐ ܫܠܝܼܛ<EOS>ܘܠܿܝܬܘ̄ ܒܪ ܡܠܟܘܼـܐ<EOS> ܒܪ ܫܥܬܗ ܡܘܬܐ ܦܿܓܥ ܒܗ<EOS> ܡܛܠ ܕܬܐܓ̈ܐ ܘܟ̈ܠܝܼܠܐ ܠܡ̈ܠܟܐ ܘܠܒܢ̈ܝ<EOS>ܡܠ̈ܟܐ ܚܿܫܚܝܢ<EOS> ܘܒܢ̈ܝ ܡ̈ܠܟܐ ܒܢܝ̈ܢܫܐ ܐܢܘܢ<EOS> ܡܕܝܢ ܐܢ ܨܿܒܝܢ ܒܢܝ̈ܢܫܐ ܐܝܼܬ ܒܟܝܿܢܗܘܢ<EOS>ܕܢܣܼܩܘܢ ܘܢܬܼܠܥܘܢ ܥܕܡܐ ܕܢܗܼܘܘܢ ܒܢ̈ܝ ܡܠܟܐ ܕܬܫܒܘܿܚܬܐ<EOS> ܘܢܗܼܘܘܢ ܝܪ̈ܬܐ ܒܡܠܟܘܼܬܗ<EOS>ܫܡܝܢܝܼܬܐ<EOS> ܕܠܗ ܢܫܘܐ ܠܢ ܒܛܝܒܘܼܬܗ ܐܡܝܢ ܘܒܗܿܠܝܢ ܫܠܡ ܩܦܠܐܘܢ ܕܬܠܬܐ ܒܝܕ ܐܠܗܐ ܕܚܝܠ<EOS>ܘܥܕܪ<EOS>ܩܦܠܐܘܢ ܕܐܪܒܥܐ ܕܡܐܡܪܐ ܕܐܪܒܥܐ ܥܡ ܐܠܗ ܕܡܚܟܡ<EOS> ܥܠܗܿܝ ܕܐܡܼܬܝ ܐܬܼܒܪܝܼ<EOS>ܥ݀ܠܡܐ ܗܿܢܐ ܘܡܼܢ ܐܡܼܬܝ ܐܝܬܘ̄ ܘܡܼܢ ܐܝܟܐ ܘܡܼܢ ܡܘܢ ܐܬܩܝܡ<EOS> ܨܠܘܿܬܐ ܒܿܪܘܝܐ ܕܥ̈ܠܡܐ<EOS>ܘܡܬܩܢܢܐ ܕܒܪ̈ܝܬܐ ܡܫܬܣܢܐ ܘܡܫܪܪܢܐ ܘܝܨܘܼܦܐ ܘܡܦܪܢܣܢܐ<EOS> ܗܿܘ ܕܟܿܠܗܘܿܢ ܒܪܡܙܟ ܬܿܠܝܢܼ<EOS>ܘܩܿܝܡܝܢ<EOS> ܘܒܟ ܚܐܝܝܢ ܘܒܟ ܡܬܼܬܙܝܼܥܝܢ<EOS>ܘܢܛܝܪܝܢ<EOS> ܬܪܨ ܗ̈ܠܟܬܐ ܕܗ̈ܘܢܝܢ ܒܫܒ̈ܝܠܐ ܬܪ̈ܝܼܨܐ ܕܝܼܕܥܬܐ ܕܫܪܪܐ<EOS>ܘܐܢܼܗܪ ܠܼܒ̈ܘܬܢ ܕܢܬܼܕܟܘܢ ܡܼܢ ܚܫܘܼܟܘܬܐ ܕܚܛܝܼܬܐ<EOS> ܘܚܟܡ ܗܕܝܘܼܛܘܼܬܢ ܒܝܼܕܥܬܐ<EOS>ܕܝܘܼܠ̈ܦܢܝܟ<EOS> ܐܝܿܟܢܐ ܕܟܿܠܢ ܒܟܿܠܗܘܢ ܥ̈ܠܡܝܢ ܢܘܕܐ ܘܢܫܒܚܟ ܘܒܟܿܠܙܒܢ ܐܡܝܢ ܗܿܫܐ ܕܝܢ<EOS>ܐܫܿܬܪܪܢܢ ܟܿܠܢ ܥܠ ܟܬܒܐ ܐܠܗܝܐ ܕܗܘܝܐ ܕܒܪܝܬܐ<EOS> ܘܕܓܒܪܐ ܗܘ ܐܠܗܝܐ ܗܿܘ ܕܐܟܬܒܗ ܡܼܢ<EOS>ܦܘܼܩܕܢܐ ܐܠܗܝܐ ܘܐܬܝܒܠ ܒܥܿܠܡܐ<EOS> ܘܫܪܝܪܐܝܼܬ ܐܬܩܕܫ ܒܝܕ ܕܘܼܒܪ̈ܘܗܝ ܫܒܝܼܚ̈ܐ<EOS>ܘܡܟܝܼܟܘܼܬܗ ܪܡܪܡܬܗ ܠܗܿܢܐ ܪܘܡܐ ܡܥܠܝܐ ܥܕܡܐ ܕܢܬܼܥܢܐ ܥܡ ܡܪܗ<EOS> ܘܒܝܕ ܨܘܡܗ ܓܡܝܼܪܐ<EOS>ܕܐܪܒܥܝܢ ܝܘܡ̈ܝܢ<EOS> ܘܫܠܝܗ ܕܒܛܘܼܪܐ ܗܿܘ ܩܕܝܼܫܐ<EOS> ܘܨܠܘܿܬܗ ܐܡܝܼܢܬܐ ܘܩܘܡܗ ܕܩܕܡ ܡܪܗ<EOS>ܐܬܢܗܪ ܗܘܢܗ ܘܐܬܕܟܝܼ ܠܒܗ<EOS> ܘܐܨܛܠܠܘ ܚܘܼܫ̈ܒܘܗܝ ܡܼܢ ܟܿܠܗ ܬܐܛܪܐ ܕܗܘܼܠܢܝܘܼܬܐ ܥܕܡܐ<EOS>ܕܐܦ ܡܫܼܟܐ ܕܐܦ̈ܘܗܝ ܐܙܕܗܝܼ<EOS> ܘܐܙܠܓܼ ܙܝܼܘܐ ܦܪܨܘܼܦܗ ܐܝܟ ܫܡܼܫܐ<EOS> ܐܝܟܢ ܕܠܐ ܢܬܼܡܨܘܢ<EOS>ܗܘܼܘ ܒܢ̈ܝ ܐܝܣܪܐܝܠ ܠܡܡܪܚܘ ܘܠܡܚܪ ܦܪܨܘܦܗ ܗܿܘ ܐܠܗܝܐ<EOS> ܘܗܝܕܝܢ ܐܥܒܕ ܒܗ ܪܘܼܚܐ ܩܕ̄<EOS>ܗܿܘ ܕܒܗ ܥ݀ܡܪ ܗܘܼܐ ܘܒܐܝܼܕ̈ܘܗܝ ܣܿܥܪ ܗܘܼܐ ܠܚ̈ܝܠܐ ܪܘܪ̈ܒܐ<EOS> ܕܢܫܪܐ ܘܢܚܘܐ ܠܥܿܠܡܐ ܥܠ<EOS>ܒܪܘܝܘܼܬ ܫܡܝܐ ܘܐܪܥܐ<EOS> ܘܕܕ ܐܠܗܐ ܒܪܐ ܫܡܝܐ ܕܡܠܐܟ̈ܐ ܘܐܪܥܐ ܕܒܢܝ̈ܢܫܐ<EOS> ܘܥܠ ܗܿܠܝܢ ܡܼܢ<EOS>ܠܥܼܠ ܚܘܝܼܢܢ ܦܣܘܿܩܐܝܼܬ ܘܟܪܝܐܝܼܬ<EOS> ܘܫܪܪܢܢ ܡܼܢ ܟܝܿܢܐ ܚܬܝܼܬܐ ܐܒܐ ܘܡܠܦܢܐ ܕܟܿܠܢ<EOS>ܘܐܫܠܡܼܢܢ ܠܟܿܠܗܘܿܢ ܥܡܼܡ̈ܐ ܐܚܝ̈ܝܢ ܘܒܢ̈ܝ ܓܢܼܣܢ<EOS> ܕܚܕ ܗܘܼ ܐܠܗܢ<EOS> ܘܕܗܼܘ ܒܪܐ ܒܪ̈ܝܬܐ<EOS>ܘܐܬܩܢ ܥ̈ܠܡܐ<EOS> ܘܕܡܛ݀ܠܡܢܐ ܒܪܐ ܐܢܘܢ<EOS> ܘܕܗܘܼ ܝܨܿܦ ܘܡܦܪܢܣ ܠܗܘܢ<EOS> ܘܕܗܼ، ܣܟ ܠܐ ܡܼܬܕܪܟ<EOS>ܘܠܐ ܡܼܬܝܕܥ<EOS> ܘܕܐܝܼܬ ܥܿܠܡܐ ܐ̱ܚܪܢܐ ܣܛܪ ܡܼܢ ܗܘܼܠܢܝܐ ܘܐܝܟܢܝܘܼܬܗ ܘܥܠ ܥܿܠܡܐ ܐ̱ܚܪܢܐ<EOS>ܕܥܬܝܕ ܕܢܗܼܘܐ<EOS> ܘܥܠ ܒܪܝܼܬܗ ܕܒܪܢܫܐ<EOS> ܘܟܝܿܢܗ ܘܛܟܣܼܗ<EOS> ܥܠ ܣܿܓܝ̈ܐܬܐ ܕܐܬܡܨܝܼܢܢ ܕܢܿܐܠܦ<EOS>ܡܼܢ ܣܦܼܪܗ ܪܒܐ ܕܟܝܿܢܐ<EOS> ܘܫܪܪܢܢ ܠܟܿܠ ܐ̱ܢܫ ܥܠ ܗܿܠܝܢ<EOS> ܘܠܝܬ ܣܟ ܠܡܬܦܠܓܘܼ ܗܿܫܐ ܕܝܢ<EOS>ܢ݀ܬܢܐ ܬܘܼܒ ܠܗܿܠܝܢ ܒܛܟܣܼܐ ܕܣܕܝܪܘܬܗܝܢ<EOS> ܐܝܟ ܕܛܟܣ ܐܢܘܢ ܗܿܘ ܕܐܥܒܕ ܒܡܘܿܫܐ ܪܒܐ<EOS>ܡܠܦܢܗܘܢ<EOS> ܘܢܿܫܡܥ ܘܢܐܠܦ ܚܬܝܼܬܐܝܼܬ ܕܐܝܟܢ ܐܬܩܝܡܘ ܥ̈ܠܡܐ ܘܐܬܬܩ̈ܢܝ ܒܪ̈ܝܬܐ<EOS> ܘܡܼܢ ܡܢܐ<EOS>ܘܐܝܿܟܢܐ<EOS> ܐܝܟܢܐ ܕܡܢܼܗܝܢ ܕܒܪ̈ܝܬܐ ܢܕܥܝܼܘܗܝ ܠܒܪܘܝܐ<EOS> ܘܠܘܬܗ ܢܫܬܿܘܫܛ<EOS> ܗܼܘ ܐܝܼܬܘ̄<EOS>ܒܝܬ ܓܘܣܐ ܪܒܐ ܘܡܓܕܠܐ ܥܫܝܼܢܐ<EOS> ܘܡܢܝܼܚܢܐ ܘܡܢܛܪܢܐ ܘܓܡܘܪܐ ܗܿܫܐ ܢܫܪܐ ܘܢܫܡܥ ܡܢܗ<EOS>ܕܟܬܒܐ ܩܕ̄ ܕܐܘܪܝܬܐ<EOS> ܘܢܒܚܢ ܡܠ̈ܘܗܝ ܐܠܗ̈ܝܬܐ<EOS> ܘܢܪܕܐ ܒܣܕܪܐ ܥܠ ܣܒܪܐ ܘܬܘܼܠܟܢܐ ܫܪܝܼܐ<EOS>ܕܡܡܢܥ ܠܢ ܠܘܬ ܫܘܼܠܡܐ ܘܫܘܼܡܠܝܐ ܛܒܿܐ<EOS> ܙܒܢܐ ܗܿܘ ܡܟܝܠ ܕܡ̈ܠܘܗܝ ܩܕܝܼܫ̈ܬܐ ܕܟܬܒܐ<EOS>ܐܠܗܝܐ ܢܣܪܚ ܟܕ ܐܡܿܪܝܢܢ ܒܪܫܝܬ ܠܡ ܒܪܐ ܐܠܗܐ ܫܡܝܐ ܘܐܪܥܐ ܩܕܡܐܝܬ ܚܘܝܼ ܫܘܼܪܝܐ ܐܝܬ<EOS>ܠܫܡܝܐ ܘܐܪܥܐ<EOS> ܘܠܘ ܡܼܢ ܥܿܠܡ ܐܢܘܢ<EOS> ܘܐܠܘܼ ܐܡܼܪ ܗܘܼܐ ܕܒܪܫܝܼܬ<EOS>ܐܝܼܬܝܗܿ ܗܘܼܬ݀ ܫܡܝܐ ܘܐܪܥܐ ܗܐ ܡܣܗܕ ܗܘܼܐ ܕܐܝܼ̈ܬܝܼܝܼܐ ܐܢܘܢ<EOS> ܐܠܐ<EOS>ܐܡܼܪ ܕܒܪܫܝܬ ܒܪܼܐ ܐܠܗܐ ܝܿܬ ܫܡܝܐ ܘܝܿܬ ܐܪܥܐ<EOS> ܘܒܗܠܝܢ ܚܘܝܼ ܩܕܡܐܝܼܬ ܕܐܝܼܬ ܐܠܗܐ<EOS>ܡܬܘܼܡܐܝܬ ܕܠܐ ܪܫܝܼܬܐ<EOS> ܘܗܼܘ ܒܪܼܐ ܫܡܝܐ ܘܐܪܥܐ ܘܥܒܼܕ ܠܗܘܢ ܫܘܼܪܝܐ<EOS> ܐܘܟܝܼܬ ܪܫܝܬܐ<EOS>ܘܐܢ ܬܐܡܪ ܕܗܿܐ ܒܪܘܝܘܼܬܐ ܕܫܡܝܐ ܘܐܪܥܐ ܒܬܪܟܢ ܢܦܼܠܬ݀ ܗܕܐ ܡܚܫܒܬܐ ܠܐܠܗܐ ܘܒܪܼܐ<EOS>ܐܢ̈ܝܢ<EOS> ܕܡܢܼܩܕܝܼܡ ܠܝܬ ܗܘܼܐ ܗܕܐ ܡܚܫܒܬܐ<EOS> ܒܗܿܝ ܕܗܘܼ ܠܝܬ ܗܘܼܐ ܠܗ ܪܫܝܼܬܐ<EOS> ܘܠܗܠܝܢ<EOS>ܐܝܬ ܪܫܝܼܬܐ ܐܘܟܝܬ ܫܘܼܪܝܐ<EOS> ܐܡܿܪܝܢܢ ܕܐܠܗܐ ܒܟܿܠ ܡܕܡ ܡܫܡܠܝܐ ܐܝܼܬܘ̄ ܘܠܐ ܣܟ ܚܣܝܪ ܒܗ<EOS>ܡܕܡ<EOS> ܘܟܿܠܗܿ ܡܫܡܠܝܘܼܬܗ ܥܡܗ ܐܝܼܬܝܗܿ ܐܘܣܝܐܝܬ ܘܡܬܘܼܡܐܝܬ<EOS> ܘܠܝܬ ܠܗܿ ܣܘܠܘܓܝܣܡܘܣ ܗܿܝ<EOS>ܕܐܦܠܐ ܠܡ̈ܠܐܟܐ ܕܐܝܼܬܝܗܘܢ ܒܪܝܼܬܗ<EOS> ܘܠܐ ܐܬܚܕܬ ܒܗ ܚܘܼܫܒܐ ܚܼܕܬܐ ܕܠܐ ܝܿܕܥ ܗܘܼܐ ܠܗ<EOS>ܡܬܘܼܡܐܝܬ<EOS> ܐܦܢ ܟܬܒܐ ܡܠܓܠܓ ܥܡܢ ܐܟܡܐ ܕܡܼܨܝܐ ܠܝܢ ܚܢܢ ܕܢܿܣܬܿܟܠ ܘܡܫܬܿܥܐ ܥܠ<EOS>ܣܘܼܥܪ̈ܢܘܝ ܙܒ̈ܢܐ ܘܥܕ̈ܢܐ ܘܛܘܼܪ̈ܐ ܘܡܘܼܫܚ̈ܬܐ<EOS> ܘܚܘܼܫ̈ܒܐ ܘܡܪ̈ܢܝܬܐ<EOS> ܘܚܡܼܬܐ ܘܪܘܓܙܐ<EOS>ܘܬܘܬܐ ܘܥܩܬܐ<EOS> ܘܣܿܓܝ̈ܐܬܐ ܕܐܝܟ ܗܿܠܝܢ ܕܣܟ ܠܝܬ ܐܢ̈ܝܢ ܒܟܝܿܢܐ ܐܠܗܝܐ<EOS> ܐܠܐ ܒܟܝܿܢܐ<EOS>ܕܒܢܝ̈ܢܫܐ ܠܚܘܼܕ<EOS> ܘܬܚܝܬ ܙܒܢܐ ܐܢܘܢ ܘܒܫܘܼܠܛܢܐ ܕܚܐܪܘܼܬܐ<EOS> ܐܠܗܐ ܗܿܟܝܠ ܠܥܠ ܡܼܢ ܙܒ̈ܢܐ<EOS>ܐܝܼܬܘܗܝ<EOS> ܘܠܥܠ ܡܼܢ ܗܿܠܝܢ ܟܿܠܗܝܢ<EOS> ܘܠܥܠ ܡܼܢ ܟܿܠ ܙܘܥܐ ܘܚܘܼܫܒܐ ܕܒܢܝ̈ܢܫܐ<EOS> ܘܟܿܠܡܕܡ<EOS>ܕܒܪܼܐ ܘܥܒܼܕ ܐܢ ܡܢܼܩܕܝܼܡ ܘܐܢ ܒܬܪܟܢ<EOS> ܘܟܿܠ ܡܕܡ ܕܗܘܼܐ ܘܓܼܕܫ ܒܥܿܠܡܐ ܕܡ̈ܠܐܟܐ<EOS>ܘܒܥܿܠܡܐ ܕܝܼܠܢ ܘܥܕܟܝܠ ܓܿܕܫ<EOS> ܒܥܒܿܕܐ ܘܐܢ ܒܡܠܼܬܐ ܘܐܢ ܒܚܘܼܫܒܐ<EOS> ܗܼܘ ܩܕܡ ܝܕܥܗ<EOS>ܡܼܢ ܥ݀ܠܡ ܐܝܟ ܗܿܘ ܕܗܘܼܐ ܘܥܒܼܪ<EOS> ܘܗܟܘܬ ܫܪܒܐ ܕܒܪܘܼܝܘܬܐ ܕܫܡܝܐ ܘܕܐܪܥܐ<EOS> ܕܐܝܼܬܝܗܘܢ<EOS>ܥܿܠܡܐ ܕܪ̈ܘܼܚܢܐ ܘܥܿܠܡܐ ܕܓܘܼܫ̈ܡܢܐ<EOS> ܒܬܪܥܝܼܬܗ ܐܝܼܬܝܗܿ ܗܘܼܬ݀ ܐܝܼܬܝܐܝܬ ܘܡܬܘܼܡܐܝܬ<EOS>ܐܦ ܙܒܢܐ ܕܒܗ ܨܿܒܐ ܗܘܼܐ ܕܬܣܼܒܝ ܫܘܼܪܝܐ ܒܪܘܝܘܼܬܐ ܗܕܐ<EOS> ܘܐܫܬܿܡܠܝܼ ܘܗܘܼܐ ܠܗ ܫܘܼܪܝܐ<EOS>ܠܫܘܠܡܐ ܕܩܕܡ ܐܬܗܘܢܢ<EOS> ܐܠܐ ܠܢ ܠܐ ܡܼܨܝܐ ܕܗܟܘܬ݀ ܒܚܕ ܪܦܦܐ ܢܐܡܪܝܼܘܗܝ ܐܘܿ<EOS>ܢ݀ܫܡܥܝܼܘܗܝ<EOS> ܐܠܐ ܒܡܬܼܚܐ ܬܫܥܝܼܬܢܝܐ ܒܣܼܕܪܐ ܐܪܝܼܟܐ ܕܣܘܕܐ ܣܿܓܝܼܐܐ<EOS> ܐܟܡܐ ܕܟܕ ܚܿܐܪ<EOS>ܐ̱ܢܫ ܠܪܘܼܚܩܐ ܣܿܓܝܼܐܐ<EOS> ܘܚܿܙܐ ܡܼܢ ܫܝܠ ܒܚܕ ܪܦܦܐ ܕܦܬܚ ܥܝܢܘ̈ܗܝ ܕܐܝܼܬ ܩܕܡܘܗܝ<EOS>ܦܩܥܬܐ ܪܘܝܼܚܬܐ<EOS> ܘܒܡܨܥܬܗܿ ܡܕܝܼ̈ܢܬܐ ܘܩܘܪ̈ܝܐ<EOS> ܘܢܗܪ̈ܘܬܐ ܘܓܢ̈ܐ ܘܥܒ̈ܐ ܘܚܩ̈ܠܬܐ<EOS>ܘܟܢܝܼܫ ܒܗܿ ܬܘܼܒ ܣܘܓܐܐ ܕܚܝܠ̈ܘܬܐ ܦܪ̈ܫܐ ܘܪ̈ܓܠܝܐ<EOS> ܘܐܝܼܬ ܒܗܿ ܣܘܓܐܐ ܕܦ̈ܠܚܝ ܐܪܥܐ<EOS>ܘܪ̈ܥܝܼܝܼ ܥܢ̈ܬܐ ܘܒܩܪ̈ܐ ܘܪ̈ܡܟܐ<EOS> ܘܟܪܝܼܟܝܢ ܠܗܿ ܬܘܼܒ ܛܘܼܪ̈ܐ ܣܿܓܝ̈ܐܐ ܣܒ̈ܝܼܣܝ<EOS>ܒܐܝܠ̈ܢܐ ܕܟܿܠ ܓܢܣ<EOS> ܘܥܿܡܪܝܢ ܒܗܘܢ ܚܝܘܼܬ ܒܪܐ ܘܥܘܦܐ ܣܿܓܝܼܐܐ<EOS> ܘܐܝܼܬ ܒܗܘܢ ܬܘܼܒ<EOS>ܚܦܼܪ̈ܐ ܘܢܦܼ̈ܩܐ ܘܡܛ̈ܐܠܐܣ ܕܙ̈ܢܝܐ ܣܿܓܝ̈ܐܐ<EOS> ܥܡ ܐܚܪ̈ܢܝܬܐ ܣܿܓܝ̈ܐܬܐ ܕܡܨܝܐ ܕܢܗܘ̈ܝܢ<EOS>ܒܦܩܥܬܐ ܗܿܝ ܪܒܬܐ ܘܒܛܘܼܪ̈ܐ ܕܚܕܝܪܝܢ ܠܗܿ<EOS> ܘܠܗܠܝܢ<EOS>ܟܿܠܗܝܢ ܚܕ ܡܦܬܚ ܥܝܢܐ ܚܙܼܐ ܐܢܝܢ<EOS> ܐܠܐ ܠܐ ܡܼܨܝܐ ܕܢܬܬܢ̈ܝܢ ܐܘܿ<EOS>ܕܢܫܬܿܡ̈ܥܢ<EOS> ܐܠܐ ܒܥܕܢܐ ܣܿܓܝܐܐ<EOS> ܐܝܟ ܕܐܦܠܐ ܚܢܢ ܗܿܫܐ ܐܫܿܟܚܢܢ ܕܢܐܡܪ ܘܢܿܟܬܘܼܒ ܘܢܣܝܟ<EOS>ܐܢܝܢ ܒܚܕܐ ܡܠܼܬܐ<EOS> ܗܿܟܢܐ ܘܝܬܝܪ ܡܼܢ ܗܿܟܢ ܪܡܼܙ ܐܠܗܐ ܘܐܬܩܝܡ ܟܿܠܡܕܡ ܒܚܕ ܪܦܦܐ<EOS> ܐܠܐ<EOS>ܟܬܒܐ ܩܕ̄ ܗܿܐ ܡܠܓܠܓ ܥܡ ܫܒܪܘܬܢ ܐܝܟ ܣܿܦܪܐ ܓܡܝܼܪܐ ܒܝܘܼܠܦܢܐ ܕܡܬܼܢܚܬ ܥܡ ܫܒܪܐ<EOS>ܘܡܠܓܠܓ ܥܡܗ ܒܗܓܝܿܢܐ ܕܐܬܘ̈ܬܐ ܘܟܬܝܼܒܬܐ<EOS> ܘܠܡܠܼܬܐ ܕܐܝܼܬ ܒܗܿ ܥܣܪ ܐܬܘ̈ܬܐ ܥܣܪ ܙܒܢ̈ܝܢ<EOS>ܡܗܓܐ ܠܗ ܒܗܿ ܚܕܐ ܚܕܐ ܐܬܘܼܬܐ ܥܕܡܐ ܕܡܼܬܕܪܫ ܘܡܫܼܬܿܡܠܝܐ ܒܝܘܼܠܦܢܐ<EOS> ܘܐܦ ܩܪܘܝܐ ܬܘܼܒ<EOS>ܐܡܼܬܝ ܕܦܿܬܚ ܠܟܬܒܐ ܘܚܿܐܪ ܒܗ ܝܿܕܥ ܠܟܿܠ ܡܐ ܕܪܫܝܼܡ ܒܚܘܼܩ̈ܘܗܝ<EOS> ܐܠܐ ܠܐ ܡܼܨܝܐ<EOS>ܕܢܐܡܪ ܠܟܿܠܗܝܢ ܕܚܿܙܐ ܒܚܕ ܡܦܬܚ ܦܘܼܡܐ<EOS> ܐܦܠܐ ܠܫܡܘܥ̈ܐ ܬܘܼܒ ܡܨܝܐ ܕܢܫܡܼܥܘܢ ܟܿܠܗܝܢ<EOS>ܐܟܚܕܐ<EOS> ܐܠܐ ܡܬܼܩܪ̈ܝܢ ܚܕܐ ܚܕܐ ܡܠܼܬܐ<EOS> ܘܡܣܬܿܝܟ̈ܢ ܒܚܕ ܚܕ ܦܬܓܡ<EOS> ܘܗܟܢܐ ܡܼܬܦܪ̈ܫܢ<EOS>ܘܡܬܬܪ̈ܓܡܢ ܘܡܬܼܝܕ̈ܥܢ ܠܫܡܘ̈ܥܐ<EOS> ܗܟܘܬ ܐܬܠܓܠܓ ܥܡܢ ܟܬܒܐ ܩܕ̄ ܘܐܫܼܬ̈ܥܝܼ ܠܢ ܘܐܠܦ<EOS>ܒܐܪ̈ܝܼܟܬܐ ܠܟܿܠܗܝܢ ܐܝܠܝܢ ܕܒܚܕ ܪܦܦ ܒܼܬ݀ ܘܐܩܝܡܬ݀ ܥܒܘܼܕܘܼܬܐ ܐܠܗܿܝܬ<EOS> ܐܝܟ ܕܐܦ ܠܐ<EOS>ܡܼܨܝܐ ܗܘܼܬ݀ ܠܢ ܕܢܫܡܼܥ ܥܕ ܡܕܪܫܝܼܢܢ ܘܡܼܬܚܝܠܝܼܢܢ ܒܝܘܼܠ̈ܦܢܐ ܐܠܗ̈ܝܐ<EOS> ܘܗܝܕܝܢ<EOS>ܡܫܼܬܠܡ ܠܢ ܝܘܼܠܦܢܐ ܡܫܡܠܝܐ ܕܒܗ ܡܬܼܚܟܡܝܼܢܢ ܘܡܬܓܓܪܝܼܢܢ<EOS> ܒܝܼܕܥܬܐ ܐܠܗܿܝܬܐ<EOS> ܐܟܙܢܐ<EOS>ܬܘܼܒ ܕܢܗܼܘܐ ܐ̱ܢܫ ܒܪܐ ܝܠܘܕܐ ܝܢܘܩܣܐ<EOS> ܕܥܕܟܝܠ ܠܐ ܝ݀ܕܥ ܕܢܡܠܠ ܡܕܡ ܣܟ<EOS> ܐܠܐ ܡܠܓܠܓ<EOS>ܒܠܫܢܗ ܪܥܕܐ<EOS> ܘܩܪܐ ܠܐܒܘܼܗܝ ܒܫܡܐ ܕܗܼܘ ܡܿܨܐܼ ܕܢܠܓܠܓ ܗܟܘܬ ܐܦ ܠܐܡܗ ܘܐܠܚ̈ܘܗܝ<EOS> ܘܠܬܕܐ<EOS>ܕܐܡܝ ܘܠܡܝ̈ܐ ܘܠܫܪܟܐ ܕܨܒ̈ܘܬܐ ܘܡܐܟ̈ܠܬܐ<EOS> ܗܼܘ ܡܼܢ ܕܝܼܠܗ ܒܐܝܠܝܢ ܕܡܿܨܐܼ ܡܗܦܟ ܠܫܢܗ<EOS>ܩܿܪܐ ܘܣܿܐܡ ܠܗܘܢ ܫܡ̈ܗܐ ܐ̱ܚܪ̈ܢܐ<EOS> ܘܗܼܢܘܢ ܐܒ̈ܘܗܝ ܒܗ ܒܠܘܓܠܓܐ ܕܠܫܢܗ ܡܬܼܢܚܬܝܢ<EOS>ܘܡܡܠܠܝܢ ܥܡܗ<EOS> ܐܝܟ ܕܡܼܨܝܐ ܠܗ ܗܼܘ ܕܢܕܥ ܘܢܣܬܿܟܠ<EOS> ܘܟܕ ܩܠܝܼܠ ܡܫܬܘܫܛ ܒܩܘܡܬܐ ܡܚܠܦ<EOS>ܫܡ̈ܗܐ ܠܨܒ̈ܘܬܐ ܕܬܘܼܒ ܡܫܘܕܥܝܼܢ ܡܼܢ ܩܕ̈ܡܝܐ<EOS> ܘܗܟܘܬ ܒܗܘܢ ܡܣܬܘܕܝܢ ܥܡܗ ܐܒ̈ܗܘܗܝ ܥܕܡ<EOS>ܡܫܼܬܿܡܠܐ ܒܡܠܼܬܐ ܘܒܪܬ݀ ܩܿܠܐ<EOS> ܗܟܘܬ ܐܬܚܫܚ ܥܡܢ ܐܠܗܢ ܛܒܿܐ ܘܐܒܘܢ ܡܪܚܡܢܐ ܘܒܐܝܠܝܢ<EOS>ܕܡܼܨܝܐ ܠܢ ܕܢܕܥ ܘܢܣܬܿܟܠ ܠܓܠܓ ܥܡܢ ܒܠܫܢܢ ܘܒܛܟܼܣܐ ܕܡܡܠܠܢ ܘܕܪܫ ܠܢ ܒܝܘܼܠܦ̈ܢܘܗ<EOS>ܐܠܗ̈ܝܐ ܘܚܟܡ ܗܕܝܘܛܘܬܢ ܘܐܩܝܼܡ ܠܢ ܒܬܪ ܣܿܦܪܐ ܩܕܡܝܐ ܡܕܥܐ ܣܿܦܪܐ ܐܚܪܢܐ ܪܒܐ ܡܘܿܫܐ<EOS>ܥܕ ܡܬܼܚܝܠܝܼܢܢ ܒܝܘܼܠܦ̈ܢܐ ܘܝܕ̈ܥܬܐ ܘܗܿܝܕܝܢ ܐܬܿܐ ܠܢ ܡܠܦܢܐ ܐܚܪܢܐ ܕܝܘܼܠܦܢܐ ܡܫܡܠܝܐ<EOS>ܕܓܡܝܼܪܘܼܬܐ<EOS> ܘܡܘܿܫܐ ܡܿܢ ܐܝܟ ܕܠܝܠ̈ܘܼܕܐ ܚܠܒܐ ܐܫܩܝܼ ܠܢ<EOS> ܘܐܝܟ ܕܥܡ ܫܒܪ̈ܐ ܠܓܠܓ ܥܡܢ<EOS>ܘܐܝܟ ܕܠܛܠ̈ܝܐ ܕܝ݀ܠܦܝܢ ܒܐܣܟܘܿܠܐ ܗܿܓܝܼ ܠܢ ܒܐܬܘ̈ܬܐ<EOS>ܕܟܬܝܒܬܐ<EOS> ܥܕ ܡܬܕܪܫܝܼܢܢ ܘܡܼܬܚܝܠܝܼܢܢ<EOS> ܘܗܿܝܕܝܢ ܡܬܝܼܗܒ ܠܢ ܟܬܒܐ<EOS>ܡܫܡܠܝܐ ܕܓܡܪ ܘܡܫܡܠܐ ܠܩܪ̈ܘܝܘܗܝ ܒܝܼܕܥܬܐ ܕܫܪܪܐ<EOS> ܗܿܟܢܐ ܢ݀ܬܪܥܐ ܘܗܟܢܐ ܢ݀ܣܬܿܟܠ ܘܢܩܕܡ<EOS>ܢܣܝܼܡ ܒܪܥܝܼܢܢ<EOS> ܘܐܝܟ ܫܒܪ̈ܐ ܘܝܠܘܼܕ̈ܐ ܘܛܠ̈ܝܐ ܢܩܒܠ ܠܐܝܠܝܢ ܕܒܗܝܢ ܡܬܚܫܚ ܥܡܢ ܟܬܒܐ<EOS>ܐܠܗܝܐ<EOS> ܥܕ ܡܼـܪܫܝܢܢ ܒܐܠܗ̈ܝܬܐ<EOS> ܘܗܿܝܕܝܢ ܡܬܝܼܗܒ ܠܢ ܝܘܼܠܦܢܐ ܡܫܡܠܝܐ ܕܐܝܼܬܘܗܝ ܐܝܟ<EOS>ܡܐܟܘܼܠܬܐ ܡܫܡܠܝܬܐ ܕܡܬܩܪܒܐ ܠܓܒܪܐ ܕܡܫܡܠܝ ܒܡܫܘܼܚܬܐ ܕܩܘܡܬܐ ܓܡܝܼܪܬܐ ܗܿܫܐ ܬܘܼܒ<EOS>ܢ݀ܗܦܘܼܟ ܠܟܬܒܐ ܩܕ̄<EOS> ܢܫܡܥ ܕܐܝܟܢ ܘܐܡܼܬܝ ܐܬܒܪܝ ܥ݀ܠܡܐ<EOS> ܘܡܼܢ ܡܘܢ ܐܬܼܩܝܡ<EOS> ܕܡܛ݀ܠ ܡܘܢ<EOS>ܐܬܒܪܝܼܘ ܥ̈ܠܡܐ ܘܒܪ̈ܝܬܐ ܘܒܪܢܫܐ ܩܕܡܢܢ ܫܘܕܥܢܢ ܘܚܘܝܼܢܢ ܡܼܢ ܠܥܼܠ<EOS> ܗܿܫܐ ܕܝܢ ܗܿܐ<EOS>ܬܢܿܝܢܢ ܘܡܚܘܝܢܢ ܣܕܝܼܪܐܝܬ<EOS> ܕܐܡܼܬܝ ܘܐܝܟܢܐ ܘܡܼܢ ܡܢܐ ܐܬܒܪܝܼ ܘܐܬܼܬܩܢ ܟ݀ܠܡܕܡ<EOS> ܐܟܙܢܐ<EOS>ܕܐܢܫ ܢܐܡܪ ܕܦܠܢ ܡܠܟܐ ܒܢܼܐ ܡܕ̈ܝܼܢܬܐ ܡܛܠ ܕܦܠܢ ܘܙܦܠܢ<EOS> ܘܐܩܢܝܼ ܦܝܿܣܐ ܠܫܡܘ̈ܥܐ ܕܡܛܠ<EOS>ܐܝܕܐ ܥܠܼـܐ ܘܒܐܝܢܐ ܪܥܝܢܐ ܘܢܝܼܫܐ<EOS> ܘܒܐܝܢܐ ܨܒܝܿܢܐ ܒܢܼܐ ܘܐܩܝܼܡ ܐܢܝܢ ܡܠܟܐ ܗܿܘ<EOS>ܠܡܕܝܼܢ̈ܬܐ ܗܠܝܢ<EOS> ܘܒܬܪ ܕܫܡܼܥܘ ܘܝܠܼܘ ܘܐܫܬܪܪܘ ܫܡܘܼܥ̈ܐ ܠܥܠܼܬܐ ܘܢܝܼܫܐ ܘܨܒܝܿܢܐ<EOS>ܕܡܛܠܬܗܘܢ ܐܬܒ̈ܢܝܼܝܼܢ ܘܐܬܬܩ̈ܢܝܢ ܡܕܝܢ̈ܬܐ ܗܿܠܝܢ<EOS> ܗܿܝܕܝܢ ܬܘܼܒ ܡܫܪܐ ܠܡܬܢܝܘܼ<EOS>ܣܕܝܪܐܝܼܬ ܕܐܡܼܬܝ ܘܒܐܝܢܐ ܙܒܢܐ ܐܬܼܒ̈ܢܝܼܝܼܢ ܘܐܝܟܢܐ ܐܬܼܛܟܣܘ ܒܢܝܢܗܝܢ<EOS> ܘܫܘܼܪ̈ܝܗܝܢ<EOS>ܘܡܓܕ̈ܠܝܗܝܢ ܘܣܚܪ̈ܬܗܝܢ ܘܫܘܩ̈ܝܗܝܢܘܡܼܢ ܡܢܐ<EOS> ܘܡܼܢ ܐܝܠܝܢ ܐܕ̈ܫܐ ܗܘܼܐ ܡܠܘܼܐܐ ܠܩܘܼܝܡܗ<EOS>ܕܒܢܝܿܢܐ<EOS> ܗ̄ ܕܐܝܟ ܟܐܦ̈ܐ ܕܐܬܦܣܠ̈ܘܼ ܡܼܢ ܛܘܼܪܐ<EOS> ܘܩܝ̈ܣܐ ܕܐܼܬܦܣܩܘ ܡܼܢ ܥܒ̈ܐ<EOS> ܘܠ̈ܒܢܐ<EOS>ܘܩܪ̈ܡܝܕ̈ܐ ܕܐܬܼܬܩܢܘ ܡܼܢ ܥܦܪܐ<EOS> ܘܥܡܘܼܪ̈ܐ ܘܬܘܬܒ̈ܐ ܕܫܪܼܘ ܒܗܝܢ<EOS> ܘܫܪܟܐ ܕܐܘܼܡ̈ܢܐ<EOS>ܘܛܟܼ̈ܣܐ ܕܗܘܼܘ ܘܐܬܼܛܟܣܘ ܒܡܕܝܼܢ̈ܬܐ ܗܠܝܢ ܗܟܘܬ ܐܦ ܚܢܢ ܕܒܐܝܿܕܐ ܥܠܼܬܐ ܘܡܛܠ ܡܢܐ<EOS>ܐܬܼܒܪܝܬ݀ ܒܪܝܼܬܐ ܘܐܬܬܩܢܘ ܥܠ̈ܡܐ<EOS> ܩܕܡܢܢ ܚܘܝܼܢܢ ܢܗܝܼܪܐܝܼܬ ܡܼܢ ܠܥܼܠ<EOS> ܥܠ ܟܿܠܗܝܢ<EOS>ܐܝܠܝܢ ܕܡܼܬܒ̈ܥܝܢ ܗܘܼ̈ܝ ܚܬܝܼܬܐܝܼܬ ܡܼܢ ܟܝܿܢܐ ܘܡܼܢ ܩܢܘܼܡܢ ܘܒܪܝܼܬܢ ܐܫܬܘܕܥܢܢ<EOS> ܗܿܫܐ<EOS>ܕܝܢ ܙܒܢܐ ܗܿܘ ܕܢܿܬܢܐ ܣܕܝܪܐܝܼܬ ܕܐܡܬܼܝ ܐܬܼܒܪܝܼܘ ܥܠ̈ܡܐ<EOS> ܘܐܝܿܟܢܐ ܐܬܼܩܝܡܘ ܘܡܼܢ ܡܢܐ<EOS>ܗܘܼܘ<EOS> ܒܪܫܝܼܬ ܒܪܐ ܐܠܗܐ ܝܿܬ ܫܡܿܝܐ ܘܝܿܬ ܐܪܥܐ<EOS> ܘܒܗܢܐ ܦܬܓܡܐ ܕܐܡܼܪ ܣܝܟ ܟܿܠܗܝܢ<EOS>ܒܪ̈ܝܬܐ ܕܒܼܪܐ ܐܠܗܐ<EOS> ܥ݀ܠܡܐ ܕܪ̈ܘܼܚܢܐ<EOS> ܘܥܿܠܡܐ ܕܓܘܼܫܡ̈ܢܐ<EOS> ܝܿܬ ܫܡܿܝܐ ܘܝܿܬ ܐܪܥܐ<EOS> ܗ̄<EOS>ܠܟܝܿܢܐ ܕܫܡܝܐ ܕܐܐܝܟܢܐ ܐܬܼܘ ܠܡܗܼܘܐ ܘܠܟܝܿܢܐ ܕܐܪܥܐ ܕܐܝܿܟܢܐ ܐܬܼܬ݀ ܠܡܬܼܩܝܡܘܼ<EOS>ܘܫܡܝܐ ܕܫܡ̈ܝܐ ܥܠ ܣܿܓܝ̈ܐܐ ܡܫܘܕܥ<EOS> ܕܟܿܠ ܡܕܡ ܥܠܝܐ ܫܡܝܐ ܡܬܩܪܐ<EOS> ܓܒܐ ܥܠܝܐ ܕܦܘܡܗ<EOS>ܕܒܪܐܢܫܐ ܫܡ̈ܝ ܚܼܟܐ ܡܬܩܪܐ<EOS> ܘܬܛܠܝܼܠܐ ܫܡܝ ܒܝܬܐ<EOS> ܘܪܩܝܼܥܐ ܫܡܝܐ<EOS> ܘܡܕܝܪ̈ܐ ܕܡܘܙ̈ܠܬܐ<EOS>ܫܡ̈ܝܐ ܣܿܓܝ̈ܐܬܐ<EOS> ܘܡܝ̈ܐ ܕܠܥܼܠ ܡܼܢ ܟܿܠܗܘܿܢ ܡܕܝܪ̈ܐ<EOS> ܡܬܩܪܐ ܫܡ̈ܝ ܫܡ̈ܝܐ<EOS> ܗܿܝ ܕܐܡܼܪ<EOS>ܕܒܪܫܝܼܬ ܒܪܐ ܐܠܗܐ ܝܿܬ ܫܡܝܐ ܘܝܿܬ ܐܪܥܐ<EOS> ܗ̄ ܒܪܐ ܐܠܗ ܩܕܡܐܝܼܬ ܟܝܿܢܐ<EOS>ܕܫܡܿܝܐ ܘܟܝܿܢܐ ܕܐܪܥܐ<EOS> ܘܒܬܪܟܢ ܐܡܼܪ<EOS> ܐܪܥܐ ܗܼܘܬ݀ ܬܘܗ ܘܒܘܗ<EOS> ܘܚܫܘܼܟܐ ܥܠ ܐܦ̈ܝ<EOS>ܬܗܘܼܡܐ<EOS> ܘܪܘܼܚܗ ܕܐܠܗܐ ܡܪܚܦܐ ܗܘܼܬ݀ ܥܠ ܐܦ̈ܝ ܡܝ̈ܐ<EOS> ܙܕܿܩ ܠܢ ܗܟܝܠ ܕܢܬܼܒܝܢ ܢܗܝܪܐܝܼܬ<EOS>ܘܢܿܣܬܿܟܠ ܚܬܝܼܬܐܝܬ ܒܟܿܠ ܡܠܼܬ ܘܦܬܓܡܐ ܐܡܝܼܪ ܒܪܘܚܐ ܕܐܠܗܐ<EOS> ܡܛ݀ܠ ܕܠܝܬ ܒܗܝܢ ܚܕ<EOS>ܐܬܘܼܬܐ ܝܬܝܼܪܬܐ ܘܒܛܝܼܠܬܐ<EOS> ܐܡܼܪ ܕܒܼܪܐ ܐܠܗܐ ܝܿܬ ܫܡܿܝܐ ܘܝܿܬ ܐܪܥܐ<EOS> ܘܫܒܼܩ ܠܡܠܼܬܐ<EOS>ܕܥܠ ܫܡܿܝܐ<EOS> ܘܫܪܝ ܠܡܡܠܠܘܼ ܥܠ ܐܪܥܐ<EOS> ܐܪܥܐ ܗܘܼܬ݀ ܬܘܗ ܘܒܘܗ ܘܕܫܪ̄<EOS> ܘܙܿܕܩ ܗܘܼܐ<EOS>ܕܐܝܟܢܐ ܕܠܫܡܝܐ ܩܕܡ ܒܒܪܝܼܬܐ ܩܕܡ ܐܪܥܐ<EOS> ܕܗܟܢܐ ܕܒܗ ܒܛܟܼܣܐ ܩܕܡܐܝܬ ܥܠ ܫܡܝܐ ܢܡܠܠ<EOS>ܘܗܝܕܝܢ ܥܠ ܐܪܥܐ<EOS> ܗܿܫܐ ܙ݀ܕܩ ܠܢ ܕܢܿܒܥܐ ܕܡܢܐ ܗܿܝ ܥܠܼܬܐ ܕܫܒܼܩ ܠܫܡܝܐ ܕܐܬܕܟܪ<EOS>ܩܕܡܐܝܬ<EOS> ܘܥܠ ܐܪܥܐ ܕܐܡܪܗܿ ܬܪܝܢܝܬܐ ܫܪܝ ܠܡܡܠܠܘܼ<EOS> ܘܕܐܝܿܕܐ ܗܿܝ ܟܝ ܫܡܝܐ ܗܕܐ ܕܐܬܕܟܪ<EOS>ܘܐ݀ܡܪܝܼܢܢ ܕܠܘ ܚܕܐ ܡܼܢ ܗܿܠܝܢ ܫܡܝ̈ܐ ܕܡܬܼܚܙ̈ܝܢ ܐܝܬܝܗܿ ܗܕܐ<EOS> ܡܛܠ ܕܗܠܝܢ ܒܬܪ ܢܘܼܗܪܐ<EOS>ܘܡܬܬܝܼܚܘܼܬܗ ܕܪܩܝܼܥܐ ܐܬܛܟܣ̈ܝܢ ܘܐܬܼܬܩ̈ܢܝܢ<EOS> ܘܐܬܬܣܝܼܡ ܠܗܝܢ ܫܡܐ ܡܼܢ ܡܕܡ ܕܝܬܝܪ ܪܡ<EOS>ܡܢܼܗܝܢ<EOS> ܐܝܟܢܐ ܕܐܬܼܬܣܝܼܡ ܫܡܐ ܠܬܛܠܝܼܠܐ ܕܒܝܬ ܡܼܢ ܡܕܡ ܕܝܬܝܪ ܡܥܠܝ ܡܢܼܗ<EOS> ܡܕܝܢ ܫܡܝܐ<EOS>ܕܐܬܕܟܪ ܟܬܒܐ ܩܕ̄ ܒܪܘܼܚܐ ܕܐܠܗܐ ܐܝܼܬܝܗܿ ܫܡ̈ܝܐ ܕܪ̈ܘܼܚܢܐ<EOS> ܘܕܡܬܐܡܪܐ ܣܓܝܐܢܐܝܬ ܥܠ<EOS>ܛܟܼܣ̈ܐ ܘܬܐܓܡ̈ܐ ܘܣܼܕܪ̈ܐ ܣܿܓܝ̈ܐܐ ܕܚܝܠ̈ܘܬܐ ܫܡܝ̈ܢܐ<EOS> ܐܟܡܐ ܕܐܝܬ ܠܥܠ ܡܼܢ ܪܝܼܫܢ<EOS>ܡܕܝܪ̈ܐ ܣܿܓܝ̈ܐܐ ܐܝܟ ܕܥܬܝܕܝܢܢ ܕܢܚܙܐ ܒܝܕ ܐܠܗܐ<EOS> ܘܡܬܼܩܪܝܢ ܟܿܠܗܘܢ ܫܡ̈ܝܐ<EOS> ܗ̄ ܟܿܠܚܕ<EOS>ܫܡܿܝܐ ܕܗܿܘ ܕܠܬܚܬ ܡܢܗ<EOS> ܗܟܘܬ ܐܦ ܫܡܝܐ ܕܪ̈ܘܼܚܢܐ ܟܿܠ ܬܐܓܡܐ ܐܝܼܬܘܗܝ ܫܡܝܐ ܕܗܿܘ<EOS>ܕܠܬܚܬ ܡܼܢܗ<EOS> ܗܟܘܬ ܟܿܠ ܛܟܼܣܐ ܘܟܿܠ ܣܕܪܐ<EOS> ܘܗܿܝ ܕܠܐ ܡܠܠ ܥܠܝܗܿ ܟܬܒܐ ܩܕ̄ ܡܕܡ ܣܟ<EOS>ܐܠܐ ܫܒܩܗܿ ܘܥܒܼܪ ܠܡܡܠܠܘܼ ܥܠ ܐܪܥܐ ܕܡܼܢ ܒܬܪܗ ܗܕܐ ܗܿܝ ܥܠܼܬܐ<EOS> ܡܛܠ ܕܐܟܡܐ ܕܐܡܼܪܢܢ<EOS>ܡܼܢ ܠܥܼܠ<EOS> ܪܘܼܚܐ ܩܕܝܼܫܐ ܕܡܿܠܠ ܥܡܢ ܒܟܬܒܐ ܗܿܢܐ ܐܠܗܝܐ ܒܝܕ ܡܠܦܢܢ ܪܒܐ ܡܘܿܫܐ<EOS> ܐܝܟ<EOS>ܕܠܝ̈ܠܘܕܐ ܚܠܒܐ ܐܫܿܩܝܼ ܠܥܿܠܡܐ ܕܥܕܟܝܠ ܠܐ ܣܟ ܡܕܪܫ ܗܘܼܐ ܒܝܕܥܬܐ ܕܚܕ ܐܠܗܐ<EOS> ܘܣܢܝܼܩ<EOS>ܗܘܼܐ ܕܐܝܟ ܝܠܘܕܐ ܕܝܢܩ ܠܬܕܐ ܢܐܢܩ ܗܼܘ ܠܝܘܼܠܦܢܐ ܐܠܗܝܐ<EOS> ܘܐܝܟ ܕܥܡ ܫܒܪܐ ܬܘܼܒ ܠܓܠܓ<EOS>ܥܡ ܥܿܠܡܐ ܕܠܐ ܡܢܼܦܩ ܗܘܼܐ ܒܡ̈ܠܐ ܕܥܠ ܐܠܗܐ<EOS> ܘܐܝܟ ܕܠܛܠܝܐ ܝܗܼܒ ܠܢ ܠܘܼܚ̈ܐ ܕܗܓܝܢܐ<EOS>ܕܐܬܘ̈ܬܐ ܕܟܬܝܼܒܬܐ<EOS> ܕܢ݀ܬܗܓܐ ܘܢܼܬܕܪܫ ܘܢܬܼܥܠܡ ܒܗܿܠܝܢ ܐܠܗ̈ܝܬܐ<EOS> ܘܟܕ ܡܼـܚܝܠܝܼܢܢ<EOS>ܒܫܡ̈ܗܐ ܘܦܬܓܡ̈ܐ ܕܪܘܼܟܒ ܐܬܘ̈ܬܐ<EOS> ܗ̄ ܠܡܼܩܪܐ ܒܫܡܗ ܕܡܪܝܐ<EOS> ܡܼܬܝܗܒܝܼܢ ܠܢ ܡܦܫܩ̈ܢܐ<EOS>ܐܚܪ̈ܢܐ ܠܡܪܼܫܡ ܠܢ ܟܬܝܼܒ̈ܬܐ ܡܫܡܠ̈ܝܬܐ ܕܐܝܼܬܝܗܘܢ ܢܒ̈ܝܐ ܩܕ̈ܝܼܫܐ ܕܒܬܪܟܢ<EOS> ܗܿܢܘܢ<EOS>ܕܩܠܝܼܠ ܩܠܝܼܠ ܫܘܕܥܘ ܠܢ ܥܠ ܟܝܿܢܐ ܡܫܒܚܐ ܕܐܝܼܬܘܼܬܐ ܘܕܚܕ ܗܼܘ ܐܠܗܐ<EOS> ܕܐܝܼܬܘܗܝ<EOS>ܗܘܢܐ ܡܬܘܼܡܝܐ ܘܕܐܝܼܬ ܠܗ ܡܠܼܬܐ ܘܪܘܼܚܐ<EOS> ܗ̄ ܝܼܕܥܬܐ ܘܚܝ̈ܐ<EOS> ܘܒܬܪܟܢ<EOS>ܕܐܬܓܡܪ ܘܐܫܬܡܠܝܼ ܥ݀ܠܡܐ ܒܝܼܕܥܬܐ ܕܐܠܗܐ ܐܬܼܝܗܒ ܠܗ ܝܘܼܠܦܢܐ ܓܡܝܼܪܐ ܕܡܣܩ ܘܡܥܠܐ<EOS>ܘܡܩܪܒ ܠܗ ܠܘܬ ܥܿܒܘܿܕܗ<EOS> ܗܿܘ ܕܐܝܼܬܘܗܝ ܐܘܢܓܠܝܘܢ ܣܓܝܼܕܐ ܩܕ̄ ܐܡܝܼܪ ܡܼܢ ܦܘܼܡܗ<EOS>ܕܐܠܗܐ<EOS> ܗܕܐ ܗܿܝ ܥܠܼܬܐ ܕܠܐ ܡܠܠ ܒܗܿܘ ܙܒܢܐ ܟܬܒܐ ܕܗܘܿܝ ܕܒܪܝܼܬܐ ܡܕܡ ܥܠ ܫܡܿܝܐ<EOS>ܕܡܠܐܟ̈ܐ ܕܐܝܼܬܘܗܝ ܥܿܠܡܐ ܕܪ̈ܘܼܚܢܐ<EOS> ܒܗܿܝ ܕܠܐ ܣܿܦܩ ܗܘܼܐ ܥܿܠܡܐ ܕܓܘܼܫܡ̈ܢܐ ܠܡܫܼܡܥ<EOS>ܐܠܐ ܐܫܼܩܝ ܩܕܡܐܝܬ ܚܠܒܐ ܐܠܗܝܐ ܐܝܟ ܕܠܝܠ̈ܘܼܕܐ<EOS> ܘܬܘܼܒ ܠܓܠܓ ܥܡܗܘܢ ܒܣܝܡܗ ܕܢ݀ܡܘܿܣܐ<EOS>ܐܝܟ ܕܥܡ ܫܒܪ̈ܐ<EOS> ܘܗܝܕܝܢ ܗܓܝܼ ܐܢܘܢ ܒܛܟܼܣ̈ܐ ܘܕ̈ܝܼܢܐ ܘܥܝܿܕ̈ܐ ܘܕܘܼܒܪ̈ܐ ܘܕ̈ܒܚܐ<EOS>ܘܢܘܼܩ̈ܝܐ<EOS> ܐܝܟ ܐܬܘ̈ܬܐ ܕܪ̈ܫܝܼܡܝܢ ܒܠܘܼܚ̈ܐ ܠܛܠ̈ܝܐ<EOS> ܘܗܿܝܕܝܢ ܐܬܼܘ ܐܘܟܝܬ ܐܫܬܕܪܘ<EOS>ܢܒ̈ܝܐ ܩܕܝܼ̈ܫܐ ܠܡܡܠܠܘ ܒܟܿܠ ܡܢ̈ܘܢ ܘܒܟܿܠ ܕܡ̈ܘܢ ܐܝܟ ܣܿܦܪ̈ܐ ܘܡܩܪ̈ܝܢܐ ܕܡܫܠܡܝܢ<EOS>ܟܬܝܼܒ̈ܬܐ ܘܩܪ̈ܝܢܐ ܡܫܡ̈ܠܝܐ<EOS> ܗܿܠܝܢ ܒܕܩܘ ܘܚܘܝܼܘ ܠܥܿܠܡܐ ܕܐܝܼܬܘܗܝ ܐܠܗܐ ܗܘܢܐ ܘܡܠܼܬܐ<EOS>ܘܪܘܼܚܐ<EOS> ܒܗܿܝ ܕܡܟܪܙܝܢ ܗܘܼܘ ܘܐܡܿܪܝܢ<EOS> ܕܗܿܠܝܢ ܐ݀ܡܪ ܡܪܝܐ<EOS> ܘܗܿܟܢ ܐ݀ܡܪ ܡܪܐ ܡܪ̈ܘܬܐ<EOS>ܘܪܘܚܗ ܕܡܪܝܐ ܥܒܼܕܬ݀ ܙܦܠܢ ܘܙܦܠܢ<EOS> ܘܒܡܼܠܬܗ ܕܡܪܝܐ ܐܬܥܒܕܘ ܫܡ̈ܝܐ<EOS> ܘܒܪܘܼܚܐ ܕܦܘܼܡܗ<EOS>ܟܿܠܗܘܢ ܚܝܠ̈ܘܬܗ<EOS> ܘܒܗܢܐ ܦܬܓܡܐ ܝܘܼܠܦܢܐ ܪܒܐ ܐܣܬܝܟ<EOS> ܒܗ ܡܠܠ ܬܐܘܠܓܝܐ ܪܒܬܐ ܕܥܠ<EOS>ܐܠܗܘܼܬܐ<EOS> ܒܗܿܝ ܕܚܘܝܼ ܕܐܝܼܬ ܠܡܪܐ ܐܠܗܐ ܡܠܼـܐ ܒܪܘܝܬܐ ܘܪܘܼܚܐ ܥܒܘܿܕܬܐ<EOS> ܘܒܗ ܬܘܼܒ<EOS>ܐܠܼܦ ܥܠ ܒܪܝܼܬܐ ܕܫܡܿܝܐ<EOS> ܘܥܒܘܿܕܘܬܐ ܕܟܿܠܗܘܢ ܚܝ̈ܠܘܬܐ ܕܒܗܘܢ<EOS> ܘܗܪܟܐ ܦܫܩ ܢܗܝܼܪܐܝܼܬ<EOS>ܠܦܬܓܡܐ ܕܟܬܒܐ ܩܕܡܝܐ ܕܒܪܝܬܐ<EOS> ܕܗܿܝ ܕܐܡܼܪ<EOS> ܕܒܪܫܝܬ ܒܪܐ ܐܠܗܐ ܝܿܬ ܫܡܿܝܐ ܥܠ ܥܿܠܡܐ<EOS>ܕܪ̈ܘܼܚܢܐ ܐܡܪ<EOS> ܒܗܿܝ ܕܐܡܼܪ ܗܪܟܐ ܡܙܡܪܢܐ ܐܠܗܝܐ<EOS> ܕܒܡܠܼܬܗ ܕܡܪܝܐ ܐܬܥܼܒܕܘ ܫܡ̈ܝܐ<EOS> ܗ̄<EOS>ܫܡܝܐ ܕܡܠܐܟ̈ܐ<EOS> ܒܗܿܝ ܕܐܘܣܦ ܥܡܗܿ ܕܡܠܼܬܐ ܒܗ ܒܦܬܓܡܐ ܘܐܡܼܪ<EOS> ܘܒܪܘܼܚܐ ܕܦܘܼܡܗ ܟܿܠܗܘܢ<EOS>ܚܝܠ̈ܘܬܗ ܗ̄ ܟܿܠܗܘܢ ܬܐܓܡ̈ܐ ܘܣܼܕܪ̈ܐ ܫܡ̈ܝܢܐ<EOS> ܘܗܟܘܬ ܟܿܠܗܘܢ ܢܒ̈ܝܐ ܩܕ̈ܝܼܫܐ ܗܘܼܘ<EOS>ܡܒܕܩܝܼܢ ܠܥܿܠܡܐ ܥܠ ܚܝܠ̈ܘܬܐ ܕܡܠܐܟ̈ܐ<EOS> ܘܡܿܢ ܕܒܛܝܼܠ ܠܗ ܢܩܼܪܐ ܘܢܬܗܿܓܐ ܒܟܬܒ̈ܝܗܘܢ<EOS>ܘܒܟܿܠܗܘܢ ܡܫܼܟܚ ܫܪܒܐ ܕܡ̈ܠܐܟܐ<EOS> ܘܟܿܠܗ ܛܟܼܣܐ ܕܬܫܡܫܬܐ ܕܢܒ̈ܝܐ ܩܕ̈ܝܫܐ ܒܝܕ ܡ̈ܠܐܟܐ<EOS>ܐܣܬܼܥܪ ܘܐܫܬܡܠܝܼ<EOS> ܥܕ ܡܬܓܼܡܪ ܥܿܠܡܐ ܒܝܘܼܠܦܢܐ ܐܠܗܝܐ<EOS> ܘܗܿܝܕܝܢ ܡܬܝܼܗܒ ܢܿܡܘܿܣܐ<EOS>ܪܘܼܚܢܝܐ<EOS> ܘܩܿܐܡ ܛܟܼܣܐ ܕܬܫܡܫܬܐ ܓܡܝܼܪܬܐ ܘܡܫܡܠܝܬܐ<EOS> ܠܐ ܒܝܕ ܡ̈ܠܐܟܐ ܘܠܐ ܒܝܕ ܢܒ̈ܝܐ<EOS>ܐܠܐ ܒܝܕ ܡܪܝܐ ܕܟܿܠܗܘܢ<EOS> ܐܝܿܟܢ ܕܟܿܠܗܘܢ ܩܕܡܘ ܪܫܼܡܘ ܘܨܪܘ ܘܒܕܩܘ<EOS> ܐܝܟܢܐ ܕܥܬܝܼܕܝܢܢ<EOS>ܕܢܚܙܐ ܘܢܫܪܪ ܘܢܩܢܐ ܦܝܿܣܐ ܡܗܝܡܢܐ ܠܫܡܘܥܐ<EOS> ܘܡܼܢ ܟܝܿܢܐ ܠܐ ܡܬܪܚܩܢܐ<EOS> ܘܡܼܢ ܟܬܒܐ ܠܐ<EOS>ܡܬܕܓܠܢܐ<EOS> ܗܿܫܐ ܕܝܢ ܢܗܦܘܼܟ ܠܡܠܼܬܐ ܕܒܪܘܼܝܘܬܐ<EOS> ܘܢܚܘܐ ܕܐܝܟܢܐ ܐܬܼܒܪܝ ܥܿܠܡܐ<EOS> ܘܐܡܬܝ<EOS>ܘܡܼܢ ܡܘܿܢ<EOS> ܘܡܟܝܠ ܕܐܬܗܝܡܢܬ݀ ܘܐܫܼܬܿܪܪܢܢ ܕܗܿܝ ܕܐܡܼܪ<EOS>ܟܬܒܐ ܩܕ̄<EOS> ܕܒܪܫܝܬ ܒܼܪܐ ܐܠܗܐ ܝܿܬ ܫܡܝܐ<EOS> ܗܕܐ ܥܠ ܫܡܝܐ ܕܡ̈ܠܐܟܐ ܐܘܟܝܬ<EOS>ܥܿܠܡܐ ܕܪ̈ܘܚܢܐ ܐ݀ܡܪ<EOS> ܘܝ݀ܬ ܐܪܥܐ ܥܠ ܒܪܝܼܬܐ ܗܕܐ<EOS> ܐܘܟܝܼܬ ܥ݀ܠܡܐ ܕܓܘܼܫܡ̈ܢܐ ܫܘܕܥ<EOS>ܙܕܿܩ ܐܦ ܠܢ ܕܩܕܡܐܝܼܬ ܩܠܝܼܠ ܡܕܡ ܥܠ ܒܪܝܼܬܐ ܕܪ̈ܘܼܚܢܐ ܢܫܘܕܥ<EOS> ܘܗܝܕܝܢ ܒܛܟܼܣܐ ܐܦ ܥܠ<EOS>ܒܪܝܬܐ ܗܕܐ ܕܝܼܠܢ ܢܡܠܠ ܒܡܐܡܪܐ ܕܬܪܝܢ ܕܡܢ ܠܥܠ ܒܟܬܒܐ ܗܿܢ ܡܠܠܢܢ ܩܠܝܼܠ ܥܠ ܒܪܝܼܬܐ<EOS>ܕܥܠ̈ܡܐ<EOS> ܘܥܠ ܥ݀ܠܡܐ ܕܪ̈ܘܼܚܢܐ<EOS> ܘܥܠ ܟܝܿܢܗ ܘܢܝܼܫܗ ܘܛܼܣܗ ܘܬܫܡܫܬܗ ܡܛܠ ܕܗܟܢܐ ܬ݀ܒܥ<EOS>ܗܘܼܐ ܛܟܣܼܐ ܕܡܠܼܬ<EOS> ܕܩܕܡܐܝܬ ܒܡܐܡܪܐ ܩܕܡ̄ ܥܠ ܐܠܗܐ ܘܐܗ̈ܝܬܐ ܢܡܠܠ<EOS> ܘܒܡܐܡܪܐ ܕܬܪܝܢ ܥܠ<EOS>ܬܪ̈ܝܢܘܗܝ ܕܐܝܼܬܝܗܘܢ ܚܝܠ̈ܘܬܐ ܫܡ̈ܝܢܐ ܕܠܥܠ<EOS> ܘܒܡܐܡܪܐ ܕܬܠܝܼܬܝܐ ܥܠ ܟܝܿܢܗ ܕܒܪܢܫܐ<EOS>ܡܠܝܼܠܐ ܡܪܟܒܐ ܕܡܼܢ ܪܘܼܚܢܝܘܼـܐ ܕܚܝܠ̈ܘܬܐ ܕܠܥܠ<EOS> ܘܡܼܢ ܗܘܼܠܢܝܘܼܬܐ ܕܚܝ̈ܘܬܐ ܓܘܫ̈ܡܢܐ<EOS>ܕܠܬܚܬ<EOS> ܘܒܗܢ ܡܐܡܪܐ ܕܐܪܒܥܐ ܕܐܝܼܬܘܗܝ ܐܣܪܐ ܘܡܟܢܫܢܐ ܕܟܠܗܘܢ ܡܠܠܢܢ ܥܠ ܒܪܝܼܬܐ<EOS>ܕܟܿܠܗܘܢ ܐܟܚܕܐ<EOS> ܘܗܿܝܕܝܢ ܒܗܿܘ ܕܚܡܫܐ ܡܫܪܝܢܢ ܠܡܦܪܫܘܼ ܬܘܩ̈ܢܐ ܕܥܿܠܡܐ ܡܬܪܓܫܢܐ<EOS>ܕܐܝܟܢ ܐܩܝܼܡ ܘܛܟܣ ܘܩܝܡ ܐܢܘܢ ܥܒܘܿܕܐ ܣܓܝܼܕܐ ܘܡܫܒܚܐ ܘܡܛܠ ܕܒܗܢܐ ܡܐܡܪܐ ܕܐܪܒܥܐ<EOS>ܕܐܝܼܬܘܗܝ ܡܟܢܫܐ ܘܐܝܟ ܣܘܼܝܟܐ ܕܡܼܢ ܕܪܝܼܫܐ ܘܡܫܪܝܢܐ<EOS> ܘܒܗ ܫܘܕܥܢܢ ܚܬܝܼܬܐܝܼܬ ܕܐܡܼܬܝ<EOS>ܐܬܼܒܪܝ ܥ݀ܠܡܐ ܕܪ̈ܘܼܚܢܐ ܕܐܝܼܬܝܗܿ ܫܡܝܐ ܕܡ̈ܠܐܟܐ<EOS> ܙ݀ܕܩ ܠܢ ܕܢܡܠܠ ܬܘܼܒ ܥܠܝܗܘܢ ܩܠܝܼܠ<EOS>ܐܝܟ ܕܡܚܟܡ ܠܢ܇ ܥܒܘܿܕܗܘܢ ܘܒܪܘܝܐ ܕܟܿܠܢ ܩܕܡܐܝܬ ܗܟܝܠ ܙܕܿܩ ܠܢ ܕܢ݀ܕܥ<EOS> ܡܛܠܕܠܐ<EOS>ܡܼܬܐܡܪ ܥܠ ܗܿܘ ܙܒܢܐ ܐܡܼܬܝ<EOS> ܒܗܿܝ ܕܠܝܬ ܥܕܟܝܼܠ ܡܬܼ̇ܚܐ ܕܙܒ̈ܢܐ<EOS> ܘܠܐ ܟܪܘܟܝܐ ܕܫܢ̈ܝܐ<EOS>ܘܠܐ ܛܘܼܟܣܐ ܕܝܪ̈ܚܐ<EOS> ܘܠܐ ܬܚܘܼܡ ܕܫܒ̈ܠܐ<EOS> ܘܠܐ ܡܫܘܼܚܬܐ ܕܝܘܡ̈ܬܐ<EOS> ܘܠܐ ܦܘܼܪܫܢܐ ܕܐܡ̈ܡܐ<EOS>ܘܠܝܠ̈ܘܬܐ<EOS> ܘܠܐ ܡܢܝܿܢܐ ܕܫܥ̈ܐ<EOS> ܘܠܐ ܫܘܼܘܕܥܐ ܕܥܕ̈ܢܐ<EOS> ܡܕܝܢ ܐܝܟܢ ܡܼܨܝܐ ܕܢܐܡܪ ܐܡܼܬܝ<EOS>ܐܬܼܒܪܝܼܘ<EOS> ܕܐܬܒܪܝܼܘ ܕܝܢ ܚܬܝܼܬܐܝܼܬ ܝܕܥܝܼܢܢ<EOS> ܕܐܡܼܬܝ ܕܝܢ ܚܕ ܗܼܘ ܕܝܿܕܥ<EOS> ܗܿܞ ܗܿܘ<EOS>ܕܒܼܪܐ ܐܢܘܢ<EOS> ܟܕ ܛܒܿ ܕܒܬܪܥܝܼܬܗ ܗܘܼܘ ܡܬܘܼܡܐܝܼܬ<EOS> ܕܗܿܟܢܐ ܥܬܝܼܪܕ ܕܢܒܼܪܐ ܘܢܩܝܼܡ<EOS>ܥ̈ܠܡܐ<EOS> ܘܠܘ ܚܘܼܫܒܐ ܚܼܕܬܐ ܗܘܼܐ ܠܗ ܕܢܒܪܐ ܐܢܘܢ<EOS> ܐܡܬܼܝ ܕܝܢ ܕܨܒܼܐ ܒܪܐ ܘܐܩܝܡ ܐܢܘܢ<EOS>ܘܗܟܢܐ ܒܪܼܐ ܐܢܘܢ ܘܐܩܝܡ ܒܚܕ ܪܦܦܐ<EOS> ܕܐܝܿܟܢܐ ܕܝܢ ܐܝܟ ܕܐܡܼܪ ܟܬܒܐ ܐܠܗܝܐ<EOS> ܒܪܫܝܬ ܠܡ<EOS>ܒܪܐ ܐܠܗܐ ܝܿܬ ܫܡܿܝܐ ܘܝܿܬ ܐܪܥܐ<EOS> ܟܿܠܗܘܢ ܥܠ̈ܡܐ ܕܪ̈ܘܼܚܢܐ ܘܕܓܘܼܫ̈ܡܢܐ ܣܝܟ ܒܗܢܐ<EOS>ܦܬܓܡܐ<EOS> ܐܝܟܢ ܕܝܢ ܫܡܼܥ ܒܗ ܒܨܒܝܿܗܢܐ ܐܠܗܝܐ ܘܪܡܼܙܐ ܟܣܝܐ ܐܡܬܝܼ ܕܫܦܼܪ ܠܗ ܐܝܿܟܢܐ<EOS>ܕܩܕܝܼܡ ܣܝܼܡ ܗܘܼܐ ܒܬܪܥܝܼܬܗ<EOS> ܡܢܫܝܼܠ ܐܬܼܒܪܝܼ ܘܩܼܡ ܥܿܠܡܐ ܕܪ̈ܘܼܚܢܐ ܕܐܝܼܬܝܗܿ ܫܡܿܝܐ<EOS>ܕܡ̈ܠܐܟܐ<EOS> ܘܥܡܗܿ ܕܒܪܝܬܗܘܢ ܐܬܼܒܪܝܼ ܝܿܬ ܐܪܥܐ<EOS> ܗ̄ ܟܝܿܢܐ ܕܒܪܝܼܬܐ ܐܘܟܝܬ ܥܿܠܡܐ ܗܿܢܐ<EOS>ܡܬܪܓܫܢܐ<EOS> ܗܿܘ ܕܐܝܼܬܝܗܿ ܗܘܠܐ ܕܡܩܝܡܐ ܡܼܢ ܐܪܒܥܐ<EOS>ܐܣ̈ܛܘܟܣܐ ܘܐܝܼܬܝܗܿ ܗܘܼܬ݀ ܗܿܝܕܝܢ ܚܒܝܼܟܬܐ ܘܠܐ ܡܬܩܢܬܐ<EOS> ܐܝܟ ܓܒܝܼܠܬܐ<EOS>ܡܕܡ ܕܛܝܼܢܐ ܕܦܚܪܐ ܕܓܒܝܼܠ ܘܣܝܼܡ ܕܢܚܡܥ ܕܐܡܬܼܝ ܕܡܿܛܐ ܥܕܢܗ<EOS> ܢܬܩܢ ܡܢܗ ܐܘܡܢܐ ܡ̈ܐܢܐ<EOS>ܣܿܓܝ̈ܐܐ ܠܚܫܚܬܐ<EOS> ܗܿܟܢ ܒܼܪܗܿ ܕܐܠܗܐ ܠܗܘܠܐ ܥܡܗܿ ܕܒܪܝܼܬܗܘܢ ܕܚܝ̈ܠܘܬܐ ܫܡܝ̈ܢܐ<EOS> ܕܐܡܬܝ<EOS>ܕܡܿܛܐ ܙܒܢܐ ܐܝܟ ܕܩܕܡ ܝܼܕܥ ܒܡܩܕܡܘܼܬ ܝܼܕܥܬܗ<EOS> ܗܿܝ ܕܥܬܝܼܕܐ ܕܬܗܘܼܐ<EOS> ܗ̄ ܡܦܘܼܠܬܐ<EOS>ܕܓܕܫܬ݀ ܠܣܛܢܐ ܢܬܩܢ ܘܢܥܒܕ ܡܼܢ ܗܘܠܐ ܗܿܝ ܕܩܕܝܼܡܐ ܒܪܝܐ ܘܣܝܼܡܐ ܠܥܿܠܡܐ ܗܿܢܐ<EOS>ܘܠܬܘܼܩ̈ܢܘܗܝ<EOS> ܘܢܣܝܼܡ ܒܗ ܠܚܝܘܼـܐ ܡܪܟܒܬܐ ܕܡܼܢ ܪܘܼܚܢܝܘܼܬܐ ܘܡܼܢ ܗܘܼܠܢܝܘܼܬܐ<EOS>ܕܐܝܼܬܘܗܝ ܒܪܢܫܐ ܕܢܣܼܩ ܢܬܼܒ ܥܠ ܟܘܼܪܣܝܗ ܕܗܿܘ ܕܢܦܼܠ ܘܢܣܒ ܬܫܡܫܬܗ<EOS> ܘܢܡܠܟ ܥܠ<EOS>ܕܘܼܟܬܗ<EOS> ܡܛ݀ܠ ܗܿܟܢ ܩܕܡ ܒܪܐ ܠܝܿܬܐ ܕܐܪܥܐ ܕܐܝܼܬܝܗܿ ܗܘܠܐ<EOS> ܗ̄ ܐܪܒܥܬܝܗܘܢ ܐܣܛܘܼܟ̈ܣܐ<EOS>ܥܡܗܿ ܕܒܪܝܬܗܘܢ ܕܫܡ̈ܝܐ ܕܡ̈ܠܐܟܐ<EOS> ܐܝܟ ܝ݀ܕܥ ܟܿܠ<EOS> ܐܝܟ ܗܿܘ ܕܗܘܼܘ ܡܼܢ ܟܕܘ<EOS> ܗܿܕܐ ܗܿܝ<EOS>ܡܠܼـܐ ܕܒܪܘܝܘܼܬܐ ܕܐܡܼܪ ܟܬܒܐ ܩܕܝܼܫܐ<EOS> ܕܒܪܝܫܝܬ ܒܪܐ ܐܠܗܐ ܝܿܬ ܫܡܝܐ ܘܝܿܬ ܐܪܥܐ<EOS>ܘܫܡܿܝܐ ܡܿܢ ܐܝܬܝܗܿ ܡܕܝܢܬܐ ܕܡ̈ܠܐܟܐ<EOS> ܐܘܟܝܬ ܥ݀ܠܡܐ ܕܪ̈ܘܚܢܐ<EOS> ܐܪܥܐ ܕܝܢ ܗܘܠܐ ܕܡܼܢ<EOS>ܐܪܒܥܐ ܐܣܛܘܼܟ̈ܣܐ ܡܩܝܼܡܐ<EOS> ܘܐܝܬܝܗܘܢ ܗܘܼܘ ܚܠ̈ܝܼܛܐ ܒܚܕܕ̈ܐ ܘܠܐ ܦܪ̈ܝܼܫܐ<EOS> ܐܝܟ ܕܐܘܣܦ<EOS>ܟܬܒܐ ܬܢܼܐ ܘܐܡܼܪ ܡܛܠ ܐܪܥܐ<EOS> ܕܐܪܥܐ ܠܡ ܐܝܼܬܝܗܿ ܗܘܼܬ݀ ܬܘܗ ܘܒܘܗ<EOS> ܗܿܢܘ ܕܝܢ ܚܒܝܟܬܐ<EOS>ܘܚܠܝܛܬܐ ܘܠܐ ܡܬܩܢܬܐ<EOS> ܐܟܙܢܐ ܕܓܒܝܼܠܬܐ ܕܚܒܝܼܟܐ ܘܓܒܝܼܠܐ ܡܼܢ ܥܦܪܐ ܘܡܼܢ ܡܝ̈ܐ<EOS> ܘܡܼܢ<EOS>ܐܕ̈ܫܐ ܐܚܪ̈ܢܐ ܕܚܿܫܚܝܢ ܠܬܘܼܩܢܐ<EOS> ܗܿܟܢܐ ܚܒܝܼܟܝܢ ܗܘܼܘ ܐܣܛܘܼܟ̈ܝܐ ܒܚܕ̈ܕܐ<EOS> ܘܐܝܼܬܝܗܘܢ<EOS>ܗܘܼܘ ܬܘܗ ܘܒܘܗ<EOS> ܗ̄ ܚܒܝܼ̈ܟܐ ܚܠ̈ܝܼܛܐ ܡܫܘ̈ܫܐ ܒܚܕ̈ܕܐ ܒܚܫܼܟܐ<EOS> ܐܝܟ ܕܐܦ ܐܡܼܪ<EOS>ܘܚܫܘܼܟܐ ܥܠ ܐܦ̈ܝ ܬܗܘܼܡܐ<EOS> ܒܗܿܝ ܕܠܝܬ ܗܼܘܐ ܠܗܘܢ ܠܐܣܛܘܼܟ̈ܣܐ ܩܘܡܐ ܘܠܐ ܢܘܼܗܪܐ<EOS> ܐܝܟ<EOS>ܬܗܘܼ̱ܐ ܡܕܡ ܠܐ ܡܬܚܡܐ ܐܝܼܬܝܗܘܢ ܗܘܼܘ<EOS> ܘܪܘܼܚܗ ܠܡ ܕܐܠܗܐ ܡܪܚܦܐ ܥܠ ܐܦ̈ܝ ܡܝ̈ܐ<EOS>ܕܢܫܘܕܥ ܘܢܫܪܪ ܕܐܦܢ ܐܝܼܬܝܗܿ ܗܘܼܬ݀ ܝܿܬ ܐܠܗܐ<EOS> ܗ̄ ܗܘܠܐ ܬܘܗ ܘܒܘܗ ܘܬܗܘܼܡܐ ܚܫܘܼܟܐ<EOS>ܐܠܐ ܠܘ ܫܒܝܼܩ ܗܘܼܐ ܕܠܐ ܒܛܝܼܠܘܼܬܐ ܐܠܗܿܝܬܐ<EOS> ܘܠܘ ܠܒܪ ܡܼܢ ܒܝܬܓܙܐ ܕܡܠܟܘܼܬܐ ܫܒܝܼܩ<EOS>ܗܘܼܐ<EOS> ܐܠܐ ܒܥܘܼܒܐ ܡܝܩܪܐ ܘܫܒܝܼܚܐ ܕܡܪܘܼܬܐ<EOS> ܘܥܠ ܗܿܝ ܪܘܼܚܗ ܕܐܠܐܗ ܡܪܚܦܐ ܗܘܼܬ݀ ܥܠܘ̄<EOS>ܘܡܢܛܪܐ ܡܥܒܕܐ ܒܗ ܚܝܘܬܐ<EOS> ܐܝܟ ܬܪܢܓܘܠܬܐ ܕܡܪܚܦܐ ܥܠ ܒܢ̈ܬܐ ܠܡܥܼܒܕܘܼ ܒܗܘܢ ܚܝܘܼܬܐ<EOS>ܗܟܘܬ ܪܘܼܚܗ ܕܐܠܗܐ ܡܪܚܦܐ ܗܘܼܬ݀ ܒܒܛܝܼܠܘܼܬܐ ܥܠ ܡܝ̈ܐ ܕܒܗܘܠܐ ܡܛ݀ܠ ܐܝܠܝܢ ܕܥܬܝܼܕܝܢ<EOS>ܠܡܘܠܕܘ ܘܠܡܬܩܢܘܼ ܡܢܼܗܘܢ<EOS> ܘܥܡܗ ܕܦܬܓܡܐ ܗܿܢܐ ܣܝܟ ܠܡܠܼܬܐ ܕܥܠ ܒܪܘܼܝܘܼܬܐ ܕܐܝܼܬܝܗܿ<EOS>ܗܿܟܢܐ<EOS> ܒܪܝܫܝܬ ܗܿܟܢܐ<EOS> ܒܪܝܫܝܬ ܒܪܐ ܐܠܗܐ ܝܿܬ ܫܡܿܝܐ ܘܝܿܬ ܐܪܥܐ<EOS> ܐܪܥܐ ܗܘܼܬ݀ ܬܘܗ<EOS>ܘܒܘܗ<EOS> ܘܚܫܘܼܟܐ ܥܠ<EOS>ܐܦ̈ܝ ܬܗܘܼܡܐ<EOS> ܪܘܼܚܗ ܕܐܠܗ ܡܪܚܦܐ ܗܘܼܬ݀ ܥܠ ܐܦ̈ܝ ܡܝ̈ܐ ܘܟܕܘ<EOS> ܘܗܪܟܐ<EOS>ܣܝܟ ܘܫܡܠܝܼ ܠܡܠܼܬܐ ܕܒܪܘܼܝܘܼܬܐ ܕܟܿܠܡܕܡ<EOS> ܘܒܬܪܟܢ ܫܪܝ ܫܘܼܪܝܐ ܐ̱ܚܪܢܐ ܕܗܘܼܐ ܒܬܪ<EOS>ܡܬܼ̇ܙܐ ܣܿܓܝܼܐܐ<EOS> ܕܐܝܟܢ ܬܩܢ ܐܠܗܐ ܠܗܘ̈ܝܐ ܘܨܼܒ̈ܬܐ ܕܒܪܝܼܬܐ ܟܕ ܨܒܼܐ ܕܢܒܼܪܐ ܘܢܥܒܼܕ<EOS>ܠܒܪܢܫܐ<EOS> ܕܡܢܗܿ ܕܗܘܠܐ ܕܩܕܝܼܡܐ ܗܘܼܬ݀ ܣܝܼܡܐ ܡܼܢ ܟܕܘ<EOS> ܫܪܝܼ ܕܢܥܒܕ ܐܕܫ̈ܐ ܘܫܘܼܚܠ̈ܦܐ<EOS>ܣܿܓܝ̈ܐܐ ܐܝܟ ܐܘܡܢܐ ܡܼܢ ܓܒܝܼܠܬܐ ܕܣܝܼܡܐ ܗܘܼܬ݀ ܠܗ ܕܫܡܿܝ ܕܣܝܼܡܐ ܡܼܢ ܟܕܘ<EOS> ܘܡܛ݀ܠ<EOS>ܕܟܬܒܐ ܩܕ̄ ܗܪܟܐ ܣܝܟ ܡܠܼܬܐ ܕܒܪܘܝܘܼܬܐ<EOS> ܘܗܿܝܕܝܢ ܫܪܝ ܒܬܘܼܩܢܐ ܕܗܘ̈ܝܐ ܕܡܼܢ ܗܘܼܠܐ<EOS>ܕܗܼܘܐ ܒܬܪ ܡܬܼܚܐ ܪܒܐ<EOS> ܗܟܘܬ ܐܦ ܚܢܢ ܢܥܼܒܕ ܗܪܟܐ ܦܿܣܘܿܩ ܘܣܘܪܝܩܐ ܠܡܠܼܬܐ ܕܒܪܘܝܘܼܬܐ<EOS>ܕܓܘܐ<EOS> ܘܢܐܡܪ ܩܕܡܐܝܬ ܥܠ ܫܡܝܐ ܕܡܠܐܟ̈ܐ ܐܝܟ ܕܐܦ ܩܕܝܼܡܐ ܒܛܟܼܣܐ ܕܡܠܼܬܐ<EOS> ܘܗܿܝܕܝܢ ܟܕ<EOS>ܡܿܛܐ ܥܕܢܐ ܢܿܐܡܪ ܥܠ ܝ݀ܬ ܐܪܥܐ ܘܬܘܼܩܢܐ ܕܒܪܝܬ ܗܕܐ ܡܬܚܙܝܢܝܬܐ<EOS> ܘܕܐܡܼܪܢܢ ܥܠ ܫܡܝܐ<EOS>ܕܩܕܝܼܡܐ<EOS> ܢ݀ܕܥ ܕܒܛܟܼܣܐ ܕܡܠܼـܐ ܩܕܝܼܡܐ<EOS> ܘܠܘ ܒܛܟܼܣܐ ܕܒܪܘܼܝܘܼܬܐ ܐܠܐ ܒܚܕ ܪܦܦܐ<EOS>ܐܬܒܪܝܼܘ ܫܡܝܐ ܕܚܝܠ̈ܘܬܐ ܫܡܝ̈ܢܐ ܕܐܝܼܬܝܗܿ ܝ݀ܬ ܫܡܿܝܐ<EOS> ܘܗܘܠܐ ܕܓܘܼܫ̈ܡܢܐ ܕܐܝܼܬܝܗܿ<EOS>ܝ݀ܬ ܐܪܥܐ<EOS> ܥܠ ܫܡ̈ܝܐ ܕܝܢ ܕܡܠܐܟ̈ܐ ܕܠܐ ܐܡܼܪ ܡܕܡ ܟܬܒܐ ܕܗܘܿܝܐ ܕܒܪܝܼܬܐ<EOS> ܡܛܠ ܕܠܐ<EOS>ܣܝܼܡܐ ܗܘܼܬ݀ ܠܗ ܕܥܠ ܚܝܠ̈ܘܬܐ ܫܡܝ̈ܢܐ ܢܟܬܒ ܠܐܪ̈ܥܢܐ ܗܿܢܘܢ ܕܐܦܠܐ ܥܕܟܝܠ ܕܐܝܟܢܐ ܗܘܼܘ<EOS>ܗܼܢܘܢ ܝ݀ܕܥܝܢ ܗܘܼܘ<EOS> ܐܠܐ ܗܟܢܐ ܛܟܣ ܒܪܘܝܐ<EOS> ܕܩܕܡܐܝܬ ܓܘܼܫܡܢ̈ܝܬܐ ܢܕܪܫ ܐܢܘܢ ܘܕܐܝܟܢܐ<EOS>ܗܘܼܘ ܗܼܢܘܢ ܘܕܡܼܢ ܡܿܢܐ<EOS> ܘܗܿܝܕܝܢ ܢܬܥܠܘܢ ܠܡܼܕܥ ܪ̈ܘܼܚܢܝܬܐ<EOS> ܘܠܡܐܠܦ ܕܐܝܟܢܐ ܐܬܼܩܝܡܘ<EOS>ܚܝܠ̈ܘܬܐ ܫܡܝ̈ܢܐ<EOS> ܥܠܝܗܘܢ ܕܝܢ ܕܟܝ̈ܢܐ ܪ̈ܘܚܢܐ ܘܥܠ ܥܿܠܡܗܘܢ ܘܛܟܣ̈ܝܗܘܢ ܘܬܓܡ̈ܝܗܘܢ<EOS>ܘܣܼܕܪ̈ܝܗܘܢ ܘܓܘܼܕܝܗܘܢ ܘܠܓܝܘܢ̈ܝܗܘܢ ܘܦܘܼܠܚܢܗܘܢ ܘܬܫܡܫܬܗܘܢ<EOS> ܐܠܦܘ ܘܒܕܩܘ ܠܢ ܐ̱ܢܫܝܢ<EOS>ܡܡܠ̈ܠܝ ܐܠܗ̈ܝܬܐ<EOS> ܐܝܠܝܢ ܕܐܬܕܟܝܼܘ ܠܒ̈ܘܬܗܘܢ ܡܼܢ ܚܫ̈ܐ ܗܘܼܠ̈ܢܝܐ ܘܐܙܕܩܝܼܘ<EOS>ܚܘܼܫܒ̈ܝܗܘܢ ܡܼܢ ܡܪ̈ܢܝܬܐ ܣܪ̈ܝܼܩܬܐ<EOS> ܘܐܨܛܠܠܘ ܗܘܢ̈ܝܗܘܢ ܘܐܬܼܢܗܪܘ ܒܚܟܼܡܬܐ ܐܠܗܿܝܬܐ<EOS>ܡܼܢܗܘܢ ܡܿܢ ܢܒ̈ܝܐ ܗܘܼܘ ܘܡܒܕܩ̈ܢܐ ܕܟܿܠܗܘܢ ܐܬܼܢܨܚܘ ܒܕܘܼܒܪ̈ܐ ܕܡܝܬܪܘܼـܐ<EOS> ܘܐܬܼܢܗܪܬ݀<EOS>ܢܦܫܗܘܢ ܘܩܡܬ݀ ܒܛܟܼܣܐ ܕܟܝܿܢܗܿ ܫܦܝܼܬܐ ܕܟܝܼܬܐ ܢܗܝܼܪܬܐ ܪܘܼܚܢ݀ܝܬܐ<EOS> ܐܝܟ ܕܐܬܼܒܪܝܬ݀<EOS>ܡܼܢ ܥܒܘܼܕܗܿ<EOS> ܒܪܬ݀ ܟܝܿܢܐ ܕܡ̈ܠܐܟܐ ܩܕܝܼ̈ܫܐ<EOS> ܘܐܡܼܬܝ ܕܢܿܗܪܐ ܘܩܿܝܡܐ ܒܛܟܼܣܐ<EOS>ܕܟܝܿܢܗܿ<EOS> ܚܿܙܝܐ ܠܟܿܠܗܘܢ ܟܝ̈ܢܐ ܫܘ̈ܝܼܝܼ ܠܗܿ<EOS> ܘܝ݀ܕܥܐ ܘܚܿܟܡܐ ܟܿܠܗܿ ܣܥܘܼܪܘܼܬܗܘܢ<EOS>ܘܦܘܼܠܚܢܗܘܢ ܘܛܘܼܟܣܗܘܢ ܘܠܘ ܗܿܠܝܢ ܒܠܚܘܼܕ ܝ݀ܕܥܐ ܘܚܿܟܡܐ ܐܠܐ ܕܐܢ ܬܘܼܒ ܡܬܼܟܬܫܐ<EOS>ܘܡܼܬܕܟܝܐ ܘܡܼܬܢܗܪܐ ܡܬܼܥܠܝܐ ܬܘܼܒ ܒܝܼܕܥܬܗܿ ܘܡܼܬܚܟܡܐ ܥܕܡܐ ܠܐܝܟܐ ܕܐܦ ܥܠ ܗܿܘ<EOS>ܟܝܿܢܐ ܣܓܝܼܕܐ ܘܡܫܒܚܐ ܕܐܝܼܬܘܼܬܐ ܟܣܝܼܬܐ ܘܠܐ ܡܬܕܪܟܢܝܼܬܐ ܬܐܠܦܝ ܘܬܡܠܠܝ ܡܢ ܙܝܼܘܐ<EOS>ܕܨܡ̈ܚܐ ܐܠܗ̈ܝܐ ܕܢ݀ܛܚܝܢ ܥܠܝܗܿ ܘܡܚܟܡܝܼܢ ܠܗܿ ܒܓܠ̈ܝܢܐ ܕܢܘܼܗܪܐ ܠܐ ܗܘܼܠܢܝܐ<EOS> ܐܟܡܐ<EOS>ܕܣܿܓܝ̈ܐܐ ܬܘܠ̈ܓܝܣܐ<EOS>ܕܗܘܼܘ ܘܐܬܼܚܟܡܘ ܒܗܿܠܝܢ ܐܠܗ̈ܝܬܐ<EOS> ܘܐܢܼܗܪܘ ܒܝܼܘܠܦܢܗܘܢ ܠܟܿܠܗܿ ܬܚܝܼܬ<EOS>ܫܡܝܐ<EOS> ܘܐܪܓܼܫܘ ܒܢܝ̈ܢܫܐ ܒܡܪܗܘܢ ܘܝܼܕܥܘ ܠܒܪܘܝܗܘܢ<EOS> ܘܐܠܘܼ ܠܐ ܕܗܿܠܝܢ ܒܚܫܘܼܟܐ ܣܢܝܐ<EOS>ܕܛ݀ܥܝܘܼܬܐ ܪܒܬܐ ܥܓܝܼܢ ܗܘܼܐ ܟܿܠܗ ܥܿܠܡܐ ܘܢܘܟܪ̈ܝܐ ܗܘܼܘ ܘܪ̈ܚܝܼܩܐ ܡܼܢ ܐܠܗܐ<EOS>ܘܓܠ̈ܝܼܙܝ ܡܼܢ ܢܘܼܗܪܐ ܕܝܼܕܥܬܗ ܫܪܝܼܪܬܐ<EOS> ܫܪܝܼܪܐܝܬ ܕܐܝܼܬ ܒܝܬ ܒܪܢܫܐ ܠܒܪܢܫܐ ܐܟܡ<EOS>ܕܐܝܼܬ ܒܝܬ ܡܠܐܟܐ ܕܢܘܼܗܪܐ ܠܚܙܝܼܪܐ ܢܕܝܼܕܐ ܡܦܠܦܠ ܒܣܝܿܢܐ ܘܥܓܝܢ ܒܚܒܘܼܫܝܐ ܚܫܘܼܟܐ<EOS>ܠܝܘܡܐ ܕܢܟܼܣܬܐ<EOS> ܡܕܝܢ ܐܚ̈ܝ ܕܗܿܠܝܢ ܐܝܼܬ ܒܟܝܿܢܐ ܕܒܪܢܫܐ<EOS> ܘܠܗܿܢܐ ܪܘܡܐ ܫܒܝܼܚܐ<EOS>ܡܿܨܐܼ ܕܢܬܥܠܐ ܒܡܝܬܪܘܼܬܐ ܥܕܡܐ ܕܢܗܼܘܐ ܒܪ ܦܚܼܡܐ ܕܡ̈ܠܐܟܐ<EOS> ܘܢܕܥ ܛܟܼܣܐ ܕܟܝܿܢܗܘܢ<EOS>ܘܟܿܠܗ ܦܘܼܠܚܢܗܘܢ<EOS> ܘܕܬܘܼܒ ܢܫܬܘܫܛ ܘܢܬܼܥܠܐ ܥܕܡܐ ܕܢܕܝܼܩ ܒܐ̱ܪ̈ܙܝ ܟܣܝܘܼܬܐ ܕܡܪܘܼـܐ<EOS>ܓܢܝܼܙܬܐ ܘܡܫܒܚܬܐ<EOS> ܠܡܢܐ ܟܝ ܗܿܟܢ ܐܗܡܝܼܢܢ ܒܢܦܫܢ ܢܗܝܼܪܬܐ ܘܒܝܕ ܕܘܼܒܪ̈ܝܢ ܣܢܝ̈ܐ<EOS>ܘܡܠ̈ܝܼܝܼ ܚܫ̈ܐ ܕܚܛܝܼܬܐ ܗܿܐ ܥܓܝܼܢܝܼܢܢ ܒܚܫܼܟܐ ܕܠܐ ܝܕܥܬܐ<EOS> ܘܐܝܟ ܚܙܝܼܪ̈ܐ ܢܕܝܼܕ̈ܐ<EOS>ܗܿܐ ܡܬܼܠܥܒܝܼܢܢ ܒܬܘܼܪܣܝܗܿ ܕܟܪܣܐ ܢܒܼܥܐ ܕܣܪܝܘܼܬܐ<EOS> ܘܡܦܠܦܠܝܼܢܢ ܒܣܝܿܢܐ ܣܪܝܐ<EOS>ܕܫܟܝܼܪ̈ܬܐ<EOS> ܘܓܠܝܼܙܝܼܢܢ ܡܼܢ ܢܘܼܗܪܐ ܫܒܝܼܚܬܐ ܕܕܟܝܘܼܬܐ ܚܿܙܝܬ݀ ܠܐܠܗܐ<EOS> ܠܐ ܐܚ̈ܝ<EOS>ܚܒ̈ܝܼܒܐ ܠܐ ܢܗܡܐ ܒܢܦܫܢ ܘܢ݀ܬܕܡܐ ܠܚܙܝܼܪ̈ܐ ܢܕܝܼܕ̈ܐ<EOS> ܐܠܐ ܢܿܬܟܫܪ ܓܢܒܪܐܝܼܬ ܘܢܿܬܕܒܪ<EOS>ܡܠܝܼܠܐܝܬ ܕܘܼܒܪ̈ܐ ܫܒܝܼܚ̈ܐ ܕܡܝܬܪܘܼܬܐ<EOS> ܒܕܡܘܼܬ ܐܒ̈ܗܝܢ ܛܘܼܒ̈ܬܢܐ ܘܟܫܝܼܪ̈ܐ<EOS> ܕܒܝܕ<EOS>ܕܘܼܒܪ̈ܝܗܘܢ ܬܩ̈ܢܐ ܘܫܒ̈ܝܼܚܐ ܐܫܼܬܘܝܼܘ ܠܡܘܗ̈ܒܬܐ ܪܘܪ̈ܒܬܐ<EOS> ܘܐܬܼܥܠܝܼܘ ܠܡܗܼܘܐ ܒܢ̈ܝ<EOS>ܥܢܝܿܢܐ ܕܚܝܠ̈ܘܬܐ ܫܡܝ̈ܢܐ<EOS> ܬܘܼܒ ܐܬܼܢܗܪܘ ܒܗܘܢ̈ܝܗܘܢ ܘܐܫܬܘܫܛܘ ܥܕܡܐ ܠܪܘܡܐ ܡܥܠܝܐ<EOS>ܕܝܼܕܥܬܐ ܐܠܗܿܝܬܐ<EOS> ܘܐܕܪܟܼܘ ܘܝܼܕܥܘ ܘܐܫܬܪܪܘ ܥܠ ܐ̱ܪ̈ܙܢܝܬܐ ܕܠܐ ܡܬܼܡܠ̈ܠܢ<EOS> ܘܠܐ<EOS>ܡܬܼܦܫ̈ܩܢ<EOS> ܗܿܢܘܢ ܗܿܠܝܢ ܛܘܼܒ̈ܬܢܐ ܢܒ̈ܝܐ ܩܕ̈ܝܼܫܐ ܘܫܠܝܼܚ̈ܐ ܐܠܗ̈ܝܐ ܘܡܠܦ̈ܢܐ<EOS>ܪ̈ܘܼܚܢܝܐ ܐܬܼܚܟܡܘ ܒܫܪܪܐ ܒܥܘܼܪܕܢܐ ܘܚܝܠܐ ܐܠܗܝܐ<EOS> ܘܐܠܦܘ ܠܫܪܟܐ ܕܒܢܝ̈ܢܫܐ ܥܠ<EOS>ܫܪܝܼܪܘܼܬܗ ܘܚܝܠܬܢܘܼܬܗ ܕܥܿܠܡܐ ܕܪ̈ܘܼܚܢܐ<EOS> ܠܘ ܡܼܢ ܫܡܼܥܐ ܘܝܘܼܒܠܐ ܕܐܚܪ̈ܢܐ<EOS> ܐܠܐ ܡܼܢ<EOS>ܐܝܠܝܢ ܕܗܼܢܘܢ ܒܩܢܘܼܡܗܘܢ ܢܣܝܘ ܘܝܼܕܥܘ ܘܐܫܬܪܪܘ<EOS> ܘܐܦ ܚܢܢ ܟܿܠܢ ܣܿܗܕܝܢܢ ܥܠ ܫܪܪܗܘܢ<EOS>ܕܫܪܝܼܪܐܝܼܬ ܐܝܼܬ ܥܿܠܡܐ ܕܪ̈ܘܼܚܢܐ<EOS> ܕܥܿܡܪܝܢ ܒܗ ܪܘܼܚܢܐܝܼܬ ܚܝܠ̈ܘܬܐ ܫܡܝ̈ܢܐ<EOS> ܡܼܢ<EOS>ܡܥܒܕ̈ܢܘܬܐ ܣܿܓܝ̈ܐܬܐ ܕܗܿܐ ܡܣܼܬܥܪ̈ܢ ܒܥܿܠܡܢ ܗܿܢ ܡܼܢ ܣܥܘܼܪܘܬܗܘܢ ܕܡ̈ܠܐܟܐ ܩܕ̈ܝܼܫܐ<EOS>ܘܠܣܿܓܝ̈ܐܐ ܡܼܬܚܙܝܢ ܓܠܝܐܝܬ ܒܝܡܐ ܘܒܝܒܫܐ<EOS> ܘܒܥܕܢ ܐܘܼܠ̈ܨܢܐ ܘܡܥܕܪܝܢ ܘܡܫܘܙܒܝܢ ܠܗܘܢ<EOS>ܡܢ ܐܘܼ̈ܠܨܢܐ<EOS> ܘܠܐܚܪ̈ܢܐ ܡܩܕܡܝܢ ܘܡܒܕܩܝܢ ܐܝܠܝܢ ܕܥܬܝܕ̈ܢ ܠܡܗܼܘܐ<EOS> ܘܠܟܿܠܢ ܗܿܐ<EOS>ܡܬܼܚܙܝܢ ܐܡܝܼܢܐܝܬ ܒܝܕ ܚܠܼ̈ܡܐ<EOS> ܒܙܒܢ ܡ̈ܠܐܟܐ ܕܫܪܪܐ<EOS> ܘܒܙܒܢ ܡ̈ܠܐܟܐ ܕܛ݀ܥܝܘܬܐ<EOS>ܕܐܝܼܬܝܗܘܢ ܡܫܡ̈ܫܢܘ̄ ܕܣܛܢܐ<EOS> ܕܟܿܠܗܘܢ ܗܿܠܝܢ ܡܛܠ ܕܐܝܼܬܝܗܘܢ ܒܢ̈ܝ ܟܝܿܢܗܿ ܕܢܦܫܐ<EOS>ܚܿܙܝܐ ܠܗܘܢ ܒܟܿܠܥܕܢ<EOS> ܒܙܒܢ ܟܕ ܥܝܼܪ ܦܓܪܐ<EOS> ܘܣܿܓܝܼ ܝܿܬܝܼܪܐܝܼܬ ܟܕ<EOS>ܕܡܝܼܟ ܘܡܛܒܥ ܒܫܼܢܬܐ<EOS> ܘܡܛ݀ܠܕܗܼܝ ܢܦܫܐ ܥܝܼܪܐ ܘܠܐ ܕ݀ܡܟܐ ܡܛ݀ܠ<EOS>ܕܪܘܼܚܢ݀ܝܬܐ ܗܿܝ ܒܟܝܿܢܗܿ<EOS> ܚܿܙܝܐ ܠܗܘܢ ܠܪ̈ܘܼܚܢܐ ܟܕ ܡܬܼܩܪܒܝܢ ܠܗܿ ܒܐܝܢܐ ܙܢܐ ܕܗܼܘ<EOS>ܐܦܢ ܐܝܼܬܝܗܘܢ ܚܠܼ̈ܡܐ ܙܢ̈ܝܐ ܣܿܓܝ̈ܐܐ<EOS> ܐܠܐ ܘܐܡܝܼܢܐܝܼܬ ܡ̈ܠܐܟܐ ܒܥܿܠܡܐ ܗܿܢܐ<EOS> ܒܡ̈ܥܨܐ<EOS>ܕܫܒܪ̈ܐ<EOS> ܒܡܬܼܬܥܒܕܢܘܼܬܐ ܕܓܒܪ̈ܐ<EOS> ܒܡ̈ܠܐ ܣܿܓܝ̈ܐܬܐ ܕܡܡܠܠܝܢ ܒܦܘܼܡܐ ܕܡܬܼܕܝ̈ܘܢܐ<EOS>ܒܩܨ̈ܡܐ<EOS> ܒܢܚ̈ܫܐ<EOS> ܒܙܟܘܪ̈ܐ<EOS> ܒܠܘܚܫ̈ܬܐ<EOS> ܒܥܝܢ̈ܬܐ<EOS> ܒܐܝܼܠ̈ܢܐ ܥܒܘܼ̈ܛܐ<EOS> ܒܨ̈ܠܡܐ ܕܟ̈ܐܦܐ<EOS>ܒܐܢܕܪ̈ܝܢܛܐ ܕܢܚܫܐ<EOS> ܒܙܒܢ ܡܼܢ ܐܪܥܐ ܡܦܩܩܝܼܢ<EOS> ܒܙܒܢ ܡܼܢ ܡܥܪ̈ܐ ܚܫܘܟ̈ܬܐ<EOS> ܒܝܬ<EOS>ܩܒܘܼܪ̈ܐ<EOS> ܒܛܘܼܪ̈ܐ ܚܪ̈ܒܐ<EOS> ܒܚܼܫ̈ܟܐ ܕܠܝܠ̈ܘܬܐ ܣܬܘ̈ܝܐ<EOS> ܒܛܗܪ̈ܐ ܥܙܝܼܙ̈ܐ ܕܐܝܡܡ̈ܐ<EOS>ܩܝܛܝ̈ܐ<EOS> ܒܒܢ̈ܬ ܩ̈ܠܐ ܡܙܝܼܥ̈ܝܬܐ ܒܐܣܟ̈ܡܐ ܕܚܝ̈ܘܬܐ ܡܫܟܪ̈ܬܐ<EOS> ܒܚܙܘ̈ܢܐ<EOS> ܒܦܢܛܣ̈ܝܐܣ<EOS>ܒܫܪ̈ܓܪܓܝܬܐ<EOS> ܒܓܒܝܼܠܘܼܬ ܕܡܘ̈ܬܐ ܕܓܠ̈ܝܬܐ<EOS> ܒܪܘܼܟܒ ܗܓܓ̈ܐ ܠܐ ܫܪܝܼܪ̈ܐ ܒܝܘܼܒܠ ܛܒܼ̈ܐ<EOS>ܡܼܢ ܐܬܪ̈ܘܬܐ ܪ̈ܚܝܼܩܐ ܐܝܟܢܐ ܕܢܛܥܘܢ ܠܦܫܝܼ̈ܛܐ ܥܡ ܣܿܓܝܼ ܡܢܘ̈ܬܐ ܕܡܥܒܕ̈ܢܘܬܐ<EOS>ܣܿܓܝ̈ܐܬܐ ܕܡܥܒܕܝܢ ܫ̈ܐܕܐ ܐܝܟ ܕܟܿܠܚܕ ܡܢܢ ܢܣܝܼ ܘܝܼܕܥ ܘܚܼܙܐ ܘܫܡܥ<EOS> ܗܿܫܐ ܐܫܼܬܪܪܬ݀<EOS>ܡܼܢ ܟܝܿܢ ܘܢܼܣܝܢ ܚܬܝܼܬܐ ܘܫܡܼܥܐ ܡܗܝܡܢܐ ܕܡܼܢ ܐܝܠܝܢ ܕܐܦ ܗܼܢܘܢ ܢܣܝܼܘ ܘܐܫܼܬܪܪܘ<EOS>ܕܫܪܝܼܪܐܝܬ ܐܝܼܬ ܡ̈ܠܐܟܐ ܘܐܝܼـ ܫ̈ܐܕܐ ܗܿܫܐ ܢܡܠܠ ܥܠܝܗܘܢ ܐܝܠܝܢ ܕܐܿܠܨܐ ܠܢ ܕܢܿܕܥ<EOS>ܐܢܝܢ<EOS> ܐܝܟ ܕܐܬܢܗܪܢܢ ܡܼܢ ܡܫܠܡܢܘܼܬܐ ܕܩܕܡ̈ܝܐ ܣܗܕ̈ܐ ܫܪܝܼܪ̈ܐ ܣܗ̈ܝܼܕܐ ܓܡܝܼܪ̈ܐ<EOS>ܡܗܝ̈ܡܢܐ<EOS> ܘܡܼܢ ܢܣܝ̈ܢܐ ܕܚܢܢ ܗܿܐ ܒܿܩܝܢܢ ܘܡܟܣܝܢܢ ܒܡܐܡܪܐ ܕܬܪܝܢ ܒܩܦܠܐܘܢ ܕܓ̄ ܘܕ̄<EOS>ܘܗ̄ ܡܠܠܢܢ ܘܫܪܪܢܢ ܕܐܝܼܬ ܥܿܠܡܐ ܕܪ̈ܘܼܚܢܐ<EOS> ܘܐܕܝܟܢ ܐܝܼـܘܗܝ ܘܕܐܝܟܢ ܛܟܼܣܗ ܘܬܫܡܫܬܗ<EOS>ܗܿܫܐ ܕܝܢ ܠܐ ܐܿܠܨܐ ܠܢ ܕܬܘܼܒ ܢܩܢܐ ܦܝܿܣܐ ܥܠ ܗܿܠܝܢ<EOS> ܐܠܐ ܡܠܼܬܐ ܦܫܝܼܛܬܐ<EOS>ܡܬܫܥܝܼܢܝܼܬܐ ܕܐܝܟܢ ܐܬܼܒܪܝܘܼ ܘܐܬܼܩܝܡܘ<EOS> ܘܐܡܿܪܝܢܢ ܕܥܠܼܬܐ ܩܕܡܝܬܐ ܥܠܼܬ ܟܿܠ ܥܠ̈ܠܢ<EOS>ܘܡܪܬ ܟܿܠ ܡܪ̈ܘܢ<EOS> ܘܐܚܝܼܕܬ݀ ܟܿܠ ܥܠ̈ܡܝܢ<EOS> ܡܛ݀ܠ ܕܒܟܝܿܢܗ ܛܒܿܐ ܗܿܘ ܘܥܬܝܼܪܐ ܘܚܟܝܼܡܐ<EOS>ܒܼܪܐ ܘܐܩܝܼܡ ܡܢܼܫܝܠ ܥܿܠܡܐ ܪܒܐ ܕܟܝ̈ܢܐ ܡܠ̈ܝܼܠܐ ܩܛܝܼܢ̈ܐ ܘܪ̈ܘܚܢܝܐ<EOS> ܢܗܝܼܪ̈ܝ ܒܟܝܿܢ<EOS>ܝܕܘܼܥ̈ܬܢܐ<EOS> ܠܐ ܕܠܝܼ̈ܠܝ ܠܫܘܼܚܠܦܐ<EOS> ܡܣܼܬܬ̈ܝ ܒܟܝܿܢܗܘܢ<EOS> ܫܠ̈ܝܼܛܝ ܒܝܬܗܘܢ ܘܒܚܐܪܘܬܗܘܢ<EOS>ܕܐܝܼܬܘܗܝ ܨܒܝܿܢܗܘܢ ܛܒ̈ܐ ܒܟܝܿܢܐ<EOS> ܝܿܕܥ̈ܝ ܟܿܠܡܕܡ ܒܝܕ ܚܪܝܼܦܘܼܬ݀ ܕܘܩܗܘܢ<EOS> ܣܛܪ ܡܼܢ<EOS>ܥ݀ܒܘܿܕܗܘܢ<EOS> ܕܐܝܼܬܘܗܝ ܐܘܕܥ ܐܢܘܢ<EOS> ܕܐܝܟܢ ܐܝܼܬܘ̄ ܠܐ ܡܼܨܝܐ ܕܢܕܥܘܢ<EOS> ܘܚܐܪܘܬܗܘܢ<EOS>ܫܘܠܝܼܛܘܼܬ ܒܝܿܬܗܘܢ ܨܒܝܢ̈ܝܬܐ ܥܒܼܕܗܿ ܠܗܘܢ ܘܠܘ ܩܛܝܼܪܝܬܐ<EOS> ܘܛܟܣ ܐܢܘܢ ܬܠܬܐ ܛܟܼܣ̈ܝܢ<EOS>ܘܒܟܿܠ ܛܟܼܣܐ ܬܠܬܐ ܬܐܓܡ̈ܝܢ<EOS> ܘܟܿܠ ܬܐܓܡܐ ܦܠܓ ܐܢܘܢ ܣܼܕܪ̈ܝܢ ܣܼܕܪ̈ܝܢ<EOS> ܘܓܘܼܕܝܢ<EOS>ܓܘܼܕܝܢ<EOS> ܘܒܟܿ ܣܼܕܪܐ ܛܟܣ ܠܓܝܘܼ̈ܢܐ ܐ̈ܠܦܐ ܘܡܐܘ̈ܬܐ<EOS> ܕܗܼܘ ܒܠܚܘܼܕܘܗܝ ܝ݀ܕܥ<EOS>ܡܢܝܿܢܗܘܢ ܘܟܡܝܘܼܬܗܘܢ ܘܠܥܠ ܡܢ ܬܫܥܐ ܬܐܓܡ̈ܐ ܕܒܬܠ̈ܬܐ ܛܟܣ̈ܐ<EOS> ܐܩܝܼܡ ܚܕ ܛܟܼܣܐ ܡܥܠܝܐ<EOS>ܕܩܿܐܡ ܒܬܪܥ ܡܠܟܘܼـܐ ܕܐܝܼܬܘܼܬܐ<EOS> ܘܣܿܡܗ<EOS>ܪܫܐ ܠܟܿܠܗܘܢ ܛܟܼܣ̈ܐ ܘܬܐܓܡ̈ܐ ܕܚܝܠ̈ܘܬܐ ܟܿܠܗܘܿܢ<EOS> ܘܐܩܝܼܡ ܥܡܗ<EOS>ܠܓܝܘܼ̈ܢܐ ܘܣܼܕܪ̈ܐ ܘܓܘܼ̈ܕܐ ܣܿܓܝ̈ܐܬܐ ܐܝܟ ܕܗܘܼ ܠܚܘܕ ܝ݀ܕܥ<EOS> ܘܫܡܠܝܗ ܠܡܢܝܿܢܐ ܘܚܬܡܗ<EOS>ܒܥܣܝܼܪܘܼܬܐ<EOS> ܘܡܼܢ ܬܡܿܢ ܫܩܼܠ ܫܘܼܪܝܐ ܚܘܼܫܒܢ ܡܢܝܿܢܐ<EOS> ܕܴܣܿܠܩ ܥܕܡܐ ܠܥܣܪܐ<EOS> ܘܗܿܝܕܝܢ<EOS>ܡܫܪܐ ܡܢܕܪܝܫ ܣܿܠܩ ܘܡܬܼܥܦܦ ܥܣܝܪ̈ܝܐ ܥܣܪܐ ܐ̱ܚܪ̈ܢܐ<EOS> ܘܬܘܼܒ ܗܿܠܝܢ ܥܣܪܐ ܥܣܝܼܪ̈ܝܐ<EOS>ܬܘܼܒ ܡܬܥܦܦܝܼܢ ܕܬܠܬ ܘܗܿܘܝܢ ܥܣܪ ܡ̈ܐܘܢ<EOS> ܘܟܿܠ ܡܐܬܐ ܥܣܪܐ ܥܣܝܪ̈ܝܐ<EOS> ܘܗܿܟܢܐ ܣܿܠܩܝܢ<EOS>ܠܐܠ̈ܦܐ ܘܪ̈ܒܘܬܐ ܣܿܓܝ̈ܐܬܐ ܟܕ ܠܥܠ ܡܼܢ ܥܣܪܐ ܠܐ ܡܘܣܦܝܢ<EOS> ܘܠܐ ܠܒܪ ܡܼܢ ܥܣܪܐ<EOS> ܐܠܐ<EOS>ܡܢܝܿܢܐ ܕܥܣܪܐ ܣܿܟܐ ܗܿܘ ܕܡܣܝܟ ܟܿܠ ܣܿܟ̈ܝܢ<EOS> ܡܕܝܢ ܫܪܝܼܪܐܝܼܬ ܥܣܪܐ ܗܘܼܘ ܛܟܼܣ̈ܐ<EOS>ܕܚܝ̈ܠܘܬ ܫܡܿܝܢܐ<EOS> ܘܗܿܘ ܥܠܝܐ ܐܬܛܟܿܣ ܪܫܐ ܘܩܕܡܝܐ ܕܟܿܠܗܘܢ ܕܣܿܓܝܼ ܕܡܿܐ ܘܨܿܐܪ ܕܡܘܼܬ<EOS>ܡܪܗ<EOS> ܘܩܪܝܼܒ ܘܩܿܐܡ ܒܬܪܥܐ ܕܐܝܼܬܘܼܬܐ ܐܝܟ ܬܪܝܢܐ ܕܡܠܟܘܼـܐ<EOS> ܘܡܥܠ ܘܡܦܩ ܐܝܟ ܪܒ ܒܝܬܐ<EOS>ܘܡܝܒܠ ܘܡܫܘܫܛ ܐܝܟ ܡܼܨܥܝܐ<EOS> ܘܥܒܝܕ ܪܒܐ ܘܪܫ ܟܘܼܡܪ̈ܐ ܘܦܛܪܝܪܟܐ ܠܟܿܠܗܘܢ ܛܟܼܣ̈ܐ<EOS>ܐܚܪ̈ܢܐ ܕܠܬܚܬ ܡܢܗ<EOS> ܘܐܝܼـܘܗܝ ܐܪܙܐ ܕܫܘܼܡܠܝ ܡܢܝܢ ܥܣܪܐ<EOS> ܘܬܠܬܐ ܛܟܼܣ̈ܐ ܐܚܪ̈ܢܐ<EOS>ܕܬܚܘܬܘܗܝ ܨܿܝܪܝܢ ܠܐ̱ܪܙܐ ܕܬܠܝܬܝܘܼܬܐ<EOS> ܘܐܦ ܗܼܘ ܨܿܪܐܪ ܠܐܪܙܐ ܕܚܕܢܝܘܼܬ ܐܠܗܘܼܬܐ<EOS>ܘܡܪܘܼܬܐ ܘܐܘܣܝܐ ܘܐܝܼܬܘܼܬܐ ܘܟܝܿܢܐ ܘܨܒܝܿܢܐ ܕܚܕ ܡܪܐ ܐܚܝܼܕ ܟܿܠ<EOS> ܘܐܦ ܗܿܠܝܢ ܬܠܬܐ<EOS>ܛܟܼܣ̈ܐ ܗܟܘܬ ܡܦܠܓ ܟܿܠ ܚܕ ܠܬܠܬܐ ܬܐܓܡ̈ܐ<EOS> ܘܟܿܠ ܬܐܓܡܐ ܡܦܠܓ ܬܠܬ ܓܘܼܕ̈ܝܢ<EOS> ܬܠܬ<EOS>ܙܒ̈ܢܝܢ ܬܠܝܼܬܐܝܼܬ<EOS> ܫܘܼܘܕܥ ܐ̱ܪܙܐ ܪܒܐ ܕܬܠܝܼܬܝܘܬ ܩܢܘܼ̈ܡܐ ܕܚܕܐ ܐܝܼܬܘܼܬܐ ܡܬܘܼܡܝܬܐ<EOS>ܘܟܿܠ ܓܘܼܕܐ ܡܛܟܣܝܢ ܘܩܿܝܡܝܢ ܣܼܕܪ̈ܝܢ ܣܼܕܪ̈ܝܢ<EOS> ܘܒܟܿܠ ܣܼܕܪܐ ܠܓܝܘ̈ܢܐ ܕܠܐ ܡܢܝܢ<EOS>ܫܘܘܕܥ ܐܪܙܐ ܕܠܐ ܡܼܬܕܪܟܢܘܼܬ ܐܠܗܘܼܬܐ<EOS> ܠܓܝܘܼܢܐ ܕܝܢ ܐܝܼܬܝܗܿ ܬܠ̈ܬܝܢ ܘܫܬܐ ܐ̈ܠܦܝܢ<EOS>ܕܥܿܒܕܝܢ ܬܠܬ ܪ̈ܒܘܢ<EOS> ܘܟܿܠ ܪ̈ܒܘܼܬܐ ܐܝܼܬܝܗܿ ܝܒ̄ ܐ̈ܠܦܝܢ<EOS> ܘܒܟܿܠ ܠܓܝܘܼܢܐ ܐܝܼܬ ܬܠܬ<EOS>ܪ̈ܫܝܢ<EOS> ܠܟܿܠ ܪܒܘܼܬܐ ܚܕ ܪܫܐ<EOS> ܘܬܚܘܼܬܘܗܝ ܬܪ̈ܥܣܪ ܫܠܝܼܛܝܢ ܪ̈ܝܫܝ ܐܠܦ̈ܝܐ<EOS> ܥܣܪܐ<EOS>ܩܢܛܪ̈ܘܢܐ ܕܐܝܼܬܝܗܘܢ ܪ̈ܫܝ ܡ̈ܐܘܬܐ<EOS> ܘܬܚܝܼܬ ܟܿܠ ܩܢܛܪܘܼܢܐ ܥܣܪܐ ܐܪ̈ܟܘܢܐ ܟܿܠ ܚܕ ܪܫ<EOS>ܥܣܪܐ<EOS> ܗܿܠܝܢ ܬܠܬܐ ܛܟܼܣ̈ܐ ܐܝܼܬܝܗܘܢ ܬܫܥܐ ܬܐܓܡ̈ܐ ܕܗܿܘܝܢ ܥܣܪܝܢ ܘܫܒܥ ܓܘܼܕ̈ܝܢ<EOS> ܐܢ<EOS>ܐܝܬܝܗܿ ܟܿܠ ܓܘܼܕܐ ܬܠܬܐ ܣܼܕܪ̈ܝܢ<EOS> ܘܟܿܠ ܣܼܕܪܐ ܬܠܬ ܠܓܝܘܼ̈ܢܝܢ<EOS> ܕܡܢܕܪܫ ܡܬܦܠܓܝܢ ܬܠܬ<EOS>ܙܒ̈ܢܝܢ ܬܠܝܼܬܐܝܼܬ ܐܝܟ ܦܘܼܠܓܐ ܩܕܡܝܐ ܠܐ ܝܿܕܥܝܼܢܢ<EOS> ܒܪܡ ܟܿܠ ܠܓܝܘܼܢܐ ܐܝܬܝܗܿ ܬܠܬ<EOS>ܪ̈ܒܘܢ<EOS> ܘܟܿܠ ܪ̈ܒܘܬܐ ܬܪܥܣܪ ܐ̈ܠܦܝܢ<EOS> ܘܐܚܪ̈ܢܐ ܐ݀ܡܪܝܢ ܥܣܪܐ ܐܠܦܝܢ<EOS> ܘܐܚܪ̈ܢܐ ܐܡܿܪܝܢ<EOS>ܕܠܓܝܘܼܢܐ ܬܠܬܝܢ ܘܬܪܝܢ ܐ̈ܠܦܝܢ ܐܝܬܝܗܿ ܘܐܚܪ̈ܢܐ ܐ݀ܡܪܝܢ<EOS> ܕܠܓܝܘܼܢܐ ܗܼܝ ܐܝܼܬܝܗܿ<EOS>ܪܒܘܼܬܐ<EOS> ܚܢܢ ܕܝܢ ܐܝܟ ܕܫܪܝܼܪܐܝܬ ܐܫܬܪܪܢܢ ܟܬܒܝܼܢܢ ܡܼܢ ܠܥܠ<EOS> ܘܗܿܘ ܕܠܐ ܡܗܝܡܢ ܢܐܙܠ<EOS>ܢܚܼܙܐ ܘܢܡܼܢܐ ܘܢܫܬܿܪܪ ܘܢܐܬܼܐ ܢܘܕܥ ܠܢ<EOS> ܘܐܢ ܠܐ ܢܫܡܼܥ ܘܢܫܼܬܘܩ ܘܢܫܒܚ ܠܥܒܘܿܕܗܘܢ<EOS>ܗܿܘ ܕܗܼܘ ܒܠܚܘܕܘܗ ܝܿܕܥ ܛܘܼܟܣܗܘܢ ܘܡܢܝܿܢܗܘܢ<EOS> ܘܟܿܠܗܿ ܟܡܝܘܼܬܗܘܢ<EOS> ܠܢ ܕܝܢ ܠܐ ܠܿܠܨܐ<EOS>ܥܠ ܗܿܠܝܢ ܣܿܓܝܼ<EOS> ܒܪܡ ܕܝܢ ܚܘܼܫܒܢ ܡܢܝܿܢܐ ܡܼܢ ܬܡܿܢ ܐܬܼܝܒܠ ܠܥܿܠܡܢ ܗܿܢܐ<EOS> ܕܥܕܡܐ<EOS>ܠܥܣܪܐ ܣܿܠܩ ܡܢܝܿܢܢ<EOS>ܘܗܿܦܟ<EOS> ܡܫܘܕܥ ܐ̱ܪܙܐ ܪܒܐ<EOS> ܕܒܗܿܠܝܢ ܝܕܥ̈ܬܐ ܕܗܿܠܝܢ ܥܣܪܐ ܛܟܣܼ̈ܝܢ<EOS>ܡܿܨܐܼ ܣܿܠܩ ܘܡܬܼܥܠܐ ܗܘܢܐ ܕܒܢܫܐ ܘܐܬܓܡܪ ܒܡܝܬܪܘܼܬ ܕܘܼܒܪ̈ܐ ܬܩ̈ܢܐ<EOS> ܡܼܢ ܬܡܿܢ ܘܠܗܼܠ<EOS>ܬܘܼܒ ܠܐ ܫܠܝܼܛ ܗܘܢܐ ܠܡܬܼܚܫܒܘ<EOS> ܬܘܼܒ ܠܝܬ ܠܡܕܪܟܘ<EOS> ܡܼܢ ܬܡܿܢ ܘܠܗܠ ܬܡܼܗܐ ܪܒܐ<EOS> ܫܠܼܝܐ<EOS>ܕܠܐ ܙܘܥ̈ܐ ܫܬܼܩܐ ܕܠܐ ܪܬܡ<EOS> ܒܘܼܠܗܝܐ ܕܠܐ ܚܘܼܫܒ<EOS> ܡܕܝܢ ܫܪܝܼܪܐܝܼܬ ܥܣܪܐ ܐܝܼܬܝܗܘܢ<EOS>ܗܘܼ، ܛܟܼܣ̈ܐ ܕܚܝܠ̈ܘܬܐ ܡ̈ܠܐܟܝܐ<EOS> ܐܝܟܢܐ ܕܬܘܼܒ ܥܬܝܼܕܝܼܢܢ ܕܢܿܢܗܪ ܥܠ ܗܿܠܝܢ ܘܢܫܪܪ<EOS>ܡܼܢ ܠܬܚܬ ܘܠܥܠ ܡܼܢ ܟܿܠܗܘܿܢ ܟܝܿܢܐ ܣܓܝܼܕܐ ܘܡܫܒܚܐ ܕܐܝܼܬܘܼܬܐ ܡܪܢ݀ܝܬܐ ܕܡܢ ܟܿܠܗܘܢ<EOS>ܡܣܼܬܓܕܐ ܘܡܫܬܒܚܐ ܘܡܬܼܩܕܫܐ ܘܡܬܒܪܟܐ ܘܡܬܪܡܪܡܐ<EOS> ܒܪܡ ܠܘ ܐܝܟ ܕܒܕܘܼܟܬܐ ܘܐܬܪܐ ܬܬܼܚܫܒ<EOS>ܐܠܐ ܒܗܘܢܐ ܘܚܘܼܫܒܐ ܪܘܼܚܢܝܐ ܪܘܼܚܢܐܝܬ ܘܩܛܝܼܢܐܝܼܬ ܒܝܼܕܥܬܐ ܠܚܘܕ ܡܥܠܝܘܼܬܗܿ<EOS>ܕܐܝܼܬܘܼܬܐ<EOS> ܠܠܐ ܡܼܬܕܪܟܢܘܼܬܗܿ ܐܣܒܼܪ ܘܟܿܠܗ ܒܟܿܠ ܐܝܼܬܝܗܿ ܐܝܟ ܢܦܫܐ ܒܦܓܪܐ<EOS> ܘܐܠܐ<EOS>ܡܕܪܟ ܗܘܢܟ ܕܬܣܼܬܿܟܠ ܗܿܠܝܢ ܠܐ ܬܡܪܚ ܠܡܬܚܫܒܘܼ ܕܠܡܐ ܡܕܡ ܚܠܦ ܡܕܡ ܬܣܒܪ ܘܬܬܼܛܒܥ<EOS>ܒܬܗܘܼܡܐ ܕܠܐ ܝܼܕܥܬܐ<EOS> ܗܿܝܕܝܢ ܐܦܠܐ ܕܐܝܟܢ ܬܬܕܠܐ ܘܬܦܘܼܩ ܡܼܢ ܗܿܘ ܚܫܘܼܟܐ ܕܠܐ ܝܼܕܥܬܐ<EOS>ܬܬܼܡܨܐ<EOS> ܐܠܐ ܐܬܼܡܟܟ ܩܕܡ ܐܠܗ ܘܒܟܼܝ ܘܨܘܼܡ ܘܨܠܐ ܘܫܗܼܪ ܘܐܬܼܟܫܦ ܘܒܥܼܝ ܕܠܐ<EOS>ܡܐܝܼܢܘܼܬܐ<EOS> ܘܗܼܘ ܝܿܗܒ ܘܡܚܟܡ ܠܟ ܒܝܼܕܥܬܐ ܕܫܪܪܐ<EOS> ܐܠܐ ܕܥܼ ܕܣܼܛܪ ܡܼܢ ܫܠܼܝܐ<EOS>ܘܒܗܝܼܠܘܼܬܐ<EOS> ܘܫܬܼܩܐ ܘܚܣܝܼܟܘܼܬܐ ܕܡܼܢ ܥܢܝܿܢܐ<EOS> ܘܨܘܡܐ ܘܢܙܝܼܪܘܼܬܐ ܕܡܼܢ ܚܡܪܐ<EOS> ܘܡܼܢ<EOS>ܡܐܟ̈ܠܬܐ<EOS> ܘܫܗܪܐ ܘܨܠܘܿܬܐ ܥܡ ܩܪ̈ܝܢܐ ܕܟܬܒ̈ܐ ܩܕܝܼܫ̈ܐ<EOS> ܘܒܪܥܝܢܐ ܝܕܘܼܥܬܢܐ ܘܡܗܕܝܢܐ<EOS>ܚܟܝܼܡܐ ܘܡܢܣܝܢܐ<EOS> ܣܟ ܠܐ ܡܨܝܐ ܕܬܬܼܩܢܐ ܝܼܕܥܬܐ ܕܫܪܪܐ<EOS> ܘܛܟܼܣܐ ܡܿܢ ܥܠܝܐ ܕܚܝ̈ܠܘܬܐ<EOS>ܫܡܝ̈ܢܐ<EOS> ܐܬܼܩܪܝܼ ܘܐܫܼܬܿܡܗ ܟܘܟܒ ܢܘܓܗܐ<EOS> ܟܐܡܬ݀ ܐܝܟ ܗܿܘ ܢܘܼܗܪܐ ܕܩܕܡ ܫܡܼܫܐ ܡܼܬܚܙܐ<EOS>ܒܢܘܼܓܗܐ<EOS> ܟܕ ܢܓܿܗ ܝܘܡܐ ܕܩܪܝܼܒ ܢܘܼܗܪܐ<EOS> ܗܿܟܢܐ ܐܬܬܣܝܼܡ ܘܐܬܼܛܟܣ ܗܿܢܐ ܩܕܡ ܡܪܘܼܬܐ<EOS>ܐܠܗܿܝܬܐ ܫܡܫܐ ܡܬܼܝܕܥܢܐ<EOS> ܘܗܿܢܐ ܫܡܐ ܕܢܘܼܗܪܐ ܘܕܢܘܓܗܐ ܡܼܢ ܬܿܡܢ ܐܬܼܝܒܠ ܠܥܿܠܡܢ<EOS>ܗܿܢܐ<EOS> ܘܗܢܐ ܫܪܒܐ ܡܫܘܕܥ ܐ̱ܪܙܐ ܪܒܐ ܕܥܬܝܼܕ ܗܘܼܐ ܕܢܗܼܘܐ ܒܬܪ ܡܬܼܚܐ ܪܒܐ ܕܥܬܝܼܕܐ<EOS>ܕܬܕܢܚܝ ܐܠܗܘܼܬܐ ܥܠ ܚܫܼܟܗܿ ܕܒܪܝܼܬܐ ܘܬܢܗܪܝܗܿ ܒܢܘܼܗܪܐ ܕܝܼܕܥܬܐ ܐܠܗܝܬܐ<EOS> ܘܡܛ݀ܠ ܕܠܐ<EOS>ܗܘܼܐ ܕܢܦܫܩ ܣܝܼܡܐ ܠܢ<EOS> ܐܠܐ ܕܢܿܫܬܿܥܐ ܥܠ ܒܪܘܼܝܘܬܐ<EOS> ܢܿܥܒܪ ܡܼܢ ܗܿܠܝܢ<EOS> ܘܐܠܐ ܠܡܬܼܚܐ<EOS>ܪܒܐ ܢܿܦܩ ܫܪܒܐ<EOS> ܘܗܼܘ ܗܿܢܐ ܛܟܼܣܐ ܥܠܝܐ ܕܐܫܬܡܗ ܟܘܟܒ ܢܘܓܗܐ<EOS> ܐܝܬ ܗܘܼܐ ܠܗ ܬܐܓܡ̈ܐ<EOS>ܘܓܘܼܕ̈ܐ ܘܣܼܕܪ̈ܐ ܕܠܐ ܡܢܝܢ<EOS> ܘܥܠ ܛܘܼܟܣܗܘܢ ܘܐܝܟܢܝܘܼܬ ܩܘܡܗܘܢ ܠܐ ܐܬܝܼܕܥ<EOS>ܚܬܝܼܬܐܝܼܬ<EOS> ܡܛ݀ܠ ܕܓܢܝܼܙ ܗܼܘ ܫܪܒܗܘܢ ܣܿܓܝܼ ܐܝܟ ܕܢܝܼܙܐ ܘܟܣܝܐ ܐܝܼܬܘܼܬܐ ܕܩܿܝܡܝܢ<EOS>ܗܘܼܘ ܩܕܡܝܗܿ ܘܡܫܡܝܢ ܐ̱ܪ̈ܙܝܗܿ<EOS> ܠܡܘܿܫܐ ܡܿܢ ܗܿܘ ܐܠܗܝܐ ܐܬܓܠܝ ܩܠܝܼܠ ܡܼܢ ܐ̱ܪܙ<EOS>ܡܢܝܿܢܗܘܢ ܒܠܚܘܼܕ<EOS> ܐܡܪ ܓܝܪ ܒܬܫܒܘ̄ ܕܨܘܼܬܝ ܫܡܝܐ ܘܐܡܿܠܠ ܗܿܟܢܐ<EOS> ܨܘܼܬܝ ܫܡܝܐ ܘܐܡܿܠܠ<EOS>ܗ̄ ܫܡܝܐ ܕܡ̈ܠܐܟܐ ܕܠܘ ܒܐܕ̈ܢܐ ܫܿܡܥܝܢ ܐܢܬܘܢ ܪ̈ܘܚܢܐ<EOS>ܨܘܼܬܘ ܡܡܠܐ ܕܝܼܠܝ<EOS> ܘܬܫܡܼܥܝ ܐܪܥ ܡܐܡܪܗ ܕܦܘܼܡܝ<EOS> ܗ̄ ܒܢܝ̈ܢܫܐ<EOS>ܥܿܡܘܪ̈ܝܗܿ ܕܐܪܥܐ<EOS> ܕܒܐܕ̈ܢܐ ܫܿܡܥܝܢ ܐܢܬܘܢ<EOS> ܘܒܗܘܢܐ ܡܣܼܬܿܟܠܝܢ ܐܢܬܘܢ ܫܡܼܥܘ ܡܐܡܪܐ<EOS>ܡܪܟܒ ܒܩܠܐ ܕܢܦܿܩ ܡܼܢ ܦܘܼܡܝ<EOS> ܠܪ̈ܘܼܚܢܐ ܕܒܫܡܝܐ ܕܢܨܘܼܬܘܢ ܡܠܼܬܐ ܪܘܚܢܿܝܬܐ ܦܩܼܕ<EOS>ܘܠܦܓܪ̈ܢܐ ܕܒܐܪܥܐ ܕܢܫܡܼܥܘܢ ܡܐܡܪܐ ܕܐܡܿܪ ܦܘܼܡܐ<EOS> ܘܒܬܪ ܩܠܝܼܠ ܕܐܙܼܠ ܒܬܫܒܘ̄ ܕܠܐ<EOS>ܢܘܪܟ ܚܢܢ ܣܿܓܝܼ <EOS> ܐܡܼܪ ܐܬܕܟ̱ܪ ܝܘܡ̈ܬܐ ܕܡܼܢ ܥܿܠܡ<EOS> ܘܐܣܬܟ̱ܠ ܒܫܢ̈ܝܐ ܕܕܪܕܪ̈ܝܢ<EOS> ܗ̄<EOS>ܠܝܘܡ̈ܬܐ ܐܘܟܝܬ ܠܙܒ̈ܢܐ ܕܒܪܘܝܘܼܬܐ ܕܗܼܢܘܢ ܐܝܼܬܝܗܘܢ ܝܘܘܡ̈ܬܐ ܩܕܡ̈ܝܐ ܕܡܼܢ ܥܿܠܡ<EOS>ܘܫܘܼܝ ܫܢܝ̈ܐ ܕܕܪܕܪ̈ܝܢ<EOS> ܫܐܠ ܠܐܒܘܟ ܟܝܿܢܐ ܘܢܚܘܝܟ <EOS> ܘܠܣܿܒ̈ܝܟ ܟܬܒ̈ܐ ܘܢܐܡܪܘܢ ܠܟ<EOS>ܕܟܕ ܡܦܠܓ ܡܪܝܡܐ ܥܡܼܡ̈ܐ ܗ̄ ܒܬܪܥܝܼܬܗ ܡܦܠܓ ܠܟܿܠܗܘܢ ܥܡܼܡ̈ܐ ܕܥܬܝܼܕܝܢ ܕܢܗܼܘܘܢ<EOS>ܒܒܪܝܼܬܐ<EOS> ܘܟܕ ܡܦܪܫ ܒܢܝ̈ܢܫܐ ܙܕܝܼܩ̈ܐ ܡܼܢ ܚܛܝ̈ܐ<EOS> ܐܩܝܼܡ ܬܚܘܼܡܐ ܕܥܡܼ̈ܡܐ ܙܕܝܼܩ̈ܐ<EOS>ܠܡܢܝܿܢܐ ܕܒܢ̈ܝ ܐܠܘܗܝܼܡ<EOS> ܗܟܢ ܟܬܝܼܒ ܒܫܒܥܝܼܢܝܐ ܚܬܝܼܬܐ<EOS> ܗ̄ ܠܬܚܘܼܡܐ ܡܫܡܠܝܐ ܕܥܡܡܼ̈ܐ<EOS>ܙܕܝܼܩ̈ܐ ܐܩܝܼܡ ܒܬܪܥܝܼܬܗ<EOS> ܕܢܗܼܘܐ ܒܡܢܝܿܢܐ ܕܒܢ̈ܝ ܐܠܘܗܝܡ<EOS> ܗܿܢܘܢ ܕܐܣܬܚܦܘ ܘܢܦܠܼܘ<EOS>ܕܢܗܼܘܘܢ ܠܗ ܡܫܡ̈ܫܢܐ ܒܕܘܼܟܬܗܘܿܢ ܡܛܠ ܠܡ ܕܦܠܓܘܼܬܗ ܕܡܪܝܐ ܥܡܗ<EOS> ܗ̄ ܡܢܬܗ ܕܡܪܝܐ ܗܿܝ<EOS>ܕܡܬܓܒܝܐ ܠܗ ܡܼܢ ܟܿܠܗܘܢ ܒܢܝ̈ܢܫܐ<EOS> ܗܿܘ ܥܡܐ ܕܩܿܐܡ ܒܡܢܝܿܢܗܘܢ ܕܗܿܢܘܢ ܕܢܦܠܼܘ<EOS>ܐܝܼܬܝܗܿ<EOS> ܗܿܢܘܢ ܕܝܢ ܕܫܪܟܐ<EOS> ܥܘ̈ܠܐ ܘܪ̈ܫܝܼܥܐ ܘܟܿܦܘܼܪ̈ܐ ܘܡܓܕ̈ܦܢܐ ܠܘ ܦܠܓܘܼܬܗ ܕܡܪܝܐ<EOS>ܐܢܘܢ ܐܘܟܝܼܬ ܡܢܿܬܗ ܐܠܐ ܡܢܬܗ ܕܒܥܠܕܒܒܐ ܪܒܗܘܢ<EOS> ܕܥܠܝܘܗ ܡܬܼܬܘܣܦܝܼܢ ܘܥܡܗ<EOS>ܡܫܼܬܿܢܩܝܢ<EOS> ܘܐܦ ܒܡܢܝܿܢܗܘܢ ܬܘܼܒ ܕܒܢܝ̈ܢܫܐ ܪ̈ܫܝܼܥܐ ܕܡܬܬܘܣܦܝܢ ܥܠ ܡܢܝܿܢܐ ܕܗܿܢܘܢ<EOS>ܕܢܦܠܼܘ ܥܬܝܼܕ ܕܢܫܼܬܿܡܠܐ ܡܢܝܿܢܐ ܕܙܕ̈ܝܼܩܐ<EOS> ܘܗܿܠܝܢ ܗܿܘܝܢ ܡܢܿܬܐ ܠܐܠܗܐ ܐܘܟܝܼܬ<EOS>ܦܿܠܓܘܼܬܗ ܕܡܪܝܐ<EOS> ܘܠܘ ܒܠܚܘܕ ܕܘܟܬܗ ܕܗܿܘ ܕܢܦܼܿܠ ܡܘܪܬ ܠܗܘܢ ܐܠܐ ܬܘܼܒ ܕܡܥܠܝܐ ܡܢܿܗ<EOS>ܗܿܝ ܕܥܬܝܕ ܗܘܼܐ ܕܢܣܒ ܗܼܘ ܣܛܢܐܝܠ ܐܘܟܝܼܬ ܣܿܛܐ ܡܼܢ ܐܠܗܐ<EOS> ܐܼܠܘ ܩܘܝܼ ܒܛܟܼܣܐ<EOS>ܕܟܝܿܢܗ<EOS> ܘܠܐ ܐܫܼܬܿܩܠ ܘܐܫܼܬܥܠܝ ܥܠ ܡܪܗ<EOS> ܘܥܠܗܿܝ ܐܩܝܡ ܥܡ ܓܢܼܣܐ ܕܒܢܝ̈ܢܫܐ ܠܗܿܢܐ<EOS>ܬܟܬܘܼܫܐ ܕܒܥܠܕܒܒܘ ܪܒܬܐ<EOS> ܡܼܢ ܚܣܡܐ ܣܢܝܐ ܕܐܘܠܕܬ݀ ܠܗ ܪܡܿܘܬܗ<EOS> ܘܗܘܼܐ ܡܬܼܩܠܐ ܘܡܬܛܓܢ<EOS>ܘܡܬܼܡܪܡܪ ܒܚܣܡܐ ܠܘܬܗܘܢ ܘܡܬܦܪܣ ܕܢܩܼܛܘܼܠ ܐܢܘܢ ܒܚܛܝܼܬܐ ܘܢܡܘܼܬܘܢ ܡܼܢ ܐܠܗܐ<EOS>ܘܢܬܬܘܣܦܘܢ ܥܠ ܡܢܝܿܢܗ ܘܢܫܼܬܢܩܘܢ ܥܡܗ<EOS> ܢܿܕܚܠ ܐܚ̈ܝ ܡܼܢ ܪܡܿܘܼܬܐ ܡܪܚܩܬ݀ ܡܼܢ ܐܠܗܐ<EOS>ܐܡܗ ܕܚܣܡܐ ܩܛܘܿܠܐ<EOS> ܘܢܬܼܟܬܫ ܓܢ̱ܒܪܐܝܬ ܕܢܬܼܦܠܛ ܡܼܢ ܡܢܿܬܗ ܘܓܘܕܗ ܕܒܥܠܕܒܒܢ<EOS> ܕܢܗܼܘܐ<EOS>ܒܢ̈ܝ ܦܠܓܘܼܬܐ ܘܡܢܿܬܐ ܒܓܘܕܗ ܕܐܠܗܢ ܛܒܿܐ ܘܡܪܚܡܢܐ ܗܿܠܝܢ ܐܬܒܕܩ̈ܝ ܠܢ ܡܼܢ ܟܬܒܐ<EOS>ܩܕܝܼܫܐ ܕܡܘܿܫܐ ܐܠܗܝܐ<EOS> ܡܛ݀ܠ ܡܢܝܿܢܐ ܕܛܟܣܼܗ ܘܓܘܼܕ̈ܘܗܝ ܘܠܓܝܘܼܢ̈ܘܗܝ ܕܣܛܢܐܝܠ<EOS> ܕܡܛܠ<EOS>ܗܿܟܢ ܐܬܒܪܝܼܘ ܒܢܝ̈ܢܫܐ ܕܢܐܪܬܘܢ ܕܘܼܟܬܗ<EOS> ܘܟܕ ܡܫܬܡܠܐ ܬܚܘܼܡܐ ܕܡܢܝܿܢܐ ܕܥܡܼ̈ܡܐ<EOS>ܙܕܝܼܩ̈ܐ ܐܝܟ ܡܢܝܿܢܐ ܕܗܿܢܘܢ<EOS>ܕܢܦܠܼܘ<EOS> ܘܕܗܿܢܘܢ ܪ̈ܫܝܼܥܐ ܕܥܬܝܕܝܢ ܕܢܬܼܬܘܣܦܘܢ ܥܠܝܗܘܢ ܒ݀ܛܠ ܗܿܢܐ<EOS>ܟܪܘܼܟܝܐ ܕܙܒ̈ܢܐ<EOS> ܘܗܿܘܐ ܚܘܼܕܬܐ ܘܢܝܐ ܠܟܿܠܗܝܢ ܒܪ̈ܝܬܐ<EOS> ܗܿܝܕܝܢ ܡܫܪܐ ܕܘܒܪܐ ܪܘܼܚܢܝܐ<EOS>ܕܥ݀ܠܡܐ ܐ̱ܚܪܢܐ ܘܚܼܕܬܐ ܘܥܠܡܝܼܢܝܐ<EOS> ܚܙܼܘ ܟܡܐ ܫܒܝܼܚ ܗܘܼܐ ܘܡܠܥܝ ܐܬܪܐ ܕܩܿܐܡ ܗܘܼܐ ܒܗ<EOS>ܟܘܟܒ ܢܘܓܗܐ<EOS> ܘܒܐܝܢܐ ܙܝܼܘܐ ܘܫܘܼܒܚܐ ܘܐܝܼܩܪܐ ܡܛܟܣ ܗܘܼܐ ܒܬܪܥ ܡܠܟܘܼܬܐ ܐܝܼܬܝܼܝܼܬܐ<EOS>ܘܡܬܘܼܡܝܬܐ ܘܥܿܠܡܝܼܢܝܿܬܐ<EOS> ܗܿܝ ܕܐܝܟ ܫܦܼܥܐ ܪܒܐ ܕܠܐ ܓܿܐܙ<EOS> ܘܐܠܦ ܐ̈ܠܦܝܢ ܙܒ̈ܢܝܢ ܐܝܟ<EOS>ܓܝܼܚܘܢ ܘܦܝܼܫܘܢ ܘܕܩܠܿܬ ܘܦܪܬ ܢܗܪ̈ܘܬܐ ܫܦܝܼܥܝܢ ܗܘܼܘ ܘܡܪܕܝܢ ܫܘܼܟ̈ܢܐ ܐܠܗ̈ܝܐ<EOS>ܘܡܘܗ̈ܒܬܐ ܪ̈ܘܼܚܢܝܬܐ ܡܢܗܿ ܕܐܝܼܬܘܼܬܐ ܕܠܐ ܣܟ ܘܕܠܐ ܫܠܼܝܐ<EOS> ܘܩܕܡܝܐ ܗܘܼ ܡܩܒܠ ܗܘܼܐ<EOS>ܘܡܝܒܠ ܘܡܫܘܫܛ ܠܕܒܬܪ̈ܘܗܝ<EOS> ܘܡܼܢ ܛܟܣܼܐ ܠܒܚܪܗ ܥܕܡܐ ܠܐܚܪܝܐ<EOS> ܐܟܙܢܐ ܕܣܝܿܡ ܐܝܼܕܐ<EOS>ܕܢܿܣܒ ܦܛܪܝܪܛܐ ܡܼܢ ܐܠܗܘܼܬܐ ܒܝܕ ܓܘܐ ܕܐܦܝܼܣܩܘܦ̈ܐ<EOS> ܗܿܝܕܝܢ ܡܝܒܠ ܠܛܟܼܣ̈ܐ ܕܥܕܬܐ<EOS>ܕܐܝܬܝܗܘܢ ܩܛܘܼܠ̈ܝܩܐ ܘܡܛܪ̈ܘܼܦܘܼܠܝܼܛܐ ܘܐܦܝܼܣܩܘ̈ܦܐ<EOS> ܘܛܟܣܐ ܡܼܨܥܝܐ ܕܩܫ̈ܝܼܫܐ<EOS>ܘܡܫ̈ܡܫܢܐ ܘܐܦܘܕܝܩܢܘܼ<EOS> ܘܛܟܼܣܐ ܬܠܝܼܬܝܐ ܩܪ̈ܘܼܝܐ ܘܡܙܡܪ̈ܢܐ ܘܡܘܡ̈ܝܢܐ<EOS> ܐܚܪ̈ܢܐ ܐܡܿܪܝܢ<EOS>ܕܒܢ̈ܝ ܩܝܡܐ ܐܘܟܝܬ ܕܝܪ̈ܝܐ ܘܩܪ̈ܘܝܐ ܘܡܙܡܪ̈ܢܐ<EOS> ܒܪܡ ܣܒܪܝܢܢ ܕܠܘ ܗܿܟܢ ܐܝܼܬܝܗܿ<EOS> ܡܛ݀ܠ<EOS>ܕܛܟܼܣܐ ܝܩܝܼܪܐ ܕܕܝܪܝܘܼܬܐ<EOS> ܢܝܼܫܐ ܐ̱ܚܪܢܐ ܐܝܼܬ ܠܗ<EOS> ܘܐ̱ܪܙܐ ܡܥܠܝܐ ܨܿܐܪ<EOS> ܡܐܠܠܘܢ<EOS>ܘܒܟܿܠܗܘܿܢ ܛܟܼܣ̈ܐ ܕܥܕܬܐ ܐܝܼܬ ܡܼܢܗ<EOS> ܐܝܼܬ ܦܛܪ̈ܝܪ̈ܟܐ ܕܕܝܪ̈ܝܐ ܐܝܼܬܝܗܘܢ<EOS> ܘܐܝܼܬ<EOS>ܩܐܬܘ̈ܠܝܼܩܐ ܘܡܝܛܪ̈ܘܼܦܘܼܠܝܛܐ ܘܐܦܝܣܩ̈ܘܼܦܐ<EOS>ܘܐܦ ܩܫܝܼ̈ܫܐ ܘܡܫܡ̈ܫܢܐ ܘܐܦܘܕܝ̈ܩܢܘ<EOS>ܕܐܝܼܬܝܗܘܢ ܕܝܪ̈ܝܐ<EOS> ܗܟܘܬ݀ ܘܕܫܪܟܐ<EOS> ܐܠܐ ܠܗܿܠܝܢ ܟܪ̈ܝܣܛܝܢܐ ܒܠܚܘܕ ܝ݀ܕܥܝܢ<EOS> ܡܠܬܢ ܕܝܢ<EOS>ܕܫܥܿܬܐ ܠܘܬ ܟܿܠܗܘܿܢ ܥܡܡܼ̈ܐ ܐܝܼܬܝܗܿ<EOS> ܛܟܣܼ̈ܐ ܕܝܢ ܫܡܝ̈ܢܐ ܗܿܟܢ ܐܬܛܟܣܘ ܒܬܠܬ ܥܕ̈ܬܐ<EOS>ܛܟܼܣܐ ܕܝܢ ܩܕܡ̄ ܐܬܼܛܟܣܘ ܒܗ ܬܠܬܐ ܬܐܓܡ̈ܐ<EOS> ܩܕܡܝܐ ܡܿܢ ܕܡ̈ܠܐܟܐ<EOS> <EOS>ܕܬܪܝܢ ܕܠܥܠ ܡܢܗ<EOS>ܕܪ̈ܫܝ ܡ̈ܠܐܟܐ<EOS> <EOS>ܕܬܠܬܐ ܕܪ̈ܫܢܘܬܐ ܛܟܣܐ ܕܝܢ ܕܬܪܝܢ ܕܒܥܕܬܐ ܡܨܥܝܬܐ ܠܥܠ ܡܼܢ ܪ̈ܫܢܘܬܐ<EOS>ܡܛܟܣܝܢ ܩܕܡܐܝܼܬ ܫܘܼܠܛܢ̈ܐ ܘܠܥܠ ܡܼܢܗܘܢ ܚܝܠ̈ܘܬܐ ܕܗܼܢܘܢ ܐܦ ܦܠ̈ܚܘܬܐ<EOS> ܘܠܥܠ ܡܼܢ ܗܿܝܢ<EOS>ܡܪ̈ܘܬܐ ܘܐܦ ܡܫܬܡܗܝܢ ܪ̈ܒܝ ܚܝܠ̈ܘܬܐ ܘܒܥܕܬܐ ܥܠܝܬܐ ܕܐܝܼܬ ܒܗܿ ܛܟܣܼܐ ܬܠܝܼܬܝܐ ܕܠܥܠ<EOS>ܬܐܓܡܐ ܩܕܡܝܐ ܕܠܥܠ ܡܼܢ ܡܪ̈ܘܬܐ ܐܝܼܬܝܗܘܢ ܡܘܬܒ̈ܐ ܘܠܥܠ ܡܼܢ ܗܿܠܝܢ ܣܪ̈ܦܐ ܫܬܝܼ̈ܬܝܼܝܼ<EOS>ܓܦ̈ܐ<EOS> ܘܠܥܠ ܡܼܢ ܟܿܠܗܘܿܢ ܟܪ̈ܘܼܒܐ ܣܿܓܝ̈ܐܝ ܥܝ̈ܢܐ<EOS> ܕܡܬܩܪܝܢ ܬܘܼܒ ܓܝ̈ܓܠܐ ܡܠ̈ܠܬܐ<EOS>ܡܛ݀ܠ ܕܟܕܝܼܢܝܢ ܒܡܪܟܒܬܐ ܕܚܝܼܠܬܐ<EOS> ܗܿܝ ܕܥܠܝܗܿ ܡܙܕܝܚ ܙܝܼܘܐ ܪܒܐ ܕܫܘ̄ ܕܐܠܗܘܼܬܐ<EOS>ܘܡܠܼـܐ ܘܦܘܼܫܩܐ ܕܥܠ ܟܿܠ ܚܕ ܡܼܢ ܗܿܠܝܢ ܛܟܣܼ̈ܐ ܣܿܓܝܼܐܐ ܗܿܝ ܘܠܘ ܟܿܠܢܫ ܣܿܦܩ ܠܗܿ<EOS>ܠܡܠܼܬܐ ܠܥܠ ܡܼܢ ܗܿܠܝܢ ܟܿܠܗܝܢ ܐܝܼܬܘ̄ ܛܟܼܣܐ ܡܥܠܝܐ ܕܟܘܟܒ ܢܘܓܗܐ<EOS> ܘܣ̈ܠܩܢ ܗܘ̈ܝ<EOS>ܬܫܒܚ̈ܬܗܘܢ ܕܟܠܗܘܢ ܬܓܡ̈ܐ ܕܪ̈ܘܚܢܐ ܡܼܢ ܚܕܐ ܠܚܒܪܗ ܕܡܥܠܝ ܡܢܗ<EOS> ܘܡܢ ܛܟܣܐ ܠܗܿܘ ܕܠܥܠ<EOS>ܡܢܗ ܥܕܡܐ ܠܘܬܗ ܕܟܘܟܒ ܢܘܓܗܐ<EOS> ܘܐܪܟܘܢܝܛܐ ܡܥܠܝܐ ܕܩܿܐܡ ܒܬܪܥ ܡܠܟܘܼܬܐ ܫܡܝܢܝܬܐ<EOS> ܘܗܼ،<EOS>ܡܥܠ<EOS>ܗܘܼܐ ܬܫܒܼܚ̈ܬܐ ܘܒܘܼܪ̈ܟܬܐ ܘܩܘܼܕܫ̈ܐ ܕܥܕ̈ܬܐ ܩܕܡ ܪܒܘܼܬܐ<EOS> ܘܗܼܘ ܡܩܒܠ<EOS>ܗܘܼܐ ܠܨܼܡ̈ܚܐ ܘܙܗܪ̈ܝܼܪܐ ܕܐܠܗܘܼܬܐ<EOS> ܘܥܡܗܘܢ ܠܫܘܼܟ̈ܢܐ ܐ̈ܠܗܝܐ ܘܡܘܗ̈ܒܬܐ ܡܥܠ̈ܝܬܐ<EOS>ܕܡܢܗܿ ܕܪܫܘܬ ܐܠܗܘܼـ ܡܬܘܼܡܝܬܐ<EOS> ܘܡܝܒܠ ܗܘܼܐ ܘܡܫܘܫܛ ܠܛܟܼܣ̈ܐ ܕܬܚܘܼܬܘܗܝ<EOS> ܘܗܟܢܐ<EOS>ܡܬܼܝܒܠܝܼܢ ܗܘܼܘ ܡܼܢ ܚܕ ܠܚܕ ܬܗܝܼܪܐܝܼܬ<EOS> ܘܟܿܚܕ ܡܩܒܠ ܗܘܼܐ ܡܢܗܘܢ ܐܠܗܐܝܼܬ ܐܝܟ ܚܝܠܗ<EOS>ܘܡܫܘܼܚܬܗ<EOS> ܟܕ ܗܢܘܢ ܫܘܼܟ̈ܢܐ ܘܨܡ̈ܚܐ ܐܠܗ̈ܝܐ ܠܐ ܚܿܣܪܝܢ ܘܠܐ ܒܿܨܪܝܢ<EOS> ܘܥܠ ܫܪܒܐ<EOS>ܕܗܿܠܝܢ ܟܿܠܗܝܢ ܒܟܬܒܐ ܐ̱ܚܪܢܐ ܕܥܠ ܬܫܡܫܬܐ ܪܘܼܚܢܝ݀ܬܐ ܕܥܠܼܝܐ ܡܟܬܒܝܼܢܢ<EOS> ܦܬܝܐܝܼܬ ܥܡ<EOS>ܐܠܗ ܕܡܚܟܡ ܘܨ݀ܒܐ ܗܼܘ ܕܝܢ ܗܢܐ ܪܫ ܚܝ̈ܠܘܬܐ ܕܠܥܠ ܗܿܘ ܡܥܠܝܐ ܘܪܡܐ ܟܘܟܒ ܢܘܓܗܐ<EOS> ܕܠܿܬ<EOS>ܒܗ ܡܚܫܒܬܐ ܕܪܡܿܘܼܬܐ<EOS> ܘܐܬܪܢܝܼ ܘܐܬܚܫܒ<EOS> ܕܐܢܿܐ ܠܡ ܕܒܟܿܠܗܿ ܗܕܐ ܪܒܘܼܬܐ ܣܝܼܡ ܐܢܼܐ<EOS>ܘܟܿܠܗܝܢ ܬܫܒܚ̈ܬܗܘܢ ܕܚܝܠ̈ܘܬܐ ܕܪ̈ܘܼܚܢܐ ܠܘܬܝ ܡܬܼܥܠ̈ܝܢ<EOS> ܘܟܿܠܗܘܢ ܫܘܼܟ̈ܢܐ ܐܠܗ̈ܝܐ<EOS>ܒܐܝܼܕ̈ܝ ܠܘܬܗܘܢ ܡܬܼܝܒܠܝܢ<EOS> ܙ݀ܕܩ ܠܝ ܕܠܥܠ ܡܼܢ ܟܿܠܗܘܿܢ ܟܘܟ̈ܒܐ ܕܒܫܡܿܝܐ<EOS> ܗ̄ ܡ̈ܠܐܟܝ<EOS>ܢܘܼܗܪܐ<EOS> ܢܬܼܬܣܝܼܡ ܠܝ ܟܘܼܪܣܝܐ ܕܡܠܟܘܼܬܐ<EOS> ܘܐܗܿܘܐ ܕܡܿܐ ܐܢܼܐ ܠܡܪܝܡܐ<EOS> ܘܪ̈ܘܼܚܢܐ ܠܝܬ<EOS>ܠܗܘܢ ܣܘܠܘܓܝܣܡܘܿܣ ܐܟܘܬܢ ܕܢܟܢܫܘܢ ܚܘܼܫ̈ܒܐ ܘܢܒܚܪܘܢ ܐܢܘܢ ܒܬܪ̈ܥܝܬܗܘܢ<EOS> ܘܐܢ ܓ݀ܒܝܐ<EOS>ܠܗܘܢ ܚܐܪܘܼܬܐ<EOS> ܡܝܬܐ ܠܗܘܢ ܨܒܝܿܢܐ ܠܥܒܿܕܐ<EOS> ܘܡܦܩ ܠܗܘܢ ܠܓܠܝܐ<EOS> ܘܐܢ ܠܐ ܫܿܠܡܐ ܠܗܘܢ<EOS>ܚܐܪܘܼܬܐ ܕܚܿܩ ܠܗܘܢ ܨܒܝܿܢܐ ܘܡܬܦܠܗܕܝܢ ܘܒ̈ܛܠܝܢ<EOS> ܘܐ̱ܚܪ̈ܢܐ ܕܐܟܘܬܢ ܠܐ ܡܪܓܫܝܢ ܒܗܘܢ<EOS>ܟܕ ܠܐ ܢܿܦܩܝܢ ܠܣܥܘܪܘܼܬܐ ܓܠܝܼܬܐ<EOS> ܛܟܣܼܐ ܕܝܢ ܕܟܝܿܢ ܕܪ̈ܘܼܚܢܐ ܠܘ ܗܿܟܢ ܐܝܼܬܘ̄ ܐܠܐ<EOS>ܡܚܫܒܬܗ ܗܼܝ ܐܝܼܬܝܗܿ ܨܒܝܿܢܗ ܘܙܘܥܐ ܕܚܐܪܘܬܗ ܘܥܒܕܗ ܡܫܡܠܝܐ<EOS> ܘܒܗ ܒܪܦܦܐ ܕܕܐ݀ܠ ܒܗ<EOS>ܚܘܼܫܒܐ ܟܿܠܗܘܢ ܐ̈ܠܦܐ ܘܪ̈ܒܘܬܐ ܒܢ̈ܝ ܟܝܿܢܗ ܚܿܙܝܢ ܘܝ݀ܕܥܝܢ ܠܗ ܡܫܡܠܝܐܝܼܬ ܘܟܕ ܕܕܿܠ<EOS>ܒܗ ܗܢ ܚܘܼܫܒܐ ܕܪܘܼܫܥܐ ܘܡܫܩܠܘܼܬܐ ܒܪܫܐ ܕܛܟܼܣܐ ܕܝܠܗܘܿܢ ܟܿܠܗܘܢ ܫܠܡܘ ܘܨܒܼܘ ܒܗ<EOS>ܒܙܘܥܐ ܕܚܐܪܘܼܬܗܘܢ<EOS> ܘܥܡܗ ܕܚܘܼܫܒܐ ܘܫܠܡܘܼܬܐ ܕܚܒܪ̈ܘܗܝ<EOS> ܐܫܬܼܒܩ ܡܼܢ ܚܝܠܐ ܕܒܛܝܼܠܘܼܬ<EOS>ܐܚܝܼܕܬ݀ ܟܿܠ ܘܛܥܝܼܢܬ݀ ܟܿܠ<EOS> ܘܒܗ ܒܪܦܦܐ ܐܣܼܬܚܦܘ ܟܿܠܗܘܿܢ ܘܢܦܼܠܘ ܡܼܢ ܫܘܼܠܛܢܗܘܢ<EOS>ܘܟܿܠܗ ܗܿܢܐ ܫܪܒܐ ܐܝܟ ܚܙܼܬܐ ܕܒܪܩܐ ܩܠܝܼܠܐ ܗܼܘܐ<EOS> ܐܦܢ ܚܢܢ ܠܐ ܡܿܨܼܝܢܢ ܕܗܿܟܢ ܢ݀ܫܡܥ<EOS>ܘܢܿܣܬܟܠ ܒܗܿܝ ܕܐܝܿܬܝܢ ܡܪ̈ܟܒܐ<EOS> ܐܠܐ ܪ̈ܘܼܚܢܐ ܠܟܿܠܡܐ ܕܒܡܬܼܚܗ ܕܝܘܡܐ ܘܝܪܚܐ<EOS>ܡܫܬܿܥܝܢܢ ܗܼܢܘܢ ܒܚܕ ܪܦܦܐ ܪܡܿܙܝܢ ܠܗ ܠܚܕܕ̈ܐ ܘܡܫܼܬܘܕܥܝܢ ܠܗ ܘܣܿܥܪܝܢ ܠܗ<EOS> ܘܗܟܢܐ<EOS>ܗܘܼܬ݀ ܡܦܘܠܬܗ ܕܟܘܟܒ ܢܘܼܓܗܐ ܘܟܿܠܗܘܿܢ ܚܝܠ̈ܘܬܗ ܡܼܢ ܫܡܿܝܐ ܕܐܝܼܩܪܗ ܐܝܟ ܒܪܩܐ ܕܢܦܿܠ<EOS>ܡܼܢ ܪܩܝܼܥܐ ܕܫܡܿܝܐ<EOS> ܐܘ̃ ܠܪܡܘܼܬܐ ܡܫܦܠܢܝܼܬܐ<EOS> ܕܡܼܢ ܐܝܟܐ ܪܘܡܐ ܡܥܠܝܐ ܘܐܝܼܩܪܐ ܪܒܐ<EOS>ܘܫܘ̄ܒ ܣܓܝܼܐܐ ܘܢܘܼܗܪܐ ܢܨܝܼܚܐ ܘܬܫܡܫܬܐ ܪܘܼܚܢ݀ܝܬܐ<EOS>ܘܛܟܼܣܐ ܡܪܢܝܐ ܣܚܦܬ݀ ܘܕܚܩܬ݀ ܘܫܼܕܬܗ ܠܟܘܟܒ ܢܘܓܗܐ ܠܥܘܼܡܩܐ ܬܚܬܝܐ<EOS>ܕܠܝܬ ܠܗ ܣܿܟܐ<EOS> ܘܠܚܼܫܟܐ ܒܪܝܐ ܕܠܝܬ ܒܗ ܙܗܪ̈ܝܼܪܐ<EOS> ܘܐܢ ܡܠܐܟܐ ܕܢܘܗܪܐ ܡܼܢ ܚܕ ܚܫܐ<EOS>ܕܪܡܿܘܼܬܐ ܠܗܢܐ ܟܿܠܗ ܫܦܠܐ ܐܣܬܚܦ ܘܢܦܼܠ ܘܐܬܼܬܼܚܬܝܼ<EOS> ܡܕܝܢ ܡܿܢ ܕܥܡ ܪ݀ܡܘܼܬܐ ܚܫܐ<EOS>ܢܦܫܢܝܐ ܐܝܼܬ ܒܗ ܬܘܼܒ ܝܬܝܼܪܐ ܘܚܫ̈ܐ ܐܚܪ̈ܢܐ ܕܦܓܪܐ ܠܐܝܢܐ ܐܒܕܢܐ ܪܒܐ ܐܝܼܬ ܠܗ<EOS>ܕܢܬܼܬܚܬܐ ܐܢ ܠܐ ܢܕܪܟ ܢܦܫܗ ܘܢܬܼܡܟܟ ܘܢܚܼܫܘܼܒ ܗܼܘ ܠܗ ܥܦܪܐ ܘܩܼܛܐ ܘܣܝܢܐ ܣܪܝܐ ܐܟܡܐ<EOS>ܕܐܦ ܐܝܼܬܘܗܝ ܒܝܬܐ ܕܡܿܠܐܼ ܛܢܦܘܼܬܐ<EOS> ܘܠܢ ܐܝܼܬ ܣܒܪܐ ܕܬܝܒܘܼܬܐ ܡܛ݀ܠ ܒܣܪܐ<EOS>ܕܠܒܝܼܫܝܼܢܢ<EOS> ܒܟܝܿܢܐ ܕܪ̈ܘܼܚܢܐ ܠܝܬ ܬܝܒܘܼܬܐ ܘܠܐ ܡܬܼܦܢܝܢܘܬܐ<EOS> ܐܠܐ ܥܡܗܿ ܕܡܚܫܒܬܐ<EOS>ܒܝܼܫܬܐ ܕܚܘܩܝܐ ܘܡܬܼܪܚܩܢܘܼ̄ ܕܡܼܢ ܐܠܗܐ<EOS> ܘܐܒܕܢܐ ܕܠܥܿܠܡ ܘܫܘܼܢܩܐ ܡܪܝܼܪܐ ܒܚܫܼܟܐ<EOS>ܒܪܝܐ<EOS> ܐܝܿܟܢ ܕܓܕܫܬ݀ ܠܣܛܢ ܘܢܦܼܠ ܘܐܒܼܕ ܘܠܥܿܠܡ<EOS> ܡܫܘܼܚܬܗ ܕܗܿܘ ܡܬܼܚܐ ܠܢ ܣܟ ܠܐ<EOS>ܡܼܨܝܐ ܕܢ݀ܕܥ ܐܟܡܐ ܕܚܘܝܼܢܢ ܒܡܐܡܪܐ ܕܬܪܝܢ ܘܒܫܘܼܪܝܗ ܕܗܿܘ ܕܬܠܬܐ<EOS> ܒܬܪܟܢ ܐܡܼܬܝ ܕܨܒܼܐ<EOS>ܡܪܝܐ ܛܒܿܐ ܕܢܩܝܼܡ ܐ̱ܚܪ̈ܢܐ ܥܠ ܬܫܡܫܬܐ ܕܗܿܘ ܕܢܦܼܠ ܘܢܘܪܬ ܐܢܘܢ ܕܘܼܟܬܗ ܘܐܝܼܩܪܗ<EOS>ܡܐܠܠܘܢ ܘܐܦ ܢܣܩ ܘܢܥܠܐ ܐܢܘܢ ܠܘܬ݀ ܪܘܡܐ ܫܒܝܼܚܐ ܕܠܗ ܢܛܝܼܪ ܗܘܼܐ ܐܠܘܠܐ ܐܫܼܬܿܥܠܝ ܥܠ<EOS>ܡܪܗ ܘܡܪܕ ܥܠ ܒܪܘܝܗ ܒܡܫܩܠܘܼܬܗ<EOS> ܘܨܒܼܐ ܕܢܚܼܛܦܝܼܘܗܝ ܒܪܡܘܬܗ ܩܕܡ ܙܒܢܗ<EOS> ܗܕܐ ܗܿܝ<EOS>ܥܠܼـܐ ܕܡܛ݀ܠܬܗܿ ܐܬܒܪܝ ܒܪܢܫܐ<EOS> ܟܕ ܕܝܢ ܡܛܼܐ ܙܒܐܢ ܕܢܒܪܝܼܘܗܝ ܠܒܪܢܫܐ ܐܝܟ ܕܩܕܝܼܡ<EOS>ܗܘܼܐ ܡܬܼܡܨܝܢܘܼܬܐ ܕܢܩܘܼܡ<EOS> ܘܗܿܢܐ ܡܪܟܒܐ ܣܢܝܼܩ ܥܠ ܐܬܪܐ ܕܢܥܼܡܪ ܒܗ<EOS> ܘܢܦܼܠܘܼܚ ܒܗ<EOS>ܦܥܠܘܬ ܙܒܢܐ ܣܿܓܝܼܐܐ ܘܢܬܼܟܫܪ ܒܗ<EOS> ܘܗܿܝܕܝܢ ܢܐܙܠ ܢܣܒ ܐܓܪܗ ܕܘܼܟܬܐ ܗܿܝ ܡܥܠܝܬܐ<EOS>ܘܩܕܡܐܝܼܬ ܐܬܼܢܝܼ ܕܢܬܩܢ ܠܗ ܕܘܼܟܬܐ ܘܒܝܬܐ ܡܥܡܪܐ ܘܢܡܠܝܘܗܝ ܟܿܠܗ ܣܘܼܢܩܢܗ<EOS> ܘܗܿܝܕܝܢ<EOS>ܢܩܝܼܡܝܼܘܗܝ ܠܥܡܘܼܪܐ ܘܢܫܪܝܼܘܗܝ ܒܡܥܡܪܐ ܕܬܘܬܒܘܼܬܗ<EOS> ܗܐ ܡܼܢ ܗܿܘ ܙܒܢܐ ܗܘܼܐ ܫܘܼܪܝܐ<EOS>ܕܒܪܝܼܬܗ ܕܗܢ ܥܠܿܡܐ ܡܬܼܚܙܝܢܐ<EOS> ܘܩܘܼܝܡܗ ܐܝܼܬܘ̄ ܡܢ ܗܘܠܐ ܕܗܝܼ ܗܼܝ ܝܿܬ ܐܪܥܐ ܕܩܕܝܼܡܐ<EOS>ܗܘܼܬ݀ ܒܪܝܐ ܥܡ ܝܿܬ ܫܡܝܐ<EOS> ܘܐܝܼܬܝܗܿ ܗܘܼܬ݀ ܬܘܗ ܘܒܘܗ ܚܫܘܟܬܐ ܘܠܐ ܡܬܩܢܬܐ<EOS> ܡܢܗܿ ܕܗܕܐ<EOS>ܝܿܬ ܐܪܥܐ ܕܣܝܼܡܐ ܗܘܼܬ ܘܢܛܝܼܪܐ ܐܝܟ ܓܒܝܼܠܬܐ ܕܦܚܪܐ<EOS> ܕܚ݀ܡܥܐ ܥܕܡܐ ܠܙܒܢܐ ܕܝ݀ܕܥ<EOS>ܘܨ݀ܒܐ ܐܘܡܢܐ ܘܝܿܕܥ ܕܡܼܛܐ ܥܕܢܐ<EOS> ܐܝܟ ܕܩܕܝܼܡܐ ܘܣܝܡܐ ܒܬܪܥܝܬܗ ܡܼܢ ܗܿܘ ܙܒܢܐ ܒܪܝܗܝ<EOS>ܐܠܗܐ ܠܗܿܢܐ ܥܿܠܡܐ ܡܛ݀ܠ ܒܪܢܫܐ<EOS> ܘܩܝܡܗ ܘܐܬܩܼܢܗ ܡܼܢ ܝ݀ܬ ܐܪܥܐ<EOS> ܕܐܝܬܝܗܿ ܗܘܠܐ ܗܿܝ<EOS>ܕܩܕܡ ܒܪܗܿ ܥܡ ܝܿܬ ܫܡܿܝܐ<EOS> ܗ̄ ܥܡ ܥ݀ܠܡܐ ܕܪ̈ܘܼܚܢܐ ܕܐܝܼܬܝܗܿ ܗܝܼ ܗܘܠܐ ܐܘܟܝܼܬ ܝܿܬ<EOS>ܐܪܥܐ ܐܪ̈ܒܥܬܝܗܘܢ ܐܣܛܘܼܟ̈ܣܐ ܐܝܟ ܕܥܬܝܕܝܢܢ ܕܢܚܘܐ ܣܕܝܼܪܐܝܼܬ ܒܡܪܝܐ ܕܨ݀ܒܐ ܘܡܗܕܐ<EOS>ܘܒܗܿܠܝܢ ܫܠܡ ܩܦܠܐܘܢ ܕܐܪܒܥܐ ܕܐܬܡܠܠ ܒܗ ܚܝܠܐ ܣܿܓܝܼܐܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܚܡܫܐ ܕܡܐܡܪܐ ܕܐܪܒܥܐ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܐܝܟܢ ܐܬܼܚܝܕܘ<EOS>ܟܝ̈ܢܐ ܣܩܘܼܒ̈ܠܝܐ ܘܐܬܼܬܼܩܢ ܡܢܗܘܢ ܟܿܠ ܡܕܡ ܕܡܬܼܚܙܐ ܡܼܢ ܫܘܼܪܝܗ ܕܟܬܒܐ ܗܿܢܐ ܥܕܡܐ<EOS>ܠܗܿܫܐ ܒܬܚܘ̈ܝܬܐ ܕܡܼܢ ܟܝܿܢܐ ܐܒܐ ܘܡܠܦܢܐ ܕܟܿܠܢ ܐܬܼܚܫܚܢܢ<EOS> ܫܪ̈ܒܐ ܕܠܿܚܡܝܢ ܘܡܩܒܠܝܢ<EOS>ܥܠ ܟܿܠܗܘܿܢ ܥܡܡܼ̈ܐ ܕܬܚܝܼܬ ܫܡܝܐ<EOS> ܘܠܝܬ ܣܟ ܠܡܬܼܦܠܓܘܼ<EOS> ܘܠܐ ܠܡܗܦܟܘܼ ܥܠܝܗܘܢ<EOS> ܗܿܫܐ<EOS>ܕܝܢ ܕܗܼܘ ܟܝܿܢܐ ܣܗܕ ܥܠ ܟܬܒܐ ܕܗܘܿܝܐ ܕܒܪܝܼܬܐ ܕܐܟܬܼܒ ܡܘܿܫܐ ܕܫܪܝܪ ܘܛܒܿ ܚܬܝܼܬ<EOS>ܘܕܒܦܘܼܩܕܢܐ ܘܡܥܒܕܢܘܼܬܐ ܕܐܠܗܐ ܐܬܼܟܬܒ ܘܣܗܕܘ ܘܫܪܪܘ ܥܠ ܗܿܠܝܢ ܬܠܬܐ ܓܼܢܣ̈ܐ ܡܫܡ̈ܐ<EOS>ܕܥܡܼ̈ܡܐ ܪ̈ܫܝ ܐܪܥܐ<EOS> ܕܐܝܼܬܝܗܘܢ ܟܿܠܗܘܿܢ ܙܢܝ̈ܐ ܕܟܪ̈ܝܣܛܝܢܐ<EOS> ܘܟܿܠܗܘܿܢ ܦܘܪ̈ܫܝܢܐ<EOS>ܕܥܡܐ ܕܝܘܼܕ̈ܝܐ<EOS> ܘܟܿܠܗܘܿܢ ܫܘܼܚܠ̈ܦܐ ܕܒܥܡܐ ܕܛܝ̈ܝܐ<EOS> ܘܟܿܠ ܚܕܐ ܬܘܕܝܬܐ ܡܬܦܠܓܐ ܠܙܢ̈ܝܐ<EOS>ܣܓܝ̈ܐܐ<EOS> ܘܠܥܡܼ̈ܡܐ ܣܿܓܝ̈ܐܐ ܘܡܫܚܠ̈ܦܐ<EOS> ܘܟܿܠܗܘܢ ܣܿܗܕܝܢ ܘܡܫܪܪܝܢ ܕܟܬܒܐ ܕܐܘܪܝܼܬܐ<EOS>ܡܼܢ ܐܠܗܐ ܐܬܝܼܗܒ<EOS> ܘܗܿܫܐ ܕܐܫܼܬܿܪܪܢܢ ܟܿܠܢ ܥܠ ܚܬܝܼܬܘܼܬܗ ܘܫܪܪܗ<EOS> ܡܟܐ ܘܠܗܠ ܡܢܗ ܡܼܢ<EOS>ܟܬܒܐ ܗܿܢܐ ܘܡܼܢ ܟܝܿܢܐ ܢܠܚܡ ܘܢܛܟܣ ܟܿܠܗܿ ܬܫܥܝܼܬܢ<EOS> ܐܡܼܪ ܓܝܪ ܟܬܒܐ ܩܕ̄<EOS> ܒܪܝܫܝܼܬ<EOS>ܒܪܐ ܐܠܗܐ ܝܿܬ ܫܡܝܐ ܘܝܬ ܐܪܥܐ<EOS> ܘܐܪܥܐ ܗܘܼܬ݀ ܬܘܗ ܘܒܘܗ ܘܚܫܘܼܟܐ ܥܠ ܐܦ̈ܝ ܬܗܘܼܡܐ<EOS>ܘܪܘܼܚܗ ܕܐܠܐ ܡܪܚܦܐ ܥܠ ܐܦ̈ܝ ܡܝ̈ܐ ܡܼܢ ܟܕܘ ܒܩܦܠܐܘܢ ܕܥܒܼܪ ܐܡܼܪܢܢ ܥܠ ܗܿܠܝܢ<EOS> ܗܿܫܐ<EOS>ܙܕܿܩ ܠܢ ܕܬܘܼܒ ܢܿܢܗܪ ܐܢܝܢ ܘܢܩܪܫ<EOS> ܐܝܿܟܢܐ ܕܦܫܝܼܩܐܝܼܬ ܢܬܼܝܕ̈ܥܢ<EOS> ܒܬܪ ܗܟܝܼܠ ܡܬܼܚܐ<EOS>ܪܒܐ ܠܒܪܝܼܬܗ ܕܥܿܠܡܐ ܩܕܡܝܐ ܕܪ̈ܘܼܚܢܐ ܓܕܫܬ݀ ܡܦܘܼܠܬܗ ܕܣܛܢܐ<EOS> ܘܗܕܐ ܡܦܘܼܠܬܐ ܕܚܠܼܬܐ<EOS>ܪܒܬܐ ܐܪܡܝܬ݀ ܥܠ ܫܪܟܐ ܕܚܝܠ̈ܘܬܐ ܕܒܬܫܥܐ ܬܐܓܡ̈ܐ ܫܡܝ̈ܢܐ<EOS> ܘܒܩܼܢܛܐ ܣܿܓܝܼܐܐ ܗܘܼܘ<EOS>ܘܒܣܘܼܪܕܐ<EOS> ܥܕܡܐ ܕܐܬܓܠܝܬ݀ ܐܘܼܪܚܐ ܕܩܕ̈ܝܼܫܐ<EOS> ܘܗܿܝܕܝܢ ܐܬܬܪܝܼܡܬ݀ ܡܢܼܗܘܢ ܕܚܠܼܬܐ<EOS>ܐܠܐ ܠܘ ܟܘܼܠܢܐܝܬ ܥܕܡܐ ܠܚܘܼܕܬܐ ܓܘܢܝܐ<EOS> ܡܐ ܕܩܿܛܠ ܟܿܠ ܪܫ ܘܟܿܠ ܫܘܼܠܛܢ ܘܒܥܠܕܒܒܐ<EOS>ܡܬܼܒܛܠ ܡܘܬܐ<EOS> ܗܿܝܕܝܢ ܚܕ ܒܠܚܘܕܘܗܝ ܡܡܠܟ<EOS> ܗܿܘ ܕܕܝܼܠܗ ܗܼܝ ܡܠܟܘܼܬܐ ܘܚܝܠܐ ܘܫܘܼܠܛܢܐ<EOS>ܘܠܗ ܣܿܓܕܐ ܟܿܠ ܒܪܘܼܟ<EOS> ܘܠܗ ܡܘܕܐ ܟܿܠ ܠܫܢ<EOS> ܘܒܬܪ ܡܦܘܼܠܬܗ ܕܣܛܢܐ ܬܘܼܒ ܒܡܬܼܚܐ ܐ̱ܚܪܢܐ<EOS>ܣܿܓܝܼܐܐ ܐܝܟ ܕܚܕ ܒܠܚܘܼܕܘܗܝ ܝܿܕܥ<EOS> ܗܿܘ ܕܒܼܪܐ ܥܠ̈ܡܐ ܘܛܟܣ ܙܒ̈ܢܐ<EOS> ܡܛ݀ܠ ܕܥܕܟܝܠ ܠܐ<EOS>ܡܛܟܣܝܢ ܗܘܼܘ ܙܒ̈ܢܐ ܘܫܢ̈ܝܐ ܘܝܪ̈ܚܐ ܘܫܒ̈ܐ ܘܝܘܡ̈ܬܐ ܕܒܥܿܠܡܢ ܗܿܢܐ ܡܼܬܪܓܫܢܐ<EOS> ܒܥܿܠܡܐ<EOS>ܕܪ̈ܘܼܚܢܐ ܠܝܬ ܐܢܝܢ ܗܿܠܝܢ ܣܟ<EOS> ܘܐܢ ܢܐܡܪ ܐܢܫ ܕܗܿܘܐ ܗܘܼܐ ܡܬܼܚܐ ܕܡܼܢ ܒܪܝܼܬܗܘܢ<EOS>ܕܚܝܠ̈ܘܬܐ ܫܡܝ̈ܢܐ ܥܕܡܐ ܠܡܦܘܠܬܗ ܕܣܛܢܐ ܐܝܟ ܙܒܢܐ ܕܥܣܪܝܢ ܐ̈ܠܦܝܢ ܫܢ̈ܝܢ<EOS> ܐܘܿ ܬܠܬܝܢ<EOS>ܐ̈ܠܦܝܢ<EOS> ܐܘܿ ܝܬܝܼܪ ܘܗܟܘܬ ܘܡܼܢ ܡܦܘܼܠܬܗ ܕܣܛܢܐ ܥܕܡܐ ܠܒܪܝܼܬܗ ܕܒܪܢܫܐ ܗܿܟܢ ܐܘܿ<EOS>ܝܬܝܪ ܡܼܢ ܗܿܟܢ<EOS> ܠܐ ܫܪܝܪ ܘܠܐ ܡܕܓܠ<EOS> ܒܗܿܝ ܕܠܝܬ ܒܒܢܝ̈ܢܫܐ ܐܚܪܢܐ ܕܝܿܕܥ ܚܬܝܼܬܐܝܼܬ<EOS>ܠܙܒܢܐ ܕܡܿܨܐܼ ܕܢܫܪܪܝܘ̄ ܕܢܕܓܠܝܘܗܝ<EOS> ܒܪܡ ܗܕܐ ܝܿܕܥܝܢܢ ܕܒܬܪ ܡܬܼܚܐ ܣܿܓܝܼܐܐ ܨܒܼܐ<EOS>ܒܪܘܼܝܐ ܕܢܩܝܼܡ<EOS>ܠܥܿܠܡܐ ܬܪܝܢܐ<EOS> ܐܝܟ ܕܩܕܝܼܡܐ ܗܘܼܬ݀ ܣܝܼܡܐ ܒܬܪܥܝܼܬܗ ܠܐ ܝܬܝܪ ܘܠܐ<EOS>ܒܨܝܼܪ<EOS> ܠܝܬ ܡܕܡ ܚܕܬ ܠܘܬ݀ ܐܠܗܐ<EOS> ܐܠܐ ܟܿܠܗܝܢ ܕܥܬܝ̈ܕܢ ܠܡܗܼܘܐ ܐܝܟ ܕܗܘܼ̈ܝ ܡܼܢ ܟܕܘ<EOS>ܘܥܒܼܪ̈ܝ<EOS> ܘܐܙܼ̈ܠܝ ܝܿܕܥ ܠܗܝܢ ܚܬܝܼܬܐܝܼܬ<EOS> ܟܕ ܨܒܼܐ ܗܟܝܼܠ ܕܢܒܪܝܼܘܗܝ ܠܒܪܢܫܐ ܡܛ݀ܠ<EOS>ܥܠܼܬܐ ܗܿܝ ܕܐܡܼܪܢܢ ܡܼܢ ܠܥܠ ܐܬܪܢܝܼ ܕܩܕܡܐܝܼܬ ܢܬܩܢ ܠܗ ܒܝܬ ܡܥܡܪܐ ܘܗܿܝܕܝܢ<EOS>ܢܒܪܝܼܘܗܝ ܠܥܡܘܪܐ<EOS> ܘܠܒܝܬ ܡܥܡܪܐ ܗܟܢܐ ܬܩܢܗ ܡܼܢ ܗܘܠܐ ܗܿܝ ܕܩܕܝܼܡܐ ܗܘܼܬ݀ ܒܪܝܐ<EOS>ܘܣܝܼܡܐ ܡܼܢ ܟܕܘܼ ܥܡ ܒܪܝܼܬܐ ܕܪ̈ܘܼܚܢܐ ܐܝܟ ܕܐܡܼܪܢܢ ܡܼܢ ܠܥܼܠ ܒܩܼܦ̈ܠܐܐ ܕܥܒܼܪܘ<EOS>ܕܡܛ݀ܠ ܗܿܟܢ ܒܪܝܐ ܗܘܼܬ݀ ܘܣܝܼܡܐ ܐܝܟ ܝ݀ܕܥ ܟܿܠ<EOS> ܗܘܠܐ ܕܝܢ ܐܝܼܬܝܗܿ ܐܪ̈ܒܥܬܝܗܘܢ<EOS>ܐܣܛܘܼܟ̈ܣܐ ܕܐܦ ܗܼܢܘܢ ܡܩܝܼܡܝܢ ܡܼܢ ܐܪܒܥܐ ܟܝ̈ܢܐ ܐܒ̈ܗܘܗܝ ܘܡܩܝܼܡ̈ܢܘܗܝ ܕܗܿܢܐ ܥܿܠܡܐ<EOS>ܘܟܿܠ ܕܒܗ<EOS> ܕܐܝܼܬܝܗܘܢ ܩܪܝܼܪ̈ܐ ܘܚܡܝܼ̈ܡܐ ܘܪ̈ܛܝܼܒܐ ܘܝܒ̈ܝܼܫܐ<EOS> ܬܘܼܒ ܠܝܬ ܠܒܪ ܡܢ<EOS>ܗܿܠܝܢ<EOS> ܘܠܐ ܣܛܪ ܡܢ ܗܿܠܝܢ<EOS> ܘܟܿܠܚܕ ܡܼܢ ܐܣܛܘܼܟ̈ܣܐ ܡܪܟܒ ܡܢ ܬܪܝܢ ܟܝ̈ܢܐ<EOS> ܘܗܼܢܘܢ<EOS>ܐܣܛܘܼܟ̈ܣܐ ܗܿܠܝܢ ܐܝܬܝܗܘܢ<EOS> ܐܐܪ ܢܘܪܐܡ̈ܝܐ ܐܪܥܐ ܐܐܪ ܡܿܢ ܐܝܼܬܘܗܝ ܡܼܢ ܚܡܝܼܡܐ<EOS>ܪܛܝܼܒܐ<EOS> ܗܿܢܘ ܩܘܼܝܿܡܐ ܕܚܝܼܘܼܬܐ ܘܫܦܝܼܪܘܼܬ ܩܘܼܝܡܐ<EOS> ܘܥܠܗܿܝ ܗܼܘ ܐܝܼܬܘܗܝ ܣܘܩܐ<EOS>ܘܢܫܡܬܐ ܕܚܝ̈ܐ ܕܟܿܠ ܚܝ̈ܘܢ<EOS> ܘܟܿܠܡܕܡ ܕܐܝܼܬܘܗܝ ܡܼܢ ܗܿܢܐ ܡܘܙܓܐ ܘܪܘܼܟܒܐ ܕܚܡܝܼܡܐ<EOS>ܕܪܛܝܼܒܐ<EOS> ܐܝܼܬܘܗܝ ܡܚܝܿܢܐ ܘܡܩܝܼܡܢܐ ܕܚܝ̈ܐ<EOS> ܘܚܘܼܠܡܢܐ ܘܡܢܛܪܢܐ ܕܫܦܝܼܪܘܼܬ ܩܘܼܝܡܐ<EOS>ܘܥܠ ܗܿܝ ܐܬܼܩܪܝ ܘܐܫܬܿܡܗ ܗܿܢܐ ܟܝܿܢܐ ܐܘܟܝܼܬ ܪܘܼܟܒܐ ܕܡܿܢ ܚܡܝܼܡܐ ܘܪܛܝܼܒܐ ܛܒܿܐ<EOS>ܘܛܒܿܬܐ ܘܩܘܼܝܡܐ<EOS> ܐܪܥܐ ܕܝܢ ܐܝܼܬܘܗܝ ܟܝܿܢܗܿ ܩܪܝܼܪܐ ܝܒܝܼܫܐ ܣܩܘܼܒܠܐ ܕܚܡܝܼܡܐ<EOS>ܪܛܝܼܒܐ ܘܫܪܝܐ ܘܚܘܼܒܠܐ ܕܩܘܼܝܡܐ<EOS> ܘܗܿܢܐ ܐܝܼܬܘܗܝ ܣܩܘܒܠܐ ܕܚ̈ܝܐ ܘܕܛܒܿܐ ܘܕܛܒܿܬܐ<EOS>ܘܐܬܼܩܪܝܼ ܘܐܫܬܡܗ ܡܘܬܐ ܕܚܝܘܼܬܐ ܘܫܪܝܐ ܘܚܘܼܒܠܐ ܕܩܘܼܝܡܐ<EOS> ܘܗܿܘ ܕܐܝܼܬܘܗܝ ܣܩܘܼܒܠܗܿ<EOS>ܕܛܒܿܬܐ ܕܗܢ ܥܿܠܡܐ ܘܫܪܝܐ ܘܚܘܼܒܠܐ ܕܫܦܝܼܪܘܼܬ ܩܘܼܝܡܗ ܘܡܘܬܐ ܕܚܝܘܼܬܗ ܐܝܬܘܗ<EOS>ܒܝܫܬܗ<EOS> ܒܗܿܝ ܕܓܠܝܼܙܘܼܬܐ ܕܡܼܢ ܛܒܿܬܐ ܒܝܼܫܬܐ ܐܝܼܬܝܗܿ<EOS> ܗܿܫܐ ܐܫܼܬܿܪܪܬ݀ ܕܟܝܿܢܐ<EOS>ܚܡܝܼܡܐ ܪܛܝܼܒܐ ܐܝܼܬܘܗܝ ܛܒܿܬܐ ܘܚܝ̈ܐ<EOS> ܘܟܝܿܢܐ ܩܪܝܼܪܐ ܝܒܝܼܫܐ ܐܝܼܬܘܗܝ ܒܝܼܫܬܐ<EOS>ܘܡܘܬܐ<EOS> ܗܿܫܐ ܣܝܼܡ ܒܠܟ ܘܛܪ ܗܿܠܝܢ ܙܗܝܼܪܐܝܼܬ ܒܬܪܥܝܼܬܟ<EOS> ܢܘܼܪܐ ܕܝܢ ܐܝܼܬܘ̄ ܟܝܿܢܗܿ<EOS>ܚܡܝܼܡܐ ܝܒܝܼܫܐ<EOS> ܡܩܝܼܡܢܝܼܬܐ ܒܙܢܐ<EOS> ܡܚܒܠܢܝܼܬܐ ܒܐܚܪܢܐ<EOS> ܡܛ݀ܠ ܕܠܐ ܐܝܼܬܝܗܿ ܚܝ̈ܐ<EOS>ܘܩܘܼܝܡܐ ܡܪܢܐܝܬ ܐܦܠܐ ܡܘܬܐ ܘܚܒܠܐ ܓܡܝܼܪܐܝܬ<EOS> ܐܬܩܪܝܼ ܟܝܿܢܗܿ ܗ̄ ܚܡܝܼܡܐ ܝܒܝܼܫܐ<EOS>ܟܘܼܪܗܢܐ<EOS> ܡܝ̈ܐ ܬܘܼܒ ܐܝܬܘ̄ ܟܝܿܢܗܘܢ ܩܪܝܼܪܐ ܪܛܝܼܒܐ<EOS> ܗܟܘܬ ܐܦ ܗܿܢܐ ܟܝܿܢܐ ܠܐ<EOS>ܐܝܼܬܘ̄ ܩܘܼܝܿܡܐ ܘܠܐ ܚܘܼܒܠܐ<EOS> ܘܐܦ ܗܼܘ<EOS>ܐܬܼܩܪܝ ܟܘܼܪܗܢܐ<EOS> ܗܿܫܐ ܕܝܢ ܢܿܚܙܐ ܕܐܝܟܢ ܠܚܡܬ݀ ܐܢܘܢ ܒܪܘܼܝܘܼܬܐ<EOS>ܠܗܿܠܝܢ ܟܝ̈ܢܐ ܣܩܘܼܒ̈ܠܝܐ<EOS> ܘܚܝܕܬ݀ ܣܩܘܼܒܠܝܘܼܬܗܘܢ ܒܪܚܬܐ ܘܝܐܝܼܒܘܬܐ ܪܒܬܐ<EOS> ܘܥܒܼܕܬ݀<EOS>ܘܬܩܢܬ݀ ܗܿܢܐ ܟܿ<EOS> ܗܿܐ ܓܝܪ ܚܡܝܼܡܐ ܣܩܘܼܒܠܐ ܗܿܘ ܕܩܪܝܼܪܐ<EOS> ܘܪܛܝܼܒܐ ܕܝܒܝܼܫܐ<EOS> ܘܐܐܪ<EOS>ܡܛܠܩܢܐ ܗܿܘ ܕܥܦܪܐ<EOS> ܘܡܝ̈ܐ ܕܢܘܼܪܐ<EOS> ܕܐܝܟܢ ܗܿܝܢ ܣܩܘܼܒ̈ܠܝܐ ܘܥܛܘ̈ܝܐ ܘܡܛܠܩ̈ܢܐ<EOS>ܕܚܕ̈ܕܐ ܚܝܕܬ݀ ܥܿܒܘܿܕܘܼܬܐ ܚܟܝܼܡܬ݀ ܒܟܿܠ<EOS> ܘܬܩܢܬ݀ ܡܢܼܗܘܢ ܗܿܢܐ ܩܘܼܝܡܐ ܫܦܝܼܪܐ<EOS>ܘܗܿܠܝܢ ܟܿܠܗܘܢ ܫܘܼܚܠ̈ܦܐ ܬܡܝܼܗ̈ܐ ܕܥ݀ܒܪܝܢ ܠܚܝܠܐ ܕܝܼܕܥܬܐ <EOS> ܩܕܡܐܝܬ ܡܿܢ ܗܿܟܝܼܠ<EOS>ܗܘܼܐ ܚܘܼܝܕܗܘܢ ܕܐܣܛܘܼܟܣ̈ܐ ܗܿܠܝܢ ܗܟܢܐ<EOS> ܐܐܪ ܡܿܢ ܐܝܼܬܘ̄ ܚܡܝܼܡܐ ܪܛܝܼܒܐ ܐܬܠܚܡ<EOS>ܕܝܢ ܠܢܘܼܪܐ ܕܐܝܼܬܝܗܿ ܚܡܝܼܡܐ ܝܒܝܼܫܐ<EOS> ܘܠܡܝ̈ܐ ܕܐܝܼܬܝܗܘܢ ܩܪܝܼܪܐ ܪܛܝܼܒܐ<EOS> ܗܟܢܡܐ<EOS>ܚܡܝܼܡܘܼܬܐ ܕܢܘܼܪܐ ܡܼܢ ܚܕ ܓܒܐ<EOS> ܘܪܛܝܼܒܘܼܬܗ ܥܡ ܪܛܝܼܒܘܼܬܐ ܕܡܝ̈ܐ ܡܼܢ ܓܒܐ ܐܚܪܢܐ<EOS>ܐܪܥܐ ܕܝܢ ܐܝܼܬܝܗܿ ܩܪܝܼܪܐ ܝܒܝܼܫܐ<EOS> ܩܪܝܼܪܘܼܬܗܿ ܥܡ ܩܪܝܼܪܘܼܬܐ ܕܡܝ̈ܐ<EOS> ܘܝܒܝܼܫܘܼܬܗܿ<EOS>ܥܡ ܝܒܝܼܫܘܼܬܐ ܕܢܘܼܪܐ<EOS> ܒܗܿܢܐ ܙܢܐ ܘܠܚܡܘܼܬܐ ܐܬܚܝܕܘ ܐܣܛܘܼܟ̈ܣܐ<EOS> ܘܗܘܼܬ݀ ܡܢܼܗܘܢ<EOS>ܓܒܝܼܠܬܐ ܕܗ݀ܘܠܐ ܕܡܼܢܗܿ ܐܬܼܥܒܕ ܘܐܬܩܝܡ ܟܿܠܡܕܡ ܕܠܓܘ ܼ̱ܢ ܝܪܝܼܥܬܐ ܕܡܘܙܠܬܐ ܗܕܐ ܐܝܟ<EOS>ܪܘܼܡܐ ܗܢܐ ܗܐ ܨܝܪܝܢܢ ܗܪܟܐ<EOS>ܘܗܿܟܢܐ ܐܝܟ ܨܒܝܿܢܐ ܕܐܠܗܐ ܐܬܼܚܝܕܘ ܐܣܛܘܼܟ̈ܣܐ ܘܐܬܼܠܚܡܘ ܠܚܕ̈ܕܐ<EOS>ܘܗܘܼܬ݀ ܡܢܼܗܘܢ ܓܒܝܼܠܬܐ ܕܗܘܿܠܐ<EOS> ܕܐܝܬܝܗܿ ܝ݀ܬ ܐܪܥܐ<EOS> ܕܐܡܼܪ ܟܬܒܐ ܐܠܗܝܐ ܕܒܪܐ<EOS>ܐܠܗܐ ܘܬܘܼܒ ܐܡܿܪܝܼܢܢ ܙܢܐ ܐܚܪܢܐ ܕܢܩܝܼܦܘܼܬܗܘܢ ܘܚܘܼܝܕܗܘܢ ܕܐܣܛܘܼܟ̈ܣܐ ܗܿܠܝܢ<EOS>ܟܿܠ ܗܿܟܝܼܠ ܚܘܼܝܕܐ ܘܢܩܝܼܦܘܼܬܐ ܘܚܘܼܠܛܢܐ ܒܝܐܝܒܘܼܬܐ ܠܚܡܿܝܬܐ ܗܿܐ ܚܿܙܝܢܢ ܕܗܿܘܐ<EOS>ܘܡܫܼܬܿܡܠܐ ܒܥܿܠܡܐ ܗܿܢܐ<EOS> ܡܼܢ ܚܠܝܪܛܘܼܬܗܘܢ ܕܒܡܝܐܝܒܢܘܼܬܐ ܪܚܡܼܬܢ݀ܝܬܐ ܟܝܿܢܝܬܐ<EOS> ܗܿܐ<EOS>ܡܬܼܝܠܕ ܣܘܼܥܪ̈ܢܐ ܘܗܘ̈ܝ ܣܿܓܝ̈ܐܐ ܡܫܡ̈ܠܝܐ ܘܫܦܝܼܪ̈ܐ<EOS> ܐܝܟ ܚܘܼܝܕܐ ܕܕܟܪܐ ܘܢܩܒܼܬܐ<EOS>ܕܗܿܘܐ ܒܡܼܬܝܐܝܒܢܘܼܬܐ ܪܓܬܢ݀ܝܬܐ<EOS> ܕܐܝܬܝܗܿ ܪܚܡܼـܐ ܟܝܿܢܝܬܐ<EOS> ܗܿܐ ܡܼܬܝܼܠܕ ܘܡܬܼܝܒܠ<EOS>ܘܣܿܓܐ ܡܼܢܗܿ ܗܼܘ ܓܢܼܣܗܿ<EOS> ܘܗܿܘܐ ܡܼܢܗܿ ܫܦܝܼܪܘܼܬ<EOS>ܩܘܼܝܡܐ<EOS> ܘܟ݀ܠܡܕܡ ܕܐܝܼܬ ܒܒܪܝܼܬܐ<EOS> ܒܗ ܟܕ ܒܗ ܒܙܢܐ<EOS>ܕܡܬܼܝܐܝܒܢܘܼܬܐܕܕܟܪܐ ܠܢܩܼܒܬܐ ܐܝܬ ܠܗܘܢ ܠܚܡܘܬܐ ܡܬܼܝܐܝܒܢܝܼܬܐ ܥܡ ܚܕܕ̈ܐ ܘܥܡ ܗܿܝ<EOS>ܕܡܬܼܚܝܕܒܢ ܡܫܬ̈ܡ̄ ܘܡܬܼܩܝܡ ܡܼܢ ܚܘܼܝܕܗܘܢ ܐܕܫ̈ܐ ܘܣܘܼܥܪ̈ܢܐ ܫܦܝܼܪ̈ܐ ܒܗ ܒܙܢܐ ܗܿܢܐ<EOS>ܐܝܼܬ ܠܟܝܿܢܗܘܢ ܕܐܣܛܘܼܟ̈ܣܐ ܠܚܡܘܬܐ ܡܬܼܝܐܝܒܢܝܼܬܐ ܥܡ ܚܕ̈ܕܐ ܘܒܗܿ ܐܬܚܝܕܘ<EOS>ܡܬܼܝܐܝܒܢܐܝܼܬ ܘܫܡܠܝܼܘ ܠܗܘܿܠܐ ܕܟܿܠ ܡܼܢܗܿ ܐܬܼܩܡ ܘܐܫܼܬܿܡܠܝܼ<EOS> ܕܐܝܟܢ ܕܝܢ ܫܡܼܥ<EOS>ܘܐܣܼܬܿܟ̱ܠ ܝܒܝܼܫܘܼܬܐ ܗܿܟܝܠ ܣܿܓܝܼ ܡܬܼܝܐܝܒܐ ܠܪܛܝܼܒܘܼܬܐ<EOS> ܘܛܒܿ ܠܿܚܡܐ ܠܗܿ<EOS>ܘܩܪܝܼܪܘܼܬܐ ܠܚܡܝܼܡܘܼܬܐ ܘܐܠܐ ܐܢ ܐܬܼܢܩܦܝܼ ܚܡܝܼܡܘܼ̄ ܠܚܡܝܼܡܘܼܬܐ ܠܘ ܩܘܼܝܡܐ ܥܿܒܕ̈ܢ<EOS>ܐܠܐ ܣܘܼܓܦܢܐ ܘܚܘܼܒܠܐ<EOS> ܗܟܘܬ ܩܪܝܼܪܘܼܬܐ ܠܩܪܝܼܪܘܼܬܐ<EOS> ܘܪܛܝܼܒܘܼܬܐ ܠܪܛܝܼܒܘܼܬܐ<EOS>ܘܝܒܝܼܫܘܼܬܐ ܠܝܒܝܼܫܘܼܬܐ<EOS> ܡܼܢ ܚܘܼܝܕܐ ܕܗܿܠܝܢ ܣܟ ܫܦܝܼܪܘܼܬ ܩܘܼܝܡܐ ܠܐ ܗܿܘܐ<EOS> ܐܠܐ<EOS>ܣܘܓܦܢܐ ܘܚܘܼܒܠܐ<EOS> ܐܟܙܢܐ ܕܐܢ ܢܗܼܘܐ ܚܿܐܫ ܦܓܪܗ ܕܐܢܫ ܡܼܢ ܟܘܼܪܗܐ ܕܐܫܬܐ ܕܡܪܝܬܐ<EOS>ܣܘܼܡܩܬܐ<EOS> ܘܠܗܢܐ ܟܘܼܪܗܢܐ ܢܣܝܼܢܢ ܕܡܼܢ ܟܘܼܡ̈ܘܼ ܚܡܝܼܡܐ ܝܒܝܼܫܐ ܓܕܫ<EOS> ܡܪܟܒܝܼܢܢ ܠܗ<EOS>ܣܡܡ̈ܢܐ ܣܩܘܼܒ̈ܠܘܗܝ ܕܟܘܼܪܗܢܐ ܡܼܢ ܩܪܝܼܪܐ ܘܪܛܝܼܒܐ<EOS> ܘܗܟܘܬ݀ ܡܐܣܝܢܢ ܠܗ ܠܦܓܪܐ<EOS>ܘܥ݀ܒܕܝܼܢܢ ܠܗ ܫܦܝܼܪܘܬ ܩܘܝܡܐ<EOS> ܗܟܘܬ ܘܠܡܿܢ ܕܚܿܐܫ ܦܓܪܗ ܡܼܢ ܟܐܒܐ ܕܡܫܪܝܘܼܬܐ<EOS> ܕܓܕܫ<EOS>ܡܼܢ ܦܠܓܡܐ ܝܬܝܼܪܐ ܕܣܿܓܐ ܒܓܘܼܫܡܐ<EOS> ܘܗܢܐ ܟܘܼܡܘܿܣ ܐܘܟܝܼܬ ܚܠܼܛܐ ܦܠܓܡܢܝܐ<EOS> ܢܣܝܼܢܝܗܝ<EOS>ܕܐܝܼܬܘ̄ ܩܪܝܼܪܐ ܪܛܝܼܒܐ<EOS> ܡܪܟܒܝܼܢܢ ܠܗ ܣܡܡ̈ܢܐ ܣܩ̈ܘܼܒܠܘ̄ ܕܚܠܼܛܐ ܡܼܢ ܚܡܝܼܡܐ<EOS>ܘܝܒܝܼܫܐ<EOS> ܘܗܿܟܢܐ ܡܐܣܝܢܢ ܠܗ ܠܦܓܪܐ ܚܿܫܘܿܫܐ ܘܗܿܘܐ ܠܗ ܫܦܝܼܪܘܼܬ ܩܘܼܝܡܐ<EOS> ܒܗܿܢܐ<EOS>ܙܒܢܐ ܢܣܿܒܪ ܐܦ ܥܠ ܟܝ̈ܢܐ ܕܐܣܛܘܼܟ̈ܣܐ<EOS> ܕܐܦܢ ܡܣܬܿܒܪܝܢ ܣܩܘܼܒ̈ܠܝܐ ܐܠܐ ܣܩܘܼܒܠܝܘܬܗܘܢ<EOS>ܗܝܼ ܐܝܼܬܝܗܿ ܩܘܼܝܡܗܘܢ<EOS> ܐܪܥܐ ܡܿܢ ܗܿܟܝܠ ܩܪܝܼܪܐ ܘܝܒܝܼܫܐ<EOS> ܟܕ ܡܬܼܪܛܒܐ ܝܒܝܼܫܘܼܬܗܿ<EOS>ܡܼܢ ܡܝ̈ܐ ܕܡܬܼܝܐܝܒܐ ܠܗܘܿܢ<EOS> ܘܐܦ ܩܪܝܼܪܘܼܬܗܿ ܡܫܼܬܚܢܐ ܡܼܢ ܚܡܝܼܡܘܼܬܗܿ ܕܢܘܼܪܐ ܒܝܕ<EOS>ܙܠ̈ܝܼܩܘܗܝ ܕܫܡܼܫܐ<EOS> ܘܗܿܘܐ ܗܿܢܐ ܚܘܼܝܕܐ ܘܢܩܝܼܦܘܼܬܐ ܡܼܬܝܐܝܒܢܝܼܬܐ<EOS> ܡܬܼܩܝܡ<EOS>ܘܡܫܼܬܡܠܝܐ ܡܼܢܗܘܢ ܟܿܠ ܐܕܫܐ ܘܣܘܼܥܪܢܐ ܫܦܝܼܪܐ<EOS> ܕܙܪ̈ܥܐ ܘܢܼܨܒ̈ܬܐ ܘܫܘܼܡܠܝ ܦܐܪ̈ܐ<EOS>ܘܟܿܠ ܩܘܼܝܡܐ ܕܚܝ̈ܐ ܗܿܠܝܢ ܦܓܪ̈ܢܝܐ<EOS> ܐܢܕܝܢ ܡܝ̈ܐ ܥܠ ܡܝ̈ܐ ܢܬܼܬܘܣܦܘܢ ܐܘܿ ܢܘܼܪܐ<EOS>ܘܐܐܪ ܥܠ ܐܐܪ<EOS> ܘܥܦܪܐ ܥܠ ܐܪܥܐ<EOS> ܠܐ ܥ݀ܒܪܝܢ ܗܘܼܘ ܩܘܼܝܡܐ ܕܡܕܡ<EOS> ܐܦܠܐ ܐܢ ܡܐܣܝܢܢ<EOS>ܠܟܘܼܪܗܢܐ ܚܡܝܼܡܐ ܒܣܡܐ ܚܡܝܼܡܐ ܗܿܘܐ ܚܘܼܠܡܢܐ<EOS> ܘܗܿܟܢܐ ܐܣܼܒܪ ܥܠ ܣܿܓܝ̈ܐܬܐ<EOS> ܐܝܟ ܗܿܝ<EOS>ܕܐܡܝܼܪܐ ܕܗܼܒ ܐܦܬܐ ܠܚܟܝܼܡܐ ܘܬܘܼܒ ܢܼܬܚܟܡ<EOS> ܡܕܝܢ ܣܿܓܝܼ ܫܦܝܼܪ ܘܠܚܡܐܝܼܬ ܛܟܣܬ݀<EOS>ܘܒܪܬ݀ ܥܒܘܕܘܼܬܐ ܚܟܝܼܡܬ݀ ܒܟܿܠ ܠܟܝ̈ܢܐ ܕܐܣܼܛܘܼܟ̈ܣܐ<EOS> ܘܡܼܢ ܚܡܝܼܡܐ ܘܩܪܝܪܐ ܘܪܛܝܼܒܐ<EOS>ܘܝܒܝܼܫܐ<EOS> ܚܡܝܼܡܐ ܡܿܢ ܗܿܟܝܼܠ ܡܬܼܝܐܝܒ ܠܩܪܝܼܪܐ ܕܢܬܼܦܪܓܐ ܒܗ<EOS> ܘܝܒܝܼܫܐ ܕܝܢ ܨܿܗܐܼ<EOS>ܘܠܗܝܼܩ ܠܪܛܝܼܒܐ ܕܢܬܪܟܟ ܘܢܬܼܪܛܒ ܒܗ<EOS> ܐܝܟ ܪܘܼܫܡܐ ܗܿܢܐ ܗܿܐ ܨܿܝܪܝܢܢ<EOS>ܗܪܟܐ<EOS>ܘܒܗܢܐ ܙܢܐ ܕܡܼܬܝܐܝܒܢܘܼܬܐ ܪܓܬܢ݀ܝܬܐ ܘܐܝܟ ܪܚܡܼܬܐ ܟܝܿܢܝܬܐ ܐܬܠܚܡܘ<EOS>ܘܐܬܼܚܝܕܘ ܐܣܛܘܼܟ̈ܣܐ ܠܚܕ̈ܕܐ<EOS> ܘܐܝܟ ܡܬܼܝܐܝܒܢܘܼܬܐ ܕܕܟܪܐ ܘܢܩܼܒܬܐ<EOS> ܘܗܿܟܢ ܐܬܼܚܝܕܘ<EOS>ܚܘܼܝܕܐ ܟܝܢ݀ܝܐ ܘܠܚܡܝܐ ܘܡܼܬܝܐܝܒܢܝܐ<EOS> ܘܐܩܝܼܡܘ ܠܗܿܘܠܐ ܗܿܝ ܕܡܼܢܗܿ ܟܿܠ ܐܬܼܩܝܡ<EOS>ܘܐܫܬܡܠܝܼ<EOS> ܘܠܚܘܼܝܕܐ ܡܼܢ ܗܿܘ ܩܕܡܝܐ ܕܨܪܢܢ ܘܪܫܡܼܢܢ ܡܼܢ ܠܥܠ<EOS> ܡܼܢ ܐ̱ܚܪ̈ܢܐ ܕܩܕܡܝܢ<EOS>ܫܡܥܢܢ ܘܝܼܠܦܢܢ<EOS> ܘܠܗܿܢܐ ܚܘܼܝܕܐ ܐܚܪܢܐ ܘܡܼܬܝܐܝܒܢܐ ܘܠܚܡܝܐ<EOS> ܚܢܢ ܡܼܢ ܬܐܘܪܝܐ ܕܝܼܠܢ<EOS>ܐܫܟܼܚܢܢ<EOS> ܐܝܟ ܕܐܦ ܗܿܐ ܡܢܣܝܢܢ ܘܝ݀ܕܥܝܼܢܢ ܠܟܝܿܢܐ ܕܐܣܛܘܼܟ̈ܣܐ ܘܕܟܘܼܡ̈ܘܼ<EOS>ܘܡܼܬܝܐܝܒܢܘܼـܐ ܕܠܚܕ̈ܕܐ ܥܡ ܫܦܝܼܪܘܼܬ ܩܘܼܝܡܐ ܕܗܿܘ ܡܼܢ ܚܘܝܕܐ ܗܿܢܐ ܕܐܡܼܪܢܢ<EOS> ܗܿܫܐ<EOS>ܐܢܬ ܩܪ̈ܘܝܐ ܦܪ̈ܘܼܫܐ ܐܝܟ ܕܫܿܦܪ ܠܟܘܢ ܩܒܠܘ<EOS> ܡܐܠܠܘܢ ܕܝܢ ܕܬ݀ܒܥ ܛܘܼܟܣܐ ܕܟܝ̈ܢܐ<EOS> ܐܝܟ<EOS>ܕܛܟܣ ܘܬܚܡ ܠܗܘܢ ܒܪܘܼܝܐ ܚܟܝܼܡܐ ܒܗܢܐ ܛܘܼܦܣܐ ܐܬܼܠܚܡܘ ܘܐܬܚܝܕܘ ܐܣܛܘܼܟ̈ܣܐ ܐܪܒܥܐ<EOS>ܠܚܕ̈ܕܐ<EOS> ܒܡܼܬܝܐܝܒܢܘܼܬܐ ܕܣܡ ܒܟܝܿܢܗܘܢ ܒܥܘܿܕܗܘܢ<EOS> ܘܐܬܼܩܝܡܬ ܡܢܼܗܘܢ ܘܗܘܿܠܐ ܕܐܝܬܝܗܿ<EOS>ܝ݀ܬ ܐܪܥܐ<EOS> ܘܐܝܬܝܗܿ ܗܘܼܬ݀ ܬܘܗ ܘܒܘܗܿ<EOS> ܗ̄ ܚܒܝܼܟܝܢ ܗܘܼܘ ܐܣܛܘܼܟ̈ܣܐ ܒܚܕ̈ܕܐ ܘܛ݀ܫܝܢܼ<EOS>ܗܘܼܘ ܒܚܕ̈ܕܐ<EOS> ܘܐܝܼܬܝܗܘܢ ܗܘܼܘ ܒܬܗܘܡܐ ܕܠܐ ܩܘܡܐ<EOS> ܘܚܫܘܼܟܐ ܥܠ ܐܦ̈ܝ ܬܗܘܼܡܐ<EOS> ܒܗܿܝ<EOS>ܕܥܕܟܝܠ ܠܐ ܐܬܼܒܪܝܼ ܗܘܼܐ ܢܘܼܗܪܐ<EOS> ܒܗܿܝ ܕܐܣܛܘܼܟܣܐ ܡܢܗܪܢܐ ܕܢܘܼܪܐ ܛܿܫܐܼ ܗܘܼܐ<EOS>ܘܚܒܝܼܟ ܒܐܣܛܘܼܟ̈ܣܐ ܐܚܪ̈ܢܐ ܘܠ ܡܬܼܚܙܐ ܗܘܼܐ ܣܟ<EOS> ܐܝܟ ܕܐܦ ܗܿܫܐ ܛܿܫܐܼ ܘܟܿܣܐܼ ܟܝܿܢܐ<EOS>ܕܢܘܼܪܐ ܒܟ̈ܐܦܐ ܘܒܦܪܙܠܐ ܘܒܩܝ̈ܣܐ ܘܒܫܪܒܐ ܕܗܘ̈ܠܐ ܘܠܐ ܣܟ ܡܬܼܚܙܐ<EOS> ܥܕܡܐ ܕܒܪܢܫܐ ܨܠܡ<EOS>ܐܠܗܐ ܒܐܘܼܡܢܘܼܬܐ ܕܝܼܕܥܬܗ ܡܦܩ ܠܗܿ ܠܓܠܝܐ<EOS> ܘܗܿܟܢܐ ܦܫܬ݀ ܗ݀ܘܠܐ ܡܼܢ ܟܕ ܐܬܒܪܝܬ݀ ܥܡ<EOS>ܒܪܝܼܬܐ ܕܪ̈ܘܼܚܢܐ ܬܘܗ ܘܒܘܗ<EOS> ܚܒܝܼܟܬ ܘܠܐ ܡܬܼܩܢܬܐ<EOS> ܘܐܪܥܐ ܘܢܘܪܐ ܘܡܝ̈ܐ<EOS>ܟܿܠܗܘܢ ܐܟܚܕܐ ܚܒܝܼܟܝܼܢ ܗܘܼܘ<EOS> ܐܐܪ ܠܐ ܡܬܩܢܐܝܼܬ<EOS> ܘܐܐܪ ܡܿܢ ܡܬܬܙܝܼܥ<EOS>ܗܘܼܐ ܐܝܟ ܟܝܿܢܗ<EOS> ܘܡܙܝܼܥ ܗܼܘܐ ܠܫܪܟܐ ܕܐܣܛܘܼܟ̈ܣܐ<EOS> ܘܥܦܪܐ ܕܐܠܥܐ ܥܡ ܟܐܦ̈ܐ ܕܒܗܿ<EOS>ܚܠܝܼܛ ܗܘܼܐ ܥܡ ܪܛܝܼܒܘܼܬܐ ܕܡܝ̈ܐ<EOS> ܘܡܬܐܫܕ ܗܘܼܐ ܠܟܐ ܘܠܟܐ ܒܝܕ ܡܬܬܙܝܼܥܢܘܼܬܗ ܕܐܐܪ<EOS>ܕܡܙܝܼܥ ܗܘܼܐ ܠܗܘܠܐ<EOS> ܚܝܠܐ ܕܝܢ ܐܘܟܝܼܬ ܟܝܿܢܐ ܕܢܘܼܪܐ ܟܿܣܐܼ ܗܘܼܐ ܒܗܘܢ ܐܝܟ ܕܐܡܼܪܢܢ<EOS>ܡܼܢ ܠܥܠ<EOS> ܐܠܐ ܒܟܝܿܢܐ ܕܐܪܥܐ ܘܕܟܐܦ̈ܐ ܢܛܝܼܪ ܗܘܼܐ ܘܛܿܫܐܼ<EOS> ܘܒܟܝܿܢܗܿ ܕܢܘܼܪܐ<EOS>ܡܬܼܚܝܠܝܢ ܗܘܼܘ ܫܪܟܐ ܕܐܣܛܘܼܟ̈ܣܐ<EOS> ܘܠܒܝܼܟܝܢ ܗܘܼܘ ܠܚܕ̈ܕܐ<EOS> ܘܗܟܢܐ ܡܬܼܥܪܙܠܝܢ ܗܘܼܘ<EOS>ܒܚܕ̈ܕܐ ܐܣܛܘܼܟ̈ܣܐ ܘܡܬܼܚܪܓܝܼܢ ܗܘܼܘ ܕܠܝܬ ܗܘܼܐ ܠܗܘܢ ܢܘܚܐ ܡܼܢ ܡܼܬܬܙܝܼܥܢܘܼܬܐ<EOS>ܘܡܼܢܗܿ ܕܗܕܐ ܐܬܼܚܪܓܘ ܟ̈ܐܦܐ ܒܚܕ̈ܕܐ ܘܗܘܼܘ ܗܿܟܢ ܫܥ̈ܥܐ ܡܢܼܗ ܕܗܿܘ ܙܒܢܐ<EOS> ܐܟܙܢܐ ܕܗܿܐ<EOS>ܓܕܫ ܒܡܠܐܐ ܕܢܗܪ̈ܘܬܐ<EOS> ܕܟܕ ܣܿܠܩܝܢ ܡܝ̈ܐ ܠܥܠ ܡܼܢ ܓܙܪ̈ܬܐ ܘܓܠ̈ܝܬܐ ܕܒܢܗܪ̈ܘܬܐ<EOS>ܘܒܣܦܪ̈ܝܗܘܢ ܡܬܚܪܓܝܢ ܟ̈ܐܦܐ ܒܚܕ̈݁ܕܐ<EOS> ܘܡܼܢ ܗܿܝ ܡܬܥܪܙܠܢܘܼܬܗܘܢ ܘܫܘܦܩܗܘܢ ܕܒܚܕ̈ܕܐ<EOS>ܡܬܼܚܪܓܐ ܝܬܝܼܪܘܼܬܗܘܢ ܘܦܿܝܫܝܼܢ ܫܥ̈ܥܐ ܓ̈ܠܠܐ<EOS> ܗܿܟܢܐ ܓܼܕܫܬ݀ ܒܗܿܘ ܚܒܘܼܟܝܐ<EOS>ܕܐܣܛܘܼܟ̈ܣܐ<EOS> ܒܗܿܝ ܕܚܠܝܼܛܐ ܗܘܼܬ݀ ܐܪܥܐ ܘܟ̈ܐܦܐ ܥܡ ܡܝ̈ܐ ܫܿܪܝܢܼ ܗܘܼܘ ܒܚܕ̈ܕܐ<EOS>ܘܪܟܝܼܟܐ ܗܘܼܬ݀ ܓܒܝܼܠܬܐ ܘܐܐܪ ܕܒܗܘܢ<EOS> ܗܿܘ ܡܙܝܼܥ ܗܘܼܐ ܠܗܘܢ<EOS> ܘܗܘܼܘ ܟ̈ܐܦܐ ܡܬܚܪܓܝܢ<EOS>ܒܚܕ̈ܕܐ ܘܗܘܼܘ ܗܿܠܝܢ ܟܿܠܗܘܢ ܫܥܥ̈ܐ ܕܥܠ ܐܦ̈ܝ ܐܪܥ ܘܬܚܝܼܬ ܐܪܥܐ<EOS> ܘܗܿܘ ܕܡܬܼܩܪܐ<EOS>ܓܐܪܘܡܡܐ<EOS> ܗ̄ ܗܿܢܘܢ ܫܥ̈ܥܐ ܕܚܒܝܼܟܝܢ ܒܥܦܪܐ ܘܐܬܼܩܫܝܼܘ ܐܝܟ ܦܘܼܩܕܢܐ ܕܐܠܗܐ ܕܦܪܼܫ<EOS>ܪܛܝܼܒܘܼܬܐ ܡܼܢ ܝܒܝܼܫܘܼܬܐ<EOS> ܗ̄ ܐܪܥܐ ܡܼܢ ܡܝ̈ܐ<EOS> ܐܝܟ ܥܬܝܼܕܝܢܢ ܕܢܚܘܐ<EOS> ܗܕܐ ܗܿܝ ܥܠܼܬܐ<EOS>ܕܗܿܠܝܢ ܫܥ̈ܥܐ ܕܐܝܼܬ ܒܐܪܥܐ ܘܬܚܝܬ ܟܿܠܗ ܐܪܥܐ<EOS> ܘܒܕܘܼܟ ܕܘܼܟ ܐܬܼܩܫܝܼܘ ܘܐܬܼܠܚܡܘ ܥܡ<EOS>ܚܕ̈ܕܐ ܘܗܘܼܘ ܡܢܼܗܘܢ ܪ̈ܘܡܐ ܘܡܬܢ̈ܬܐ ܘܐܝܟ ܛܘܼܪ̈ܐ ܡܕܡ<EOS> ܘܗܟܢܐ ܦܫܼܘ ܥܕܡܐ ܠܝܘܡܢܐ<EOS>ܘܐܢ ܢܼܬܚܫܒ ܐ̱ܢܫ ܕܕܠܡܐ ܡܼܢ ܙܒܢܐ ܕܛܘܦܢܐ ܗܘ̈ܝ ܗܿܠܝܢ<EOS> ܘܐܡܿܪܝܢܢ ܕܛܘܦܢܐ ܥܠ ܐܦ̈ܝ<EOS>ܐܪܥܐ ܗܘܼܐ ܡܼܢ ܠܥܠ ܘܚܒܠ ܟܿܠ ܕܥܠܝܗܿ<EOS> ܘܐܐܪ ܐܝܟ ܕܐܝܼܬܘ̄ ܩܘܝܼ<EOS> ܘܐܪܥܐ ܒܡܫܪܪܘܼܬܗܿ<EOS>ܟܬܪܬ݀<EOS> ܘܐܣܛܘܼܟ̈ܣܐ ܠܐ ܐܬܚܒܟܼܘ ܒܚܕ̈ܕܐ ܐܝܟ ܕܒܪܫܝܬ ܩܕܡ ܕܢܬܦܪܫܘܢ ܕܢܬܦܫܪܘܢ ܟܕ<EOS>ܐܝܬܝܗܘܢ ܗܘܼܘ ܬܘܗ ܘܒܘܗ<EOS> ܘܐܢ ܐܬܒܟܼܘ ܐܪܥܐ ܘܡܝ̈ܐ<EOS> ܩܠܝܼܠ ܡܕܡ ܐܬܚܒܟܘ ܥܠ ܐܦ̈ܝ ܐܪܥܐ<EOS>ܬܚܘܼ̈ܬܝܗܿ ܕܐܪܥܐ ܘܫܬܼܐ̈ܣܝ ܛܘܼܪ̈ܐ ܠܐ ܣܟ ܐܙܕܥܙܥܘ<EOS> ܘܠܐ ܡܚܒܠܐ ܗܘܼܬ݀ ܐܪܥܐ ܘܚܪܝܼܒܐ<EOS>ܘܐܠܘ ܗܿܘ ܛܘܦܢܐ ܐܝܟ ܫܦܼܥܐ ܣܿܓܝܼܐܐ ܡܫܼܬܿܪܓܠ ܗܘܼܐ ܠܗ<EOS> ܘܡܣܼܬܿܦܩ ܗܘܼܐ ܥܠ ܐܪܥܐ<EOS>ܘܡܦܠܫܐ ܗܘܼܬ݀ ܠܗܿ ܘܡܦܚܬܐ ܗܘܼܬ݀ ܠܗܿ<EOS> ܘܬܘܼܒ ܠܐ ܡܬܼܝܬܒ ܗܘܼܐ ܠܗܿ<EOS> ܐܠܐ ܩܕܡܐܝܬ ܬܪܼܥ<EOS>ܡܪܝܐ ܘܐܓܝܼܚ ܠܫܦ̈ܥܐ ܬܚ̈ܬܝܐ<EOS> ܘܣܠܼܩܘ ܡܝ̈ܐ ܘܚܦܝܘܼܗܿ ܠܐܪܥܐ<EOS> ܘܗܿܝܕܝܢ ܐܫܦܼܥ ܠܢܣ̈ܟܐ<EOS>ܕܠܥܠ<EOS> ܘܐܬܼܢܿܣܟܼܘ ܘܐܣܬܦܩܘ ܡܝ̈ܐ ܥܠ ܡܝ̈ܐ<EOS> ܘܗܿܟܢ ܐܬܼܢܛܪܬ݀ ܐܪܥܐ<EOS> ܘܦܫܼܬ݀ ܪܩܝܼܥܬܐ<EOS>ܘܡܫܪܪܬܐ ܒܪܡܼܙܐ ܘܒܛܝܼܠܘܼܬܐ<EOS>ܕܗܿܘ ܚܟܝܼܡ ܒܟܿܠ<EOS> ܥܒܘܿܕܐ ܘܡܬܩܢܢܐ ܕܥ̈ܠܡܐ<EOS> ܘܗܟܢܐ ܐܬܚܝܕܘ<EOS>ܐܣܛܘܼܟ̈ܣܐ ܘܐܬܼܚܒܟܘ ܒܚܕܕ̈ܐ ܘܐܬܓܒܠܬ݀ ܠܒܬܐ ܕܗ݀ܘܠܐ ܕܗܝܼ ܐܝܼܬܝܗܿ ܝܿܬ ܐܪܥܐ<EOS> ܘܗܿܟܢܐ<EOS>ܦܫܬ݀ ܐܝܟ ܕܐܝܼܬܝܗܿ ܡܬܼܚ̈ܐ ܘܛܘܪ̈ܐ ܕܠܐ ܣܟ ܡܼܬܡܫܚܝܢ ܐܘܿ ܡܬܝܕܥܝܢ ܠܢ<EOS> ܥܕܡܐ ܕܨܒܼܐ<EOS>ܐܠܗ ܕܢܬܩܢ ܠܥܿܠܡܐ ܗܿܢܐ ܘܢܛܟܣܝܼܘܗܝ ܘܢܨܒܬܝܼܘ̄ ܡܛܠ ܒܪܢܫܐ ܕܥܬܝܼܕ ܕܢܒܼܪܐ ܕܢܗܼܘܐ ܒܗ<EOS>ܥܡܘܪ̈ܐ ܘܬܘܬܒ̈ܐ ܙܒܢܐ ܡܕܡ<EOS> ܘܗܿܝܕܝܢ ܢܫܼܬܢܐ ܠܕܘܼܟܬܐ ܗܿܝ ܕܡܛܠܬܗܿ ܐܬܒܪܝܼ<EOS> ܘܢܣܼܩ<EOS>ܢܐܪܬ ܟܘܼܪܣܝܗ ܕܗܿܘ ܕܢܦܼܠ ܘܡܼܢ ܬܡܿܢ ܬܘܼܒ ܢܬܼܥܠܐ ܠܐܝܟܐ ܕܐܬܪܓܪܓ ܗܿܘ ܠܡܼܬܥܠܝܘܼ<EOS>ܡܪܚܐܝܬ ܘܩܕܡ ܙܒܢܐ<EOS> ܗ̄ ܐܼܠܘܼ ܡܚܡܣܢ ܗܘܼܐ ܒܛܟܼܣܐ ܕܬܫܡܫܬܗ ܘܐܝܟ ܥܒܼܕܐ ܡܫܥܒܕܐ<EOS>ܡܬܼܡܟܟ ܗܘܼܐ ܠܗ ܘܢܛܝܼܪ ܗܘܼܐ ܠܗ ܦܘܼܩܕܢ ܡܪܗ ܡܼܢ ܟܿܠܦܪܘܿܣ ܒܿܬܪ ܙܒܢܐ ܐܡܼܬܝ ܕܨ݀ܒܐ<EOS>ܗܘܼܐ ܡܪܗ ܒܪܘܝܗ ܘܥܒܘܕܗ<EOS> ܡܫܟܢ ܗܘܼܐ ܠܗ ܚܪ̈ܘܼܪܐ<EOS> ܘܡܣܩ ܗܘܼܐ ܠܗ ܠܕܪܓܐ ܡܥܠܝܐ<EOS>ܕܒܢ̈ܝܐ<EOS> ܘܕܠܐ ܣܝܒܪ ܘܚܡܣܢ<EOS> ܐܠܐ ܐܡܼܪܚ ܘܐܫܼܬܥܠܝܼ ܕܢܚܛܦܝܼܘܗܝ ܒܪܡܘܼܬܗ ܡܫܩܠܐܝܬ<EOS>ܘܛܪܘܼܢܐܝܬ<EOS> ܐܣܼܬܚܦ ܘܐܫܼܬܕܝܼ ܡܼܢ ܕܘܼܟܬܗ<EOS> ܘܢܦܼܠ ܡܦܘܼܠܬܐ ܪܒܬܐ<EOS> ܐܝܟ ܒܪܩܐ ܡܼܢ<EOS>ܫܡܝܐ<EOS> ܥܠܗܿܝ ܐܬܒܪܝܼ ܒܪܢܫܐ ܕܢܣܼܒ ܬܫܡܫܬܗ<EOS> ܘܢܐܪܬ ܟܘܼܪܣܗ<EOS> ܘܕܡܼܢ ܗܿܢܐ ܢܬܼܥܠܐ ܠܗܿ<EOS>ܪܒܘܼܬܐ ܕܨܒܼܐ ܕܢܚܼܛܘܼܦ ܗܿܘ ܡܪܘܕܐ ܕܢܦܼܠ ܗܿܫܐ ܒܨܼܒܝܿܢܢ ܕܝܼܠܢ ܒܢܝ̈ܢܫܐ ܐܝܼܬܝܗܿ<EOS>ܕܐܢ ܨ݀ܒܝܢܢ ܘܡܟܫܪܝܼܢܢ ܘܢ݀ܛܪܝܼܢܢ ܦܘܼܩܕܢ ܡܪܢ<EOS> ܡܫܬܘܝܼܢܢ ܠܗܿܘ ܐܝܼܩܪܐ ܡܥܠܝܐ ܕܠܐ<EOS>ܡܬܼܡܠܠ<EOS> ܘܡܬܼܒܣܡܝܼܢܢ ܥܡ ܡܪܢ<EOS> ܘܐܢ ܡܗܡܝܢܢ<EOS> ܘܐܦ ܡܼܢ ܐܝܼܩܪܢ ܢ݀ܦܠܝܼܢܢ<EOS> ܘܥܡ ܗܿܘ<EOS>ܡܪܘܕܐ ܡܫܼܬܢܩܝܼܢܢ<EOS> ܗܿܝ ܕܡܨܠܝܢܢ ܘܡܬܼܟܫܦܝܼܢܢ ܕܡܼܢ ܡܢ݀ܬܐ ܘܫܘܬܦܘܼܬܐ ܕܥܡܗ ܢܼܫܬܘܙܒ<EOS>ܘܢܬܿܦܨܐ<EOS> ܘܥܡ ܡܪܢ ܛܒܿ ܘܐܠܗܢ ܡܪܚܡܢܐ ܢܿܚܕܐ ܘܢܬܿܒܣܡ ܒܛܝܒܘܼܬܗ ܘܒܪ̈ܚܡܘܗܝ ܣܿܓܝ̈ܐܐ<EOS>ܠܥ̈ܠܡܝ ܥ̈ܠܡܐ ܐܡܝܢ ܘܒܗܠܝܢ ܫܠܡ ܩܦܠܐܘܢ ܕܚܡܫܐ ܕܡܐܡܪܐ ܕܐܪܒܥܐ ܒܝܕ ܐܠܗܐ ܕܚܝܠ ܘܥܕܪ<EOS>ܫܼܠܡ ܡܐܡܪܐ ܕܐܪܒܥܐ ܕܒܗ ܐܬܼܡܠܠ ܥܠ ܣܦܼܪܐ ܘܟܬܒܐ ܘܥܠ ܫܪܝܼܪܘܼܬ ܟܬܒܐ<EOS>ܕܗܘܿܝܐ ܕܒܪܝܼܬܐ<EOS> ܘܥܠ ܒܪܝܼܬܗ ܕܥܿܠܡܐ ܗܿܢܐ ܕܐܝܟܢ ܗܘܼܬ݀ ܘܡܼܢ ܡܘܿܢ ܐܬܼܩܝܡ ܘܐܦ ܥܠ<EOS>ܥܿܠܡܐ ܕܪ̈ܘܼܚܢܐ ܘܛܟܼܣ̈ܝܗܘܢ<EOS> ܘܡܦܘܼܠܬܗ ܕܣܛܢܐ ܘܥܠܼܬܐ ܕܒܪܝܼܬܗ ܕܒܪܢܫܐ ܘܕܐܝܿܟܢܐ<EOS>ܐܬܼܚܝܕܘ ܐܣܼܛܘܼܟ̈ܣܐ ܣܩܘܼܒ̈ܠܝܐ ܘܗܘܼܬ݀ ܗܘܠܐ ܕܡܢܼܗܿ ܐܬܼܩܝܡ ܟܿܠ ܕܡܬܼܚܙܐ ܒܗܿܕܐ<EOS>ܒܪܝܼܬܐ<EOS>