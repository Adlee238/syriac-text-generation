ܒ ܒܰܪ ܩܳܠܶܗ<EOS>
ܝܰܘܡܳܐ ܕܥܽܘܢܕܳܢܳܐ<EOS>
ܝܰܘܡܰܐ ܗ̱ܘ ܡܰܪܺܝܪܳܐ<EOS>
ܝܰܘܡܰܐ ܗ̱ܘ ܕܰܚܢܰܓܬܳܐ<EOS>
ܝܰܘܡܰܐ ܗ̱ܘ ܕܰܒܟܳܬܳܐ<EOS>
ܗܘܺܝ ܡܳܪܰܢ ܒܽܘܝܳܐܰܢ<EOS>
ܥܽܘܢܺܝܬܳܐ ܗܘܺܝ ܡܳܪܝ̱ ܒܽܘܝܳܐܰܢ<EOS>
ܝܰܘܡܰܐ ܗ̱ܘ ܕܰܓܙܳܪ<EOS>
ܫܩܰܠ ܗܰܕܳܡܶܐ<EOS>
ܡܶܢ ܓܽܘܫܡܳܐ ܐܽܘܝܳܐ<EOS>
ܕܰܐܚ̈ܰܘܗ̱ܝ ܘܰܐܚ̈ܝܳܢܰܘܗ̱ܝ<EOS>
ܒܳܟ ܡܳܪܝ̱ ܢܶܬܪܰܟܰܒ<EOS>
ܝܰܘܡܰܐ ܗ̱ܘ ܕܡܰܟܪܶܐ<EOS>
ܠܣܳܒ̈ܶܐ ܒܰܒܢܰܝ̈ܗܽܘܢ<EOS>
ܕܬܳܒܰܪ ܠܶܗ ܡܰܘܬܳܐ<EOS>
ܠܚܽܘܛܪܳܐ ܕܣܰܝܒܽܘܬܳܐ<EOS>
ܒܳܟ ܡܳܪܝ̱ ܢܶܣܬܰܡܟܽܘܢ<EOS>
ܝܰܘܡܰܐ ܗ̱ܘ ܕܕܰܒܰܪ ܬܽܘܒ<EOS>
ܐܺܝܚܺܝܕܳܐ ܡܶܢ ܐܶܡܶܗ<EOS>
ܘܦܰܣܩܳܗ̇ ܠܕܰܪܥܳܐ<EOS>
ܕܡܰܣܡܶܟ ܗ̱ܘܳܐ ܠܳܗ̇<EOS>
ܐܰܢ̱ܬ ܡܳܪܝ̱ ܣܰܡܟܺܝܗ̇<EOS>
ܝܰܘܡܰܐ ܗ̱ܘ ܕܰܐܒܳܗ̈ܶܐ<EOS>
ܥܢܰܕܘ̱ ܒܶܗ ܘܰܦܼܪܰܫܘ̱ ܒܶܗ<EOS>
ܘܰܫܒܼܰܩܘ̱ ܝ̈ܰܠܕܰܝܗܽܘܢ<EOS>
ܝܰܬܡ̈ܶܐ ܘܚܰܣ̈ܺܝܠܶܐ<EOS>
ܐܰܢ̱ܬ ܡܳܪܝ̱ ܪܰܒܳܐ ܐܶܢܽܘܢ<EOS>
ܝܰܘܡܰܐ ܗ̱ܘ ܬܽܘܒ ܕܰܐܚܳܐ<EOS>
ܦܳܪܶܫ ܡܶܢ ܐܰܚܽܘܗ̱ܝ<EOS>
ܘܚܳܣܰܪ ܡܶܢܝܳܢܳܐ<EOS>
ܘܰܙܥܰܪ ܨܶܒ̈ܥܳܬܳܐ<EOS>
ܒܳܟ ܡܳܪܝ̱ ܢܶܬܡܰܠܽܘܢ<EOS>
ܝܰܘܡܰܐ ܗ̱ܘ ܕܒܰܪܬܶܗ<EOS>
ܕܣܳܒܳܐ ܦܪܰܫ ܡܶܢܶܗ<EOS>
ܘܶܐܬܥܰܘܪܰܬ ܥܰܝܢܶܗ<EOS>
ܕܒܳܗ̇ ܗܽܘ ܚܳܙܶܐ ܗ̱ܘܳܐ<EOS>
ܢܒܰܝܐܶܗ ܢܰܗܺܝܪܳܟ<EOS>
ܝܰܘܡܰܐ ܗ̱ܘ ܕܰܦܪܰܫ ܒܶܗ<EOS>
ܓܰܒܪܳܐ ܡܶܢ ܐܶܠܥܶܗ<EOS>
ܘܶܐܬܓܰܙܝܰܬ ܐܰܪܥܳܐ<EOS>
ܕܠܰܝܬܰܘܗ̱ܝ ܪܺܝܫ ܓܽܘܫܡܳܐ<EOS>
ܒܰܥܕܶܢ ܬܽܘܒ ܬܶܚܙܶܝܘܗ̱ܝ<EOS>
ܝܰܘܡܰܐ ܗ̱ܘ ܬܽܘܒ ܕܰܦܪܰܫ<EOS>
ܐܰܢ̱ܬܬܳܐ ܡܶܢ ܒܰܝܬܳܗ̇<EOS>
ܘܟܰܦܳܐ ܘܳܐܦ ܐܰܫܺܝܕ<EOS>
ܕܶܐܒܰܕ ܛܽܘܟܳܣܶܗ<EOS>
ܬܒܰܝܰܐܗ̇ ܡܰܠܟܽܘܬܳܟ<EOS>
ܝܰܘܡܰܐ ܗ̱ܘ ܕܡܺܝܬܳܐ<EOS>
ܫܳܡܽܘܥܬܳܐ ܡܶܢ ܫܶܠܝܳܐ<EOS>
ܘܥܳܐܶܠ ܕܳܠܰܚ ܠܳܗ̇<EOS>
ܛܳܒܳܐ ܠܡܰܫܡܰܥܬܳܐ<EOS>
ܒܩܳܠܳܟ ܬܶܫܬܰܝܰܢ<EOS>
ܝܰܘܡܰܐ ܗ̱ܘ ܕܓܰܪܶܓ<EOS>
ܥܰܝ̈ܢܶܐ ܠܰܒܟܳܬܳܐ<EOS>
ܘܺܐܝ̈ܕܶܐ ܠܡܰܪܩܽܘܕܬܳܐ<EOS>
ܘܦܽܘܡܳܐ ܠܽܐܘܠܺܝܬܳܐ<EOS>
ܒܳܟ ܡܳܪܝ̱ ܢܶܬܟܺܝܫ<EOS>
ܝܰܘܡܰܐ ܗ̱ܘ ܕܩܳܪܶܐ<EOS>
ܠܒܶܟܝܳܐ ܣܰܓܺܝܐܳܐ<EOS>
ܕܥܳܐܶܠ ܘܰܕܢܳܦܶܩ<EOS>
ܘܳܝܳܐ ܡܠܶܐ ܦܽܘܡܶܗ<EOS>
ܒܛܽܘܒܳܟ ܢܶܬܒܰܝܰܐ<EOS>
ܝܰܘܡܰܐ ܗ̱ܘ ܕܦܳܪܶܫ ܒܶܗ<EOS>
ܪܳܚܡܳܐ ܡܶܢ ܚܰܒܪܶܗ<EOS>
ܬܰܘܪ̈ܶܐ ܬܪ̈ܶܝܢ ܕܰܦܼܪܰܫܘ̱<EOS>
ܡܶܢ ܢܺܝܪ ܐܽܘܝܽܘܬܳܐ<EOS>
ܒܚܽܘܒܳܟ ܢܶܬܡܰܙܓܽܘܢ<EOS>
ܝܰܘܡܰܐ ܗ̱ܘ ܕܰܦܪܰܫܘ̱ ܒܶܗ<EOS>
ܚ̈ܰܬܢܶܐ ܘܟ̈ܰܠܠܳܬܳܐ<EOS>
ܘܰܚܠܳܦ ܗܰܘ ܪܶܩܕܳܐ<EOS>
ܗܘܳܬ ܠܳܗ̇ ܡܰܪܩܽܘܕܬܳܐ<EOS>
ܢܡܰܢܥܽܘܢ ܠܰܚܠܽܘܠܳܟ<EOS>
ܝܰܘܡܰܐ ܗ̱ܘ ܕܰܡܒܰܛܶܠ<EOS>
ܫܪܳܪܳܐ ܕܡܳܟܽܘܪ̈ܶܐ<EOS>
ܘܰܚܠܳܦ ܓܢܽܘܢܳܐ<EOS>
ܩܰܒܪܳܐ ܛܰܝܶܒ ܠܳܗ̇<EOS>
ܐܰܫܘܳܗ̇ ܠܰܓܢܽܘܢܳܟ<EOS>
ܝܰܘܡܰܐ ܗ̱ܘ ܕܰܦܪܰܫ ܬܽܘܒ<EOS>
ܠܒܰܪܬܳܐ ܘܰܠܚܳܬܳܐ<EOS>
ܘܰܐܫܩܰܠ ܐܰܝܟ ܝܰܘ̈ܢܶܐ<EOS>
ܡܶܢ ܒܶܝܬ ܡܰܥܡܪܰܗܶܝܢ<EOS>
ܢܫܰܟܢܰܢ ܒܦܰܪܕܰܝܣܳܟ<EOS>
ܝܰܘܡܰܐ ܗ̱ܘ ܕܰܦܪܰܫ ܬܽܘܒ<EOS>
ܫܒܰܪܬܳܐ ܡܶܢ ܐܶܡܳܗ̇<EOS>
ܘܶܐܬܟܰܡܪܰܬ ܣܰܬܳܐ<EOS>
ܕܠܰܝܬܶܝܗ̇ ܛܽܘܛܺܝܬܳܐ<EOS>
ܒܰܥܕܶܢ ܬܶܬܪܰܒܶܐ<EOS>
ܝܰܘܡܰܐ ܗ̱ܘ ܕܰܦܪܰܫ<EOS>
ܥܰܘ̈ܳܠܶܐ ܣ̈ܰܓܺܝܐܶܐ<EOS>
ܘܶܐܬܰܐܒܠܰܬ ܘܨܳܕܰܬ<EOS>
ܓܦܶܬܳܐ ܕܶܐܬܩܰܛܦܰܬ<EOS>
ܒܽܐܘܨܪܳܟ ܢܶܬܢܰܛܪܽܘܢ<EOS>
ܐܺܝܚܺܝܕܳܐ ܡܳܐ ܕܰܥܢܰܕ<EOS>
ܣܰܘ̈ܟܶܐ ܡܶܬܪܰܟܢܰܢ<EOS>
ܕܰܢܢܽܘܕܳܢ ܥܠܰܘܗ̱ܝ<EOS>
ܕܦܺܐܪܳܐ ܕܢܶܬܰܪ ܠܶܗ<EOS>
ܠܳܟ ܡܳܪܝ̱ ܢܶܬܩܰܪܰܒ<EOS>
ܫܽܘܒܚܳܐ ܠܰܕܚܰܢܩܶܗ<EOS>
ܠܡܰܘܬܳܐ ܒܰܡܨܰܥܬܳܐ<EOS>
ܒܶܝܬ ܚ̈ܰܝܶܐ ܠܚ̈ܰܝܶܐ<EOS>
ܣܳܡܶܗ ܕܢܰܠܦܟܽܘܢ<EOS>
ܕܡܰܘܬܟܽܘܢ ܛܰܠܶܩ ܠܶܗ<EOS>
ܫܩܽܘܠܘ̱ ܠܟܽܘܢ ܕܶܡ̈ܘܳܬܳܐ<EOS>
ܡܶܢܶܗ ܘܒܶܗ ܕܦܰܓܪܳܐ<EOS>
ܕܰܒܛܶܟܣܳܐ ܐܳܬܶܝܢ<EOS>
ܕܰܪ̈ܓܰܘܗ̱ܝ ܘܝܽܘ̈ܒܳܠܰܘܗ̱ܝ<EOS>
ܢܫܰܟܠܠܶܗ ܓܳܡܰܪ ܟܽܘܠ<EOS>
ܒܰܪܢܳܫܳܐ ܒܚܰܫܶܗ<EOS>
ܘܒܶܐܒܠܶܗ ܡܶܬܪܰܥܰܡ<EOS>
ܗܰܒ ܠܶܗ ܡܳܪܝ̱ ܐܰܬܪܳܐ<EOS>
ܕܰܢܦܰܝܶܓ ܟܰܪܝܽܘܬܶܗ<EOS>
ܕܰܒܟܽܠ ܬܶܫܬܰܒܰܚ<EOS>
ܫܓܺܝܫܰܐ ܗ̱ܘ ܡܶܙܕܰܠܰܠ<EOS>
ܕܒܰܥܓܰܠ ܢܶܬܢܰܚܰܡ<EOS>
ܠܰܘ ܗܳܟܰܢ ܫܓܺܝܫ<EOS>
ܛܳܒܳܐ ܘܰܡܣܰܪܗܰܒ<EOS>
ܒܪܺܝܟ ܗ̱ܽܘ ܡܣܰܝܒܰܪ ܟܽܠ<EOS>
ܫܓܽܘܫܘ̱ ܡܳܕܶܝܢ ܘܣܺܝܡܘ̱<EOS>
ܦܺܐܪ̈ܶܐ ܩܕܳܡ ܦܶܪ̈ܥܶܐ<EOS>
ܘܝ̈ܰܠܕܶܐ ܩܕܳܡ ܒ̈ܰܛܢܶܐ<EOS>
ܘܫܰܦܺܝܪ ܒܳܟܶܝܢ ܐܰܢ̱ܬܽܘܢ<EOS>
ܕܰܐܘܚܰܪ ܡܰܚܶܐ ܟܽܘܠ<EOS>
ܬܗܰܝܡܶܢ ܟܰܪܝܽܘܬܰܢ<EOS>
ܕܢܶܚܙܶܐ ܠܥܰܢܺܝ̈ܕܰܝܢ<EOS>
ܘܥܰܡ ܟܽܠ ܚܰܒ̈ܺܝܒܰܝܢ<EOS>
ܢܰܘܕܶܐ ܠܰܓܡܰܪ ܟܽܠ<EOS>
ܕܢܰܚܶܡ ܘܰܐܚܺܝ ܟܽܘܠ<EOS>
