ܬܚܘܝܬܐ ܕܛܘܛܝܬܐ<EOS>ܐܟܬܘܒ ܘܐܚܘܝܟ ܚܒܝܒܝ ܪܚܝܡܐ ܥܠ ܗܠܝܢ ܪ̈ܫܐ ܕܬܒܥܬܢܝ<EOS> ܥܠ ܗܝ ܒܘܪܟܬܐ ܕܛܡܝܪܐ<EOS>ܒܣܓܘܠܐ<EOS> ܕܡܛܠ ܛܘܛܝܬܐ ܕܒܘܪܟܬܐ<EOS> ܠܐ ܐܬܝܗܒ ܣܓܘܠܐ ܠܚܒܠܐ<EOS> ܡܛܠ ܕܒܝܘܡ̈ܝ ܐܫܥܝܐ ܨܒܐ ܗܘܐ ܡܪܗ<EOS>ܕܣܓܘܠܐ ܕܢܚܒܠܝܘܗܝ<EOS> ܘܐܬܐܡܪ ܠܗ ܒܦܬܓܡܐ ܕܠܐ ܢܬܚܒܠ ܣܓܘܠܐ ܡܛܠ ܕܒܘܪܟܬܐ ܐܝܬ ܒܗ<EOS> ܘܕܫܐܠܬܢܝ<EOS>ܬܘܒ<EOS> ܕܐܢ ܒܟܠܙܒܢ ܫܟܝܚܝܢ ܙܕܝܩ̈ܐ ܘܟܐ̈ܢܐ ܥܠ ܐܪܥܐ<EOS> ܘܐܦܝܣܟ ܥܠ ܒܘܪܟܬܐ ܗܝ ܕܪܕܬ ܒܟܠܗܘܢ<EOS>ܕܪ̈ܐ ܥܕܡܐ ܠܙܒܢܗ<EOS> ܘܐܚܘܝܟ ܐܦ ܥܠ ܡܠܬܐ ܕܬܒܥܬܢܝ<EOS> ܕܠܡܢܐ ܒܙܒܢ ܐܫܬܡܥܘ ܙܕܝ̈ܩܐ ܟܕ ܡܨܠܝܢ<EOS>ܗܘܘ<EOS> ܘܒܙܒܢܐ ܐܚܪܢܐ ܠܐ ܫܡܥ ܐܢܘܢ ܐܠܗܐ<EOS> ܘܐܟܬܘܒ ܠܟ ܐܦ ܥܠ ܫ̈ܢܝ ܕܪ̈ܐ ܩܕܡ̈ܝܐ<EOS> ܕܕܪ ܕܪ<EOS>ܚܘܫܒܢܗ<EOS> ܥܕܡܐ ܠܙܒܢܐ ܕܚܪܒܬ ܐܘܪܫܠܡ<EOS> ܘܐܫܬܩܠܬ ܡܢܗ ܛܝܒܘܬܐ<EOS> ܘܕܐܝܟܢܐ ܙܗܝܪܝܢ ܗܘܘ ܙܕܝܩ̈ܐ<EOS>ܒܒܘܪܟܬܐ ܕܪܕܬ ܡܢܗܘܢ<EOS> ܥܕܡܐ ܠܙܒܢܐ ܕܡܛܐ ܝܘܒܠܗ ܒܝܕ ܝܫܘܥ ܠܒܝܬ ܥܡܡ̈ܐ<EOS> ܒܪܡ ܕܝܢ ܥܘܩܒܐ<EOS>ܕܡ̈ܠܐ ܫܦܝܪ ܠܡܐܠܦ ܘܠܡܣܬܟܠܘ<EOS> ܐܠܐ ܝܬܝܪܐܝܬ ܒܠܒܐ ܕܟܝܐ ܠܡܕܚܠ \ܡܢܡܢ ܐܠܗܐ ܝܗܘܒܐ<EOS>ܕܦܬܓܡ̈ܐ ܙܕܩ ܠܢ<EOS> ܕܟܬܒ ܘܣܡ ܩܕܡܝܢ<EOS> ܕܒܥܡܠܐ ܪܒܐ ܘܒܕܚܠܬܐ ܣܓܝܐܬܐ ܘܒܬܪܥܐ ܐܠܝܨܐ ܘܒܐܘܪܚܐ<EOS>ܕܩܛܝܢܐ ܪܕܝܢ ܕܚܠܘܗ̈ܝ ܕܐܠܗܐ<EOS>ܠܘܩܕܡ ܗܟܢܐ ܚܒܝܒܝ ܘܠܐ ܠܢ ܕܢܕܚܠ ܡܢ ܕܝܢܐ ܕܐܠܗܐ<EOS> ܘܡܢ ܡܠܘܗ̈ܝ ܘܦܘܩ̈ܕܢܘܗܝ<EOS>ܕܡܚܝܢܐ ܕܐܡܪ<EOS> ܕܟܠ ܡܠܐ ܒܛܠܐ ܕܢܐܡܪܘܢ ܒ̈ܢܝܢܫܐ ܢܬܠܘܢ ܦܬܓܡܐ ܒܝܘܡܐ ܕܕܝܢܐ<EOS> ܘܬܘܒ ܟܬܝܒ<EOS>ܕܡܢ ܡ̈ܠܝܟ ܬܙܕܕܩ<EOS> ܘܡܢ ܡ̈ܠܝܟ ܬܬܚܝܒ<EOS> ܘܬܘܒ ܟܬܝܒ<EOS> ܕܦܘܡܗܘܢ ܕܒ̈ܢܝܢܫܐ ܪܡܐ ܠܗܘܢ ܘܒܕܘܟܬܐ<EOS>ܐܚܪܬܐ ܟܬܝܒ<EOS> ܕܦܘܡܗ ܕܣܟܠܐ ܥܒܕ ܠܗ ܬܘܩܠܬܐ<EOS> ܘܐܬܟܕܪ ܠܡ̈ܠܘܗܝ ܕܡܠܦܢܐ ܕܥܡ̈ܡܐ<EOS> ܕܐܡܪ<EOS> ܕܠܟܠܢ<EOS>ܠܡܩܡ ܠܢ ܩܕܡ ܒܝܡ ܕܡܫܝܚܐ<EOS> ܕܢܬܦܪܥ ܐܢܫ ܐܢܫ ܒܦܓܪܗ ܡܕܡ ܕܡܢ ܩܕܝܡ ܥܒܝܕ ܗܘܐ ܠܗ<EOS> ܐܢ ܕܛܒ<EOS>ܘܐܢ ܕܒܝܫ<EOS> ܘܬܘܒ ܐܡܪ<EOS> ܕܒܕܚܠܬܐ ܘܒܪܬܝܬܐ ܚܝܝ̈ܟܘܢ ܫܘܙܒܘ<EOS> ܘܬܘܒ ܐܘܣܦ ܘܙܗܪܢ<EOS> ܕܕܚܠܬܐ ܗܝ<EOS>ܪܒܬܐ ܠܡܦܠ ܒܐܝܕܘ̈ܗܝ ܕܐܠܗܐ ܚܝܐ<EOS> ܘܐܦ ܫܠܝܚ̈ܐ ܛܘܒ̈ܢܐ ܐܟܪܙܘ<EOS> ܕܒܐܘܠܨܢܐ ܪܒܐ ܘܠܐ ܠܡܥܠ<EOS>ܠܡܠܟܘܬܗ ܕܐܠܗܐ<EOS> ܘܬܘܒ ܐܡܪ<EOS> ܕܕܚܝܠ ܗܘ ܝܘܡܗ ܕܡܪܝܐ<EOS> ܘܡܢܘ ܡܫܟܚ ܡܣܝܒܪ ܠܗ<EOS> ܐܟܬܢ ܘܚܡܝܡ<EOS>ܪܘܓܙܗ<EOS> ܘܢܥܒܕܝܗ ܠܐܪܥܐ ܠܚܘܪܒܐ<EOS> ܘܚ̈ܛܝܝܗ ܢܘܒܕ ܡܢܗ<EOS>ܡܛܠ ܓܝܪ ܕܐܩܝܡ ܒܪܢܫܐ ܩܕܡܝܐ ܡܫܡܥܬܗ ܠܚܘܝܐ<EOS> ܩܒܠ ܡܣܡܒܪܫܐ ܠܘܛܬܐ<EOS> ܕܢܗܘܐ<EOS>ܡܟܘܠܬܐ ܠܚܘܝܐ<EOS> ܘܪܕܬ ܠܘܛܬܐ ܥܠ ܟܠܗܘܢ ܝܠܕܘ̈ܗܝ<EOS> ܥܠ ܕܐܟܠ ܓܝܪ ܡܢ ܐܝܠܢܐ ܕܝܕܥܬܐ<EOS> ܐܬܟܠܝ ܡܢ<EOS>ܦܐܪ̈ܝ ܐܝܠܢܐ ܕܚ̈ܝܐ<EOS> ܕܠܐ ܢܐܟܘܠ ܡܢܗ ܘܢܚܐ ܠܥܠܡ<EOS> ܘܒܗܕܐ ܝܕܥܝܢܢ ܕܡܛܠ ܕܦܣܥ ܒܪܢܫܐ ܥܠ<EOS>ܦܘܩܕܢܐ ܒܡܛܥܝܢܘܬܗ ܕܒܝܫܐ<EOS> ܘܩܕܡ ܢܣܒ ܠܗ ܪܡܘܬܐ<EOS> ܕܢܗܘܐ ܦܚܡܐ ܕܥܒܘܕܗ<EOS> ܘܒܦܘܪܫܢܐ ܕܝܕܥܬܐ<EOS>ܕܩܒܠ<EOS> ܗܘܐ ܣܝܓܐ ܒܝܢܘܗܝ ܠܐܝܠܢܐ ܕܚ̈ܝܐ<EOS> ܕܒܥܠܬ ܢܟܝܠܘܬܗ ܕܒܝܫܐ ܐܬܟܠܝ ܡܢ ܦܐܪ̈ܘܗܝ<EOS> ܘܐܬܣܝܓ<EOS>ܐܝܠܢܐ ܡܢ ܦܘܩܕܢܐ ܕܪܒܐ ܒܪܘܡܚܐ ܕܚܝܠܬܐ<EOS> ܘܒܫܠܗܒܝܬܐ ܕܡܬܟܪܟܐ<EOS> ܘܐܦ ܗܘ ܒܪܢܫܐ ܡܛܠ ܕܐܪܓܫ<EOS>ܘܝܕܥ ܡܫܟܚ ܗܘܐ ܠܡܐܙܠ ܠܘܬ ܗܘ ܐܝܠܢܐ<EOS> ܐܠܐ ܡܚܝܠܘܬܗ ܠܡܥܒܪ ܣܝܓܐ ܠܐ ܡܫܟܚܐ ܗܘܬ<EOS> ܡܛܠ ܗܢܐ<EOS>ܗܘ ܗܢܐ ܐܝܠܢܐ ܕܚܝ̈ܐ<EOS> ܒܒܣܝܡܘܬܗ ܠܐ ܐܬܟܠܝ ܡܢ ܣܢܝܩ̈ܐ<EOS> ܕܢܐܟܠܘܢ ܡܢܗ ܘܢܚܘܢ<EOS> ܗܝܕܝܢ ܐܘܪܟ<EOS>ܣܘܟܘܗ̈ܝ ܘܣܪ̈ܥܦܝܬܗ ܫܕܐ<EOS> ܘܐܘܫܛ ܫܒܘܩܘ̈ܗܝ ܠܥܠ ܡܢ ܣܝܓܐ<EOS> ܘܫܕܐ ܦܐܪܗ ܒܛܝܒܘ ܠܒܪ ܡܢ ܬܚܘܡܐ<EOS>ܕܟܪܝܟ ܗܘܐ ܠܡܛܪܗ<EOS> ܘܒ̈ܢܝ ܡܛܠ ܝܕܥܬܐ ܡܕܘܕܬܐ ܘܡܣܓܦܢܝܬܐ ܕܩܕܡܘ ܐܚܕܘ ܗܘܘ ܒܢ̈ܓܕܐ ܣܓܝܐ̈ܐ<EOS>ܒܗܢܐ ܦܘܪܣܐ ܕܐܣܝܘܬܐ<EOS> ܐܬܦܫܚ ܡܢܗܘܢ ܡܘܠܟܢܐ ܕܠܘܛܬܐ<EOS> ܘܟܕ ܐܪܓܫ ܒܥܠܕܒܒܐ<EOS> ܒܗܬ ܩܠܝܠ<EOS>ܒܬܪܥܝܬܗ<EOS> ܘܒܛܠܘܒ̈ܛܠܝ ܨܢܥ̈ܬܗ<EOS> ܘܪܓܙ ܥܠ ܦܐܪܐ ܘܐܟܘܠܘܗ̈ܝ<EOS> ܘܩܒܠܘ ܒܦܓܪ̈ܝܗܘܢ ܠܒܘܛܠܗ<EOS>ܕܠܘܛܬܐ<EOS> ܘܙܟܬ ܚܟܡܬܐ ܕܫܪܪܐ ܠܢܟܝܠܘܬܗ ܕܒܝܫܐ<EOS> ܘܐܬܢܛܪܘ ܐܟܘ̈ܠܘܗܝ ܕܦܐܪܐ ܐܝܟ ܛܘܛܝܬܐ<EOS>ܒܣܓܘܠܐ<EOS> \ܘܥܠ ܕܒܥܠܬ ܒܥܠܬ ܐܬܢܛܪ ܟܠܗ ܣܓܘܠܐ<EOS> ܥܕ ܢܫܠܡ ܙܒܢܐ ܕܣܝܡ ܠܥܠܝܐ<EOS> ܘܕܢܓܪ ܥܠܝܗܘܢ<EOS>ܦܘܣܩܢܐ ܥܠ ܫܪܟܗ ܕܣܓܘܠܐ<EOS> ܘܠܐ ܨܒܘ ܕܢܬܘܒܘܢ ܒܚܝܠܗ ܕܒܘܪܟܬܐ<EOS> ܕܢܒܫܠܘܢ ܘܢܚܠܘܢ ܡܢ ܡܪܝܪܘܬܐ<EOS>ܕܩܒܠܘ<EOS> ܘܢܗܘܘܢ ܫܘ̈ܬܦܐ ܠܚܠܝܘܬܗ ܕܦܐܪܐ<EOS> ܕܡܬܦܠܚܐ ܢܨܒܬܐ ܒܚܟܡܬ ܦܠܚܐ<EOS> ܕܙܒܢܐ ܣܓܝܐܐ ܐܬܓܠܙܬ<EOS>ܡܢ ܥܘܕܪܢܐ<EOS> ܘܡܢ ܡܫܬܘܕܥܘܬܐ ܕܡܘܗܒܬܐ ܕܐܣܝܘܬܐ<EOS> ܘܒܡܦܬܚ ܬܪܥܐ ܕܫܐܠܬ ܫܠܡܐ<EOS> ܥܪܩ ܥܡܛܢܐ<EOS>ܕܪܥܝܢܐ ܕܣܓܝܐ̈ܐ<EOS> ܘܒܕܢܚܐ ܕܢܘܗܪܐ ܕܬܪܥܝܬܐ<EOS> ܘܒܛܥܝܢܘܬ ܦܐܪ̈ܘܗܝ ܕܙܝܬܐ ܡܢܗܪܢܐ<EOS> ܕܒܗ ܪܘܫܡܐ<EOS>ܕܐܪܙܐ ܕܚ̈ܝܐ<EOS> ܕܒܗ ܡܬܓܡܪ̈ܝܢ ܡܫܝ̈ܚܝܐ ܘܟܗ̈ܢܐ ܘܡܠܟ̈ܐ ܘܢܒ̈ܝܐ<EOS> ܡܢܗܪ ܚܫܘ̈ܟܐ ܘܡܕܗܢ<EOS>ܬܚܘܒ̈ܐ<EOS> ܘܡܩܪܒ ܠܬܝ̈ܒܐ ܒܐܪܙܗ ܛܡܝܪܐ<EOS> ܘܐܝܠܝܢ ܕܚܒܨܝܢ ܘܩܪܒܝܢ ܠܘܬܗ<EOS> ܢܛܦ ܛܥܡܗ ܒܐ̈ܕܢܝܗܘܢ<EOS>ܟܣܝ̈ܬܐ<EOS> ܘܚܙܝܢ ܒܥܝܢܝܗ̈ܘܢ ܘܫܡܥܝܢ ܒܐܕܢܝ̈ܗܘܢ<EOS> ܘܨܝܪܝܢ ܕܡܘ̈ܬܗ ܒܪ̈ܓܫܝ ܗܡ̈ܣܝܗܘܢ<EOS>ܘܡܬܚܦܛܝܢ ܕܠܐ ܒܗܠܐ ܠܡܪܕܐ ܠܩܕܡܝܗܘܢ<EOS> ܘܡܫܬܘܫܛܝܢ ܠܡܐܙܠ ܘܛܥܝܢ ܕܒܣܬܪܗܘܢ<EOS> ܘܡܫܟܚܝܢ ܡܡܢܥܝܢ<EOS>ܠܗܝ ܚܙܬܐ ܛܡܝܪܬܐ ܕܩܒܠܘ ܟܕ ܛܥܡܘܗܝ ܕܨܪ ܠܗܘܢ ܢܥܡ̈ܬܐ ܕܢܥܪܩܘܢ ܡܢ ܒܝܫܐ<EOS> ܘܗܝܕܝܢ ܗܘܝܢ<EOS>ܚܡܝܪܐ ܕܙܕܝ̈ܩܐ ܒܥܠܡܐ ܗܢܐ<EOS> ܕܢܬܝܗܒ ܒܗܘܢ ܐܬܪܐ ܠܬܝܒܘܬܐ<EOS> ܐܦ ܡܛܠܬܗܘܢ ܡܫܬܒܩܝܢ ܚ̈ܛܝܐ ܥܠ<EOS>ܐܪܥܐ ܕܢܩܒܠܘܢ ܡܘܠܟܢܐ<EOS> ܕܬܕܢܚ ܫܡܫܐ ܕܛܝܒܘܬܐ ܥܠܝܗܘܢ<EOS> ܘܡܛܠ ܢܓܝܪܘܬ ܪܘܚܗ ܕܛܒܐ<EOS> ܡܬܢܛܪܝܢ<EOS>ܙܝܙ̈ܢܐ ܥܡ ܚܛܐ̈<EOS> ܕܠܐ ܐܢ ܢܨܒܐ ܡܪܐ ܙܪܥܐ<EOS> ܕܟܕ ܙܝܙ̈ܢܐ ܠܐ ܫܠܡܘ ܡܪܒܝܬܗܘܢ<EOS> ܢܦܩܘܕ<EOS>ܕܢܬܥܩܪܘܢ<EOS> ܘܢܡܛܐ ܢܟܝܢܐ ܐܦ ܠܚ̈ܛܐ<EOS> ܟܕ ܡܬܕܟܝܢ ܙܝܙ̈ܢܐ ܡܢܗܝܢ<EOS> ܐܠܐ ܡܛܪܐ ܕܡܪܒܐ ܠܙܪܥܐ<EOS>ܛܒܐ<EOS> ܗܘ ܡܫܘܚ ܠܙܝܙ̈ܢܐ ܙܪܥܗ ܕܒܝܫܐ<EOS> ܘܗܕܐ ܕܥܒܕ ܛܒܐ ܒܚܟܡܬܗ<EOS> ܡܛܠ ܕܬܒܛܠ ܐܘܡܢܘܬܐ ܕܒܢܘܗ̈ܝ<EOS>ܕܒܝܫܐ<EOS> ܕܣܝܡܝܢ ܬܪ̈ܝܢ ܥܩܪ̈ܝܢ ܕܛܒܬܐ ܘܕܒܝܫܬܐ<EOS> ܐܠܘ ܓܝܪ ܡܛܪܐ ܕܡܪܒܐ ܠܚ̈ܛܐ<EOS> ܡܬܚܒ ܗܘܐ<EOS>ܠܙܝܙ̈ܢܐ ܙܪܥܗ ܕܒܝܫܐ<EOS> ܝܕܝܥܐ ܗܘܬ ܕܬܪ̈ܝܢ ܟܝ̈ܢܐ ܡܫܬܡܫܝܢ ܒܒܪܝܬܐ<EOS> ܐܠܐ ܡܪܒܝܬܐ ܕܗܠܝܢ<EOS>ܘܕܗܠܝܢ<EOS> ܒܡܛܪܐ ܘܒܪܘܚܐ ܘܒܫܡܫܐ ܡܬܓܐܝܐ<EOS> ܘܡܣ̈ܗܕܢ ܒ̈ܪܝܬܐ ܥܠ ܚܕ ܒܪܘܝܐ<EOS> ܕܒܦܘܩܕܢܗ ܒܪ̈ܝܬܗ<EOS>ܡܬܕܒܪܢ<EOS> ܣܓܝ̈ܐܐ ܓܝܪ ܐܝܬܝܗܘܢ ܛܒ̈ܐ ܒܥܠܡܐ ܥܠ ܒܝܫ̈ܐ<EOS> ܕܡܛܠܬܗܘܢ ܡܢܗܘܢ ܪܘܓܙܐ ܐܫܝܕܐ<EOS>ܡܬܟܠܐ<EOS> ܘܒܙܒܢ ܕܡܬܬܪܥ ܣܝܓܐ ܕܥܠ ܒܝ̈ܫܐ<EOS> ܘܠܝܬ ܡܢ ܛܒ̈ܐ ܕܩܐܡ ܒܗ<EOS> ܫܦܥܐ ܟܝܠܬ ܚ̈ܛܝܐ<EOS>ܘܡܥܝܪܐ ܪܘܓܙܗ ܕܥܠܝܐ<EOS> ܘܒܥܠܬ ܪܘܓܙܐ ܕܥܠ ܒܝܫ̈ܐ<EOS> ܡܬܥܪܩܠܝܢ ܓܒ̈ܝܐ ܒܬܢܢܐ<EOS> ܘܟܕ ܣܦܣܪܐ ܠܡܚܪܒ<EOS>ܡܬܦܩܕܐ ܡܘܒܕܐ ܚ̈ܛܝܐ ܘܙܕܝܩ̈ܐ<EOS> ܥܠ ܕܠܐ ܐܣܬܪܗܒܘ ܙܕܝܩ̈ܐ ܠܡܩܡ ܒܬܘܪܥܬܗ ܕܣܝܓܐ<EOS> ܐܝܟ ܕܐܡܪ<EOS>ܢܒܝܐ ܟܕ ܡܟܪܙ<EOS> ܕܒܥܝܬ ܒܥܡܝ ܓܒܪܐ ܕܣܐܓ ܣܝܓܐ ܘܩܐܡ ܒܬܘܪܥܬܐ ܥܠ ܐ̈ܦܝܗ ܕܐܪܥܐ ܕܠܐ ܐܚܒܠܝܗ<EOS>ܘܠܐ ܐܫܟܚܬ<EOS>ܘܐܝܟ ܕܩܕܡ ܘܚܘܝ ܐܬܐ ܗܕܐ ܒܙܕ̈ܝܩܐ ܕܕܪ̈ܐ ܩܕܡ̈ܝܐ<EOS> ܢܛܝܪܝܢ ܗܘܘ ܓܝܪ ܥܣܪܐ<EOS>ܕܪ̈ܝܢ ܕܒܝܬ ܐܕܡ ܒܚܝ̈ܘܗܝ ܕܡܬܘܫܠܚ<EOS> ܘܒܗ ܒܙܒܢܐ ܕܡܝܬ<EOS> ܗܘܐ ܛܘܦܢܐ ܘܣܦ ܥܠܡܐ<EOS> ܘܐܬܚܒܠ ܡܢ<EOS>ܪܘܓܙܐ<EOS> ܘܢܘܚ ܐܣܬܬܪ ܡܢ ܡ̈ܝܐ ܕܡܡܘܠܐ<EOS> ܕܡܢܗ ܢܚܠܦ ܥܠܡܐ ܬܢܝܢܐ<EOS> ܘܒܚܝܘ̈ܗܝ ܕܢܘܚ ܓܒܪܐ<EOS>ܕܢܝܚܐ<EOS> ܐܬܢܛܪܘ ܥܣܪܐ ܕܪ̈ܝܢ ܡܢ ܛܘܦܢܐ ܘܠܬܚܬ<EOS> ܘܟܕ ܫܠܡ ܙܢܒܐ ܘܡܝܬ<EOS> ܫܢܝ ܐܒܪܗܡ ܡܢ ܐܘܪ<EOS>ܕܟܠܕ̈ܝܐ<EOS> ܘܒܡܓܪܬ ܪܘܚܗ ܥܠܝܐ ܚܘܝ ܚܢܢܗ ܥܠ ܟܢܥ̈ܢܝܐ<EOS> ܕܟܕ ܟܝܠܬ ܚܘܒܝ̈ܗܘܢ ܠܐ ܫܠܡܬ<EOS> ܠܐ ܨܒܐ<EOS>ܠܡܘܒܕܘ ܐܢܘܢ<EOS> ܐܥܠ ܙܪܥܗ ܕܐܒܪܗܡ ܠܡܨܪܝܢ<EOS> ܘܡܠܟ ܫܘܥܒܕܐ ܥܠ ܝܠܕܐ ܕܪ̈ܚܡܘܗܝ<EOS> ܕܢܫܠܡܘܢ<EOS>ܚܘܒܝܗ̈ܘܢ ܕܐܡܘܪ̈ܝܐ<EOS> ܘܕܢܬܚܙܝܢ ܬܕܡܪ̈ܬܗ ܒܡܫܥܒ̈ܕܢܝܗܘܢ<EOS> ܘܟܕ ܐܦܩ ܐܢܘܢ ܒܚܝܠܗ ܪܒܐ<EOS> ܚܘܝ<EOS>ܐܢܘܢ ܬܕܡܪ̈ܬܗ<EOS> ܒܡܕܒܪܐ ܬܪܣܝ ܐܢܘܢ ܒܡܐܟܘܠܬܐ ܕܩܕܝ̈ܫܘܗܝ<EOS> ܘܣܒܥ ܐܢܘܢ ܠܚܡܐ ܕܡܠܐܟ̈ܐ<EOS> ܘܐܪܕܝ<EOS>ܠܗܘܢ ܡܒܘܥܐ ܒܐܬܪܐ ܕܠܐ ܡ̈ܝܐ<EOS> ܘܟܕ ܡܪܡܪܘ ܪܘܚܗ ܘܐܪܓܙܘܗܝ ܩܡ ܡܘܫܐ ܒܬܘܪܥܬܐ ܕܥܡܗ<EOS> ܘܐܦ<EOS>ܒܚܝܘܗ̈ܝ ܕܐܗܪܘܢ ܟܗܢܐ ܪܒܐ ܡܚܣܝܢܐ ܘܣܐܡ ܥܛܪܐ ܒܪܘܓܙܐ<EOS> ܠܐ ܫܠܛܘ ܗܘܘ ܒܗܘܢ ܒܥܠܕܒ̈ܒܝܗܘܢ<EOS>ܘܒܡܘܬܗ ܕܒܗܘܪ ܛܘܪܐ<EOS> ܐܬܓܪܝ ܒܗܘܢ ܟܢܥܢܝܐ ܡܠܟܐ ܕܓܕܪ<EOS> ܕܥܡܪ ܒܬܝܡܢܐ<EOS> ܘܒܚ̈ܝܘܗܝ ܕܡܘܫܐ ܠܐ<EOS>ܚܣܪ ܠܗܘܢ ܠܡܬܦܪܢܣܘ<EOS> ܘܒܡܘܬܗ ܕܒܛܘܪܐ ܕܢܒܘ<EOS> ܐܬܟܠܝ ܡܢܢܐ ܡܢܗܘܢ<EOS> ܘܟܕ ܢܦܩ ܥܡܗ ܡܢ ܡܨܪܝܢ<EOS>ܐܥܒܪ ܐܢܘܢ ܐܠܗܐ ܒܝܡܐ ܕܚܝܠܐ<EOS> ܘܟܕ ܛܒܥ ܦܪܥܘܢ ܐܠܘܨܐ<EOS> ܢܣܒܬ ܡܪܝܡ ܦܠܓܐ ܒܐܝܕܗ<EOS> ܘܫܒܚܬ<EOS>ܠܓܐܝܐ ܡܛܒܥܢܗܘܢ<EOS> ܘܒܙܒܢܐ ܕܡܝܬܬ ܡܪܝܡ<EOS> ܠܝܬ ܗܘܐ ܡ̈ܝܐ ܕܢܫܬܐ ܥܡܐ<EOS> ܘܒܝܘܡ̈ܝ ܚܙܩܝܐ ܡܠܟܐ<EOS>ܐܬܦܨܝܘ ܡܢ ܬܪ̈ܝܢ ܡ̈ܠܟܐ ܐܬܘܪ̈ܝܐ<EOS> ܘܒܬܪ ܡܘܬܗ ܕܓܒܪܐ ܙܕܝܩܐ ܐܬܕܒܪܘ ܒܢܘܗ̈ܝ ܒܗܡܝܪ̈ܐ ܠܘܬ<EOS>ܡܠܟܐ ܕܒܒܠ<EOS> ܘܝܘܫܝܐ ܡܠܟܐ ܙܕܝܩܐ<EOS> ܕܟܝ ܐܪܥܐ ܕܐܝܣܪܝܠ ܡܢ ܛܡܐܘܬܐ<EOS> ܘܗܘ ܐܬܟܢܫ ܡܢ ܩܕܡ<EOS>ܒܝܫܬܐ<EOS> ܘܒܬܪ ܡܘܬܗ ܣܓܝܘ ܐܠܘܨܘ̈ܗܝ ܕܐܝܣܪܝܠ<EOS> ܘܥܩܪܘ ܐܢܘܢ ܡܢ ܐܪܥܗܘܢ ܡ̈ܠܟܐ<EOS>ܒܥܠܕܒܒ̈ܝܗܘܢ<EOS>ܘܒܙܒܢܐ ܕܫܦܥܬ ܟܝܠܬ ܚ̈ܛܝܐ<EOS> ܬܘܒ ܠܐ ܐܫܬܡܥܬ ܨܠܘܬܐ ܕܙܕܝܩ̈ܐ<EOS> ܐܡܪ ܓܝܪ<EOS>ܩܕܝܫܐ ܠܐܪܡܝܐ ܕܒܗܢܐ ܙܒܢܐ<EOS> ܐܢ ܢܩܘܡ ܡܘܫܐ ܘܫܡܘܐܝܠ ܩܕܡܝ<EOS> ܠܐ ܨܒܝܐ ܢܦܫܝ ܒܥܡܐ ܗܢܐ<EOS> ܐܠܐ<EOS>ܐܦܩ ܐܢܘܢ ܡܢ ܩܕܡ ܐ̈ܦܝ ܘܢܦܩܘܢ<EOS> ܘܐܢ ܢܐܡܪܘܢ ܠܟ ܠܐܝܟܐ ܢܦܘܩ<EOS> ܐܡܪ ܠܗܘܢ<EOS> ܠܚܪܒܐ ܘܠܫܒܝܐ<EOS>ܘܠܟܦܢܐ ܘܠܡܘܬܢܐ<EOS> ܐܪ̈ܒܥ ܡܚ̈ܘܢ ܐܫܕܪ ܥܠܝܗܘܢ<EOS> ܘܐܦ ܠܚܙܩܝܐܝܠ ܐܡܪ ܠܗ ܐܠܗܐ<EOS> ܕܐܢ ܐܫܕܪ ܚܪܒܐ<EOS>ܥܠ ܐܪܥܐ<EOS> ܘܐܡܪ ܬܥܒܪ ܚܪܒܐ ܒܐܪܥܐ<EOS> ܐܘ ܚܝܘܬܐ ܒܝܫܬܐ<EOS> ܘܢܘܚ ܘܐܝܘܒ ܘܕܢܝܐܝܠ ܐܝܬ ܒܗ ܒܐܪܥܐ<EOS>ܗܝ<EOS> ܚܝ ܐܢܐ ܐܡܪ ܡܪܐ ܡܪ̈ܘܬܐ<EOS> ܕܠܐ ܠܒܪܐ ܘܠܐ ܠܒܪܬܐ ܢܦܨܘܢ<EOS> ܐܠܐ ܗܢܘܢ ܒܙܕܝܩܘܬܗܘܢ ܢܦܨܘܢ<EOS>ܢܦܫܗܘܢ<EOS> ܘܐܪܥܐ ܬܗܘܐ ܠܚܒܠܐ<EOS> ܘܡܣܟܠܐ ܗܘܬ ܠܢ ܡܠܬܐ<EOS> ܕܡܟܪܐ ܗܘ \ܟܪܝܬܟܪܝܬ ܠܗ ܠܢܒܝܐ ܟܕ<EOS>ܡܨܠܐ ܘܠܐ ܡܫܬܡܥ<EOS> ܡܛܠ ܟܢ ܢܦܩ ܠܗ ܡܪܗ ܪܘܚܐ ܒܬܚܘܝܬܐ ܕܗܠܝܢ ܬܠܬܐ ܙܕܝܩ̈ܝܢ<EOS> ܥܠ ܕܣܠܩܬ ܗܘܬ<EOS>ܡܚܫܒܬܐ ܥܠ ܠܒܗ<EOS> ܕܠܡܢܐ ܢܘܚ ܘܐܝܘܒ ܘܕܢܝܐܝܠ ܐܫܬܡܥܘ ܚܕ ܚܕ ܡܢܗܘܢ ܒܕܪܗ<EOS> ܘܨܠܘܬܝ ܕܝܠܝ ܠܐ<EOS>ܫܡܥ<EOS> ܢܘܚ ܐܫܬܡܥ ܘܐܫܬܘܙܒܘ ܒ̈ܢܝ ܒܝܬܗ ܥܡܗ ܡܢ ܪܘܓܙܐ ܕܡܡܘܠܐ<EOS> ܘܐܝܘܒ ܨܠܝ ܥܠ ܪ̈ܚܡܘܗܝ<EOS>ܘܥܒܕ ܡܪܝܐ ܒܐܦܘܗ̈ܝ ܘܠܐ ܗܘܘ ܒܩܠܠܐ<EOS> ܘܠܕܢܝܐܝܠ ܐܬܓܠܝ ܐܪܙܐ ܒܨܠܘܬܗ<EOS> ܘܚܒܪ̈ܘܗܝ ܐܬܦܨܝܘ ܡܢ<EOS>ܪܘܓܙܗ ܕܡܠܟܐ<EOS> ܘܐܦ ܚܟܝܡ̈ܐ ܕܒܒܠ ܕܒܝܫܝܢ ܗܘܘ ܐܫܬܘܙܒܘ ܘܚܝܘ ܒܨܠܘܬܗ ܕܕܢܝܐܝܠ<EOS> ܟܕ ܗܠܝܢ<EOS>ܐܬܪܥܝ ܢܒܝܐ ܢܦܩ ܠܗ ܛܒܐ ܪܘܚܐ ܒܒܣܝܡܘܬܗ ܐܝܟ ܕܡܥܕ<EOS> ܕܗܠܝܢ ܬܠܬܐ ܓܒܪ̈ܝܢ ܙܕܝܩ̈ܝܢ<EOS> ܕܠܚܕ ܚܕ<EOS>ܡܢܗܘܢ ܒܕܪܗ ܫܡܥܬ ܐܢܘܢ<EOS> ܐܢ ܢܩܘܡܘܢ ܩܕܡܝ ܒܗܢܐ ܙܒܢܐ<EOS> ܠܐ ܒܠܚܘܕ ܥܠ ܒܝ̈ܫܐ ܠܐ ܐܫܡܥ ܐܢܘܢ<EOS>ܐܠܐ ܐܦܠܐ ܒܪܐ ܘܒܪܬܐ ܢܦܨܘܢ<EOS> ܐܠܐ ܗܢܘܢ ܒܙܕܝܩܘܬܗܘܢ ܢܦܨܘܢ ܢܦܫܗܘܢ<EOS> ܘܐܪܥܐ ܬܗܘܐ<EOS>ܠܚܒܠܐ<EOS> ܗܝܕܝܢ ܐܬܛܦܝܣ ܢܒܝܐ ܒܡܦܩ ܒܪܘܚܐ ܕܡܪܗ<EOS>ܘܐܟܘܬܗ ܕܗܕܐ ܡܚܫܒܬܐ<EOS> ܐܬܪܥܝ ܐܦ ܐܪܡܝܐ ܢܒܝܐ ܘܐܡܪ<EOS> ܕܡܛܠ ܡܢܐ ܡܘܫܐ<EOS>ܘܫܡܘܐܝܠ ܐܫܬܡܥܘ ܚܕ ܚܕ ܡܢܗܘܢ ܒܕܪܗ<EOS> ܘܒܐ̈ܦܝ ܨܠܘܬܝ ܕܝܠܝ ܛܠܠ ܡܪܝܐ ܘܠܐ ܫܡܥ<EOS> ܡܛܠ ܕܡܘܫܐ<EOS>ܩܡ ܒܬܘܪܥܬܐ ܕܥܡܗ ܙܒ̈ܢܝܢ ܣܓ̈ܝܐܢ<EOS> ܘܠܐ ܐܬܥܛܝܘ ܡܛܠ ܚܛܗܝ̈ܗܘܢ<EOS> ܘܐܦ ܫܡܘܐܝܠ ܚܣܝ ܥܠ ܟܠܗ<EOS>ܐܝܣܪܝܠ<EOS> ܥܠ ܕܫܐܠܘ ܡܠܟܐ ܘܐܣܠܝܘ ܡܠܟܘܬܗ<EOS> ܘܬܘܒ ܛܒܐ ܒܢܓܝܪܘܬ ܪܘܚܗ<EOS> ܐܦܝܣ ܠܐܪܡܝܐ ܢܒܝܐ<EOS>ܕܐܢ ܢܩܘܡ ܡܘܫܐ ܘܫܡܘܐܝܠ ܩܕܡܝ ܒܗܢܐ ܙܒܢܐ ܠܐ ܐܫܡܥ ܐܢܘܢ<EOS>ܘܐܦ ܒܙܒܢܗܘܢ ܗܠܝܢ ܙܕܝܩ̈ܐ<EOS> ܓܢܒܪ̈ܝ ܚܝܠܐ ܒܙܒܢ ܙܒܢ ܐܫܬܡܥܘ<EOS> ܟܕ ܡܨܠܝܢ<EOS>ܘܒܙܒܢ ܨܠܝܘ ܘܠܐ ܐܬܥܢܝܘ<EOS> ܡܘܫܐ ܢܒܝܐ ܪܒܐ ܕܟܘܠܗ ܐܝܣܪܝܠ<EOS> ܕܒܨܠܘܬܗ ܡܩܒܠܬܐ ܐܬܦܨܝܘ ܥܡܗ ܡܢ<EOS>ܪܘܓܙܐ ܙܒ̈ܢܝܢ ܣܓܝܐ̈ܢ<EOS> ܘܣܦܩܬ ܨܠܘܬܗ ܠܟܠܗ ܐܝܣܪܐܝܠ<EOS> ܘܒܙܒܢܐ ܐܚܪܢܐ ܟܕ ܨܠܝ ܠܐ ܣܦܩܬ ܨܠܘܬܗ<EOS>ܠܩܢܘܡܐ ܕܢܦܫܗ<EOS> ܨܠܝ ܓܝܪ ܒܚܢܓܬܐ ܘܐܬܚܢܢ ܕܢܥܒܪ ܢܚܙܐ ܐܪܥܐ ܕܡܘܠܟܢܐ<EOS> ܘܐܡܪ ܠܗ ܡܪܗ<EOS> ܣܦܩ ܠܟ<EOS>ܠܐ ܬܘܣܦ ܬܘܒ ܠܡܡܠܠܘ ܩܕܡܝ ܦܬܓܡܐ ܗܢܐ<EOS> ܡܛܠ ܕܠܐ ܫܡܥܢܐ ܠܟ<EOS> ܥܠ ܕܡܪܡܪܬܘܢ ܡܠܬ ܦܘܡܝ<EOS> ܘܠܐ<EOS>ܩܕܫܬܘܢܢܝ ܒܡ̈ܝܐ ܕܡܨܘܬܐ<EOS> ܐܘ ܪ̈ܙܐܐܪ̈ܙܐ ܬܡܝܗ̈ܐ ܕܠܐ ܡܫܬܡܥܝܢ ܙܕܝܩ̈ܐ<EOS> ܡܛܠ ܕܒܕܠܐ<EOS>ܡܫܬܡܥܝܢ<EOS> ܢܬܪܕܘܢ ܡܢ ܩܕܡ ܕܝܢܐ<EOS> ܕܠܐ ܢܬܪܫܘܢ ܒܝܘܡܐ ܕܦܘܪܥܢܐ<EOS> ܒܗܕܐ ܐܬܪܕܝ ܡܘܫܐ ܥܠ ܕܡܪܡܪ<EOS>ܘܠܐ ܐܫܬܡܥܬ ܨܠܘܬܗ<EOS> ܘܠܐ ܥܠ ܠܐܪܥܐ ܕܡܘܠܟܢܐ<EOS>ܐܡܪܢܐ ܐܚ̈ܝ ܒܬܘܟܠܢܐ ܫܪܝܪܐ<EOS> ܕܒܟܠܙܒܢ ܡܢ ܒܪܫܝܬ ܘܠܥܠܡ<EOS> ܫܟܝܚܝܢ ܐܢܘܢ<EOS>ܙܕܝܩ̈ܐ ܘܟܐ̈ܢܐ ܥܠ ܐܪܥܐ<EOS> ܐܝܟ ܕܟܬܝܒ<EOS> ܕܠܐ ܥܢܕ ܙܕܝܩܐ ܡܢ ܩܕܡ ܥܝܢܘܗ̈ܝ ܕܡܪܝܐ<EOS> ܘܠܐ ܒܛܠ<EOS>ܥܠܡܐ ܡܢ ܟܐܢ̈ܐ<EOS> ܥܠ ܗܕܐ ܣܗܕ ܦܪܘܩܢ<EOS> ܕܠܐ ܐܬܝܬ ܕܐܩܪܐ ܠܙܕܝܩ̈ܐ ܐܠܐ ܠܚܛܝ̈ܐ ܠܬܝܒܘܬܐ<EOS> ܡܛܠ<EOS>ܕܨܒܐ ܕܢܙܕܕܩܘܢ ܚ̈ܛܝܐ ܐܬܐ ܡܫܝܚܐ<EOS> ܡܛܠ ܕܠܝܬ ܗܘܐ ܠܗܘܢ ܡܕܡ ܣܘܢܩܢܐ ܠܚܠܝܡ̈ܐ ܥܠ ܐܣܝܐ<EOS> ܡܛܠ<EOS>ܕܠܝܬ ܗܘܐ ܠܗܘܢ ܟܪܝܗܘܬܐ<EOS> ܘܐܦܠܐ ܣܒ̈ܥܐ ܟܦܢܝܢ ܗܘܘ ܠܗ<EOS> ܐܘ ܕܨܗܝܢ ܕܢܫܬܘܢ ܘܢܬܢܝܚܘܢ<EOS> ܗܘ<EOS>ܓܝܪ ܗܟܢܐ ܩܪܐ<EOS> ܕܟܠ ܕܨܗܐ ܢܐܬܐ ܘܢܫܬܐ<EOS> ܘܢܒܝܐ ܩܪܐ<EOS> ܕܐܘܝ ܕܨܗܝܢ ܙܠܘ ܠܡ̈ܝܐ<EOS> ܘܣܒܘ ܠܟܘܢ<EOS>ܕܠܐ ܟܣܦܐ<EOS> ܘܕܠܐ ܕܡ̈ܝܢ ܚܠܒܐ ܘܚܡܪܐ<EOS> ܚܡܪܐ ܡܚܕܝܢܐ ܘܚܠܒܐ ܡܪܒܝܢܐ<EOS> ܘܫܠܝܚܐ ܐܡܪ ܥܠ ܗܕܐ<EOS>ܕܐܝܟ ܕܠܝܠܘܕ̈ܐ ܒܡܫܝܚܐ ܚܠܒܐ ܐܫܩܝܬܟܘܢ<EOS>ܗܢܐ ܐܪܙܐ ܪܒܐ ܕܩܕܡ ܐܟܪܙ ܢܒܝܐ<EOS> ܐܡܪ ܓܝܪ ܕܟܠ ܕܨܗܐ ܢܐܙܠ ܠܡ̈ܝܐ<EOS> ܘܡܡܠܝܢܐ<EOS>ܕܢܒ̈ܝܐ ܐܡܪ<EOS> ܕܟܠ ܕܨܗܐ ܢܐܬܐ ܘܢܫܬܐ<EOS> ܢܒܝܐ ܫܕܪ ܠܡܒܘܥܐ<EOS> ܘܗܘ ܡܫܩܝܢܐ ܩܪܐ ܠܡܫܬܐ<EOS> ܘܐܟܪܙ<EOS>ܢܒܝܐ<EOS> ܕܩܪܘܒܘ ܘܐܫܬܘ ܕܠܐ ܕܡ̈ܝܢ ܚܡܪܐ ܘܚܠܒܐ<EOS> ܡܢ ܗܘ ܕܙܪܓܢ ܥܝܢܘܗ̈ܝ ܡܢ ܚܡܪܐ<EOS> ܘܚܘܪ̈ܢ<EOS>ܫܢܘܗ̈ܝ ܡܢ ܚܠܒܐ<EOS> ܘܠܐ ܐܝܟ ܢܒ̈ܝܐ ܕܓܠܐ̈ ܕܢܟܬܝܢ ܒܫܢܝܗ̈ܘܢ ܘܡܟܪܙܝܢ ܫܠܡܐ<EOS> ܘܡܢ ܕܠܐ ܪܡܐ<EOS>ܠܗܘܢ ܒܦܘܡܗܘܢ ܡܟܪܙܝܢ ܥܠܘܗܝ ܩܪܒܐ<EOS> ܘܠܐ ܬܘܒ ܡܬܕܡܝܢ ܒܟܗܢ̈ܐ ܥܘ̈ܠܐ<EOS> ܘܢܒܝ̈ܐ ܕܫܘܩܪܐ<EOS>ܕܡܠܦܝܢ ܒܐܓܪܐ ܘܩܨܡܝܢ ܒܟܣܦܐ<EOS> ܘܐܟܠܘ ܚܛܝܬܗ ܕܥܡܐ<EOS> ܘܠܥܘܠܗܘܢ ܐܪܡܝܘ ܢܦܫܗܘܢ<EOS> ܘܗܘܐ ܠܗ ܟܗܢܐ<EOS>ܐܝܟ ܥܡܐ ܒܗܝ ܕܠܐ ܪܫܐ ܠܥܡܐ ܒܚܛܝܬܗ<EOS> ܘܣܥܪ ܟܗܢܐ ܐܝܟ ܚܛܝܬܗ ܕܥܡܐ<EOS> ܘܟܕ ܡܛܬ ܡܠܬܐ ܠܘܬ<EOS>ܡܡܠܝܢܗ<EOS> ܐܟܪܙ ܠܫܠܝܚܘܗ̈ܝ<EOS> ܕܡܓܢ ܢܣܒܬܘܢ ܡܓܢ ܗܒܘ<EOS> ܘܒܢܐ ܒܬܪܗ ܡܠܦܢܐ ܕܥܡܡ̈ܐ<EOS> ܕܡܓܢ ܐܟܪܙܬ<EOS>ܠܟܘܢ ܣܒܪܬܗ ܕܡܫܝܚܐ<EOS> ܘܬܘܒ ܐܡܪ ܕܨܒܐ ܐܢܐ ܕܕܠܐ ܢܦܩܬܐ ܐܬܠܝܗ ܠܣܒܪܬܐ<EOS>ܘܒܗܕܐ ܕܟܬܒܬ<EOS> ܕܒܟܠܙܒܢ ܫܟܝ̈ܚܝܢ ܐܢܘܢ ܙܕܝ̈ܩܐ ܘܟܐܢ̈ܐ ܥܠ ܐܪܥܐ<EOS> ܗܟܢܐ<EOS>ܐܝܬܝܗ ܕܠܐ ܦܘܠܓ<EOS> ܡܛܠ ܙܕܝܩ̈ܐ ܓܝܪ ܡܕܢܚ ܛܒܐ ܫܡܫܗ ܥܠ ܒܝ̈ܫܐ ܘܥܠ ܛܒ̈ܐ<EOS> ܘܡܚܬ ܐܢܬ ܡܛܪܟ<EOS>ܕܢܬܦܪܢܣܘܢ ܥܘ̈ܠܐ<EOS> ܡܠܚܗ ܐܢܘܢ ܓܝܪ ܕܐܪܥܐ ܙܕܝܩ̈ܐ ܘܟܐ̈ܢܐ<EOS> ܐܝܟ ܕܐܡܪ ܦܪܘܩܢ ܠܫܠܝܚܘܗ̈ܝ<EOS>ܛܘܒܢ̈ܐ<EOS> ܕܐܢܬܘܢ ܐܢܘܢ ܡܠܚܗ ܕܐܪܥܐ<EOS> ܕܐܢ ܡܠܚܐ ܬܦܟܗ<EOS> ܥܠܡܐ ܒܥܓܠ ܡܬܡܣܐ ܘܡܬܚܒܠ<EOS> ܒܕܡܘܬ<EOS>ܢܦܫܐ ܠܦܓܪܐ ܫܩܝܠܝܢ ܠܗ ܙܕܝܩ̈ܐ ܠܐܪܥܐ<EOS> ܕܟܕ ܬܫܢܐ ܢܦܫܐ<EOS> ܢܦܠ ܦܓܪܐ ܘܡܬܚܒܠ ܡܢ ܩܝܡܗ<EOS> ܒܕܡܘܬ<EOS>ܥܝ̈ܢܐ ܠܦܓܪܐ ܐܝܬܝܗܘܢ ܙܕܝܩ̈ܐ ܒܐܪܥܐ<EOS> ܕܐܢ ܬܣܬܡܐ ܒܛܠ ܦܓܪܐ<EOS> ܘܐܫܬܓܢܝ ܡܢ ܫܘܦܪܗ<EOS> ܘܫܪܝ<EOS>ܡܬܬܩܠ ܒܛܗܪܐ ܐܝܟ ܕܒܠܠܝܐ<EOS> ܘܠܐ ܬܪܨ ܠܡܪܕܐ ܒܗ̈ܠܟܬܗ<EOS> ܣܡܐ ܐܢܘܢ ܕܚ̈ܝܐ ܙܕܝܩ̈ܐ ܒܥܠܡܐ ܗܢܐ<EOS>ܕܐܠܘ ܠܐ ܐܝܬܝܗܘܢ ܒܗ ܒܥܠܡܐ<EOS> ܡܫܬܪܐ ܗܘܐ ܥܠܡܐ ܘܡܬܚܒܠ ܡܢ ܪܘܓܙܐ<EOS> ܪܘܙ ܥܠܡܐ ܟܕ ܙܕܝܩ̈ܐ<EOS>ܒܓܘܗ ܒܕܡܘܬ ܦܪܕܝܣܐ ܒܡܒܘܥܐ ܕܡ̈ܝܐ<EOS> ܐܢ ܓܙ ܡܒܘܥܐ ܝܒܫܝܢ ܦܐܪ̈ܐ ܕܦܪܕܝܣܐ<EOS> ܘܠܝܬ ܒܗܘܢ<EOS>ܠܚܘܫܚܐ ܘܠܢܝܚܐ ܕܢܦܫܐ<EOS> ܘܡܬܥܩܪ̈ܢ ܐܦ ܓܘܦܢܘܗ̈ܝ ܘܝܩܕܢ ܒܢܘܪܐ<EOS> ܘܟܕ ܡܫܬܟܚܢ ܓܘ̈ܦܢܐ ܕܡܚܕܝܢ<EOS>ܠܦܠܚܐ<EOS> ܡܘܣܦܢ ܡܬܦܠܚܢ ܘܡܚܘܝܢ ܥ̈ܠܠܬܐ<EOS> ܐܚܝܕ ܫܒܝܩ ܥܠܡܐ ܒܨܠܘܬܗܘܢ ܕܙܕܝܩ̈ܐ<EOS> ܒܕܡܘܬ ܓܒܝܠܬܐ<EOS>ܒܚܝܠܐ ܕܚܡܝܪܐ<EOS> ܡܕܒܪ̈ܢܘܗܝ ܐܢܘܢ ܙܕܝܩ̈ܐ ܕܥܠܡܐ ܗܢܐ<EOS> ܐܝܟ ܕܡܬܕܒܪܐ ܐܠܦܐ ܒܚܟܡܬ ܡ̈ܠܚܝܗ<EOS>ܢܦܠܐ ܐܠܦܐ ܒܓ̈ܠܠܐ ܬܟܝܒ̈ܐ<EOS> ܘܡܝܛܐ ܠܟܐ ܘܠܟܐ ܒܙܘ̈ܥܐ ܬܩܝܦ̈ܐ<EOS> ܘܩܝܡܝܢ ܒܥܝܪܘܬܐ ܡܕܒܪ̈ܢܐ<EOS>ܚܟܝܡ̈ܐ<EOS> ܘܡܡܢܥܝܢ ܠܗ ܠܐܠܦܐ ܠܐܬܪܐ ܕܢܝܚܐ<EOS> ܐܢ ܠܝܬ ܠܐܠܦܐ ܡܕܒܪ̈ܢܐ ܚܟܝܡ̈ܐ<EOS> ܠܐ ܡܫܟܚܐ ܪܕܝܐ<EOS>ܠܠܡܐܢܐ<EOS> ܘܛܒܥܐ ܐܠܦܐ ܘܐܒܕܐ ܬܐܓܘܪܬܗ<EOS> ܐܢ ܠܝܬ ܟܐ̈ܢܐ ܐܒܕܝܢ ܥܘ̈ܠܐ<EOS> ܘܐܢ ܠܝܬ ܙܕܝ̈ܩܐ ܠܐ<EOS>ܡܬܙܝܢܝܢ ܟܦܘܪ̈ܐ<EOS>ܘܐܢ ܬܒܥܢܝ ܫܡܘܥܐ<EOS> ܕܟܕ ܐܝܬ ܙܕܝܩ̈ܐ ܘܟܐ̈ܢܐ ܥܠ ܐܪܥܐ<EOS> ܠܡܢܐ ܒܙܒܢܐ ܒܝܫܐ<EOS>ܘܐܠܝܨܐ ܠܝܬ ܨܠܘܬܐ ܕܡܫܬܡܥܐ<EOS> ܢܣܬܟܠ ܕܠܐ ܚܪܝܢ<EOS> ܫܡܘܥܐ<EOS> ܡܕܡ ܕܡܢ ܠܥܠ ܪܫܡܬ ܠܗ<EOS> ܕܡܘܫܐ ܓܒܪܐ<EOS>ܢܒܝܐ ܪܒܐ ܡܕܒܪܢܗ ܕܟܘܠܗ ܐܝܣܪܝܠ<EOS> ܒܙܒܢ ܙܒܢ ܨܠܘܬܗ ܚܣܝܬ ܥܠ ܟܘܠܗ ܥܡܗ<EOS> ܘܒܙܒܢܐ ܐܚܪܢܐ ܐܦ<EOS>ܠܐ ܥܠ ܐ̈ܦܝ ܢܦܫܗ ܐܫܬܡܥ<EOS> ܘܐܣܬܟܠ ܕܪܒܐ ܡܢܗ ܥܠ ܝܫܘܥ ܦܪܘܩܐ ܪܒܐ<EOS> ܘܒܪܗ ܕܐܠܗܐ<EOS> ܕܡܛܠ<EOS>ܫܡܝܥܘܬ ܨܠܘܬܗ ܡܩܒܠܬܐ<EOS> ܐܬܪܥܝ ܐܠܗܐ ܠܒܪܝܬܗ<EOS> ܐܝܟ ܕܐܡܪ ܫܠܝܚܐ<EOS> ܕܗܘ ܪܥܝܢ ܥܡ ܐܒܘܗܝ<EOS>ܘܒܙܒܢܐ ܕܐܬܬ ܫܥܬܗ<EOS> ܨܠܝ ܘܒܥܐ ܘܐܬܚܢܢ ܟܕ ܠܐ ܣܢܝܩ<EOS> ܘܐܡܪ<EOS> ܐܒܝ ܐܢ ܡܫܟܚܐ ܢܥܒܪܢܝ ܟܣܐ ܗܢܐ<EOS>ܘܥܠ ܐ̈ܦܝ ܢܦܫܗ ܨܠܘܬܗ ܠܐ ܐܫܬܡܥܬ<EOS> ܠܥܘܕܪܢܐ ܕܝܠܢ ܠܐ ܐܫܬܡܥ ܦܪܘܩܢ<EOS> ܕܘܠܐ ܗܘܐ ܠܗ ܕܢܡܘܬ<EOS>ܕܢܬܠ ܠܢ ܪܗܒܘܢܐ ܕܡܝܬ ܐܟܘܬܢ ܘܩܛܠܗ ܠܡܘܬܐ ܘܩܡ ܘܐܩܝܡܢ<EOS> ܘܡܠܟ ܠܢ ܕܢܚܐ<EOS> ܐܠܘ ܓܝܪ ܐܫܬܡܥ ܟܕ<EOS>ܐܫܬܐܠ ܡܢ ܡܘܬܐ<EOS> ܟܕ ܦܓܪܐ ܠܒܝܫ ܗܘܐ<EOS> ܠܢ ܠܩܝܡܬܐ ܡܢܘ ܡܫܪ ܗܘܐ ܠܢ<EOS> ܠܒܒܢ ܒܡܘܬܗ<EOS> ܘܚܕܝܢ<EOS>ܒܩܝܡܬܗ<EOS> ܘܒܗܕܐ ܕܕܚܠ ܡܢ ܡܘܬܐ<EOS> ܒܚܟܡܬܗ ܥܒܕ ܠܘܬܢ ܕܢܬܥܕܪ<EOS> ܕܢܚܘܐ ܦܫܝܩܐܝܬ ܠܟܠܗܘܢ<EOS>ܒܢ̈ܝܢܫܐ<EOS> ܟܪܝܗܘܬܗ ܕܦܓܪܐ ܕܠܒܫ ܐܟܘܬܢ<EOS> ܐܠܘ ܓܝܪ ܠܐ ܝܠܝܕ ܗܘܐ ܐܟܘܬܢ ܠܝܬ ܗܘܐ ܥܠܘܗܝ ܐܘܪܚܐ<EOS>ܠܡܘܬܐ<EOS> ܘܐܠܘ ܠܝܬ ܗܘܐ ܒܢ ܡܢ ܪܘܚܗ ܕܚ̈ܝܐ<EOS> ܐܦܠܐ ܝܗܒ ܗܘܐ ܠܢ ܪܗܒܘܢܐ ܕܚ̈ܝܐ ܕܢܩܘܡ ܐܟܘܬܗ<EOS>ܠܘܩܕܡ ܡܝܬ ܒܡܘܬܢ<EOS> ܕܢܬܠܒܒ ܒܡܘܬܗ<EOS> ܘܩܡ ܒܚܝܠܐ ܪܒܐ ܕܠܐ ܟܪܝܗܘܬܐ<EOS> ܟܕ ܙܟܝܗܝ ܠܡܘܬܐ ܘܣܠܩ ܡܢ<EOS>ܐܬܪܗ<EOS> ܘܚܕܝܢܢ ܕܡܬܒܠܥ ܡܘܬܢ ܒܚܝܘ̈ܗܝ<EOS> ܘܩܒܠܢ ܪܗܒܘܢܐ ܕܚ̈ܝܐ ܒܡܘܬܗ<EOS> ܐܠܘ ܠܐ ܡܫܝܚܐ ܡܝܬ<EOS>ܒܦܓܪܐ ܕܡܢܢ<EOS> ܠܝܬ ܗܘܐ ܠܗ ܪܗܒܘܢܐ ܠܡܬܠ ܠܢ<EOS> ܕܢܩܒܠ ܬܟܝܠܐܝܬ ܕܚܝܢܢܕܚܝܝܢ ܚܢܢ ܡܢ ܡܘܬܐ<EOS>ܐܠܐ ܟܘܠܗܘܢ ܪ̈ܗܒܘܢܐ ܒܢܦܫܗ ܓܡܪ ܐܢܘܢ<EOS> ܘܢܣܒܢ ܡܢܗ ܪܗܒܘܢܐ ܬܟܝܠܐܝܬ<EOS> ܕܚܝܢܢܕܚܝܝܢ ܚܢܢ ܡܢ<EOS>ܡܘܬܐ<EOS> ܠܐ ܟܪܝܐ ܠܢ ܒܝܠܕܐ<EOS> ܡܛܠ ܕܐܬܝܠܕ ܐܟܘܬܢ ܘܠܐ ܩܛܥܐ ܠܢ ܒܟܘܪ̈ܗܢܝܢ<EOS> ܕܐܦ ܗܘ ܐܬܟܪܗ<EOS>ܐܟܘܬܢ<EOS> ܘܠܐܝ ܘܐܦ ܟܦܢ<EOS> ܡܛܘܠ ܕܢܠܦܢ ܕܢܨܘܡ<EOS> ܘܐܙܕܟܝ ܡܢ ܫܢܬܐ<EOS> ܘܚܫ ܘܐܬܢܣܝ ܒܦܓܪܐ ܡܚܝܠܐ<EOS>ܕܡܫܟܚ ܕܢܥܕܪ ܠܐܝܠܝܢ ܕܡܬܢܣܝܢ<EOS>ܐܝܠܦ ܘܐܣܬܟܠ ܘܐܦܝܣ ܪܥܝܢܟ<EOS> ܕܒܘܠܝܬܐ ܠܐ ܐܫܬܡܥܬ ܨܠܘܬܗܘܢ<EOS> ܕܗܠܝܢ ܬܪ̈ܝܢ<EOS>ܢܒ̈ܝܐ ܪܘܪ̈ܒܐ<EOS> ܘܪ̈ܥܘܬܐ ܫܒܝ̈ܚܐ<EOS> ܕܥܠ ܐ̈ܦܝ ܢܦܫܗܘܢ ܨܠܝܘ<EOS> ܠܐ ܓܝܪ ܫܪܐ ܕܝܬܩܐ<EOS> ܐܠܐ ܐܢ<EOS>ܢܡܘܬ ܡܢ ܕܟܬܒܗ<EOS> ܒܝܕ ܡܘܫܐ ܓܝܪ ܐܬܡܠܟܬ ܕܝܬܩܐ ܠܥܡܐ ܕܐܝܣܪܝܠ<EOS> ܕܢܬܠ ܠܗܘܢ ܐܪܥܐ ܕܟܢ̈ܥܢܝܐ<EOS>ܠܝܘܪܬܢܐ<EOS> ܘܒܝܕ ܝܫܘܥ ܐܬܡܠܟܬ ܕܝܬܩܐ<EOS> ܕܢܬܠ ܠܥܡܡ̈ܐ ܐܪܥܐ ܕܚܝ̈ܐ<EOS> ܡܝܬ ܡܘܫܐ ܒܥܒܪ ܝܘܪܕܢܢ<EOS>ܘܫܪܬ ܕܝܬܩܐ ܕܡܠܟ ܠܥܡܗ<EOS> ܘܡܝܬ ܝܫܘܥ ܒܐܪܥܐ ܕܡܘܬܢ ܘܫܪܬ ܕܝܬܩܐ ܕܡܠܟ ܠܥܡܡ̈ܐ<EOS> ܕܐܫܬܘܕܝ ܕܢܬܠ<EOS>ܠܗܘܢ ܐܪܥܐ ܕܚܝ̈ܐ<EOS> ܠܡܘܫܐ ܚܘܝܗ ܡܪܗ ܐܪܥܐ ܕܡܘܠܟܢܐ<EOS> ܟܕ ܥܕܟܝܠ ܠܐ ܝܪܬܗ ܐܝܣܪܝܠ<EOS> ܘܝܫܘܥ<EOS>ܦܪܘܩܢ ܩܡ ܡܢ ܒܝܬ ܡܝ̈ܬܐ<EOS> ܘܐܙܠ ܕܢܥܬܕ ܠܢ ܐܪܥܐ ܕܐܫܬܘܕܝ<EOS> ܐܝܟ ܕܐܡܪ ܠܗܘܢ ܠܫܠܝܚ̈ܘܗܝ ܕܐܬܪܐ<EOS>ܐܙܠ ܐܢܐ ܕܐܛܝܒ ܠܟܘܢ<EOS> ܘܗܝܕܝܢ ܐܬܐ ܘܐܕܒܪܟܘܢ<EOS> ܕܐܬܪ ܕܐܢܐ ܐܦ ܐܢܬܘܢ ܬܗܘܘܢ ܘܐܫܪ ܠܢ ܡܘܠܟܢܐ<EOS>ܕܥܡܗ ܢܗܘܐ<EOS> ܘܚܘܝ ܐܢܘܢ ܐܦ ܠܫܠܝܚܘ̈ܗܝ ܡܢ ܩܕܡ ܙܒܢܐ<EOS> ܟܕ ܫܐܠܘܗܝ ܐܬܐ ܕܡܐܬܝܬܗ<EOS> ܟܕ ܕܒܪ<EOS>ܠܬܠܬܐ ܬܠܡܝܕܘ̈ܗܝ<EOS> ܠܫܡܘܥܢ ܘܠܝܥܩܘܒ ܘܠܝܘܚܢܢ<EOS> ܠܫܡܥܘܢ ܟܐܦܐ ܫܬܐܣܬܐ ܕܥܕܬܐ<EOS> ܘܠܝܥܩܘܒ<EOS>ܘܠܝܘܚܢܢ ܥܡܘ̈ܕܐ ܬܩ̈ܢܐ ܕܥܕܬܐ<EOS> ܘܚܘܝ ܐܢܘܢ ܠܗܠܝܢ ܬܠܬܐ ܣܗ̈ܕܝܢ ܫܪܝܪ̈ܐ<EOS> ܐܬܐ ܕܡܐܬܝܬܗ ܟܕ<EOS>ܐܫܬܚܠܦ ܒܚܙܘܗ<EOS> ܒܕܡܘܬ ܡܐܬܝܬܗ<EOS> ܟܕ ܡܘܫܐ ܘܐܠܝܐ ܠܘܬܗ<EOS> ܘܠܒܒ ܠܡܝ̈ܬܐ ܕܥܬܝܕ ܠܡܚܐ<EOS> ܐܝܟ ܡܘܫܐ<EOS>ܕܐܬܚܙܝ<EOS> ܘܡܬܬܟܠܝܢ ܚ̈ܝܐ ܕܡܫܬܚܪܝܢ ܠܡܐܬܝܬܗ ܕܡܬܚܛܦܝܢ ܠܐܘܪܥܗ<EOS> ܒܕܡܘܬ ܐܠܝܐ<EOS> ܕܠܐ ܛܥܡ<EOS>ܡܘܬܐ<EOS> ܘܐܬܚܙܝ ܠܘܬܗ<EOS> ܐܘܕܥܢ ܓܝܪ ܕܡܘܫܐ ܢܒܝܐ ܪܒܐ<EOS> ܘܝܫܘܥ \ܒܪܐܒܪܐ ܒܘܟܪܐ ܚܒܝܒܐ ܒܙܒܢ<EOS>ܕܘܠܐ ܗܘܐ ܐܫܬܡܥܐܫܬܡܥܘ<EOS> ܘܚܣܝܘ ܒܨܠܘܬܗܘܢ ܥܠ ܥܡܐ ܣܓܝܐܐ<EOS> ܘܒܙܒܢ ܐܚܪܝܢ ܐܬܟܠܝܘ ܡܢ<EOS>ܫܐܠܬܗ̈ܘܢ<EOS> ܕܒܗܕܐ ܬܚܘܝܬܐ ܢܬܠܒܒܘܢ ܣܓܝܐ̈ܐ<EOS> ܐܝܠܝܢ ܕܡܨܠܝܢ ܘܠܐ ܡܫܬܡܥܝܢ<EOS> ܟܕ ܪܓܝܫܝܢ<EOS>ܒܬܚܘܝܬܐ ܕܗܠܝܢ ܓܢܒܪ̈ܝ ܚܝܠܐ<EOS> ܕܟܕ ܡܨܠܝܢ ܘܠܐ ܡܫܬܡܥܝܢ ܠܐ ܟܪܝܐ ܠܗܘܢ<EOS> ܕܡܩܒܠܝܢ ܒܪܥܝܢܗܘܢ<EOS>ܘܡܬܛܦܝܣܝܢ<EOS> ܡܢ ܕܡܘܬܐ ܕܡܘܫܐ ܘܕܦܪܘܩܢ<EOS> ܘܕܢܒ̈ܝܐ ܘܙܕܝܩ̈ܐ ܩܕܡ̈ܝܐ<EOS>ܡܟܝܠ ܐܬܛܦܝܣ ܘܐܬܒܝܢ<EOS> ܕܐܝܬ ܙܕܝܩ̈ܐ ܒܐܪܥܐ<EOS> ܘܥܠܡܐ ܡܛܠ ܟܐ̈ܢܐ ܡܬܩܝܡ<EOS> ܥܠܡܐ<EOS>ܓܝܪ ܒܛܝܒܘܬܐ ܩܐܡ<EOS> ܐܝܟ ܕܐܡܪ ܢܒܝܐ<EOS> ܕܥܠܡܐ ܒܛܝܒܘܬܐ ܢܬܒܢܐ<EOS> ܘܗܕܐ ܗܝ ܛܝܒܘܬܐ ܡܝܬܪܬܐ<EOS>ܕܥܕܡܐ ܠܥܠܡ ܙܕܝܩ̈ܐ ܠܐ ܥܢܕܝܢ ܡܢ ܥܠܡܐ<EOS> ܘܠܐ ܡܓܪܕܝܢ<EOS> ܕܠܐ ܓܪܕܝܘ ܙܕܝܩ̈ܐ ܡܢ ܥܠܡܐ<EOS> ܒܫܘܦܥ<EOS>ܟܝܠܬ ܚܘܒ̈ܐ ܕܥܘ̈ܠܐ ܣܐܦ ܗܘܐ ܥܠܡܐ ܒܪܘܓܙܐ<EOS> ܘܡܙܕܟܝܐ ܗܘܬ ܠܗ ܛܝܒܘܬܐ<EOS> ܡܢ ܟܐܢܘܬܐ ܬܒܥܬ<EOS>ܕܝܢܐ<EOS> ܘܡܛܠ ܗܢܐ ܟܐ̈ܢܐ ܫܒܝܩܝܢ ܒܐܪܥܐ ܒܥܠܡ ܫܘܩܪܐ<EOS> ܕܡܛܠܬܗܘܢ ܠܐ ܬܙܟܐ ܟܐܢܘܬܐ<EOS> ܘܬܥܘܠ<EOS>ܒܥܠܡܐ ܕܩܐܡ ܒܛܝܒܘܬܐ<EOS> ܠܡܬܒܥ ܕܝܢܐ ܒܐܬܪ ܕܠܐ ܕܝܢܐ<EOS> ܘܛܡܝܪܝܢ ܟܐܢ̈ܐ ܒܥܠܡܐ ܗܢܐ<EOS> ܕܡܛܠܬܗܘܢ<EOS>ܠܐ ܡܬܚܒܠ ܡܢ ܪܘܓܙܐ<EOS> ܒܕܡܘܬ ܛܘܛܝܬܐ ܕܛܡܝܪܐ ܗܘܬ ܒܣܓܘܠܐ<EOS> ܘܡܛܠ ܛܘܛܝܬܐ ܐܬܢܛܪ ܣܓܘܠܐ ܙܒܢܐ<EOS>ܣܓܝܐܐ<EOS> ܡܛܠ ܕܗܟܢܐ ܫܡܥܢܢ ܦܬܓܡܐ<EOS> ܕܩܪܐ ܢܒܝܐ ܘܐܡܪ ܠܥܡܐ<EOS> ܕܐܝܟ ܕܡܫܬܟܚܐ ܛܘܛܝܬܐ ܒܣܓܘܠܐ<EOS>ܘܐܡܪ ܓܒܪܐ ܠܚܒܪܗ<EOS> ܠܐ ܬܚܒܠܝܘܗܝ ܠܣܓܘܠܐ ܡܛܠ ܕܒܘܪܟܬܐ ܐܝܬ ܒܗ<EOS> ܘܐܡܪ ܗܟܢܐ ܐܥܒܕ ܡܛܠ<EOS>ܓܒ̈ܝܝ<EOS> ܘܠܐ ܐܚܒܠ ܠܟܠܗܘܢ<EOS> ܘܐܦܩ ܙܪܥܐ ܡܢ ܝܥܩܘܒ<EOS> ܘܡܢ ܝܗܘܕܐ ܝܪܬܐ ܕܛܘܪܝ ܩܕܝܫܐ<EOS> ܣܓܘܠܐ<EOS>ܥܡܐ ܕܐܝܣܪܝܠ<EOS> ܘܒܘܪܟܬܐ ܕܗܘܬ ܒܓܘܗ ܡܠܟܐ ܡܫܝܚܐ<EOS>ܡܢ ܪܫܝܬܐ ܗܕܐ ܛܘܛܝܬܐ ܢܛܝܪܐ ܗܘܬ ܒܐܕܡ ܒܘܟܪܐ ܩܕܡܝܐ<EOS> ܘܐܦܢ ܚܛܐ ܐܬܢܛܪ ܡܢܗ<EOS>ܙܪܥܐ ܕܙܕܝ̈ܩܐ<EOS> ܘܐܬܢܛܪܬ ܒܘܪܟܬܐ ܒܫܝܬ ܘܒܟܠܗܘܢ ܕܪ̈ܘܗܝ<EOS> ܘܟܕ ܚܒܠ ܟܠ ܒܣܪ ܐܘܪܚܗ ܥܠ ܐܪܥܐ<EOS>ܐܬܢܛܪܬ ܒܘܪܟܬܐ ܒܓܒܪܐ ܕܢܝܚܐ ܒܢܘܚ<EOS> ܕܐܫܬܟܚ ܙܕܝܩ ܘܬܡܝܡ ܒܕܪܐ ܡܚܒܠܢܐ<EOS> ܘܐܬܢܛܪܬ ܒܘܪܟܬܐ<EOS>ܒܩܒܘܬܐ ܕܩܝܣܐ<EOS> ܘܣܦܘ ܟܠܗܘܢ ܪ̈ܫܝܥܐ ܒܪܘܓܙܐ ܐܫܝܕܐ<EOS> ܟܕ ܫܡܝܛܐ ܘܫܩܝܠܐ ܡܢܗܘܢ ܛܘܛܝܬܐ<EOS>ܘܢܦܩ ܢܘܚ ܘܒܢܘܗ̈ܝ ܡܢ ܩܒܘܬܐ<EOS> ܘܢܛܝܪܐ ܗܘܬ ܒܘܪܟܬܐ ܒܫܝܡ ܐܒܐ ܕܙܕܝ̈ܩܐ<EOS> ܦܪܫܬ ܓܝܪ ܪܘܚܐ<EOS>ܒܦܘܡ ܓܒܪܐ ܕܢܝܚܐ<EOS> ܟܕ ܡܒܪܟ ܠܒܢܘ̈ܗܝ ܒܬܪ ܡܡܘܠܐ<EOS> ܐܡܪ ܓܝܪ ܕܢܦܬܐ ܐܠܗܐ ܠܝܦܬ<EOS> ܘܢܫܪܐ<EOS>ܒܡܫܟܢܗ ܕܫܝܡ<EOS> ܘܠܛ ܟܢܥܢ ܙܪܥܐ ܕܚܡ ܕܒܙܚ ܒܐܒܘܗܝ<EOS> ܘܐܬܓܠܙ ܡܢ ܒܘܪܟܬܐ<EOS> ܘܪܕܬ ܗܕܐ ܒܘܪܟܬܐ<EOS>ܒܥܣܪܐ ܕܪ̈ܝܢ<EOS> ܡܢ ܢܘܚ ܥܕܡܐ ܠܐܒܪܗܡ<EOS> ܚܝܐ ܓܝܪ ܒܬܪ ܛܘܦܢܐ<EOS> ܬܠܬܡܐܐ ܘܚܡܫܝܢ ܫ̈ܢܝܢ<EOS> ܘܐܘܠܕܘ<EOS>ܘܣܓܝܘ ܒܢܘܗ̈ܝ ܘܒܢ̈ܬܗ ܒܝ̈ܘܡܬܗ<EOS> ܘܟܕ ܡܛܘ ܠܒܒܠ ܠܐܪܥ ܟܠܕ̈ܝܐ ܒܠܒܠ ܬܡܢ ܐܠܗܐ ܠܫܢ̈ܐ ܕܟܠܗ<EOS>ܐܪܥܐ<EOS> ܘܢܘܚ ܩܘܝ ܒܐܘܪ ܕܟܠܕܝ̈ܐ<EOS> ܟܕ ܝܬܒ ܘܢܛܪ ܒܘܪܟܬܐ ܕܙܕܝܩ̈ܐ ܡܢ ܒܬܪ ܛܘܦܢܐ<EOS> ܡܐ̈ܬܝܢ<EOS>ܘܬܫܥܝܢ ܘܬܪ̈ܬܝܢ ܫ̈ܢܝܢ<EOS>ܘܐܬܝܠܕ ܐܒܪܗܡ ܒܐܘܪ ܕܟܠܕ̈ܝܐ<EOS> ܒܫܢܬ ܬܡܢܡܐܐ ܘܬܫܥܝܢ ܘܬܪ̈ܬܝܢ ܫ̈ܢܝܢ<EOS>ܠܚܝܘ̈ܗܝ ܕܢܘܚ<EOS> ܒܬܪ ܙܒܢܐ ܣܓܝܐܐ ܕܐܬܒܠܒܠܘ ܠܫ̈ܢܐ<EOS> ܘܟܕ ܗܘܐ ܢܘܚ ܒܪ ܬܫܥܡܐܐ ܘܚܡܫܝܢ ܫ̈ܢܝܢ<EOS>ܫܠܡ ܙܒܢܗ ܘܡܝܬ ܒܣܝܒܘܬܐ ܛܒܬܐ<EOS> ܒܫܢܬ ܚܡܫܝܢ ܘܬܡܢܐ ܫ̈ܢܝܢ ܠܚܝܘ̈ܗܝ ܕܐܒܪܗܡ<EOS> ܡܝܬ ܢܘܚ ܒܐܘܪ<EOS>ܕܟܠܕ̈ܝܐ<EOS> ܗܝܕܝܢ ܢܦܩ ܐܒܪܗܡ ܡܢ ܐܘܪ ܕܟܠܕܝ̈ܐ<EOS> ܘܐܙܠ ܥܡܪ ܒܚܪܢ ܙܒܢܐ ܙܥܘܪܐ<EOS> ܘܡܢ ܚܪܢ ܫܢܝܗ<EOS>ܐܠܗܐ ܠܐܪܥܐ ܕܟܢܥܢ<EOS> ܝܠܕܗ ܕܚܝܡܕܚܡ ܙܪܥܐ ܠܝܛܐ ܕܡܠܝܟܐ ܥܠܝܗܘܢ ܥܒܕܘܬܐ<EOS> ܘܟܕ ܗܘܐ ܐܒܪܗܡ<EOS>ܒܪ ܡܐܐ ܫ̈ܢܝܢ<EOS> ܒܫܢܬ ܐܪ̈ܒܡܐܐܐܪܒܥܡܐܐ ܘܬܫܥܝܢ ܘܬܪܬܝܢ ܫ̈ܢܝܢ ܠܚܝܘܗ̈ܝ ܕܫܝܡ ܐܒܐ<EOS>ܕܙܕܝܩ̈ܐ<EOS> ܗܝܕܝܢ ܐܬܝܠܕ ܐܝܣܚܩ<EOS> ܘܚܝܐ ܫܝܡ ܡܢ ܒܬܪ ܕܐܬܝܠܕ ܐܝܣܚܩ<EOS> ܡܐܐ ܘܬܪܬܥܣܪ̈ܐ ܫ̈ܢܝܢ<EOS>ܘܐܝܣܚܩ ܐܘܠܕ ܠܝܥܩܘܒ ܘܠܥܣܘ ܒܪ ܫܬܝܢ ܫ̈ܢܝܢ<EOS> ܘܚܝܐ ܫܝܡ ܡܢ ܒܬܪ ܕܐܬܝܠܕܘ ܝܥܩܘܒ ܘܥܣܘ ܫܬܝܢ<EOS>ܘܬܪ̈ܬܝܢ ܫ̈ܢܝܢ<EOS> ܘܡܝܬ ܐܒܪܗܡ ܒܪ ܡܐܐ ܘܫܒܥܝܢ ܘܚܡܫ ܫ̈ܢܝܢ<EOS> ܘܚܝܐ ܫܝܡ ܡܢ ܒܬܪ ܡܘܬܗ ܕܐܒܪܗܡ<EOS>ܬܠܬܝܢ ܘܫܒܥ ܫ̈ܢܝܢ<EOS> ܘܗܘܐ ܐܝܣܚܩ ܒܪ ܡܐܐ ܘܬܠܬܝܢ ܘܫܒܥ ܫ̈ܢܝܢ<EOS> ܟܕ ܒܪܟ ܠܝܥܩܘܒ ܒܪܗ<EOS> ܕܒܗ<EOS>ܛܡܝܪܐ ܗܘܬ ܒܘܪܟܬܐ ܕܙܕܝܩ̈ܐ<EOS> ܘܝܥܩܘܒ ܒܪ ܫܒܥܝܢ ܘܫܒܥ ܫ̈ܢܝܢ ܟܕ ܥܪܩ ܠܚܪܢ<EOS> ܘܒܪ ܬܡܢܝܢ<EOS>ܘܐܪ̈ܒܥ ܫ̈ܢܝܢ ܢܣܒ ܠܠܝܐ ܘܠܪܚܝܠ<EOS> ܘܡܢ ܒܬܪ ܡܐܐ ܘܬܪ̈ܬܥܣܪܐ ܫ̈ܢܝܢ ܠܚܝܘ̈ܗܝ ܕܐܝܣܚܩ<EOS> ܡܝܬ<EOS>ܫܝܡ ܒܫܢܬ ܚܡܫܝܢ ܘܬܪ̈ܬܝܢ ܫ̈ܢܝܢ ܠܚܝܘܗ̈ܝ ܕܝܥܩܘܒ<EOS> ܘܟܕ ܗܘܐ ܝܥܩܘܒ ܒܪ ܬܫܥܝܢ ܘܫܒܥ ܫ̈ܢܝܢ<EOS>ܐܡܪ ܠܗ ܐܠܗܐ<EOS> ܕܗܦܘܟ ܠܐܪܥܐ ܕܐܒ̈ܗܝܟ ܘܐܛܐܒ ܠܟ<EOS> ܘܐܗܘܐ ܥܡܟ<EOS> ܘܝܥܩܘܒ ܒܪ ܬܫܥܝܢ ܗܘܐ ܘܫܒܥ<EOS>ܫ̈ܢܝܢ ܟܕ ܗܦܟ ܡܢ ܚܪܢ<EOS> ܘܐܝܣܚܩ ܐܒܘܗܝ ܒܪ ܡܐܐ ܘܚܡܫܝܢ ܘܫܒܥ ܫ̈ܢܝܢ<EOS> ܘܚܝܐ ܐܝܣܚܩ ܡܢ ܒܬܪ<EOS>ܕܗܦܟ ܝܥܩܘܒ ܡܢ ܚܪܢ<EOS> ܥܣܪܝܢ ܘܬܠܬ ܫ̈ܢܝܢ<EOS> ܘܒܫܢܬ ܐܪ̈ܒܥܝܢ ܘܬܠܬ ܕܒܪܟܗ<EOS> ܘܥܣܪܝܢ ܘܬܠܬ ܕܗܦܟ<EOS>ܡܢ ܚܪܢ<EOS> ܡܝܬ ܒܪ ܡܐܐ ܘܬܡܢܐܝܢ ܫ̈ܢܝܢ<EOS> ܘܢܚܬ ܝܥܩܘܒ ܠܡܨܪܝܢ ܒܬܪ ܥܣܪܝܢ ܫ̈ܢܝܢ ܕܡܝܬ ܐܝܣܚܩ<EOS>ܐܒܘܗܝ<EOS> ܒܬܪ ܥܣܪܝܢ ܘܬܪ̈ܬܝܢ ܫܢ̈ܝܢ<EOS> ܕܐܙܕܒܢ ܝܘܣܦ ܒܪܗ ܠܡܨܪܝܢ<EOS> ܒܬܪ ܫܬܝܢ ܘܬܡܢܐ ܫܢ̈ܝܢ<EOS>ܠܡܘܬܗ ܕܫܝܡ<EOS> ܘܗܘܐ ܝܥܩܘܒ ܒܡܨܪܝܢ ܫܒܥܣܪ̈ܐ ܫ̈ܢܝܢ<EOS> ܘܡܝܬ ܒܪ ܡܐܐ ܘܐܪ̈ܒܥܝܢ ܘܫܒܥ ܫ̈ܢܝܢ<EOS>ܘܒܬܪ ܚܡܫܝܢ ܫ̈ܢܝܢ ܕܐܬܐ ܡܢ ܚܪܢ<EOS> ܒܬܪ ܥܣܪܝܢ ܘܫܒܥ ܫ̈ܢܝܢ ܕܡܝܬ ܐܝܣܚܩ ܐܒܘܗܝ<EOS> ܘܟܕ ܡܝܬ<EOS>ܝܥܩܘܒ<EOS> ܝܘܣܦ ܒܪ ܚܡܫܝܢ ܘܫܬ ܫ̈ܢܝܢ ܐܝܬܘܗܝ ܗܘܐ<EOS> ܘܐܬܢܛܪܬ ܒܘܪܟܬܐ ܒܝܗܘܕܐ ܝܠܕܗ ܕܝܥܩܘܒ<EOS>ܥܕܠܐ ܢܥܘܠ ܠܡܨܪܝܢ<EOS> ܘܐܘܠܕ ܝܗܘܕܐ ܠܦܪܨ<EOS> ܘܗܝ ܗܕܐ ܒܘܪܟܬܐ<EOS> ܟܕ ܢܚܬ ܝܥܩܘܒ ܘܝܗܘܕܐ ܠܡܨܪܝܢ<EOS>ܒܚܨܗ ܕܦܪܨ ܛܡܝܪܐ ܗܘܬ<EOS> ܘܦܪܨ ܐܘܠܕ ܠܚܨܪܘܢ<EOS> ܘܚܨܪܘܢ ܐܘܠܕ ܠܐܪܡ<EOS> ܘܐܪܡ ܐܘܠܕ ܠܥܡܝܢܕܒ<EOS>ܘܥܡܝܢܕܒ ܐܘܠܕ ܠܢܚܫܘܢ ܪܒܐ ܕܒ̈ܢܝ ܝܗܘܕܐ<EOS>ܘܒܬܪܗ ܕܥܡܝܢܕܒ ܝܬܒܬ ܠܐܠܝܥܙܪ ܒܪ ܐܗܪܘܢ ܟܗܢܐ ܕܐܬܝܠܕ ܡܢܗ ܦܝܢܚܣ<EOS> ܘܡܢ<EOS>ܥܡܝܢܕܒ ܢܦܩܬ ܒܘܪܟܬܐ ܕܡܠܟܘܬܐ ܘܟܗܢܘܬܐ ܡܕܒܪܢܘܬܐ ܘܡܠܟܘܬܐ ܡܢ ܢܚܫܘܢ<EOS> ܘܟܗܢܘܬܐ ܡܢ ܝܠܕܐ<EOS>ܕܚܬܗ ܕܢܚܫܘܢ<EOS> ܕܐܘܠܕܬ ܠܦܝܢܚܣ<EOS> ܕܐܢܝܚ ܪܘܓܙܗ ܕܐܠܗܐ ܒܛܢܢܗ<EOS> ܘܡܢ ܢܚܫܘܢ ܐܬܝܠܕ ܫܠܐ<EOS> ܘܫܠܐ<EOS>ܐܘܠܕ ܠܒܥܙ<EOS> ܘܡܢ ܒܥܙ ܢܦܩܬ ܡܕܒܪܢܘܬܐ ܕܡܠܟ̈ܐ<EOS> ܒܝܕ ܒܥܙ ܘܪܥܘܬ ܡܘܐܒܝܬܐ<EOS> ܘܡܛܠ ܗܢܐ ܢܣܒ ܒܥܙ<EOS>ܠܪܥܘܬ ܡܘܐܒܝܬܐ<EOS> ܕܢܗܘܐ ܠܘܛ ܫܘܬܦܐ ܒܒܘܪܟܬܐ ܕܙܕܝܩ̈ܐ<EOS> ܘܡܢ ܝܠܕܗ ܕܪܥܘܬ<EOS> ܐܬܝܠܕܬ ܫܪܒܬܐ<EOS>ܕܒܝܬ ܕܘܝܕ<EOS> ܘܡܢ ܙܪܥܗܘܢ ܐܬܝܠܕ ܡܠܟܐ ܡܫܝܚܐ<EOS> ܘܠܐ ܛܠܡ ܐܠܗܐ ܠܐܟܣܢܝܘܬܗ ܕܠܘܛ<EOS> ܒܪ ܐܚܘܗܝ<EOS>ܕܐܒܪܗܡ ܕܢܦܩ ܥܡܗ ܡܢ ܚܪܢ<EOS> ܘܒܕܩܒܠ ܐܟܣܢ̈ܝܐ ܐܝܟ ܐܒܪܗܡ ܕܕܗ<EOS> ܫܘܬܦܗ ܐܠܗܐ ܒܒܘܪܟܬܐ<EOS>ܕܙܕܝܩ̈ܐ<EOS> ܒܝܕ ܪܥܘܬ ܡܘܐܒܝܬܐ ܕܢܣܒܗ ܒܥܙ ܐܢܬܬܐ<EOS> ܘܬܘܒ ܐܬܕܟܪܗ ܐܠܗܐ ܠܠܘܛ ܒܝܕ ܢܥܡܐ<EOS>ܥܡܘܢܝܬܐ ܕܢܣܒ ܫܠܝܡܘܢ<EOS> ܘܝܠܕܬ ܠܪܚܒܥܡ ܡܠܟܐ<EOS> ܢܫ̈ܐ ܓܝܪ ܣܓܝܐ̈ܬܐ ܢܣܒ ܫܠܝܡܘܢ<EOS> ܫܒܥܡܐܐ<EOS>ܚܐܪ̈ܬܐ<EOS> ܘܬܠܬܡܐܐ ܕܪ̈ܘܟܬܐ<EOS> ܘܠܐ ܟܬܝܒ ܕܡܢ ܐܠܦ ܢܫܘܗ̈ܝ ܗܘܐ ܠܗ ܙܪܥܐ ܡܢܗܝܢ<EOS> ܐܠܐ ܪܚܒܥܡ ܡܢ<EOS>ܢܥܡܐ ܥܡܘܢܝܬܐ<EOS> ܕܡܢ ܚܝ̈ܝ ܕܘܝܕ ܐܒܘܗܝ ܗܘܬ ܠܗ ܐܢܬܬܐ<EOS> ܡܛܠ ܕܟܕ ܩܡ ܫܠܝܡܘܢ ܒܡܠܟܘܬܐ<EOS> ܪܚܒܥܡ<EOS>ܒܪ ܫܢܬܐ ܚܕܐ ܐܝܬܘܗܝ ܗܘܐ<EOS> ܐܡܠܟ ܫܠܝܡܘܢ ܐܪ̈ܒܥܝܢ ܫ̈ܢܝܢ<EOS> ܘܟܕ ܡܝܬ ܫܠܝܡܘܢ ܐܡܠܟ ܪܚܒܥܡ<EOS> ܒܪ<EOS>ܫ̈ܢܝܢ ܐܪ̈ܒܥܝܢ ܘܚܕܐ<EOS>ܘܐܫܬܘܬܦ ܠܘܛ ܒܒܘܪܟܬܐ ܕܙܕܝܩ̈ܐ<EOS> ܒܝܕ ܪܥܘܬ ܡܘܐܒܝܬܐ<EOS> ܘܢܥܡܐ ܥܡܘܢܝܬܐ<EOS> ܡܢ<EOS>ܬܪ̈ܝܢ ܫܒ̈ܛܐ ܕܗܘܘ ܡܢܗ<EOS> ܘܒܥܙ ܐܘܠܕ ܠܥܘܒܝܕ<EOS> ܘܥܘܒܝܕ ܐܘܠܕ ܠܐܝܫܝ<EOS> ܘܐܝܫܝ ܐܘܠܕ ܠܕܘܝܕ<EOS>ܘܐܬܢܛܪܬ ܗܕܐ ܒܘܪܟܬܐ ܒܟܠܗܘܢ ܡ̈ܠܟܐ ܕܒܝܬ ܝܗܘܕܐ<EOS> ܡܢ ܕܘܝܕ ܥܕܡܐ ܠܝܘܟܢܝܐ<EOS> ܒܡ̈ܠܟܐ<EOS>ܬܡܢܬܥܣܪ<EOS> ܚܛܐ ܕܘܝܕ<EOS> ܘܒܒܘܪܟܬܐ ܕܛܡܝܪܐ ܗܘܬ ܒܗ ܐܬܚܣܝ ܡܢ ܥܘܠܗ<EOS> ܘܥܒܪ ܫܠܝܡܘܢ ܢܡܘܣܐ ܘܫܒܩ<EOS>ܠܐܠܗܗ<EOS> ܘܡܛܠ ܒܘܪܟܬܐ ܕܛܡܝܪܐ ܗܘܬ ܒܗ ܘܒܙܪܥܗ ܐܡܪ ܐܠܗܐ<EOS> ܕܪܒܐ ܐܥܒܕܝܘܗܝ ܟܠܗܘܢ ܝܘܡ̈ܬܗ<EOS>ܘܐܣܗܝ ܣܟܠܘܬܐ ܪܚܒܥܡ<EOS> ܘܡܛܠ ܒܘܪܟܬܐ<EOS> ܕܒܗ ܐܡܪ ܐܠܗܐ<EOS> ܕܠܐ ܐܨܪܐ ܟܠܗ ܡܠܟܘܬܐ ܡܢܗ<EOS> ܐܠܐ ܐܬܠ<EOS>ܠܗ ܫܪܓܐ ܒܐܘܪܫܠܡ<EOS> ܡܛܠ ܕܘܝܕ ܥܒܕܝ<EOS> ܘܚܛܐ ܐܒܝܐ ܒܪܗ ܕܪܚܒܥܡ<EOS> ܘܡܛܠ ܒܘܪܟܬܐ ܕܒܗ ܐܫܬܠܡ<EOS>ܒܐܝܕܗ ܝܘܪܒܥܡ ܘܚܝܠܗ<EOS> ܘܒܐܣܐ ܪܬܚܬ ܒܘܪܟܬܐ ܕܙܕܝ̈ܩܐ<EOS> ܘܦܠܚ ܙܕܝܩܘܬܐ ܘܫܡܥ ܐܠܗܐ ܨܠܘܬܗ<EOS>ܘܐܫܬܠܡܘ ܒܐܝܕܘ̈ܗܝ ܒܥܠܕܒܒ̈ܘܗܝ<EOS> ܘܐܬܢܛܪܬ ܒܘܪܟܬܐ ܒܝܘܫܦܛ<EOS> ܘܥܒܕ ܕܫܦܝܪ ܩܕܡ ܡܪܝܐ<EOS> ܘܐܣܓܝ<EOS>ܠܡܚܛܐ ܝܗܘܪܡ<EOS> ܘܡܛܠ ܒܘܪܟܬܐ ܐܬܢܛܪ<EOS> ܘܚܛܐ ܘܠܐ ܐܬܥܛܝ ܐܝܟ ܒܝܬܗ ܕܐܚܒ<EOS> ܡܛܠ ܕܚܬܢܐ ܗܘܐ ܕܒܝܬ<EOS>ܐܚܒ<EOS> ܘܐܛܥܝܬܗ ܥܬܠܝܐ ܒܪܬ ܥܡܪܝ ܡܠܟܐ ܕܐܝܣܪܝܠ<EOS> ܘܐܬܢܛܪܬ ܛܘܛܝܬܐ ܒܝܘܐܫ ܒܪ ܐܚܙܝܐ<EOS> ܘܠܐ<EOS>ܐܬܩܛܠ ܥܡ ܐܚܘܗ̈ܝ<EOS> ܟܕ ܐܘܒܕܬ ܥܬܠܝܐ ܙܪܥܐ ܕܡܠܟܘܬܐ ܟܕ ܚܙܬ ܕܐܬܩܛܠ ܐܚܙܝܐ ܒܪܗ ܡܢ ܐܝ̈ܕܝ<EOS>ܝܗܘ ܒܪ ܝܡܫܝ<EOS> ܘܚܛܐ ܝܘܐܫ ܘܐܫܕ ܕܡܐ ܙܟܝܐ<EOS> ܘܛܠܡ ܛܝܒܘܬܐ ܕܝܘܝܕܥ ܟܗܢܐ<EOS> ܘܐܘܒܕ ܠܙܪܥܗ ܡܢ<EOS>ܒܬܪܗ<EOS> ܘܡܛܠ ܒܘܪܟܬܐ ܐܬܢܛܪ ܙܪܥܗ<EOS> ܘܩܡ ܐܡܘܨܝܐ ܘܕܒܪ ܡܠܟܘܬܐ<EOS> ܘܚܛܐ ܒܦܬܟܪ̈ܐ ܘܣܓܕ ܠܐܠܗ̈ܐ<EOS>ܐܚܪ̈ܢܐ ܢܘܟܪ̈ܝܐ<EOS> ܘܡܛܠ ܒܘܪܟܬܐ ܐܬܢܛܪ ܙܪܥܗ<EOS> ܘܩܡ ܥܘܙܝܐ ܒܬܪܗ<EOS> ܘܐܡܪܚ ܥܠ ܟܗܢܘܬܐ ܘܠܐ<EOS>ܫܡܥܗ<EOS> ܘܡܚܝܗܝ ܩܕܝܫܐ ܒܡܚܘܬܐ ܕܓܪܒܐ ܟܠܗܘܢ ܝܘܡ̈ܬܗ<EOS> ܘܩܡ ܝܘܬܡ ܒܡܠܟܘܬܐ ܘܐܣܓܝ ܠܡܚܛܐ<EOS> ܘܡܛܠ<EOS>ܒܘܪܟܬܐ ܙܪܥܗ ܐܫܬܘܙܒ<EOS> ܘܩܡ ܐܚܙ ܒܡܠܟܘܬܐ<EOS> ܘܐܣܓܝ ܠܡܚܛܐ<EOS> ܘܣܓܕ ܠܐܠܗ̈ܐ ܡܝ̈ܬܐ<EOS> ܘܐܡܪ<EOS> ܐܢܬܘܢ<EOS>ܐܠܗ̈ܝ ܘܡܪ̈ܝ<EOS> ܘܠܟܘܢ ܣܓܕ ܐܢܐ<EOS> ܘܡܛܠ ܒܘܪܟܬܐ ܐܬܢܛܪ ܙܪܥܗ<EOS> ܘܩܡ ܚܙܩܝܐ ܡܠܟܐ ܙܕܝܩܐ ܥܠ ܟܠܗ<EOS>ܝܗܘܕܐ ܒܐܘܪܫܠܡ<EOS> ܘܨܠܝ ܘܐܬܚܢܢ ܩܕܡ ܐܠܗܗ<EOS> ܘܐܫܬܡܥܬ ܨܠܘܬܗ<EOS> ܘܚܪܒܬ ܒܥܠܕܒܒܘ̈ܗܝ<EOS> ܘܫܡܫ<EOS>ܙܗܝܐܝܬ ܒܘܪܟܬܐ ܕܙܕܝܩ̈ܐ ܕܒܓܘܗ<EOS> ܘܐܬܟܪܗ ܘܨܠܝ ܘܐܬܚܠܡ ܡܢ ܟܘܪܗܢܗ<EOS>ܘܡܛܠ ܕܐܝܬ ܐܢ̈ܫܝܢ ܚܒܝܒܝ<EOS> ܕܡܝܬܝܢ ܥܕܠܝܐ ܥܠ ܚܙܩܝܐ<EOS> ܕܠܡܢܐ ܟܪܝܬ ܠܗ<EOS>ܒܟܘܪܗܢܗ ܕܡܐܬ ܗܘܐ<EOS> ܕܗܐ ܙܕܝܩܘܬܐ ܪܒܬܐ ܦܠܚ ܩܕܡ ܐܠܗܗ<EOS> ܘܡܢܐ ܠܡ ܗܢܝܢܐ ܡܛܝܗܝ ܒܗܝ ܬܘܣܦܬܗ<EOS>ܕܐܬܣܝܡ ܒܗ ܡܘܡܐ ܒܗܝ ܬܘܣܦܬܗ<EOS> ܥܠ ܕܐܫܬܒܗܪ ܗܘܐ ܒܥܘܬܪܗ ܩܕܡ ܐܝܙ̈ܓܕܐ ܕܡܠܟ ܒܒܠ<EOS> ܘܠܐ ܫܒܚ<EOS>ܫܡܐ ܕܐܠܗܗ<EOS> ܕܐܚܠܡܗ ܡܢ ܟܘܪܗܢܗ<EOS> ܥܠ ܗܕܐ ܓܝܪ ܟܪܝܬ ܗܘܬ ܠܗ ܠܚܙܩܝܐ ܡܠܟܐ ܙܕܝܩܐ<EOS> ܡܛܠ<EOS>ܕܥܕܟܝܠ ܒܪܐ ܠܝܬ ܗܘܐ ܠܗ<EOS> ܘܒܚܨܗ ܛܡܝܪܐ ܗܘܬ ܒܘܪܟܬܐ ܕܙܕܝܩ̈ܐ<EOS> ܘܗܟܢܐ ܐܡܪ ܒܚܢܓܬܗ<EOS> ܕܒܘܪܟܬܐ<EOS>ܕܪܕܬ ܒܟܠܗܘܢ ܕܪ̈ܐ ܩܕܡ̈ܝܐ<EOS> ܡܢ ܐܕܡ ܘܥܕܡܐ ܠܘܬܝ<EOS> ܒܐܪ̈ܒܥܝܢ ܘܫܬ ܫܪ̈ܒܢ<EOS> ܡܢܝ ܠܡܢܐ ܠܐ<EOS>ܢܦܩܬ<EOS> ܘܡܢܝ ܕܥܟܬ ܛܘܛܝܬܐ<EOS> ܗܐ ܡܟܝܠ ܡܬܝܗܒ ܠܗ ܣܓܘܠܐ ܠܚܒܠܐ<EOS> ܟܕ ܗܠܝܢ ܐܬܪܥܝ ܘܨܠܝ<EOS>ܚܢܝܓܐܝܬ<EOS> ܐܬܐ ܠܘܬܗ ܐܫܥܝܐ ܢܒܝܐ ܘܐܡܪ ܠܗ<EOS> ܗܟܢܐ ܐܡܪ ܡܪܝܐ<EOS> ܗܐ ܡܘܣܦ ܐܢܐ ܥܠ ܫܢ̈ܝܟ<EOS>ܚܡܫܥܣܪ̈ܐ ܫ̈ܢܝܢ ܚܝܐ ܐܢܬ<EOS> ܘܐܘܣܦ ܠܗ ܚܡܫܥܣܪ̈ܐ ܫ̈ܢܝܢ<EOS> ܗܝܕܝܢ ܒܫܢܬ ܬܡܢܥܣܪܐ ܕܡܠܟܘܬܗ<EOS>ܘܒܫܢܬ ܬܠܬ ܕܬܘܣܦܬܗ<EOS> ܐܘܠܕ ܠܡܢܫܐ<EOS> ܥܣܪܝܢ ܓܝܪ ܘܬܫܥ ܫ̈ܢܝܢ ܐܡܠܟ<EOS> ܩܕܡ̈ܝܬܐ ܐܪܒܥܣܪ̈ܐ<EOS>ܘܐܚܪ̈ܝܬܐ ܚܡܫܥܣܪ̈ܐ<EOS> ܘܫܠܡܬ ܡܠܬܐ ܕܟܬܝܒܐ<EOS> ܕܙܕܝܩ̈ܐ ܢܓܪܘܢ ܝܘܡ̈ܬܗܘܢ<EOS> ܘܫܢܝܗ̈ܘܢ ܕܥܘ̈ܠܐ<EOS>ܢܬܒܨܪ̈ܢ ܐܬܒܨܪ ܫܢ̈ܝܐ ܕܕܪܐ ܡܚܒܠܢܐ ܕܒܝܘܡ̈ܝ ܢܘܚ<EOS> ܘܕܡܠܟܘܬܐ ܚܛܝܬܐ ܕܒܝܬ ܐܦܪܝܡ<EOS> ܘܐܘܣܦ<EOS>ܠܚܙܩܝܐ ܘܐܦ ܠܐܝܘܒ<EOS> ܠܚܙܩܝܐ ܐܘܣܦ ܚܡܫܥܣܪ̈ܐ ܫ̈ܢܝܢ<EOS> ܘܠܐܝܘܒ ܐܥܦܐ ܒܫܢܘܗ̈ܝ ܘܒܩܢܝܢܗ<EOS>ܘܒܒܢܘ̈ܗܝ<EOS> ܘܐܢ ܐܢܫ ܢܬܚܪܐ ܕܠܐ ܩܒܠ ܐܝܘܒ ܐܥܦܐ ܒܟܠ ܡܕܡ<EOS> ܢܬܛܦܝܣ ܕܠܐ ܚܪܝܢܐ<EOS> ܗܟܢܐ ܓܝܪ<EOS>ܟܬܝܒ<EOS> ܕܐܣܓܝ ܐܠܗܐ ܚܪܝܬܗܐܚܪܝܬܗ ܕܐܝܘܒ ܡܢ ܩܕܡܝܬܗ<EOS> ܘܐܬܝܠܕܘ ܠܗ ܫܒܥܐ ܒ̈ܢܝܢ ܘܬܠܬ ܒ̈ܢܢ<EOS>ܘܫܒܥܐ ܒܢܘܗ̈ܝ ܘܬܠܬ ܒܢ̈ܬܗ<EOS> ܩܕܡܝ̈ܐ ܘܐܚܪ̈ܝܐ<EOS> ܟܕ ܗܘܐ ܙܒܢܐ ܕܩܝܡܬܐ ܒܥܠܡܐ ܕܙܕܝܩ̈ܐ<EOS> ܡܩܒܠ<EOS>ܒܢܘܗ̈ܝ ܒܐܥܦܐ<EOS> ܘܟܕ ܗܘܐ ܒܗܢܐ ܥܠܡܐ<EOS> ܩܒܠ ܩܢܝܢܗ ܒܟܠܡܕܡ ܐܥܦܐ<EOS> ܘܡܣܟܠܐ ܠܢ ܡܠܬܐ ܕܐܦ<EOS>ܫܢܘܗ̈ܝ ܐܥܦܐ ܝܗܒ ܠܗ ܐܠܗܐ<EOS> ܐܝܟ ܕܟܬܝܒ ܕܣܐܒ ܐܝܘܒ ܘܣܒܥ ܝܘܡ̈ܬܗ ܘܡܝܬ<EOS> ܒܬܪ ܢܣܝܘܢܗ ܡܐܐ<EOS>ܘܐܪ̈ܒܥܝܢ ܫ̈ܢܝܢ ܚܝܐ<EOS> ܘܕܡܢ ܩܕܡ ܢܣܝܘܢܗ ܫܒܥܝܢ ܫ̈ܢܝܢ<EOS> ܘܫܠܡܬ ܥܠܘܗܝ ܡܠܬܐ ܕܟܬܝܒܐ ܕܩܒܠ<EOS>ܐܝܘܒ ܐܥܦܐ ܒܟܠ ܡܕܡ<EOS> ܫܢܘܗ̈ܝ ܘܩܢܝܢܗ ܒܗܢܐ ܥܠܡܐ<EOS> ܘܒܢܘܗ̈ܝ ܘܒܢ̈ܬܗ ܒܥܠܡܐ ܕܙܕܝܩ̈ܐ<EOS> ܫܠܝܛ<EOS>ܗܘ ܓܝܪ ܐܘܡܢܐ ܥܠ ܓܒܝܠܬܗ ܠܡܘܣܦܘ ܘܠܡܒܨܪ<EOS>ܘܐܬܝܠܕ ܡܢܫܐ ܝܠܕܐ ܪܫܝܥܐ ܡܢ ܓܒܪܐ ܙܕܝܩܐ<EOS> ܘܐܣܓܝ ܠܡܚܛܐ ܡܢ ܟܠܗܘܢ<EOS>ܕܩܕܡܘܗܝ<EOS> ܒܪ ܬܪܬܥܣܪ̈ܐ ܫ̈ܢܝܢ ܩܡ ܒܡܠܟܘܬܐ<EOS> ܘܚܡܫܝܢ ܘܚܡܫ ܫ̈ܢܝܢ ܐܡܠܟ<EOS> ܘܐܦܢ ܐܣܓܝ ܚܛܗܘܗ̈ܝ<EOS>ܘܣܓܕ ܠܦܬܟܪ̈ܐ<EOS> ܡܛܠ ܒܘܪܟܬܐ ܐܬܢܛܪ ܙܪܥܗ<EOS> ܘܐܘܠܕ ܠܐܡܘܢ<EOS> ܘܐܡܠܟ ܐܡܘܢ<EOS> ܘܗܠܟ ܒܐܘܪ̈ܚܬܗ<EOS>ܕܡܢܫܐ<EOS> ܘܡܛܠ ܒܘܪܟܬܐ ܕܒܗ ܕܒܪ ܡܠܟܘܬܐ<EOS> ܘܐܬܝܠܕ ܡܢܗ ܓܒܪܐ ܙܕܝܩܐ ܝܘܫܝܐ ܕܘܟܪܢܗ ܠܒܘܪܟܬܐ<EOS>ܕܐܥܒܪ ܛܡܐܘܬܐ ܡܢ ܐܪܥܐ ܕܐܝܣܪܝܠ ܒܝܘܡ̈ܝ ܡܠܟܘܬܗ<EOS> ܘܡܛܠ ܕܣܪܗܒܘ ܠܗܘܢ ܚܛܗܘ̈ܗܝ ܕܥܡܐ<EOS> ܐܬܟܢܫ<EOS>ܡܢ ܩܕܡ ܒܝܫܬܐ<EOS> ܩܠܐ ܐܬܬ ܒܝܘܡܘܗ̈ܝ ܥܠ ܥܡܐ<EOS> ܐܝܟ ܕܐܬܢܒܝܬ ܚܘܠܕܝ ܢܒܝܬܐ<EOS> ܟܕ ܫܕܪ ܠܘܬܗ<EOS>ܠܡܫܐܠ ܦܬܓܡܐ<EOS> ܘܫܠܚܬ ܠܗ<EOS> ܕܗܟܢܐ ܐܡܪ ܡܪܝܐ ܐܠܗܐ ܕܐܝܣܪܝܠ<EOS> ܚܠܦ ܕܐܬܬܒܪ ܠܒܟ ܘܟܪܝܬ ܠܟ ܥܠ<EOS>ܚܛܗܘ̈ܗܝ ܕܥܡܐ<EOS> ܟܕ ܫܡܥܬ ܦܬܓܡ̈ܐ ܕܢܡܘܣܐ<EOS> ܗܐ ܟܢܫ ܐܢܐ ܠܟ ܥܡ ܐܒܗ̈ܝܟ<EOS> ܘܠܐ ܬܚܙܐ ܒܒܝܫܬܐ<EOS>ܕܐܬܝܐ ܥܠ ܥܡܐ ܗܢܐ<EOS> ܘܐܬܟܢܫ ܡܢ ܩܕܡ ܒܝܫܬܐ<EOS> ܟܕ ܩܛܠܗ ܦܪܥܘܢ ܚܓܝܪܐ ܡܠܟܐ ܕܡܨܪܝܢ<EOS> ܘܩܡ<EOS>ܒܡܠܟܘܬܐ ܝܗܘܐܚܙ ܒܪܗ<EOS> ܘܡܛܠ ܕܠܐ ܗܘܬ ܒܗ ܒܘܪܟܬܐ ܠܐ ܐܟܫܪ ܒܡܠܟܘܬܐ ܕܒܝܬ ܕܘܝܕ<EOS> ܐܡܠܟ ܬܠܬܐ<EOS>ܝܪ̈ܚܝܢ<EOS> ܘܡܢ ܒܬܪܟܢ ܕܒܪܗ ܦܪܥܘܢ ܚܓܝܪܐ ܡܠܟܐ ܕܡܨܪܝܢ<EOS> ܘܡܝܬ ܒܡܨܪܝܢ<EOS> ܘܐܬܥܛܝ ܕܘܟܪܢܗ<EOS>ܘܐܡܠܟ ܝܘܝܩܝܡ ܒܡܠܟܘܬܐ<EOS> ܕܒܗ ܛܡܝܪܐ ܗܘܬ ܒܘܪܟܬܐ ܕܙܕܝܩ̈ܐ<EOS> ܘܒܫܢܬ ܬܠܬ ܕܡܠܟܘܬܗ ܟܒܫܗ<EOS>ܢܒܘܟܕܢܨܪ ܒܡܕܐܬܐ<EOS> ܘܕܒܪ ܠܕܢܝܐܝܠ ܘܠܐܚܘܗ̈ܝ ܒܗܡܝܪ̈ܐ<EOS> ܘܦܠܚ ܠܢܒܘܟܕܢܨܪ ܬܡܢܐ ܫ̈ܢܝܢ<EOS> ܘܟܕ<EOS>ܐܣܓܝ ܚܛܗܘܗ̈ܝ ܘܡܪܕ<EOS> ܩܛܠܗ ܢܒܘܟܕܢܨܪ<EOS> ܘܓܪܘ ܘܫܕܐܘܗܝ ܠܒܪ ܡܢ ܬܪ̈ܥܐ ܕܐܘܪܫܠܡ<EOS> ܘܩܒܘܪܬ ܚܡܪ<EOS>ܐܬܩܒܪ<EOS> ܘܐܡܠܟ ܝܘܝܟܝܢ ܒܪܗ ܒܬܪܗ<EOS> ܘܥܠ ܕܒܗ ܛܡܝܪܐ ܗܘܬ ܒܘܪܟܬܐ ܕܙܕܝܩ̈ܐ<EOS> ܐܡܠܟ ܬܠܬܐ<EOS>ܝܪ̈ܚܝܢ<EOS> ܘܟܕ ܡܪܕ ܥܠ ܡܠܟܐ ܕܒܒܠ<EOS> ܐܬܘ ܥܠܘܗܝ ܚܝܠܐ ܕܟܠܕܝ̈ܐ<EOS> ܘܕܒܪ̈ܘܗܝ ܘܐܙܠܘ ܠܒܒܠ<EOS>ܘܐܬܐܣܪ ܬܠܬܝܢ ܘܫܒܥ ܫ̈ܢܝܢ ܒܒܒܠ<EOS> ܟܕ ܛܡܝܪܐ ܗܘܬ ܒܗ ܒܘܪܟܬܐ ܕܙܕܝ̈ܩܐ<EOS> ܘܐܫܬܒܩ ܥܡܐ ܒܐܘܪܫܠܡ<EOS>ܡܢ ܛܡܐܘܬܐ<EOS> ܘܩܡ ܥܠܝܗܘܢ ܨܕܩܝܐ<EOS> ܥܠ ܫܪܟܐ ܕܥܡܐ ܒܡܠܟܘܬܐ<EOS> ܘܐܘܠܕ ܝܘܝܟܝܢ ܠܫܠܬܐܝܠ ܒܒܒܠ<EOS>ܘܟܡܐ ܕܒܘܪܟܬܐ ܒܒܒܠ ܗܘܬ<EOS> ܕܒܪܘ ܒܒ̈ܠܝܐ ܡܠܟܘܬܐ ܒܫܝܢܐ ܘܒܫܠܡܐ<EOS> ܘܟܕ ܐܬܝܠܕ ܫܠܬܐܝܠ ܒܐܪܥܐ<EOS>ܕܒܒܠ<EOS> ܒܗ ܛܡܝܪܐ ܗܘܬ ܒܘܪܟܬܐ ܕܙܕܝܩ̈ܐ<EOS> ܘܫܠܬܐܝܠ ܐܘܠܕ ܠܙܘܪܒܒܠ<EOS> ܘܗܝܕܝܢ ܒܝܘܡ̈ܝ ܙܘܪܒܒܠ<EOS>ܗܦܟܬ ܠܗ ܫܒܝܬܐ ܡܢ ܒܒܠ ܒܝܕ ܥܙܪܐ ܣܦܪܐ<EOS> ܒܡܠܟܘܬ ܟܘܪܫ ܦܪܣܝܐ<EOS> ܘܙܘܪܒܒܠ ܥܡܗ ܕܫܒܝܬܐ<EOS> ܘܗܘܐ<EOS>ܪܒܐ ܥܠܝܗܘܢ ܐܝܟ ܕܐܡܪ ܢܒܝܐ<EOS> ܕܙܘܪܒܒܠ<EOS> ܒܪ ܫܠܬܐܝܠ ܪܒܐ ܕܝܗܘܕܐ<EOS> ܘܝܫܘܥ ܒܪ ܝܘܙܕܩ ܟܗܢܐ<EOS>ܪܒܐ<EOS> ܗܠܝܢ ܐܢܘܢ ܬܪ̈ܝܢ ܒܢ̈ܝ ܕܘܗܢܐ<EOS> ܕܩܝܡܝܢ ܗܘܘ ܩܕܡ ܡܪܐ ܕܟܠܗ ܐܪܥܐ<EOS>ܘܟܕ ܦܢܬ ܒܘܪܟܬܐ ܡܢ ܒܒܠ ܠܐܘܪܫܠܡ<EOS> ܒܛܠܬ ܡܠܟܘܬܐ ܕܒܒ̈ܠܝܐ<EOS> ܘܐܡܠܟ ܟܘܪܫ<EOS>ܦܪܣܝܐ<EOS> ܡܢ ܒܬܪ ܫܬܝܢ ܘܬܠܬ ܫ̈ܢܝܢ<EOS> ܦܢܬ ܒܘܪܟܬܐ ܡܢ ܒܒܠ ܠܐܘܪܫܠܡ<EOS> ܡܢ ܙܒܢܐ ܕܐܫܬܒܝ ܝܘܝܟܝܢ<EOS>ܥܕܡܐ ܕܗܦܟܬ ܫܒܝܬܐ ܒܝܕ ܥܙܪܐ<EOS> ܘܙܘܪܒܒܠ<EOS> ܐܘܠܕ ܠܐܒܝܘܕ<EOS> ܘܐܒܝܘܕ ܐܘܠܕ ܠܐܠܝܩܝܡ<EOS> ܘܐܠܝܩܝܡ<EOS>ܐܘܠܕ ܠܥܙܘܪ<EOS> ܘܥܙܘܪ ܐܘܠܕ ܠܙܕܘܩ<EOS> ܘܙܕܘܩ ܐܘܠܕ ܠܐܟܝܢ<EOS> ܘܐܟܝܢ ܐܘܠܕ ܠܐܠܝܘܕ<EOS> ܘܐܠܝܘܕ ܐܘܠܕ<EOS>ܠܐܠܝܥܙܪ<EOS> ܘܐܠܝܥܙܪ ܐܘܠܕ ܠܡܬܢ<EOS> ܘܡܬܢ ܐܘܠܕ ܠܝܥܩܘܒ<EOS> ܘܝܥܩܘܒ ܐܘܠܕ ܠܝܘܣܦ<EOS> ܘܝܘܣܦ ܐܬܩܪܝ ܐܒܐ<EOS>ܠܝܫܘܥ ܡܫܝܚܐ<EOS> ܘܝܫܘܥ ܐܬܝܠܕ ܡܢ ܡܪܝܡ ܒܬܘܠܬܐ<EOS> ܡܢ ܙܪܥܐ ܕܒܝܬ ܕܘܝܕ<EOS> ܡܢ ܪܘܚܐ ܕܩܘܕܫܐ ܐܝܟ<EOS>ܕܟܬܝܒ<EOS> ܕܝܘܣܦ ܘܡܪܝܡ ܡܟܝܪܬܗ<EOS> ܬܪ̈ܝܗܘܢ ܡܢ ܒܝܬܗ ܕܕܘܝܕ<EOS> ܘܫܠܝܚܐ ܣܗܕ<EOS> ܕܝܫܘܥ ܡܫܝܚܐ ܡܢ<EOS>ܡܪܝܡ ܗܘܐ<EOS> ܡܢ ܙܪܥܐ ܕܒܝܬ ܕܘܝܕ ܒܪܘܚܐ ܕܩܘܕܫܐ<EOS> ܝܘܣܦ ܐܬܩܪܝ ܐܒܐ ܠܝܫܘܥ<EOS> ܟܕ ܠܐ ܗܘܐ ܡܢ<EOS>ܙܪܥܗ ܐܬܝܠܕ<EOS> ܐܠܐ ܫܡܐ ܕܐܒܗܘܬܐ ܐܬܝܒܠ ܡܢ ܐܕܡ ܥܕܡܐ ܠܝܘܣܦ<EOS> ܠܫܬܝܢ ܘܬܠܬ ܫܪ̈ܒܢ<EOS> ܘܐܫܬܩܠ<EOS>ܫܡܐ ܕܐܒܗܘܬܐ ܡܢ ܝܘܣܦ<EOS> ܘܐܬܣܝܡ ܥܠ ܡܫܝܚܐ<EOS> ܡܢ ܝܘܣܦ ܩܒܠ ܫܡܐ ܕܐܒܗܘܬܐ<EOS> ܘܡܢ ܝܘܚܢܢ ܫܡܐ<EOS>ܕܟܗܢܘܬܐ<EOS> ܘܡܢ ܡܪܝܡ ܠܒܫ ܦܓܪܐ ܘܩܒܠ ܫܡܐ<EOS> ܕܡܘܠܕܐ<EOS> ܡܢ ܒܬܪ ܫ̈ܬܝܢ ܘܬܪܝܢ ܫܒܘ̈ܥܝܢ<EOS> ܐܬܝܠܕ<EOS>ܡܫܝܚܐ ܘܐܬܩܛܠ<EOS> ܘܐܫܬܩܠܬ ܛܘܛܝܬܐ ܕܒܘܪܟܬܐ ܡܢ ܣܓܘܠܐ<EOS> ܘܐܬܝܗܒ ܟܠܗ ܣܓܘܠܐ ܠܚܒܠܐ<EOS> ܘܚܪܒ ܟܪܡܐ<EOS>ܡܢ ܒܠܝ ܦܘܠܚܢܐ ܘܐܘܥܝ ܚܪ̈ܘܒܐ ܘܦܐܪ̈ܝ ܡܪ̈ܪܐ<EOS> ܘܚܪܒܬ ܓܦܬܐ<EOS> ܘܐܬܥܩܪܬ ܣܬܐ<EOS>ܡܟܝܠ ܩܒܠ ܚܘܫܒܢܐ ܕܗܠܝܢ ܫܬܝܢ ܘܬܠܬ ܫܪ̈ܒܢ<EOS> ܡܢ ܐܕܡ ܥܕܡܐ ܕܐܬܝܠܕ ܡܫܝܚܐ<EOS>ܐܕܡ<EOS> ܫܝܬ<EOS> ܐܢܘܫ<EOS> ܩܝܢܢ<EOS> ܡܗܠܠܐܝܠ<EOS> ܝܪܕ<EOS> ܚܢܘܟ<EOS> ܡܬܘܫܠܚ<EOS> ܠܡܟ<EOS> ܢܘܚ<EOS> ܫܝܡ<EOS> ܐܪܦܟܫܪ<EOS> ܫܠܚ<EOS>ܥܒܪ<EOS> ܦܠܓ<EOS> ܐܪܥܘ<EOS> ܣܪܘܓ<EOS> ܢܚܘܪ<EOS> ܬܪܚ<EOS> ܐܒܪܗܡ<EOS> ܐܝܣܚܩ<EOS> ܝܥܩܘܒ<EOS> ܝܗܘܕܐ<EOS> ܦܪܨ<EOS> ܚܨܪܘܢ<EOS> ܐܪܡ<EOS>ܥܡܝܢܕܒ<EOS> ܢܚܫܘܢ<EOS> ܫܠܐ<EOS> ܒܥܙ<EOS> ܥܘܒܝܕ<EOS> ܐܝܫܝ<EOS> ܕܘܝܕ<EOS> ܫܠܝܡܘܢ<EOS> ܪܚܒܥܡ<EOS> ܐܒܝܐ<EOS> ܐܣܐ<EOS> ܝܘܫܦܛ<EOS>ܝܗܘܪܡ ܐܚܙܝܐ ܝܗܘܐܫ<EOS> ܐܡܘܨܝܐ<EOS> ܥܘܙܝܐ<EOS> ܝܘܬܡ<EOS> ܐܚܙ<EOS> ܚܙܩܝܐ<EOS> ܡܢܫܐ<EOS> ܐܡܘܢ<EOS> ܝܘܫܝܐ<EOS> ܝܘܝܩܡ<EOS>ܝܘܝܟܝܢ<EOS> ܫܠܬܐܝܠ<EOS> ܙܘܪܒܒܠ<EOS> ܐܒܝܘܕ<EOS> ܐܠܝܩܝܡ<EOS> ܥܙܘܪ<EOS> ܙܕܘܩ<EOS> ܐܟܝܢ<EOS> ܐܠܝܘܕ<EOS> ܐܠܝܥܙܪ<EOS> ܡܬܢ<EOS>ܝܥܩܘܒ<EOS> ܝܘܣܦ<EOS> ܘܝܫܘܥ ܒܪܗ ܕܐܠܗܐ<EOS> ܕܐܬܝܠܕ ܡܢ ܡܪܝܡ ܒܬܘܠܬܐ<EOS> ܘܐܬܩܪܝ ܝܘܣܦ ܐܒܘܗܝ<EOS>ܡܟܝܠ ܐܫܪܐ ܠܡܚܘܝܘܬܟ ܥܠ ܚܘܫܒܢܐ ܕܫ̈ܢܝܐ<EOS> ܡܢ ܐܕܡ ܥܕܡܐ ܠܗ ܠܗܢܐ ܚܘܫܒܢܐ<EOS>ܕܪܫܡܬ ܘܚܘܝܬܟ<EOS> ܐܠܗܐ ܒܪܐ ܘܐܘܠܕ ܠܐܕܡ<EOS> ܘܟܕ ܗܘܐ ܐܕܡ ܒܪ ܡܐܐ ܘܬܠܬܝܢ ܫ̈ܢܝܢ<EOS> ܐܘܠܕ ܠܫܝܬ<EOS>ܘܚܝܐ ܐܕܡ ܡܢ ܒܬܪ ܕܐܘܠܕ ܠܫܝܬ<EOS> ܬܡܢܡܐܐ ܫ̈ܢܝܢ<EOS> ܣܟܐ ܕܫܢ̈ܘܗܝ ܬܫܥܡܐܐ ܘܬܠܬܝܢ ܫ̈ܢܝܢ<EOS> ܥܕܡܐ<EOS>ܠܫܢܬ ܬܠܬܝܢ ܘܚܕܐ ܠܚ̈ܝܝ ܠܡܟ ܕܐܘܠܕ ܠܢܘܚ<EOS> ܚܝܐ ܐܕܡ<EOS> ܘܡܝܬ ܒܕܪܐ ܬܫܝܥܝܐ<EOS>ܘܚܝܐ ܫܝܬ ܡܐܐ ܘܚܡܫ ܫܢ̈ܝܢ<EOS> ܘܐܘܠܕ ܠܐܢܘܫ<EOS> ܘܚܝܐ ܫܝܬ ܡܢ ܒܬܪ ܕܐܘܠܕ ܠܐܢܘܫ<EOS>ܬܡܢܡܐܐ ܘܫܒܥ ܫܢ̈ܝܢ<EOS> ܣܟܐ ܕܫܢܘܗ̈ܝ ܬܫܥܡܐܐ ܘܬܪܬܥܣܪ̈ܐ ܫܢ̈ܝܢ<EOS> ܥܕܡܐ ܠܡܐܐ ܘܬܡܢܐܝܢ ܠܚ̈ܝܝ<EOS>ܠܡܟ<EOS> ܚܝܐ ܬܪ̈ܬܝܢ ܫ̈ܢܝܢ ܡܢ ܩܕܡ ܡܘܠܕܗ ܕܢܘܚ<EOS> ܘܡܝܬ ܒܕܪܐ ܬܡܝܢܝܐ<EOS>ܘܚܝܐ ܐܢܘܫ ܬܫܥܝܢ ܫ̈ܢܝܢ ܘܐܘܠܕ ܠܩܝܢܢ<EOS> ܘܚܝܐ ܐܢܘܫ ܡܢ ܒܬܪ ܕܐܘܠܕ ܠܩܝܢܢ<EOS>ܬܡܢܡܐܐ ܘܚܡܫܥܣܪ̈ܐ ܫ̈ܢܝܢ<EOS> ܣܟܐ ܕܫܢܘܗ̈ܝ ܬܫܥܡܐܐ ܘܚܡܫ ܫ̈ܢܝܢ<EOS> ܘܚܝܐ ܐܢܘܫ ܥܕܡܐ ܠܫܢܬ<EOS>ܫܒ̈ܥܝܢ ܘܬܫܥ ܫܢ̈ܝܢ ܠܚܝ̈ܝ ܢܘܚ<EOS> ܥܕܡܐ ܠܫܢܬ ܚܡܫܡܐܐ ܘܥܣܪܝܢ ܘܚܕܐ<EOS> ܡܢ ܩܕܡ ܡܡܘܠܐ<EOS> ܘܡܝܬ<EOS>ܒܕܪܐ ܬܡܝܢܝܐ<EOS>ܘܚܝܐ ܩܝܢܢ ܫܒܥܝܢ ܫ̈ܢܝܢ<EOS> ܘܐܘܠܕ ܠܡܗܠܠܐܝܠ<EOS> ܘܚܝܐ ܩܝܢܢ ܡܢ ܒܬܪ ܕܐܘܠܕ<EOS>ܠܡܗܠܠܐܝܠ<EOS> ܬܡܢܡܐܐ ܘܐܪ̈ܒܥܝܢ ܫ̈ܢܝܢ<EOS> ܣܟܐ ܕܫܢܘܗ̈ܝ ܬܫܥܡܐܐ ܘܥܣܪ ܫ̈ܢܝܢ<EOS> ܘܚܝܐ ܩܝܢܢ ܥܕܡܐ<EOS>ܠܫܢܬ ܡܐܐ ܘܫܒܥܝܢ ܘܬܫܥ ܠܚ̈ܝܝ ܢܘܚ<EOS> ܥܕܡܐ ܠܫܢܬ ܐܪ̈ܒܥܡܐܐ ܘܥܣܪܝܢ ܘܚܕܐ ܡܢ ܩܕܡ ܡܡܘܠܐ<EOS>ܘܡܝܬ ܒܕܪܐ ܫܒܝܥܝܐ<EOS>ܘܚܝܐ ܡܗܠܠܐܝܠ ܫܬܝܢ ܘܚܡܫ ܫ̈ܢܝܢ<EOS> ܘܐܘܠܕ ܠܝܪܕ<EOS> ܘܚܝܐ ܡܗܠܠܐܝܠ ܡܢ ܒܬܪ<EOS>ܕܐܘܠܕ ܠܝܪܕ ܬܡܢܡܐܐ ܘܬܠܬܝܢ ܫܢ̈ܝܢ<EOS> ܣܟܐ ܕܫ̈ܢܘܗܝ ܬܡܢܡܐܐ ܘܬܫܥܝܢ ܘܚܡܫ ܫܢ̈ܝܢ<EOS> ܘܚܝܐ<EOS>ܡܗܠܠܐܝܠ ܥܕܡܐ ܠܫܢܬ ܡܐ̈ܬܝܢ ܘܐܪܒܥܣܪ̈ܐ ܫ̈ܢܝܢ ܠܚܝ̈ܝ ܢܘܚ<EOS> ܥܕܡܐ ܠܫܢܬ ܬܠܬܡܐܐ ܘܬܡܢܐܝܢ ܘܫܬ<EOS>ܡܢ ܩܕܡ ܡܡܘܠܐ<EOS> ܘܡܝܬ ܒܕܪܐ ܫܬܝܬܝܐ<EOS>ܘܚܝܐ ܝܪܕ ܡܐܐ ܘܫܬܝܢ ܘܬܪ̈ܬܝܢ ܫ̈ܢܝܢ<EOS> ܘܐܘܠܕ ܠܚܢܘܟ<EOS> ܘܚܝܐ ܝܪܕ ܡܢ ܒܬܪ<EOS>ܕܐܘܠܕ ܠܚܢܘܟ<EOS> ܬܡܢܡܐܐ ܫ̈ܢܝܢ<EOS> ܣܟܐ ܕܫܢܘ̈ܗܝ ܬܫܥܡܐܐ ܘܫܬܝܢ ܘܬܪ̈ܬܝܢ ܫ̈ܢܝܢ<EOS> ܘܚܝܐ ܝܪܕ ܥܕܡܐ<EOS>ܠܫܢܬ ܬܠܬܡܐܐ ܘܫܒܥܝܢ ܘܬܡܢܐ ܠܚܝ̈ܝ ܢܘܚ<EOS> ܥܕܡܐ ܠܫܢܬ ܡܐ̈ܬܝܢ ܘܥܣܪܝܢ ܘܬܪ̈ܬܝܢ ܫ̈ܢܝܢ ܡܢ ܩܕܡ<EOS>ܡܡܘܠܐ<EOS> ܘܡܝܬ ܒܕܪܐ ܚܡܝܫܝܐ<EOS>ܘܚܝܐ ܚܢܘܟ ܫܬܝܢ ܘܚܡܫ ܫܢ̈ܝܢ<EOS> ܘܐܘܠܕ ܠܡܬܘܫܠܚ<EOS> ܘܫܦܪ ܚܢܘܟ ܠܐܠܗܐ ܡܢ ܒܬܪ<EOS>ܕܐܘܠܕ ܠܡܬܘܫܠܚ<EOS> ܬܠܬܡܐܐ ܫܢ̈ܝܢ<EOS> ܣܟܐ ܕܫܢܘܗ̈ܝ ܬܠܬܡܐܐ ܘܫܬܝܢ ܘܚܡܫ ܫ̈ܢܝܢ<EOS> ܘܒܫܢܬ ܬܠܬܡܐܐ<EOS>ܕܡܬܘܫܠܚ ܒܪܗ<EOS> ܘܒܫܢܬ ܡܐܐ ܘܬܠܬܥܣܪܐ ܠܚܝ̈ܝ ܠܡܟ<EOS> ܫܬܝܢ ܘܬܫܥ ܫ̈ܢܝܢ ܡܢ ܩܕܡ ܡܘܠܕܗ ܕܢܘܚ<EOS>ܫܬܡܐܐ ܘܫܬܝܢ ܘܬܫܥ ܫ̈ܢܝܢ ܡܢ ܩܕܡ ܡܡܘܠܐ<EOS> ܫܢܝܗ ܐܠܗܐ ܠܐܬܪܐ ܕܚ̈ܝܐ ܒܕܪܐ ܬܠܝܬܝܐ<EOS>ܘܚܝܐ ܡܬܘܫܠܚ ܡܐܐ ܘܬܡܢܐܝܢ ܘܫܒܥ ܫ̈ܢܝܢ<EOS> ܘܐܘܠܕ ܠܠܡܟ<EOS> ܘܚܝܐ ܡܬܘܫܠܚ ܡܢ ܒܬܪ<EOS>ܕܐܘܠܕ ܠܠܡܟ<EOS> ܫܒܥܡܐܐ ܘܬܡܢܐܝܢ ܘܬܪ̈ܬܝܢ ܫ̈ܢܝܢ<EOS> ܣܟܐ ܕܫܢܘ̈ܗܝ ܬܫܥܡܐܐ ܘܫܬܝܢ ܘܬܫܥ ܫ̈ܢܝܢ<EOS>ܘܚܝܐ ܡܬܘܫܠܚ ܥܕܡܐ ܠܫܢܬ ܫܬܡܐܐ ܫ̈ܢܝܢ ܠܚ̈ܝܝ ܢܘܚ<EOS> ܘܡܢ ܒܬܪ ܡܘܬܗ ܥܠ ܢܘܚ ܠܩܒܘܬܐ<EOS> ܘܗܘܐ<EOS>ܡܡܘܠܐ ܒܗ ܒܙܒܢܐ ܕܡܝܬ ܓܒܪܐ ܙܕܝܩܐ<EOS> ܚܙܐ ܠܐܕܡ ܡܐܐ ܘܚܡܫܝܢ ܘܚܕܐ ܫ̈ܢܝܢ<EOS> ܘܠܫܝܡ ܬܫܥܝܢ ܘܫܒܥ<EOS>ܫܢ̈ܝܢ<EOS> ܘܡܝܬ ܒܕܪܐ ܬܠܝܬܝܐ<EOS> ܘܣܦ ܥܠܡܐ ܒܪܘܓܙܐ<EOS>ܘܚܝܐ ܠܡܟ ܡܐܐ ܘܬܡܢܐܝܢ ܘܬܪ̈ܬܝܢ ܫܢ̈ܝܢ<EOS> ܘܐܘܠܕ ܠܢܘܚ<EOS> ܘܚܝܐ ܠܡܟ ܡܢ ܒܬܪ<EOS>ܕܐܘܠܕ ܠܢܘܚ<EOS> ܚܡܫܡܐܐ ܘܬܫܥܝܢ ܘܚܡܫ ܫ̈ܢܝܢ<EOS> ܣܟܐ ܕܫܢܘܗ̈ܝ ܫܒܥܡܐܐ ܘܫܒܥܝܢ ܘܫܒܥ ܫ̈ܢܝܢ<EOS> ܘܚܝܐ<EOS>ܠܡܟ ܥܕܡܐ ܠܫܢܬ ܚܡܫܡܐܐ ܘܬܫܥܝܢ ܘܫܬ ܫ̈ܢܝܢ ܠܚܝ̈ܝ ܢܘܚ ܒܪܗ<EOS> ܐܪ̈ܒܥ ܫ̈ܢܝܢ ܡܢ ܩܕܡ ܡܡܘܠܐ<EOS>ܘܚܝܐ ܡܬܘܫܠܚ ܐܒܘܗܝ ܒܬܪܗ ܐܪ̈ܒܥ ܫ̈ܢܝܢ ܘܗܝܕܝܢ ܗܘܐ ܡܡܘܠܐ<EOS> ܘܚܙܐ ܠܡܟ ܠܐܕܡ ܫܬܝܢ ܘܬܡܢܐ<EOS>ܫ̈ܢܝܢ<EOS> ܘܡܝܬ ܡܢ ܒܬܪ ܐܪ̈ܒܥ ܫܢ̈ܝܢ ܡܢ ܩܕܡ ܡܡܘܠܐ<EOS> ܒܕܪܐ ܕܬܪ̈ܝܢ<EOS>ܘܐܬܝܠܕ ܢܘܚ ܒܫܢܬ ܬܡܢܐܝܢ ܘܫܬ ܫ̈ܢܝܢ ܒܬܪ ܡܘܬܗ ܕܐܕܡ<EOS> ܒܘܟܪܐ ܩܕܡܝܐ ܕܐܘܠܕ<EOS>ܠܫܝܬ<EOS> ܐܬܝܠܕ ܒܫܢܬ ܬܫܥ ܫ̈ܢܝܢ ܡܢ ܩܕܡ ܡܘܬܗ ܕܫܝܬ ܕܐܘܠܕ ܠܐܢܘܫ<EOS> ܒܫܢܬ ܫܒܥܝܢ ܘܬܫܥ ܠܚܝ̈ܝ<EOS>ܢܘܚ<EOS> ܡܝܬ ܐܢܘܫ ܕܐܘܠܕ ܠܩܝܢܢ<EOS> ܒܫܢܬ ܡܐܐ ܘܫܒܥܝܢ ܘܬܫܥ ܠܚ̈ܝܝ ܢܘܚ<EOS> ܡܝܬ ܩܝܢܢ ܕܐܘܠܕ<EOS>ܠܡܗܠܠܐܝܠ<EOS> ܒܫܢܬ ܡܐܬܝܢ ܘܐܪܒܥܣܪ̈ܐ ܫ̈ܢܝܢ ܠܚܝ̈ܝ ܢܘܚ<EOS> ܡܝܬ ܡܗܠܠܐܝܠ ܕܐܘܠܕ ܠܝܪܕ<EOS> ܒܫܢܬ<EOS>ܬܠܬܡܐܐ ܘܫܒܥܝܢ ܘܬܡܢܐ ܠܚܝ̈ܝ ܢܘܚ<EOS> ܡܝܬ ܝܪܕ ܕܐܘܠܕ ܠܚܢܘܟ<EOS> ܒܫܢܬ ܫܬܝܢ ܘܬܫܥ ܫ̈ܢܝܢ ܡܢ ܩܕܡ<EOS>ܕܢܬܝܠܕ ܢܘܚ<EOS> ܐܫܬܢܝ ܚܢܘܟ ܘܠܐ ܐܫܬܟܚ ܡܘܬܗ<EOS> ܫܬܡܐܐ ܘܫܬܝܢ ܘܬܫܥ ܫ̈ܢܝܢ ܡܢ ܩܕܡ ܡܡܘܠܐ<EOS> ܒܫܢܬ<EOS>ܫܬܡܐܐ ܠܚܝ̈ܝ ܢܘܚ ܡܝܬ ܡܬܘܫܠܚ<EOS> ܘܡܢ ܒܬܪܟܢ ܗܘܐ ܡܡܘܠܐ<EOS> ܒܫܢܬ ܚܡܫܡܐܐ ܘܬܫܥܝܢ ܘܫܬ ܫ̈ܢܝܢ<EOS>ܠܚܝ̈ܝ ܢܘܚ<EOS> ܡܝܬ ܠܡܟ ܐܒܘܗܝ ܕܢܘܚ<EOS> ܐܪܒܥ ܫ̈ܢܝܢ ܡܢ ܩܕܡ ܡܬܘܫܠܚ ܐܒܘܗܝ<EOS> ܘܗܘܐ ܢܘܚ ܒܪ<EOS>ܫܬܡܐܐ ܫ̈ܢܝܢ<EOS> ܟܕ ܥܠ ܠܩܒܘܬܐ<EOS> ܒܗ ܒܫܢܬܐ ܕܡܝܬ ܡܬܘܫܠܚ<EOS> ܘܗܘܐ ܢܘܚ ܒܓܘ ܩܒܘܬܐ<EOS> ܗܘ ܘܒ̈ܢܝ<EOS>ܒܝܬܗ ܡܢ ܫܒܥܣܪ̈ܐ ܒܝܪܚܐ ܬܢܝܢܐ<EOS> ܥܕܡܐ ܠܫܒܥܐ ܘܥܣܪܝܢ ܠܝܪܚܐ ܬܢܝܢܐ ܠܫܢܬܐ ܐܚܪܬܐ<EOS> ܬܪ̈ܥܣܪ<EOS>ܝܪ̈ܚܝܢ ܘܥܣܪܐ ܝܘܡ̈ܝܢ<EOS> ܗܝܕܝܢ ܢܦܩ ܢܘܚ ܘܒܢܘܗ̈ܝ ܡܢ ܩܒܘܬܐ<EOS> ܘܚܝܐ ܢܘܚ ܡܢ ܒܬܪ ܛܘܦܢܐ<EOS>ܬܠܬܡܐܐ ܘܚܡܫܝܢ ܫ̈ܢܝܢ<EOS> ܘܡܝܬ<EOS> ܒܫܢܬ ܚܡܫܝܢ ܘܬܡܢܐ ܠܚܝ̈ܝ ܐܒܪܗܡ<EOS> ܐܬܝܠܕ ܡܢ ܫܢܬ ܫܒܥܝܢ ܘܬܫܥ<EOS>ܫܢ̈ܝܢ ܠܚܝ̈ܝ ܐܢܘܫ<EOS> ܘܡܝܬ ܒܫܢܬ ܚܡܫܝܢ ܘܬܡܢܐ ܠܚ̈ܝܝ ܐܒܪܗܡ<EOS> ܚܙܐ ܬܡܢܬܥܣܪ ܕܪ̈ܝܢ<EOS> ܕܡܢ<EOS>ܩܕܡܘܗܝ ܘܕܡܢ ܒܬܪܗ<EOS>ܫܝܡ ܒܪ ܡܐܐ ܫ̈ܢܝܢ ܐܘܠܕ ܠܐܪܦܟܫܪ<EOS> ܬܪ̈ܬܝܢ ܫ̈ܢܝܢ ܡܢ ܒܬܪ ܛܘܦܢܐ<EOS> ܘܚܝܐ ܫܝܡ<EOS>ܡܢ ܒܬܪ ܕܐܘܠܕ ܠܐܪܦܟܫܪ ܚܡܫܡܐܐ ܫ̈ܢܝܢ<EOS> ܣܟܐ ܕܫܢܘܗ̈ܝ ܫܬܡܐܐ ܫ̈ܢܝܢ<EOS> ܘܡܝܬ ܒܫܢܬ ܡܐܐ<EOS>ܘܬܪ̈ܬܥܣܪܐ ܠܚ̈ܝܝ ܐܝܣܚܩ<EOS> ܘܒܫܢܬ ܫܒܥܝܢ ܘܬܪ̈ܬܝܢ ܠܚ̈ܝܝ ܝܥܩܘܒ<EOS> ܐܬܝܠܕ ܫܝܡ<EOS> ܬܫܥܝܢ ܘܬܡܢܐ<EOS>ܫ̈ܢܝܢ ܡܢ ܩܕܡ ܡܡܘܠܐ<EOS> ܐܬܝܠܕ ܒܫ̈ܢܝ ܡܬܘܫܠܚ<EOS> ܘܡܝܬ ܒܫ̈ܢܝ ܝܥܩܘܒ<EOS> ܚܙܐ ܫܬܬܥܣܪ ܕܪ̈ܝܢ<EOS> ܕܡܢ<EOS>ܩܕܡܘܗܝ ܘܕܡܢ ܒܬܪܗ<EOS>ܘܐܪܦܟܫܪ ܚܝܐ ܬܠܬܝܢ ܘܚܡܫ ܫܢ̈ܝܢ ܘܐܘܠܕ ܠܫܠܚ<EOS> ܘܚܝܐ ܐܪܦܟܫܪ ܡܢ ܒܬܪ ܕܐܘܠܕ<EOS>ܠܫܠܚ<EOS> ܐܪ̈ܒܥܡܐܐ ܘܬܠܬ ܫ̈ܢܝܢ<EOS> ܣܟܐ ܕܫܢܘ̈ܗܝ ܐܪ̈ܒܥܡܐܐ ܘܬܠܬܝܢ ܘܬܡܢܐ ܫ̈ܢܝܢ<EOS> ܘܡܝܬ ܒܫܢܬ<EOS>ܡܐܐ ܘܐܪ̈ܒܥܝܢ ܘܫܒܥ ܫ̈ܢܝܢ ܠܚܝ̈ܝ ܐܒܪܗܡ<EOS> ܘܒܫܢܬ ܐܪ̈ܒܥܝܢ ܘܫܒܥ ܫ̈ܢܝܢ ܠܚ̈ܝܝ ܐܝܣܚܩ ܒܕܪܐ<EOS>ܕܥܣܪܐ<EOS>ܘܚܝܐ ܫܠܚ ܬܠܬܝܢ ܫ̈ܢܝܢ ܘܐܘܠܕ ܠܥܒܪ<EOS> ܘܚܝܐ ܫܠܚ ܡܢ ܒܬܪ ܕܐܘܠܕ ܠܥܒܪ<EOS>ܐܪ̈ܒܥܡܐܐ ܘܬܠܬ ܫܢ̈ܝܢ<EOS> ܣܟܐ ܕܫܢܘܗ̈ܝ ܐܪ̈ܒܥܡܐܐ ܘܬܠܬܝܢ ܘܬܠܬ ܫ̈ܢܝܢ<EOS> ܘܡܝܬ ܒܫܢܬ ܫܬܝܢ<EOS>ܘܬܪ̈ܬܝܢ ܠܚܝ̈ܝ ܝܥܩܘܒ<EOS> ܘܒܫܢܬ ܡܐܐ ܘܥܣܪܝܢ ܘܬܪ̈ܬܝܢ ܠܚܝ̈ܝ ܐܝܣܚܩ ܒܕܪܐ ܕܥܣܪܐ<EOS>ܘܥܒܪ ܚܝܐ ܬܠܬܝܢ ܘܐܪ̈ܒܥ ܫ̈ܢܝܢ<EOS> ܘܐܘܠܕ ܠܦܠܓ<EOS> ܘܚܝܐ ܥܒܪ ܡܢ ܒܬܪ ܕܐܘܠܕ<EOS>ܠܦܠܓ<EOS> ܐܪ̈ܒܥܡܐܐ ܘܬܠܬܝܢ ܫ̈ܢܝܢ<EOS> ܣܟܐ ܕܫܢܘܗ̈ܝ ܐܪܒܥܡܐܐ ܘܫܬܝܢ ܘܐܪ̈ܒܥ ܫ̈ܢܝܢ<EOS> ܘܡܝܬ ܒܫܢܬ<EOS>ܡܐܐ ܘܥܣܪܝܢ ܘܚܡܫ ܠܚܝ̈ܝ ܝܥܩܘܒ<EOS> ܒܬܪ ܚܡܫ ܫ̈ܢܝܢ ܕܡܝܬ ܐܝܣܚܩ ܒܕܪܐ ܕܥܣܪܐ<EOS>ܘܦܠܓ ܚܝܐ ܬܠܬܝܢ ܫ̈ܢܝܢ ܘܐܘܠܕ ܠܐܪܥܘ<EOS> ܘܚܝܐ ܦܠܓ ܡܢ ܒܬܪ ܕܐܘܠܕ ܠܐܪܥܘ<EOS>ܡܐ̈ܬܝܢ ܘܬܫܥ ܫ̈ܢܝܢ<EOS> ܣܟܐ ܕܫܢܘ̈ܗܝ ܡܐ̈ܬܝܢ ܘܬܠܬܝܢ ܘܬܫܥ ܫ̈ܢܝܢ<EOS> ܘܡܝܬ ܒܫܢܬ ܐܪ̈ܒܥܝܢ ܘܬܡܢܐ<EOS>ܫ̈ܢܝܢ ܠܚ̈ܝܝ ܐܒܪܗܡ ܒܕܪܐ ܕܫܬܐ<EOS>ܘܐܪܥܘ ܚܝܐ ܬܠܬܝܢ ܘܬܪ̈ܬܝܢ ܫ̈ܢܝܢ<EOS> ܘܐܘܠܕ ܠܣܪܘܓ<EOS> ܘܚܝܐ ܐܪܥܘ ܡܢ ܒܬܪ ܕܐܘܠܕ<EOS>ܠܣܪܘܓ ܡܐ̈ܬܝܢ ܘܫܒܥ ܫ̈ܢܝܢ<EOS> ܣܟܐ ܕܫܢܘܗ̈ܝ ܡܐ̈ܬܝܢ ܘܬܠܬܝܢ ܘܬܫܥ ܫ̈ܢܝܢ<EOS> ܘܒܫܢܬ ܫܒܥܝܢ ܘܬܡܢܐ<EOS>ܫ̈ܢܝܢ ܡܝܬ ܠܚ̈ܝܝ ܐܒܪܗܡ<EOS> ܒܬܪ ܬܠܬ ܫ̈ܢܝܢ ܕܢܦܩ ܡܢ ܚܪܢ ܒܕܪܐ ܕܚܡܫܐ<EOS>ܘܣܪܘܓ ܚܝܐ ܬܠܬܝܢ ܫ̈ܢܝܢ ܘܐܘܠܕ ܠܢܚܘܪ<EOS> ܘܚܝܐ ܣܪܘܓ ܡܢ ܒܬܪ ܕܐܘܠܕ ܠܢܚܘܪ<EOS>ܡܐ̈ܬܝܢ ܫܢ̈ܝܢ<EOS> ܣܟܐ ܕܫܢܘ̈ܗܝ ܡܐܬܝܢ ܘܬܠܬܝܢ ܫ̈ܢܝܢ<EOS> ܘܡܝܬ ܒܫܢܬ ܡܐܐ ܘܚܕܐ ܠܚ̈ܝܝ ܐܒܪܗܡ<EOS>ܒܫܢܬ ܚܕܐ ܕܐܬܝܠܕ ܐܝܣܚܩ ܒܕܪܐ ܚܡܝܫܝܐ<EOS>ܘܢܚܘܪ ܚܝܐ ܥܣܪܝܢ ܘܬܫܥ ܫ̈ܢܝܢ<EOS> ܘܐܘܠܕ ܠܬܪܚ<EOS> ܘܚܝܐ ܢܚܘܪ ܡܢ ܒܬܪ ܕܐܘܠܕ<EOS>ܠܬܪܚ<EOS> ܡܐܐ ܘܬܫܥܣܪ̈ܐ ܫ̈ܢܝܢ<EOS> ܣܟܐ ܕܫܢ̈ܘܗܝ ܡܐܐ ܘܐܪܒܥܝܢ ܘܬܡܢܐ ܫ̈ܢܝܢ<EOS> ܘܡܝܬ ܒܫܢܬ ܐܪ̈ܒܥܝܢ<EOS>ܘܬܫܥ ܠܚܝ̈ܝ ܐܒܪܗܡ<EOS> ܒܫܢܬ ܬܫܥܡܐܐ ܘܬܠܬܝܢ ܘܬܫܥ ܠܚܝܘܗ̈ܝ ܕܢܘܚ<EOS> ܒܫܢܬ ܬܠܬܡܐܐ ܘܬܠܬܝܢ ܘܬܫܥ<EOS>ܒܬܪ ܛܘܦܢܐ<EOS> ܘܚܝܐ ܢܘܚ ܡܢ ܒܬܪ ܕܡܝܬ ܢܚܘܪ<EOS> ܚܕܥܣܪܐ ܫ̈ܢܝܢ ܘܡܝܬ ܒܕܪܐ ܬܠܝܬܝܐ<EOS>ܘܚܝܐ ܬܪܚ ܫܒܥܝܢ ܫ̈ܢܝܢ<EOS> ܘܐܘܠܕ ܠܐܒܪܗܡ<EOS> ܘܚܝܐ ܬܪܚ ܡܢ ܒܬܪ ܕܐܘܠܕ ܠܐܒܪܗܡ<EOS>ܡܐܐ ܘܬܠܬܝܢ ܘܚܡܫ ܫ̈ܢܝܢ<EOS> ܣܟܐ ܕܫܢ̈ܘܗܝ ܡܐ̈ܬܝܢ ܘܚܡܫ ܫ̈ܢܝܢ<EOS> ܘܡܝܬ ܒܫܢܬ ܡܐܐ ܘܬܠܬܝܢ ܘܚܡܫ<EOS>ܠܚ̈ܝܝ ܐܒܪܗܡ<EOS> ܒܫܢܬ ܬܠܬܝܢ ܘܚܡܫ ܠܚ̈ܝܝ ܐܝܣܚܩ<EOS> ܩܕܡ ܚܡܫ ܫ̈ܢܝܢ ܕܢܣܒ ܐܝܣܚܩ ܠܪܦܩܐ ܒܪܬ<EOS>ܒܬܘܐܝܠ<EOS> ܒܕܪܐ ܬܠܝܬܝܐ ܡܝܬ<EOS>ܘܚܝܐ ܐܒܪܗܡ ܡܐܐ ܫ̈ܢܝܢ ܘܐܘܠܕ ܠܐܝܣܚܩ<EOS> ܘܚܝܐ ܐܒܪܗܡ ܡܢ ܒܬܪ ܕܐܘܠܕ ܠܐܝܣܚܩ<EOS>ܫܒܥܝܢ ܘܚܡܫ ܫ̈ܢܝܢ<EOS> ܣܟܐ ܕܫܢ̈ܘܗܝ ܡܐܐ ܘܫܒܥܝܢ ܘܚܡܫ ܫ̈ܢܝܢ<EOS> ܘܡܝܬ ܒܫܢܬ ܚܡܫܥܣܪ̈ܐ ܫܢ̈ܝܢ<EOS>ܠܚ̈ܝܝ ܝܥܩܘܒ<EOS> ܒܕܪܐ ܬܠܝܬܝܐ ܡܝܬ<EOS>ܘܚܝܐ ܐܝܣܚܩ ܫܬܝܢ ܫ̈ܢܝܢ<EOS> ܘܐܘܠܕ ܠܝܥܩܘܒ<EOS> ܘܚܝܐ ܐܝܣܚܩ ܡܢ ܒܬܪ ܕܐܘܠܕ<EOS>ܠܝܥܩܘܒ<EOS> ܡܐܐ ܘܥܣܪܝܢ ܫ̈ܢܝܢ<EOS> ܣܟܐ ܕܫܢ̈ܘܗܝ ܡܐܐ ܘܬܡܢܐܝܢ ܫ̈ܢܝܢ ܘܡܝܬ<EOS> ܒܫܢܬ ܡܐܐ ܘܥܣܪܝܢ<EOS>ܠܚܝ̈ܝ ܝܥܩܘܒ<EOS> ܒܬܪ ܥܣܪܝܢ ܘܬܠܬ ܫ̈ܢܝܢ ܕܗܦܟ ܝܥܩܘܒ ܡܢ ܚܪܢ<EOS> ܒܬܪ ܚܕܥܣܪ̈ܐ ܫ̈ܢܝܢ ܕܐܙܕܒܢ<EOS>ܝܘܣܦ ܠܡܨܪܝܢ<EOS> ܩܕܡ ܥܣܪ ܫ̈ܢܝܢ ܕܢܚܬ ܝܥܩܘܒ ܠܡܨܪܝܢ<EOS> ܒܕܪܐ ܪܒܝܥܝܐ ܡܝܬ<EOS>ܘܗܘܐ ܝܥܩܘܒ ܒܪ ܫܒܥܝܢ ܘܫܒܥ ܫ̈ܢܝܢ ܟܕ ܒܪܟܗ ܐܝܣܚܩ ܐܒܘܗܝ<EOS> ܘܒܪ ܬܡܢܐܝܢ<EOS>ܘܐܪ̈ܒܥ ܫ̈ܢܝܢ ܢܣܒ ܠܠܝܐ ܘܠܪܚܝܠ ܒܢ̈ܬܗ ܕܠܒܢ<EOS> ܘܐܬܝܠܕܘ ܠܗ ܡܢ ܠܝܐ ܪܘܒܝܠ ܘܫܡܥܘܢ ܘܠܘܝ<EOS>ܘܝܗܘܕܐ<EOS> ܘܐܝܣܟܪ ܘܙܒܘܠܘܢ<EOS> ܘܡܢ ܪܚܝܠ ܝܘܣܦ ܘܒܢܝܡܝܢ<EOS> ܘܡܢ ܒܠܗܐ ܐܡܬܗ ܕܪܚܝܠ<EOS> ܓܕ ܘܐܫܝܪ<EOS>ܘܡܢ ܙܠܦܐ ܐܡܬܗ ܕܠܝܐ<EOS> ܕܢ ܘܢܦܬܠܝ<EOS> ܗܠܝܢ ܒܢܘܗ̈ܝ ܕܝܥܩܘܒ ܬܪ̈ܥܣܪ<EOS> ܘܡܝܬ ܝܥܩܘܒ ܒܪ ܡܐܐ<EOS>ܘܐܪ̈ܒܥܝܢ ܘܫܒܥ ܫ̈ܢܝܢ<EOS> ܒܬܪ ܫܒܥܣܪ̈ܐ ܫ̈ܢܝܢ ܕܢܚܬ ܠܡܨܪܝܢ<EOS> ܒܕܪܐ ܪܒܝܥܝܐ ܡܝܬ<EOS>ܡܢ ܐܕܡ ܥܕܡܐ ܕܥܠ ܢܘܚ ܠܩܒܘܬܐ<EOS> ܗܘܝܢ ܫ̈ܢܝܐ ܐܠܦ ܘܫܬܡܐܐ ܘܚܡܫܝܢ ܘܚܕܐ<EOS> ܐܝܟ<EOS>ܡܕܡ ܕܒܣܦܪ ܬܘܠܕ̈ܬܐ ܟܬܝܒ<EOS> ܘܡܢ ܟܕ ܢܦܩ ܢܘܚ ܡܢ ܩܒܘܬܐ<EOS> ܥܕܡܐ ܠܙܒܢܐ ܕܐܩܝܡ ܐܠܗܐ ܩܝܡܐ ܥܡ<EOS>ܐܒܪܗܡ<EOS> ܗܘܝܢ ܫ̈ܢܝܐ ܬܠܬܡܐܐ ܘܬܡܢܐܝܢ ܘܫܒܥ ܫ̈ܢܝܢ<EOS> ܐܝܟ ܡܕܡ ܕܒܣܦܪ ܬܘܠܕ̈ܬܐ ܟܬܝܒ<EOS> ܘܡܢ<EOS>ܡܘܠܟܢܐ ܕܐܒܪܗܡ ܥܕܡܐ ܕܥܠ ܝܥܩܘܒ ܠܡܨܪܝܢ<EOS> ܗܘܝܢ ܡܐܬܝܢ ܘܚܡܫ ܫ̈ܢܝܢ<EOS> ܘܗܘܘ ܒ̈ܢܝ ܐܝܣܪܝܠ<EOS>ܒܡܨܪܝܢ<EOS> ܡܐ̈ܬܝܢ ܘܥܣܪܝܢ ܘܚܡܫ ܫ̈ܢܝܢ<EOS> ܡܢ ܡܘܠܟܢܐ ܕܐܒܪܗܡ ܥܕܡܐ ܕܢܦܩ ܥܡܐ ܡܢ ܡܨܪܝܢ<EOS>ܐܪܒܥܡܐܐ ܘܬܠܬܝܢ ܫ̈ܢܝܢ<EOS> ܐܝܟ ܡܕܡ ܕܣܗܕ ܦܘܠܘܣ ܫܠܝܚܐ ܘܐܡܪ<EOS> ܕܕܝܬܩܐ ܕܡܫܪܐܕܡܫܪܪܐ ܗܘܬ ܡܢ<EOS>ܩܕܡ ܙܒܢܐ ܠܐܠܗܐ<EOS> ܢܡܘܣܐ ܗܘ ܕܗܘܐ ܡܢ ܒܬܪ ܐܪܒܥܡܐܐ ܘܬܠܬܝܢ ܫ̈ܢܝܢ<EOS> ܠܐ ܡܫܟܚ ܕܢܣܠܝܗ ܘܢܒܛܠ<EOS>ܡܘܠܟܢܐ<EOS> ܡܢ ܐܕܡ ܥܕܡܐ ܠܡܡܘܠܐ ܗܘܝܢ ܫ̈ܢܝܢ ܐܠܦ ܘܫܬܡܐܐ ܘܚܡܫܝܢ ܘܚܕܐ<EOS> ܘܡܢ ܛܘܦܢܐ ܥܕܡܐ<EOS>ܕܢܦܩ ܥܡܐ ܡܢ ܡܨܪܝܢ<EOS> ܗܘܝܢ ܫܢ̈ܝܐ ܬܡܢܡܐܐ ܘܫܒܥܣܪ̈ܐ<EOS>ܡܘܫܐ ܗܘܐ ܠܥܡܐ ܡܕܒܪܢܐ ܒܡܕܒܪܐ ܫ̈ܢܝܢ ܐܪ̈ܒܥܝܢ<EOS> ܘܝܫܘܥ ܒܪܢܘܢ ܗܘܐ ܡܕܒܪܢܐ<EOS>ܠܥܡܐ ܫ̈ܢܝܢ ܥܣܪܝܢ ܘܚܡܫ<EOS> ܝܗܘܕܐ ܘܥܬܢܐܝܠ ܒܪ ܩܢܙ<EOS> ܗܘܘ ܡܕܒܪ̈ܢܐ ܠܥܡܐ ܫ̈ܢܝܢ ܐܪ̈ܒܥܝܢ<EOS>ܘܬܡܢܐ<EOS> ܘܥܓܠܘܢ ܡܠܟܐ ܕܡܘܐܒ ܫܥܒܕ ܠܥܡܐ ܫ̈ܢܝܢ ܬܡܢܥܣܪ̈ܐ<EOS> ܐܗܘܪ ܗܘܐ ܡܕܒܪܢܐ ܠܥܡܐ ܫ̈ܢܝܢ<EOS>ܬܡܢܐܝܢ<EOS> ܢܒܝܢ ܫܥܒܕ ܠܐܝܣܪܝܠ ܫ̈ܢܝܢ ܥܣܪܝܢ<EOS> ܕܒܘܪܐ ܘܒܪܩ ܗܘܘ ܡܕܒܪ̈ܢܐ ܠܥܡܐ ܫ̈ܢܝܢ<EOS>ܐܪ̈ܒܥܝܢ<EOS> ܡܕܝ̈ܢܝܐ ܫܥܒܕܘ ܠܐܝܣܪܝܠ ܫ̈ܢܝܢ ܫܒܥ<EOS> ܓܕܥܘܢ ܗܘܐ ܡܕܒܪܢܐ ܠܥܡܐ ܫ̈ܢܝܢ ܐܪ̈ܒܥܝܢ<EOS>ܐܒܝܡܠܟ ܒܪ ܓܕܥܘܢ ܗܘܐ ܡܕܒܪܢܐ ܠܥܡܐ ܫ̈ܢܝܢ ܫܬܝܢ<EOS> ܬܘܠܥ ܒܪ ܦܘܐܐ ܗܘܐ ܡܕܒܪܢܐ ܠܥܡܐ ܫ̈ܢܝܢ<EOS>ܥܣܪܝܢ ܘܬܠܬ<EOS> ܝܐܝܪ ܗܘܐ ܡܕܒܪܢܐ ܠܥܡܐ ܫ̈ܢܝܢ ܥܣܪܝܢ ܘܬܪ̈ܬܝܢ<EOS> ܦܠܫܬ̈ܝܐ ܘܥܡܘ̈ܢܝܐ ܫܥܒܕܘ<EOS>ܠܐܝܣܪܝܠ ܫ̈ܢܝܢ ܬܡܢܥܣܪ̈ܐ<EOS> ܢܦܬܚ ܗܘܐ ܡܕܒܪܢܐ ܠܥܡܐ ܫ̈ܢܝܢ ܫܬ<EOS> ܐܒܨܢ ܗܘܐ ܡܕܒܪܢܐ ܠܥܡܐ<EOS>ܫ̈ܢܝܢ ܫܒ̈ܥ<EOS> ܐܠܘܢ ܗܘܐ ܡܕܒܪܢܐ ܠܥܡܐ ܥܣܪ ܫ̈ܢܝܢ<EOS> ܥܟܪܢ ܗܘܐ ܡܕܒܪܢܐ ܠܥܡܐ ܫ̈ܢܝܢ ܬܡܢܐ<EOS>ܦܠܫ̈ܬܝܐ ܫܥܒܕܘ ܠܐܝܣܪܝܠ ܫ̈ܢܝܢ ܐܪ̈ܒܥܝܢ<EOS> ܫܡܫܘܢ ܗܘܐ ܡܕܒܪܢܐ ܠܥܡܐ ܫ̈ܢܝܢ ܥܣܪܝܢ<EOS> ܥܠܝ ܗܘܐ<EOS>ܡܕܒܪܢܐ ܠܥܡܐ ܫ̈ܢܝܢ ܐܪ̈ܒܥܝܢ<EOS> ܡܢ ܒܬܪ ܥܠܝ ܗܘܬ ܩܒܘܬܐ ܒܝܬ ܐܒܝܢܕܒ<EOS> ܕܒܓܒܥܘܬ ܫ̈ܢܝܢ ܥܣܪܝܢ<EOS>ܫܡܘܐܝܠ ܗܘܐ ܡܕܒܪܢܐ ܠܥܡܐ ܫ̈ܢܝܢ ܬܠܬܝܢ<EOS> ܫܐܘܠ ܗܘܐ ܡܕܒܪܢܐ ܠܥܡܐ ܫ̈ܢܝܢ ܐܪ̈ܒܥܝܢ ܗܘܝܢ ܗܠܝܢ<EOS>ܫ̈ܢܝܐ ܕܡܕܒܪ̈ܢܐ ܫܬܡܐܐ ܘܚܡܫܝܢ ܘܚܡܫ<EOS> ܒܪܡ ܕܝܢ ܒܣܦܪܐ ܕܡ̈ܠܟܐ ܗܟܢܐ ܟܬܝܒ<EOS> ܕܒܫܢܬ ܐܪ̈ܒܥܡܐܐ<EOS>ܘܬܡܢܐܝܢ ܠܡܦܩܬܐ ܕܒ̈ܢܝ ܐܝܣܪܝܠ ܡܢ ܐܪܥܐ ܕܡܨܪܝܢ<EOS> ܥܕܡܐ ܠܫܢܬ ܐܪ̈ܒܥ ܕܡܠܟܘܬܗ ܕܫܠܝܡܘܢ<EOS>ܕܫܪܝ ܠܡܒܢܐ ܒܝܬܗ ܕܐܠܗܐ<EOS> ܗܟܢܐ ܐܬܚܫܒ ܫ̈ܢܝܐ<EOS> ܘܚܘܫܒܢܐ ܩܕܡܝܐ ܠܐܚܪܝܐ ܠܐ ܫܠܡ<EOS>ܐܡܠܟ ܕܘܝܕ ܫ̈ܢܝܢ ܐܪ̈ܒܥܝܢ<EOS> ܐܡܠܟ ܫܠܝܡܘܢ ܫ̈ܢܝܢ ܐܪ̈ܒܥܝܢ<EOS> ܐܡܠܟ ܪܚܒܥܡ<EOS>ܫ̈ܢܝܢ ܫܒܥܣܪ̈ܐ<EOS> ܐܡܠܟ ܐܒܝܐ ܫܢ̈ܝܢ ܬܠܬ<EOS> ܐܡܠܟ ܐܣܐ ܫ̈ܢܝܢ ܐܪ̈ܒܥܝܢ ܘܚܕܐ<EOS> ܐܡܠܟ ܝܗܘܫܦܛ<EOS>ܫ̈ܢܝܢ ܥܣܪܝܢ ܘܚܡܫ<EOS> ܐܡܠܟ ܝܗܘܪܡ ܫ̈ܢܝܢ ܬܡܢܐ<EOS> ܐܡܠܟ ܐܚܙܝܐ ܫܢܬܐ ܚܕܐ<EOS> ܐܡܠܟܬ ܥܬܠܝܐ ܫ̈ܢܝܢ<EOS>ܫܬ<EOS> ܐܡܠܟ ܝܘܐܫ ܫܢ̈ܝܢ ܐܪ̈ܒܥܝܢ<EOS> ܐܡܠܟ ܐܡܘܨܝܐ ܫ̈ܢܝܢ ܥܣܪܝܢ ܘܬܠܬ<EOS> ܐܡܠܟ ܥܘܙܝܐ ܫ̈ܢܝܢ<EOS>ܚܡܫܝܢ ܘܬܪ̈ܬܝܢ<EOS> ܐܡܠܟ ܝܘܬܡ ܫ̈ܢܝܢ ܫܬܥܣܪ̈ܐ<EOS> ܐܡܠܟ ܐܚܙ ܫܢ̈ܝܢ ܫܬܬܥܣܪܐ<EOS> ܐܡܠܟ ܚܙܩܝܐ ܫ̈ܢܝܢ<EOS>ܥܣܪܝܢ ܘܬܫܥ<EOS> ܐܡܠܟ ܡܢܫܐ ܫ̈ܢܝܢ ܚܡܫܝܢ ܘܚܡܫ<EOS> ܐܡܠܟ ܐܡܘܢ ܫܢ̈ܝܢ ܬܪ̈ܬܝܢ<EOS> ܐܡܠܟ ܝܘܫܝܐ ܫ̈ܢܝܢ<EOS>ܬܠܬܝܢ ܘܚܕܐ<EOS> ܐܡܠܟ ܝܗܘܐܚܙ ܝܪ̈ܚܐ ܬܠܬܐ<EOS> ܐܡܠܟ ܝܘܝܩܡ ܫ̈ܢܝܢ ܚܕܥܣܪ̈ܐ<EOS> ܐܡܠܟ ܝܘܝܟܝܢ ܝܘܡ̈ܝܢ<EOS>ܡܐܐ<EOS> ܐܡܠܟ ܨܕܩܝܐ ܫ̈ܢܝܢ ܚܕܥܣܪ̈ܐ<EOS> ܗܠܝܢ ܗܘܝܢ ܫ̈ܢܝ ܡ̈ܠܟܐ ܐܪ̈ܒܥܡܐܐ ܘܚܡܫܝܢ ܘܚܡܫ ܫ̈ܢܝܢ<EOS>ܘܫܬܐ ܝܪ̈ܚܝܢ ܘܥܣܪܐ ܝܘܡܝܢ<EOS> ܒܫܢܬ ܬܠܬ ܕܡܠܟܘܬܗ ܕܝܘܝܩܝܡ<EOS> ܣܠܩ ܢܒܘܟܕܢܨܪ ܠܐܘܪܫܠܡ ܘܟܒܫ<EOS>ܠܐܡܐ ܒܡܕܐܬܐ<EOS> ܘܝܬܒ ܐܝܣܪܝܠ ܒܐܘܪܫܠܡ ܟܕ ܟܒܝܫ ܒܡܕܐܬܐ<EOS> ܫ̈ܢܝܢ ܥܣܪܝܢ ܘܬܫܥ ܕܝܘܝܩܝܡ<EOS>ܘܚܕܥܣܪ̈ܐ ܕܨܕܩܝܐ<EOS> ܘܝܬܒܬ ܐܘܪܫܠܡ ܒܨܕܝܘܬܗ ܚܡܫܝܢ ܫ̈ܢܝܢ<EOS> ܫܒܥ ܫܒ̈ܐ ܕܫܢ̈ܝܐ ܘܐܬܢܝܚܬ ܐܪܥܐ<EOS>ܒܫܒ̈ܝܗ<EOS> ܟܕ ܗܢܘܢ ܒܐܪܥܐ ܕܒܥܠܕܒܒ̈ܐ<EOS> ܥܠ ܕܠܐ ܐܫܒܬܬ ܒܫܒܝܗ̈ܘܢ ܟܕ ܗܢܘܢ ܒܓܘܗ<EOS> ܘܠܫܘܠܡ<EOS>ܫܒܥܝܢ ܫ̈ܢܝܢ<EOS> ܐܥܒܪ ܟܘܪܫ ܦܪܣܝܐ ܩܠܐ ܒܡܠܟܘܬܗ<EOS> ܘܩܪܐ ܠܗܘܢ ܦܘܢܝܐ<EOS> ܘܡܢ ܒܬܪ ܦܘܢܝܐ<EOS> ܝܬܒ<EOS>ܐܝܣܪܝܠ ܒܐܘܪܫܠܡ ܫܒܥܝܢ ܫܒܘ̈ܥܝܢ<EOS> ܐܝܟ ܕܐܬܢܒܝ ܕܢܝܐܝܠ<EOS> ܕܗܘܝܢ ܗܠܝܢ ܫܒܘ̈ܥܐ ܐܪ̈ܒܥܡܐܐ<EOS>ܘܬܫܥܝܢ ܫ̈ܢܝܢ<EOS> ܘܡܢ ܒܬܪ ܩܛܠܗ ܕܡܠܟܐ ܡܫܝܚܐ ܚܪܒܬ ܐܘܪܫܠܡ<EOS> ܕܬܘܒ ܠܐ ܝܬܒܐ ܠܥܠܡ<EOS> ܘܥܕܡܐ<EOS>ܠܓܡܘܪܝܐ ܕܦܣܝ̈ܩܬܐ<EOS> ܝܬܒܬ ܥܠ ܚܒܠܐ<EOS> ܘܐܫܬܩܠܬ ܛܘܛܝܬܐ ܡܢ ܣܓܘܠܐ<EOS> ܘܐܬܝܗܒ ܠܗ ܣܓܘܠܐ ܠܚܒܠܐ<EOS>ܘܐܣܬܪܩ ܥܡܐ ܡܢ ܛܝܒܘܬܐ<EOS>ܘܡܢ ܝܫܘܥ ܪܕܬ ܒܘܪܟܬܐ ܠܒܝܬ ܥܡ̈ܡܐ<EOS> ܐܡܪ ܠܗܘܢ ܓܝܪ ܠܝܗܘܕ̈ܝܐ<EOS> ܕܬܫܬܩܠ<EOS>ܡܢܟܘܢ ܡܠܟܘܬܐ ܕܐܠܗܐ<EOS> ܘܬܬܝܗܒ ܠܥܡܐ ܕܝܗܒ ܦܐܪ̈ܐ<EOS> ܘܠܢ ܐܡܪ ܕܥܡܟܘܢ ܐܢܐ ܥܕܡܐ ܠܫܘܠܡܗ<EOS>ܕܥܠܡܐ<EOS> ܘܬܘܒ ܐܡܪ<EOS> ܕܐܢܬܘܢ ܒܝ ܐܢܬܘܢ<EOS> ܘܐܢܐ ܒܟܘܢ ܐܢܐ<EOS> ܘܫܠܝܚܐ ܣܗܕ<EOS> ܕܐܢ ܐܢܫ ܡܢܟܘܢ ܠܝܬ<EOS>ܒܗ ܪܘܚܐ ܕܐܠܗܐ<EOS> ܗܢܐ ܠܐ ܗܘܐ ܕܝܠܗ<EOS> ܘܬܘܒ ܐܡܪ ܕܗܝܟܠܗ ܐܢܬܘܢ ܕܐܠܗܐ<EOS> ܘܪܘܚܗ ܕܡܫܝܚܐ ܥܡܪܐ<EOS>ܒܟܘܢ<EOS> ܘܢܒܝܐ ܐܡܪ ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܘܠܒܒܢ ܒܢܦܫܗ<EOS> ܕܠܐ ܢܕܚܠ ܡܢ ܢܣܝܘ̈ܢܐ ܕܐܬܝܢ<EOS>ܥܠܝܢ<EOS> ܘܐܡܪ ܠܢ<EOS> ܕܐܢ ܡܠܬܝ ܫܡܥܘ ܘܢܛܪܘ ܘܐܦ ܕܝܠܟܘܢ ܢܛܪܝܢ<EOS> ܘܐܢ ܠܝ ܪܕܦܘ ܘܐܦ ܠܟܘܢ<EOS>ܢܪܕܦܘܢ<EOS> ܘܬܘܒ ܐܡܪ ܠܢ<EOS> ܕܠܐ ܗܘܝܬܘܢ ܡܢ ܥܠܡܐ<EOS> ܐܝܟ ܕܐܢܐ ܠܐ ܗܘܝܬ ܡܢܗ<EOS> ܘܐܡܪ ܕܐܠܘ ܡܢ ܥܠܡܐ<EOS>ܗܘܝܬܘܢ ܥܠܡܐ ܠܕܝܠܗ ܪܚܡ ܗܘܐ<EOS> ܡܟܝܠ ܕܗܠܝܢ ܦܘܩ̈ܕܢܐ ܩܒܠܢ ܡܢ ܝܫܘܥ ܡܚܝܢܢ<EOS> ܠܐ ܡܫܟܚܝܢܢ<EOS>ܕܠܒܪ ܡܢ ܗ̈ܠܟܬܗ ܕܗܠܟ ܒܗܝܢ ܢܗܠܟ<EOS> ܐܢ ܠܡܫܝܚܐ ܪܕܦܘ ܐܦ ܠܢ<EOS> ܐܢ ܠܡܫܝܚܐ ܣܢܘ ܐܦ ܠܢ<EOS> ܐܢ<EOS>ܠܡܫܝܚܐ ܐܣܪܘ ܐܦ ܠܢ<EOS> ܐܢ ܠܡܫܝܚܐ ܡܚܘ ܥܠ ܦܟܘܗ̈ܝ ܐܦ ܠܢ<EOS> ܐܢ ܡܫܝܚܐ ܚܫ ܐܦ ܚܢܢ<EOS>ܪܒܐ ܗܝ ܓܝܪ ܡܘܗܒܬܗ ܕܛܒܐ ܕܠܘܬܢ<EOS> ܟܕ ܠܐ ܐܠܝܨ ܒܚܛܗ̈ܝܢ ܨܒܐ ܕܢܙܕܕܩ<EOS> ܘܟܕ<EOS>ܠܐ ܡܬܥܕܪ ܒܥ̈ܒܕܝܢ ܫܦܝܪ̈ܐ<EOS> ܡܙܗܪ ܠܢ ܕܢܫܦܪ ܩܕܡܘܗܝ<EOS> ܟܕ ܠܐ ܨܒܝܢܢ ܕܢܫܐܠ ܡܢܗ ܪܓܙ ܥܠܝܢ<EOS>ܩܪܐ ܠܢ ܒܟܠ ܥܕܢ ܕܫܐܠܘ ܘܣܒܘ<EOS> ܘܟܕ ܬܒܥܘܢ ܬܫܟܚܘܢ<EOS> ܥܘܬܪܗ ܓܝܪ ܡܣܒܥ ܟܕ ܡܣܬܢܩ<EOS> ܠܝܬ ܓܝܪ<EOS>ܐܢܫ ܕܐܡܪ ܟܕܘ ܫܩܠܬ<EOS> ܟܕ ܢܣܒ ܡܢ ܓܙܗ ܫܒܝܚܐ<EOS> ܨܒܐ ܒܐܝܠܝܢ ܕܫܐܠܝܢ ܠܗ<EOS> ܩܪܐ ܠܢ ܒܟܠܥܕܢ<EOS>ܕܫܐܠܘ ܘܣܒܘ<EOS> ܘܟܕ ܬܒܥܘܢ ܬܫܟܚܘܢ<EOS> ܘܒܐܝܠܝܢ ܕܡܚܒܨܝܢ ܠܡܣܒ ܡܢܗ<EOS> ܕܛܥܡ ܠܗ ܠܥܘܬܪܗ ܬܘܒ ܣܢܝܩ<EOS>ܠܡܣܒ ܡܢܗ<EOS> ܡܢܘ ܓܝܪ ܐܟܘܬܗ ܕܐܡܪ ܕܫܐܠܘ ܘܣܒܘ<EOS> ܘܪܓܙ ܥܠܝܢ ܟܕ ܠܐ ܢܫܐܠ ܡܢܗ<EOS>ܘܐܦ ܟܕ ܠܐ ܫܐܠܢܝܗܝ ܫܕܪ ܠܢ ܡܘܗܒܬܗ ܕܠܘܬܢ ܡܢ ܡܬܘܡ ܠܐ ܫܟܝܚܐ ܗܘܬ<EOS> ܫܕܪ<EOS>ܠܡܫܝܚܐ ܐܝܟ ܒܪ ܐܢܫܐ ܕܢܓܚܟ ܥܠ ܒܝܫܐ ܘܚ̈ܝܠܘܗܝ<EOS> ܘܠܡܪܕܦ ܡܢ ܠܘܬܢ ܚܝܠܐ ܚܝܒܐ<EOS> ܫܕܪ ܙܟܝܐ<EOS>ܠܘܬܢ ܕܢܬܕܝܢ ܘܢܬܚܝܒ<EOS> ܕܢܙܟܘܢ ܚܝܒ̈ܐ ܒܕܝܢܗ ܙܟܝܐ<EOS> ܫܕܪ ܠܚܝܠܬܢܐ ܒܕܡܘܬ ܟܪܝܗܘܬܢ ܕܢܚܝܠ<EOS>ܡܚܝܠܘܬܢ ܥܠ ܚܝܠܗ ܕܒܝܫܐ<EOS> ܠܒܫ ܦܓܪܐ ܕܡܢ ܥܦܪܐ ܘܢܓܕܗ ܠܟܝܢܗ<EOS> ܘܛܡܪ ܒܢ ܡܠܚܐ ܡܕܝܒܬ ܬܡܣܘܬܐ<EOS>ܕܟܕ ܢܨܒܐ ܚܘܝܐ ܠܡܩܪܒ ܠܡܐܟܠܗ<EOS> ܢܓܥܨ ܠܗ ܡܢ ܡܠܚܐ ܕܠܐ ܡܫܟܚ ܠܡܐܟܠܗ<EOS> ܫܕܪ ܙܟܝܐ ܠܒܪܗ ܠܘܬܢ<EOS>ܕܢܡܘܬ ܐܝܟ ܡܘܬܢ<EOS> ܕܢܒܗܬ ܒܗ ܡܘܬܐ<EOS> ܪܒܐ ܗܝ ܡܘܗܒܬܗ ܕܛܒܐ ܕܝܗܒ ܠܙܥܘܪ̈ܐ<EOS> ܕܡܝܬܪ ܡܢ ܒܪܗ<EOS>ܡܢܐ ܘܠܐ ܗܘܐ ܠܡܬܠ ܠܢ<EOS> ܟܕ ܕܝܬܝܪ ܡܢ ܕܗܫܐ ܚ̈ܛܝܝܢ ܗܘܝܢ<EOS> ܗܕܐ ܡܘܗܒܬܐ ܫܕܪ ܠܘܬܢ<EOS> ܟܕ<EOS>ܢܙܕܕܩ<EOS> ܡܢܐ ܢܬܠ ܠܢ ܐܠܐ ܚܝ̈ܐ ܥܡ ܕܐܬܐ ܠܘܬܢ<EOS> ܡܢ ܕܥܠ ܒܪܗ ܠܐ ܚܣ ܕܢܫܕܪ ܠܨܥܪܐ<EOS>ܬܡܝܗܐ ܗܝ ܘܪܒܐ ܡܘܗܒܬܗ ܕܠܘܬܢ<EOS> ܢܦܩ ܓܝܪ ܡܠܟܐ ܡܢ ܐܬܪܗ ܠܦܘܪܣܐ ܕܐܣܝܘܬܢ<EOS>ܘܐܬܕܒܪ ܒܗ̈ܠܟܬܐ ܕܦܓܪܐ ܡܚܝܠܐ ܒܝܠܕܐ ܐܟܘܬܢ<EOS> ܘܒܨܥܪܐ ܝܬܝܪ ܡܢܢ<EOS> ܗܠܝܢ ܟܠܗܝܢ ܣܝܒܪ ܚܠܦܝܢ<EOS>ܘܪܗܒܘܢܐ ܕܚ̈ܝܝܢ ܩܒܠܢ ܡܘܗܒܬܗ<EOS> ܐܢܐ ܗܕܐ ܐܝܬ ܠܝ ܠܡܐܡܪ<EOS> ܕܠܝܬ ܗܘܐ ܠܐܠܗܐ ܡܘܗܒܬܐ ܕܢܫܕܪ<EOS>ܠܘܬܢ ܕܪܒܐ ܗܝ ܡܢ ܗܕܐ<EOS> ܘܟܕ ܐܬܐ ܢܣܒ ܡܢܢ ܪܗܒܘܢܐ ܘܐܙܠ ܠܐܬܪܗ<EOS> ܘܐܡܪ ܠܢ ܕܐܢܬܘܢ ܒܝ ܐܢܬܘܢ<EOS>ܘܐܢܐ ܒܟܘܢ ܐܢܐ<EOS> ܘܫܠܝܚܐ ܐܡܪ<EOS> ܕܐܣܩܢ ܘܐܘܬܒܢ ܥܡܗ ܒܫܡܝܐ<EOS> ܪܫܐ ܕܩܝܡܬܢ ܦܓܪܐ ܕܠܒܫ ܡܢܢ<EOS>ܚܪܪܗ ܡܢ ܫܘܥܒܕܐ ܘܥܠܝܗ ܠܘܬܗ<EOS> ܘܐܫܪ ܠܢ ܡܘܠܟܢܘ̈ܗܝ ܕܥܡܗ ܢܗܘܐ<EOS> ܦܫܝܩܐܝܬ ܐܡܪ ܕܐܬܪ ܕܐܢܐ ܐܦ<EOS>ܐܢܬܘܢ ܬܗܘܘܢ<EOS> ܡܟܝܠ ܢܚܕܐ ܒܗܡܝܪܐ ܕܕܒܝܪ ܡܢܢ<EOS> ܘܝܬܒ ܒܫܘܒܚܐ ܥܡ ܡܠܟܐ ܫܒܝܚܐ<EOS>ܪܒܐ ܗܝ ܡܘܗܒܬܗ ܕܛܒܐ ܕܠܘܬܢ<EOS> ܕܕܒܝܪ ܡܢܢ ܗܡܝܪܐ ܡܢ ܡܠܟܐ ܕܐܟܘܬܗ ܘܥܒܕܗ ܠܗ<EOS>ܪܚܡܐ ܘܢܛܪ ܬܚܘܡܐ<EOS> ܗܢܘ ܒܪ ܐܕܡ ܦܓܪܐ ܕܡܢ ܡܪܝܡ ܕܕܒܝܪ ܡܢ ܠܘܬܢ ܠܐܬܪܐ ܕܚ̈ܝܐ<EOS> ܘܗܘܐ ܚܝܠܬܢܐ<EOS>ܦܓܪܐ ܡܚܝܠܐ ܘܩܒܠ ܬܫܒܘܚܬܐ ܕܪܒܐ ܘܬܡܝܗܐ ܡܢ ܗܝ ܕܫܠܚ ܐܕܡ ܒܫܦܠܘܬܗ<EOS>ܚܕܝܢܢ ܒܟ ܝܠܕܐ ܪܚܝܡܐ ܕܕܪܫܬ ܠܢ ܐܘܪܚܐ ܠܐܬܪ ܨܒܝܢܢ<EOS> ܡܘܕܝܢܢ ܠܟ ܐܣܝܐ<EOS>ܕܟܐ̈ܒܝܢ<EOS> ܕܛܡܪܬ ܒܢ ܪܘܚܟ ܣܡܐ ܠܦܓܪ̈ܝܢ<EOS> ܣܓܕܝܢܢ ܠܟ ܠܐܒܘܟ ܪܡܐ ܕܐܪܝܡܢ ܒܟ ܘܩܪܢ ܠܘܬܗ<EOS>ܡܘܕܝܢܢ ܒܟ ܠܪ̈ܚܡܐ ܕܫܠܚܘܟ<EOS> ܕܨܒܐ ܒܢ ܕܢܚܐ ܒܡܘܬܗ ܕܝܚܝܕܝܗ<EOS> ܡܫܒܚܝܢܢ ܒܟ ܠܐܝܬܝܐ ܕܢܦܫܗ<EOS>ܕܦܪܫܟ ܡܢ ܐܝܬܘܬܗ ܘܫܕܪܟ ܠܘܬܢ<EOS> ܡܪܡܪܡܝܢܢ ܠܟ ܝܬܒ ܒܩܘܕܫܗ ܠܗ ܦܓܪ̈ܝܢ ܒܪܗܒܘܢܐ ܕܩܒܠܢ<EOS> ܢܘܕܐ<EOS>ܒܦܘܡܢ ܐܝܟ ܡܐ ܕܣܦܩ ܠܚܝܠܐ ܕܐܬܐ ܕܢܚܐ ܡܚܝ̈ܠܐ<EOS> ܢܬܥܝܪ ܟܠܝܘܡ ܠܡܐܡܪ ܕܫܒܘܚܬܐ ܒܝܕ ܒܪܐ<EOS>ܚܒܝܒܝ ܠܐܒܐ ܕܫܠܚܗ<EOS> ܢܚܕܐ ܒܡܘܗܒܬܗ ܕܐܦ ܗܘ ܢܚܕܐ ܒܢ<EOS> ܢܘܕܐ ܒܗ ܠܐܒܘܗܝ ܕܐܦ ܗܘ ܢܘܕܐ ܒܢ<EOS>ܢܫܐܠ ܡܘܗܒܬܐ ܡܢ ܓܙܐ ܣܢܝܩܐ<EOS> ܕܗܕܐ ܗܝ ܣܢܝܩܘܬܗ ܕܢܬܠ ܚܝ̈ܐ ܠܣܢܝܩ̈ܐ<EOS> ܪܒܐ ܗܝ ܓܝܪ ܘܫܒܝܚܐ<EOS>ܡܘܗܒܬܗ ܕܠܘܬܢ<EOS> ܕܡܢ ܒܨܝܪ̈ܐ ܫܐܠ ܬܫܒܘܚܬܐ<EOS> ܕܐܦ ܟܕ ܠܐ ܢܫܒܚܝܘܗܝ ܗܘ ܡܫܒܚ ܗܘ<EOS> ܘܟܕ ܠܐ<EOS>ܢܪܡܪܡܝܘܗܝ ܗܘ ܡܪܡܪܡ ܗܘ<EOS> ܣܢܝܩ ܓܝܪ ܠܡܬܠ ܘܨܒܐ ܕܢܫܐܠ<EOS> ܕܒܝܕ ܫܐ̈ܠܬܢ ܢܬܠ ܕܐܫܬܘܕܝ ܚܝ̈ܐ<EOS>ܘܢܚܐ ܥܡ ܒܪܗ ܝܚܝܕܝܗ<EOS> ܠܗ ܐܝܬ ܠܡܬܠ<EOS> ܘܠܢ ܐܝܬ ܠܡܫܐܠ<EOS> ܠܗ ܐܝܬ ܚܝ̈ܐ ܘܠܢ ܕܢܥܪܘܩ ܡܢ ܡܘܬܐ<EOS>ܠܗ ܐܝܬ ܚܝ̈ܐ<EOS> ܘܠܢ ܩܪܐ ܕܢܣܒ<EOS> ܠܗ ܐܝܬ ܛܝܒܘܬܐ ܘܒܐܝܕ̈ܝܢ ܣܝܡܐ ܕܢܥܪܘܩ ܡܢ ܒܝܫܐ<EOS> ܠܗ ܐܝܬ<EOS>ܚܝ̈ܐ ܘܢܘܗܪܐ ܠܘܬܗ<EOS> ܘܠܢ ܙܗܪ ܠܡܥܪܩ ܡܢ ܚܫܟܗ ܕܡܘܬܐ<EOS> ܠܝܬ ܓܝܪ ܕܩܐܡ ܥܠ ܣܟܐ ܕܓܙܘܗ̈ܝ<EOS> ܘܠܝܬ<EOS>ܕܡܣܬܟܠ ܥܡܝܩܘܬ ܚܟܡܬܗ<EOS>ܐܘܢ ܛܒܐ ܘܒܣܝܡܐ<EOS> ܦܬܚ ܬܪܥܐ ܠܫܐ̈ܠܬܢ ܘܨܘܬ ܨܠܘܬܢ<EOS> ܘܫܡܥ ܒܥܘܬܢ<EOS> ܐܝܟ ܕܐܠܦܢ<EOS>ܚܒܝܒܟ ܕܗܘܝܬܘܢ ܡܨܠܝܢ ܘܠܐ ܬܡܐܢ ܠܟܘܢ<EOS> ܘܬܘܒ ܬܢܐ ܘܙܗܪܢ ܕܨܠܘ ܕܠܐ ܬܥܠܘܢ ܠܢܣܝܘܢܐ<EOS> ܘܬܘܒ<EOS>ܟܬܒ ܠܢ ܕܢܕܥ ܒܣܝܡܘܬܟ<EOS> ܘܐܡܪ ܕܠܝܬ ܡܕܡ ܕܬܫܐܠܘܢ ܠܐܠܗܐ ܒܨܠܘܬܟܘܢ ܕܠܐ ܢܬܠ ܠܟܘܢ<EOS> ܘܐܦ ܗܫܐ<EOS>ܠܐ ܗܘܐ ܡܛܠ ܥܒ̈ܕܝܢ ܫܦܝܪ̈ܐ ܐܘ ܥܠ ܙܕܝܩܘܬܢ ܬܟܝܠܝܢܢ ܘܡܨܠܝܢܢ ܩܕܡܝܟ<EOS> ܐܠܐ ܡܛܠ ܡܪܚܡܢܘܬܟ<EOS>ܕܛܒܐ ܐܝܬܝܟ ܘܒܣܝܡܐ<EOS> ܚܢܢ ܓܝܪ ܐܝܟ ܚܝܒ̈ܐ ܡܨܠܝܢܢ ܩܕܡܝܟ<EOS> ܘܐܢܬ ܐܝܟ ܛܒܐ ܘܒܣܝܡܐ ܫܡܥ<EOS>ܨܠܘܬܢ<EOS> ܚܢܢ ܐܝܟ ܡܚ̈ܝܠܐ ܡܨܠܝܢܢ ܩܕܡܝܟ<EOS> ܘܐܢܬ ܚܝܠܬܢܐ ܠܐ ܬܟܠܐ ܫܐ̈ܠܬܢ<EOS> ܐܝ̈ܕܝܢ ܦܫܝ̈ܛܢ<EOS>ܘܠܒܢ ܓܝܪ ܠܘܬܟ ܠܡܫܐܠ ܘܠܡܒܥܐ ܡܢܟ ܛܝܒܘܬܐ<EOS> ܪܘܙ ܪܥܝܢܢ ܟܕ ܬܫܡܥ ܒܥܘܬܢ ܢܬܥܝܪܘܢ ܪ̈ܓܫܝܢ<EOS>ܠܡܫܐܠ ܬܟܝܠܐܝܬ<EOS> ܐܕ̈ܢܝܢ ܦܬܚ ܠܨܠܘܬܐ ܕܦܬܓܡ̈ܝܟ ܘܥܝ̈ܢܝ ܠܒܢ ܢܬܡܬܚܢ ܠܘܬܟ ܠܡܪܘܡܐ<EOS> ܫܡܥ<EOS>ܨܠܘܬܢ<EOS> ܘܩܒܠ ܒܥܘܬܢ<EOS> ܥܒܕ ܨܒܝܢܢ<EOS> ܨܘܬ ܘܫܡܥ ܒܩܠܢ<EOS> ܚܙܝ ܫܘܥܒܕܢ<EOS> ܘܚܘܣ ܥܠ ܥܡܟ ܒܙܒܢܐ<EOS>ܕܐܘܠܨܢܗ<EOS> ܘܣܪܗܒ ܚܢܢܟ ܘܚܘܐ ܓܢܒܪܘܬܟ<EOS> ܠܐ ܬܪܕܝܢ ܒܪܘܓܙܟ<EOS> ܘܠܐ ܬܟܣܢ ܒܚܡܬܟ<EOS> ܥܡܟ ܚܢܢ<EOS>ܓܒܝܠܬܐ ܕܐܝ̈ܕܝܟ<EOS> ܥܒܕܐ ܕܨܒ̈ܥܬܟ<EOS> ܒܨܠܡܟ ܒܪܝܬܢ<EOS> ܒܨܘܪܬܟ ܥܒܕܬܢ<EOS> ܒܐܝ̈ܕܝܟ ܓܒܠܬܢ<EOS> ܡܢ ܪܘܚܟ<EOS>ܒܢ<EOS> ܠܐ ܬܪܓܙ ܠܥܠܡ<EOS> ܘܠܐ ܬܩܘܡ ܒܪܘܚܩܐ<EOS> ܟܕ ܛܥܝܢ ܗܘܝܢ ܦܪܩܬܢ<EOS> ܟܕ ܡܒܕܪܝܢ ܗܘܝܢ ܟܢܫܬܢ<EOS> ܟܕ<EOS>ܚܫܘܟܝܢ ܗܘܝܢ ܐܢܗܪܬܢ<EOS> ܟܕ ܚܒܝܫܝܢ ܗܘܝܢ ܐܦܩܬܢ<EOS> ܟܕ ܫܒܝܢ ܗܘܝܢ ܐܥܕܝܬܢ<EOS> ܟܕ ܐܣܝܪܝܢ ܗܘܝܢ<EOS>ܫܪܝܬܢ<EOS> ܡܢ ܓܘܒܐ ܚܒܝܫܐ<EOS> ܟܕ ܠܐ ܗܘܐ ܠܢ ܣܒܪܐ<EOS> ܩܪܝܬܢ ܠܣܒܪܟ<EOS> ܟܕ ܚܛܝܝܢ ܗܘܝܢ ܨܒܝܬ ܒܢ<EOS>ܕܢܙܕܕܩ<EOS> ܟܕ ܠܐ ܫܐܠܢܟ ܫܕܪܬ ܠܢ ܝܚܝܕܝܟ<EOS> ܒܕܡܗ ܦܪܩܬܢ<EOS> ܒܐܝܕܗ ܝܕܥܢܟ<EOS> ܫܕܪܬܝܗܝ ܠܘܬܢ ܟܕ ܠܐ<EOS>ܩܪܝܢܟ<EOS> ܐܦܓܥܬܝܗܝ ܒܥܘܠܢ ܟܕ ܠܐ ܫܐܠܢܟ<EOS> ܐܚܬܬܝܗܝ ܠܫܝܘܠ ܟܕ ܠܐ ܐܠܨܢܟ<EOS> ܡܟܟܬܝܗܝ ܚܠܦܝܢ ܟܕ<EOS>ܚܢܢ ܡܪ̈ܓܙܢܝܟ<EOS> ܦܪܩܬܢ ܒܚܫܗ<EOS> ܟܕ ܪܒ ܥܘܠܢ ܩܕܡܝܟ<EOS> ܘܐܦ ܗܫܐ ܟܕ ܒܥܝܢܢ<EOS> ܘܟܕ ܣܓܕܝܢܢ<EOS> ܘܟܕ<EOS>ܡܘܕܝܢܢ<EOS> ܘܟܕ ܡܫܒܚܝܢܢ ܠܪ̈ܚܡܝܟ ܒܐܝܕܗ<EOS> ܫܡܥ ܨܠܘܬܢ<EOS> ܩܒܠ ܒܥܘܬܢ<EOS> ܚܙܝ ܚܣܕܢ<EOS> ܘܨܘܬ ܡܘܟܟܢ<EOS>ܬܪܥܡ ܢܦܫܟ ܥܠ ܥܡܟ ܒܙܝܙܐ<EOS> ܥܠ ܒܝܬܟ ܕܚܪܒ<EOS> ܥܠ ܡܕܒ̈ܚܝܟ ܕܣܚܝ̈ܦܝܢ<EOS> ܥܠ ܟܗ̈ܢܝܟ ܕܚܪ̈ܝܒܝܢ<EOS>ܥܠ ܩܝܡܟ ܕܪܕܝܦ<EOS> ܥܠ ܟܬܒ̈ܝܟ ܕܚܬ̈ܝܡܝܢ<EOS> ܥܠ ܡܒܕܪܘܬܢ<EOS> ܘܥܠ ܒܙܝܙܘܬܢ<EOS> ܣܓܝܬ ܒܗܬܬܢ<EOS> ܐܬܒܕܪ<EOS>ܥܡܢ<EOS> ܐܬܐܫܕ ܕܡܢ<EOS> ܡܦܪܣܝ ܩܝܡܢ<EOS> ܚܘܣ ܥܠ ܡܘܟܟܢ ܘܚܣܕܢ ܘܒܗܬܬܢ<EOS>ܡܢ ܡܢ ܢܒܥܐ ܕܢܫܡܥ ܨܠܘܬܢ<EOS> ܠܘܬ ܡܢ ܢܐܙܠ<EOS> ܕܗܐ ܕܝܠܟ ܚܢܢ<EOS> ܪܕܝܬܢ ܒܪܘܓܙܟ<EOS>ܩܢܝܢ ܒܪ̈ܚܡܝܟ<EOS> ܥܩܬ ܠܢ<EOS> ܠܐ ܬܗܡܐ<EOS> ܟܕ ܬܩܛܥ ܠܢ<EOS> ܠܐ ܬܓܪ ܪܘܚܟ ܥܠ ܡܘܟܟܢ ܘܚܣܕܢ<EOS> ܐܝܟ ܕܫܐܠ<EOS>ܢܒܝܟ ܟܕ ܐܠܝܨ ܐܟܘܬܢ ܘܐܡܪ<EOS> ܕܠܐ ܒܢܓܝܪܘܬ ܪܘܚܟ ܬܕܒܪܢܝ<EOS> ܫܡܥ ܨܠܘܬܢ ܐܝܟ ܕܡܘܫܐ ܪܚܡܟ<EOS>ܘܢܬܦܪܥܘܢ ܒܥܠܕܒܒ̈ܐ ܐܝܟ ܦܪܥܘܢ ܐܠܘܨܐ<EOS> ܨܘܬ ܒܥܘܬܢ<EOS> ܐܝܟ ܕܫܡܥܬ ܠܝܫܘܥ<EOS> ܘܐܬܚܪܒ ܥܡܠܝܩ<EOS>ܘܐܬܥܛܝ ܕܘܟܪܢܗ<EOS> ܐܢܬ ܗܘ ܐܠܗܐ ܕܩܕܡ̈ܝܐ ܘܕܐܚܪ̈ܝܐ<EOS> ܫܡܥܬ ܠܡܘܫܐ ܘܛܒܥܬ ܠܦܪܥܘܢ<EOS> ܘܥܢܝܬ<EOS>ܠܐܗܪܘܢ ܘܐܬܟܠܝ ܡܘܬܢܐ<EOS> ܐܗܦܟܬ ܪܘܓܙܟ ܒܛܢܢܗ ܕܦܝܢܚܣ<EOS> ܘܥܕܪܬ ܠܝܫܘܥ ܒܪܢܘܢ ܘܒܗܬܘ<EOS>ܒܥܠܕܒܒ̈ܘܗܝ<EOS> ܘܥܢܝܬ ܠܫܡܫܘܢ ܒܙܒܢ ܡܘܟܟܗ<EOS> ܘܐܬܢܩܡܬ ܠܗ ܒܦܠܫܬܝ̈ܐ ܡܪ̈ܓܙܢܐ<EOS> ܬܒܥܬܝܗܝ ܠܕܘܝܕ<EOS>ܡܢ ܫܐܘܠ ܪܕܘܦܗ<EOS> ܘܥܒܕܬ ܠܗ ܕܝܢܐ ܒܐܒܫܠܘܡ ܕܠܘܚܗ<EOS> ܚܣܝ ܩܕܡܝܟ ܫܡܘܐܝܠ ܥܠ ܥܡܗ<EOS> ܘܚܘܝܬ ܪܒܘܬܟ<EOS>ܥܠ ܕܐܣܠܝܘ ܡܠܟܘܬܟ<EOS> ܥܒܕܬ ܕܝܢܐ ܠܐܠܝܐ ܪܕܝܦܐ<EOS> ܘܐܬܚܪܒܘ ܒܨܠܘܬܗ ܢܒܝܘܗ̈ܝ ܕܒܥܠܐ<EOS> ܐܬܢܛܪ<EOS>ܡܝܟܐ ܒܪ̈ܚܡܝܟ ܣܓܝܐܐ̈<EOS> ܘܢܦܠ ܪܕܘܦܗ ܘܡܝܬ ܒܩܪܒܐ<EOS> ܘܚܘܝܬ ܬܕܡܪ̈ܬܟ ܒܐܠܘܨܘ̈ܗܝ ܕܐܠܝܫܥ<EOS> ܟܕ<EOS>ܥܠܘ ܠܫܡܪܝܢ<EOS> ܘܝܕܥܘ ܪܒܘܬܟ<EOS> ܥܢܝܬ ܠܚܙܩܝܐ ܟܕ ܚܒܝܫ ܒܐܘܠܨܢܐ<EOS> ܘܚܘܝܬ ܓܢܒܪܘܬܟ ܒܣܢܚܝܪܝܒ<EOS>ܘܚܝܠܗ<EOS> ܫܡܥܬ ܠܐܣܐ ܘܥܕܪܬ ܠܝܘܫܦܛ<EOS> ܘܒܥܓܠ ܐܬܢܩܡܬ ܒܟܘܠܗܘܢ ܐܠܘܨܘܗ̈ܝ<EOS> ܫܡܥܬܝܗܝ ܠܝܘܢܢ ܡܢ<EOS>ܥܘܡ̈ܩܘܗܝ ܕܝܡܐ<EOS> ܘܡܢ ܡܥܘܗ̈ܝ ܕܢܘܢܐ<EOS> ܘܡܢ ܓܠܠܐ̈ ܕܚܕܪ̈ܘܗܝ<EOS> ܥܢܝܬ ܠܕܢܝܐܝܠ ܟܕ ܫܕܐ ܒܓܘܒܐ<EOS>ܘܦܨܝܬܝܗܝ ܡܢ ܦܘܡܐ ܕܐܪ̈ܝܘܬܐ<EOS> ܥܕܪܬ ܠܚܢܢܝܐ ܘܠܐܚܘܗ̈ܝ ܒܓܘ ܐܬܘܢܐ ܕܢܘܪܐ<EOS> ܘܐܘܩܕܬ ܫܠܗܒܝܬܐ<EOS>ܠܐܟ̈ܠܝ ܩܪ̈ܨܐ<EOS> ܥܢܝܬ ܠܡܘܪܕܟܝ ܘܠܐܣܬܝܪ ܒܐܘܠܨܢܗܘܢ<EOS> ܘܦܪܩܬܝܗܝ ܠܥܡܟ<EOS> ܘܒܗܬ ܗܡܢ ܪܕܘܦܐ<EOS>ܐܣܩܬ ܠܐܪܡܝܐ ܡܢ ܓܘܒܐ ܕܣܝܢܐ<EOS> ܘܝܗܒܬܝܗܝ ܒܪ̈ܚܡܝܢ ܩܕܡ ܡܠܟܐ ܕܒܒܠ<EOS>ܚܘܣ ܡܪܝܐ ܥܠ ܫܘܥܒܕܗ ܕܥܡܟ<EOS> ܚܘܣ ܡܪܝܐ ܥܠ ܒܥܘܬܢ ܘܫܡܥ ܨܠܘܬܢ<EOS> ܚܪܒ ܒܝܬ<EOS>ܡܩܕܫܢ<EOS> ܘܒܝܬ ܣܓܕܬܢ ܨܕܐ<EOS> ܚܪ̈ܝܒܝܢ ܟܗ̈ܢܝܢ<EOS> ܘܪܫܢ ܡܚܦܝ<EOS> ܒ̈ܬܘܠܬܢ ܡܡܟܟܢ<EOS> ܘܩܝܡܢ ܡܒܕܪ<EOS> ܚܘܣ<EOS>ܡܪܝܐ ܚܘܣ ܥܠ ܡܣܟ̈ܢܐ ܘܐܟܣܢ̈ܝܐ ܘܡܛܪ̈ܦܐ ܕܠܝܬ ܠܗܘܢ ܢܝܚܐ ܘܒܝܬ ܡܣܡܟ ܡܣܡܟ ܪܫܐ<EOS> ܨܕܝ<EOS>ܐܘܪ̈ܚܬܐ<EOS> ܘܒܛܠܘ ܫܒ̈ܝܠܐ<EOS> ܚܫܟ ܥܝ̈ܢܝܢ ܘܠܒܢ ܗܐ ܕܘܐ<EOS> ܫܡܥ ܨܠܘܬܢ ܘܩܒܠ ܒܥܘܬܢ<EOS> ܐܢ ܚܢܢ<EOS>ܐܥܠܝܢ ܘܡܪܡܪܢܟ<EOS> ܐܢܬ ܚܘܣ ܡܛܠ ܫܡܟ ܪܒܐ<EOS> ܠܝܬ ܠܢ ܬܘܟܠܢܐ ܐܚܪܢܐ<EOS> ܘܠܐ ܣܒܪܐ ܘܠܐ ܢܝܚܐ ܠܒܪ<EOS>ܡܢܟ<EOS> ܕܝܠܟ ܐܢܘܢ ܓܝܪ ܫܡܝܐ ܘܕܝܠܟ ܗܝ ܐܪܥܐ<EOS> ܕܝܠܟ ܗܘ ܐܝܡܡܐ ܘܕܝܠܟ ܗܘ ܠܠܝܐ<EOS> ܫܡܫܐ ܘܣܗܪܐ<EOS>ܐܢܬ ܒܪܝܬ ܐܢܘܢ<EOS> ܠܟ ܗܘ ܡܫܒܚܝܢ ܝܡܡ̈ܐ ܒܓܠܠܝܗ̈ܘܢ<EOS> ܕܩܒܥܬ ܐܢܘܢ ܒܬܚܘ̈ܡܐ<EOS> ܘܦܘܩܕܢܟ ܥܒܕܝܢ<EOS>ܐܣܝܪ ܝܡܐ ܒܚܠܐ ܘܓܡܪ ܨܒܝܢܟ<EOS> ܠܟ ܚܝܪܝܢ ܘܡܣܟܝܢ ܟܠܗܘܢ ܟܝ̈ܢܐ<EOS> ܝܡܝܢܟ ܣܦܩܐ ܠܟܠܗܝܢ ܒܪ̈ܝܬܟ<EOS>ܘܠܝܬ ܡܕܡ ܕܡܫܟܚ ܥܨܐ ܨܒܝܢܟ<EOS> ܕܝܠܟ ܐܢܘܢ ܢܗܝܪ̈ܝ ܪܩܝܥܐ<EOS> ܪ̈ܘܚܐ ܘܥ̈ܠܥܠܐ ܡܫܒܚܝܢ ܠܫܡܟ<EOS>ܠܘܬܟ ܚܝܪܐ ܚܝܘܬܐ ܕܕܒܪܐ<EOS> ܘܦܪܚܬܐ ܕܫܡܝܐ<EOS> ܘܢܘܢ̈ܐ ܕܝܡܐ<EOS> ܩܘܡ ܒܥܘܕܪܢܢ ܒܚܝܠܟ ܪܒܐ<EOS> ܕܢܕܥܘܢ<EOS>ܟܠ ܥܡܡ̈ܝܢ ܕܥܠ ܐ̈ܦܝ ܐܪܥܐ<EOS> ܕܠܝܬ ܐܟܘܬܟ ܘܠܐ ܠܒܪ ܡܢܟ<EOS> ܐܡܪ ܥܠܝܟ ܦܪܥܘܢ ܡܢܘ ܐܠܗܐ<EOS>ܘܛܒܥܬܝܗܝ ܐܝܟ ܩܪܒܬܢܐ ܒܝܡܐ ܕܚܝܠܐ<EOS> ܘܚܫܒܟ ܣܢܚܝܪܝܒ ܐܝܟ ܐܠܗ̈ܐ ܕܥܡܡ̈ܐ<EOS> ܘܥܒܕܬܝܗܝ ܠܬܡܗܐ<EOS>ܘܚܘܝܬ ܪܒܘܬܟ<EOS> ܥܕܪܬ ܠܡܬܝܬܐ ܟܕ ܛܢ ܛܢܢܟ<EOS> ܘܥܢܝܬ ܠܝܗܘܕܐ ܘܠܫܡܥܘܢ ܘܠܐܚܘ̈ܗܝ<EOS> ܘܥܕܪܬ ܐܢܘܢ<EOS>ܒܩܪ̈ܒܐ ܬܡܝܗ̈ܐ ܕܥܒܕܬ ܒܐܝܕܝ̈ܗܘܢ<EOS>ܢܬܥܝܪܘܢ ܪ̈ܚܡܝܟ<EOS> ܘܢܬܓܠܐ ܚܢܢܟ<EOS> ܫܒܘܩ ܫܪܟܢܐ ܠܥܡܟ ܒܙܝܙܐ<EOS> ܥܒܕ ܚܘܕܬܐ<EOS>ܠܒܝܬܟ ܒܝܘܡ̈ܝܢ<EOS> ܐܪܝܡ ܪܫܢ ܕܡܪܟܢ ܒܥܘܠܢ<EOS> ܩܒܠ ܩܘܪܒܢܐ ܕܥܡܢ<EOS> ܘܬܒܣܡ ܠܟ ܨܠܘܬܢ ܢܬܦܬܚܘܢ<EOS>ܬܪ̈ܥܐ ܐܚܝ̈ܕܐ<EOS> ܘܢܬܬܪܨܘܢ ܡܕܒܚ̈ܐ ܣܚܝ̈ܦܐ<EOS> ܢܬܟܢܫ ܥܡܢ ܒܙܝܙܐ<EOS> ܘܢܚܕܐ ܒܚܘܕܬܗ ܕܒܝܬܟ<EOS> ܢܓܥܐ<EOS>ܠܘܬܟ ܕܡܐ ܕܙܕܝ̈ܩܐ<EOS> ܘܢܗܘܐ ܒܗܘܢ ܢܝܚܟ<EOS> ܐܝܟ ܥܛܪܐ ܕܒܣܡ̈ܐ<EOS> ܚܘܣ ܡܪܝܐ<EOS> ܚܘܣ ܥܠ ܢܟܦܘܬܗ<EOS>ܕܩܝܡܟ<EOS> ܕܢܦܠ ܒܐܝ̈ܕܝ ܒ̈ܝܫܐ<EOS> ܘܚܕܝܢ ܥܠ ܬܒܪܢ<EOS> ܡܥܕ ܐܢܬ ܡܠܟܢ ܠܡܚܘܝܘ ܚܢܢܟ<EOS> ܘܡܥܕܝܢ ܚܢܢ<EOS>ܒܟܠܙܒܢ ܠܡܫܐܠ ܡܢ ܪ̈ܚܡܝܟ<EOS> ܒܥܝܢܢ ܡܢܟ ܥܠ ܬܘܟܠܢܐ ܕܒܣܝܡܘܬܟ<EOS> ܛܝܒܘܬܟ ܐܦ ܡܢ ܒܝ̈ܫܐ ܠܐ<EOS>ܟܠܝܐ<EOS> ܫܡܫܟ ܡܕܢܚ ܐܢܬ ܥܠ ܛܒ̈ܐ ܘܥܠ ܒ̈ܝܫܐ<EOS> ܘܡܚܬ ܐܢܬ ܡܛܪܟ ܥܠ ܟܐ̈ܢܐ ܘܥܠ ܥܘ̈ܠܐ<EOS> ܡܛܠ<EOS>ܕܝܕܥܝܢܢ ܕܒܟܠ ܙܒܢ ܡܥܕ ܐܢܬ ܠܡܫܡܥ ܠܐܠܝ̈ܨܐ<EOS> ܒܙܒܢ ܙܒܢ ܓܝܪ ܥܢܝܬ ܠܚܒܝ̈ܫܐ<EOS> ܘܥܕܪܬ<EOS>ܠܪ̈ܕܝܦܐ<EOS> ܘܚܝܠܬ ܠܡܚܝ̈ܠܐ<EOS> ܘܐܪܝܡܬ ܠܡܟܝ̈ܟܐ<EOS> ܘܫܘܙܒܬ ܠܡܛܪ̈ܦܐ<EOS> ܘܦܪܩܬ ܠܒܙܝ̈ܙܐ<EOS> ܘܫܪܝܬ<EOS>ܠܐܣܝܪ̈ܐ<EOS> ܘܐܢܗܪܬ ܠܚܫܘܟ̈ܐ<EOS> ܘܣܒܥܬ ܠܟܦܢ̈ܐ<EOS> ܘܐܥܬܪܬ ܠܡܣܟ̈ܢܐ<EOS> ܒܟܠ ܕܪ ܘܕܪ<EOS> ܗܠܝܢ ܝܕܥܢ<EOS>ܕܥܒܕܬ ܠܥܒܕ̈ܝܟ<EOS> ܐܢܬ ܗܘ ܕܐܘܕܥܬܢ<EOS> ܕܐܢܐ ܐܢܐ ܩܕܡܝܐ ܘܐܢܐ ܐܢܐ ܐܚܪܝܐ<EOS> ܐܢܬ ܗܘ ܐܠܗܐ<EOS>ܕܩܕܡ̈ܝܐ ܘܕܐܚܪ̈ܝܐ<EOS> ܕܝܠܟ ܐܢܘܢ ܓܝܪ ܬܪ̈ܝܗܘܢ ܥܠܡ̈ܐ<EOS> ܘܟܠ ܕܗܘܘ ܘܕܥܬܝܕܝܢ<EOS>ܠܘܬ ܡܢ ܢܐܙܠ ܕܢܫܡܥܢ<EOS> ܠܡܢ ܢܚܘܪ ܕܢܥܕܪܢ<EOS> ܠܡܢ ܢܣܟܐ ܕܢܦܪܩܢ<EOS> ܠܡܢ ܢܨܠܐ<EOS>ܕܢܩܒܠ ܒܥܘܬܢ<EOS> ܕܝܠܟ ܚܢܢ ܘܐܢܬ ܗܘ ܐܠܗܢ<EOS> ܚܣ ܠܟ ܕܢܬܟܣܐ ܕܡܐ ܕܙܕܝܩ̈ܐ ܕܐܬܐܫܕ ܒܥܘܠܐ<EOS> ܐܠܐ<EOS>ܢܬܣܝܡ ܥܠ ܟܐܦܐ ܫܥܝܥܬܐ<EOS> ܕܬܣܩ ܒܗ ܚܡܬܐ ܠܦܘܪܥܢܘܬܐ<EOS> ܚܣ ܠܟ ܕܬܚܡܘܠ ܪ̈ܚܡܝܟ ܒܪܘܓܙܟ<EOS> ܠܐ ܓܝܪ<EOS>ܡܡܬܘܡ ܡܙܕܟܝܐ ܛܝܒܘܬܟ ܡܢ ܒܝܫܘܬܢ<EOS> ܘܠܐ ܚܢܢܟ ܡܬܟܠܐ ܡܛܠ ܥܘܠܢ<EOS> ܠܐ ܡܬܚܒܠ ܟܝܢܟ ܡܛܠܬܢ<EOS> ܛܒܐ<EOS>ܫܡܟ<EOS> ܚܘܐ ܛܝܒܘܬܟ<EOS> ܛܝܒܘܬܟ ܒܢ ܘܟܐܢܘܬܟ ܒܕܠܩܘܒܠܢ<EOS> ܕܠܘܬܟ ܬܪ̈ܬܝܗܝܢ ܫܟܝܚܢ<EOS> ܘܒܐܝ̈ܕܝܟ<EOS>ܐܢܝܢ<EOS>ܣܓܕܝܢܢ ܠܟ ܐܝܬܝܐ ܕܢܦܫܗ<EOS> ܕܒܪܝܬܢ ܡܢ ܠܐ ܡܕܡ<EOS> ܘܓܒܠܬܢ ܒܨܘܪܬܐ ܕܕܡܘܬܟ<EOS>ܘܢܦܚܬ ܡܢ ܪܘܚܟ ܕܚܝ̈ܐ<EOS> ܘܫܒܩܬܢ ܒܓܘ ܥܠܡܐ ܥܡܘܪ̈ܐ ܩܕܡܝܟ<EOS> ܒܐܝ̈ܕܝܟ ܗܘ ܡܘܬܢ<EOS> ܘܚܝ̈ܝܢ<EOS> ܡܢܐ<EOS>ܐܢܘܢ ܒܢ̈ܝ ܐܢܫܐ ܩܕܡܝܟ<EOS> ܐܝܟ ܠܗܓܐ ܕܣܠܩ ܡܢ ܩܕܪܐ<EOS> ܘܐܝܟ ܥܘܪܐ ܕܫܩܠܐ ܥܠܥܠܐ<EOS> ܘܐܝܟ ܛܠܠܐ<EOS>ܕܦܢܝܐ<EOS> ܘܐܝܟ ܥܢܢܐ ܕܨܦܪܐ<EOS> ܘܐܝܟ ܥܘܪܐ ܕܥܒܪ<EOS> ܘܐܝܟ ܗܒܒܐ ܕܚܡܐ<EOS> ܐܢ ܨܒܝܬ ܐܝܬܝܢ<EOS> ܘܐܠܐ ܨܒܝܬ<EOS>ܠܐ ܐܝܬܝܢ<EOS> ܐܢ ܬܚܘܪ ܒܐܪܥܐ ܙܝܥܐ<EOS> ܘܐܢ ܬܗܦܟ ܐ̈ܦܝܟ ܣܝܦܝܢ ܥܡܘܪ̈ܝܗ<EOS> ܨܒܝܢܟ ܫܩܝܠ ܠܟܠ<EOS>ܒܪ̈ܝܬܟ<EOS> ܘܦܘܩܕܢܟ ܡܫܡܫ ܠܟܠܗܘܢ ܟܝ̈ܢܐ<EOS> ܕܢܚ ܫܡܫܐ ܒܡܠܬܟ<EOS> ܘܡܬܟܪܟ ܒܨܒܝܢܟ ܒܟܠܗ ܒܪܝܬܟ<EOS>ܡܫܬܚܠܦ ܣܗܪܐ ܒܬܕܡܘܪܬܐ<EOS> ܘܣܡܬܝܗܝ ܠܦܘܪܫܢܐ ܕܙܒ̈ܢܐ<EOS> ܣܕܪܬ ܢܗܝܪ̈ܐ ܒܪܩܝܥܐ ܘܡܨܒܬܝܢ ܠܟܠܗܝܢ<EOS>ܒܪ̈ܝܬܐ<EOS> ܢܫܒܢ ܪ̈ܘܚܐ ܒܨܒܝܢܟ<EOS> ܘܒܙܒܢ ܙܒܢ ܚܝܠܗܝܢ ܡܚܘܝܢ<EOS> ܫ̈ܓܫܢ ܝܡܐ ܘܡܙܝܥܢ ܛܘܪ̈ܐ<EOS> ܘܬܘܒ<EOS>ܒܦܘܩܕܢܟ ܡܪ̈ܘܚܢ ܠܒܪܝܬܟ<EOS> ܣܚܝܐ ܦܪܚܬܐ ܒܐܐܝܪܒܐܐܪ<EOS> ܘܪܕܝܐ ܒܫܒ̈ܝܠܝܗ ܐܝܟ ܐܘܪܚܐ ܕܕܪܝܫܐ<EOS>ܘܐܦ ܒܕܡܘܬܗ ܢܘ̈ܢܐ ܕܝܡܐ<EOS> ܢܘ̈ܢܐ ܟܕ ܢܣܩܘܢ ܠܐܐܪ ܡܝܬܝܢ<EOS> ܘܦܪܚܬܐ ܟܕ ܬܦܠ ܒܝܡܐ ܡܬܚܢܩܐ<EOS>ܕܝܠܟ ܗܘ ܕܗܘܐ ܘܗܘܐ<EOS> ܘܡܢܟ ܐܬܦܪܫܘ ܟܠܗܘܢ ܟܝܢ̈ܐ<EOS>ܡܫܒܚܝܢܢ ܠܟ ܟܕ ܫܘܒܚܐ ܥܛܝܦܬ<EOS> ܡܘܕܝܢܢ ܠܟ ܟܕܠܐ ܣܢܝܩ ܐܢܬ<EOS> ܡܪܡܪܡܝܢܢ ܠܟ<EOS>ܡܢ ܥܘܡ̈ܩܐ ܬܚܬ̈ܝܐ<EOS> ܘܕܝܠܟ ܡܥܡܪܟ ܒܫܡ̈ܝ ܫܡܝܐ<EOS> ܨܒܝܢܟ ܠܥܠ ܡܢ ܫܡܝܐ<EOS> ܘܦܘܩܕܢܟ ܠܬܚܬ ܡܢ<EOS>ܐܪܥܐ<EOS> ܠܐ ܥܒܕܟ ܐܝ̈ܕܝܢ<EOS> ܘܠܐ ܠܐܝ ܒܟ ܨܒ̈ܥܬܢ<EOS> ܨܪܢܟ ܒܠܒܢ ܘܕܡܝܢܟ ܒܬܪܥܝܬܢ<EOS> ܚܙܬܟ ܡܚܫܒܬܢ<EOS>ܘܩܪܝܢܟ ܐܠܗܐ<EOS> ܫܡܗܢܟ ܐܒܐ<EOS> ܡܛܠ ܕܐܘܠܕܬܢ<EOS> ܘܡܠܟܐ ܘܐܠܗܐ ܡܛܠ ܕܐܢܬ ܩܪܝܬܢ<EOS> ܣܝܟܢܟ ܘܠܐ<EOS>ܐܘܦܝܢ<EOS> ܦܚܡܢܟ ܘܠܝܬ ܠܟ ܕܡܘܬܐ<EOS> ܚܙܬܟ ܟܣܝܐ ܘܣܓܝ ܚܝܠܟ<EOS> ܘܪܒܘܬܟ ܓܢܝܙܐ ܘܒܟ ܬܠܝܐ ܒܪܝܬܐ<EOS>ܡ̈ܝܐ ܣܓܝܐ̈ܐ ܡܟܠܝܢܐܟܝܠܬ ܒܫܘܥܠܟ<EOS> ܛܘܪ̈ܐ ܪ̈ܡܐ ܬܩܠܬ ܒܡܬܩܠܐ<EOS> ܘܪ̈ܡܬܐ ܒܡܣܐܬܐ<EOS> ܐܪܥܐ<EOS>ܐܪܝܟܐ ܘܦܬܝܐ ܘܪܘܝܚܐ<EOS> ܘܡܫܘܚܬܗ ܡܣܬ ܟܘܒܫܐ ܕܪ̈ܓܠܝܟ<EOS> ܐܟܝܠܬ ܒܙܘܪܟ ܥܦܪܐ ܕܐܪܥܐ<EOS> ܘܫܡܝܐ<EOS>ܟܘܪܣܝܟ<EOS> ܘܠܐ ܡܣܝܒܪܝܢ ܠܟ<EOS> ܘܟܕ ܪܒ ܫܡܟ ܘܪܘܪ̈ܒܝܢ ܥܒܕ̈ܝܟ<EOS> ܐܙܥܪܬ ܪܒܘܬܟ ܡܣܬ ܠܫܢܢ<EOS> ܣܦܩ ܠܟ<EOS>ܦܘܡܢ<EOS> ܘܥܡܪܬ ܒܓܘܢ<EOS> ܫܪܐ ܐܢܬ ܒܙܕܝܩ̈ܐ ܘܪܘܝܚ ܠܟ ܐܬܪܐ<EOS> ܘܚܠܕܬ ܪܒܘܬܟ ܒܠܒܐ ܙܥܘܪܐ<EOS> ܗܝܟ̈ܠܐ<EOS>ܥܒܕܬܢ ܡܥܡܪܐ ܠܐܝܩܪܟ<EOS> ܘܢܘܣܟ ܩܪܝܬܢ<EOS> ܘܗܠܟܬ ܒܢ ܪܒܘܬܟ<EOS> ܐܝܟ ܕܩܕܡܬ ܐܘܕܥܬ ܒܦܘܡܐ ܕܢܒ̈ܝܝܟ<EOS>ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܥܡܪ ܐܢܬ ܒܢ̈ܝܚܐ<EOS> ܫܪܐ ܐܢܬ ܒܡܟܝ̈ܟܐ<EOS> ܢܝܚ ܐܢܬ ܒܢܝ̈ܚܐ ܘܛܒ̈ܐ<EOS>ܨܒܝܬ ܒܬܝܒ̈ܐ<EOS> ܚܐܪ ܐܢܬ ܒܟܐܢ̈ܐ<EOS> ܘܪܘܙܬ ܒܡܣܟ̈ܢܐ<EOS> ܝܙܦ ܐܢܬ ܡܢ ܣܢܝܩ̈ܐ ܐܝܟ ܓܒܪܐ ܒܨܝܪܐ<EOS>ܠܝܬ ܣܟܐ ܠܪ̈ܚܡܝܟ<EOS> ܠܝܬ ܡܘܫܚܐ ܠܛܝܒܘܬܟ<EOS> ܠܐ ܡܘܦܝܢ ܠܟ ܟܘܠ ܦܘܡ̈ܝܢ<EOS> ܠܐ ܣܦܩܝܢ ܠܟ ܟܠ<EOS>ܠܫܢ̈ܝܢ<EOS> ܟܕ ܡܣܝܟ ܒܪܢܫܐ ܟܬܪ ܠܗ<EOS> ܘܡܐ ܕܡܬܚ ܪܥܝܢܗ ܠܐ ܣܦܩ<EOS> ܐܢ ܢܪܝܡ ܬܪܥܝܬܗ ܠܥܠ ܡܢ ܫܡܝܐ<EOS>ܐܫܬܟܚ ܠܗ ܡܗܠܟ ܥܠ ܐܪܥܐ<EOS> ܘܐܢ ܬܚܘܬ ܠܥܘܡܩܐ ܡܚܫܒܬܗ<EOS> ܒܙܒܢܐ ܙܥܘܪܐ ܗܦܟ ܠܐܪܥܗ<EOS> ܘܒܛܠܬ<EOS>ܡܪܢܝܬܗ<EOS> ܠܥܠ ܡܢ ܫܡܝܐ ܡܢܐ ܐܝܬ<EOS> ܡܢ ܡܘܦܐ<EOS> ܠܬܚܬ ܡܢ ܐܪܥܐ ܡܢܐ ܣܝܡ<EOS> ܠܝܬ ܠܡܐܡܪ<EOS> ܪܩܝܥܐ<EOS>ܒܡܢܐ ܡܬܝܚ ܐܘ ܫܡܝܐ ܒܡܢܐ ܬܠܝܢ<EOS> ܐܪܥܐ ܥܠ ܡܢܐ ܟܒܝܫܐ<EOS> ܐܘ ܬܗܘܡܐ ܒܡܢܐ ܩܒܝܥ<EOS>ܚܢܢ ܡܢ ܐܕܡ ܘܠܟܐ ܐܪܓܫܢ ܩܠܝܠ<EOS> ܒܠܚܘܕ ܗܕܐ ܝܕܥܢ<EOS> ܕܚܕ ܗܘ ܐܠܗܐ<EOS> ܘܚܕ<EOS>ܡܫܝܚܗ<EOS> ܘܚܕܐ ܪܘܚܐ<EOS> ܘܚܕܐ ܗܝܡܢܘܬܐ<EOS> ܘܚܕܐ ܡܥܡܘܕܝܬܐ<EOS> ܝܬܝܪ ܡܢ ܗܟܢܐ ܠܐ ܡܥܕܪܐ ܠܢ ܕܢܡܠܠ<EOS>ܘܐܢ ܢܐܡܪ ܢܚܣܪ<EOS> ܘܐܢ ܢܥܩܒ ܢܣܬܓܦ<EOS> ܣܓܝܐ̈ܐ ܕܛܥܘ ܐܘܪܚܐ ܘܫܒܩܘ ܫܒܝܠܐ ܘܪܕܘ ܒܬܘܫܐ ܐܘܪܚܐ<EOS>ܕܬܘܩ̈ܠܬܐ<EOS> ܒܛܢܘ ܘܐܬܚܫܒܘ ܡ̈ܠܐ ܕܚܒܠܐ<EOS> ܐܬܢܒܝܘ ܟܕܒܘܬܐ ܘܫܒܩܘ ܠܐܠܗܐ<EOS> ܘܕܨܒܝܢ ܕܢܣܬܟܠܘܢ<EOS>ܗܘܘ ܠܐ ܦܪ̈ܘܫܐ<EOS> ܚܫܘ̈ܟܝ ܡܕܥܐ<EOS> ܡܝܫ̈ܝ ܒܥܡܛܢܐ<EOS>ܐܘ ܒܪ ܐܕܡ ܥܦܪܐ ܕܡܢ ܐܪܥܐ<EOS> ܕܩܐܡ ܒܪܥܝܢܐ ܕܡܪܕܐ ܠܐܒܕܢܐ<EOS> ܐܘܠܕܬ ܬܪܥܝܬܟ<EOS>ܐܠܗ̈ܐ ܐܚܪ̈ܢܐ<EOS> ܚܫܠܬ ܡܚܫܒܬܟ ܡܕܡ ܕܠܐ ܚܙܐ ܠܗ<EOS> ܠܥܠ ܠܐ ܣܠܩܬ<EOS> ܒܐܪܥܐ ܐܣܝܪ ܐܢܬ<EOS> ܠܬܚܬ ܠܐ<EOS>ܢܚܬܬ<EOS> ܕܬܕܥ ܕܬܡܢ<EOS> ܕܡܝܬ ܘܡܠܠܬ ܟܕ ܠܐ ܚܙܝܬܝܗܝ<EOS> ܗܘܝܬ ܠܟ ܕܓܠܐ ܡܡܠܠ ܫܘܩܪܐ ܘܙܐܦܐ<EOS> ܐܫܐܠܟ<EOS>ܬܐܡܪ ܠܝ<EOS> ܫܡܫܐ ܕܚܙܝܬܝܗܝ ܕܡܢܐ ܗܘ ܩܢܘܡܗ<EOS> ܐܝܬ ܒܗ ܢܦܫܐ<EOS> ܐܝܬ ܒܗ ܝܕܥܬܐ<EOS> ܐܘ ܐܝܬ ܒܗ<EOS>ܦܘܪܫܢܐ<EOS> ܐܢ ܬܗܝܡܢ ܒܡܕܡ ܕܐܡܪ ܐܢܐ ܠܟ ܗܟܢܐ ܐܝܬܘܗܝ<EOS> ܫܡܫܐ ܘܣܗܪܐ<EOS> ܐܝܟ ܢܘܪܐ ܘܡ̈ܝܐ<EOS> ܕܠܐ<EOS>ܪܓܫܝܢ ܘܠܐ ܦܪܫܝܢ<EOS> ܟܠ ܕܬܬܠ ܠܢܘܪܐ ܠܐ ܬܣܠܐ<EOS> ܘܠܐ ܓܥܨܐ ܡܢ ܕܒܝܫ ܘܣܢܐ<EOS> ܠܐ ܠܕܡܝܩܪ ܠܗ<EOS>ܝܕܥܐ<EOS> ܘܠܐ ܠܕܫܐܛ ܠܗ ܦܪܫܐ<EOS> ܘܐܦ ܡ̈ܝܐ ܗܟܢܐ ܐܝܬܝܗܘܢ<EOS> ܒܪܝܬܐ ܐܢܘܢ ܓܝܪ ܕܠܐ ܦܘܪܫܢܐ<EOS> ܫܡܫܐ<EOS>ܘܣܗܪܐ ܘܟܘܟܒ̈ܐ<EOS> ܘܪ̈ܘܚܐ ܘܒܪ̈ܩܐ ܘܥܢ̈ܢܐ<EOS> ܘܢܘܪܐ ܘܡ̈ܝܐ<EOS> ܗܠܝܢ ܟܠܗܝܢ ܒܪ̈ܝܬܐ ܕܡܪܕܝܬܐ ܐܝܬ<EOS>ܠܗܝܢ<EOS> ܠܬܫܡܫܬܗ ܕܥܠܡܐ ܥܒ̈ܝܕܢ ܡܢ ܠܘܩܕܡ<EOS> ܘܟܕ ܡܪܕܐ ܪܕܝܢ ܠܝܬ ܒܗܝܢ ܦܘܪܫܢܐ<EOS> ܐܟܠܐ ܢܘܪܐ<EOS>ܙܒܠܐ ܘܣܪܝܘܬܐ<EOS> ܘܠܐ ܐܡܪܐ ܟܕܘ<EOS> ܕܗܢܘ ܟܝܢܗ<EOS> ܘܕܢܚ ܫܡܫܐ ܥܠ ܫ̈ܠܕܐ ܘܥܠ ܣܝܢܐ<EOS> ܘܪܬܚ ܒܚܝܠܗ<EOS>ܘܠܝܬ ܦܘܪܫܢܐ<EOS> ܓܪܦܝܢ ܡ̈ܝܐ ܟܠܗ ܛܡܐܘܬܐ<EOS> ܘܡܚܠܛܝܢ … ‍‍ܨܐܘܬܐ‍‍ ܕܣܝܢܐ<EOS> ܘܠܝܬ ܒܗܘܢ ܝܕܥܬܐ<EOS>ܕܢܦܫܐ<EOS> ܘܗܠܝܢ ܟܘܠܗܘܢ ܥܒ̈ܕܐ ܕܫܡܝܐ ܘܕܐܪܥܐ<EOS> ܠܬܫܡܫܬܗ ܗܘ ܕܥܠܡܐ ܥܒܝܕܝܢ<EOS> ܕܠܐ ܢܦܫܐ<EOS> ܘܐܦ<EOS>ܐܪܥܐ ܕܩܝܡܐ ܫܠܝܐܝܬ ܟܕ ܨܒܐ ܡܙܝܥ ܠܗ ܡܢ ܫܪ̈ܫܝܗ<EOS> ܗܘܝܬ ܝܕܥ ܒܪ ܐܢܫܐ ܕܠܐ ܡܣܬܟܠ<EOS> ܕܨܒܝܢܗ<EOS>ܕܐܠܗܐ ܫܩܝܠ ܠܟܠ ܡܕܡ<EOS> ܘܠܝܬ ܡܕܡ ܠܒܪ ܡܢ ܨܒܝܢܗ<EOS> ܚܢܢ ܕܝܢ ܕܝܕܥܢ ܕܚܕ ܗܘ ܐܠܗܐ ܢܘܕܐ ܘܢܣܓܘܕ<EOS>ܘܢܗܠܠ ܘܢܪܡܪܡ ܘܢܗܕܪ ܘܢܩܕܫ ܘܢܫܒܚܗ ܠܪܒܘܬܗ ܒܝܕ ܝܫܘܥ ܒܪܗ ܦܪܘܩܢ ܕܓܒܢ ܠܗ<EOS> ܘܩܪܒܢ ܠܘܬܗ<EOS>ܘܒܗ ܝܕܥܢܝܗܝ<EOS> ܘܗܘܝܢ ܠܗ ܣܓܘ̈ܕܐ ܘܥܡܐ ܘܥܕܬܐ ܘܟܢܫܐ ܩܕܝܫܐ<EOS> ܫܘܒܚܐ ܘܐܝܩܪܐ ܠܐܒܐ ܘܠܒܪܗ<EOS>ܘܠܪܘܚܗ ܚܝܬܐ ܘܩܕܝܫܬܐ<EOS> ܡܢ ܦܘܡܐ ܕܟܘܠܗܘܢ ܡܫܒܚܢܘ̈ܗܝ ܕܠܥܠ ܘܕܠܬܚܬ<EOS> ܠܥܠܡ ܥܠܡܝܢ ܐܡܝܢ<EOS>ܘܐܡܝܢ<EOS>ܪܝܫ ܟܠܗܘܢ ܥܒ̈ܕܐ ܫܦܝܪ̈ܐ ܗܕܐ ܡܬܒܥܝܐ ܩܕܡ ܐܠܗܐ<EOS> ܕܢܗܝܡܢ ܐܢܫ ܕܚܕ ܗܘ ܐܠܗܐ<EOS>ܘܥܡ ܗܝܡܢܘܬܐ ܠܡܛܪ ܦܘܩܕ̈ܢܐ<EOS> ܘܐܢ ܢܘܕܐ ܐܢܫ ܕܚܕ ܗܘ ܐܠܗܐ ܘܥܒܪ ܦܘܩ̈ܕܢܘܗܝ ܘܠܐ ܥܒܕ ܠܗܘܢ<EOS>ܠܐ ܫܪܝܪ ܠܗ ܕܚܕ ܗܘ ܐܠܗܐ<EOS> ܐܝܟ ܕܐܡܪ ܡܠܦܢܐ ܕܥܡܡ̈ܐ<EOS> ܕܡܘܕܝܢ ܕܝܕܥܝܢ ܠܐܠܗܐ<EOS> ܐܠܐ<EOS>ܒܥܒܕܝ̈ܗܘܢ ܟܦܪܝܢ ܒܗ<EOS> ܘܐܦ ܐܫܥܝܐ ܐܡܪ<EOS> ܕܥܡܐ ܗܢܐ ܒܣܦܘ̈ܬܗ ܗܘ ܡܝܩܪ ܠܝ<EOS> ܘܠܒܗ ܪܚܝܩ ܡܢܝ<EOS>ܘܕܘܝܕ ܐܡܪ<EOS> ܒܦܘܡܗܘܢ ܡܒܪܟܝܢ ܘܒܠܒܗܘܢ ܠܝܛܝܢ<EOS> ܘܐܝܟܢܐ ܡܘܕܝܢ ܕܝܕܥܝܢ ܠܐܠܗܐ ܘܒܥܒ̈ܕܝܗܘܢ<EOS>ܟܦܪܝܢ ܒܗ<EOS> ܐܢ ܢܗܝܡܢ ܐܢܫ ܕܚܕ ܗܘ ܐܠܗܐ<EOS> ܘܡܕܡ ܕܦܩܕ ܐܠܗܐ ܠܐ ܥܒܕ<EOS> ܠܐ ܫܪܝܪ ܠܗ ܕܚܕ ܗܘ<EOS>ܐܠܗܐ<EOS> ܦܩܕ ܐܠܗܐ ܕܛܪܘ ܦܘܩ̈ܕܢܝ ܘܥܒܕܘ ܐܢܘܢ<EOS> ܘܡܢ ܕܠܐ ܢܛܪ ܦܘܩܕܢܘ̈ܗܝ ܕܐܠܗܐ<EOS> ܝܕܝܥܐ ܗܝ<EOS>ܕܒܐܠܗܐ ܟܦܪ<EOS> ܡܛܠ ܕܠܐ ܫܪܝܪ ܠܗ ܡܪܗܘܢ ܕܦܘܩ̈ܕܢܐ<EOS> ܐܡܪ ܐܠܗܐ ܕܠܐ ܬܩܛܘܠ<EOS> ܘܠܐ ܬܓܘܪ<EOS> ܘܠܐ<EOS>ܬܓܢܘܒ<EOS> ܘܠܐ ܬܣܗܕ ܣܗܕܘܬ ܫܘܩܪܐ<EOS> ܝܩܪ ܠܐܒܘܟ ܘܠܐܡܟ<EOS> ܘܡܕܡ ܕܥܠܝܟ ܣܢܐ ܠܚܒܪܟ ܠܐ ܬܥܒܕ<EOS> ܡܢ<EOS>ܓܝܪ ܕܡܗܝܡܢ ܕܐܠܗܐ ܕܐܢ ܠܩܛܘ̈ܠܐ ܠܐ ܩܛܠ ܘܡܢ ܕܩܛܠ ܠܐ ܫܪܝܪܐ ܠܗ ܕܐܝܬ ܐܠܗܐ<EOS> ܘܡܢ ܕܡܗܝܡܢ<EOS>ܕܐܠܗܐ ܕܐܢ ܠܓܝܪ̈ܐ ܠܐ ܓܐܪ<EOS> ܘܡܢ ܕܓܐܪ ܠܐ ܫܪܝܪ ܠܗ ܕܐܝܬ ܐܠܗܐ<EOS> ܘܡܢ ܕܡܗܝܡܢ ܕܐܠܗܐ ܕܐܢ<EOS>ܠܓܢܒ̈ܐ ܠܐ ܓܢܒ<EOS> ܘܐܢ ܓܢܒ ܠܐ ܫܪܝܪܐ ܠܗ ܕܐܝܬ ܐܠܗܐ<EOS> ܘܐܦ ܟܠܗܘܢ ܦܘܩܕ̈ܢܐ ܗܟܢܐ<EOS>ܐܝܬܝܗܘܢ<EOS>ܝܬܝܪܐܝܬ ܦܩܕ ܡܚܝܢܢ<EOS> ܕܠܐ ܬܐܡܐ ܡܘܡܬ ܫܘܩܪܐ<EOS> ܘܡܢ ܕܢܐܡܐ ܢܬܚܝܒ ܒܕܝܢܐ<EOS> ܡܢ<EOS>ܕܫܪܝܪ ܠܗ ܕܚܕ ܗܘ ܐܠܗܐ ܐܝܟܢܐ ܝܡܐ ܒܗ ܘܡܕܓܠ<EOS> ܘܚܙܝ ܕܡܢ ܕܡܢ ܗܠܝܢ ܦܘܩܕ̈ܢܐ ܥܒܪ<EOS> ܝܕܝܥܐ ܗܝ<EOS>ܕܒܐܠܗܐ ܟܦܪ<EOS> ܝܬܝܪܐܝܬ ܕܝܢ ܒܝܫܐ ܩܕܡ ܐܠܗܐ ܡܢ ܕܝܡܐ ܘܡܕܓܠ ܒܡܘܡܬܗ<EOS> ܡܛܠ ܕܦܪܘܩܢ ܒܙܘܗܪܐ<EOS>ܪܒܐ ܦܩܕ ܒܡܠܦܢܘܬܗ<EOS> ܕܠܐ ܬܐܡܐ ܒܫܡܝܐ ܕܟܘܪܣܝܐ ܐܢܘܢ ܕܐܠܗܐ<EOS> ܕܠܐ ܟܕ ܬܐܡܐ ܘܬܕܓܠ ܒܫܡܝܐ<EOS>ܐܝܟܢ ܬܪܝܡ ܥܝܢ̈ܝܟ ܠܫܡܝܐ<EOS> ܘܬܒܥܐ ܡܢ ܡܢ ܕܝܬܒ ܒܫܡܝܐ<EOS> ܘܠܐ ܒܐܪܥܐ ܬܐܡܐ ܕܟܘܒܫܐ ܗܝ ܕܬܚܝܬ<EOS>ܪ̈ܓܠܘܗܝ<EOS> ܕܠܐ ܟܕ ܬܐܡܐ ܘܬܕܓܠ ܒܐܪܥܐ<EOS> ܒܟܠܙܒܢ ܕܡܨܠܐ ܐܢܬ ܥܠܝܗ ܙܝܥܐ ܬܚܘܬܝܟ<EOS> ܕܕܓܠܬ<EOS>ܒܟܘܒܫܐ ܕܪ̈ܓܠܘܗܝ ܕܐܠܗܐ<EOS> ܘܐܦܠܐ ܒܐܘܪܫܠܡ ܬܐܡܐ ܡܛܠ ܕܟܪܟܗ ܗܝ ܕܡܠܟܐ ܪܒܐ<EOS> ܕܠܐ ܟܕ ܬܐܡܐ<EOS>ܒܐܬܪܐ ܕܣܓܕܬܐ ܘܬܕܓܠ<EOS> ܒܗܬܢ ܐ̈ܦܝܟ ܠܡܩܡ ܬܡܢ ܠܡܨܠܝܘ<EOS> ܘܨܠܘܬܟ ܡܢ ܒܝܬܐ ܕܟܕܒܬ ܒܗ ܠܐ ܣܠܩܐ<EOS>ܘܠܨܒܝܢܐ ܠܐ ܗܘܝܐ<EOS> ܘܐܦܠܐ ܠܡ ܒܪܫܟ ܬܐܡܐ<EOS> ܡܛܠ ܕܠܐ ܡܫܟܚ ܐܢܬ ܠܡܥܒܕ ܒܗ ܡܢܬܐ ܚܕܐ ܕܣܥܪܐ<EOS>ܐܘܟܡܬܐ ܐܘ ܚܘܪܬܐ<EOS> ܕܠܐ ܟܕ ܬܐܡܐ ܒܪܫܟ ܘܬܟܕܒ<EOS> ܡܒܗܬ ܐܢܬ ܪܫܟ<EOS> ܕܕܟܝܪ ܥܠܘܗܝ ܫܡܗ ܕܡܪܟ<EOS> ܐܝܟ<EOS>ܕܐܡܪ ܫܠܝܚܐ<EOS> ܕܪܫܗ ܕܓܒܪܐ ܡܫܝܚܐ ܗܘ<EOS> ܐܘ ܕܝܡܐ ܒܪܫܗ ܘܡܕܓܠ<EOS> ܐܝܢܐܢ ܫܪ̈ܝܪܝܢ ܠܟ ܬܠܬܐ<EOS>ܫܡܗ̈ܝܢ ܪܘܪ̈ܒܐ ܘܫܒܝ̈ܚܐ ܕܕܟܝܪ̈ܝܢ ܥܠ ܪܫܟ ܐܒܐ ܘܒܪܐ ܘܪܘܚܐ ܕܩܘܕܫܐ ܟܕ ܩܒܠܬ ܪܘܫܡܐ<EOS>ܕܚܝ̈ܝܟ<EOS> ܐܢ ܫܪܝܪܐ ܠܟ ܡܥܡܘܕܝܬܐ ܠܐ ܬܕܓܠ ܒܪܫܟ<EOS> ܘܕܥ ܕܠܝܬ ܠܟ ܫܘܠܛܢܐ ܕܬܐܡܐ ܒܪܫܟ<EOS> ܐܠܐ<EOS>ܬܗܘܐ ܠܡ ܡܠܬܟܘܢ ܐܝܢ ܐܝܢ ܘܠܐ ܠܐ<EOS> ܘܐܡܪ ܕܡܕܡ ܕܡܢ ܗܠܝܢ ܝܬܝܪ ܡܢ ܒܝܫܐ ܗܘ<EOS> ܒܝܫ ܗܘ ܓܝܪ<EOS>ܠܡܕܓܠܘ ܒܡܘܡ̈ܬܗ ܕܐܠܗܐ ܝܬܝܪ ܡܢ ܟܠ ܚܛܗ̈ܝܢ ܕܢܣܥܪܘܢ ܒ̈ܢܝ ܐܢܫܐ<EOS> ܐܢ ܥܒܪ ܒܪ ܐܢܫܐ ܚܕ ܡܢ<EOS>ܦܘܩ̈ܕܢܘܗܝ ܕܐܠܗܐ<EOS> ܩܐܡ ܘܡܨܠܐ ܘܒܥܐ ܡܢ ܐܠܗܐ<EOS> ܕܛܟ ܢܫܒܘܩ ܠܗ<EOS> ܡܢ ܕܝܡܐ ܒܗ ܒܐܠܗܐ ܘܡܕܓܠ ܡܢ<EOS>ܡܢ ܢܒܥܐ<EOS> ܡܢ ܐܠܗܐ ܕܥܒܕܗ ܟܕܒܐ ܐܝܟܢܐ ܒܥܐ<EOS> ܠܐܠܗܐ ܕܠܐ ܫܪܝܪ ܠܗ ܐܝܟܢ ܡܨܠܐ<EOS>ܥܒܕܘ ܓܝܪ ܡ̈ܠܟܐ ܕܐܝܣܪܝܠ ܚܛܗ̈ܐ ܪܘܪ̈ܒܐ ܘܡܪ̈ܝܪܐ<EOS> ܡܢܗܘܢ ܫܒܩܘ ܠܐܠܗܐ<EOS>ܘܣܓܕܘ ܠܦܬܟܪ̈ܐ<EOS> ܘܡܢܗܘܢ ܓܪܘ ܢܫ̈ܐ ܕܚܒܪ̈ܝܗܘܢ<EOS> ܘܐܦ ܩܛܠܘ ܘܐܦ ܙܢܝܘ<EOS> ܘܠܐ ܣܓܝ ܐܬܪܫܝܘ<EOS> ܐܝܟ<EOS>ܡܐ ܕܐܬܣܝܡ ܒܪܫܐ ܕܐܝܠܝܢ ܕܝܡܘ ܘܕܓܠܘ<EOS> ܢܒܘܟܕܢܨܪ ܡܠܟܐ ܪܫܝܥܐ<EOS> ܕܐܫܬܠܡܬ ܒܐܝܕܘ̈ܗܝ ܟܠܗ<EOS>ܐܪܥܐ<EOS> ܟܕ ܐܫܬܠܡ ܒܐܝ̈ܕܘܗܝ ܥܡܐ ܕܐܝܣܪܝܠ<EOS> ܘܕܒܪ ܡܢܗܘܢ ܗܡܝܪ̈ܐ ܠܒܒܠ<EOS> ܠܗܘܢ ܘܠܡܠܟܝܗ̈ܘܢ<EOS>ܒܩܝܡܐ ܕܠܐ ܡܘܡܬܐ ܫܒܩ ܐܢܘܢ ܒܐܪܥܗܘܢ<EOS> ܟܕ ܐܩܝܡܘ ܠܗ ܕܦܠܚܝܢܢ ܠܟ ܐܩܝܡ ܠܗ ܝܘܝܩܝܡ ܩܝܡܐ ܕܠܐ<EOS>ܡܘܡ̈ܬܐ<EOS> ܘܡܢ ܒܬܪܟܢ ܡܪܕ ܘܕܓܠ<EOS> ܘܟܕ ܕܓܠ ܐܬܩܛܠ<EOS> ܘܐܩܝܡ ܠܝܘܝܟܝܢ ܒܪܗ ܒܬܪܗ ܒܡܠܟܘܬܐ<EOS> ܘܐܩܝܡ<EOS>ܠܗ ܩܝܡܐ ܕܠܐ ܡܘܡ̈ܬܐ ܕܠܐ ܡܪܕ ܐܢܐ ܘܕܓܠ ܒܩܝܡܗ<EOS> ܘܡܪܕ ܠܗ ܥܠ ܡܠܟܐ ܕܒܒܠ<EOS> ܗܝܕܝܢ ܫܕܪ<EOS>ܢܒܘܟܕܢܨܪ ܘܐܣܪܗ ܒܫܫ̈ܬܠܐ ܘܐܘܒܠܗ ܠܒܒܠ<EOS> ܘܬܡܢ ܗܘܐ ܒܝܬ ܐܣܝܪ̈ܐ ܬܠܬܝܢ ܘܫܒܥ ܫ̈ܢܝܢ<EOS> ܘܐܩܝܡ<EOS>ܠܨܕܩܝܐ ܕܕܗ ܒܡܠܟܘܬܐ<EOS> ܗܝܕܝܢ ܢܒܘܟܕܢܨܪ ܐܬܪܥܝ ܘܐܬܡܠܟ ܕܐܝܟܢܐ ܐܫܒܩܝܘܗܝ ܒܡܠܟܘܬܐ ܘܐܕܥ ܕܠܐ<EOS>ܡܪܕ<EOS> ܘܐܡܪܘ ܠܗ ܒ̈ܢܝ ܡܘܠܟܢܗ<EOS> ܕܫܐܠ ܠܟܗ̈ܢܐ ܝܕܥ̈ܝ ܢܡܘܣܐ<EOS> ܘܩܪܐ ܢܒܘܟܕܢܨܪ ܠܟܗ̈ܢܐ ܘܐܡܪ<EOS>ܠܗܘܢ<EOS> ܕܒܡܢܐ ܐܕܥ ܕܦܠܚܝܢ ܐܢܬܘܢ ܠܝ<EOS> ܘܠܐ ܡܪܕܝܢ ܐܢܬܘܢ<EOS> ܘܐܡܪܘ ܠܗ<EOS> ܕܚܢܢ ܘܡܠܟܢ ܝܡܝܢ ܚܢܢ<EOS>ܒܐܠܗܐ ܕܐܝܣܪܐܝܠܕܐܝܣܪܝܠ<EOS> ܘܡܩܝܡܝܢܢ ܩܝܡܐ ܒܩܘܪܒܢܐ ܕܣܠܩ ܥܠ ܡܕܒܚܐ<EOS> ܗܝܕܝܢ ܐܡܪ<EOS>ܢܒܘܟܕܢܨܪ<EOS> ܕܐܢܐ ܐܘܡܝܟܘܢ ܒܐܠܗܐ ܕܐܝܣܪܝܠ<EOS> ܕܐܢ ܡܕܓܠܝܢ ܐܢܬܘܢ ܒܡܘܡܬܗ ܡܫܠܡ ܠܟܘܢ ܒܐܝ̈ܕܝ<EOS>ܘܠܐ ܐܘܡܝܟܘܢ ܒܐ̈ܠܗܐ ܕܒܒܠ<EOS> ܗܝܕܝܢ ܐܝܬܝܘ ܥܓܠܐ<EOS> ܨܕܩܝܐ ܡܠܟܐ ܘܟܗ̈ܢܐ ܘܪܘܪ̈ܒܢܐ<EOS> ܘܣܡܘ<EOS>ܐܝ̈ܕܝܗܘܢ ܥܠ ܪܫܗ ܕܥܓܠܐ ܘܢܟܣܘܗܝ<EOS> ܘܢܣܒܘ ܟܗ̈ܢܐ ܡܢ ܕܡܗ ܕܥܓܠܐ<EOS> ܘܐܫܕܘ ܚܕܪ̈ܝ ܡܕܒܚܐ<EOS>ܘܬܪܒܗ ܐܣܩܘ ܥܠ ܡܕܒܚܐ<EOS> ܠܪܝܚܐ ܕܣܘܬܐ<EOS> ܘܢܣܒܘܗܝ ܠܥܓܠܐ ܘܦܣܩܘܗܝ ܠܬܪ̈ܝܢ ܘܥܒܪܘ ܒܝܬ ܦܠܓܘ̈ܗܝ<EOS>ܪܘܪ̈ܒܢܐ ܕܝܗܘܕܐ<EOS> ܘܟܗ̈ܢܐ ܘܡ̈ܠܦܢܐ ܕܥܡܐ<EOS> ܘܨܕܩܝܐ ܡܠܟܐ ܥܡܗܘܢ<EOS> ܘܐܩܝܡܘ ܩܝܡܐ ܒܡܘܡܬܐ ܕܐܠܗܐ<EOS>ܕܐܝܣܪܝܠ ܕܠܐ ܡܪܕܝܢܢ<EOS> ܘܗܝܡܢ ܐܢܘܢ ܢܒܘܟܕܢܨܪ<EOS> ܘܡܢ ܒܬܪܟܢ ܕܓܠܘ ܒܡܘܡ̈ܬܗ ܕܐܠܗܐ ܕܐܝܣܪܝܠ<EOS>ܘܡܪܕܘ ܥܠ ܡܠܟܐ ܕܒܒܠ<EOS> ܘܒܗܘ ܙܒܢܐ ܡܬܢܒܝܢ ܗܘܘ ܠܗܘܢ ܐܪܡܝܐ ܘܚܙܩܝܐܝܠ<EOS> ܐܪܡܝܐ ܒܐܘܪܫܠܡ<EOS>ܘܚܙܩܝܐܝܠ ܒܫܒܝܬܐ ܕܒܒܠ<EOS> ܘܟܕ ܕܓܠܘ ܒܡܘܡܬܐ ܘܡܪܕܘ<EOS> ܩܪܐ ܠܗܘܢ ܐܪܡܝܐ ܢܒܝܐ<EOS> ܕܐܘܢ ܓܒܪ̈ܐ<EOS>ܕܝܗܘܕܐ ܘܥܡܘܪ̈ܝܗ ܕܐܘܪܫܠܡ<EOS> ܘܨܕܩܝܐ ܡܠܟܐ ܘܟܠܗ ܝܗܘܕܐ<EOS> ܦܠܘܚܘ ܠܡܠܟܐ ܕܒܒܠ ܘܚܝܘ<EOS> ܘܠܐ<EOS>ܬܕܓܠܘܢ ܒܡܘܡ̈ܬܐ ܕܝܡܝܬܘܢ<EOS> ܐܬܕܟܪܘ ܥܓܠܐ ܕܦܣܩܬܘܢ ܠܬܪ̈ܝܢ ܘܥܒܪܬܘܢ ܒܝܬ ܦܠܓܘܗ̈ܝ<EOS> ܘܠܐ<EOS>ܫܡܥܘܗܝ ܠܢܒܝܐ<EOS> ܘܟܕ ܐܣܓܝ ܘܩܪܐ ܠܗܘܢ ܫܩܠܘܗܝ ܘܫܕܐܘܗܝ ܒܓܘܒܐ ܕܣܝܢܐ<EOS> ܘܡܢܗܘܢ ܐܡܪܝܢ<EOS> ܬܘ<EOS>ܢܡܚܝܘܗܝ ܒܠܫܢܗ<EOS> ܘܠܐ ܢܫܡܥ ܡܕܡ ܕܡܡܠܠ<EOS>ܘܐܦ ܚܙܩܝܐܝܠ ܫܠܚ ܠܗܘܢ ܡܢ ܒܒܠ<EOS> ܕܠܐ ܬܕܓܠܘܢ ܒܡܘܡ̈ܬܐ ܕܐܠܗܐ ܕܐܝܣܪܝܠ<EOS>ܕܝܡܝܬܘܢ<EOS> ܘܠܐ ܫܡܥܘܗܝ<EOS> ܘܟܕ ܠܐ ܫܡܥܘܗܝ ܐܡܪ ܒܢܒܝܘܬܗ<EOS> ܚܝ ܐܢܐ ܐܡܪ ܡܪܐ ܡܪ̈ܘܬܐ ܕܨܕܩܝܐ<EOS>ܕܟܕܒ ܒܐܠܗܐ ܕܐܝܣܪܝܠ ܘܫܛ ܡܘܡ̈ܬܝ<EOS> ܘܒܛܠ ܩܝܡܝ<EOS> ܐܣܩܝܗ ܒܪܫܗ<EOS> ܘܐܪܡܝܐ ܩܪܐ ܘܙܗܪ ܐܢܘܢ<EOS>ܕܦܠܘܚܘ ܠܡܠܟܐ ܕܒܒܠ ܘܚܝܘ<EOS> ܘܠܐ ܬܗܘܐ ܩܪܝܬܐ ܗܕܐ ܠܚܘܪܒܐ<EOS> ܘܠܐ ܫܡܥܘܗܝ ܬܘܒ<EOS> ܘܟܕ ܕܓܠܘ<EOS>ܒܡܘܡ̈ܬܐ ܘܠܐ ܫܡܥܘ ܠܢܒ̈ܝܐ ܐܬܐ<EOS> ܥܠܝܗܘܢ ܚܝܠܐ ܕܟܠܕܝ̈ܐ<EOS> ܘܟܪܟܘܗ ܠܐܘܪܫܠܡ<EOS> ܡܢ ܫܢܬܐ<EOS>ܬܫܝܥܝܬܐ ܕܨܕܩܝܐ<EOS> ܘܥܕܡܐ ܠܫܢܬ ܚܕܥܣܪܐ<EOS> ܘܐܦ ܟܕ ܡܪ̈ܝܕܝܢ ܐܡܪ ܐܡܪ ܠܗܘܢ ܐܪܡܝܐ<EOS> ܕܦܘܩܘ ܠܘܬ<EOS>ܡܠܟܐ ܕܒܒܠ<EOS> ܘܚܝܘ ܘܠܐ ܬܡܘܬܘܢ<EOS> ܘܠܐ ܫܡܥܘܗܝ<EOS> ܘܩܡܬ ܩܪܝܬܐ ܒܐܘܠܨܢܐ ܙܒܢܐ ܣܓܝܐܐ<EOS> ܟܕ<EOS>ܟܪ̈ܝܟܝܢ ܠܗ ܟܠܕܝ̈ܐ ܬܫܬܥܣܪ ܝܪ̈ܚܝܢ<EOS> ܡܢ ܥܣܪܬܐ ܒܝܪܚܐ ܕܥܣܪܐ ܕܫܢܬ ܬܫܥ<EOS> ܕܗܘ ܟܢܘܢ ܐܚܪܝ<EOS>ܘܥܕܡܐ ܠܝܪܚܐ ܚܡܝܫܝܐ ܕܫܢܬ ܚܕܥܣܪܐ<EOS> ܕܗܘ ܐܒ<EOS> ܘܐܬܟܒܫܬ ܩܪܝܬܐ ܒܬܫܥܬܐ ܒܝܪܚܐ ܚܡܝܫܝܐ<EOS> ܘܥܠܘ<EOS>ܟܠܕ̈ܝܐ ܠܐܘܪܫܠܡ<EOS> ܘܐܘܩܕܘ ܠܒܝܬܐ ܕܐܠܗܐ<EOS> ܕܝܡܘ ܒܗ ܘܕܓܠܘ<EOS> ܘܥܩܪܘ ܡܕܒܚܐ ܕܐܣܩܘ ܥܠܘܗܝ ܥܛܪܐ<EOS>\ܕܡܘܡܐ ܡܢ ܥܓܠܐ ܕܡܘܡ̈ܬܐ<EOS> ܕܡܘܡܬܐ ܘܫܩܠܘ ܟܠܗܘܢ ܡܐܢ̈ܐ ܕܬܫܡܫܬܐ ܕܒܝܬܐ ܕܐܠܗܐ ܕܐܝܣܪܝܠ<EOS>ܘܐܘܩܕܘ ܒ̈ܬܐ ܕܪܘܪ̈ܒܢܐ<EOS> ܕܝܡܘ ܘܕܓܠܘ<EOS> ܘܢܦܩܘ ܟܗ̈ܢܐ ܒܫܒܝܐ ܘܐܙܠܘ ܠܒܒܠ<EOS> ܘܟܕ ܥܪܩ ܨܕܩܝܐ<EOS>ܘܢܦܩ ܡܢ ܩܪܝܬܐ<EOS> ܐܕܪܟܘܗܝ ܚܝܠܐ ܕܟܠܕ̈ܝܐ ܒܦܩܥܬܐ ܕܐܝܪܝܚܘ<EOS> ܘܐܣܪܘܗܝ ܒܫܝܫ̈ܠܬܐ ܘܠܪܘܪ̈ܒܢܐ<EOS>ܕܝܡܘ ܥܡܗ ܘܐܘܒܠܘܗܝ ܠܘܬ ܡܠܟܐ ܕܒܒܠ<EOS> ܠܐܪܥܐ ܕܚܡܬ<EOS> ܘܟܬܝܒ ܕܡܠܠ ܥܡܗ ܕܝܢܐ<EOS> ܘܐܡܪ ܠܗ<EOS> ܕܠܡܢܐ<EOS>ܟܕܒܬ ܒܡܘܡ̈ܬܐ ܕܐܠܗܐ ܕܐܝܣܪܝܠ<EOS> ܗܫܐ ܐܣܝܡܗ ܒܪܫܟ<EOS> ܘܥܘܪ ܥܝܢܘܗ̈ܝ ܘܐܣܪܗ ܒܫܫ̈ܠܬܐ<EOS> ܘܢܟܣ<EOS>ܠܒܢܘܗ̈ܝ ܠܥܝܢܘܗ̈ܝ<EOS> ܘܢܟܣ ܠܪܘܪ̈ܒܢܐ ܕܝܡܘ ܘܕܓܠܘ<EOS> ܘܠܗ ܐܘܒܠ ܟܕ ܐܣܝܪ ܠܒܒܠ<EOS> ܘܬܡܢ ܗܘܐ ܥܕܡܐ<EOS>ܠܝܘܡܐ ܕܡܝܬ<EOS> ܘܐܚܪܒܗ ܠܐܘܪܫܠܡ<EOS> ܡܛܠ ܡܘܡܬܐ ܟܕܒܬܐ<EOS> ܘܡܠܟܘܬܗܘܢ ܐܬܝܗܒܬ ܠܢܒܘܟܕܢܨܪ<EOS> ܕܗܝܡܢ<EOS>ܒܐܠܗܐ ܕܬܒܥ ܡܘܡ̈ܬܗ<EOS>ܥܠ ܗܕܐ ܙܗܪ ܡܚܝܢܢ<EOS> ܕܒܩܢܘܡܟܘܢ ܠܐ ܬܐܡܘܢ<EOS> ܡܛܠ ܕܠܐ ܡܙܟܐ ܡܪܝܐ ܠܡܢ ܕܝܡܐ<EOS>ܒܫܡܗ ܒܕܓܠܘܬܐ<EOS> ܕܠܐ ܟܕ ܢܠܦ ܒܪܢܫܐ ܦܘܡܗ ܠܡܘܡ̈ܬܐ<EOS> ܒܟܠ ܥܕܢ ܢܬܬܩܠ<EOS> ܒܥܠܬ ܕܐܠܦ ܦܘܡܗ ܠܡܐܡܐ<EOS>ܘܗܘܐ ܠܗ ܠܫܢܗ ܡܥܒܪܬܐ ܠܡܘܡܬܐ<EOS> ܘܝܕܥܝܢܢ ܚܒܝܒܝ<EOS> ܕܣܓܝܐ̈ܐ ܒܢ̈ܝ ܐܢܫܐ ܡܢ ܐܚ̈ܝܢ ܝܡܘ ܘܕܓܠܘ<EOS>ܘܐܠܨܘ ܘܐܘܡܝܘ<EOS> ܘܩܛܠܘ ܢܦܫܗܘܢ<EOS> ܘܡܝܬܘ ܚܒܪ̈ܝܗܘܢ ܕܥܒܪܘ ܦܘܩܕܢܐ ܘܐܠܦ ܦܪܘܩܢ<EOS>ܠܝܬ ܠܢ ܬܘܟܠܢܐ ܥܠ ܥܠܡܐ ܗܢܐ<EOS> ܘܟܠ ܡܕܡ ܕܒܗ ܐܝܬ ܥܠ ܚܠܐ ܡܫܟܠܠ<EOS> ܠܐ ܡܩܘܐ<EOS>ܥܠܡܐ ܘܨܒܘ̈ܬܗ<EOS> ܦܪ̈ܚܢ ܪ̈ܓܝܓܬܗ ܒܓܦܐ̈ ܩ̈ܠܝܠܐ<EOS> ܥܪܛܠ ܥܐܠܝܢ ܠܗ ܒ̈ܢܝ ܐܕܡ<EOS> ܘܢܦܩܝܢ ܡܢܗ ܐܝܟ<EOS>ܡܐ ܕܐܬܘ ܠܗ<EOS> ܕܪܗܛܝܢ ܒܥܘܬܪܐ ܠܐ ܡܩܕܝܢ ܠܗ<EOS> ܕܡܫܬܩܠ ܠܗ ܡܢܗܘܢ<EOS> ܘܡܬܝܗܒ ܠܐܚܪ̈ܢܐ<EOS> ܕܝܠܕܝܢ<EOS>ܒ̈ܢܝܐ ܒܗܘܢ ܠܐ ܚܕܝܢ<EOS> ܕܓܕܫܐ ܠܗܘܢ ܕܡܡܪܝܢ ܚܟܗܘܢ<EOS> ܡܢܗܘܢ ܒܡܘܬܐ ܘܡܢܗܘܢ ܒܫܒܝܐ<EOS> ܘܕܡܟܬܪܝܢ<EOS>ܡܢܗܘܢ ܡܨܥܪܝܢ ܐܒܗܝܗ̈ܘܢ<EOS> ܘܕܩܢܝܢ ܪ̈ܚܡܐ ܠܐ ܢܬܬܟܠܘܢ ܥܠܝܗܘܢ<EOS> ܕܒܥܓܠ ܐܝܟ ܓܝܓܠܐ ܡܬܗܦܟܝܢ<EOS>ܘܕܒܢܝܢ ܘܢܨܒܝܢ ܠܐ ܣܓܝ ܢܚܕܘܢ ܒܗܘܢ<EOS> ܕܡܥܕܝܢ ܠܗܘܢ ܒܥܠܕܒܒܝ̈ܗܘܢ ܠܢܟܣܝܗ̈ܘܢ<EOS> ܘܚܙܝܢ ܠܗܘܢ<EOS>ܘܢܦܫܗܘܢ ܡܫܬܢܩܐ<EOS> ܠܘܩܒܠ ܥܡܠܗܘܢ ܕܗܘܐ ܠܗ ܕܐܚܪ̈ܢܐ<EOS> ܘܕܒܢܝܢ ܡܕܝܢ̈ܬܐ ܘܡܘܬܒܝܢ ܩܘܪ̈ܝܐ<EOS>ܓܕܫܐ ܠܗܘܢ ܕܒܓܘܗܝܢ ܠܐ ܡܫܬܒܩܝܢ<EOS> ܕܫܒܝܢ ܠܗܘܢ ܒܥܠܕܒܒܝ̈ܗܘܢ<EOS> ܘܗܘܝܢ ܢܘܟܪ̈ܝܐ ܡܢ ܐܬܪܐ<EOS>ܕܝܠܝܕܝܢ ܒܗ<EOS> ܕܡܟܪܝܢ ܢܫ̈ܐ ܘܨܒܝܢ ܠܡܚܕܐ<EOS> ܡܝܬܝܢ ܘܥܢܕܝܢ ܒܙܒܢܐ ܙܥܘܪܐ<EOS> ܘܗܘܝܢ ܡܟܝܪ̈ܬܗܘܢ<EOS>ܠܐܚܪ̈ܢܐ ܠܐܝܠܝܢ ܕܒܫܡܗܘܢ ܡܡܬܘܡ ܠܐ ܩܪܝܢ<EOS> ܕܪܗܛܝܢ ܘܡܫܬܚܩܝܢ ܘܣܝܡܝܢ ܣܝܡ̈ܬܐ<EOS> ܡܢ ܒܬܪ<EOS>ܡܘܬܗܘܢ ܗܘܝܢ ܕܐܚܪ̈ܢܐ<EOS> ܘܡܬܦܢܩܝܢ ܒܛܒ̈ܬܗܘܢ ܚܒܪ̈ܝܗܘܢ<EOS> ܘܠܐ ܩܪ̈ܒܢ ܐܝܕܝܗ̈ܘܢ ܠܢܟܣܝܗ̈ܘܢ<EOS>ܘܢܫ̈ܐ ܕܪ̈ܗܛܢ ܒܬܥܬܘܕ̈ܐ ܘܣܒܪܢ ܕܢܚܕܝܢ ܒܠܒܘܫܝ̈ܗܝܢ ܥܕ ܗܘܐ ܙܒܢܐ ܙܥܘܪܐ<EOS> ܡܣܬܕܩܝܢ ܥܠ<EOS>ܡ̈ܝܬܝܗܝܢ<EOS> ܗܢܘ ܒܢܝܢܐ ܕܣܝܡ ܥܠ ܚܠܐ<EOS> ܘܠܝܬ ܒܗ ܬܘܟܠܢܐ<EOS> ܕܡܩܘܐ ܠܥܠܡ<EOS> ܕܝܠܢ ܣܝܡܬܢ ܒܐܬܪ<EOS>ܡܘܠܟܢܢ<EOS> ܘܐܬܪ ܕܣܝܡܬܢ ܬܗܘܐ ܡܚܫܒܬܢ<EOS> ܠܝܬ ܕܪܒܐ ܡܢ ܕܚܠܬܗ ܕܐܠܗܐ<EOS> ܘܡܫܬܒܚ ܒܪܢܫܐ ܕܢܛܪ<EOS>ܦܘܩܕܢܘܗ̈ܝ<EOS> ܣܓܝܐ̈ܐ ܕܝܢ ܕܡܬܩܪܝܢ ܚܟܝܡ̈ܐ<EOS> ܘܠܝܬ ܚܟܡܬܐ ܐܝܟ ܕܚܠܬܗ ܕܐܠܗܐ<EOS>ܗܢܐ ܥܘܗܕܢܐ ܩܠܝܠ ܟܬܒܬ ܠܟ ܚܒܝܒܝ<EOS> ܡܕܡ ܕܬܒܥܬܢܝ<EOS> ܘܐܦ ܕܠܐ ܫܐܠܬܢܝ<EOS> ܕܐܢܬ<EOS>ܬܐܬܪ ܘܐܢܐ ܐܬܥܕܪ<EOS> ܕܝܗܒ ܚܕܐ ܘܕܢܣܒ ܡܫܒܚ<EOS> ܕܙܪܥ ܥܠ ܣܒܪܐ ܡܣܟܐ ܠܥܠܠܬܐ<EOS> ܘܐܪܥܐ ܦܠܝܚܬܐ<EOS>ܕܙܪܥܐ ܢܦܠ ܒܗ ܝܗܒܐ ܦܐܪ̈ܐ ܘܡܚܕܝܐ ܠܦܠܚܐ<EOS> ܕܐܝܬ ܠܗ ܘܝܗܒ ܫܐܠ ܘܢܣܒ<EOS> ܘܕܐܝܬ ܠܗ ܘܟܠܐ ܗܘܐ<EOS>ܓܠܘܙܐ<EOS> ܕܢܣܒ ܟܣܦܐ ܘܚܘܝ ܝܘܬܪܢܐ<EOS> ܡܩܒܠ ܬܫܒܘܚܬܐ ܘܫܘܠܛܢܐ ܘܡܢܝܐ ܥܣܝܪܝܐ<EOS> ܘܕܛܫܝ ܐܫܬܩܠ<EOS>ܡܢܗ<EOS> ܘܐܫܬܕܪ ܠܐܬܪܐ‍‍ ܕܥܒ̈ܕܐ ܚܒܢ̈ܢܐ<EOS> ܕܝܗܒ ܡܢ ܕܢܣܒ<EOS> ܠܗ ܠܐ ܚܣܪ<EOS> ܘܕܫܐܠ ܘܢܣܒ ܡܢ ܓܙܐ<EOS>ܕܡܪܗ<EOS> ܡܪܗ ܩܪܐ ܕܢܣܒ<EOS> ܘܕܢܣܒ ܢܬܠ ܠܟ ܐܝܟ ܕܢܣܒ<EOS>ܟܬܒܬ ܠܟ ܐܓܪܬܐ ܗܕܐ ܚܒܝܒܝ<EOS> ܒܝܪܚ ܐܒ<EOS> ܕܫܢܬ ܫܬܡܐܐ ܘܚܡܫܝܢ ܘܫܬ<EOS> ܕܡܠܟܘܬܗ<EOS>ܕܐܠܟܣܢܕܪܘܣ ܒܪ ܦܝܠܝܦܘܣ ܡܩܕܘܢܝܐ<EOS> ܘܒܫܢܬ ܬܠܬܝܢ ܘܫܬ ܕܫܒܘܪ ܡܠܟܐ ܦܪܣܝܐ<EOS> ܕܗܘ ܥܒܕ ܪܕܘܦܝܐ<EOS>ܒܫܢܬ ܚܡܫ ܕܐܬܥܩܪ ܥܕ̈ܬܐ<EOS> ܒܫܢܬܐ ܕܗܘܬ ܚܪܒܐ ܪܒܬܐ ܕܣܗ̈ܕܐ ܒܐܪܥܐ ܕܡܕܢܚܐ<EOS> ܒܬܪ ܕܟܬܒܬ ܗܠܝܢ<EOS>ܥܣܪܝܢ ܘܬܪ̈ܝܢ ܪ̈ܫܐ ܩܕܡ̈ܝܐ ܕܣܝܡܝܢ ܥܠ ܐܬܘ̈ܬܐ ܚܕ ܒܬܪ ܚܕ<EOS> ܩܪܝ ܘܝܠܦ ܘܐܬܕܟܪ ܠܚܒܝܒܟ<EOS>ܫܠܡܬ ܬܚܘܝܬܐ ܕܥܠ ܒܘܪܟܬܐ<EOS> ܕܪܕܬ ܒܙܕܝ̈ܩܐ ܘܒܟܠܗܘܢ ܕܪ̈ܐ ܩܕܡ̈ܝܐ<EOS>ܫܠܡ ܠܡܟܬܒ ܒܟܬܒܐ ܗܢܐ ܐܓܪ̈ܬܐ ܟܘܠܗܝܢ ܕܡܪܝ ܝܥܩܘܒ ܚܟܝܡܐ ܦܪܣܝܐ<EOS> ܕܗܘܝܢ<EOS>ܒܡܢܝܢܐ ܥܣܪ̈ܝܢ ܘܬܪ̈ܬܝܢ ܥܠ ܐܠܦ ܒܝܬ ܘܚܕܐ ܕܥܠ ܛܘܛܝܬܐ ܫܘܒܚܐ ܠܐܒܐ ܘܠܒܪܐ ܘܠܪܘܚܐ ܕܩܘܕܫܐ<EOS>ܠܥܠܡ ܥܠܡܝܢ ܐܡܝܢ<EOS>