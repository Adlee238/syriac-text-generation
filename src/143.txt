ܐܓܪܬܐ ܕܬܠܬ ܕܝܘܚܢܢ ܫܠܝܚܐ<EOS>ܩܰܫܺܝܫܳܐ ܁ ܠܓ݂ܰܐܺܝܳܘܣ ܚܰܒ݁ܺܝܒ݂ ܠܗܰܘ ܕ݁ܶܐܢܳܐ ܡܰܚܶܒ݂ ܐ̱ܢܳܐ<EOS>ܒ݁ܰܫܪܳܪܳܐ<EOS>ܚܰܒ݁ܺܝܒ݂ܰܢ ܒ݁ܟ݂ܽܠܡܶܕ݁ܶܡ ܡܨܰܠܶܐ ܐ̱ܢܳܐ ܥܠܰܝܟ݁ ܕ݁ܬ݂ܶܨܠܰܚ<EOS>ܘܬ݂ܶܗܘܶܐ ܚܠܺܝܡ ܇ ܐܰܝܟ݂ ܡܳܐ ܕ݁ܡܰܨܠܚܳܐ ܢܰܦ݂ܫܳܟ݂ <EOS>ܚܕ݂ܺܝܬ݂ ܓ݁ܶܝܪ ܣܰܓ݁ܺܝ ܕ݁ܳܐܬ݂ܶܝܢ ܐܰܚܶܐ̈ ܘܣܳܗܕ݁ܺܝܢ ܥܰܠ ܫܪܳܪܳܟ݂<EOS>܇ ܐܰܝܟ݂ ܡܳܐ ܕ݁ܰܐܢ̱ܬ݁ ܒ݁ܰܫܪܳܪܳܐ ܡܗܰܠܶܟ݂ ܐܰܢ̱ܬ݁ <EOS>ܕ݁ܪܰܒ݁ܳܐ ܡܶܢ ܗܳܕ݂ܶܐ ܚܰܕ݂ܽܘܬ݂ܳܐ ܁ ܠܰܝܬ݁ ܠܺܝ ܕ݁ܶܐܫܡܰܥ<EOS>ܕ݁ܰܒ݂ܢܰܝܳܐ̈ ܕ݁ܺܝܠܝ ܒ݁ܰܫܪܳܪܳܐ ܡܗܰܠܟ݂ܺܝܢ <EOS>ܚܰܒ݁ܺܝܒ݂ܰܢ ܒ݁ܗܰܝܡܳܢܽܘܬ݂ܳܐ ܥܳܒ݂ܶܕ݂ ܐܰܢ̱ܬ݁ ܗܰܘ ܡܳܐ ܕ݁ܣܳܥܰܪ<EOS>ܐܰܢ̱ܬ݁ ܠܘܳܬ݂ ܐܰܚܶܐ̈ ܇ ܘܝܰܬ݁ܺܝܪܳܐܝܺܬ݂ ܕ݁ܺܐܝܬ݂ܰܝܗܽܘܢ ܐܰܟ݂ܣܢܳܝܶܐ̈ ܇<EOS>ܐܰܝܠܶܝܢ ܕ݁ܰܐܣܗܶܕ݂ܘ ܥܰܠ ܚܽܘܒ݂ܳܟ݂ ܩܕ݂ܳܡ ܟ݁ܽܠܳܗ ܥܺܕ̱݁ܬ݁ܳܐ <EOS>ܠܗܳܢܽܘܢ ܫܰܦ݁ܺܝܪ ܥܳܒ݂ܶܕ݂ ܐܰܢ̱ܬ݁ ܕ݁ܰܡܙܰܘܶܕ݂ ܐܰܢ̱ܬ݁ ܠܗܽܘܢ ܇ ܐܰܝܟ݂ ܡܳܐ ܕ݁ܰܦ݂ܶܐܐ<EOS>ܠܰܐܠܳܗܳܐ <EOS>ܚܠܳܦ݂ ܓ݁ܶܝܪ ܫܡܶܗ ܁ ܢܦ݂ܰܩܘ ܇ ܟ݁ܰܕ݂ ܡܶܕ݁ܶܡ ܠܳܐ ܢܣܰܒ݂ܘ ܡܶܢ<EOS>ܥܰܡ̱ܡܶܐ̈ <EOS>ܚܢܰܢ ܗܳܟ݂ܺܝܠ ܚܰܝܳܒ݂ܺܝܢܰܢ ܠܰܡܩܰܒ݁ܳܠܽܘ ܠܕ݂ܰܐܝܟ݂ ܗܳܠܶܝܢ<EOS>ܕ݁ܰܡܥܰܕ݁ܪܳܢܶܐ̈ ܢܶܗܘܶܐ ܠܰܫܪܳܪܳܐ <EOS>ܒ݁ܳܥܶܐ ܗ̱ܘܺܝܬ݂ ܐܶܟ݂ܬ݁ܽܘܒ݂ ܠܥܺܕ̱݁ܬ݁ܳܐ <EOS> ܐܶܠܳܐ ܗܰܘ ܕ݁ܪܳܚܶܡ<EOS>ܕ݁ܢܶܗܘܶܐ ܩܰܕ݂ܡܳܝܳܐ ܕ݁ܺܝܠܗܽܘܢ ܁ ܕ݁ܺܝܳܘܛܪܶܦ݂ܺܝܣ ܠܳܐ ܡܩܰܒ݁ܶܠ ܠܰܢ <EOS>ܡܶܛܽܠ ܗܳܢܳܐ ܐܶܢ ܗܽܘ ܕ݁ܺܐܬ݂ܶܐ ܐܶܥ̱ܗܰܕ݂ ܥܒ݂ܳܕ݂ܰܘܗ̱ܝ̈ ܗܳܢܽܘܢ<EOS>ܕ݁ܰܥܒ݂ܰܕ݂ ܇ ܕ݁ܰܒ݂ܡܶܠܶܐ̈ ܒ݁ܺܝܫܳܬ݂ܳܐ̈ ܣܳܬ݂ܰܪ ܠܰܢ <EOS> ܘܟ݂ܰܕ݂ ܠܳܐ ܣܦ݂ܰܩ ܠܶܗ ܗܳܠܶܝܢ<EOS>ܠܳܐ ܗܽܘ ܡܩܰܒ݁ܶܠ ܠܰܐܚܶܐ̈ ܘܠܰܐܝܠܶܝܢ ܕ݁ܰܡܩܰܒ݁ܠܺܝܢ ܁ ܟ݁ܳܠܶܐ ܘܡܰܦ݁ܶܩ ܡܶܢ ܥܺܕ̱݁ܬ݁ܳܐ<EOS><EOS>ܚܰܒ݁ܺܝܒ݂ܰܢ ܠܳܐ ܬ݁ܶܬ݁ܕ݁ܰܡܶܐ ܒ݁ܒ݂ܺܝܫܬ݁ܳܐ ܁ ܐܶܠܳܐ ܒ݁ܛܳܒ݂ܬ݂ܳܐ<EOS><EOS> ܗܰܘ ܕ݁ܥܳܒ݂ܶܕ݂ ܛܳܒ݂ܬ݂ܳܐ ܡܶܢ ܐܰܠܳܗܳܐ ܐܺܝܬ݂ܰܘܗ̱ܝ <EOS> ܗܰܘ ܕ݁ܥܳܒ݂ܶܕ݂ ܒ݁ܺܝܫܬ݁ܳܐ<EOS>ܠܳܐ ܚܙܳܝܗ̱ܝ ܠܰܐܠܳܗܳܐ <EOS>ܥܰܠ ܕ݁ܺܡܺܝܛܪܺܝܳܘܣ ܁ ܐܺܝܬ݂ ܗ̱ܽܘ ܣܳܗܕ݁ܽܘܬ݂ܳܐ ܡܶܢ ܟ݁ܽܠܢܳܫ ܁<EOS>ܘܡܶܢܳܗ ܕ݁ܥܺܕ̱݁ܬ݁ܳܐ <EOS> ܘܡܶܢܶܗ ܕ݁ܰܫܪܳܪܳܐ <EOS> ܐܳܦ݂ ܚܢܰܢ ܕ݁ܶܝܢ ܣܳܗܕ݁ܺܝܢܰܢ ܘܝܳܕ݂ܰܥ<EOS>ܐܰܢ̱ܬ݁ ܕ݁ܣܳܗܕ݁ܽܘܬ݂ܳܐ ܕ݁ܺܝܠܰܢ ܫܰܪܺܝܪܳܐ ܗ̱ܝ<EOS>ܣܰܓ݁ܺܝܳܐܬ݂ܳܐ̈ ܐܺܝܬ݂ ܗ̱ܘܳܐ ܠܺܝ ܠܡܶܟ݂ܬ݁ܰܒ݂ ܠܳܟ݂ ܐܶܠܳܐ ܠܳܐ<EOS>ܒ݁ܳܥܶܐ ܐ̱ܢܳܐ ܕ݁ܰܒ݂ܝܰܕ݂ ܕ݁ܝܽܘܬ݂ܳܐ ܘܩܰܢܝܳܐ ܐܶܟ݂ܬ݁ܽܘܒ݂ ܠܳܟ݂ <EOS>ܡܣܰܒ݁ܰܪ ܐ̱ܢܳܐ ܕ݁ܶܝܢ ܕ݁ܒ݂ܰܥܓ݂ܰܠ ܐܶܚܙܶܝܟ݂ ܇ ܘܦ݂ܽܘܡܳܐ ܠܘܳܬ݂<EOS>ܦ݁ܽܘܡܳܐ ܢܡܰܠܶܠ <EOS>ܫܠܳܡܳܐ ܢܶܗܘܶܐ ܥܰܡܳܟ݂ <EOS> ܫܳܐܠܺܝܢ ܫܠܳܡܳܟ݂ ܪܳܚܡܶܐ̈ <EOS> ܫܰܐܠ ܫܠܳܡܳܐ<EOS>ܕ݁ܪܳܚܡܶܐ̈ ܕ݁ܟ݂ܽܠܢܳܫ ܒ݁ܰܫܡܶܗ<EOS>