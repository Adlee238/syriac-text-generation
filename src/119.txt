ܐܘܢܓܠܝܘܢ ܩܕܝܫܐ ܟܪܘܙܘܬܐ ܕܡܪܩܘܣ<EOS>ܪܺܫܳܐ ܕ݁ܶܐܘܰܢܓ݁ܶܠܺܝܳܘܢ ܕ݁ܝܶܫܽܘܥ ܡܫܺܝܚܳܐ ܒ݁ܪܶܗ ܕ݁ܰܐܠܳܗܳܐ<EOS>ܐܰܝܟ݂ ܕ݁ܰܟ݂ܬ݂ܺܝܒ݂ ܒ݁ܶܐܫܰܥܝܳܐ ܢܒ݂ܺܝܳܐ <EOS> ܗܳܐ ܡܫܰܕ݁ܰܪ ܐ̱ܢܳܐ<EOS>ܡܰܠܰܐܟ݂ܝ ܁ ܩܕ݂ܳܡ ܦ݁ܰܪܨܽܘܦ݁ܳܟ݂ <EOS> ܕ݁ܢܰܬ݂ܩܶܢ ܐܽܘܪܚܳܟ݂<EOS>ܩܳܠܳܐ ܕ݁ܩܳܪܶܐ ܒ݁ܡܰܕ݂ܒ݁ܪܳܐ <EOS> ܛܰܝܶܒ݂ܘ ܐܽܘܪܚܶܗ ܕ݁ܡܳܪܝܳܐ <EOS>ܘܰܐܫܘܰܘ ܫܒ݂ܺܝܠܰܘܗ̱ܝ̈<EOS>ܗܘܳܐ ܝܽܘܚܰܢܳܢ ܒ݁ܡܰܕ݂ܒ݁ܪܳܐ ܡܰܥܡܶܕ݂ ܘܡܰܟ݂ܪܶܙ ܡܰܥܡܽܘܕ݂ܺܝܬ݂ܳܐ<EOS>ܕ݁ܰܬ݂ܝܳܒ݂ܽܘܬ݂ܳܐ <EOS> ܠܫܽܘܒ݂ܩܳܢܳܐ ܕ݁ܰܚܛܳܗܶܐ̈<EOS>ܘܢܳܦ݂ܩܳܐ ܗ̱ܘܳܬ݂ ܠܘܳܬ݂ܶܗ ܟ݁ܽܠܳܗ ܟ݁ܳܘܪ ܕ݁ܺܝܗܽܘܕ݂ ܘܟ݂ܽܠܗܽܘܢ<EOS>ܒ݁ܢܰܝ̈ ܐܽܘܪܺܫܠܶܡ <EOS> ܘܡܰܥܡܶܕ݂ ܗ̱ܘܳܐ ܠܗܽܘܢ ܒ݁ܝܽܘܪܕ݁ܢܳܢ ܟ݁ܰܕ݂ ܡܰܘܕ݁ܶܝܢ̈<EOS>ܒ݁ܰܚܛܳܗܰܝܗܽܘܢ̈<EOS>ܗܽܘ ܕ݁ܶܝܢ ܝܽܘܚܰܢܳܢ ܁ ܠܒ݂ܺܝܫ ܗ̱ܘܳܐ ܠܒ݂ܽܘܫܳܐ ܕ݁ܣܰܥܪܳܐ<EOS>ܕ݁ܓ݂ܰܡܠܶܐ̈ <EOS> ܘܰܐܣܺܝܪ ܗ̱ܘܳܐ ܥܶܪܰܩܬ݂ܳܐ ܕ݁ܡܶܫܟ݁ܳܐ ܒ݁ܚܰܨܰܘܗ̱ܝ̈ <EOS> ܘܡܶܐܟ݂ܽܘܠܬ݁ܶܗ ܁<EOS>ܐܺܝܬ݂ܶܝܗ ܗ̱ܘܳܬ݂ ܩܰܡܨܶܐ̈ <EOS> ܘܕ݂ܶܒ݂ܫܳܐ ܕ݁ܒ݂ܰܪܳܐ<EOS>ܘܡܰܟ݂ܪܶܙ ܗ̱ܘܳܐ <EOS> ܘܳܐܡܰܪ <EOS> ܗܳܐ ܐܳܬ݂ܶܐ ܒ݁ܳܬ݂ܰܪܝ <EOS> ܕ݁ܚܰܝܠܬ݂ܳܢ<EOS>ܡܶܢܝ <EOS> ܗܰܘ ܕ݁ܠܳܐ ܫܳܘܶܐ ܐ̱ܢܳܐ ܕ݁ܶܐܓ݂ܗܰܢ ܐܶܫܪܶܐ ܥܰܪܩܶܐ̈ ܕ݁ܰܡܣܳܢܰܘܗ̱ܝ̈ <EOS>ܐܶܢܳܐ ܐܰܥܡܶܕ݁ܬ݁ܟ݂ܽܘܢ <EOS> ܒ݁ܡܰܝܳܐ̈ <EOS> ܗܽܘ ܕ݁ܶܝܢ ܢܰܥܡܶܕ݂ܟ݂ܽܘܢ <EOS>ܒ݁ܪܽܘܚܳܐ ܕ݁ܩܽܘܕ݂ܫܳܐ<EOS>ܘܰܗܘܳܐ ܒ݁ܝܰܘܡܳܬ݂ܳܐ̈ ܗܳܢܽܘܢ ܐܶܬ݂ܳܐ ܝܶܫܽܘܥ <EOS> ܡܶܢ ܢܳܨܪܰܬ݂<EOS>ܕ݁ܰܓ݂ܠܺܝܠܳܐ <EOS> ܘܶܐܬ݂ܥܡܶܕ݂ ܒ݁ܝܽܘܪܕ݁ܢܳܢ ܡܶܢ ܝܽܘܚܰܢܳܢ<EOS>ܘܡܶܚܕ݂ܳܐ ܕ݁ܰܣܠܶܩ ܡܶܢ ܡܰܝܳܐ̈ ܚܙܳܐ ܕ݁ܶܐܣܬ݁ܕ݂ܶܩܘ ܫܡܰܝܳܐ̈ <EOS>ܘܪܽܘܚܳܐ ܐܰܝܟ݂ ܝܰܘܢܳܐ ܕ݁ܢܶܚܬ݁ܰܬ݂ ܥܠܰܘܗ̱ܝ <EOS>ܘܩܳܠܳܐ ܗܘܳܐ ܡܶܢ ܫܡܰܝܳܐ̈ ܐܰܢ̱ܬ݁ ܗ̱ܽܘ ܒ݁ܶܪܝ ܚܰܒ݁ܺܝܒ݂ܳܐ ܁<EOS>ܒ݁ܳܟ݂ ܐܶܨܛܒ݂ܺܝܬ݂<EOS>ܘܡܶܚܕ݂ܳܐ ܐܰܦ݁ܶܩܬ݁ܶܗ ܪܽܘܚܳܐ ܠܡܰܕ݂ܒ݁ܪܳܐ <EOS>ܘܰܗܘܳܐ ܬ݁ܰܡܳܢ ܒ݁ܡܰܕ݂ܒ݁ܪܳܐ ܁ ܝܰܘܡܳܬ݂ܳܐ̈ ܐܰܪܒ݁ܥܺܝܢ̈ ܁ ܟ݁ܰܕ݂<EOS>ܡܶܬ݂ܢܰܣܶܐ ܡܶܢ ܣܳܛܳܢܳܐ <EOS> ܘܺܐܝܬ݂ܰܘܗ̱ܝ ܗ̱ܘܳܐ ܥܰܡ ܚܰܝܘܳܬ݂ܳܐ̈ <EOS> ܘܰܡܫܰܡܫܺܝܢ ܗ̱ܘܰܘ ܠܶܗ<EOS>ܡܰܠܰܐܟ݂ܶܐ̈<EOS>ܒ݁ܳܬ݂ܰܪ ܕ݁ܶܐܫܬ݁ܠܶܡ ܕ݁ܶܝܢ ܝܽܘܚܰܢܳܢ ܐܶܬ݂ܳܐ ܠܶܗ ܝܶܫܽܘܥ<EOS>ܠܰܓ݂ܠܺܝܠܳܐ <EOS> ܘܡܰܟ݂ܪܶܙ ܗ̱ܘܳܐ ܣܒ݂ܰܪܬ݂ܳܐ ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܘܶܐܡܰܪ <EOS> ܫܠܶܡ ܠܶܗ ܙܰܒ݂ܢܳܐ <EOS> ܘܰܡܛܳܬ݂ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܬ݁ܽܘܒ݂ܘ <EOS> ܘܗܰܝܡܶܢܘ ܒ݁ܰܣܒ݂ܰܪܬ݂ܳܐ <EOS>ܘܟ݂ܰܕ݂ ܡܗܰܠܶܟ݂ ܚܕ݂ܳܪܰܝ̈ ܝܰܡܳܐ ܕ݁ܰܓ݂ܠܺܝܠܳܐ ܚܙܳܐ ܠܫܶܡܥܽܘܢ<EOS>ܘܠܰܐܢܕ݁ܪܶܐܘܳܣ ܐܰܚܽܘܗ̱ܝ <EOS> ܕ݁ܪܳܡܶܝܢ ܡܨܺܝܕ݂ܳܬ݂ܳܐ̈ ܒ݁ܝܰܡܳܐ <EOS> ܐܺܝܬ݂ܰܝܗܽܘܢ ܗ̱ܘܰܘ ܓ݁ܶܝܪ<EOS>ܨܰܝܳܕ݂ܶܐ̈ <EOS>ܘܶܐܡܰܪ ܠܗܽܘܢ ܝܶܫܽܘܥ <EOS> ܬ݁ܰܘ ܒ݁ܳܬ݂ܰܪܝ <EOS> ܘܶܐܥܒ݁ܶܕ݂ܟ݂ܽܘܢ <EOS>ܨܰܝܳܕ݂ܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS>ܘܡܶܚܕ݂ܳܐ ܫܒ݂ܰܩܘ ܡܨܺܝܕ݂ܳܬ݂ܗܽܘܢ̈ <EOS> ܘܶܐܙܰܠܘ ܒ݁ܳܬ݂ܪܶܗ <EOS>ܘܟ݂ܰܕ݂ ܥܒ݂ܰܪ ܩܰܠܺܝܠ ܚܙܳܐ ܠܝܰܥܩܽܘܒ݂ ܒ݁ܰܪ ܙܰܒ݂ܕ݂ܰܝ <EOS>ܘܰܠܝܽܘܚܰܢܳܢ ܐܰܚܽܘܗ̱ܝ <EOS> ܘܳܐܦ݂ ܠܗܽܘܢ ܒ݁ܰܣܦ݂ܺܝܢ̱ܬ݁ܳܐ <EOS> ܕ݁ܰܡܬ݂ܰܩܢܺܝܢ ܡܨܺܝܕ݂ܳܬ݂ܗܽܘܢ̈<EOS><EOS>ܘܰܩܪܳܐ ܐܶܢܽܘܢ <EOS> ܘܡܶܚܕ݂ܳܐ ܫܒ݂ܰܩܘ ܠܙܰܒ݂ܕ݂ܰܝ ܐܰܒ݂ܽܘܗܽܘܢ ܁<EOS>ܒ݁ܰܣܦ݂ܺܝܢ̱ܬ݁ܳܐ ܥܰܡ ܐܰܓ݂ܺܝܪܶܐ̈ <EOS> ܘܶܐܙܰܠܘ ܒ݁ܳܬ݂ܪܶܗ<EOS>ܘܟ݂ܰܕ݂ ܥܰܠܘ ܠܰܟ݂ܦ݂ܰܪܢܰܚܽܘܡ ܡܶܚܕ݂ܳܐ ܡܰܠܶܦ݂ ܗ̱ܘܳܐ ܒ݁ܫܰܒ݁ܶܐ̈<EOS>ܒ݁ܰܟ݂ܢܽܘܫܳܬ݂ܗܽܘܢ̈ <EOS>ܘܬ݂ܰܡܺܝܗܺܝܢ ܗܘܰܘ ܒ݁ܝܽܘܠܦ݁ܳܢܶܗ <EOS> ܡܰܠܶܦ݂ ܗ̱ܘܳܐ ܠܗܽܘܢ ܓ݁ܶܝܪ<EOS>ܐܰܝܟ݂ ܡܫܰܠܛܳܐ ܘܠܳܐ ܐܰܝܟ݂ ܣܳܦ݂ܪܰܝܗܽܘܢ̈<EOS>ܘܺܐܝܬ݂ ܗ̱ܘܳܐ ܒ݁ܰܟ݂ܢܽܘܫܬ݁ܗܽܘܢ ܓ݁ܰܒ݂ܪܳܐ ܕ݁ܺܐܝܬ݂ ܒ݁ܶܗ <EOS>ܪܽܘܚܳܐ ܛܰܡܰܐܬ݂ܳܐ <EOS> ܘܰܩܥܳܐ <EOS>ܘܶܐܡܰܪ <EOS> ܡܳܐ ܠܰܢ ܘܠܳܟ݂ ܁ ܝܶܫܽܘܥ ܅ ܢܳܨܪܳܝܳܐ <EOS> ܐܶܬ݂ܰܝܬ݁<EOS>ܠܡܰܘܒ݁ܳܕ݂ܽܘܬ݂ܰܢ <EOS> ܝܳܕ݂ܰܥ ܐ̱ܢܳܐ ܠܳܟ݂ ܡܰܢ ܐܰܢ̱ܬ݁ ܩܰܕ݁ܺܝܫܶܗ ܅ ܕ݁ܰܐܠܳܗܳܐ <EOS>ܘܰܟ݂ܐܳܐ ܒ݁ܶܗ ܝܶܫܽܘܥ <EOS> ܘܶܐܡܰܪ <EOS> ܣܟ݂ܽܘܪ ܦ݁ܽܘܡܳܟ݂ <EOS> ܘܦ݂ܽܘܩ<EOS>ܡܶܢܶܗ <EOS>ܘܰܫܕ݂ܳܬ݂ܶܗ ܪܽܘܚܳܐ ܛܰܢܦ݂ܬ݂ܳܐ <EOS> ܘܰܩܥܳܬ݂ ܒ݁ܩܳܠܳܐ ܪܳܡܳܐ <EOS>ܘܢܶܦ݂ܩܰܬ݂ ܡܶܢܶܗ <EOS>ܘܶܐܬ݁ܕ݁ܰܡܰܪܘ ܟ݁ܽܠܗܽܘܢ ܁ ܘܒ݂ܳܥܶܝܢ ܗ̱ܘܰܘ ܚܰܕ݂ ܥܰܡ ܚܰܕ݂<EOS>ܘܳܐܡܪܺܝܢ <EOS> ܕ݁ܡܳܢܳܐ ܗ̱ܝ ܗܳܕ݂ܶܐ <EOS> ܘܡܰܢܽܘ ܝܽܘܠܦ݁ܳܢܳܐ ܗܳܢܳܐ ܚܰܕ݂̱ܬ݂ܳܐ ܇<EOS>ܕ݁ܰܒ݂ܫܽܘܠܛܳܢܳܐ ܘܳܐܦ݂ ܠܪܽܘܚܶܐ̈ ܛܰܢܦ݂ܳܬ݂ܳܐ̈ ܦ݁ܳܩܶܕ݂ <EOS> ܘܡܶܫܬ݁ܰܡܥܳܢ̈ ܠܶܗ <EOS>ܘܡܶܚܕ݂ܳܐ ܢܦ݂ܰܩ ܛܶܒ݁ܶܗ <EOS> ܒ݁ܟ݂ܽܠܶܗ ܐܰܬ݂ܪܳܐ ܕ݁ܰܓ݂ܠܺܝܠܳܐ<EOS>ܘܰܢܦ݂ܰܩܘ ܡܶܢ ܟ݁ܢܽܘܫܬ݁ܳܐ ܘܶܐܬ݂ܰܘ ܠܒ݂ܰܝܬ݁ܶܗ ܕ݁ܫܶܡܥܽܘܢ<EOS>ܘܕ݂ܰܐܢܕ݁ܪܶܐܘܳܣ ܇ ܥܰܡ ܝܰܥܩܽܘܒ݂ ܘܝܽܘܚܰܢܳܢ <EOS>ܘܰܚܡܳܬ݂ܶܗ ܕ݁ܫܶܡܥܽܘܢ ܪܰܡܝܳܐ ܗ̱ܘܳܬ݂ ܒ݁ܶܐܫܳܬ݂ܳܐ <EOS> ܘܶܐܡܰܪܘ ܠܶܗ<EOS>ܥܠܶܝܗ <EOS>ܘܰܩܪܶܒ݂ ܐܰܚܕ݁ܳܗ ܒ݁ܺܐܝܕ݂ܳܗ <EOS> ܘܰܐܩܺܝܡܳܗ <EOS> ܘܡܶܚܕ݂ܳܐ ܫܒ݂ܰܩܬ݂ܳܗ<EOS>ܐܶܫܳܬ݂ܳܗ <EOS> ܘܰܡܫܰܡܫܳܐ ܗ̱ܘܳܬ݂ ܠܗܽܘܢ<EOS>ܒ݁ܪܰܡܫܳܐ ܕ݁ܶܝܢ ܁ ܒ݁ܡܰܥܪܳܒ݂ܰܝ̈ ܫܶܡܫܳܐ ܐܰܝܬ݁ܺܝܘ ܠܘܳܬ݂ܶܗ<EOS>ܟ݁ܽܠܗܽܘܢ ܐܰܝܠܶܝܢ ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ <EOS> ܘܕ݂ܰܝܘܳܢܶܐ̈ <EOS>ܘܰܡܕ݂ܺܝܢ̱ܬ݁ܳܐ ܟ݁ܽܠܳܗ <EOS> ܟ݁ܢܺܝܫܳܐ ܗ̱ܘܳܬ݂ ܥܰܠ ܬ݁ܰܪܥܳܐ <EOS>ܘܰܐܣܺܝ ܠܣܰܓ݁ܺܝܶܐܐ̈ ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ ܗ̱ܘܰܘ<EOS>ܒ݁ܟ݂ܽܘܪܗܳܢܶܐ̈ ܡܫܰܚܠܦ݂ܶܐ̈ <EOS> ܘܕ݂ܰܝܘܶܐ̈ ܣܰܓ݁ܺܝܶܐܐ̈ ܐܰܦ݁ܶܩ <EOS> ܘܠܳܐ ܫܳܒ݂ܶܩ ܗ̱ܘܳܐ ܠܗܽܘܢ<EOS>ܠܕ݂ܰܝܘܶܐ̈ ܕ݁ܰܢܡܰܠܠܽܘܢ ܁ ܡܶܛܽܠ ܕ݁ܝܳܕ݂ܥܺܝܢ ܗ̱ܘܰܘ ܠܶܗ<EOS>ܘܰܒ݂ܨܰܦ݂ܪܳܐ ܩܰܕ݁ܶܡ ܩܳܡ ܛܳܒ݂ <EOS> ܘܶܐܙܰܠ ܠܰܐܬ݂ܪܳܐ ܚܽܘܪܒ݁ܳܐ <EOS>ܘܬ݂ܰܡܳܢ ܡܨܰܠܶܐ ܗ̱ܘܳܐ <EOS>ܘܒ݂ܳܥܶܝܢ ܗ̱ܘܰܘ ܠܶܗ ܫܶܡܥܽܘܢ ܘܰܕ݂ܥܰܡܶܗ <EOS>ܘܟ݂ܰܕ݂ ܐܶܫܟ݁ܚܽܘܗ̱ܝ <EOS> ܐܳܡܪܺܝܢ ܠܶܗ <EOS> ܟ݁ܽܠܗܽܘܢ ܐ̱ܢܳܫܳܐ̈ ܒ݁ܳܥܶܝܢ<EOS>ܠܳܟ݂ <EOS>ܐܳܡܰܪ ܠܗܽܘܢ ܁ ܗܰܠܶܟ݂ܘ ܠܩܽܘܪܝܳܐ̈ ܁ ܘܠܰܡܕ݂ܺܝܢܳܬ݂ܳܐ̈<EOS>ܕ݁ܩܰܪܺܝܒ݂ܳܢ̈ ܕ݁ܳܐܦ݂ ܬ݁ܰܡܳܢ ܐܰܟ݂ܪܶܙ <EOS> ܠܗܳܕ݂ܶܐ ܓ݁ܶܝܪ ܐܶܬ݂ܺܝܬ݂ <EOS>ܘܡܰܟ݂ܪܶܙ ܗ̱ܘܳܐ ܒ݁ܟ݂ܽܠܗܶܝܢ ܟ݁ܢܽܘܫܳܬ݂ܗܽܘܢ̈ ܒ݁ܟ݂ܽܠܳܗ ܓ݁ܠܺܝܠܳܐ <EOS>ܘܡܰܦ݁ܶܩ ܫܺܐܕ݂ܶܐ̈<EOS>ܘܶܐܬ݂ܳܐ ܠܘܳܬ݂ܶܗ ܓ݁ܰܪܒ݁ܳܐ ܘܰܢܦ݂ܰܠ ܥܰܠ ܪܶܓ݂ܠܰܘܗ̱ܝ̈ <EOS> ܘܒ݂ܳܥܶܐ<EOS>ܗ̱ܘܳܐ ܡܶܢܶܗ <EOS> ܘܶܐܡܰܪ ܠܶܗ <EOS> ܐܶܢ ܨܳܒ݂ܶܐ ܐܰܢ̱ܬ݁ <EOS> ܡܶܫܟ݁ܰܚ ܐܰܢ̱ܬ݁ ܠܰܡܕ݂ܰܟ݁ܳܝܽܘܬ݂ܝ<EOS><EOS>ܗܽܘ ܕ݁ܶܝܢ ܝܶܫܽܘܥ <EOS> ܐܶܬ݂ܪܰܚܰܡ ܥܠܰܘܗ̱ܝ <EOS> ܘܰܦ݂ܫܰܛ ܐܺܝܕ݂ܶܗ ܩܪܶܒ݂<EOS>ܠܶܗ <EOS> ܘܶܐܡܰܪ <EOS> ܨܳܒ݂ܶܐ ܐ̱ܢܳܐ ܁ ܐܶܬ݁ܕ݁ܰܟ݁ܳܐ <EOS>ܘܒ݂ܳܗ ܒ݁ܫܳܥܬ݂ܳܐ <EOS> ܐܶܙܰܠ ܓ݁ܰܪܒ݂ܶܗ ܡܶܢܶܗ <EOS> ܘܶܐܬ݁ܕ݁ܰܟ݁ܺܝ <EOS>ܘܰܟ݂ܐܳܐ ܒ݁ܶܗ ܘܰܐܦ݁ܩܶܗ <EOS>ܘܶܐܡܰܪ ܠܶܗ <EOS> ܚܙܺܝ ܠܡܳܐ ܠܐ̱ܢܳܫ ܐܳܡܰܪ ܐܰܢ̱ܬ݁ <EOS> ܐܶܠܳܐ ܙܶܠ ܁<EOS>ܚܰܘܳܐ ܢܰܦ݂ܫܳܟ݂ ܠܟ݂ܳܗܢܶܐ̈ ܘܩܰܪܶܒ݂ ܩܽܘܪܒ݁ܳܢܳܐ ܚܠܳܦ݂ ܬ݁ܰܕ݂ܟ݁ܺܝܬ݂ܳܟ݂ ܇ ܐܰܝܟ݁ܰܢܳܐ<EOS>ܕ݁ܦ݂ܰܩܶܕ݂ ܡܽܘܫܶܐ <EOS> ܠܣܳܗܕ݁ܽܘܬ݂ܗܽܘܢ<EOS>ܗܽܘ ܕ݁ܶܝܢ ܟ݁ܰܕ݂ ܢܦ݂ܰܩ ܫܰܪܺܝ ܗ̱ܘܳܐ ܡܰܟ݂ܪܶܙ ܣܰܓ݁ܺܝ <EOS>ܘܰܐܛܒ݁ܳܗ ܠܡܶܠܬ݂ܳܐ ܐܰܝܟ݁ܰܢܳܐ ܕ݁ܠܳܐ ܢܶܫܟ݁ܰܚ ܗ̱ܘܳܐ ܝܶܫܽܘܥ ܓ݁ܰܠܝܳܐܝܺܬ݂ ܕ݁ܢܶܥܽܘܠ<EOS>ܠܰܡܕ݂ܺܝܢ̱ܬ݁ܳܐ <EOS> ܐܶܠܳܐ ܠܒ݂ܰܪ ܗܘܳܐ <EOS> ܒ݁ܰܐܬ݂ܪܳܐ ܚܽܘܪܒ݁ܳܐ <EOS> ܘܳܐܬ݂ܶܝܢ ܗ̱ܘܰܘ ܠܘܳܬ݂ܶܗ <EOS>ܡܶܢ ܟ݁ܽܠ ܕ݁ܽܘܟ݁ܳܐ<EOS>ܘܥܰܠ ܬ݁ܽܘܒ݂ ܝܶܫܽܘܥ ܠܰܟ݂ܦ݂ܰܪܢܰܚܽܘܡ <EOS> ܠܝܰܘܡܳܬ݂ܳܐ̈ <EOS> ܘܟ݂ܰܕ݂<EOS>ܫܡܰܥܘ ܕ݁ܰܒ݂ܒ݂ܰܝܬ݁ܳܐ ܗܽܘ<EOS>ܐܶܬ݂ܟ݁ܰܢܰܫܘ ܣܰܓ݁ܺܝܶܐܐ̈ ܐܰܝܟ݁ܰܢܳܐ ܕ݁ܠܳܐ ܐܶܫܟ݁ܰܚ ܐܳܚܶܕ݂<EOS>ܐܶܢܽܘܢ <EOS> ܐܳܦ݂ܠܳܐ ܩܕ݂ܳܡ ܬ݁ܰܪܥܳܐ <EOS> ܘܰܡܡܰܠܶܠ ܗ̱ܘܳܐ ܥܰܡܗܽܘܢ ܡܶܠܬ݂ܳܐ<EOS>ܘܶܐܬ݂ܰܘ ܠܘܳܬ݂ܶܗ ܘܰܐܝܬ݁ܺܝܘ ܠܶܗ ܡܫܰܪܝܳܐ <EOS> ܟ݁ܰܕ݂ ܫܩܺܝܠܺܝܢ ܠܶܗ<EOS>ܒ݁ܶܝܬ݂ ܐܰܪܒ݁ܥܳܐ <EOS>ܘܰܕ݂ܠܳܐ ܐܶܫܟ݁ܰܚܘ ܠܡܶܬ݂ܩܰܪܳܒ݂ܽܘ ܠܘܳܬ݂ܶܗ ܡܶܛܽܠ ܟ݁ܶܢܫܳܐ ܣܠܶܩܘ<EOS>ܠܗܽܘܢ ܠܶܐܓ݁ܳܪܳܐ <EOS> ܘܰܐܪܺܝܡܘ ܬ݁ܰܛܠܺܝܠܳܐ ܕ݁ܰܐܬ݂ܰܪ ܕ݁ܺܐܝܬ݂ܰܘܗ̱ܝ ܗ̱ܘܳܐ ܝܶܫܽܘܥ<EOS>ܘܫܰܒ݁ܽܘܗ ܥܰܪܣܳܐ ܕ݁ܰܪܡܶܐ ܗ̱ܘܳܐ ܒ݁ܳܗ ܡܫܰܪܝܳܐ<EOS>ܟ݁ܰܕ݂ ܚܙܳܐ ܕ݁ܶܝܢ ܝܶܫܽܘܥ ܗܰܝܡܳܢܽܘܬ݂ܗܽܘܢ <EOS> ܐܶܡܰܪ ܠܗܰܘ ܡܫܰܪܝܳܐ <EOS>ܒ݁ܶܪܝ ܁ ܫܒ݂ܺܝܩܺܝܢ ܠܳܟ݂ ܚܛܳܗܰܝܟ݁̈ <EOS>ܐܺܝܬ݂ ܗ̱ܘܰܘ ܕ݁ܶܝܢ ܬ݁ܰܡܳܢ ܡܶܢ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܕ݁ܝܳܬ݂ܒ݁ܺܝܢ<EOS><EOS> ܘܡܶܬ݂ܪܰܥܶܝܢ ܗ̱ܘܰܘ ܒ݁ܠܶܒ݁ܗܽܘܢ ܁<EOS>ܕ݁ܡܳܢܳܐ ܗܳܢܳܐ ܡܡܰܠܶܠ ܓ݁ܽܘܕ݁ܳܦ݂ܳܐ <EOS> ܡܰܢܽܘ ܡܶܫܟ݁ܰܚ ܠܡܶܫܒ݁ܰܩ<EOS>ܚܛܳܗܶܐ̈ ܇ ܐܶܠܳܐ ܐܶܢ ܚܰܕ݂ ܐܰܠܳܗܳܐ <EOS>ܝܶܫܽܘܥ ܕ݁ܶܝܢ ܝܺܕ݂ܰܥ ܒ݁ܪܽܘܚܶܗ <EOS> ܕ݁ܗܳܠܶܝܢ ܡܶܬ݂ܪܰܥܶܝܢ<EOS>ܒ݁ܢܰܦ݂ܫܗܽܘܢ ܁ ܘܶܐܡܰܪ ܠܗܽܘܢ <EOS> ܡܳܢܳܐ ܡܶܬ݂ܪܰܥܶܝܢ ܐܢ̱ܬ݁ܽܘܢ ܗܳܠܶܝܢ ܒ݁ܠܶܒ݁ܟ݂ܽܘܢ <EOS>ܐܰܝܕ݂ܳܐ ܦ݁ܫܺܝܩܳܐ ܠܡܺܐܡܰܪ ܠܰܡܫܰܪܝܳܐ <EOS> ܕ݁ܰܫܒ݂ܺܝܩܺܝܢ ܠܳܟ݂<EOS>ܚܛܳܗܰܝܟ݁̈ ܐܰܘ ܠܡܺܐܡܰܪ <EOS> ܕ݁ܩܽܘܡ ܫܩܽܘܠ ܥܰܪܣܳܟ݂ <EOS> ܘܗܰܠܶܟ݂ <EOS>ܕ݁ܬ݂ܶܕ݁ܥܽܘܢ ܕ݁ܶܝܢ ܕ݁ܫܰܠܺܝܛ ܗ̱ܽܘ ܒ݁ܪܶܗ ܕ݁ܐ̱ܢܳܫܳܐ ܒ݁ܰܐܪܥܳܐ<EOS>ܠܡܶܫܒ݁ܰܩ ܚܛܳܗܶܐ̈ <EOS> ܐܶܡܰܪ ܠܰܡܫܰܪܝܳܐ <EOS>ܠܳܟ݂ ܐܳܡܰܪ ܐ̱ܢܳܐ <EOS> ܩܽܘܡ ܁ ܫܩܽܘܠ ܥܰܪܣܳܟ݂ <EOS> ܘܙܶܠ ܠܒ݂ܰܝܬ݁ܳܟ݂<EOS><EOS>ܘܩܳܡ ܒ݁ܰܪ ܫܳܥܬ݂ܶܗ <EOS> ܘܰܫܩܰܠ ܥܰܪܣܶܗ ܁ ܘܰܢܦ݂ܰܩ ܠܥܺܝܢ ܟ݁ܽܠܗܽܘܢ <EOS>ܐܰܝܟ݁ܰܢܳܐ ܕ݁ܢܶܬ݁ܕ݁ܰܡܪܽܘܢ ܟ݁ܽܠܗܽܘܢ ܁ ܘܰܢܫܰܒ݁ܚܽܘܢ ܠܰܐܠܳܗܳܐ <EOS> ܟ݁ܰܕ݂ ܐܳܡܪܺܝܢ <EOS> ܕ݁ܠܳܐ<EOS>ܡܶܡܬ݂ܽܘܡ ܚܙܰܝܢ ܗܳܟ݂ܰܢܳܐ <EOS>ܘܰܢܦ݂ܰܩ ܬ݁ܽܘܒ݂ ܠܘܳܬ݂ ܝܰܡܳܐ <EOS> ܘܟ݂ܽܠܶܗ ܟ݁ܶܢܫܳܐ ܐܳܬ݂ܶܝܢ ܗ̱ܘܰܘ<EOS>ܠܘܳܬ݂ܶܗ ܘܡܰܠܶܦ݂ ܗ̱ܘܳܐ ܠܗܽܘܢ<EOS>ܘܟ݂ܰܕ݂ ܥܳܒ݂ܰܪ ܚܙܳܐ ܠܠܶܘܺܝ ܒ݁ܰܪ ܚܰܠܦ݂ܰܝ <EOS> ܕ݁ܝܳܬ݂ܶܒ݂ ܒ݁ܶܝܬ݂<EOS>ܡܳܟ݂ܣܶܐ̈ <EOS> ܘܶܐܡܰܪ ܠܶܗ <EOS> ܬ݁ܳܐ ܒ݁ܳܬ݂ܰܪܝ <EOS> ܘܩܳܡ ܐܶܙܰܠ ܒ݁ܳܬ݂ܪܶܗ<EOS>ܘܰܗܘܳܐ ܕ݁ܟ݂ܰܕ݂ ܣܡܺܝܟ݂ ܒ݁ܒ݂ܰܝܬ݁ܶܗ ܣܰܓ݁ܺܝܶܐܐ̈ ܡܳܟ݂ܣܶܐ̈<EOS>ܘܚܰܛܳܝܶܐ̈ ܣܡܺܝܟ݂ܺܝܢ ܗܘܰܘ ܥܰܡ ܝܶܫܽܘܥ ܘܥܰܡ ܬ݁ܰܠܡܺܝܕ݂ܰܘܗ̱ܝ̈ <EOS> ܐܺܝܬ݂ܰܝܗܽܘܢ ܗ̱ܘܰܘ<EOS>ܓ݁ܶܝܪ ܣܰܓ݁ܺܝܶܐܐ̈ <EOS> ܘܶܐܬ݂ܰܘ ܒ݁ܳܬ݂ܪܶܗ <EOS>ܘܣܳܦ݂ܪܶܐ̈ ܘܰܦ݂ܪܺܝܫܶܐ̈ ܁ ܟ݁ܰܕ݂ ܚܙܰܐܘܽܗ̱ܝ ܕ݁ܠܳܥܶܣ ܥܰܡ ܡܳܟ݂ܣܶܐ̈<EOS>ܘܥܰܡ ܚܰܛܳܝܶܐ̈ ܐܶܡܰܪܘ ܠܬ݂ܰܠܡܺܝܕ݂ܰܘܗ̱ܝ̈ <EOS> ܡܳܢܰܘ ܥܰܡ ܡܳܟ݂ܣܶܐ̈ ܘܚܰܛܳܝܶܐ̈ ܐܳܟ݂ܶܠ<EOS>ܘܫܳܬ݂ܶܐ<EOS>ܟ݁ܰܕ݂ ܫܡܰܥ ܕ݁ܶܝܢ ܝܶܫܽܘܥ <EOS> ܐܶܡܰܪ ܠܗܽܘܢ <EOS> ܠܳܐ ܣܢܺܝܩܺܝܢ<EOS>ܚܠܺܝܡܶܐ̈ ܥܰܠ ܐܳܣܝܳܐ <EOS> ܐܶܠܳܐ ܐܰܝܠܶܝܢ ܕ݁ܒ݂ܺܝܫ ܒ݁ܺܝܫ ܥܒ݂ܺܝܕ݂ܺܝܢ <EOS> ܠܳܐ ܐܶܬ݂ܺܝܬ݂<EOS>ܕ݁ܶܐܩܪܶܐ ܠܙܰܕ݁ܺܝܩܶܐ̈ ܁ ܐܶܠܳܐ ܠܚܰܛܳܝܶܐ̈ <EOS>ܬ݁ܰܠܡܺܝܕ݂ܰܘܗ̱ܝ̈ ܕ݁ܶܝܢ ܕ݁ܝܽܘܚܰܢܳܢ ܘܰܦ݂ܪܺܝܫܶܐ̈ <EOS> ܨܳܝܡܺܝܢ ܗ̱ܘܰܘ<EOS><EOS> ܘܶܐܬ݂ܰܘ ܘܳܐܡܪܺܝܢ ܠܶܗ <EOS> ܠܡܳܢܳܐ ܬ݁ܰܠܡܺܝܕ݂ܰܘܗ̱ܝ̈ ܕ݁ܝܽܘܚܰܢܳܢ ܘܕ݂ܰܦ݂ܪܺܝܫܶܐ̈ ܨܳܝܡܺܝܢ<EOS>܇ ܘܬ݂ܰܠܡܺܝܕ݂ܰܝܟ݁̈ ܕ݁ܺܝܠܳܟ݂ ܠܳܐ ܨܳܝܡܺܝܢ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܠܡܳܐ ܡܶܫܟ݁ܚܺܝܢ ܒ݁ܢܰܘܗ̱ܝ̈ ܕ݁ܰܓ݂ܢܽܘܢܳܐ<EOS>ܟ݁ܡܳܐ ܕ݁ܚܰܬ݂ܢܳܐ ܥܰܡܗܽܘܢ ܗ̱ܽܘ ܕ݁ܰܢܨܽܘܡܽܘܢ ܠܳܐ <EOS>ܢܺܐܬ݂ܽܘܢ ܕ݁ܶܝܢ ܝܰܘܡܳܬ݂ܳܐ̈ ܁ ܕ݁ܡܳܐ ܕ݁ܶܐܫܬ݁ܩܶܠ ܡܶܢܗܽܘܢ ܚܰܬ݂ܢܳܐ<EOS>ܗܳܝܕ݁ܶܝܢ ܢܨܽܘܡܽܘܢ ܒ݁ܗܰܘ ܝܰܘܡܳܐ <EOS>ܠܳܐ ܐ̱ܢܳܫ ܪܳܡܶܐ ܐܽܘܪܩܰܥܬ݂ܳܐ ܚܕ݂ܰܬ݂ܳܐ <EOS> ܘܚܳܐܶܛ ܥܰܠ ܡܳܐܢܳܐ<EOS>ܒ݁ܠܳܝܳܐ <EOS> ܕ݁ܠܳܐ ܢܳܣܒ݁ܳܐ ܡܰܠܝܽܘܬ݂ܳܗ ܗܳܝ ܚܕ݂ܰܬ݂ܳܐ ܡܶܢ ܒ݁ܠܳܝܳܐ ܘܗܳܘܶܐ ܣܶܕ݂ܩܳܐ<EOS>ܝܰܬ݁ܺܝܪܳܐ <EOS>ܘܠܳܐ ܐ̱ܢܳܫ ܪܳܡܶܐ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܒ݁ܠܳܝܳܬ݂ܳܐ̈ <EOS>ܕ݁ܠܳܐ ܚܰܡܪܳܐ ܡܨܰܪܶܐ ܠܙܶܩܶܐ̈ ܘܙܶܩܶܐ̈ ܐܳܒ݂ܕ݁ܳܢ̈ <EOS> ܘܚܰܡܪܳܐ ܡܶܬ݂ܶܐܫܶܕ݂ <EOS> ܐܶܠܳܐ<EOS>ܪܳܡܶܝܢ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܚܰܕ݂̱ܬ݁ܳܬ݂ܳܐ̈<EOS>ܘܰܗܘܳܐ ܕ݁ܟ݂ܰܕ݂ ܐܳܙܶܠ ܝܶܫܽܘܥ ܒ݁ܫܰܒ݁ܬ݂ܳܐ ܁ ܒ݁ܶܝܬ݂ ܙܰܪܥܶܐ̈<EOS>ܬ݁ܰܠܡܺܝܕ݂ܰܘܗ̱ܝ̈ ܡܗܰܠܟ݂ܺܝܢ ܗ̱ܘܰܘ <EOS> ܘܡܳܠܓ݁ܺܝܢ ܫܶܒ݁ܠܶܐ̈ <EOS>ܘܳܐܡܪܺܝܢ ܠܶܗ ܦ݁ܪܺܝܫܶܐ̈ <EOS> ܚܙܺܝ ܡܳܢܳܐ ܥܳܒ݂ܕ݁ܺܝܢ ܒ݁ܫܰܒ݁ܬ݂ܳܐ ܁<EOS>ܡܶܕ݁ܶܡ ܕ݁ܠܳܐ ܫܰܠܺܝܛ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܠܳܐ ܡܶܡܬ݂ܽܘܡ ܩܪܰܝܬ݁ܽܘܢ ܁ ܡܳܢܳܐ ܥܒ݂ܰܕ݂<EOS>ܕ݁ܰܘܺܝܕ݂ ܟ݁ܰܕ݂ ܐܶܣܬ݁ܢܶܩ ܘܰܟ݂ܦ݂ܶܢ ܁ ܗܽܘ ܘܰܕ݂ܥܰܡܶܗ<EOS>ܐܰܝܟ݁ܰܢܳܐ ܥܰܠ ܠܒ݂ܰܝܬ݁ܶܗ ܕ݁ܰܐܠܳܗܳܐ ܟ݁ܰܕ݂ ܐܰܒ݂ܺܝܬ݂ܳܪ ܪܰܒ݁<EOS>ܟ݁ܳܗܢܶܐ̈ ܘܠܰܚܡܳܐ ܕ݁ܦ݂ܳܬ݂ܽܘܪܶܗ ܕ݁ܡܳܪܝܳܐ ܐܶܟ݂ܰܠ ܗܰܘ ܕ݁ܠܳܐ ܫܰܠܺܝܛ ܠܡܶܐܟ݂ܰܠ <EOS>ܐܶܠܳܐ ܐܶܢ ܠܟ݂ܳܗܢܶܐ̈ <EOS> ܘܝܰܗ̱ܒ݂ ܐܳܦ݂ ܠܰܐܝܠܶܝܢ ܕ݁ܥܰܡܶܗ ܗ̱ܘܰܘ <EOS>ܘܶܐܡܰܪ ܠܗܽܘܢ ܁ ܕ݁ܫܰܒ݁ܬ݂ܳܐ ܡܶܛܽܠ ܒ݁ܰܪܢܳܫܳܐ ܐܶܬ݂ܒ݁ܰܪܝܰܬ݂<EOS>ܘܠܳܐ ܗ̱ܘܳܐ ܒ݁ܰܪܢܳܫܳܐ ܡܶܛܽܠ ܫܰܒ݁ܬ݂ܳܐ <EOS>ܡܳܪܶܗ ܗ̱ܽܘ ܗܳܟ݂ܺܝܠ ܘܳܐܦ݂ ܕ݁ܫܰܒ݁ܬ݂ܳܐ <EOS> ܒ݁ܪܶܗ ܕ݁ܐ̱ܢܳܫܳܐ<EOS>ܘܥܰܠ ܬ݁ܽܘܒ݂ ܝܶܫܽܘܥ ܠܰܟ݂ܢܽܘܫܬ݁ܳܐ <EOS> ܘܺܐܝܬ݂ ܗ̱ܘܳܐ ܬ݁ܰܡܳܢ ܁<EOS>ܓ݁ܰܒ݂ܪܳܐ ܚܰܕ݂ ܕ݁ܝܰܒ݁ܺܝܫܳܐ ܐܺܝܕ݂ܶܗ <EOS>ܘܢܳܛܪܺܝܢ ܗ̱ܘܰܘ ܠܶܗ ܕ݁ܶܐܢ ܡܰܐܣܶܐ ܠܶܗ ܒ݁ܫܰܒ݁ܬ݂ܳܐ <EOS>ܢܩܰܛܪܓ݂ܽܘܢܳܝܗ̱ܝ <EOS>ܘܶܐܡܰܪ ܠܗܰܘ ܓ݁ܰܒ݂ܪܳܐ ܕ݁ܝܰܒ݁ܺܝܫܳܐ ܐܺܝܕ݂ܶܗ <EOS> ܩܽܘܡ ܒ݁ܰܡܨܰܥܬ݂ܳܐ<EOS><EOS>ܐܶܡܰܪ ܕ݁ܶܝܢ ܐܳܦ݂ ܠܗܽܘܢ <EOS> ܫܰܠܺܝܛ ܒ݁ܫܰܒ݁ܬ݂ܳܐ ܁ ܠܡܶܥܒ݁ܰܕ݂ ܕ݁ܛܳܒ݂<EOS><EOS> ܐܰܘ ܕ݁ܒ݂ܺܝܫ <EOS> ܢܰܦ݂ܫܳܐ ܠܡܰܚܳܝܽܘ ܐܰܘ ܠܡܰܘܒ݁ܳܕ݂ܽܘ <EOS> ܗܶܢܽܘܢ ܕ݁ܶܝܢ ܫܰܬ݁ܺܝܩܺܝܢ<EOS>ܗ̱ܘܰܘ <EOS>ܘܚܳܪ ܒ݁ܗܽܘܢ ܒ݁ܚܶܡܬ݁ܳܐ <EOS> ܟ݁ܰܕ݂ ܟ݁ܰܪܝܳܐ ܠܶܗ ܥܰܠ ܩܰܫܝܽܘܬ݂<EOS>ܠܶܒ݁ܗܽܘܢ ܁ ܘܶܐܡܰܪ ܠܗܰܘ ܓ݁ܰܒ݂ܪܳܐ <EOS> ܦ݁ܫܽܘܛ ܐܺܝܕ݂ܳܟ݂ <EOS> ܘܰܦ݂ܫܰܛ <EOS> ܘܬ݂ܶܩܢܰܬ݂ ܐܺܝܕ݂ܶܗ<EOS>ܘܰܢܦ݂ܰܩܘ ܦ݁ܪܺܝܫܶܐ̈ ܒ݁ܰܪ ܫܳܥܬ݂ܶܗ <EOS> ܥܰܡ ܕ݁ܒ݂ܶܝܬ݂ ܗܶܪܳܘܕ݂ܶܣ<EOS>ܘܡܶܠܟ݁ܳܐ ܢܣܰܒ݂ܘ ܥܠܰܘܗ̱ܝ <EOS> ܐܰܝܟ݁ܰܢܳܐ ܕ݁ܢܰܘܒ݁ܕ݂ܽܘܢܳܝܗ̱ܝ <EOS>ܘܝܶܫܽܘܥ ܥܰܡ ܬ݁ܰܠܡܺܝܕ݂ܰܘܗ̱ܝ̈ <EOS> ܐܶܙܰܠ ܠܶܗ ܠܘܳܬ݂ ܝܰܡܳܐ <EOS> ܘܥܰܡܳܐ<EOS>ܣܰܓ݁ܺܝܳܐܐ ܡܶܢ ܓ݁ܠܺܝܠܳܐ ܢܰܩܦ݁ܶܗ ܗ̱ܘܳܐ <EOS> ܘܡܶܢ ܝܺܗܽܘܕ݂ ܁<EOS>ܘܡܶܢ ܐܽܘܪܺܫܠܶܡ <EOS> ܘܡܶܢ ܐܰܕ݂ܽܘܡ ܁ ܘܡܶܢ ܥܶܒ݂ܪܳܐ ܕ݁ܝܽܘܪܕ݁ܢܳܢ <EOS>ܘܡܶܢ ܨܽܘܪ ܁ ܘܡܶܢ ܨܰܝܕ݁ܳܢ ܟ݁ܶܢܫܶܐ̈ ܣܰܓ݁ܺܝܶܐܐ̈ ܁ ܕ݁ܰܫܡܰܥܘ ܗ̱ܘܰܘ ܟ݁ܽܠ ܕ݁ܥܳܒ݂ܶܕ݂ <EOS>ܐܶܬ݂ܰܘ ܠܘܳܬ݂ܶܗ <EOS>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܩܰܪܒ݂ܽܘܢ ܠܶܗ ܣܦ݂ܺܝܢ̱ܬ݁ܳܐ ܇ ܡܶܛܽܠ<EOS>ܟ݁ܶܢܫܶܐ̈ ܕ݁ܠܳܐ ܢܶܚܒ݁ܨܽܘܢܳܝܗ̱ܝ <EOS>ܣܰܓ݁ܺܝܶܐܐ̈ ܓ݁ܶܝܪ ܡܰܐܣܶܐ ܗ̱ܘܳܐ ܥܕ݂ܰܡܳܐ ܕ݁ܢܶܗܘܽܘܢ ܢܳܦ݂ܠܺܝܢ<EOS>ܥܠܰܘܗ̱ܝ <EOS> ܡܶܛܽܠ ܕ݁ܢܶܬ݂ܩܰܪܒ݂ܽܘܢ ܠܶܗ <EOS>ܘܰܐܝܠܶܝܢ ܕ݁ܺܐܝܬ݂ ܗ̱ܘܰܝ̈ ܠܗܽܘܢ ܡܰܚܘܳܬ݂ܳܐ̈ <EOS> ܕ݁ܪܽܘܚܶܐ̈<EOS>ܛܰܢܦ݂ܳܬ݂ܳܐ̈ <EOS> ܡܳܐ ܕ݁ܰܚܙܰܐܘܽܗ̱ܝ <EOS> ܢܳܦ݂ܠܺܝܢ ܗ̱ܘܰܘ ܘܩܳܥܶܝܢ ܘܳܐܡܪܺܝܢ <EOS> ܐܰܢ̱ܬ݁ ܗ̱ܽܘ<EOS>ܒ݁ܪܶܗ ܕ݁ܰܐܠܳܗܳܐ <EOS>ܘܣܰܓ݁ܺܝ ܟ݁ܳܐܶܐ ܗ̱ܘܳܐ ܒ݁ܗܽܘܢ <EOS> ܕ݁ܠܳܐ ܢܶܓ݂ܠܽܘܢܳܝܗ̱ܝ<EOS>ܘܰܣܠܶܩ ܠܛܽܘܪܳܐ <EOS> ܘܰܩܪܳܐ ܠܰܐܝܠܶܝܢ ܕ݁ܰܨܒ݂ܳܐ ܘܶܐܬ݂ܰܘ ܠܘܳܬ݂ܶܗ<EOS><EOS>ܘܰܓ݂ܒ݂ܳܐ ܬ݁ܪܶܥܣܰܪ ܕ݁ܢܶܗܘܽܘܢ ܥܰܡܶܗ <EOS> ܘܕ݂ܰܢܫܰܕ݁ܰܪ ܐܶܢܽܘܢ<EOS>ܕ݁ܢܰܟ݂ܪܙܽܘܢ<EOS>ܘܰܕ݂ܢܶܗܘܽܘܢ ܫܰܠܺܝܛܺܝܢ ܁ ܕ݁ܢܰܐܣܽܘܢ ܟ݁ܪܺܝܗܶܐ̈ <EOS> ܘܢܰܦ݁ܩܽܘܢ<EOS>ܕ݁ܰܝܘܶܐ̈<EOS>ܘܫܰܡܺܝ ܠܫܶܡܥܽܘܢ ܫܡܳܐ <EOS> ܟ݁ܺܐܦ݂ܳܐ <EOS>ܘܰܠܝܰܥܩܽܘܒ݂ ܒ݁ܰܪ ܙܰܒ݂ܕ݂ܰܝ ܁ ܘܰܠܝܽܘܚܰܢܳܢ ܐܰܚܽܘܗ̱ܝ ܕ݁ܝܰܥܩܽܘܒ݂<EOS>ܣܳܡ ܠܗܽܘܢ ܫܡܳܐ <EOS> ܒ݁̈ܢܰܝ ܪܓ݂ܶܫܝ ܇ ܕ݁ܺܐܝܬ݂ܰܘܗ̱ܝ ܒ݁ܢܰܝ̈ ܪܰܥܡܳܐ <EOS>ܘܰܐܢܕ݁ܪܶܐܘܳܣ ܘܦ݂ܺܝܠܺܝܦ݁ܳܘܣ <EOS> ܘܒ݂ܰܪ ܬ݁ܽܘܠܡܰܝ ܁ ܘܡܰܬ݁ܰܝ <EOS>ܘܬ݂ܳܐܘܡܰܐ <EOS> ܘܝܰܥܩܽܘܒ݂ ܒ݁ܰܪ ܚܰܠܦ݂ܰܝ ܁ ܘܬ݂ܰܕ݁ܰܝ <EOS> ܘܫܶܡܥܽܘܢ ܩܢܳܢܳܝܳܐ <EOS>ܘܺܝܗܽܘܕ݂ܳܐ ܣܟ݂ܰܪܝܽܘܛܳܐ ܗܰܘ ܕ݁ܰܐܫܠܡܶܗ ܘܶܐܬ݂ܰܘ ܠܒ݂ܰܝܬ݁ܳܐ<EOS><EOS>ܘܶܐܬ݂ܟ݁ܰܢܰܫܘ ܟ݁ܶܢܫܶܐ̈ ܬ݁ܽܘܒ݂ ܐܰܝܟ݁ܰܢܳܐ ܕ݁ܠܳܐ ܢܶܫܟ݁ܚܽܘܢ<EOS>ܗ̱ܘܰܘ ܠܰܚܡܳܐ ܠܡܶܐܟ݂ܰܠ <EOS>ܘܰܫܡܰܥܘ ܐ̱ܚܝܳܢܰܘܗ̱ܝ̈ <EOS> ܘܰܢܦ݂ܰܩܘ ܠܡܶܐܚܕ݁ܶܗ <EOS> ܐܳܡܪܺܝܢ ܗ̱ܘܰܘ<EOS>ܓ݁ܶܝܪ <EOS> ܕ݁ܡܶܢ ܗܰܘܢܶܗ ܢܦ݂ܰܩ<EOS>ܘܣܳܦ݂ܪܶܐ̈ ܐܰܝܠܶܝܢ ܕ݁ܡܶܢ ܐܽܘܪܺܫܠܶܡ ܢܚܶܬ݂ܘ <EOS> ܐܳܡܪܺܝܢ ܗ̱ܘܰܘ <EOS>ܒ݁ܥܶܠܙܒ݂ܽܘܒ݂ ܐܺܝܬ݂ ܒ݁ܶܗ <EOS> ܘܰܒ݂ܪܺܫܳܐ ܕ݁ܕ݂ܰܝܘܶܐ̈ ܡܰܦ݁ܶܩ ܕ݁ܰܝܘܶܐ̈<EOS>ܘܰܩܪܳܐ ܐܶܢܽܘܢ ܝܶܫܽܘܥ ܘܰܒ݂ܡܰܬ݂ܠܶܐ̈ ܐܶܡܰܪ ܠܗܽܘܢ <EOS> ܐܰܝܟ݁ܰܢܳܐ<EOS>ܡܶܫܟ݁ܰܚ ܣܳܛܳܢܳܐ ܠܣܳܛܳܢܳܐ ܠܡܰܦ݁ܳܩܽܘ <EOS>ܐܶܢ ܡܰܠܟ݁ܽܘܬ݂ܳܐ ܓ݁ܶܝܪ ܥܰܠ ܢܰܦ݂ܫܳܗ ܬ݁ܶܬ݂ܦ݁ܰܠܰܓ݂ ܠܳܐ<EOS>ܡܶܫܟ݁ܚܳܐ ܠܰܡܩܳܡ ܡܰܠܟ݁ܽܘܬ݂ܳܐ ܗܳܝ <EOS>ܘܶܐܢ ܒ݁ܰܝܬ݁ܳܐ ܥܰܠ ܢܰܦ݂ܫܶܗ ܢܶܬ݂ܦ݁ܰܠܰܓ݂ ܠܳܐ ܡܶܫܟ݁ܰܚ ܒ݁ܰܝܬ݁ܳܐ<EOS>ܗܰܘ ܠܰܡܩܳܡ <EOS>ܘܶܐܢ ܗܽܘ ܕ݁ܣܳܛܳܢܳܐ ܩܳܡ ܥܰܠ ܢܰܦ݂ܫܶܗ ܘܶܐܬ݂ܦ݁ܰܠܰܓ݂ ܠܳܐ<EOS>ܡܶܫܟ݁ܰܚ ܠܰܡܩܳܡ <EOS> ܐܶܠܳܐ ܚܰܪܬ݂ܶܗ ܗ̱ܺܝ <EOS>ܠܳܐ ܐ̱ܢܳܫ ܡܶܫܟ݁ܰܚ ܕ݁ܢܶܥܽܘܠ ܠܒ݂ܶܝܬ݂ ܚܰܣܺܝܢܳܐ <EOS> ܘܢܶܚܛܽܘܦ݂<EOS>ܡܳܐܢܰܘܗ̱ܝ̈ ܇ ܐܶܠܳܐ ܐܶܢ ܠܽܘܩܕ݂ܰܡ ܠܚܰܣܺܝܢܳܐ ܢܶܐܣܽܘܪ ܇ ܘܗܳܝܕ݁ܶܝܢ ܒ݁ܰܝܬ݁ܶܗ ܢܶܒ݁ܽܘܙ<EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܟ݂ܽܠܗܽܘܢ ܚܛܳܗܶܐ̈ ܘܓ݂ܽܘܕ݁ܳܦ݂ܶܐ̈<EOS>ܕ݁ܰܢܓ݂ܰܕ݁ܦ݂ܽܘܢ ܒ݁ܢܰܝ̈ ܐ̱ܢܳܫܳܐ̈ <EOS> ܢܶܫܬ݁ܰܒ݂ܩܽܘܢ ܠܗܽܘܢ <EOS>ܡܰܢ ܕ݁ܶܝܢ ܕ݁ܰܢܓ݂ܰܕ݁ܶܦ݂ ܥܰܠ ܪܽܘܚܳܐ ܕ݁ܩܽܘܕ݂ܫܳܐ ܠܰܝܬ݁ ܠܶܗ<EOS>ܫܽܘܒ݂ܩܳܢܳܐ ܠܥܳܠܰܡ <EOS> ܐܶܠܳܐ ܡܚܰܝܰܒ݂ ܗ̱ܽܘ ܠܕ݂ܺܝܢܳܐ ܕ݁ܰܠܥܳܠܰܡ <EOS>ܡܶܛܽܠ ܕ݁ܳܐܡܪܺܝܢ ܗ̱ܘܰܘ <EOS> ܕ݁ܪܽܘܚܳܐ ܛܰܢܦ݂ܬ݂ܳܐ ܐܺܝܬ݂ ܒ݁ܶܗ<EOS>ܘܶܐܬ݂ܰܘ ܐܶܡܶܗ ܘܰܐܚܰܘܗ̱ܝ̈ ܁ ܩܳܝܡܺܝܢ ܠܒ݂ܰܪ ܘܫܰܕ݁ܰܪܘ<EOS>ܕ݁ܢܶܩܪܽܘܢܳܝܗ̱ܝ ܠܗܽܘܢ<EOS>ܝܳܬ݂ܶܒ݂ ܗ̱ܘܳܐ ܕ݁ܶܝܢ ܚܕ݂ܳܪܰܘܗ̱ܝ̈ ܟ݁ܶܢܫܳܐ <EOS> ܘܶܐܡܰܪܘ ܠܶܗ <EOS> ܗܳܐ<EOS>ܐܶܡܳܟ݂ ܘܰܐܚܰܝܟ݁̈ ܠܒ݂ܰܪ ܒ݁ܳܥܶܝܢ ܠܳܟ݂ <EOS>ܘܰܥܢܳܐ <EOS> ܘܶܐܡܰܪ ܠܗܽܘܢ <EOS> ܡܰܢ ܗ̱ܺܝ ܐܶܡܝ ܁ ܘܡܰܢ ܐܶܢܽܘܢ ܐܰܚܰܝ̈<EOS><EOS>ܘܚܳܪ ܒ݁ܰܐܝܠܶܝܢ ܕ݁ܝܳܬ݂ܒ݁ܺܝܢ ܠܘܳܬ݂ܶܗ <EOS> ܘܶܐܡܰܪ <EOS> ܗܳܐ ܐܶܡܝ ܁<EOS>ܘܗܳܐ ܐܰܚܰܝ̈ <EOS>ܡܰܢ ܕ݁ܢܶܥܒ݁ܶܕ݂ ܓ݁ܶܝܪ ܨܶܒ݂ܝܳܢܶܗ ܕ݁ܰܐܠܳܗܳܐ ܗܽܘܝܽܘ ܐܳܚܝ ܁<EOS>ܘܚܳܬ݂ܝ <EOS> ܘܶܐܡܝ <EOS>ܬ݁ܽܘܒ݂ ܕ݁ܶܝܢ ܫܰܪܺܝ ܗ̱ܘܳܐ ܡܰܠܶܦ݂ <EOS> ܥܰܠ ܝܰܕ݂ ܝܰܡܳܐ <EOS>ܘܶܐܬ݂ܟ݁ܰܢܰܫܘ ܠܘܳܬ݂ܶܗ ܟ݁ܶܢܫܶܐ̈ ܣܰܓ݁ܺܝܶܐܐ̈ ܐܰܝܟ݂ ܕ݁ܢܶܣܰܩ ܢܶܬ݁ܶܒ݂ ܠܶܗ<EOS>ܒ݁ܰܣܦ݂ܺܝܢ̱ܬ݁ܳܐ ܒ݁ܝܰܡܳܐ <EOS> ܘܟ݂ܽܠܶܗ ܟ݁ܶܢܫܳܐ <EOS> ܩܳܐܶܡ ܗ̱ܘܳܐ ܥܰܠ ܐܰܪܥܳܐ ܥܰܠ ܝܰܕ݂ ܝܰܡܳܐ<EOS><EOS>ܘܡܰܠܶܦ݂ ܗ̱ܘܳܐ ܠܗܽܘܢ ܒ݁ܡܰܬ݂ܠܶܐ̈ ܣܰܓ݁ܺܝ ܁ ܘܳܐܡܰܪ ܗ̱ܘܳܐ<EOS>ܒ݁ܝܽܘܠܦ݁ܳܢܶܗ <EOS>ܫܡܰܥܘ <EOS> ܗܳܐ ܢܦ݂ܰܩ ܙܳܪܽܘܥܳܐ ܁ ܠܡܶܙܪܰܥ <EOS>ܘܟ݂ܰܕ݂ ܙܪܰܥ ܐܺܝܬ݂ ܕ݁ܰܢܦ݂ܰܠ ܥܰܠ ܝܰܕ݂ ܐܽܘܪܚܳܐ <EOS> ܘܶܐܬ݂ܳܬ݂<EOS>ܦ݁ܳܪܰܚܬ݂ܳܐ <EOS> ܘܶܐܟ݂ܰܠܬ݂ܶܗ <EOS>ܐ̱ܚܪܺܢܳܐ ܕ݁ܶܝܢ ܢܦ݂ܰܠ ܥܰܠ ܫܽܘܥܳܐ <EOS> ܐܰܝܟ݁ܳܐ ܕ݁ܠܰܝܬ݁ ܐܰܪܥܳܐ<EOS>ܣܰܓ݁ܺܝ <EOS> ܘܒ݂ܰܪ ܫܳܥܬ݂ܶܗ <EOS> ܒ݁ܠܰܨ ܁ ܡܶܛܽܠ ܕ݁ܠܰܝܬ݁ ܗ̱ܘܳܐ ܥܽܘܡܩܳܐ ܕ݁ܰܐܪܥܳܐ <EOS>ܟ݁ܰܕ݂ ܕ݁ܢܰܚ ܕ݁ܶܝܢ ܫܶܡܫܳܐ <EOS> ܚܡܳܐ <EOS> ܘܡܶܛܽܠ ܕ݁ܠܰܝܬ݁ ܗ̱ܘܳܐ ܠܶܗ<EOS>ܥܶܩܳܪܳܐ <EOS> ܝܺܒ݂ܶܫ <EOS>ܘܰܐ̱ܚܪܺܢܳܐ ܢܦ݂ܰܠ ܒ݁ܶܝܬ݂ ܟ݁ܽܘܒ݁ܶܐ̈ <EOS> ܘܰܣܠܶܩܘ ܟ݁ܽܘܒ݁ܶܐ̈ <EOS>ܘܚܰܢܩܽܘܗ̱ܝ <EOS> ܘܦ݂ܺܐܪܶܐ̈ ܠܳܐ ܝܰܗ̱ܒ݂ <EOS>ܐ̱ܚܪܺܢܳܐ ܕ݁ܶܝܢ ܁ ܢܦ݂ܰܠ ܥܰܠ ܐܰܪܥܳܐ ܛܳܒ݂ܬ݂ܳܐ ܘܰܣܠܶܩ ܁ ܘܰܪܒ݂ܳܐ<EOS><EOS> ܘܝܰܗ̱ܒ݂ ܦ݁ܺܐܪܶܐ̈ <EOS> ܐܺܝܬ݂ ܕ݁ܰܬ݂ܠܳܬ݂ܺܝܢ ܁ ܘܺܐܝܬ݂ ܕ݁ܶܫܬ݁ܺܝܢ <EOS> ܘܺܐܝܬ݂ ܕ݁ܰܡܳܐܐ<EOS><EOS>ܘܶܐܡܰܪ ܗ̱ܘܳܐ ܡܰܢ ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ <EOS> ܢܶܫܡܰܥ<EOS>ܟ݁ܰܕ݂ ܗܘܰܘ ܕ݁ܶܝܢ ܒ݁ܰܠܚܽܘܕ݂ܰܝܗܽܘܢ ܫܰܐܠܽܘܗ̱ܝ ܗܶܢܽܘܢ ܕ݁ܥܰܡܶܗ<EOS>ܥܰܡ ܬ݁ܪܶܥܣܰܪܬ݁ܶܗ̈ <EOS> ܡܰܬ݂ܠܳܐ ܗܰܘ <EOS>ܘܶܐܡܰܪ ܠܗܽܘܢ ܝܶܫܽܘܥ <EOS> ܠܟ݂ܽܘܢ ܝܺܗܺܝܒ݂ ܠܡܶܕ݁ܰܥ ܐ̱ܪܳܙܳܐ<EOS>ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS> ܠܒ݂ܰܪܳܝܶܐ̈ ܕ݁ܶܝܢ ܟ݁ܽܠ ܡܶܕ݁ܶܡ <EOS> ܒ݁ܡܰܬ݂ܠܶܐ̈ ܗܳܘܶܐ <EOS>ܕ݁ܟ݂ܰܕ݂ ܚܳܙܶܝܢ ܁ ܢܶܚܙܽܘܢ <EOS> ܘܠܳܐ ܢܶܚܙܽܘܢ <EOS> ܘܟ݂ܰܕ݂ ܫܳܡܥܺܝܢ ܁<EOS>ܢܶܫܡܥܽܘܢ <EOS> ܘܠܳܐ ܢܶܣܬ݁ܰܟ݁ܠܽܘܢ <EOS> ܕ݁ܰܠܡܳܐ ܢܶܬ݂ܦ݁ܢܽܘܢ <EOS> ܘܢܶܫܬ݁ܰܒ݂ܩܽܘܢ ܠܗܽܘܢ<EOS>ܚܛܳܗܰܝܗܽܘܢ̈<EOS>ܘܶܐܡܰܪ ܠܗܽܘܢ <EOS> ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܠܡܰܬ݂ܠܳܐ ܗܳܢܳܐ<EOS>ܘܰܐܝܟ݁ܰܢܳܐ ܟ݁ܽܠܗܽܘܢ ܡܰܬ݂ܠܶܐ̈ ܬ݁ܶܕ݁ܥܽܘܢ<EOS>ܙܳܪܽܘܥܳܐ ܕ݁ܰܙܪܰܥ <EOS> ܡܶܠܬ݂ܳܐ ܙܪܰܥ <EOS>ܗܳܠܶܝܢ ܕ݁ܶܝܢ ܕ݁ܥܰܠ ܝܰܕ݂ ܐܽܘܪܚܳܐ ܗܳܠܶܝܢ ܐܶܢܽܘܢ ܕ݁ܡܶܙܕ݁ܰܪܥܳܐ<EOS>ܒ݁ܗܽܘܢ ܡܶܠܬ݂ܳܐ <EOS> ܘܡܳܐ ܕ݁ܰܫܡܰܥܘ ܡܶܚܕ݂ܳܐ ܐܳܬ݂ܶܐ ܣܳܛܳܢܳܐ ܁ ܘܫܳܩܶܠ ܠܳܗ ܠܡܶܠܬ݂ܳܐ<EOS>ܕ݁ܰܙܪܺܝܥܳܐ ܒ݁ܠܶܒ݁ܗܽܘܢ <EOS>ܘܗܳܢܽܘܢ ܕ݁ܥܰܠ ܫܽܘܥܳܐ ܐܶܙܕ݁ܪܰܥܘ ܗܳܠܶܝܢ ܐܶܢܽܘܢ ܕ݁ܡܳܐ<EOS>ܕ݁ܰܫܡܰܥܘ ܡܶܠܬ݂ܳܐ ܇ ܡܶܚܕ݂ܳܐ ܒ݁ܚܰܕ݂ܽܘܬ݂ܳܐ ܡܩܰܒ݁ܠܺܝܢ ܠܳܗ <EOS>ܘܠܰܝܬ݁ ܠܗܽܘܢ ܥܶܩܳܪܳܐ ܒ݁ܢܰܦ݂ܫܗܽܘܢ <EOS> ܐܶܠܳܐ ܕ݁ܙܰܒ݂ܢܳܐ ܐܶܢܽܘܢ <EOS>ܘܡܳܐ ܕ݁ܰܗܘܳܐ ܐܽܘܠܨܳܢܳܐ ܁ ܐܰܘ ܪܕ݂ܽܘܦ݂ܝܳܐ ܡܶܛܽܠ ܡܶܠܬ݂ܳܐ ܥܓ݂ܰܠ ܡܶܬ݂ܟ݁ܰܫܠܺܝܢ<EOS><EOS>ܘܗܳܢܽܘܢ ܕ݁ܒ݂ܶܝܬ݂ ܟ݁ܽܘܒ݁ܶܐ̈ ܡܶܙܕ݁ܰܪܥܺܝܢ ܗܳܠܶܝܢ ܐܶܢܽܘܢ<EOS>ܗܳܢܽܘܢ ܕ݁ܰܫܡܰܥܘ ܡܶܠܬ݂ܳܐ ܇<EOS>ܘܪܶܢܝܳܐ ܕ݁ܥܳܠܡܳܐ ܗܳܢܳܐ ܁ ܘܛܽܘܥܝܰܝ ܕ݁ܥܽܘܬ݂ܪܳܐ ܇ ܘܫܰܪܟ݁ܳܐ<EOS>ܕ݁ܰܪܓ݂ܺܝܓ݂ܳܬ݂ܳܐ̈ ܐ̱ܚܪܳܢܝܳܬ݂ܳܐ̈ ܥܳܐܠܳܢ̈ ܚܳܢܩܳܢ̈ ܠܳܗ ܠܡܶܠܬ݂ܳܐ ܇ ܘܰܕ݂ܠܳܐ ܦ݁ܺܐܪܶܐ̈<EOS>ܗܳܘܝܳܐ <EOS>ܘܗܳܢܽܘܢ ܕ݁ܒ݂ܰܐܪܥܳܐ ܛܳܒ݂ܬ݂ܳܐ ܐܶܙܕ݁ܪܰܥܘ ܗܳܠܶܝܢ ܐܶܢܽܘܢ<EOS>ܕ݁ܫܳܡܥܺܝܢ ܡܶܠܬ݂ܳܐ ܇ ܘܰܡܩܰܒ݁ܠܺܝܢ ܘܝܳܗܒ݁ܺܝܢ ܦ݁ܺܐܪܶܐ̈ ܇ ܒ݁ܰܬ݂ܠܳܬ݂ܺܝܢ ܘܒ݂ܰܫܬ݁ܺܝܢ<EOS>ܘܒ݂ܰܡܳܐܐ<EOS>ܘܶܐܡܰܪ ܠܗܽܘܢ <EOS> ܕ݁ܰܠܡܳܐ ܐܳܬ݂ܶܐ ܫܪܳܓ݂ܳܐ ܁ ܕ݁ܰܬ݂ܚܶܝܬ݂ ܣܰܐܬ݂ܳܐ<EOS>ܢܶܬ݁ܬ݁ܣܺܝܡ ܐܰܘ ܬ݁ܚܶܝܬ݂ ܥܰܪܣܳܐ ܠܳܐ ܗ̱ܘܳܐ ܕ݁ܥܰܠ ܡܢܳܪܬ݁ܳܐ ܢܶܬ݁ܬ݁ܣܺܝܡ <EOS>ܠܰܝܬ݁ ܓ݁ܶܝܪ ܡܶܕ݁ܶܡ ܕ݁ܰܛܫܶܐ <EOS> ܕ݁ܠܳܐ ܢܶܬ݂ܓ݁ܠܶܐ <EOS> ܘܠܳܐ ܗ̱ܘܳܐ<EOS>ܒ݁ܛܽܘܫܝܳܐ ܘܠܳܐ ܡܶܬ݂ܓ݁ܠܶܐ<EOS>ܐܶܢ ܐ̱ܢܳܫ ܐܺܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ <EOS> ܢܶܫܡܰܥ<EOS>ܘܶܐܡܰܪ ܠܗܽܘܢ <EOS> ܚܙܰܘ ܡܳܢܳܐ ܫܳܡܥܺܝܢ ܐܢ̱ܬ݁ܽܘܢ <EOS> ܒ݁ܗܳܝ ܟ݁ܝܳܠܬ݁ܳܐ<EOS>ܕ݁ܰܡܟ݂ܺܝܠܺܝܢ ܐܢ̱ܬ݁ܽܘܢ <EOS> ܡܶܬ݁ܬ݁ܟ݂ܺܝܠ ܠܟ݂ܽܘܢ ܁ ܘܡܶܬ݁ܬ݁ܰܘܣܰܦ݂ ܠܟ݂ܽܘܢ <EOS> ܠܰܐܝܠܶܝܢ<EOS>ܕ݁ܫܳܡܥܺܝܢ <EOS>ܡܰܢ ܕ݁ܺܐܝܬ݂ ܠܶܗ ܓ݁ܶܝܪ <EOS> ܢܶܬ݂ܺܝܗܶܒ݂ ܠܶܗ <EOS> ܘܡܰܢ ܕ݁ܠܰܝܬ݁ ܠܶܗ<EOS>ܐܳܦ݂ ܗܰܘ ܕ݁ܺܐܝܬ݂ ܠܶܗ <EOS> ܢܶܫܬ݁ܩܶܠ ܡܶܢܶܗ<EOS>ܘܶܐܡܰܪ ܗ̱ܘܳܐ <EOS> ܗܳܟ݂ܰܢܳܐ ܗ̱ܝ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܐܰܝܟ݂<EOS>ܐ̱ܢܳܫ ܕ݁ܢܰܪܡܶܐ ܙܰܪܥܳܐ ܒ݁ܰܐܪܥܳܐ ܇<EOS>ܘܢܶܕ݂ܡܰܟ݂ ܘܰܢܩܽܘܡ ܒ݁ܠܺܠܝܳܐ ܘܒ݂ܺܐܝܡܳܡܳܐ ܇ ܘܙܰܪܥܳܐ ܢܶܪܒ݁ܶܐ<EOS>ܘܢܺܐܪܰܟ݂ <EOS> ܟ݁ܰܕ݂ ܗܽܘ ܠܳܐ ܝܳܕ݂ܰܥ <EOS>ܐܰܪܥܳܐ ܓ݁ܶܝܪ ܡܰܝܬ݁ܝܳܐ ܠܶܗ ܠܦ݂ܺܐܪܳܐ <EOS> ܘܠܽܘܩܕ݂ܰܡ ܗܳܘܶܐ ܥܶܣܒ݁ܳܐ<EOS><EOS> ܘܒ݂ܳܬ݂ܪܶܗ ܫܶܒ݁ܠܳܐ <EOS> ܐ̱ܚܪܳܝܰܬ݂ ܕ݁ܶܝܢ ܚܶܛܬ݂ܳܐ ܡܫܰܡܠܰܝܬ݁ܳܐ <EOS> ܒ݁ܫܶܒ݁ܠܳܐ <EOS>ܡܳܐ ܕ݁ܰܫܡܶܢ ܕ݁ܶܝܢ ܦ݁ܺܐܪܳܐ ܡܶܚܕ݂ܳܐ ܐܳܬ݂ܝܳܐ ܡܰܓ݁ܠܳܐ <EOS>ܕ݁ܡܰܛܺܝ ܚܨܳܕ݂ܳܐ<EOS>ܘܶܐܡܰܪ <EOS> ܠܡܳܢܳܐ ܢܕ݂ܰܡܶܝܗ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܘܒ݂ܰܐܝܢܳܐ<EOS>ܡܰܬ݂ܠܳܐ ܢܰܡܬ݁ܠܺܝܗ <EOS>ܐܰܝܟ݂ ܦ݁ܪܶܕ݁ܬ݁ܳܐ ܗ̱ܝ ܕ݁ܚܰܪܕ݁ܠܳܐ ܁ ܗܳܝ ܕ݁ܡܳܐ ܕ݁ܶܐܙܕ݁ܰܪܥܰܬ݂<EOS>ܒ݁ܰܐܪܥܳܐ ܇ ܙܥܽܘܪܝܳܐ ܗ̱ܝ ܡܶܢ ܟ݁ܽܠܗܽܘܢ ܙܰܪܥܽܘܢܶܐ̈ ܕ݁ܥܰܠ ܐܰܪܥܳܐ <EOS>ܘܡܳܐ ܕ݁ܶܐܙܕ݁ܰܪܥܰܬ݂ ܣܳܠܩܳܐ ܘܗܳܘܝܳܐ ܪܰܒ݁ܳܐ ܁ ܡܶܢ ܟ݁ܽܠܗܽܘܢ<EOS>ܝܰܪܩܽܘܢܶܐ̈ <EOS> ܘܥܳܒ݂ܕ݁ܳܐ ܣܰܘܟ݁ܶܐ̈ ܪܰܘܪܒ݂ܳܬ݂ܳܐ̈ ܐܰܝܟ݂ ܕ݁ܬ݂ܶܫܟ݁ܰܚ ܁ ܕ݁ܰܒ݂ܛܶܠܳܠܳܗ<EOS>ܦ݁ܳܪܰܚܬ݂ܳܐ ܬ݁ܶܫܟ݁ܰܢ<EOS>ܒ݁ܡܰܬ݂ܠܶܐ̈ ܕ݁ܰܐܝܟ݂ ܗܳܠܶܝܢ ܡܡܰܠܶܠ ܗ̱ܘܳܐ ܝܶܫܽܘܥ ܥܰܡܗܽܘܢ<EOS>ܡܰܬ݂ܠܶܐ̈ ܇ ܐܰܝܟ݂ ܕ݁ܡܶܫܟ݁ܚܺܝܢ ܗ̱ܘܰܘ ܠܡܶܫܡܰܥ <EOS>ܘܰܕ݂ܠܳܐ ܡܰܬ݂ܠܶܐ̈ <EOS> ܠܳܐ ܡܡܰܠܶܠ ܗ̱ܘܳܐ ܥܰܡܗܽܘܢ <EOS>ܠܬ݂ܰܠܡܺܝܕ݂ܰܘܗ̱ܝ̈ ܕ݁ܶܝܢ <EOS> ܒ݁ܰܝܢܰܘܗ̱ܝ ܘܰܠܗܽܘܢ ܡܦ݂ܰܫܶܩ ܗ̱ܘܳܐ ܟ݁ܽܠܡܶܕ݁ܶܡ<EOS>ܘܶܐܡܰܪ ܠܗܽܘܢ ܁ ܒ݁ܗܰܘ ܝܰܘܡܳܐ ܒ݁ܪܰܡܫܳܐ ܁ ܢܶܥܒ݁ܰܪ ܠܰܢ ܠܥܶܒ݂ܪܳܐ<EOS>ܘܰܫܒ݂ܰܩܘ ܠܟ݂ܶܢܫܶܐ̈ ܘܕ݂ܰܒ݂ܪܽܘܗ̱ܝ ܟ݁ܰܕ݂ ܒ݁ܰܣܦ݂ܺܝܢ̱ܬ݁ܳܐ ܗܽܘ <EOS>ܘܰܣܦ݂ܺܝܢܶܐ̈ ܐ̱ܚܪܳܢܝܳܬ݂ܳܐ̈ ܐܺܝܬ݂ ܗ̱ܘܰܝ̈ ܥܰܡܗܽܘܢ <EOS>ܘܰܗܘܳܬ݂ ܥܰܠܥܳܠܳܐ ܪܰܒ݁ܬ݂ܳܐ ܁ ܘܪܽܘܚܳܐ <EOS> ܘܓ݂ܰܠ̱ܠܶܐ̈ ܢܳܦ݂ܠܺܝܢ<EOS>ܗ̱ܘܰܘ ܒ݁ܰܣܦ݂ܺܝܢ̱ܬ݁ܳܐ <EOS> ܘܩܰܪܺܝܒ݂ܳܐ ܗ̱ܘܳܬ݂ ܕ݁ܬ݂ܶܬ݂ܡܠܶܐ <EOS>ܗܽܘ ܕ݁ܶܝܢ ܝܶܫܽܘܥ ܥܰܠ ܒ݁ܶܣܳܕ݂ܝܳܐ ܕ݁ܡܶܟ݂ ܗ̱ܘܳܐ <EOS> ܒ݁ܚܰܪܬ݂ܳܗ<EOS>ܕ݁ܰܣܦ݂ܺܝܢ̱ܬ݁ܳܐ <EOS> ܘܶܐܬ݂ܰܘ ܐܰܩܺܝܡܽܘܗ̱ܝ <EOS> ܘܳܐܡܪܺܝܢ ܠܶܗ <EOS> ܪܰܒ݁ܰܢ ܠܳܐ ܒ݁ܛܺܝܠ ܠܳܟ݂<EOS>ܕ݁ܳܐܒ݂ܕ݁ܺܝܢ ܚ̱ܢܰܢ <EOS>ܘܩܳܡ ܘܰܟ݂ܐܳܐ ܒ݁ܪܽܘܚܳܐ <EOS> ܘܶܐܡܰܪ ܠܝܰܡܳܐ <EOS> ܫܠܺܝ ܁ ܙܓ݂ܺܝܪ ܐܰܢ̱ܬ݁<EOS><EOS> ܘܫܶܠܝܰܬ݂ ܪܽܘܚܳܐ <EOS> ܘܰܗܘܳܐ ܢܰܘܚܳܐ ܪܰܒ݁ܳܐ <EOS>ܘܶܐܡܰܪ ܠܗܽܘܢ <EOS> ܠܡܳܢܳܐ ܕ݁ܰܚܽܘܠܬ݂ܳܢܺܝܢ̈ ܐܢ̱ܬ݁ܽܘܢ ܗܳܟ݂ܰܢ<EOS>ܘܰܠܡܳܢܳܐ ܠܰܝܬ݁ ܒ݁ܟ݂ܽܘܢ ܗܰܝܡܳܢܽܘܬ݂ܳܐ <EOS>ܘܰܕ݂ܚܶܠܘ ܁ ܕ݁ܶܚܠܬ݂ܳܐ ܪܰܒ݁ܬ݂ܳܐ <EOS> ܘܳܐܡܪܺܝܢ ܗ̱ܘܰܘ ܚܰܕ݂ ܠܚܰܕ݂<EOS>ܡܰܢܽܘ ܟ݁ܰܝ ܗܳܢܳܐ ܁ ܕ݁ܪܽܘܚܶܐ̈ ܘܝܰܡܳܐ ܡܶܫܬ݁ܰܡܥܺܝܢ ܠܶܗ<EOS>ܘܶܐܬ݂ܳܐ ܠܥܶܒ݂ܪܳܐ ܕ݁ܝܰܡܳܐ <EOS> ܠܰܐܬ݂ܪܳܐ ܕ݁ܓ݂ܳܕ݂ܪܳܝܶܐ̈ <EOS>ܘܟ݂ܰܕ݂ ܢܦ݂ܰܩ ܡܶܢ ܣܦ݂ܺܝܢ̱ܬ݁ܳܐ ܦ݁ܓ݂ܰܥ ܒ݁ܶܗ ܡܶܢ ܒ݁ܶܝܬ݂<EOS>ܩܒ݂ܽܘܪܶܐ̈ <EOS> ܓ݁ܰܒ݂ܪܳܐ ܕ݁ܺܐܝܬ݂ ܒ݁ܶܗ ܪܽܘܚܳܐ ܛܰܢܦ݂ܬ݂ܳܐ <EOS>ܘܥܳܡܰܪ ܗ̱ܘܳܐ ܒ݁ܶܝܬ݂ ܩܒ݂ܽܘܪܶܐ̈ <EOS> ܘܰܒ݂ܫܺܫܠܳܬ݂ܳܐ̈ ܐ̱ܢܳܫ ܠܳܐ<EOS>ܡܶܫܟ݁ܰܚ ܗ̱ܘܳܐ ܠܡܶܐܣܪܶܗ <EOS>ܡܶܛܽܠ ܕ݁ܟ݂ܽܠ ܐܶܡܰܬ݂ܝ ܕ݁ܰܒ݂ܣܽܘܛܡܶܐ̈ ܘܰܒ݂ܫܺܫܠܳܬ݂ܳܐ̈ ܡܶܬ݂ܶܐܣܰܪ<EOS>ܗ̱ܘܳܐ ܫܺܫܠܳܬ݂ܳܐ̈ ܡܬ݂ܰܒ݁ܰܪ ܗ̱ܘܳܐ <EOS> ܘܣܽܘܛܡܶܐ̈ ܡܦ݂ܰܣܶܩ ܗ̱ܘܳܐ <EOS> ܘܠܳܐ ܐ̱ܢܳܫ ܡܶܫܟ݁ܰܚ<EOS>ܗ̱ܘܳܐ ܠܡܶܟ݂ܒ݁ܫܶܗ <EOS>ܘܰܒ݂ܟ݂ܽܠ ܙܒ݂ܰܢ ܒ݁ܠܺܠܝܳܐ ܘܒ݂ܺܐܝܡܳܡܳܐ ܒ݁ܒ݂ܶܝܬ݂ ܩܒ݂ܽܘܪܶܐ̈<EOS>ܘܰܒ݂ܛܽܘܪܶܐ̈ <EOS> ܐܺܝܬ݂ܰܘܗ̱ܝ ܗ̱ܘܳܐ <EOS> ܘܩܳܥܶܐ ܗ̱ܘܳܐ <EOS> ܘܰܡܨܰܠܶܦ݂ ܢܰܦ݂ܫܶܗ ܒ݁ܟ݂ܺܐܦ݂ܶܐ̈<EOS><EOS>ܟ݁ܰܕ݂ ܚܙܳܐ ܕ݁ܶܝܢ ܠܝܶܫܽܘܥ ܡܶܢ ܪܽܘܚܩܳܐ ܪܗܶܛ ܣܓ݂ܶܕ݂ ܠܶܗ <EOS>ܘܰܩܥܳܐ ܒ݁ܩܳܠܳܐ ܪܳܡܳܐ <EOS> ܘܶܐܡܰܪ <EOS> ܡܳܐ ܠܺܝ ܘܠܳܟ݂ ܁ ܝܶܫܽܘܥ ܅<EOS>ܒ݁ܪܶܗ ܕ݁ܰܐܠܳܗܳܐ ܡܪܰܝܡܳܐ <EOS> ܡܰܘܡܶܐ ܐ̱ܢܳܐ ܠܳܟ݂ ܒ݁ܰܐܠܳܗܳܐ <EOS> ܕ݁ܠܳܐ ܬ݁ܫܰܢܩܰܢܝ <EOS>ܐܳܡܰܪ ܗ̱ܘܳܐ ܠܶܗ ܓ݁ܶܝܪ ܦ݁ܽܘܩ ܡܶܢ ܒ݁ܰܪܢܳܫܳܐ ܁ ܪܽܘܚܳܐ ܛܰܢܦ݂ܳܐ<EOS><EOS>ܘܫܰܐܠܶܗ <EOS> ܐܰܝܟ݁ܰܢܳܐ ܫܡܳܟ݂ <EOS> ܐܳܡܰܪ ܠܶܗ ܠܶܓ݂ܝܽܘܢ ܫܡܰܢ <EOS> ܡܶܛܽܠ<EOS>ܕ݁ܣܰܓ݁ܺܝܶܐܐ̈ ܚ̱ܢܰܢ <EOS>ܘܒ݂ܳܥܶܐ ܗ̱ܘܳܐ ܡܶܢܶܗ ܣܰܓ݁ܺܝ ܕ݁ܠܳܐ ܢܫܰܕ݁ܪܺܝܘܗ̱ܝ ܠܒ݂ܰܪ ܡܶܢ<EOS>ܐܰܬ݂ܪܳܐ <EOS>ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ ܠܘܳܬ݂ ܛܽܘܪܳܐ ܒ݁ܰܩܪܳܐ ܪܰܒ݁ܬ݂ܳܐ<EOS>ܕ݁ܰܚܙܺܝܪܶܐ̈ <EOS> ܕ݁ܪܳܥܝܳܐ ܇<EOS>ܘܒ݂ܳܥܶܝܢ ܗ̱ܘܰܘ ܡܶܢܶܗ ܗܳܢܽܘܢ ܫܺܐܕ݂ܶܐ̈ <EOS> ܘܳܐܡܪܺܝܢ <EOS> ܫܰܕ݁ܰܪܝܰܢ<EOS>ܥܰܠ ܗܳܢܽܘܢ ܚܙܺܝܪܶܐ̈ ܕ݁ܰܒ݂ܗܽܘܢ ܢܶܥܽܘܠ <EOS>ܘܰܐܦ݁ܶܣ ܠܗܽܘܢ <EOS> ܘܰܢܦ݂ܰܩ ܪܽܘܚܶܐ̈ ܗܳܠܶܝܢ ܛܰܢܦ݂ܳܬ݂ܳܐ̈ <EOS> ܘܥܰܠ<EOS>ܒ݁ܰܚܙܺܝܪܶܐ̈ <EOS> ܘܪܶܗܛܰܬ݂ ܗܳܝ ܒ݁ܰܩܪܳܐ ܠܰܫܩܺܝܦ݂ܳܐ ܘܢܶܦ݂ܠܰܬ݂ ܒ݁ܝܰܡܳܐ ܁ ܐܰܝܟ݂<EOS>ܬ݁ܪܶܝܢ̈ ܐܰܠܦ݂ܺܝܢ̈ <EOS> ܘܶܐܬ݂ܚܰܢܰܩܘ ܒ݁ܡܰܝܳܐ̈ <EOS>ܘܗܳܢܽܘܢ ܕ݁ܪܳܥܶܝܢ ܗ̱ܘܰܘ ܠܗܽܘܢ ܁ ܥܪܰܩܘ ܘܶܐܡܰܪܘ ܒ݁ܰܡܕ݂ܺܝܢ̱ܬ݁ܳܐ<EOS><EOS> ܘܳܐܦ݂ ܒ݁ܩܽܘܪܝܳܐ̈ <EOS> ܘܰܢܦ݂ܰܩܘ ܠܡܶܚܙܳܐ ܡܶܕ݁ܶܡ ܕ݁ܰܗܘܳܐ <EOS>ܘܶܐܬ݂ܰܘ ܠܘܳܬ݂ ܝܶܫܽܘܥ ܘܰܚܙܰܐܘܽܗ̱ܝ ܠܗܰܘ ܕ݁ܫܺܐܕ݂ܰܘܗ̱ܝ̈ <EOS>ܟ݁ܰܕ݂ ܠܒ݂ܺܝܫ ܁ ܘܰܡܢܰܟ݁ܰܦ݂ <EOS> ܘܝܳܬ݂ܶܒ݂ ܇ ܗܰܘ ܕ݁ܺܐܝܬ݂ ܗ̱ܘܳܐ ܒ݁ܶܗ ܠܶܓ݂ܝܽܘܢ ܇<EOS>ܘܰܕ݂ܚܶܠܘ <EOS>ܘܶܐܫܬ݁ܰܥܺܝܘ ܠܗܽܘܢ ܗܳܢܽܘܢ ܕ݁ܰܚܙܰܘ ܕ݁ܰܐܝܟ݁ܰܢܳܐ ܗܘܳܐ ܠܗܰܘ<EOS>ܕ݁ܫܺܐܕ݂ܰܘܗ̱ܝ̈ <EOS> ܘܳܐܦ݂ ܥܰܠ ܗܳܢܽܘܢ ܚܙܺܝܪܶܐ̈ <EOS>ܘܫܰܪܺܝܘ ܒ݁ܳܥܶܝܢ ܡܶܢܶܗ ܕ݁ܢܺܐܙܰܠ ܠܶܗ ܡܶܢ ܬ݁ܚܽܘܡܗܽܘܢ<EOS>ܘܟ݂ܰܕ݂ ܣܠܶܩ ܠܰܣܦ݂ܺܝܢ̱ܬ݁ܳܐ ܒ݁ܳܥܶܐ ܗ̱ܘܳܐ ܡܶܢܶܗ ܗܰܘ<EOS>ܕ݁ܫܺܐܕ݂ܰܘܗ̱ܝ̈ ܁ ܕ݁ܥܰܡܶܗ ܢܶܗܘܶܐ <EOS>ܘܠܳܐ ܫܰܒ݂ܩܶܗ <EOS> ܐܶܠܳܐ ܐܶܡܰܪ ܠܶܗ ܙܶܠ ܠܒ݂ܰܝܬ݁ܳܟ݂ ܠܘܳܬ݂<EOS>ܐ̱ܢܳܫܰܝܟ݁̈ ܘܶܐܫܬ݁ܰܥܳܐ ܠܗܽܘܢ ܡܶܕ݁ܶܡ ܕ݁ܰܥܒ݂ܰܕ݂ ܠܳܟ݂ ܡܳܪܝܳܐ <EOS> ܘܕ݂ܶܐܬ݂ܪܰܚܰܡ ܥܠܰܝܟ݁<EOS><EOS>ܘܶܐܙܰܠ ܁ ܘܫܰܪܺܝ ܡܰܟ݂ܪܶܙ ܒ݁ܥܶܣܪܰܬ݂ ܡ̈ܕ݂ܺܝܢܳܬ݂ܳܐ <EOS> ܡܶܕ݁ܶܡ<EOS>ܕ݁ܰܥܒ݂ܰܕ݂ ܠܶܗ ܝܶܫܽܘܥ <EOS> ܘܟ݂ܽܠܗܽܘܢ ܬ݁ܰܡܺܝܗܺܝܢ ܗܘܰܘ<EOS>ܘܟ݂ܰܕ݂ ܥܒ݂ܰܪ ܝܶܫܽܘܥ ܒ݁ܰܣܦ݂ܺܝܢ̱ܬ݁ܳܐ ܠܗܰܘ ܥܶܒ݂ܪܳܐ ܬ݁ܽܘܒ݂<EOS>ܐܶܬ݂ܟ݁ܰܢܰܫܘ ܥܠܰܘܗ̱ܝ ܟ݁ܶܢܫܶܐ̈ ܣܰܓ݁ܺܝܶܐܐ̈ ܇ ܟ݁ܰܕ݂ ܐܺܝܬ݂ܰܘܗ̱ܝ ܥܰܠ ܝܰܕ݂ ܝܰܡܳܐ <EOS>ܘܶܐܬ݂ܳܐ ܚܰܕ݂ ܕ݁ܰܫܡܶܗ ܝܽܘܐܳܪܳܫ ܡܶܢ ܪܰܒ݁ܰܝ̈ ܟ݁ܢܽܘܫܬ݁ܳܐ<EOS>ܘܟ݂ܰܕ݂ ܚܙܳܝܗ̱ܝ <EOS> ܢܦ݂ܰܠ ܠܘܳܬ݂ ܪܶܓ݂ܠܰܘܗ̱ܝ̈ <EOS>ܘܒ݂ܳܥܶܐ ܗ̱ܘܳܐ ܡܶܢܶܗ ܣܰܓ݁ܺܝ <EOS> ܘܳܐܡܰܪ ܠܶܗ <EOS> ܒ݁ܪܰܬ݂ܝ<EOS>ܒ݁ܺܝܫܳܐܝܺܬ݂ ܥܒ݂ܺܝܕ݂ܳܐ <EOS> ܬ݁ܳܐ ܣܺܝܡ ܐܺܝܕ݂ܳܟ݂ ܥܠܶܝܗ ܁ ܘܬ݂ܶܬ݂ܚܠܶܡ <EOS> ܘܬ݂ܺܚܶܐ <EOS>ܘܶܐܙܰܠ ܥܰܡܶܗ ܝܶܫܽܘܥ <EOS> ܘܕ݂ܰܒ݁ܺܝܩ ܗ̱ܘܳܐ ܠܶܗ ܟ݁ܶܢܫܳܐ ܣܰܓ݁ܺܝܳܐܐ<EOS>ܘܚܳܒ݂ܨܺܝܢ ܗ̱ܘܰܘ ܠܶܗ<EOS>ܐܰܢ̱ܬ݁ܬ݂ܳܐ ܕ݁ܶܝܢ ܚܕ݂ܳܐ ܁ ܕ݁ܺܐܝܬ݂ܶܝܗ ܗ̱ܘܳܬ݂ ܒ݁ܡܰܪܕ݁ܺܝܬ݂ܳܐ<EOS>ܕ݁ܰܕ݂ܡܳܐ ܁ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈<EOS>ܐܰܝܕ݂ܳܐ ܕ݁ܣܰܓ݁ܺܝ ܣܶܒ݂ܠܰܬ݂ ܡܶܢ ܐܳܣܰܘܳܬ݂ܳܐ̈ ܣܰܓ݁ܺܝܶܐܐ̈<EOS>ܘܰܐܦ݁ܩܰܬ݂ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܠܳܗ ܘܡܶܕ݁ܶܡ ܠܳܐ ܐܶܬ݂ܥܰܕ݁ܪܰܬ݂ <EOS> ܐܶܠܳܐ ܐܳܦ݂<EOS>ܝܰܬ݁ܺܝܪܳܐܝܺܬ݂ ܐܶܬ݂ܰܐܠܨܰܬ݂ <EOS>ܟ݁ܰܕ݂ ܫܶܡܥܰܬ݂ ܥܰܠ ܝܶܫܽܘܥ ܐܶܬ݂ܳܬ݂ ܒ݁ܚܶܒ݂ܨܳܐ ܕ݁ܟ݂ܶܢܫܳܐ ܡܶܢ<EOS>ܒ݁ܶܣܬ݁ܪܶܗ <EOS> ܩܶܪܒ݁ܰܬ݂ ܠܰܠܒ݂ܽܘܫܶܗ <EOS>ܐܳܡܪܳܐ ܗ̱ܘܳܬ݂ ܓ݁ܶܝܪ ܕ݁ܳܐܦ݂ܶܢ ܠܰܠܒ݂ܽܘܫܶܗ ܩܳܪܒ݁ܳܐ ܐ̱ܢܳܐ <EOS>ܚܳܝܳܐ ܐ̱ܢܳܐ ܇<EOS>ܘܡܶܚܕ݂ܳܐ ܝܶܒ݂ܫܰܬ݂ ܡܥܺܝܢܳܐ ܕ݁ܰܕ݂ܡܳܗ <EOS> ܘܰܐܪܓ݁ܫܰܬ݂ ܒ݁ܦ݂ܰܓ݂ܪܳܗ <EOS>ܕ݁ܶܐܬ݂ܰܐܣܝܰܬ݂ ܡܶܢ ܡܚܽܘܬ݂ܳܗ <EOS>ܝܶܫܽܘܥ ܕ݁ܶܝܢ ܡܶܚܕ݂ܳܐ ܝܺܕ݂ܰܥ ܒ݁ܢܰܦ݂ܫܶܗ <EOS> ܕ݁ܚܰܝܠܳܐ ܢܦ݂ܰܩ ܡܶܢܶܗ<EOS><EOS> ܘܶܐܬ݂ܦ݁ܢܺܝ ܠܘܳܬ݂ ܟ݁ܶܢܫܳܐ <EOS> ܘܶܐܡܰܪ <EOS> ܡܰܢܽܘ ܩܪܶܒ݂ ܠܡܳܐܢܰܝ̈ <EOS>ܘܳܐܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ <EOS> ܚܳܙܶܐ ܐܰܢ̱ܬ݁ ܠܟ݂ܶܢܫܶܐ̈<EOS>ܕ݁ܚܳܒ݂ܨܺܝܢ ܠܳܟ݂ ܘܳܐܡܰܪ ܐܰܢ̱ܬ݁ ܡܰܢܽܘ ܩܪܶܒ݂ ܠܺܝ<EOS>ܘܚܳܐܰܪ ܗ̱ܘܳܐ ܕ݁ܢܶܚܙܶܐ ܡܰܢܽܘ ܗܳܕ݂ܶܐ ܥܒ݂ܰܕ݂ <EOS>ܗܳܝ ܕ݁ܶܝܢ ܐܰܢ̱ܬ݁ܬ݂ܳܐ ܁ ܟ݁ܰܕ݂ ܕ݁ܰܚܺܝܠܳܐ ܘܪܰܬ݁ܺܝܬ݂ܳܐ ܁<EOS>ܕ݁ܝܶܕ݂ܥܰܬ݂ ܡܳܐ ܕ݁ܰܗܘܳܐ ܠܳܗ ܐܶܬ݂ܳܬ݂ ܢܶܦ݂ܠܰܬ݂ ܩܕ݂ܳܡܰܘܗ̱ܝ <EOS> ܘܶܐܡܪܰܬ݂ ܠܶܗ ܟ݁ܽܠܶܗ<EOS>ܫܪܳܪܳܐ <EOS>ܗܽܘ ܕ݁ܶܝܢ ܐܶܡܰܪ ܠܳܗ <EOS> ܒ݁ܪܰܬ݂ܝ <EOS> ܗܰܝܡܳܢܽܘܬ݂ܶܟ݂ܝ ܐܰܚܝܰܬ݂ܶܟ݂ܝ <EOS>ܙܶܠܝ ܒ݁ܰܫܠܳܡܳܐ <EOS> ܘܰܗܘܰܝܬ݁ܝ ܚܠܺܝܡܳܐ ܡܶܢ ܡܚܽܘܬ݂ܶܟ݂ܝ<EOS>ܘܥܰܕ݂ ܗܽܘ ܡܡܰܠܶܠ ܐܶܬ݂ܰܘ ܡܶܢ ܕ݁ܒ݂ܶܝܬ݂ ܪܰܒ݁ ܟ݁ܢܽܘܫܬ݁ܳܐ <EOS>ܘܳܐܡܪܺܝܢ <EOS> ܕ݁ܒ݂ܰܪܬ݂ܳܟ݂ ܡܺܝܬ݂ܰܬ݂ <EOS> ܠܡܳܢܳܐ ܡܶܟ݁ܺܝܠ ܡܰܥܡܶܠ ܐܰܢ̱ܬ݁ ܠܡܰܠܦ݂ܳܢܳܐ <EOS>ܝܶܫܽܘܥ ܕ݁ܶܝܢ ܫܡܰܥ ܠܡܶܠܬ݂ܳܐ ܕ݁ܶܐܡܰܪܘ <EOS> ܘܶܐܡܰܪ ܠܗܰܘ ܪܰܒ݁<EOS>ܟ݁ܢܽܘܫܬ݁ܳܐ <EOS> ܠܳܐ ܬ݁ܶܕ݂ܚܰܠ <EOS> ܒ݁ܰܠܚܽܘܕ݂ ܗܰܝܡܶܢ <EOS>ܘܠܳܐ ܫܒ݂ܰܩ ܠܐ̱ܢܳܫ ܕ݁ܢܺܐܙܰܠ ܥܰܡܶܗ ܐܶܠܳܐ ܠܫܶܡܥܽܘܢ ܟ݁ܺܐܦ݂ܳܐ ܇<EOS>ܘܰܠܝܰܥܩܽܘܒ݂ ܁ ܘܰܠܝܽܘܚܰܢܳܢ ܐܰܚܽܘܗ̱ܝ ܕ݁ܝܰܥܩܽܘܒ݂ <EOS>ܘܶܐܬ݂ܰܘ ܠܒ݂ܰܝܬ݁ܳܐ ܕ݁ܗܰܘ ܪܰܒ݁ ܟ݁ܢܽܘܫܬ݁ܳܐ <EOS> ܘܰܚܙܳܐ<EOS>ܕ݁ܰܪܗܺܝܒ݂ܺܝܢ ܁ ܘܒ݂ܳܟ݂ܶܝܢ <EOS> ܘܡܰܝܠܠܺܝܢ <EOS>ܘܥܰܠ <EOS> ܘܶܐܡܰܪ ܠܗܽܘܢ <EOS> ܡܳܢܳܐ ܪܗܺܝܒ݂ܺܝܢ ܐܢ̱ܬ݁ܽܘܢ ܘܒ݂ܳܟ݂ܶܝܢ <EOS>ܛܠܺܝܬ݂ܳܐ ܠܳܐ ܡܺܝܬ݂ܰܬ݂ ܁ ܐܶܠܳܐ ܕ݁ܰܡܟ݁ܳܐ ܗ̱ܝ <EOS>ܘܓ݂ܳܚܟ݁ܺܝܢ ܗ̱ܘܰܘ ܥܠܰܘܗ̱ܝ <EOS> ܗܽܘ ܕ݁ܶܝܢ ܐܰܦ݁ܶܩ ܠܟ݂ܽܠܗܽܘܢ <EOS>ܘܰܕ݂ܒ݂ܰܪ ܠܰܐܒ݂ܽܘܗ ܕ݁ܰܛܠܺܝܬ݂ܳܐ ܘܠܶܐܡܳܗ <EOS> ܘܰܠܗܳܢܽܘܢ ܕ݁ܥܰܡܶܗ ܘܥܰܠ ܠܰܐܝܟ݁ܳܐ<EOS>ܕ݁ܪܰܡܝܳܐ ܗ̱ܘܳܬ݂ ܛܠܺܝܬ݂ܳܐ <EOS>ܘܶܐܚܰܕ݂ ܒ݁ܺܐܝܕ݂ܳܗ ܕ݁ܰܛܠܺܝܬ݂ܳܐ <EOS> ܘܶܐܡܰܪ ܠܳܗ <EOS> ܛܠܺܝܬ݂ܳܐ <EOS>ܩܽܘܡܝ <EOS>ܘܒ݂ܰܪ ܫܳܥܬ݂ܶܗ ܩܳܡܰܬ݂ ܛܠܺܝܬ݂ܳܐ <EOS> ܘܰܡܗܰܠܟ݂ܳܐ ܗ̱ܘܳܬ݂ <EOS> ܐܺܝܬ݂ܶܝܗ<EOS>ܗ̱ܘܳܬ݂ ܓ݁ܶܝܪ ܒ݁ܰܪ̱ܬ݂ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈ <EOS> ܘܡܶܬ݁ܕ݁ܰܡܪܺܝܢ ܗ̱ܘܰܘ ܕ݁ܽܘܡܳܪܳܐ<EOS>ܪܰܒ݁ܳܐ <EOS>ܘܦ݂ܰܩܶܕ݂ ܐܶܢܽܘܢ ܣܰܓ݁ܺܝ <EOS> ܕ݁ܠܳܐ ܐ̱ܢܳܫ ܢܶܕ݁ܰܥ ܗܳܕ݂ܶܐ <EOS> ܘܶܐܡܰܪ<EOS>ܕ݁ܢܶܬ݁ܠܽܘܢ ܠܳܗ ܠܡܶܠܥܰܣ<EOS>ܘܰܢܦ݂ܰܩ ܡܶܢ ܬ݁ܰܡܳܢ <EOS> ܘܶܐܬ݂ܳܐ ܠܰܡܕ݂ܺܝܢ̱ܬ݁ܶܗ <EOS> ܘܕ݂ܰܒ݁ܺܝܩܺܝܢ<EOS>ܗ̱ܘܰܘ ܠܶܗ ܬ݁ܰܠܡܺܝܕ݂ܰܘܗ̱ܝ̈ <EOS>ܘܟ݂ܰܕ݂ ܗܘܳܬ݂ ܫܰܒ݁ܬ݂ܳܐ ܫܰܪܺܝ ܠܡܰܠܳܦ݂ܽܘ ܒ݁ܰܟ݂ܢܽܘܫܬ݁ܳܐ <EOS>ܘܣܰܓ݁ܺܝܶܐܐ̈ ܕ݁ܰܫܡܰܥܘ <EOS> ܐܶܬ݁ܕ݁ܰܡܰܪܘ <EOS> ܘܳܐܡܪܺܝܢ ܗ̱ܘܰܘ ܐܰܝܡܶܟ݁ܳܐ ܠܶܗ ܗܳܠܶܝܢ<EOS>ܠܗܳܢܳܐ <EOS> ܘܰܐܝܕ݂ܳܐ ܗ̱ܝ ܚܶܟ݂ܡܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܶܗ <EOS> ܕ݁ܚܰܝܠܶܐ̈ ܕ݁ܰܐܝܟ݂ ܗܳܠܶܝܢ<EOS>ܒ݁ܺܐܝܕ݂ܰܘܗ̱ܝ̈ ܢܶܗܘܽܘܢ <EOS>ܠܳܐ ܗ̱ܘܳܐ ܗܳܢܳܐ ܢܰܓ݁ܳܪܳܐ ܒ݁ܪܳܗ ܕ݁ܡܰܪܝܰܡ ܁ ܘܰܐܚܽܘܗ̱ܝ<EOS>ܕ݁ܝܰܥܩܽܘܒ݂ ܘܰܕ݂ܝܳܘܣܺܐ ܁ ܘܕ݂ܺܝܗܽܘܕ݂ܳܐ ܘܰܕ݂ܫܶܡܥܽܘܢ ܘܠܳܐ ܗܳܐ ܐܰܚܘܳܬ݂ܶܗ̈ ܬ݁ܢܳܢ<EOS>ܠܘܳܬ݂ܰܢ ܘܡܶܬ݂ܟ݁ܰܫܠܺܝܢ ܗ̱ܘܰܘ ܒ݁ܶܗ<EOS>ܘܶܐܡܰܪ ܠܗܽܘܢ ܝܶܫܽܘܥ <EOS> ܠܰܝܬ݁ ܢܒ݂ܺܝܳܐ ܕ݁ܰܨܥܺܝܪ <EOS> ܐܶܠܳܐ ܐܶܢ<EOS>ܒ݁ܰܡܕ݂ܺܝܢ̱ܬ݁ܶܗ ܘܒ݂ܶܝܬ݂ ܐ̱ܚܝܳܢܰܘܗ̱ܝ̈ <EOS> ܘܰܒ݂ܒ݂ܰܝܬ݁ܶܗ <EOS>ܘܠܳܐ ܡܶܫܟ݁ܰܚ ܗ̱ܘܳܐ ܁ ܕ݁ܢܶܥܒ݁ܶܕ݂ ܬ݁ܰܡܳܢ <EOS> ܐܳܦ݂ ܠܳܐ ܚܰܕ݂ ܚܰܝܠܳܐ<EOS><EOS> ܐܶܠܳܐ ܐܶܢ ܕ݁ܥܰܠ ܟ݁ܪܺܝܗܶܐ̈ ܩܰܠܺܝܠ ܁ ܣܳܡ ܐܺܝܕ݂ܶܗ <EOS> ܘܰܐܣܺܝ <EOS>ܘܡܶܬ݁ܕ݁ܰܡܰܪ ܗ̱ܘܳܐ ܒ݁ܚܰܣܺܝܪܽܘܬ݂ ܗܰܝܡܳܢܽܘܬ݂ܗܽܘܢ ܘܡܶܬ݂ܟ݁ܪܶܟ݂<EOS>ܗ̱ܘܳܐ ܒ݁ܩܽܘܪܝܳܐ̈ <EOS> ܟ݁ܰܕ݂ ܡܰܠܶܦ݂<EOS>ܘܰܩܪܳܐ ܠܰܬ݂ܪܶܥܣܰܪܬ݁ܶܗ ܘܫܰܪܺܝ ܕ݁ܰܢܫܰܕ݁ܰܪ ܐܶܢܽܘܢ <EOS> ܬ݁ܪܶܝܢ̈<EOS>ܬ݁ܪܶܝܢ̈ <EOS> ܘܝܰܗ̱ܒ݂ ܠܗܽܘܢ ܫܽܘܠܛܳܢܳܐ ܥܰܠ ܪܽܘܚܶܐ̈ ܛܰܢܦ݂ܳܬ݂ܳܐ̈ ܕ݁ܢܰܦ݁ܩܽܘܢ <EOS>ܘܦ݂ܰܩܶܕ݂ ܐܶܢܽܘܢ <EOS> ܕ݁ܠܳܐ ܢܶܫܩܠܽܘܢ ܡܶܕ݁ܶܡ ܠܽܐܘܪܚܳܐ ܐܶܠܳܐ ܐܶܢ<EOS>ܫܰܒ݂ܛܳܐ ܒ݁ܰܠܚܽܘܕ݂ <EOS> ܠܳܐ ܬ݁ܰܪܡܳܠܳܐ ܁ ܘܠܳܐ ܠܰܚܡܳܐ <EOS> ܘܠܳܐ ܢܚܳܫܳܐ ܒ݁ܟ݂ܺܝܣܰܝܗܽܘܢ̈<EOS><EOS>ܐܶܠܳܐ ܢܶܣܶܐܢܽܘܢ ܛܶܠܳܪܶܐ̈ <EOS> ܘܠܳܐ ܢܶܠܒ݁ܫܽܘܢ ܬ݁ܰܪܬ݁ܶܝܢ̈<EOS>ܟ݁ܽܘܬ݁ܺܝܢܝܳܢ̈<EOS>ܘܶܐܡܰܪ ܠܗܽܘܢ <EOS> ܕ݁ܠܰܐܝܢܳܐ ܒ݁ܰܝܬ݁ܳܐ ܕ݁ܥܳܐܠܺܝܢ ܐܢ̱ܬ݁ܽܘܢ<EOS>ܬ݁ܰܡܳܢ ܗܘܰܘ <EOS> ܥܕ݂ܰܡܳܐ ܕ݁ܢܳܦ݂ܩܺܝܢ ܐܢ̱ܬ݁ܽܘܢ ܡܶܢ ܬ݁ܰܡܳܢ <EOS>ܘܟ݂ܽܠ ܡܰܢ ܕ݁ܠܳܐ ܢܩܰܒ݁ܠܽܘܢܳܟ݂ܽܘܢ ܁ ܘܠܳܐ ܢܶܫܡܥܽܘܢܳܟ݂ܽܘܢ ܡܳܐ<EOS>ܕ݁ܢܳܦ݂ܩܺܝܢ ܐܢ̱ܬ݁ܽܘܢ ܡܶܢ ܬ݁ܰܡܳܢ ܦ݁ܶܨܘ ܚܶܠܳܐ ܕ݁ܰܒ݂ܬ݂ܰܚܬ݁ܳܝܳܐ ܕ݁ܪܶܓ݂ܠܰܝܟ݁ܽܘܢ̈<EOS>ܠܣܳܗܕ݁ܽܘܬ݂ܗܽܘܢ <EOS> ܘܰܐܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܢܶܗܘܶܐ ܢܺܝܚ ܁ ܠܰܣܕ݂ܽܘܡ<EOS>ܘܰܠܥܳܡܽܘܪܳܐ ܒ݁ܝܰܘܡܳܐ ܕ݁ܕ݂ܺܝܢܳܐ <EOS> ܐܰܘ ܠܰܡܕ݂ܺܝܢ̱ܬ݁ܳܐ ܗܳܝ<EOS>ܘܰܢܦ݂ܰܩܘ ܗ̱ܘܰܘ <EOS> ܘܰܐܟ݂ܪܶܙܘ ܕ݁ܰܢܬ݂ܽܘܒ݂ܽܘܢ <EOS>ܘܫܺܐܕ݂ܶܐ̈ ܣܰܓ݁ܺܝܶܐܐ̈ ܡܰܦ݁ܩܺܝܢ ܗ̱ܘܰܘ <EOS> ܘܡܳܫܚܺܝܢ ܗ̱ܘܰܘ<EOS>ܒ݁ܡܶܫܚܳܐ ܟ݁ܪܺܝܗܶܐ̈ ܣܰܓ݁ܺܝܶܐܐ̈ <EOS> ܘܡܰܐܣܶܝܢ ܗ̱ܘܰܘ<EOS>ܘܰܫܡܰܥ ܗܶܪܳܘܕ݂ܶܣ ܡܰܠܟ݁ܳܐ ܥܰܠ ܝܶܫܽܘܥ <EOS> ܐܶܬ݂ܺܝܕ݂ܰܥ ܗ̱ܘܳܐ ܠܶܗ<EOS>ܓ݁ܶܝܪ ܫܡܶܗ <EOS> ܘܶܐܡܰܪ ܗ̱ܘܳܐ <EOS> ܝܽܘܚܰܢܳܢ ܡܰܥܡܕ݂ܳܢܳܐ ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈ ܡܶܛܽܠ<EOS>ܗܳܢܳܐ ܚܰܝܠܶܐ̈ ܡܶܣܬ݁ܰܥܪܺܝܢ ܒ݁ܶܗ<EOS>ܐ̱ܚܪܳܢܶܐ̈ ܐܳܡܪܺܝܢ ܗ̱ܘܰܘ <EOS> ܕ݁ܺܐܠܺܝܳܐ ܗܽܘ <EOS> ܘܰܐ̱ܚܪܳܢܶܐ̈ <EOS>ܕ݁ܰܢܒ݂ܺܝܳܐ ܗܽܘ ܁ ܐܰܝܟ݂ ܚܰܕ݂ ܡܶܢ ܢܒ݂ܺܝܶܐ̈ <EOS>ܟ݁ܰܕ݂ ܫܡܰܥ ܕ݁ܶܝܢ ܗܶܪܳܘܕ݂ܶܣ <EOS> ܐܶܡܰܪ <EOS> ܝܽܘܚܰܢܳܢ ܗܰܘ ܕ݁ܶܐܢܳܐ<EOS>ܦ݁ܶܣܩܶܬ݂ ܪܺܫܶܗ ܗܽܘ ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈<EOS>ܗܽܘ ܓ݁ܶܝܪ ܗܶܪܳܘܕ݂ܶܣ ܫܰܕ݁ܰܪ ܗ̱ܘܳܐ ܐܰܚܕ݁ܶܗ ܠܝܽܘܚܰܢܳܢ <EOS> ܘܰܐܣܪܶܗ<EOS>ܒ݁ܶܝܬ݂ ܐܰܣܺܝܪܶܐ̈ ܡܶܛܽܠ ܗܶܪܳܘܕ݂ܺܝܰܐ ܐܰܢ̱ܬ݁ܰܬ݂ ܦ݂ܺܝܠܺܝܦ݁ܳܘܣ ܐܰܚܽܘܗ̱ܝ <EOS> ܗܳܝ<EOS>ܕ݁ܰܢܣܰܒ݂ <EOS>ܐܶܡܰܪ ܗ̱ܘܳܐ ܓ݁ܶܝܪ ܝܽܘܚܰܢܳܢ ܠܗܶܪܳܘܕ݂ܶܣ ܕ݁ܠܳܐ ܫܰܠܺܝܛ ܠܳܟ݂<EOS>ܕ݁ܬ݂ܶܣܰܒ݂ ܐܰܢ̱ܬ݁ܰܬ݂ ܐܰܚܽܘܟ݂ <EOS>ܗܺܝ ܕ݁ܶܝܢ ܗܶܪܳܘܕ݂ܺܝܰܐ ܠܚܺܝܡܳܐ ܗ̱ܘܳܬ݂ ܠܶܗ <EOS> ܘܨܳܒ݂ܶܝܢ ܗ̱ܘܳܬ݂<EOS>ܠܡܶܩܛܠܶܗ <EOS> ܘܠܳܐ ܡܶܫܟ݁ܚܳܐ ܗ̱ܘܳܬ݂ <EOS>ܗܶܪܳܘܕ݂ܶܣ ܓ݁ܶܝܪ ܕ݁ܳܚܶܠ ܗ̱ܘܳܐ ܡܶܢ ܝܽܘܚܰܢܳܢ ܥܰܠ ܕ݁ܝܳܕ݂ܰܥ<EOS>ܗ̱ܘܳܐ ܕ݁ܓ݂ܰܒ݂ܪܳܐ ܗ̱ܘ ܙܰܕ݁ܺܝܩܳܐ <EOS> ܘܩܰܕ݁ܺܝܫܳܐ <EOS> ܘܰܡܢܰܛܰܪ ܗ̱ܘܳܐ ܠܶܗ <EOS>ܘܣܰܓ݁ܺܝܳܐܬ݂ܳܐ̈ ܫܳܡܰܥ ܗ̱ܘܳܐ ܠܶܗ <EOS> ܘܥܳܒ݂ܶܕ݂ <EOS> ܘܒ݂ܰܣܺܝܡܳܐܝܺܬ݂ ܫܳܡܰܥ ܗ̱ܘܳܐ ܠܶܗ<EOS><EOS>ܘܰܗܘܳܐ ܝܰܘܡܳܐ ܝܺܕ݂ܺܝܥܳܐ ܟ݁ܰܕ݂ ܗܶܪܳܘܕ݂ܶܣ ܒ݁ܒ݂ܶܝܬ݂ ܝܰܠܕ݁ܶܗ <EOS>ܚܫܳܡܺܝܬ݂ܳܐ ܥܒ݂ܰܕ݂ ܗ̱ܘܳܐ ܠܪܰܘܪܒ݂ܳܢܰܘܗ̱ܝ̈ ܁ ܘܰܠܟ݁ܺܝܠܺܝܰܪܟ݂ܶܐ̈ ܁ ܘܰܠܪܺܫܶܐ̈<EOS>ܕ݁ܰܓ݂ܠܺܝܠܳܐ<EOS>ܘܥܶܠܰܬ݂ ܒ݁ܰܪܬ݂ܳܗ ܕ݁ܗܶܪܳܘܕ݂ܺܝܰܐ <EOS> ܪܰܩܕ݂ܰܬ݂ ܘܫܶܦ݂ܪܰܬ݂ ܠܶܗ<EOS>ܠܗܶܪܳܘܕ݂ܶܣ <EOS> ܘܠܰܐܝܠܶܝܢ ܕ݁ܰܣܡܺܝܟ݂ܺܝܢ ܥܰܡܶܗ <EOS> ܘܶܐܡܰܪ ܡܰܠܟ݁ܳܐ ܠܰܛܠܺܝܬ݂ܳܐ <EOS> ܫܰܐܠܝ<EOS>ܡܶܢܝ ܡܶܕ݁ܶܡ ܕ݁ܨܳܒ݂ܝܳܐ ܐܰܢ̱ܬ݁ܝ ܘܶܐܬ݁ܶܠ ܠܶܟ݂ܝ <EOS>ܘܺܝܡܳܐ ܠܳܗ ܕ݁ܡܶܕ݁ܶܡ ܕ݁ܬ݂ܶܫܶܐܠܺܝܢ ܁ ܐܶܬ݁ܶܠ ܠܶܟ݂ܝ ܥܕ݂ܰܡܳܐ<EOS>ܠܦ݂ܶܠܓ݁ܳܗ ܕ݁ܡܰܠܟ݁ܽܘܬ݂ܝ <EOS>ܗܺܝ ܕ݁ܶܝܢ ܢܶܦ݂ܩܰܬ݂ <EOS> ܘܳܐܡܪܳܐ ܠܶܐܡܳܗ <EOS> ܡܳܢܳܐ ܐܶܫܶܐܠܺܝܘܗ̱ܝ <EOS>ܐܳܡܪܳܐ ܠܳܗ <EOS> ܪܺܫܶܗ ܕ݁ܝܽܘܚܰܢܳܢ ܡܰܥܡܕ݂ܳܢܳܐ <EOS>ܘܡܶܚܕ݂ܳܐ ܥܶܠܰܬ݂ ܒ݁ܰܒ݂ܛܺܝܠܽܘܬ݂ܳܐ ܁ ܠܘܳܬ݂ ܡܰܠܟ݁ܳܐ <EOS> ܘܳܐܡܪܳܐ<EOS>ܠܶܗ <EOS> ܨܳܒ݂ܝܳܐ ܐ̱ܢܳܐ ܒ݁ܗܳܕ݂ܶܐ ܫܳܥܬ݂ܳܐ ܕ݁ܬ݂ܶܬ݁ܶܠ ܠܺܝ ܥܰܠ ܦ݁ܺܝܢܟ݁ܳܐ <EOS> ܪܺܫܶܗ<EOS>ܕ݁ܝܽܘܚܰܢܳܢ ܡܰܥܡܕ݂ܳܢܳܐ <EOS>ܘܟ݂ܶܪܝܰܬ݂ ܠܶܗ ܣܰܓ݁ܺܝ ܠܡܰܠܟ݁ܳܐ <EOS> ܡܶܛܽܠ ܕ݁ܶܝܢ ܡܰܘܡܳܬ݂ܳܐ̈ ܁<EOS>ܘܡܶܛܽܠ ܣܡܺܝܟ݂ܶܐ̈ <EOS> ܠܳܐ ܨܒ݂ܳܐ ܕ݁ܢܶܓ݂ܠܙܺܝܗ <EOS>ܐܶܠܳܐ ܡܶܚܕ݂ܳܐ ܫܰܕ݁ܰܪ ܡܰܠܟ݁ܳܐ ܐܶܣܦ݁ܽܘܩܠܰܛܪܳܐ ܘܰܦ݂ܩܰܕ݂<EOS>ܕ݁ܢܰܝܬ݁ܶܐ ܪܺܫܶܗ ܕ݁ܝܽܘܚܰܢܳܢ <EOS> ܘܶܐܙܰܠ ܦ݁ܰܣܩܶܗ ܪܺܫܶܗ ܕ݁ܝܽܘܚܰܢܳܢ ܒ݁ܶܝܬ݂ ܐܰܣܺܝܪܶܐ̈<EOS>ܘܰܐܝܬ݁ܺܝ ܒ݁ܦ݂ܺܝܢܟ݁ܳܐ <EOS> ܘܝܰܗ̱ܒ݂ ܠܰܛܠܺܝܬ݂ܳܐ <EOS> ܘܗܺܝ ܛܠܺܝܬ݂ܳܐ<EOS>ܝܶܗܒ݁ܰܬ݂ ܠܶܐܡܳܗ <EOS>ܘܰܫܡܰܥܘ ܬ݁ܰܠܡܺܝܕ݂ܰܘܗ̱ܝ̈ ܘܶܐܬ݂ܰܘ ܫܩܰܠܘ ܫܠܰܕ݁ܶܗ <EOS> ܘܣܳܡܘ<EOS>ܒ݁ܒ݂ܶܝܬ݂ ܩܒ݂ܽܘܪܳܐ<EOS>ܘܶܐܬ݂ܟ݁ܰܢܰܫܘ ܫܠܺܝܚܶܐ̈ ܠܘܳܬ݂ ܝܶܫܽܘܥ <EOS> ܘܶܐܡܰܪܘ ܠܶܗ ܟ݁ܽܠ ܡܳܐ<EOS>ܕ݁ܰܥܒ݂ܰܕ݂ܘ <EOS> ܘܟ݂ܽܠ ܡܳܐ ܕ݁ܰܐܠܶܦ݂ܘ <EOS>ܘܶܐܡܰܪ ܠܗܽܘܢ <EOS> ܬ݁ܰܘ ܠܟ݂ܽܘܢ ܁ ܢܺܐܙܰܠ ܁ ܠܕ݂ܰܒ݂ܪܳܐ ܒ݁ܰܠܚܽܘܕ݂ܰܝܢ<EOS><EOS> ܘܶܐܬ݁ܬ݁ܢܺܝܚܘ ܩܰܠܺܝܠ <EOS> ܐܺܝܬ݂ ܗ̱ܘܰܘ ܓ݁ܶܝܪ ܣܰܓ݁ܺܝܶܐܐ̈ ܁ ܕ݁ܳܐܙܺܠ̱ܝܢ ܘܳܐܬ݂ܶܝܢ<EOS>ܘܠܰܝܬ݁ ܗ̱ܘܳܐ ܠܗܽܘܢ ܐܰܬ݂ܪܳܐ <EOS> ܐܳܦ݂ ܠܳܐ ܠܡܶܐܟ݂ܰܠ<EOS>ܘܶܐܙܰܠܘ ܠܰܐܬ݂ܪܳܐ ܚܽܘܪܒ݁ܳܐ ܒ݁ܰܣܦ݂ܺܝܢ̱ܬ݁ܳܐ ܒ݁ܰܠܚܽܘܕ݂ܰܝܗܽܘܢ<EOS><EOS>ܘܰܚܙܰܘ ܐܶܢܽܘܢ ܣܰܓ݁ܺܝܶܐܐ̈ ܁ ܟ݁ܰܕ݂ ܐܳܙܺܠ̱ܝܢ ܘܶܐܫܬ݁ܰܘܕ݁ܰܥܘ<EOS>ܐܶܢܽܘܢ <EOS> ܘܰܒ݂ܝܰܒ݂ܫܳܐ ܪܗܶܛܘ ܡܶܢ ܟ݁ܽܠܗܶܝܢ ܡܕ݂ܺܝܢܳܬ݂ܳܐ̈ ܩܕ݂ܳܡܰܘܗ̱ܝ ܠܬ݂ܰܡܳܢ<EOS>ܘܰܢܦ݂ܰܩ ܝܶܫܽܘܥ ܚܙܳܐ ܟ݁ܶܢܫܶܐ̈ ܣܰܓ݁ܺܝܶܐܐ̈ ܘܶܐܬ݂ܪܰܚܰܡ<EOS>ܥܠܰܝܗܽܘܢ ܁ ܕ݁ܕ݂ܳܡܶܝܢ ܗܘܰܘ ܠܥܶܪܒ݁ܶܐ̈ ܁ ܕ݁ܠܰܝܬ݁ ܠܗܽܘܢ ܪܳܥܝܳܐ <EOS> ܘܫܰܪܺܝ ܗ̱ܘܳܐ<EOS>ܠܡܰܠܳܦ݂ܽܘ ܐܶܢܽܘܢ ܣܰܓ݁ܺܝܳܐܬ݂ܳܐ̈<EOS>ܘܟ݂ܰܕ݂ ܗܘܳܐ ܥܶܕ݁ܳܢܳܐ ܣܰܓ݁ܺܝܳܐܐ ܩܪܶܒ݂ܘ ܠܘܳܬ݂ܶܗ<EOS>ܬ݁ܰܠܡܺܝܕ݂ܰܘܗ̱ܝ̈ ܘܳܐܡܪܺܝܢ ܠܶܗ <EOS> ܕ݁ܗܳܢܳܐ ܐܰܬ݂ܪܳܐ <EOS> ܚܽܘܪܒ݁ܳܐ ܗ̱ܘ ܘܥܶܕ݁ܳܢܳܐ ܣܰܓ݁ܺܝ<EOS><EOS>ܫܪܺܝ ܐܶܢܽܘܢ ܁ ܕ݁ܢܺܐܙܽܠ̱ܘܢ ܠܳܐܓ݂ܽܘܪܣܶܐ̈ ܕ݁ܰܚܕ݂ܳܪܰܝܢ̈ <EOS>ܘܰܠܩܽܘܪܝܳܐ̈ ܘܢܶܙܒ݁ܢܽܘܢ ܠܗܽܘܢ ܠܰܚܡܳܐ <EOS> ܠܰܝܬ݁ ܠܗܽܘܢ ܓ݁ܶܝܪ ܡܶܕ݁ܶܡ ܠܡܶܐܟ݂ܰܠ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܗܰܒ݂ܘ ܠܗܽܘܢ ܐܰܢ̱ܬ݁ܽܘܢ ܠܡܶܠܥܰܣ <EOS>ܐܳܡܪܺܝܢ ܠܶܗ <EOS> ܢܺܐܙܰܠ ܢܶܙܒ݁ܶܢ ܕ݁ܡܰܐܬ݂ܶܝܢ ܕ݁ܺܝܢܳܪܺܝܢ̈ ܠܰܚܡܳܐ <EOS> ܘܢܶܬ݁ܶܠ ܠܗܽܘܢ<EOS>ܠܳܥܣܺܝܢ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܙܶܠܘ ܚܙܰܘ ܟ݁ܡܳܐ ܠܰܚܡܺܝܢ̈ ܐܺܝܬ݂<EOS>ܠܟ݂ܽܘܢ ܗܳܪܟ݁ܳܐ <EOS> ܘܟ݂ܰܕ݂ ܚܙܰܘ <EOS> ܐܳܡܪܺܝܢ ܠܶܗ <EOS> ܚܰܡܫܳܐ ܠܰܚܡܺܝܢ̈ ܘܰܬ݂ܪܶܝܢ ܢܽܘܢܺܝܢ̈<EOS><EOS>ܘܰܦ݂ܩܰܕ݂ ܠܗܽܘܢ ܕ݁ܢܰܣܡܟ݂ܽܘܢ ܠܟ݂ܽܠܢܳܫ ܁ ܣܡܳܟ݂ܺܝܢ̈ ܣܡܳܟ݂ܺܝܢ̈ <EOS>ܥܰܠ ܥܶܣܒ݁ܳܐ <EOS>ܘܶܐܣܬ݁ܡܶܟ݂ܘ <EOS> ܣܡܳܟ݂ܺܝܢ̈ ܣܡܳܟ݂ܺܝܢ̈ <EOS> ܕ݁ܰܡܳܐܐ ܡܳܐܐ <EOS>ܘܰܕ݂ܚܰܡܫܺܝܢ̈ ܚܰܡܫܺܝܢ̈ <EOS>ܘܰܢܣܰܒ݂ ܗܳܢܽܘܢ ܚܰܡܫܳܐ ܠܰܚܡܺܝܢ̈ ܁ ܘܰܬ݂ܪܶܝܢ̈ ܢܽܘܢܺܝܢ̈ ܘܚܳܪ<EOS>ܒ݁ܰܫܡܰܝܳܐ <EOS> ܘܒ݂ܰܪܶܟ݂ ܘܰܩܨܳܐ ܠܰܚܡܳܐ <EOS> ܘܝܰܗ̱ܒ݂ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܣܺܝܡܽܘܢ ܠܗܽܘܢ<EOS><EOS> ܘܗܳܢܽܘܢ ܬ݁ܪܶܝܢ̈ ܢܽܘܢܺܝܢ̈ ܁ ܦ݁ܰܠܶܓ݂ܘ ܠܟ݂ܽܠܗܽܘܢ <EOS>ܘܶܐܟ݂ܰܠܘ ܟ݁ܽܠܗܽܘܢ <EOS> ܘܰܣܒ݂ܰܥܘ <EOS>ܘܰܫܩܰܠܘ ܩܨܳܝܶܐ̈ ܬ݁ܪܶܥܣܰܪ ܩܽܘܦ݂ܺܝܢܺܝܢ̈ ܟ݁ܰܕ݂ ܡܠܶܝܢ <EOS> ܘܡܶܢ<EOS>ܢܽܘܢܶܐ̈ <EOS>ܐܺܝܬ݂ܰܝܗܽܘܢ ܗ̱ܘܰܘ ܕ݁ܶܝܢ ܕ݁ܶܐܟ݂ܰܠܘ ܠܰܚܡܳܐ ܚܰܡܫܳܐ ܐܰܠܦ݂ܺܝܢ̈<EOS>ܓ݁ܰܒ݂ܪܺܝܢ̈<EOS>ܘܡܶܚܕ݂ܳܐ ܐܶܠܰܨ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܢܶܣܩܽܘܢ ܠܰܣܦ݂ܺܝܢ̱ܬ݁ܳܐ<EOS>ܘܢܺܐܙܽܠ̱ܘܢ ܩܕ݂ܳܡܰܘܗ̱ܝ ܠܥܶܒ݂ܪܳܐ ܁ ܠܒ݂ܶܝܬ݂ ܨܰܝܳܕ݁ܳܐ ܇ ܥܰܕ݂ ܫܳܪܶܐ ܗܽܘ ܠܟ݂ܶܢܫܶܐ̈<EOS>ܘܟ݂ܰܕ݂ ܫܪܳܐ ܐܶܢܽܘܢ ܐܶܙܰܠ ܠܛܽܘܪܳܐ ܠܰܡܨܰܠܳܝܽܘ<EOS>ܟ݁ܰܕ݂ ܗܘܳܐ ܕ݁ܶܝܢ ܪܰܡܫܳܐ ܣܦ݂ܺܝܢ̱ܬ݁ܳܐ ܐܺܝܬ݂ܶܝܗ ܗ̱ܘܳܬ݂<EOS>ܡܶܨܥܰܬ݂ ܝܰܡܳܐ ܘܗܽܘ ܒ݁ܰܠܚܽܘܕ݂ܰܘܗ̱ܝ ܥܰܠ ܐܰܪܥܳܐ <EOS>ܘܰܚܙܳܐ ܐܶܢܽܘܢ ܕ݁ܡܶܫܬ݁ܰܢܩܺܝܢ ܟ݁ܰܕ݂ ܪܳܕ݂ܶܝܢ <EOS> ܪܽܘܚܳܐ ܓ݁ܶܝܪ<EOS>ܠܽܘܩܒ݂ܰܠܗܽܘܢ ܗ̱ܘܳܬ݂ <EOS> ܘܰܒ݂ܡܰܛܰܪܬ݂ܳܐ ܪܒ݂ܺܝܥܳܝܬ݁ܳܐ ܕ݁ܠܺܠܝܳܐ ܐܶܬ݂ܳܐ ܠܘܳܬ݂ܗܽܘܢ<EOS>ܝܶܫܽܘܥ <EOS> ܟ݁ܰܕ݂ ܡܗܰܠܶܟ݂ ܥܰܠ ܡܰܝܳܐ̈ ܇ ܘܨܳܒ݂ܶܐ ܗ̱ܘܳܐ ܕ݁ܢܶܥܒ݁ܰܪ ܐܶܢܽܘܢ <EOS>ܗܳܢܽܘܢ ܕ݁ܶܝܢ ܚܙܰܐܘܽܗ̱ܝ ܕ݁ܰܡܗܰܠܶܟ݂ ܥܰܠ ܡܰܝܳܐ̈ ܘܰܣܒ݂ܰܪܘ<EOS>ܠܗܽܘܢ <EOS> ܕ݁ܚܶܙܘܳܐ ܗ̱ܘ ܕ݁ܰܓ݁ܳܠܳܐ <EOS> ܘܰܩܥܰܘ <EOS>ܟ݁ܽܠܗܽܘܢ ܓ݁ܶܝܪ ܚܙܰܐܘܽܗ̱ܝ ܘܰܕ݂ܚܶܠܘ <EOS> ܘܒ݂ܰܪ ܫܳܥܬ݂ܶܗ ܡܰܠܶܠ<EOS>ܥܰܡܗܽܘܢ <EOS> ܘܶܐܡܰܪ ܠܗܽܘܢ ܁ ܐܶܬ݂ܠܰܒ̱݁ܒ݂ܘ ܁ ܐܶܢܳܐ ܐ̱ܢܳܐ <EOS> ܠܳܐ ܬ݁ܶܕ݂ܚܠܽܘܢ<EOS>ܘܰܣܠܶܩ ܠܘܳܬ݂ܗܽܘܢ ܠܰܣܦ݂ܺܝܢ̱ܬ݁ܳܐ <EOS> ܘܫܶܠܝܰܬ݂ ܪܽܘܚܳܐ <EOS> ܘܛܳܒ݂<EOS>ܡܶܬ݁ܕ݁ܰܡܪܺܝܢ ܗ̱ܘܰܘ <EOS> ܘܬ݂ܰܗܺܝܪܺܝܢ ܒ݁ܢܰܦ݂ܫܗܽܘܢ <EOS>ܠܳܐ ܓ݁ܶܝܪ ܐܶܣܬ݁ܰܟ݁ܰܠܘ ܗ̱ܘܰܘ ܡܶܢ ܠܰܚܡܳܐ ܗܰܘ <EOS> ܡܶܛܽܠ<EOS>ܕ݁ܠܶܒ݁ܗܽܘܢ ܡܥܰܒ݁ܰܝ ܗ̱ܘܳܐ<EOS>ܘܟ݂ܰܕ݂ ܥܒ݂ܰܪܘ ܥܶܒ݂ܪܳܐ ܐܶܬ݂ܰܘ ܠܰܐܪܥܳܐ ܕ݁ܓ݂ܶܢܶܣܰܪ <EOS>ܘܟ݂ܰܕ݂ ܢܦ݂ܰܩܘ ܡܶܢ ܣܦ݂ܺܝܢ̱ܬ݁ܳܐ ܒ݁ܰܪ ܫܳܥܬ݂ܶܗ ܐܶܣܬ݁ܰܟ݁ܠܽܘܗ̱ܝ<EOS>ܐ̱ܢܳܫܰܝ̈ ܐܰܬ݂ܪܳܐ <EOS>ܘܰܪܗܶܛܘ ܒ݁ܟ݂ܽܠܳܗ ܐܰܪܥܳܐ ܗܳܝ ܘܫܰܪܺܝܘ ܠܡܰܝܬ݁ܳܝܽܘ ܠܰܐܝܠܶܝܢ<EOS>ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ ܇ ܟ݁ܰܕ݂ ܫܩܺܝܠܺܝܢ ܠܗܽܘܢ ܒ݁ܥܰܪܣܳܬ݂ܳܐ̈ ܠܰܐܝܟ݁ܳܐ ܕ݁ܫܳܡܥܺܝܢ<EOS>ܗ̱ܘܰܘ ܕ݁ܺܐܝܬ݂ܰܘܗ̱ܝ <EOS>ܘܰܐܝܟ݁ܳܐ ܕ݁ܥܳܐܶܠ ܗ̱ܘܳܐ ܠܩܽܘܪܝܳܐ̈ ܘܠܰܡܕ݂ܺܝܢܳܬ݂ܳܐ̈ ܒ݁ܫܽܘܩܶܐ̈<EOS>ܣܳܝܡܺܝܢ ܗ̱ܘܰܘ ܟ݁ܪܺܝܗܶܐ̈ <EOS> ܘܒ݂ܳܥܶܝܢ ܗ̱ܘܰܘ ܡܶܢܶܗ <EOS> ܕ݁ܳܐܦ݂ܶܢ ܠܟ݂ܶܢܦ݂ܳܐ ܕ݁ܰܠܒ݂ܽܘܫܶܗ<EOS>ܢܶܩܪܒ݂ܽܘܢ ܘܟ݂ܽܠܗܽܘܢ ܐܰܝܠܶܝܢ ܕ݁ܩܳܪܒ݁ܺܝܢ ܗ̱ܘܰܘ ܠܶܗ <EOS> ܡܶܬ݂ܰܐܣܶܝܢ ܗ̱ܘܰܘ<EOS>ܘܰܟ݂ܢܰܫܘ ܠܘܳܬ݂ܶܗ ܦ݁ܪܺܝܫܶܐ̈ ܘܣܳܦ݂ܪܶܐ̈ <EOS> ܕ݁ܶܐܬ݂ܰܘ ܡܶܢ ܐܽܘܪܺܫܠܶܡ<EOS><EOS>ܘܰܚܙܰܘ ܐ̱ܢܳܫܺܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ ܁ ܕ݁ܳܐܟ݂ܠܺܝܢ ܠܰܚܡܳܐ <EOS>ܟ݁ܰܕ݂ ܠܳܐ ܡܫܳܓ݂ܳܢ̈ ܐܺܝܕ݂ܰܝܗܽܘܢ̈ ܘܶܐܬ݂ܥܰܕ݁ܰܠܘ <EOS>ܟ݁ܽܠܗܽܘܢ ܓ݁ܶܝܪ ܝܺܗܽܘܕ݂ܳܝܶܐ̈ ܘܰܦ݂ܪܺܝܫܶܐ̈ ܐܶܢ ܗܽܘ<EOS>ܕ݁ܰܒ݂ܛܺܝܠܳܐܝܺܬ݂ ܁ ܠܳܐ ܡܫܺܝܓ݂ܺܝܢ ܐܺܝܕ݂ܰܝܗܽܘܢ̈ <EOS> ܠܳܐ ܠܳܥܣܺܝܢ <EOS> ܡܶܛܽܠ ܕ݁ܰܐܚܺܝܕ݂ܺܝܢ<EOS>ܡܰܫܠܡܳܢܽܘܬ݂ܳܐ ܕ݁ܩܰܫܺܝܫܶܐ̈ <EOS>ܘܡܶܢ ܫܽܘܩܳܐ ܁ ܐܶܠܳܐ ܥܳܡܕ݁ܺܝܢ <EOS> ܠܳܐ ܠܳܥܣܺܝܢ <EOS> ܘܣܰܓ݁ܺܝܳܐܬ݂ܳܐ̈<EOS>ܐ̱ܚܪܳܢܝܳܬ݂ܳܐ̈ ܐܺܝܬ݂ ܐܰܝܠܶܝܢ ܕ݁ܩܰܒ݁ܶܠܘ ܕ݁ܢܶܛܪܽܘܢ ܁ ܡܰܥܡܽܘܕ݂ܝܳܬ݂ܳܐ̈ ܕ݁ܟ݂ܳܣܶܐ̈ <EOS>ܘܰܕ݂ܩܶܣܛܶܐ̈ ܇ ܘܰܕ݂ܡܳܐܢܰܝ̈ ܢܚܳܫܳܐ ܁ ܘܰܕ݂ܥܰܪܣܳܬ݂ܳܐ̈<EOS>ܘܫܰܐܠܽܘܗ̱ܝ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܠܡܳܢܳܐ ܬ݁ܰܠܡܺܝܕ݂ܰܝܟ݁̈ ܠܳܐ<EOS>ܡܗܰܠܟ݂ܺܝܢ ܐܰܝܟ݂ ܡܰܫܠܡܳܢܽܘܬ݂ܳܐ ܕ݁ܩܰܫܺܝܫܶܐ̈ ܇ ܐܶܠܳܐ ܟ݁ܰܕ݂ ܠܳܐ ܡܫܳܓ݂ܳܢ̈<EOS>ܐܺܝܕ݂ܰܝܗܽܘܢ̈ <EOS> ܐܳܟ݂ܠܺܝܢ ܠܰܚܡܳܐ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܫܰܦ݁ܺܝܪ ܐܶܬ݂ܢܰܒ݁ܺܝ ܥܠܰܝܟ݁ܽܘܢ ܐܶܫܰܥܝܳܐ<EOS>ܢܒ݂ܺܝܳܐ ܁ ܢܳܣܒ݁ܰܝ̈ ܒ݁ܰܐܦ݁ܶܐ̈ ܅ ܐܰܝܟ݂ ܕ݁ܰܟ݂ܬ݂ܺܝܒ݂ <EOS> ܕ݁ܥܰܡܳܐ ܗܳܢܳܐ <EOS> ܒ݁ܣܶܦ݂ܘܳܬ݂ܶܗ̈<EOS>ܗ̱ܽܘ ܡܝܰܩܰܪ ܠܺܝ <EOS> ܠܶܒ݁ܗܽܘܢ ܕ݁ܶܝܢ <EOS> ܣܰܓ݁ܺܝ ܪܰܚܺܝܩ ܡܶܢܝ <EOS>ܘܰܣܪܺܝܩܳܐܝܺܬ݂ ܕ݁ܳܚܠܺܝܢ ܠܺܝ <EOS> ܟ݁ܰܕ݂ ܡܰܠܦ݂ܺܝܢ ܝܽܘܠܦ݁ܳܢܶܐ̈<EOS>ܕ݁ܦ݂ܽܘܩܕ݁ܳܢܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS>ܫܒ݂ܰܩܬ݁ܽܘܢ ܓ݁ܶܝܪ ܦ݁ܽܘܩܕ݁ܳܢܳܐ ܕ݁ܰܐܠܳܗܳܐ ܘܰܐܚܺܝܕ݂ܺܝܢ ܐܢ̱ܬ݁ܽܘܢ<EOS>ܡܰܫܠܡܳܢܽܘܬ݂ܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS> ܡܰܥܡܽܘܕ݂ܝܳܬ݂ܳܐ̈ ܕ݁ܟ݂ܳܣܶܐ̈ <EOS> ܘܰܕ݂ܩܶܣܛܶܐ̈ <EOS>ܘܣܰܓ݁ܺܝܳܐܬ݂ܳܐ̈ ܐܰܝܠܶܝܢ ܕ݁ܰܠܗܳܠܶܝܢ ܕ݁ܳܡܝܳܢ̈ <EOS>ܐܳܡܰܪ ܠܗܽܘܢ ܁ ܫܰܦ݁ܺܝܪ ܛܳܠܡܺܝܢ ܐܢ̱ܬ݁ܽܘܢ ܦ݁ܽܘܩܕ݁ܳܢܳܐ ܕ݁ܰܐܠܳܗܳܐ<EOS>ܕ݁ܰܬ݂ܩܺܝܡܽܘܢ ܡܰܫܠܡܳܢܽܘܬ݂ܟ݂ܽܘܢ <EOS>ܡܽܘܫܶܐ ܓ݁ܶܝܪ ܐܶܡܰܪ <EOS> ܕ݁ܝܰܩܰܪ ܠܰܐܒ݂ܽܘܟ݂ <EOS> ܘܠܶܐܡܳܟ݂ <EOS> ܘܡܰܢ<EOS>ܕ݁ܰܡܨܰܚܶܐ ܠܰܐܒ݂ܳܐ ܁ ܘܠܶܐܡܳܐ <EOS> ܡܰܘܬ݁ܳܐ ܢܡܽܘܬ݂ <EOS>ܐܰܢ̱ܬ݁ܽܘܢ ܕ݁ܶܝܢ ܐܳܡܪܺܝܢ ܐܢ̱ܬ݁ܽܘܢ <EOS> ܐܶܢ ܢܺܐܡܰܪ ܓ݁ܰܒ݂ܪܳܐ<EOS>ܠܰܐܒ݂ܽܘܗ̱ܝ ܐܰܘ ܠܶܐܡܶܗ ܩܽܘܪܒ݁ܳܢܝ ܁ ܡܶܕ݁ܶܡ ܕ݁ܡܶܢܝ ܬ݁ܺܐܬ݂ܰܪ <EOS>ܘܠܳܐ ܫܳܒ݂ܩܺܝܢ ܐܢ̱ܬ݁ܽܘܢ ܠܶܗ <EOS> ܕ݁ܢܶܥܒ݁ܶܕ݂ ܡܶܕ݁ܶܡ ܠܰܐܒ݂ܽܘܗ̱ܝ<EOS>ܐܰܘ ܠܶܐܡܶܗ <EOS>ܘܡܰܣܠܶܝܢ ܐܢ̱ܬ݁ܽܘܢ ܡܶܠܬ݂ܳܐ ܕ݁ܰܐܠܳܗܳܐ ܡܶܛܽܠ ܡܰܫܠܡܳܢܽܘܬ݂ܳܐ<EOS>ܕ݁ܰܐܫܠܶܡܬ݁ܽܘܢ <EOS> ܘܰܕ݂ܕ݂ܳܡܝܳܢ̈ ܠܗܳܠܶܝܢ ܣܰܓ݁ܺܝܳܐܬ݂ܳܐ̈ ܥܳܒ݂ܕ݁ܺܝܢ ܐܢ̱ܬ݁ܽܘܢ<EOS>ܘܰܩܪܳܐ ܝܶܫܽܘܥ ܠܟ݂ܶܢܫܳܐ ܟ݁ܽܠܶܗ ܘܶܐܡܰܪ ܠܗܽܘܢ ܁ ܫܽܘܡܥܽܘܢܝ<EOS>ܟ݁ܽܠܟ݂ܽܘܢ <EOS> ܘܶܐܣܬ݁ܰܟ̱݁ܠܘ <EOS>ܠܰܝܬ݁ ܡܶܕ݁ܶܡ ܕ݁ܰܠܒ݂ܰܪ ܡܶܢ ܒ݁ܰܪܢܳܫܳܐ ܗܽܘ <EOS> ܘܥܳܐܶܠ ܠܶܗ<EOS>ܕ݁ܡܶܫܟ݁ܰܚ ܡܣܰܝܶܒ݂ ܠܶܗ <EOS> ܐܶܠܳܐ ܡܶܕ݁ܶܡ ܕ݁ܢܳܦ݂ܶܩ ܡܶܢܶܗ ܗܰܘ ܗ̱ܽܘ ܡܣܰܝܶܒ݂ ܠܒ݂ܰܪ<EOS>ܐ̱ܢܳܫܳܐ <EOS>ܡܰܢ ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ <EOS> ܢܶܫܡܰܥ <EOS>ܟ݁ܰܕ݂ ܕ݁ܶܝܢ ܥܰܠ ܝܶܫܽܘܥ ܠܒ݂ܰܝܬ݁ܳܐ ܡܶܢ ܟ݁ܶܢܫܳܐ ܫܰܐܠܽܘܗ̱ܝ<EOS>ܬ݁ܰܠܡܺܝܕ݂ܰܘܗ̱ܝ̈ ܥܰܠ ܡܰܬ݂ܠܳܐ ܗܰܘ <EOS>ܐܳܡܰܪ ܠܗܽܘܢ <EOS> ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܥܰܛܠܺܝܢ ܐܢ̱ܬ݁ܽܘܢ ܠܳܐ<EOS>ܝܳܕ݂ܥܺܝܢ ܐܢ̱ܬ݁ܽܘܢ ܁ ܕ݁ܟ݂ܽܠ ܡܶܕ݁ܶܡ ܕ݁ܡܶܢ ܠܒ݂ܰܪ ܥܳܐܶܠ ܠܒ݂ܰܪ ܐ̱ܢܳܫܳܐ ܇ ܠܳܐ ܡܶܫܟ݁ܰܚ<EOS>ܡܣܰܝܶܒ݂ ܠܶܗ <EOS>ܕ݁ܠܳܐ ܗ̱ܘܳܐ ܠܠܶܒ݁ܶܗ ܥܳܐܶܠ ܁ ܐܶܠܳܐ ܠܟ݂ܰܪܣܶܗ <EOS> ܘܡܶܫܬ݁ܕ݂ܶܐ<EOS>ܒ݁ܬ݂ܰܕ݂ܟ݁ܺܝܬ݂ܳܐ <EOS> ܕ݁ܰܡܕ݂ܰܟ݁ܝܳܐ ܟ݁ܽܠܳܗ ܡܶܐܟ݂ܽܘܠܬ݁ܳܐ <EOS>ܡܶܕ݁ܶܡ ܕ݁ܶܝܢ ܕ݁ܢܳܦ݂ܶܩ ܡܶܢ ܒ݁ܰܪܢܳܫܳܐ ܗܰܘ ܗ̱ܽܘ ܡܣܰܝܶܒ݂ ܠܒ݂ܰܪ<EOS>ܐ̱ܢܳܫܳܐ <EOS>ܡܶܢ ܠܓ݂ܰܘ ܓ݁ܶܝܪ ܡܶܢ ܠܶܒ݁ܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS> ܢܳܦ݂ܩܳܢ<EOS>ܡܰܚܫܒ݂ܳܬ݂ܳܐ̈ ܒ݁ܺܝܫܳܬ݂ܳܐ̈ <EOS> ܓ݁ܰܘܪܳܐ <EOS> ܙܳܢܝܽܘܬ݂ܳܐ <EOS> ܓ݁ܰܢܳܒ݂ܽܘܬ݂ܳܐ <EOS> ܩܶܛܠܳܐ <EOS>ܥܳܠܽܘܒ݂ܽܘܬ݂ܳܐ <EOS> ܒ݁ܺܝܫܽܘܬ݂ܳܐ <EOS> ܢܶܟ݂ܠܳܐ <EOS> ܨܰܚܢܽܘܬ݂ܳܐ <EOS> ܥܰܝܢܳܐ<EOS>ܒ݁ܺܝܫܬ݁ܳܐ <EOS> ܓ݁ܽܘܕ݁ܳܦ݂ܳܐ <EOS> ܫܰܒ݂ܗܪܳܢܽܘܬ݂ܳܐ <EOS> ܫܳܛܝܽܘܬ݂ܳܐ <EOS>ܗܳܠܶܝܢ ܟ݁ܽܠܗܶܝܢ ܒ݁ܺܝܫܳܬ݂ܳܐ̈ ܡܶܢ ܠܓ݂ܰܘ ܗ̱ܽܘ ܢܳܦ݂ܩܳܢ<EOS>ܘܰܡܣܰܝܒ݂ܳܢ ܠܶܗ ܠܒ݂ܰܪܢܳܫܳܐ<EOS>ܡܶܢ ܬ݁ܰܡܳܢ ܩܳܡ ܝܶܫܽܘܥ ܘܶܐܬ݂ܳܐ ܠܰܬ݂ܚܽܘܡܳܐ ܕ݁ܨܽܘܪ<EOS>ܘܰܕ݂ܨܰܝܕ݁ܳܢ ܁ ܘܥܰܠ ܠܒ݂ܰܝܬ݁ܳܐ ܚܰܕ݂ ܘܠܳܐ ܨܳܒ݂ܶܐ ܗ̱ܘܳܐ ܕ݁ܐ̱ܢܳܫ ܢܶܕ݁ܰܥ ܒ݁ܶܗ <EOS> ܘܠܳܐ<EOS>ܐܶܫܟ݁ܰܚ ܕ݁ܢܶܛܫܶܐ <EOS>ܡܶܚܕ݂ܳܐ ܓ݁ܶܝܪ ܫܶܡܥܰܬ݂ ܐܰܢ̱ܬ݁ܬ݂ܳܐ ܚܕ݂ܳܐ ܡܶܛܽܠܳܬ݂ܶܗ ܇ ܕ݁ܺܐܝܬ݂<EOS>ܗ̱ܘܳܬ݂ ܠܒ݂ܰܪܬ݂ܳܗ ܪܽܘܚܳܐ ܛܰܢܦ݂ܬ݂ܳܐ ܇ ܘܶܐܬ݂ܳܬ݂ ܢܶܦ݂ܠܰܬ݂ ܩܕ݂ܳܡ ܪܶܓ݂ܠܰܘܗ̱ܝ̈ <EOS>ܗܺܝ ܕ݁ܶܝܢ ܐܰܢ̱ܬ݁ܬ݂ܳܐ ܐܺܝܬ݂ܶܝܗ ܗ̱ܘܳܬ݂ ܚܰܢܦ݂ܬ݂ܳܐ <EOS> ܡܶܢ<EOS>ܦ݁ܽܘܢܺܝܩܺܐ ܕ݁ܣܽܘܪܺܝܰܐ <EOS> ܘܒ݂ܳܥܝܳܐ ܗ̱ܘܳܬ݂ ܡܶܢܶܗ <EOS> ܕ݁ܢܰܦ݁ܶܩ ܫܺܐܕ݂ܳܐ ܡܶܢ ܒ݁ܰܪܬ݂ܳܗ<EOS><EOS>ܘܶܐܡܰܪ ܠܳܗ ܝܶܫܽܘܥ <EOS> ܫܒ݂ܽܘܩܝ ܠܽܘܩܕ݂ܰܡ ܕ݁ܢܶܣܒ݁ܥܽܘܢ ܒ݁ܢܰܝܳܐ̈ <EOS>ܠܳܐ ܗ̱ܘܳܬ݂ ܓ݁ܶܝܪ ܫܰܦ݁ܺܝܪܳܐ ܕ݁ܢܶܣܰܒ݂ ܠܰܚܡܳܐ ܕ݁ܰܒ݂ܢܰܝܳܐ̈ <EOS> ܘܢܰܪܡܶܐ ܠܟ݂ܰܠܒ݁ܶܐ̈<EOS><EOS>ܗܺܝ ܕ݁ܶܝܢ ܥܢܳܬ݂ <EOS> ܘܳܐܡܪܳܐ ܠܶܗ <EOS> ܐܺܝܢ ܡܳܪܝ ܁ ܐܳܦ݂ ܟ݁ܰܠܒ݁ܶܐ̈ <EOS>ܡܶܢ ܬ݁ܚܶܝܬ݂ ܦ݁ܳܬ݂ܽܘܪܶܐ̈ <EOS> ܐܳܟ݂ܠܺܝܢ ܦ݁ܰܪܬ݁ܽܘܬ݂ܶܐ̈ ܕ݁ܰܒ݂ܢܰܝܳܐ̈ <EOS>ܐܳܡܰܪ ܠܳܗ ܝܶܫܽܘܥ <EOS> ܙܶܠܝ ܁ ܡܶܛܽܠ ܗܳܕ݂ܶܐ ܡܶܠܬ݂ܳܐ <EOS> ܢܦ݂ܰܩ ܠܶܗ<EOS>ܫܺܐܕ݂ܳܐ ܡܶܢ ܒ݁ܰܪܬ݂ܶܟ݂ܝ <EOS>ܘܶܐܙܰܠ̱ܬ݂ ܠܒ݂ܰܝܬ݁ܳܗ ܘܶܐܫܟ݁ܚܰܬ݂ ܒ݁ܰܪܬ݂ܳܗ ܟ݁ܰܕ݂ ܪܰܡܝܳܐ<EOS>ܒ݁ܥܰܪܣܳܐ <EOS> ܘܢܰܦ݁ܺܝܩ ܡܶܢܳܗ ܫܺܐܕ݂ܳܗ<EOS>ܬ݁ܽܘܒ݂ ܢܦ݂ܰܩ ܝܶܫܽܘܥ ܡܶܢ ܬ݁ܚܽܘܡܳܐ ܕ݁ܨܽܘܪ ܘܰܕ݂ܨܰܝܕ݁ܳܢ ܁<EOS>ܘܶܐܬ݂ܳܐ ܠܝܰܡܳܐ ܕ݁ܰܓ݂ܠܺܝܠܳܐ <EOS> ܒ݁ܰܬ݂ܚܽܘܡܳܐ ܕ݁ܥܶܣܪܰܬ݂ ܡ̈ܕ݂ܺܝܢܳܬ݂ܳܐ <EOS>ܘܰܐܝܬ݁ܺܝܘ ܠܶܗ ܚܰܪܫܳܐ ܚܰܕ݂ ܦ݁ܺܐܩܳܐ <EOS> ܘܒ݂ܳܥܶܐ ܗ̱ܘܰܘ ܡܶܢܶܗ <EOS>ܕ݁ܰܢܣܺܝܡ ܥܠܰܘܗ̱ܝ ܐܺܝܕ݂ܳܐ <EOS>ܘܢܰܓ݂ܕ݁ܶܗ ܡܶܢ ܟ݁ܶܢܫܳܐ ܒ݁ܰܠܚܽܘܕ݂ܰܘܗ̱ܝ ܘܰܐܪܡܺܝ ܨܶܒ݂ܥܳܬ݂ܶܗ̈<EOS>ܒ݁ܶܐܕ݂ܢܰܘܗ̱ܝ̈ <EOS> ܘܪܰܩ <EOS> ܘܰܩܪܶܒ݂ ܠܠܶܫܳܢܶܗ <EOS>ܘܚܳܪ ܒ݁ܰܫܡܰܝܳܐ <EOS> ܘܶܐܬ݁ܬ݁ܰܢܰܚ ܁ ܘܶܐܡܰܪ ܠܶܗ <EOS> ܐܶܬ݂ܦ݁ܰܬ̱݁ܚ<EOS><EOS>ܘܒ݂ܳܗ ܒ݁ܫܳܥܬ݂ܳܐ <EOS> ܐܶܬ݂ܦ݁ܰܬ݁ܰܚ ܐܶܕ݂ܢܰܘܗ̱ܝ̈ ܘܶܐܫܬ݁ܰܪܺܝ<EOS>ܐܶܣܳܪܳܐ ܕ݁ܠܶܫܳܢܶܗ <EOS> ܘܡܰܠܶܠ ܦ݁ܫܺܝܩܳܐܝܺܬ݂ <EOS>ܘܙܰܗܰܪ ܐܶܢܽܘܢ ܁ ܕ݁ܰܠܐ̱ܢܳܫ ܠܳܐ ܢܺܐܡܪܽܘܢ ܘܰܟ݂ܡܳܐ ܕ݁ܗܽܘ<EOS>ܡܙܰܗܰܪ ܗ̱ܘܳܐ ܠܗܽܘܢ ܗܶܢܽܘܢ ܝܰܬ݁ܺܝܪ ܡܰܟ݂ܪܙܺܝܢ ܗ̱ܘܰܘ <EOS>ܘܝܰܬ݁ܺܝܪܳܐܝܺܬ݂ ܡܶܬ݁ܕ݁ܰܡܪܺܝܢ ܗ̱ܘܰܘ <EOS> ܘܳܐܡܪܺܝܢ ܁ ܕ݁ܟ݂ܽܠ ܡܶܕ݁ܶܡ<EOS>ܫܰܦ݁ܺܝܪ ܥܳܒ݂ܶܕ݂ <EOS> ܠܚܰܪܫܶܐ̈ ܁ ܥܳܒ݂ܶܕ݂ ܕ݁ܢܶܫܡܥܽܘܢ ܘܰܕ݂ܠܳܐ ܡܡܰܠܠܺܝܢ ܕ݁ܰܢܡܰܠܠܽܘܢ<EOS>ܒ݁ܗܳܢܽܘܢ ܕ݁ܶܝܢ ܝܰܘܡܳܬ݂ܳܐ̈ ܟ݁ܰܕ݂ ܟ݁ܶܢܫܳܐ ܣܰܓ݁ܺܝܳܐܐ ܐܺܝܬ݂<EOS>ܗ̱ܘܳܐ ܘܠܳܐ ܐܺܝܬ݂ ܗ̱ܘܳܐ ܡܶܕ݁ܶܡ ܕ݁ܢܶܐܟ݂ܠܽܘܢ ܩܪܳܐ ܠܬ݂ܰܠܡܺܝܕ݂ܰܘܗ̱ܝ̈ ܘܶܐܡܰܪ ܠܗܽܘܢ<EOS><EOS>ܡܶܬ݂ܪܰܚܰܡ ܐ̱ܢܳܐ ܥܰܠ ܟ݁ܶܢܫܳܐ ܗܳܢܳܐ ܇ ܕ݁ܗܳܐ ܬ݁ܠܳܬ݂ܳܐ ܝܰܘܡܺܝܢ̈<EOS>ܩܰܘܺܝܘ ܠܘܳܬ݂ܝ <EOS> ܘܠܰܝܬ݁ ܠܗܽܘܢ ܡܳܢܳܐ ܢܶܐܟ݂ܠܽܘܢ <EOS>ܘܶܐܢ ܗܽܘ ܕ݁ܫܳܪܶܐ ܐ̱ܢܳܐ ܠܗܽܘܢ ܟ݁ܰܕ݂ ܨܳܝܡܺܝܢ̈ ܠܒ݂ܳܬ݁ܰܝܗܽܘܢ̈<EOS>ܥܳܝܦ݁ܺܝܢ ܒ݁ܽܐܘܪܚܳܐ <EOS> ܐ̱ܢܳܫܳܐ ܓ݁ܶܝܪ ܡܶܢܗܽܘܢ <EOS> ܡܶܢ ܪܽܘܚܩܳܐ ܐܰܬ݁ܺܝܐܝܺܢ <EOS>ܐܳܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ <EOS> ܐܰܝܡܶܟ݁ܳܐ ܡܶܫܟ݁ܰܚ ܐ̱ܢܳܫ ܗܳܪܟ݁ܳܐ<EOS>ܒ݁ܚܽܘܪܒ݁ܳܐ ܇ ܕ݁ܰܢܣܰܒ݁ܰܥ ܠܰܚܡܳܐ ܠܗܳܠܶܝܢ ܟ݁ܽܠܗܽܘܢ <EOS>ܘܫܰܐܶܠ ܐܶܢܽܘܢ ܗܽܘ ܟ݁ܡܳܐ ܠܰܚܡܺܝܢ̈ ܐܺܝܬ݂ ܠܟ݂ܽܘܢ ܁ ܐܳܡܪܺܝܢ ܠܶܗ<EOS><EOS> ܫܰܒ݂ܥܳܐ <EOS>ܘܰܦ݂ܩܰܕ݂ ܠܟ݂ܶܢܫܶܐ̈ ܕ݁ܢܶܣܬ݁ܰܡܟ݁ܽܘܢ ܥܰܠ ܐܰܪܥܳܐ <EOS> ܘܰܢܣܰܒ݂ ܗܳܢܽܘܢ<EOS>ܫܰܒ݂ܥܳܐ ܠܰܚܡܺܝܢ̈ ܘܒ݂ܰܪܶܟ݂ ܘܰܩܨܳܐ <EOS> ܘܝܰܗ̱ܒ݂ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܣܺܝܡܽܘܢ <EOS>ܘܣܳܡܘ ܠܟ݂ܶܢܫܶܐ̈ <EOS>ܘܺܐܝܬ݂ ܗ̱ܘܰܘ ܢܽܘܢܶܐ̈ ܩܰܠܺܝܠ ܘܳܐܦ݂ ܥܠܰܝܗܽܘܢ ܒ݁ܰܪܶܟ݂ <EOS> ܘܶܐܡܰܪ<EOS>ܕ݁ܰܢܣܺܝܡܽܘܢ ܐܶܢܽܘܢ <EOS>ܘܶܐܟ݂ܰܠܘ <EOS> ܘܰܣܒ݂ܰܥܘ <EOS> ܘܰܫܩܰܠܘ ܬ݁ܰܘܬ݁ܳܪܶܐ̈ ܕ݁ܰܩܨܳܝܶܐ̈ ܫܰܒ݂ܥܳܐ<EOS>ܐܶܣܦ݁ܪܺܝܕ݂ܺܝܢ̈ <EOS>ܐܺܝܬ݂ܰܝܗܽܘܢ ܗ̱ܘܰܘ ܕ݁ܶܝܢ ܐ̱ܢܳܫܳܐ ܕ݁ܶܐܟ݂ܰܠܘ ܐܰܝܟ݂ ܐܰܪܒ݁ܥܳܐ<EOS>ܐܰܠܦ݂ܺܝܢ̈ <EOS>ܘܰܫܪܳܐ ܐܶܢܽܘܢ <EOS> ܘܰܣܠܶܩ ܡܶܚܕ݂ܳܐ ܠܰܣܦ݂ܺܝܢ̱ܬ݁ܳܐ ܥܰܡ<EOS>ܬ݁ܰܠܡܺܝܕ݂ܰܘܗ̱ܝ̈ ܘܶܐܬ݂ܳܐ ܠܰܐܬ݂ܪܳܐ ܕ݁ܕ݂ܰܠܡܳܢܽܘܬ݂ܳܐ<EOS>ܘܰܢܦ݂ܰܩܘ ܦ݁ܪܺܝܫܶܐ̈ <EOS> ܘܫܰܪܺܝܘ ܠܡܶܒ݂ܥܳܐ ܥܰܡܶܗ <EOS> ܘܫܳܐܠܺܝܢ ܗ̱ܘܰܘ<EOS>ܠܶܗ ܐܳܬ݂ܳܐ ܡܶܢ ܫܡܰܝܳܐ <EOS> ܟ݁ܰܕ݂ ܡܢܰܣܶܝܢ ܠܶܗ<EOS>ܘܶܐܬ݁ܬ݁ܰܢܰܚ ܒ݁ܪܽܘܚܶܗ <EOS> ܘܶܐܡܰܪ <EOS> ܡܳܢܳܐ ܒ݁ܳܥܝܳܐ ܐܳܬ݂ܳܐ<EOS>ܫܰܪܒ݁ܬ݂ܳܐ ܗܳܕ݂ܶܐ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܠܳܐ ܬ݁ܶܬ݂ܺܝܗܶܒ݂ ܠܳܗ ܐܳܬ݂ܳܐ<EOS>ܠܫܰܪܒ݁ܬ݂ܳܐ ܗܳܕ݂ܶܐ <EOS>ܘܰܫܒ݂ܰܩ ܐܶܢܽܘܢ <EOS> ܘܰܣܠܶܩ ܠܰܣܦ݂ܺܝܢ̱ܬ݁ܳܐ ܘܶܐܙܰܠܘ ܠܗܰܘ ܥܶܒ݂ܪܳܐ<EOS><EOS>ܘܰܛܥܰܘ ܕ݁ܢܶܣܒ݂ܽܘܢ ܠܰܚܡܳܐ <EOS> ܘܶܐܠܳܐ ܚܕ݂ܳܐ ܓ݁ܪܺܝܨܬ݁ܳܐ <EOS> ܠܰܝܬ݁<EOS>ܗ̱ܘܳܐ ܥܰܡܗܽܘܢ ܒ݁ܰܣܦ݂ܺܝܢ̱ܬ݁ܳܐ<EOS>ܘܦ݂ܰܩܶܕ݂ ܐܶܢܽܘܢ <EOS> ܘܶܐܡܰܪ ܠܗܽܘܢ <EOS> ܚܙܰܘ ܐܶܙܕ݁ܰܗ̱ܪܘ ܡܶܢ ܚܡܺܝܪܳܐ<EOS>ܕ݁ܰܦ݂ܪܺܝܫܶܐ̈ <EOS> ܘܡܶܢ ܚܡܺܝܪܶܗ ܕ݁ܗܶܪܳܘܕ݂ܶܣ <EOS>ܘܡܶܬ݂ܚܰܫܒ݂ܺܝܢ ܗ̱ܘܰܘ ܚܰܕ݂ ܥܰܡ ܚܰܕ݂ ܘܳܐܡܪܺܝܢ ܕ݁ܠܰܚܡܳܐ ܠܰܝܬ݁<EOS>ܠܰܢ <EOS>ܝܶܫܽܘܥ ܕ݁ܶܝܢ ܝܺܕ݂ܰܥ ܘܶܐܡܰܪ ܠܗܽܘܢ <EOS> ܡܳܢܳܐ ܪܳܢܶܝܢ ܐܢ̱ܬ݁ܽܘܢ<EOS>ܕ݁ܠܰܚܡܳܐ ܠܰܝܬ݁ ܠܟ݂ܽܘܢ <EOS> ܠܳܐ ܥܕ݂ܰܡܳܐ ܠܗܳܫܳܐ ܝܳܕ݂ܥܺܝܢ ܐܢ̱ܬ݁ܽܘܢ ܘܠܳܐ ܡܶܣܬ݁ܰܟ݁ܠܺܝܢ<EOS>ܐܢ̱ܬ݁ܽܘܢ ܥܕ݂ܰܟ݁ܺܝܠ ܠܶܒ݁ܳܐ ܩܰܫܝܳܐ ܐܺܝܬ݂ ܠܟ݂ܽܘܢ<EOS>ܘܥܰܝܢܶܐ̈ ܐܺܝܬ݂ ܠܟ݂ܽܘܢ <EOS> ܘܠܳܐ ܚܳܙܶܝܢ ܐܢ̱ܬ݁ܽܘܢ ܁ ܘܶܐܕ݂ܢܶܐ̈<EOS>ܐܺܝܬ݂ ܠܟ݂ܽܘܢ <EOS> ܘܠܳܐ ܫܳܡܥܺܝܢ ܐܢ̱ܬ݁ܽܘܢ ܁ ܘܠܳܐ ܥܳܗܕ݁ܺܝܢ ܐܢ̱ܬ݁ܽܘܢ ܁<EOS>ܟ݁ܰܕ݂ ܗܳܠܶܝܢ ܚܰܡܫܳܐ ܠܰܚܡܺܝܢ̈ ܩܨܺܝܬ݂ ܠܚܰܡܫܳܐ ܐܰܠܦ݂ܺܝܢ̈<EOS>ܟ݁ܡܳܐ ܩܽܘܦ݂ܺܝܢܺܝܢ̈ ܕ݁ܰܩܨܳܝܶܐ̈ ܟ݁ܰܕ݂ ܡܠܶܝܢ ܫܩܰܠܬ݁ܽܘܢ <EOS> ܐܳܡܪܺܝܢ ܠܶܗ ܬ݁ܪܶܥܣܰܪ<EOS><EOS>ܐܳܡܰܪ ܠܗܽܘܢ <EOS> ܘܟ݂ܰܕ݂ ܫܰܒ݂ܥܳܐ ܠܰܐܪܒ݁ܥܳܐ ܐܰܠܦ݂ܺܝܢ̈ ܟ݁ܡܳܐ<EOS>ܐܶܣܦ݁ܪܺܝܕ݂ܺܝܢ̈ ܕ݁ܰܩܨܳܝܶܐ̈ ܟ݁ܰܕ݂ ܡܠܶܝܢ ܫܩܰܠܬ݁ܽܘܢ <EOS> ܐܳܡܪܺܝܢ ܫܰܒ݂ܥܳܐ <EOS>ܐܳܡܰܪ ܠܗܽܘܢ <EOS> ܐܰܝܟ݁ܰܘ ܠܳܐ ܥܕ݂ܰܡܳܐ ܠܗܳܫܳܐ ܡܶܣܬ݁ܰܟ݁ܠܺܝܢ<EOS>ܐܢ̱ܬ݁ܽܘܢ<EOS>ܘܶܐܬ݂ܳܐ ܠܒ݂ܶܝܬ݂ ܨܰܝܳܕ݁ܳܐ <EOS> ܘܰܐܝܬ݁ܺܝܘ ܠܶܗ ܣܰܡܝܳܐ <EOS> ܘܒ݂ܳܥܶܝܢ<EOS>ܗ̱ܘܰܘ ܡܶܢܶܗ <EOS> ܕ݁ܢܶܩܪܽܘܒ݂ ܠܶܗ <EOS>ܘܶܐܚܰܕ݂ ܒ݁ܺܐܝܕ݂ܶܗ ܕ݁ܣܰܡܝܳܐ <EOS> ܘܰܐܦ݁ܩܶܗ ܠܒ݂ܰܪ ܡܶܢ ܩܪܺܝܬ݂ܳܐ <EOS>ܘܪܰܩ ܒ݁ܥܰܝܢܰܘܗ̱ܝ̈ <EOS> ܘܣܳܡ ܐܺܝܕ݂ܶܗ ܘܫܰܐܠܶܗ <EOS> ܕ݁ܡܳܢܳܐ ܚܳܙܶܐ <EOS>ܚܳܪ ܘܶܐܡܰܪ <EOS> ܚܳܙܶܐ ܐ̱ܢܳܐ ܒ݁ܢܰܝ̈ ܐ̱ܢܳܫܳܐ̈ <EOS> ܐܰܝܟ݂ ܐܺܝܠܳܢܶܐ̈<EOS>ܕ݁ܰܡܗܰܠܟ݂ܺܝܢ <EOS>ܬ݁ܽܘܒ݂ ܣܳܡ ܐܺܝܕ݂ܶܗ ܥܰܠ ܥܰܝܢܰܘܗ̱ܝ̈ <EOS> ܘܰܬ݂ܩܶܢ <EOS> ܘܚܳܙܶܐ ܗ̱ܘܳܐ<EOS>ܟ݁ܽܠ ܡܶܕ݁ܶܡ ܢܰܗܺܝܪܳܐܝܺܬ݂ <EOS>ܘܫܰܕ݁ܪܶܗ ܠܒ݂ܰܝܬ݁ܶܗ <EOS> ܘܶܐܡܰܪ <EOS> ܐܳܦ݂ ܠܳܐ ܠܰܩܪܺܝܬ݂ܳܐ ܬ݁ܶܥܽܘܠ <EOS>ܘܠܳܐ ܬ݁ܺܐܡܰܪ ܠܐ̱ܢܳܫ ܒ݁ܰܩܪܺܝܬ݂ܳܐ<EOS>ܘܰܢܦ݂ܰܩ ܝܶܫܽܘܥ ܘܬ݂ܰܠܡܺܝܕ݂ܰܘܗ̱ܝ̈ ܠܩܽܘܪܝܳܐ̈ ܕ݁ܩܶܣܰܪܺܝܰܐ<EOS>ܕ݂ܦ݂ܺܝܠܺܝܦ݁ܳܘܣ ܘܰܡܫܰܐܶܠ ܗ̱ܘܳܐ ܠܬ݂ܰܠܡܺܝܕ݂ܰܘܗ̱ܝ̈ ܒ݁ܽܐܘܪܚܳܐ <EOS> ܘܳܐܡܰܪ ܠܗܽܘܢ <EOS>ܡܰܢܽܘ ܐܳܡܪܺܝܢ ܥܠܰܝ ܐ̱ܢܳܫܳܐ̈ ܕ݁ܺܐܝܬ݂ܰܝ <EOS>ܗܶܢܽܘܢ ܕ݁ܶܝܢ ܐܶܡܰܪܘ <EOS> ܕ݁ܝܽܘܚܰܢܳܢ ܡܰܥܡܕ݂ܳܢܳܐ <EOS> ܘܰܐ̱ܚܪܳܢܶܐ̈<EOS>ܕ݁ܺܐܠܺܝܳܐ <EOS> ܘܰܐ̱ܚܪܳܢܶܐ̈ ܚܰܕ݂ ܡܶܢ ܢܒ݂ܺܝܶܐ̈ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܐܰܢ̱ܬ݁ܽܘܢ ܕ݁ܶܝܢ <EOS> ܡܰܢܽܘ ܐܳܡܪܺܝܢ<EOS>ܐܢ̱ܬ݁ܽܘܢ ܥܠܰܝ <EOS> ܕ݁ܺܐܝܬ݂ܰܝ <EOS> ܥܢܳܐ ܫܶܡܥܽܘܢ <EOS> ܘܶܐܡܰܪ ܠܶܗ <EOS> ܐܰܢ̱ܬ݁ ܗ̱ܽܘ ܡܫܺܝܚܳܐ ܁<EOS>ܒ݁ܪܶܗ ܕ݁ܰܐܠܳܗܳܐ ܚܰܝܳܐ<EOS>ܘܰܟ݂ܐܳܐ ܒ݁ܗܽܘܢ <EOS> ܕ݁ܰܠܐ̱ܢܳܫ ܠܳܐ ܢܺܐܡܪܽܘܢ ܥܠܰܘܗ̱ܝ <EOS>ܘܫܰܪܺܝ ܗ̱ܘܳܐ ܠܡܰܠܳܦ݂ܽܘ ܐܶܢܽܘܢ ܕ݁ܰܥܬ݂ܺܝܕ݂ ܗ̱ܽܘ ܒ݁ܪܶܗ<EOS>ܕ݁ܐ̱ܢܳܫܳܐ <EOS> ܕ݁ܢܶܚܰܫ ܣܰܓ݁ܺܝ <EOS> ܘܰܕ݂ܢܶܣܬ݁ܠܶܐ ܡܶܢ ܩܰܫܺܝܫܶܐ̈ ܁ ܘܡܶܢ ܪܰܒ݁ܰܝ̈ ܟ݁ܳܗܢܶܐ̈<EOS>܁ ܘܡܶܢ ܣܳܦ݂ܪܶܐ̈ ܇ ܘܢܶܬ݂ܩܛܶܠ <EOS> ܘܠܰܬ݂ܠܳܬ݂ܳܐ ܝܰܘܡܺܝܢ̈ <EOS> ܢܩܽܘܡ <EOS>ܘܥܺܝܢ ܒ݁ܰܓ݂ܠܶܐ <EOS> ܡܶܠܬ݂ܳܐ ܡܡܰܠܶܠ ܗ̱ܘܳܐ <EOS> ܘܕ݂ܰܒ݂ܪܶܗ ܟ݁ܺܐܦ݂ܳܐ <EOS>ܘܫܰܪܺܝ ܠܡܶܟ݂ܳܐܐ ܒ݁ܶܗ <EOS>ܗܽܘ ܕ݁ܶܝܢ ܐܶܬ݂ܦ݁ܢܺܝ <EOS> ܘܚܳܪ ܒ݁ܬ݂ܰܠܡܺܝܕ݂ܰܘܗ̱ܝ̈ <EOS> ܘܰܟ݂ܐܳܐ<EOS>ܒ݁ܫܶܡܥܽܘܢ <EOS> ܘܶܐܡܰܪ <EOS> ܙܶܠ ܠܳܟ݂ ܠܒ݂ܶܣܬ݁ܰܪܝ ܣܳܛܳܢܳܐ ܅ ܕ݁ܠܳܐ ܪܳܢܶܐ ܐܰܢ̱ܬ݁ ܕ݁ܰܐܠܳܗܳܐ<EOS>܁ ܐܶܠܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS>ܘܰܩܪܳܐ ܝܶܫܽܘܥ ܠܟ݂ܶܢܫܶܐ̈ ܁ ܥܰܡ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ<EOS><EOS> ܡܰܢ ܕ݁ܨܳܒ݂ܶܐ ܁ ܕ݁ܢܺܐܬ݂ܶܐ ܒ݁ܳܬ݂ܰܪܝ ܢܶܟ݂ܦ݁ܽܘܪ ܒ݁ܢܰܦ݂ܫܶܗ <EOS> ܘܢܶܫܩܽܘܠ ܙܩܺܝܦ݂ܶܗ <EOS>ܘܢܺܐܬ݂ܶܐ ܒ݁ܳܬ݂ܰܪܝ <EOS>ܟ݁ܽܠ ܡܰܢ ܕ݁ܨܳܒ݂ܶܐ ܓ݁ܶܝܪ ܕ݁ܢܰܚܶܐ ܢܰܦ݂ܫܶܗ <EOS> ܢܰܘܒ݁ܕ݂ܺܝܗ <EOS> ܘܟ݂ܽܠ<EOS>ܕ݁ܢܰܘܒ݁ܶܕ݂ ܢܰܦ݂ܫܶܗ ܡܶܛܽܠܳܬ݂ܝ ܁ ܘܡܶܛܽܠ ܣܒ݂ܰܪܬ݂ܝ <EOS> ܢܰܚܶܝܗ <EOS>ܡܳܢܳܐ ܓ݁ܶܝܪ ܢܶܬ݂ܥܰܕ݁ܰܪ ܒ݁ܰܪܢܳܫܳܐ ܇ ܐܶܢ ܥܳܠܡܳܐ ܟ݁ܽܠܶܗ ܢܺܐܬ݂ܰܪ<EOS><EOS> ܘܢܰܦ݂ܫܶܗ ܢܶܚܣܰܪ <EOS>ܐܰܘ ܡܳܢܳܐ ܢܶܬ݁ܶܠ ܒ݁ܰܪܢܳܫܳܐ ܬ݁ܰܚܠܽܘܦ݂ܳܐ ܕ݁ܢܰܦ݂ܫܶܗ <EOS>ܟ݁ܽܠ ܓ݁ܶܝܪ ܕ݁ܢܶܒ݂ܗܰܬ݂ ܒ݁ܺܝ ܘܰܒ݂ܡܶܠܰܝ̈ ܁ ܒ݁ܫܰܪܒ݁ܬ݂ܳܐ ܗܳܕ݂ܶܐ<EOS>ܚܰܛܳܝܬ݁ܳܐ ܘܓ݂ܰܝܳܪܬ݂ܳܐ ܘܳܐܦ݂ ܒ݁ܪܶܗ ܕ݁ܐ̱ܢܳܫܳܐ ܢܶܒ݂ܗܰܬ݂ ܒ݁ܶܗ ܡܳܐ ܕ݁ܳܐܬ݂ܶܐ<EOS>ܒ݁ܫܽܘܒ݂ܚܳܐ ܕ݁ܰܐܒ݂ܽܘܗ̱ܝ <EOS> ܥܰܡ ܡܰܠܰܐܟ݂ܰܘܗ̱ܝ̈ ܩܰܕ݁ܺܝܫܶܐ̈<EOS>ܘܶܐܡܰܪ ܗ̱ܘܳܐ ܠܗܽܘܢ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܺܐܝܬ݂<EOS>ܐ̱ܢܳܫܳܐ ܕ݁ܩܳܝܡܺܝܢ ܬ݁ܢܳܢ ܕ݁ܠܳܐ ܢܶܛܥܡܽܘܢ ܡܰܘܬ݁ܳܐ ܇ ܥܕ݂ܰܡܳܐ ܕ݁ܢܶܚܙܽܘܢ ܡܰܠܟ݁ܽܘܬ݂ܶܗ<EOS>ܕ݁ܰܐܠܳܗܳܐ ܕ݁ܶܐܬ݂ܳܬ݂ ܒ݁ܚܰܝܠܳܐ<EOS>ܘܒ݂ܳܬ݂ܰܪ ܫܬ݁ܳܐ ܝܰܘܡܺܝܢ̈ ܕ݁ܒ݂ܰܪ ܝܶܫܽܘܥ ܠܟ݂ܺܐܦ݂ܳܐ ܁<EOS>ܘܰܠܝܰܥܩܽܘܒ݂ <EOS> ܘܰܠܝܽܘܚܰܢܳܢ <EOS> ܘܰܐܣܶܩ ܐܶܢܽܘܢ ܠܛܽܘܪܳܐ ܪܳܡܳܐ ܒ݁ܰܠܚܽܘܕ݂ܰܝܗܽܘܢ <EOS>ܘܶܐܬ݂ܚܰܠܰܦ݂ ܠܥܺܢܰܝܗܽܘܢ̈ <EOS>ܘܡܰܙܗܰܪ ܗ̱ܘܳܐ ܠܒ݂ܽܘܫܶܗ ܁ ܘܡܰܚܘܰܪ ܛܳܒ݂ <EOS> ܐܰܝܟ݂ ܬ݁ܰܠܓ݁ܳܐ <EOS>ܐܰܝܟ݁ܰܢܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ ܠܡܰܚܘܳܪܽܘ ܒ݁ܰܐܪܥܳܐ <EOS> ܠܳܐ ܡܶܫܟ݁ܚܺܝܢ <EOS>ܘܶܐܬ݂ܚܙܺܝܘ ܠܗܽܘܢ ܐܺܠܺܝܳܐ ܘܡܽܘܫܶܐ <EOS> ܟ݁ܰܕ݂ ܡܡܰܠܠܺܝܢ ܥܰܡ ܝܶܫܽܘܥ<EOS><EOS>ܘܶܐܡܰܪ ܠܶܗ ܟ݁ܺܐܦ݂ܳܐ <EOS> ܪܰܒ݁ܺܝ ܫܰܦ݁ܺܝܪ ܗ̱ܽܘ ܠܰܢ <EOS> ܕ݁ܗܳܪܟ݁ܳܐ<EOS>ܢܶܗܘܶܐ <EOS> ܘܢܶܥܒ݁ܶܕ݂ ܬ݁ܠܳܬ݂ ܡܰܛܠܺܝܢ̈ <EOS> ܠܳܟ݂ ܚܕ݂ܳܐ <EOS> ܘܰܠܡܽܘܫܶܐ ܚܕ݂ܳܐ <EOS> ܘܠܺܐܠܺܝܳܐ<EOS>ܚܕ݂ܳܐ <EOS>ܠܳܐ ܕ݁ܶܝܢ ܝܳܕ݂ܰܥ ܗ̱ܘܳܐ ܡܳܢܳܐ ܐܳܡܰܪ <EOS> ܐܺܝܬ݂ܰܝܗܽܘܢ ܗ̱ܘܰܘ ܓ݁ܶܝܪ<EOS>ܒ݁ܕ݂ܶܚܠܬ݂ܳܐ <EOS>ܘܰܗܘܳܬ݂ ܥܢܳܢܳܐ <EOS> ܘܡܰܛܠܳܐ ܗ̱ܘܳܬ݂ ܥܠܰܝܗܽܘܢ <EOS> ܘܩܳܠܳܐ ܡܶܢ ܥܢܳܢܳܐ<EOS>ܕ݁ܳܐܡܰܪ <EOS> ܗܳܢܰܘ ܒ݁ܶܪܝ ܚܰܒ݁ܺܝܒ݂ܳܐ ܇ ܠܶܗ ܫܡܰܥܘ <EOS>ܘܡܶܢ ܫܶܠܝܳܐ ܁ ܟ݁ܰܕ݂ ܚܳܪܘ ܬ݁ܰܠܡܺܝܕ݂ܶܐ̈ ܠܐ̱ܢܳܫ ܠܳܐ ܚܙܰܘ <EOS>ܐܶܠܳܐ ܠܝܶܫܽܘܥ ܒ݁ܰܠܚܽܘܕ݂ܰܘܗ̱ܝ ܥܰܡܗܽܘܢ <EOS>ܘܟ݂ܰܕ݂ ܢܳܚܬ݁ܺܝܢ ܡܶܢ ܛܽܘܪܳܐ ܡܦ݂ܰܩܶܕ݂ ܗ̱ܘܳܐ ܠܗܽܘܢ ܕ݁ܰܠܐ̱ܢܳܫ<EOS>ܠܳܐ ܢܺܐܡܪܽܘܢ ܡܶܕ݁ܶܡ ܕ݁ܰܚܙܰܘ ܇ ܐܶܠܳܐ ܐܶܢ ܡܳܐ ܕ݁ܩܳܡ ܒ݁ܪܶܗ ܕ݁ܐ̱ܢܳܫܳܐ ܡܶܢ ܡܺܝܬ݂ܶܐ̈<EOS>ܘܰܐܚܕ݁ܽܘܗ ܠܡܶܠܬ݂ܳܐ ܒ݁ܢܰܦ݂ܫܗܽܘܢ <EOS> ܘܒ݂ܳܥܶܝܢ ܗ̱ܘܰܘ <EOS> ܕ݁ܡܳܢܳܐ<EOS>ܗ̱ܝ ܗܳܕ݂ܶܐ ܡܶܠܬ݂ܳܐ <EOS> ܕ݁ܡܳܐ ܕ݁ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈<EOS>ܘܰܡܫܰܐܠܺܝܢ ܗ̱ܘܰܘ ܠܶܗ <EOS> ܘܳܐܡܪܺܝܢ <EOS> ܡܳܢܳܐ ܗܳܟ݂ܺܝܠ ܐܳܡܪܺܝܢ<EOS>ܣܳܦ݂ܪܶܐ̈ ܇ ܕ݁ܺܐܠܺܝܳܐ ܘܳܠܶܐ ܕ݁ܢܺܐܬ݂ܶܐ ܠܽܘܩܕ݂ܰܡ <EOS>ܐܳܡܰܪ ܠܗܽܘܢ <EOS> ܐܺܠܺܝܳܐ ܐܳܬ݂ܶܐ ܠܽܘܩܕ݂ܰܡ <EOS> ܕ݁ܟ݂ܽܠܡܶܕ݁ܶܡ ܢܰܬ݂ܩܶܢ<EOS><EOS> ܘܰܐܝܟ݁ܰܢܳܐ ܟ݁ܬ݂ܺܝܒ݂ ܥܰܠ ܒ݁ܪܶܗ ܕ݁ܐ̱ܢܳܫܳܐ ܁ ܕ݁ܣܰܓ݁ܺܝ ܢܶܚܰܫ <EOS> ܘܢܶܣܬ݁ܠܶܐ <EOS>ܐܶܠܳܐ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܳܐܦ݂ ܐܺܠܺܝܳܐ ܐܶܬ݂ܳܐ ܘܰܥܒ݂ܰܕ݂ܘ<EOS>ܒ݁ܶܗ <EOS> ܟ݁ܽܠ ܡܳܐ ܕ݁ܰܨܒ݂ܰܘ <EOS> ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܥܠܰܘܗ̱ܝ<EOS>ܘܟ݂ܰܕ݂ ܐܶܬ݂ܳܐ ܠܘܳܬ݂ ܬ݁ܰܠܡܺܝܕ݂ܶܐ̈ ܚܙܳܐ ܠܘܳܬ݂ܗܽܘܢ ܟ݁ܶܢܫܳܐ<EOS>ܣܰܓ݁ܺܝܳܐܐ <EOS> ܘܣܳܦ݂ܪܶܐ̈ ܟ݁ܰܕ݂ ܕ݁ܳܪܫܺܝܢ ܥܰܡܗܽܘܢ <EOS>ܘܒ݂ܰܪ ܫܳܥܬ݂ܶܗ ܟ݁ܽܠܶܗ ܟ݁ܶܢܫܳܐ ܚܙܰܐܘܽܗ̱ܝ <EOS> ܘܰܬ݂ܘܰܗܘ <EOS> ܘܰܪܗܶܛܘ<EOS>ܫܶܐܠܘ ܒ݁ܰܫܠܳܡܶܗ <EOS>ܘܰܡܫܰܐܶܠ ܗ̱ܘܳܐ ܠܣܳܦ݂ܪܶܐ̈ <EOS> ܡܳܢܳܐ ܕ݁ܳܪܫܺܝܢ ܐܢ̱ܬ݁ܽܘܢ ܥܰܡܗܽܘܢ<EOS>ܘܰܥܢܳܐ ܚܰܕ݂ ܡܶܢ ܟ݁ܶܢܫܳܐ <EOS> ܘܶܐܡܰܪ <EOS> ܡܰܠܦ݂ܳܢܳܐ ܐܰܝܬ݁ܺܝܬ݂<EOS>ܒ݁ܶܪܝ ܠܘܳܬ݂ܳܟ݂ ܕ݁ܺܐܝܬ݂ ܠܶܗ ܪܽܘܚܳܐ <EOS> ܕ݁ܠܳܐ ܡܡܰܠܠܳܐ <EOS>ܘܰܐܝܟ݁ܳܐ ܕ݁ܡܰܕ݂ܪܟ݂ܳܐ ܠܶܗ ܁ ܚܳܒ݂ܛܳܐ ܠܶܗ <EOS> ܘܡܰܪܥܶܬ݂ <EOS> ܘܰܡܚܰܪܶܩ<EOS>ܫܶܢܰܘܗ̱ܝ̈ <EOS> ܘܝܳܒ݂ܶܫ <EOS> ܘܶܐܡܪܶܬ݂ ܠܬ݂ܰܠܡܺܝܕ݂ܰܝܟ݁̈ <EOS> ܕ݁ܢܰܦ݁ܩܽܘܢܳܝܗ̱ܝ <EOS> ܘܠܳܐ ܐܶܫܟ݁ܰܚܘ<EOS><EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܶܗ <EOS> ܐܽܘܢ ܫܰܪܒ݁ܬ݂ܳܐ ܕ݁ܠܳܐ ܡܗܰܝܡܢܳܐ ܅<EOS>ܥܕ݂ܰܡܳܐ ܠܶܐܡܰܬ݂ܝ ܐܶܗܘܶܐ ܠܘܳܬ݂ܟ݂ܽܘܢ ܁ ܘܰܥܕ݂ܰܡܳܐ ܠܶܐܡܰܬ݂ܝ ܐܶܣܰܝܒ݁ܰܪܟ݂ܽܘܢ ܁<EOS>ܐܰܝܬ݁ܰܐܘܽܗ̱ܝ ܠܘܳܬ݂ܝ <EOS>ܘܰܐܝܬ݁ܝܽܘܗ̱ܝ ܠܘܳܬ݂ܶܗ <EOS> ܘܟ݂ܰܕ݂ ܚܙܳܬ݂ܶܗ ܪܽܘܚܳܐ <EOS> ܒ݁ܰܪ ܫܳܥܬ݂ܶܗ<EOS>ܚܒ݂ܰܛܬ݂ܶܗ <EOS> ܘܰܢܦ݂ܰܠ ܥܰܠ ܐܰܪܥܳܐ ܘܡܶܬ݂ܒ݁ܰܥܰܩ ܗ̱ܘܳܐ <EOS> ܘܡܰܪܥܶܬ݂<EOS>ܘܫܰܐܶܠ ܝܶܫܽܘܥ ܠܰܐܒ݂ܽܘܗ̱ܝ ܕ݁ܰܟ݂ܡܳܐ ܠܶܗ ܙܰܒ݂ܢܳܐ <EOS> ܗܳܐ ܡܶܢ<EOS>ܕ݁ܗܳܟ݂ܰܢܳܐ ܗܽܘ <EOS> ܐܳܡܰܪ ܠܶܗ ܇ ܗܳܐ ܡܶܢ ܛܰܠܝܽܘܬ݂ܶܗ <EOS>ܘܙܰܒ݂ܢܺܝܢ̈ ܣܰܓ݁ܺܝܳܐܢ̈ ܁ ܐܰܪܡܝܰܬ݂ܶܗ ܒ݁ܢܽܘܪܳܐ ܘܰܒ݂ܡܰܝܳܐ̈ <EOS>ܕ݁ܬ݂ܰܘܒ݁ܕ݂ܺܝܘܗ̱ܝ <EOS> ܐܶܠܳܐ ܡܶܕ݁ܶܡ ܕ݁ܡܶܫܟ݁ܰܚ ܐܰܢ̱ܬ݁ ܁ ܥܰܕ݁ܰܪܰܝܢܝ <EOS> ܘܶܐܬ݂ܪܰܚܰܡ ܥܠܰܝ<EOS><EOS>ܐܳܡܰܪ ܠܶܗ ܝܶܫܽܘܥ <EOS> ܐܶܢ ܡܶܫܟ݁ܰܚ ܐܰܢ̱ܬ݁ ܕ݁ܰܬ݂ܗܰܝܡܶܢ ܟ݁ܽܠ<EOS>ܡܶܕ݁ܶܡ ܡܶܫܟ݁ܰܚ ܕ݁ܢܶܗܘܶܐ ܠܡܰܢ ܕ݁ܰܡܗܰܝܡܶܢ <EOS>ܘܒ݂ܰܪ ܫܳܥܬ݂ܶܗ ܩܥܳܐ ܐܰܒ݂ܽܘܗ̱ܝ ܕ݁ܛܰܠܝܳܐ ܟ݁ܰܕ݂ ܒ݁ܳܟ݂ܶܐ <EOS> ܘܳܐܡܰܪ<EOS><EOS> ܡܗܰܝܡܶܢ ܐ̱ܢܳܐ ܡܳܪܝ ܥܰܕ݁ܰܪ ܠܚܰܣܺܝܪܽܘܬ݂ ܗܰܝܡܳܢܽܘܬ݂ܝ <EOS>ܟ݁ܰܕ݂ ܚܙܳܐ ܕ݁ܶܝܢ ܝܶܫܽܘܥ ܕ݁ܪܳܗܶܛ ܥܰܡܳܐ ܁ ܘܡܶܬ݂ܟ݁ܰܢܰܫ ܠܘܳܬ݂ܶܗ<EOS>ܟ݁ܐܳܐ ܒ݁ܗܳܝ ܪܽܘܚܳܐ ܛܰܢܦ݂ܬ݂ܳܐ <EOS> ܘܶܐܡܰܪ ܠܳܗ <EOS> ܪܽܘܚܳܐ ܚܰܪܶܫܬ݂ܳܐ ܕ݁ܠܳܐ ܡܡܰܠܠܳܐ <EOS>ܐܶܢܳܐ ܦ݁ܳܩܶܕ݂ ܐ̱ܢܳܐ ܠܶܟ݂ܝ ܦ݁ܽܘܩܝ ܡܶܢܶܗ ܁ ܘܬ݂ܽܘܒ݂ <EOS> ܠܳܐ ܬ݁ܶܥܠܺܝܢ ܠܶܗ <EOS>ܘܰܩܥܳܐ ܫܺܐܕ݂ܳܐ ܗܰܘ ܣܰܓ݁ܺܝ <EOS> ܘܫܰܚܩܶܗ ܇ ܘܰܢܦ݂ܰܩ <EOS> ܘܰܗܘܳܐ ܐܰܝܟ݂<EOS>ܡܺܝܬ݂ܳܐ <EOS> ܐܰܝܟ݂ ܕ݁ܣܰܓ݁ܺܝܶܐܐ̈ ܢܺܐܡܪܽܘܢ <EOS> ܕ݁ܡܺܝܬ݂ ܠܶܗ <EOS>ܗܽܘ ܕ݁ܶܝܢ ܝܶܫܽܘܥ ܐܰܚܕ݁ܶܗ ܒ݁ܺܐܝܕ݂ܶܗ <EOS> ܘܰܐܩܺܝܡܶܗ<EOS>ܟ݁ܰܕ݂ ܥܰܠ ܕ݁ܶܝܢ ܠܒ݂ܰܝܬ݁ܳܐ ܝܶܫܽܘܥ ܫܰܐܠܽܘܗ̱ܝ ܬ݁ܰܠܡܺܝܕ݂ܰܘܗ̱ܝ̈<EOS>ܒ݁ܰܠܚܽܘܕ݂ܰܝܗܽܘܢ <EOS> ܠܡܳܢܳܐ ܚܢܰܢ ܠܳܐ ܐܶܫܟ݁ܰܚܢ ܠܡܰܦ݁ܳܩܽܘܬ݂ܶܗ <EOS>ܐܳܡܰܪ ܠܗܽܘܢ <EOS> ܗܳܢܳܐ ܓ݁ܶܢܣܳܐ ܁ ܒ݁ܡܶܕ݁ܶܡ ܠܳܐ ܡܶܫܟ݁ܰܚ ܠܡܶܦ݁ܰܩ<EOS>ܐܶܠܳܐ ܒ݁ܨܰܘܡܳܐ ܘܒ݂ܰܨܠܽܘܬ݂ܳܐ<EOS>ܘܟ݂ܰܕ݂ ܢܦ݂ܰܩ ܡܶܢ ܬ݁ܰܡܳܢ ܥܳܒ݂ܪܺܝܢ ܗ̱ܘܰܘ ܒ݁ܰܓ݂ܠܺܝܠܳܐ ܘܠܳܐ<EOS>ܨܳܒ݂ܶܐ ܗ̱ܘܳܐ ܕ݁ܐ̱ܢܳܫ ܢܶܕ݁ܰܥ ܒ݁ܶܗ <EOS>ܡܰܠܶܦ݂ ܗ̱ܘܳܐ ܓ݁ܶܝܪ ܠܬ݂ܰܠܡܺܝܕ݂ܰܘܗ̱ܝ̈ <EOS> ܘܳܐܡܰܪ ܠܗܽܘܢ <EOS>ܕ݁ܰܒ݂ܪܶܗ ܕ݁ܐ̱ܢܳܫܳܐ ܡܶܫܬ݁ܠܶܡ ܒ݁ܺܐܝܕ݂ܰܝ̈ ܐ̱ܢܳܫܳܐ <EOS> ܘܢܶܩܛܠܽܘܢܳܝܗ̱ܝ <EOS> ܘܡܳܐ<EOS>ܕ݁ܶܐܬ݂ܩܛܶܠ ܒ݁ܝܰܘܡܳܐ ܕ݁ܰܬ݂ܠܳܬ݂ܳܐ ܢܩܽܘܡ <EOS>ܗܶܢܽܘܢ ܕ݁ܶܝܢ <EOS> ܠܳܐ ܝܳܕ݂ܥܺܝܢ ܗ̱ܘܰܘ ܠܳܗ ܠܡܶܠܬ݂ܳܐ <EOS> ܘܕ݂ܳܚܠܺܝܢ<EOS>ܗ̱ܘܰܘ ܕ݁ܰܢܫܰܐܠܽܘܢܳܝܗ̱ܝ<EOS>ܘܶܐܬ݂ܰܘ ܠܰܟ݂ܦ݂ܰܪܢܰܚܽܘܡ <EOS> ܘܟ݂ܰܕ݂ ܥܰܠܘ ܠܒ݂ܰܝܬ݁ܳܐ ܡܫܰܐܶܠ<EOS>ܗ̱ܘܳܐ ܠܗܽܘܢ <EOS> ܕ݁ܡܳܢܳܐ ܡܶܬ݂ܚܰܫܒ݂ܺܝܢ ܗܘܰܝܬ݁ܽܘܢ ܒ݁ܽܐܘܪܚܳܐ ܒ݁ܰܝܢܳܬ݂ܟ݂ܽܘܢ <EOS>ܗܶܢܽܘܢ ܕ݁ܶܝܢ ܫܰܬ݁ܺܝܩܺܝܢ ܗ̱ܘܰܘ <EOS> ܐܶܬ݂ܚܪܺܝܘ ܗ̱ܘܰܘ ܓ݁ܶܝܪ<EOS>ܒ݁ܽܐܘܪܚܳܐ ܁ ܚܰܕ݂ ܥܰܡ ܚܰܕ݂ <EOS> ܕ݁ܡܰܢܽܘ ܪܰܒ݂ ܒ݁ܗܽܘܢ <EOS>ܘܺܝܬ݂ܶܒ݂ ܝܶܫܽܘܥ ܘܰܩܪܳܐ ܠܰܬ݂ܪܶܥܣܰܪ <EOS> ܘܶܐܡܰܪ ܠܗܽܘܢ <EOS> ܡܰܢ<EOS>ܕ݁ܨܳܒ݂ܶܐ ܕ݁ܢܶܗܘܶܐ ܩܰܕ݂ܡܳܝܳܐ ܢܶܗܘܶܐ ܐ̱ܚܪܳܝܳܐ ܕ݁ܟ݂ܽܠ ܐ̱ܢܳܫ <EOS> ܘܰܡܫܰܡܫܳܢܳܐ ܕ݁ܟ݂ܽܠ<EOS>ܐ̱ܢܳܫ <EOS>ܘܰܢܣܰܒ݂ ܛܰܠܝܳܐ ܚܰܕ݂ ܘܰܐܩܺܝܡܶܗ ܒ݁ܰܡܨܰܥܬ݂ܳܐ <EOS> ܘܫܰܩܠܶܗ ܥܰܠ<EOS>ܕ݁ܪܳܥܰܘܗ̱ܝ̈ <EOS> ܘܶܐܡܰܪ ܠܗܽܘܢ <EOS>ܟ݁ܽܠ ܡܰܢ ܕ݁ܰܢܩܰܒ݁ܶܠ ܐܰܝܟ݂ ܗܳܢܳܐ ܛܰܠܝܳܐ ܒ݁ܫܶܡܝ <EOS> ܠܺܝ ܗܽܘ<EOS>ܡܩܰܒ݁ܶܠ <EOS> ܘܡܰܢ ܕ݁ܠܺܝ ܡܩܰܒ݁ܶܠ ܠܳܐ ܗ̱ܘܳܐ ܠܺܝ ܡܩܰܒ݁ܶܠ ܁ ܐܶܠܳܐ ܠܡܰܢ ܕ݁ܫܰܕ݁ܪܰܢܝ<EOS>ܐܳܡܰܪ ܠܶܗ ܝܽܘܚܰܢܳܢ <EOS> ܪܰܒ݁ܺܝ ܚܙܰܝܢ ܐ̱ܢܳܫ ܁ ܕ݁ܡܰܦ݁ܶܩ<EOS>ܫܺܐܕ݂ܶܐ̈ ܒ݁ܰܫܡܳܟ݂ <EOS> ܘܰܟ݂ܠܰܝܢܳܝܗ̱ܝ <EOS> ܥܰܠ ܕ݁ܠܳܐ ܢܩܶܦ݂ ܠܰܢ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܠܳܐ ܬ݁ܶܟ݂ܠܽܘܢܳܝܗ̱ܝ <EOS> ܠܰܝܬ݁ ܓ݁ܶܝܪ ܐ̱ܢܳܫ<EOS>ܕ݁ܥܳܒ݂ܶܕ݂ ܚܰܝܠܶܐ̈ ܒ݁ܫܶܡܝ ܇ ܘܡܶܫܟ݁ܰܚ ܥܓ݂ܰܠ ܐܳܡܰܪ ܥܠܰܝ ܕ݁ܒ݂ܺܝܫ <EOS>ܡܰܢ ܕ݁ܠܳܐ ܗ̱ܘܳܐ ܗܳܟ݂ܺܝܠ ܠܽܘܩܒ݂ܰܠܟ݂ܽܘܢ <EOS> ܚܠܳܦ݂ܰܝܟ݁ܽܘܢ ܗ̱ܽܘ<EOS>ܟ݁ܽܠ ܕ݁ܶܝܢ ܕ݁ܢܰܫܩܶܝܟ݂ܽܘܢ ܁ ܟ݁ܳܣܳܐ ܕ݁ܡܰܝܳܐ̈ ܒ݁ܰܠܚܽܘܕ݂<EOS>ܒ݁ܰܫܡܳܐ ܕ݁ܕ݂ܰܡܫܺܝܚܳܐ ܐܰܢ̱ܬ݁ܽܘܢ ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܠܳܐ ܢܰܘܒ݁ܶܕ݂<EOS>ܐܰܓ݂ܪܶܗ<EOS>ܘܟ݂ܽܠ ܡܰܢ ܕ݁ܢܰܟ݂ܫܶܠ ܠܚܰܕ݂ ܡܶܢ ܗܳܠܶܝܢ ܙܥܽܘܪܶܐ̈ ܕ݁ܰܡܗܰܝܡܢܺܝܢ<EOS>ܒ݁ܺܝ ܦ݁ܰܩܳܚ ܗ̱ܘܳܐ ܠܶܗ <EOS> ܐܶܠܽܘ ܪܰܡܝܳܐ ܗ̱ܘܳܬ݂ ܪܰܚܝܳܐ ܕ݁ܰܚܡܳܪܳܐ ܒ݁ܨܰܘܪܶܗ <EOS>ܘܰܫܕ݂ܶܐ ܒ݁ܝܰܡܳܐ<EOS>ܐܶܢ ܕ݁ܶܝܢ ܡܰܟ݂ܫܠܳܐ ܠܳܟ݂ ܐܺܝܕ݂ܳܟ݂ <EOS> ܦ݁ܣܽܘܩܶܝܗ <EOS> ܦ݁ܰܩܳܚ ܗ̱ܽܘ<EOS>ܠܳܟ݂ ܁ ܦ݁ܫܺܝܓ݂ܳܐ ܕ݁ܬ݂ܶܥܽܘܠ ܠܚܰܝܶܐ̈ ܐܰܘ ܟ݁ܰܕ݂ ܐܺܝܬ݂ ܠܳܟ݂ ܬ݁ܰܪܬ݁ܶܝܢ̈ ܐܺܝܕ݂ܺܝܢ̈ <EOS>ܬ݁ܺܐܙܰܠ ܠܓ݂ܺܗܰܢܳܐ <EOS>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ <EOS> ܠܳܐ ܡܳܝܬ݁ܳܐ <EOS> ܘܢܽܘܪܗܽܘܢ <EOS> ܠܳܐ<EOS>ܕ݁ܳܥܟ݁ܳܐ <EOS>ܘܶܐܢ ܪܶܓ݂ܠܳܟ݂ ܡܰܟ݂ܫܠܳܐ ܠܳܟ݂ <EOS> ܦ݁ܣܽܘܩܶܝܗ <EOS> ܦ݁ܰܩܳܚ ܗ̱ܽܘ ܠܳܟ݂<EOS>ܕ݁ܬ݂ܶܥܽܘܠ ܠܚܰܝܶܐ̈ ܚܓ݂ܺܝܣܳܐ ܐܰܘ ܟ݁ܰܕ݂ ܐܺܝܬ݂ ܠܳܟ݂ ܬ݁ܰܪܬ݁ܶܝܢ̈ ܪܶܓ݂ܠܺܝܢ̈ <EOS> ܬ݁ܶܦ݁ܶܠ<EOS>ܒ݁ܓ݂ܺܗܰܢܳܐ <EOS>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ <EOS> ܠܳܐ ܡܳܝܬ݁ܳܐ <EOS> ܘܢܽܘܪܗܽܘܢ <EOS> ܠܳܐ<EOS>ܕ݁ܳܥܟ݁ܳܐ<EOS>ܘܶܐܢ ܥܰܝܢܳܟ݂ ܡܰܟ݂ܫܠܳܐ ܠܳܟ݂ <EOS> ܚܨܺܝܗ <EOS> ܦ݁ܰܩܳܚ ܗ̱ܽܘ ܠܳܟ݂ ܁<EOS>ܕ݁ܒ݂ܰܚܕ݂ܳܐ ܥܰܝܢܳܟ݂ ܬ݁ܶܥܽܘܠ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܐܰܘ ܟ݁ܰܕ݂ ܐܺܝܬ݂ ܠܳܟ݂<EOS>ܬ݁ܰܪܬ݁ܶܝܢ̈ ܥܰܝܢܺܝܢ̈ <EOS> ܬ݁ܶܦ݁ܶܠ ܒ݁ܓ݂ܺܗܰܢܳܐ ܕ݁ܢܽܘܪܳܐ <EOS>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ <EOS> ܠܳܐ ܡܳܝܬ݁ܳܐ <EOS> ܘܢܽܘܪܗܽܘܢ <EOS> ܠܳܐ<EOS>ܕ݁ܳܥܟ݁ܳܐ<EOS>ܟ݁ܽܠ ܓ݁ܶܝܪ ܒ݁ܢܽܘܪܳܐ ܢܶܬ݂ܡܠܰܚ ܁ ܘܟ݂ܽܠ ܕ݁ܶܒ݂ܚܬ݂ܳܐ ܒ݁ܡܶܠܚܳܐ<EOS>ܬ݁ܶܬ݂ܡܠܰܚ<EOS>ܫܰܦ݁ܺܝܪܳܐ ܗ̱ܝ ܡܶܠܚܳܐ <EOS> ܐܶܢ ܕ݁ܶܝܢ ܡܶܠܚܳܐ ܬ݁ܶܦ݂ܟ݁ܰܗ <EOS> ܒ݁ܡܳܢܳܐ<EOS>ܬ݁ܶܬ݂ܡܠܰܚ <EOS> ܬ݁ܶܗܘܶܐ ܒ݁ܟ݂ܽܘܢ ܡܶܠܚܳܐ <EOS> ܘܰܒ݂ܫܰܝܢܳܐ ܗܘܰܘ ܚܰܕ݂ ܥܰܡ ܚܰܕ݂<EOS>ܘܩܳܡ ܡܶܢ ܬ݁ܰܡܳܢ ܘܶܐܬ݂ܳܐ ܠܰܬ݂ܚܽܘܡܳܐ ܕ݁ܺܝܗܽܘܕ݂ <EOS> ܠܥܶܒ݂ܪܳܐ<EOS>ܕ݁ܝܽܘܪܕ݁ܢܳܢ <EOS> ܘܶܐܙܰܠܘ ܠܬ݂ܰܡܳܢ ܠܘܳܬ݂ܶܗ ܟ݁ܶܢܫܶܐ̈ ܣܰܓ݁ܺܝܶܐܐ̈ ܘܡܰܠܶܦ݂ ܗ̱ܘܳܐ ܠܗܽܘܢ<EOS>ܬ݁ܽܘܒ݂ <EOS> ܐܰܝܟ݂ ܕ݁ܰܡܥܳܕ݂ ܗ̱ܘܳܐ <EOS>ܘܰܩܪܶܒ݂ܘ ܦ݁ܪܺܝܫܶܐ̈ ܁ ܡܢܰܣܶܝܢ ܠܶܗ ܘܰܡܫܰܐܠܺܝܢ ܕ݁ܶܐܢ ܫܰܠܺܝܛ<EOS>ܠܓ݂ܰܒ݂ܪܳܐ <EOS> ܕ݁ܢܶܫܒ݁ܽܘܩ ܐܰܢ̱ܬ݁ܬ݂ܶܗ <EOS>ܐܳܡܰܪ ܠܗܽܘܢ ܁ ܡܳܢܳܐ ܦ݁ܰܩܶܕ݂ܟ݂ܽܘܢ ܡܽܘܫܶܐ <EOS>ܗܶܢܽܘܢ ܕ݁ܶܝܢ ܐܳܡܪܺܝܢ <EOS> ܡܽܘܫܶܐ ܐܰܦ݁ܶܣ ܠܰܢ ܕ݁ܢܶܟ݂ܬ݁ܽܘܒ݂<EOS>ܟ݁ܬ݂ܳܒ݂ܳܐ ܕ݁ܫܽܘܒ݂ܩܳܢܳܐ <EOS> ܘܢܶܫܪܶܐ <EOS>ܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܠܽܘܩܒ݂ܰܠ ܩܰܫܝܽܘܬ݂ ܠܶܒ݁ܟ݂ܽܘܢ<EOS>ܟ݁ܬ݂ܰܒ݂ ܠܟ݂ܽܘܢ ܦ݁ܽܘܩܕ݁ܳܢܳܐ ܗܳܢܳܐ <EOS>ܡܶܢ ܒ݁ܪܺܫܺܝܬ݂ ܕ݁ܶܝܢ <EOS> ܕ݁ܶܟ݂ܪܳܐ ܘܢܶܩܒ݁ܬ݂ܳܐ ܥܒ݂ܰܕ݂ ܐܶܢܽܘܢ<EOS>ܐܰܠܳܗܳܐ <EOS>ܡܶܛܽܠ ܗܳܢܳܐ ܢܶܫܒ݁ܽܘܩ ܓ݁ܰܒ݂ܪܳܐ ܠܰܐܒ݂ܽܘܗ̱ܝ ܘܠܶܐܡܶܗ <EOS> ܘܢܶܩܰܦ݂<EOS>ܠܰܐܢ̱ܬ݁ܬ݂ܶܗ<EOS>ܘܢܶܗܘܽܘܢ ܬ݁ܪܰܝܗܽܘܢ̈ <EOS> ܚܰܕ݂ ܒ݁ܣܰܪ <EOS> ܡܶܟ݁ܺܝܠ ܠܳܐ ܗ̱ܘܰܘ ܬ݁ܪܶܝܢ̈<EOS>܁ ܐܶܠܳܐ ܚܰܕ݂ ܒ݁ܣܰܪ <EOS>ܡܶܕ݁ܶܡ ܕ݁ܰܐܠܳܗܳܐ ܁ ܗܳܟ݂ܺܝܠ ܙܰܘܶܓ݂ ܒ݁ܰܪܢܳܫܳܐ <EOS> ܠܳܐ ܢܦ݂ܰܪܶܫ<EOS><EOS>ܘܫܰܐܠܽܘܗ̱ܝ ܬ݁ܽܘܒ݂ ܬ݁ܰܠܡܺܝܕ݂ܰܘܗ̱ܝ̈ ܒ݁ܒ݂ܰܝܬ݁ܳܐ ܥܰܠ ܗܳܕ݂ܶܐ<EOS><EOS>ܘܶܐܡܰܪ ܠܗܽܘܢ <EOS> ܟ݁ܽܠ ܡܰܢ ܕ݁ܢܶܫܪܶܐ ܐܰܢ̱ܬ݁ܬ݂ܶܗ ܁ ܘܢܶܣܰܒ݂<EOS>ܐ̱ܚܪܺܬ݂ܳܐ <EOS> ܓ݁ܳܐܰܪ <EOS>ܘܶܐܢ ܐܰܢ̱ܬ݁ܬ݂ܳܐ ܬ݁ܶܫܪܶܐ ܒ݁ܰܥܠܳܗ ܁ ܘܬ݂ܶܗܘܶܐ ܠܰܐ̱ܚܪܺܢܳܐ <EOS>ܓ݁ܳܝܪܳܐ<EOS>ܘܰܡܩܰܪܒ݂ܺܝܢ ܗ̱ܘܰܘ ܠܶܗ ܛܠܳܝܶܐ̈ ܕ݁ܢܶܩܪܽܘܒ݂ ܠܗܽܘܢ ܁<EOS>ܬ݁ܰܠܡܺܝܕ݂ܰܘܗ̱ܝ̈ ܕ݁ܶܝܢ <EOS> ܟ݁ܳܐܶܝܢ ܗ̱ܘܰܘ ܒ݁ܗܳܠܶܝܢ ܕ݁ܰܡܩܰܪܒ݂ܺܝܢ ܠܗܽܘܢ <EOS>ܝܶܫܽܘܥ ܕ݁ܶܝܢ ܚܙܳܐ <EOS> ܘܶܐܬ݂ܒ݁ܶܐܫ ܠܶܗ <EOS> ܘܶܐܡܰܪ ܠܗܽܘܢ <EOS> ܫܒ݂ܽܘܩܘ<EOS>ܛܠܳܝܶܐ̈ ܁ ܐܳܬ݂ܶܝܢ ܠܘܳܬ݂ܝ <EOS> ܘܠܳܐ ܬ݁ܶܟ݂ܠܽܘܢ ܐܶܢܽܘܢ <EOS> ܕ݁ܕ݂ܰܐܝܠܶܝܢ ܓ݁ܶܝܪ ܁ ܕ݁ܰܐܝܟ݂<EOS>ܗܳܠܶܝܢ ܐܶܢܽܘܢ <EOS> ܐܺܝܬ݂ܶܝܗ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܟ݂ܽܠ ܕ݁ܠܳܐ ܢܩܰܒ݁ܶܠ ܡܰܠܟ݁ܽܘܬ݂ܳܐ<EOS>ܕ݁ܰܐܠܳܗܳܐ ܐܰܝܟ݂ ܛܰܠܝܳܐ <EOS> ܠܳܐ ܢܶܥܽܘܠ ܠܳܗ <EOS>ܘܰܫܩܰܠ ܐܶܢܽܘܢ ܥܰܠ ܕ݁ܪܳܥܰܘܗ̱ܝ̈ ܘܣܳܡ ܐܺܝܕ݂ܶܗ ܥܠܰܝܗܽܘܢ <EOS>ܘܒ݂ܰܪܶܟ݂ ܐܶܢܽܘܢ<EOS>ܘܟ݂ܰܕ݂ ܪܳܕ݂ܶܐ ܒ݁ܽܐܘܪܚܳܐ ܪܗܶܛ ܚܰܕ݂ <EOS> ܢܦ݂ܰܠ ܥܰܠ<EOS>ܒ݁ܽܘܪܟ݁ܰܘܗ̱ܝ̈ ܁ ܘܰܡܫܰܐܶܠ ܗ̱ܘܳܐ ܠܶܗ <EOS> ܘܳܐܡܰܪ <EOS> ܡܰܠܦ݂ܳܢܳܐ ܛܳܒ݂ܳܐ ܅ ܡܳܢܳܐ ܐܶܥܒ݁ܶܕ݂<EOS>ܕ݁ܺܐܬ݂ܰܪ ܚܰܝܶܐ̈ ܕ݁ܰܠܥܳܠܰܡ <EOS>ܐܳܡܰܪ ܠܶܗ ܝܶܫܽܘܥ ܡܳܢܳܐ ܩܳܪܶܐ ܐܰܢ̱ܬ݁ ܠܺܝ ܛܳܒ݂ܳܐ <EOS> ܠܰܝܬ݁<EOS>ܛܳܒ݂ܳܐ ܐܶܠܳܐ ܐܶܢ ܚܰܕ݂ ܐܰܠܳܗܳܐ <EOS>ܦ݁ܽܘܩܕ݁ܳܢܶܐ̈ ܝܳܕ݂ܰܥ ܐܰܢ̱ܬ݁ <EOS> ܠܳܐ ܬ݁ܓ݂ܽܘܪ <EOS> ܠܳܐ ܬ݁ܶܓ݂ܢܽܘܒ݂ <EOS>ܠܳܐ ܬ݁ܶܩܛܽܘܠ <EOS> ܘܠܳܐ ܬ݁ܶܣܗܰܕ݂ ܣܳܗܕ݁ܽܘܬ݂ܳܐ ܕ݁ܰܓ݁ܳܠܬ݂ܳܐ <EOS> ܠܳܐ ܬ݁ܶܛܠܽܘܡ <EOS> ܝܰܩܰܪ<EOS>ܠܰܐܒ݂ܽܘܟ݂ <EOS> ܘܠܶܐܡܳܟ݂ <EOS>ܗܽܘ ܕ݁ܶܝܢ ܥܢܳܐ <EOS> ܘܶܐܡܰܪ ܠܶܗ <EOS> ܡܰܠܦ݂ܳܢܳܐ ܗܳܠܶܝܢ ܟ݁ܽܠܗܶܝܢ<EOS>ܢܶܛܪܶܬ݂ ܐܶܢܶܝܢ̈ <EOS> ܡܶܢ ܛܰܠܝܽܘܬ݂ܝ <EOS>ܝܶܫܽܘܥ ܕ݁ܶܝܢ ܚܳܪ ܒ݁ܶܗ <EOS> ܘܰܐܚܒ݂ܶܗ <EOS> ܘܶܐܡܰܪ ܠܶܗ <EOS> ܚܕ݂ܳܐ<EOS>ܚܰܣܺܝܪܳܐ ܠܳܟ݂ <EOS> ܙܶܠ ܙܰܒ݁ܶܢ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܠܳܟ݂ <EOS> ܘܗܰܒ݂ ܠܡܶܣܟ݁ܺܢܶܐ̈<EOS>ܘܬ݂ܶܗܘܶܐ ܠܳܟ݂ ܣܺܝܡܬ݂ܳܐ ܒ݁ܰܫܡܰܝܳܐ ܘܣܰܒ݂ ܨܠܺܝܒ݂ܳܐ <EOS> ܘܬ݂ܳܐ ܒ݁ܳܬ݂ܰܪܝ<EOS>ܗܽܘ ܕ݁ܶܝܢ ܐܶܬ݂ܟ݁ܡܰܪ ܒ݁ܡܶܠܬ݂ܳܐ ܗܳܕ݂ܶܐ <EOS> ܘܶܐܙܰܠ <EOS> ܟ݁ܰܕ݂<EOS>ܥܰܝܺܝܩܳܐ ܠܶܗ <EOS> ܐܺܝܬ݂ ܗ̱ܘܳܐ ܠܶܗ ܓ݁ܶܝܪ ܢܶܟ݂ܣܶܐ̈ ܣܰܓ݁ܺܝܶܐܐ̈ <EOS>ܚܳܪ ܕ݁ܶܝܢ ܝܶܫܽܘܥ ܒ݁ܬ݂ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ <EOS> ܟ݁ܡܳܐ<EOS>ܥܰܛܠܳܐ ܠܰܐܝܠܶܝܢ ܕ݁ܺܐܝܬ݂ ܠܗܽܘܢ ܢܶܟ݂ܣܶܐ̈ ܇ ܕ݁ܢܶܥܠܽܘܢ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܬ݁ܰܠܡܺܝܕ݂ܶܐ̈ ܕ݁ܶܝܢ ܡܶܬ݁ܕ݁ܰܡܪܺܝܢ ܗ̱ܘܰܘ ܥܰܠ ܡܶܠܰܘܗ̱ܝ̈ <EOS> ܘܰܥܢܳܐ<EOS>ܬ݁ܽܘܒ݂ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܒ݁ܢܰܝ̈ ܟ݁ܡܳܐ ܥܰܛܠܳܐ ܠܰܐܝܠܶܝܢ ܕ݁ܰܬ݂ܟ݂ܺܝܠܺܝܢ ܥܰܠ<EOS>ܢܶܟ݂ܣܰܝܗܽܘܢ̈ ܕ݁ܢܶܥܠܽܘܢ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܦ݁ܫܺܝܩ ܗ̱ܽܘ ܠܓ݂ܰܡܠܳܐ ܕ݁ܢܶܥܽܘܠ ܒ݁ܰܚܪܽܘܪܳܐ ܕ݁ܰܡܚܰܛܳܐ ܐܰܘ<EOS>ܥܰܬ݁ܺܝܪܳܐ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܠܡܶܥܰܠ <EOS>ܗܶܢܽܘܢ ܕ݁ܶܝܢ ܝܰܬ݁ܺܝܪܳܐܝܺܬ݂ ܡܶܬ݁ܕ݁ܰܡܪܺܝܢ ܗ̱ܘܰܘ <EOS> ܘܳܐܡܪܺܝܢ<EOS>ܒ݁ܰܝܢܰܝܗܽܘܢ <EOS> ܡܰܢܽܘ ܡܶܫܟ݁ܰܚ ܠܡܶܚܳܐ <EOS>ܚܳܪ ܕ݁ܶܝܢ ܒ݁ܗܽܘܢ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܠܘܳܬ݂ ܒ݁ܢܰܝ̈<EOS>ܐ̱ܢܳܫܳܐ̈ ܁ ܗܳܕ݂ܶܐ ܠܳܐ ܡܶܫܟ݁ܚܳܐ ܐܶܠܳܐ ܠܘܳܬ݂ ܐܰܠܳܗܳܐ <EOS> ܟ݁ܽܠ ܡܶܕ݁ܶܡ ܓ݁ܶܝܪ <EOS>ܡܶܫܟ݁ܚܳܐ ܠܘܳܬ݂ ܐܰܠܳܗܳܐ<EOS>ܘܫܰܪܺܝ ܟ݁ܺܐܦ݂ܳܐ ܠܡܺܐܡܰܪ <EOS> ܗܳܐ ܚܢܰܢ ܫܒ݂ܰܩܢ ܟ݁ܽܠ ܡܶܕ݁ܶܡ <EOS>ܘܰܢܩܶܦ݂ܢܳܟ݂ <EOS>ܥܢܳܐ ܝܶܫܽܘܥ <EOS> ܘܶܐܡܰܪ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܰܝܬ݁<EOS>ܐ̱ܢܳܫ ܕ݁ܫܳܒ݂ܶܩ ܒ݁ܳܬ݁ܶܐ̈ ܐܰܘ ܐܰܚܶܐ̈ ܐܰܘ ܐܰܚܘܳܬ݂ܳܐ̈ ܇ ܐܰܘ ܐܰܒ݂ܳܐ ܐܰܘ ܐܶܡܳܐ ܇ ܐܰܘ<EOS>ܐܰܢ̱ܬ݁ܬ݂ܳܐ ܐܰܘ ܒ݁ܢܰܝܳܐ̈ ܇ ܐܰܘ ܩܽܘܪܝܳܐ̈ ܁ ܡܶܛܽܠܳܬ݂ܝ <EOS> ܘܡܶܛܽܠ ܣܒ݂ܰܪܬ݂ܝ ܇<EOS>ܘܠܳܐ ܢܩܰܒ݁ܶܠ ܚܰܕ݂ ܒ݁ܰܡܳܐܐ <EOS> ܗܳܫܳܐ ܒ݁ܙܰܒ݂ܢܳܐ ܗܳܢܳܐ ܇ ܒ݁ܳܬ݁ܶܐ̈<EOS>܁ ܘܰܐܚܶܐ̈ ܘܰܐܚܘܳܬ݂ܳܐ̈ ܘܶܐܡܗܳܬ݂ܳܐ̈ ܇ ܘܰܒ݂ܢܰܝܳܐ̈ ܘܩܽܘܪܝܳܐ̈ <EOS> ܥܰܡ ܪܕ݂ܽܘܦ݂ܝܳܐ <EOS>ܘܰܒ݂ܥܳܠܡܳܐ ܕ݁ܳܐܬ݂ܶܐ <EOS> ܚܰܝܶܐ̈ ܕ݁ܰܠܥܳܠܰܡ<EOS>ܣܰܓ݁ܺܝܶܐܐ̈ ܕ݁ܶܝܢ ܩܰܕ݂ܡܳܝܶܐ̈ ܁ ܕ݁ܢܶܗܘܽܘܢ ܐ̱ܚܪܳܝܶܐ̈<EOS>ܘܰܐ̱ܚܪܳܝܶܐ̈ ܩܰܕ݂ܡܳܝܶܐ̈<EOS>ܟ݁ܰܕ݂ ܣܳܠܩܺܝܢ ܗ̱ܘܰܘ ܕ݁ܶܝܢ ܒ݁ܽܐܘܪܚܳܐ ܠܽܐܘܪܺܫܠܶܡ ܗܽܘ ܝܶܫܽܘܥ<EOS>ܩܕ݂ܺܝܡ ܗܘܳܐ ܠܗܽܘܢ ܁ ܘܡܶܬ݁ܬ݁ܰܡܗܺܝܢ ܗ̱ܘܰܘ <EOS> ܘܳܐܙܺܠ̱ܝܢ ܗ̱ܘܰܘ ܒ݁ܳܬ݂ܪܶܗ <EOS> ܟ݁ܰܕ݂<EOS>ܕ݁ܰܚܺܝܠܺܝܢ ܘܰܕ݂ܒ݂ܰܪ ܠܰܬ݂ܪܶܥܣܰܪܬ݁ܶܗ ܘܫܰܪܺܝ ܕ݁ܢܺܐܡܰܪ ܠܗܽܘܢ ܡܶܕ݁ܶܡ ܕ݁ܰܥܬ݂ܺܝܕ݂<EOS>ܕ݁ܢܶܗܘܶܐ ܠܶܗ <EOS>ܕ݁ܗܳܐ ܣܳܠܩܺܝܢ ܚ̱ܢܰܢ ܠܽܐܘܪܺܫܠܶܡ <EOS> ܘܰܒ݂ܪܶܗ ܕ݁ܐ̱ܢܳܫܳܐ ܡܶܫܬ݁ܠܶܡ<EOS>ܠܪܰܒ݁ܰܝ̈ ܟ݁ܳܗܢܶܐ̈ <EOS> ܘܰܠܣܳܦ݂ܪܶܐ̈ <EOS> ܘܰܢܚܰܝܒ݂ܽܘܢܳܝܗ̱ܝ ܠܡܰܘܬ݁ܳܐ <EOS> ܘܢܰܫܠܡܽܘܢܳܝܗ̱ܝ<EOS>ܠܥܰܡ̱ܡܶܐ̈<EOS>ܘܰܢܒ݂ܰܙܚܽܘܢ ܒ݁ܶܗ ܁ ܘܰܢܢܰܓ݁ܕ݂ܽܘܢܳܝܗ̱ܝ ܁ ܘܢܶܪܩܽܘܢ ܒ݁ܰܐܦ݁ܰܘܗ̱ܝ̈<EOS><EOS> ܘܢܶܩܛܠܽܘܢܳܝܗ̱ܝ <EOS> ܘܰܠܝܰܘܡܳܐ ܕ݁ܰܬ݂ܠܳܬ݂ܳܐ <EOS> ܢܩܽܘܡ<EOS>ܘܰܩܪܶܒ݂ܘ ܠܘܳܬ݂ܶܗ ܝܰܥܩܽܘܒ݂ ܘܝܽܘܚܰܢܳܢ ܒ݁ܢܰܝ̈ ܙܰܒ݂ܕ݂ܰܝ <EOS>ܘܳܐܡܪܺܝܢ ܠܶܗ <EOS> ܡܰܠܦ݂ܳܢܳܐ ܨܳܒ݂ܶܝܢ ܚ̱ܢܰܢ ܁ ܕ݁ܟ݂ܽܠ ܕ݁ܢܶܫܰܐܠ <EOS> ܬ݁ܶܥܒ݁ܶܕ݂ ܠܰܢ<EOS><EOS>ܐܳܡܰܪ ܠܗܽܘܢ ܁ ܡܳܢܳܐ ܨܳܒ݂ܶܝܢ ܐܢ̱ܬ݁ܽܘܢ ܐܶܥܒ݁ܶܕ݂ ܠܟ݂ܽܘܢ <EOS>ܐܳܡܪܺܝܢ ܠܶܗ <EOS> ܗܰܒ݂ ܠܰܢ ܕ݁ܚܰܕ݂ ܢܶܬ݁ܶܒ݂ ܡܶܢ ܝܰܡܺܝܢܳܟ݂ <EOS> ܘܚܰܕ݂<EOS>ܡܶܢ ܣܶܡܳܠܳܟ݂ ܒ݁ܫܽܘܒ݂ܚܳܟ݂ <EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܡܳܢܳܐ ܫܳܐܠܺܝܢ<EOS>ܐܢ̱ܬ݁ܽܘܢ <EOS> ܡܶܫܟ݁ܚܺܝܢ ܐܢ̱ܬ݁ܽܘܢ ܕ݁ܬ݂ܶܫܬ݁ܽܘܢ ܟ݁ܳܣܳܐ ܕ݁ܶܐܢܳܐ ܫܳܬ݂ܶܐ ܐ̱ܢܳܐ<EOS>ܘܡܰܥܡܽܘܕ݂ܺܝܬ݂ܳܐ ܕ݁ܶܐܢܳܐ ܥܳܡܶܕ݂ ܐ̱ܢܳܐ ܁ ܬ݁ܶܥܡܕ݂ܽܘܢ<EOS>ܐܳܡܪܺܝܢ ܠܶܗ <EOS> ܡܶܫܟ݁ܚܺܝܢܰܢ <EOS> ܐܳܡܰܪ ܠܗܽܘܢ ܝܶܫܽܘܥ <EOS> ܟ݁ܳܣܳܐ<EOS>ܕ݁ܫܳܬ݂ܶܐ ܐ̱ܢܳܐ <EOS> ܬ݁ܶܫܬ݁ܽܘܢ <EOS> ܘܡܰܥܡܽܘܕ݂ܺܝܬ݂ܳܐ ܕ݁ܥܳܡܶܕ݂ ܐ̱ܢܳܐ <EOS> ܬ݁ܶܥܡܕ݂ܽܘܢ <EOS>ܕ݁ܬ݂ܶܬ݁ܒ݂ܽܘܢ ܕ݁ܶܝܢ ܁ ܡܶܢ ܝܰܡܺܝܢܝ ܘܡܶܢ ܣܶܡܳܠܝ ܠܳܐ ܗܘܳܬ݂<EOS>ܕ݁ܺܝܠܝ ܠܡܶܬ݁ܰܠ ܇ ܐܶܠܳܐ ܠܰܐܝܠܶܝܢ ܕ݁ܰܡܛܰܝܒ݂ܳܐ<EOS>ܘܟ݂ܰܕ݂ ܫܡܰܥܘ ܥܶܣܪܳܐ ܫܰܪܺܝܘ ܪܳܛܢܺܝܢ ܥܰܠ ܝܰܥܩܽܘܒ݂ ܘܝܽܘܚܰܢܳܢ<EOS><EOS>ܘܰܩܪܳܐ ܐܶܢܽܘܢ ܝܶܫܽܘܥ <EOS> ܘܶܐܡܰܪ ܠܗܽܘܢ <EOS> ܝܳܕ݂ܥܺܝܢ ܐܢ̱ܬ݁ܽܘܢ<EOS>ܕ݁ܰܐܝܠܶܝܢ ܕ݁ܡܶܣܬ݁ܰܒ݂ܪܺܝܢ ܪܺܫܶܐ̈ ܕ݁ܥܰܡ̱ܡܶܐ̈ <EOS> ܡܳܪܰܝܗܽܘܢ̈ ܐܶܢܽܘܢ <EOS>ܘܪܰܘܪܒ݂ܳܢܰܝܗܽܘܢ̈ ܫܰܠܺܝܛܺܝܢ ܥܠܰܝܗܽܘܢ <EOS>ܠܳܐ ܕ݁ܶܝܢ ܗܳܟ݂ܰܢܳܐ ܢܶܗܘܶܐ ܒ݁ܰܝܢܳܬ݂ܟ݂ܽܘܢ <EOS> ܐܶܠܳܐ ܡܰܢ ܕ݁ܨܳܒ݂ܶܐ<EOS>ܒ݁ܟ݂ܽܘܢ ܕ݁ܢܶܗܘܶܐ ܪܰܒ݁ܳܐ ܢܶܗܘܶܐ ܠܟ݂ܽܘܢ ܡܫܰܡܫܳܢܳܐ <EOS>ܘܰܐܝܢܳܐ ܡܶܢܟ݂ܽܘܢ ܁ ܕ݁ܨܳܒ݂ܶܐ ܕ݁ܢܶܗܘܶܐ ܩܰܕ݂ܡܳܝܳܐ ܢܶܗܘܶܐ<EOS>ܥܰܒ݂ܕ݁ܳܐ ܕ݁ܟ݂ܽܠܢܳܫ<EOS>ܐܳܦ݂ ܒ݁ܪܶܗ ܓ݁ܶܝܪ ܕ݁ܐ̱ܢܳܫܳܐ ܠܳܐ ܐܶܬ݂ܳܐ ܕ݁ܢܶܫܬ݁ܰܡܰܫ ܁ ܐܶܠܳܐ<EOS>ܕ݁ܰܢܫܰܡܶܫ <EOS> ܘܰܕ݂ܢܶܬ݁ܶܠ ܢܰܦ݂ܫܶܗ ܦ݁ܽܘܪܩܳܢܳܐ ܚܠܳܦ݂ ܣܰܓ݁ܺܝܶܐܐ̈<EOS>ܘܶܐܬ݂ܰܘ ܠܺܐܝܪܺܝܚܽܘ <EOS> ܘܟ݂ܰܕ݂ ܢܦ݂ܰܩ ܝܶܫܽܘܥ ܡܶܢ ܐܺܝܪܺܝܚܽܘ<EOS>ܗܽܘ ܘܬ݂ܰܠܡܺܝܕ݂ܰܘܗ̱ܝ̈ ܘܟ݂ܶܢܫܳܐ ܣܰܓ݁ܺܝܳܐܐ ܛܺܝܡܰܝ ܁ ܒ݁ܰܪ ܛܺܝܡܰܝ ܣܰܡܝܳܐ ܇<EOS>ܝܳܬ݂ܶܒ݂ ܗ̱ܘܳܐ ܥܰܠ ܝܰܕ݂ ܐܽܘܪܚܳܐ <EOS> ܘܚܳܕ݂ܰܪ <EOS>ܘܰܫܡܰܥ ܕ݁ܝܶܫܽܘܥ ܗ̱ܽܘ ܢܳܨܪܳܝܳܐ <EOS> ܘܫܰܪܺܝ ܠܡܶܩܥܳܐ <EOS> ܘܰܠܡܺܐܡܰܪ <EOS>ܒ݁ܪܶܗ ܕ݁ܕ݂ܰܘܺܝܕ݂ ܅ ܐܶܬ݂ܪܰܚܰܡ ܥܠܰܝ <EOS>ܘܟ݂ܳܐܶܝܢ ܗ̱ܘܰܘ ܒ݁ܶܗ ܣܰܓ݁ܺܝܶܐܐ̈ ܕ݁ܢܶܫܬ݁ܽܘܩ <EOS> ܗܽܘ ܕ݁ܶܝܢ<EOS>ܝܰܬ݁ܺܝܪܳܐܝܺܬ݂ ܩܳܥܶܐ ܗ̱ܘܳܐ <EOS> ܘܳܐܡܰܪ <EOS> ܒ݁ܪܶܗ ܕ݁ܕ݂ܰܘܺܝܕ݂ ܅ ܐܶܬ݂ܪܰܚܰܡ ܥܠܰܝ <EOS>ܘܩܳܡ ܝܶܫܽܘܥ <EOS> ܘܰܦ݂ܩܰܕ݂ ܕ݁ܢܶܩܪܽܘܢܳܝܗ̱ܝ <EOS> ܘܰܩܪܰܐܘܽܗ̱ܝ ܠܣܰܡܝܳܐ<EOS><EOS> ܘܳܐܡܪܺܝܢ ܠܶܗ <EOS> ܐܶܬ݂ܠܰܒ̱݁ܒ݂ ܁ ܩܽܘܡ ܁ ܩܳܪܶܐ ܠܳܟ݂ <EOS>ܗܽܘ ܕ݁ܶܝܢ ܣܰܡܝܳܐ ܫܕ݂ܳܐ ܠܒ݂ܳܫܶܗ ܘܩܳܡ ܐܶܬ݂ܳܐ ܠܘܳܬ݂ ܝܶܫܽܘܥ<EOS><EOS>ܐܳܡܰܪ ܠܶܗ ܝܶܫܽܘܥ <EOS> ܡܳܢܳܐ ܨܳܒ݂ܶܐ ܐܰܢ̱ܬ݁ ܐܶܥܒ݁ܶܕ݂ ܠܳܟ݂ <EOS> ܗܽܘ<EOS>ܕ݁ܶܝܢ ܣܰܡܝܳܐ <EOS> ܐܶܡܰܪ ܠܶܗ <EOS> ܪܰܒ݁ܺܝ <EOS> ܕ݁ܶܐܚܙܶܐ <EOS>ܘܝܶܫܽܘܥ ܐܶܡܰܪ ܠܶܗ <EOS> ܚܙܺܝ ܁ ܗܰܝܡܳܢܽܘܬ݂ܳܟ݂ ܐܰܚܝܰܬ݂ܳܟ݂ <EOS>ܘܡܶܚܕ݂ܳܐ ܐܶܬ݂ܚܙܺܝ ܠܶܗ ܘܳܐܙܶܠ ܗ̱ܘܳܐ ܒ݁ܽܐܘܪܚܳܐ<EOS>ܘܟ݂ܰܕ݂ ܩܪܶܒ݂ ܠܽܐܘܪܺܫܠܶܡ ܥܰܠ ܓ݁ܶܢ̱ܒ݂ ܒ݁ܶܝܬ݂ ܦ݁ܳ̈̈ܓ݁ܶܐ ܁<EOS>ܘܒ݂ܶܝܬ݂ ܥܰܢܝܳܐ ܁ ܠܘܳܬ݂ ܛܽܘܪܳܐ ܕ݁ܙܰܝܬ݁ܶܐ̈ ܫܰܕ݁ܰܪ ܬ݁ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈<EOS><EOS>ܘܶܐܡܰܪ ܠܗܽܘܢ <EOS> ܙܶܠܘ ܠܰܩܪܺܝܬ݂ܳܐ ܗܳܝ ܕ݁ܰܠܩܽܘܒ݂ܠܰܢ <EOS> ܘܒ݂ܰܪ<EOS>ܫܳܥܬ݂ܶܗ ܕ݁ܥܳܐܠܺܝܢ ܐܢ̱ܬ݁ܽܘܢ ܠܳܗ ܡܶܫܟ݁ܚܺܝܢ ܐܢ̱ܬ݁ܽܘܢ ܥܺܝܠܳܐ ܕ݁ܰܐܣܺܝܪ <EOS> ܕ݁ܐ̱ܢܳܫ<EOS>ܡܶܢ ܒ݁ܢܰܝܢܳܫܳܐ̈ <EOS> ܠܳܐ ܪܰܟ݂ܒ݁ܶܗ <EOS> ܫܪܰܘ ܐܰܝܬ݁ܰܐܘܽܗ̱ܝ <EOS>ܘܶܐܢ ܐ̱ܢܳܫ ܢܺܐܡܰܪ ܠܟ݂ܽܘܢ ܁ ܡܳܢܳܐ ܥܳܒ݂ܕ݁ܺܝܢ ܐܢ̱ܬ݁ܽܘܢ ܗܳܕ݂ܶܐ<EOS>ܐܶܡܰܪܘ ܠܶܗ <EOS> ܕ݁ܰܠܡܳܪܰܢ ܡܶܬ݂ܒ݁ܥܶܐ <EOS> ܘܡܶܚܕ݂ܳܐ ܡܫܰܕ݁ܰܪ ܠܶܗ ܠܟ݂ܳܐ<EOS>ܘܶܐܙܰܠܘ ܐܶܫܟ݁ܰܚܘ ܥܺܝܠܳܐ ܕ݁ܰܐܣܺܝܪ ܥܰܠ ܬ݁ܰܪܥܳܐ <EOS> ܠܒ݂ܰܪ ܒ݁ܫܽܘܩܳܐ<EOS><EOS> ܘܟ݂ܰܕ݂ ܫܳܪܶܝܢ ܠܶܗ<EOS>ܐ̱ܢܳܫܺܝܢ̈ ܡܶܢ ܐܰܝܠܶܝܢ ܕ݁ܩܳܝܡܺܝܢ <EOS> ܐܶܡܰܪܘ ܠܗܽܘܢ ܇ ܡܳܢܳܐ<EOS>ܥܳܒ݂ܕ݁ܺܝܢ ܐܢ̱ܬ݁ܽܘܢ ܕ݁ܫܳܪܶܝܢ ܐܢ̱ܬ݁ܽܘܢ ܥܺܝܠܳܐ <EOS>ܗܶܢܽܘܢ ܕ݁ܶܝܢ ܐܶܡܰܪܘ ܠܗܽܘܢ ܁ ܐܰܝܟ݂ ܕ݁ܦ݂ܰܩܶܕ݂ ܐܶܢܽܘܢ ܝܶܫܽܘܥ<EOS>ܘܰܫܒ݂ܰܩܘ ܐܶܢܽܘܢ <EOS>ܘܰܐܝܬ݁ܝܽܘܗ̱ܝ ܠܥܺܝܠܳܐ ܠܘܳܬ݂ ܝܶܫܽܘܥ ܘܰܐܪܡܺܝܘ ܥܠܰܘܗ̱ܝ<EOS>ܡܳܐܢܰܝܗܽܘܢ̈ ܁ ܘܰܪܟ݂ܶܒ݂ ܥܠܰܘܗ̱ܝ ܝܶܫܽܘܥ<EOS>ܣܰܓ݁ܺܝܶܐܐ̈ ܕ݁ܶܝܢ <EOS> ܡܫܰܘܶܝܢ ܗ̱ܘܰܘ ܢܰܚܬ݁ܰܝܗܽܘܢ̈ ܒ݁ܽܐܘܪܚܳܐ <EOS>ܘܰܐ̱ܚܪܳܢܶܐ̈ ܦ݁ܳܣܩܺܝܢ ܗ̱ܘܰܘ ܣܰܘܟ݁ܶܐ̈ ܡܶܢ ܐܺܝܠܳܢܶܐ̈ <EOS> ܘܰܡܫܰܘܶܝܢ ܒ݁ܽܐܘܪܚܳܐ <EOS>ܘܗܳܢܽܘܢ ܕ݁ܰܩܕ݂ܳܡܰܘܗ̱ܝ ܁ ܘܗܳܢܽܘܢ ܕ݁ܒ݂ܳܬ݂ܪܶܗ ܩܳܥܶܝܢ ܗ̱ܘܰܘ <EOS>ܘܳܐܡܪܺܝܢ <EOS> ܐܽܘܫܰܥܢܳܐ ܅ ܒ݁ܪܺܝܟ݂ ܗ̱ܽܘ ܕ݁ܳܐܬ݂ܶܐ ܒ݁ܰܫܡܶܗ ܕ݁ܡܳܪܝܳܐ <EOS>ܘܰܒ݂ܪܺܝܟ݂ܳܐ ܗ̱ܝ ܡܰܠܟ݁ܽܘܬ݂ܳܐ ܕ݁ܳܐܬ݂ܝܳܐ ܕ݁ܰܐܒ݂ܽܘܢ ܕ݁ܰܘܺܝܕ݂ <EOS>ܐܽܘܫܰܥܢܳܐ ܒ݁ܰܡܪܰܘܡܶܐ̈<EOS>ܘܥܰܠ ܝܶܫܽܘܥ ܠܽܐܘܪܺܫܠܶܡ ܠܗܰܝܟ݁ܠܳܐ ܘܰܚܙܳܐ ܟ݁ܽܠܡܶܕ݁ܶܡ <EOS> ܟ݁ܰܕ݂<EOS>ܗܘܳܐ ܕ݁ܶܝܢ ܥܶܕ݁ܳܢܳܐ ܕ݁ܪܰܡܫܳܐ ܢܦ݂ܰܩ ܠܒ݂ܶܝܬ݂ ܥܰܢܝܳܐ ܥܰܡ ܬ݁ܪܶܥܣܰܪ̈ <EOS>ܘܰܠܝܰܘܡܳܐ ܐ̱ܚܪܺܢܳܐ ܁ ܟ݁ܰܕ݂ ܢܦ݂ܰܩ ܡܶܢ ܒ݁ܶܝܬ݂ ܥܰܢܝܳܐ <EOS> ܟ݁ܦ݂ܶܢ<EOS><EOS>ܘܰܚܙܳܐ ܬ݁ܺܬ݁ܳܐ ܚܕ݂ܳܐ ܡܶܢ ܪܽܘܚܩܳܐ <EOS> ܕ݁ܺܐܝܬ݂ ܒ݁ܳܗ ܛܰܪܦ݂ܶܐ̈ <EOS>ܘܶܐܬ݂ܳܐ ܠܘܳܬ݂ܳܗ ܕ݁ܶܐܢ ܢܶܫܟ݁ܰܚ ܒ݁ܳܗ ܡܶܕ݁ܶܡ <EOS> ܘܟ݂ܰܕ݂ ܐܶܬ݂ܳܐ ܠܳܐ ܐܶܫܟ݁ܰܚ ܒ݁ܳܗ<EOS>ܐܶܠܳܐ ܐܶܢ ܛܰܪܦ݂ܶܐ̈ <EOS> ܙܰܒ݂ܢܳܐ ܓ݁ܶܝܪ ܠܳܐ ܗܘܳܐ ܗ̱ܘܳܐ ܕ݁ܬ݂ܺܐܢܶܐ̈ <EOS>ܘܶܐܡܰܪ ܠܳܗ <EOS> ܡܶܟ݁ܺܝܠ ܘܰܠܥܳܠܰܡ ܐ̱ܢܳܫ ܡܶܢܶܟ݂ܝ ܦ݁ܺܐܪܶܐ̈ ܠܳܐ<EOS>ܢܶܐܟ݂ܽܘܠ <EOS> ܘܰܫܡܰܥܘ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܬ݂ܰܘ ܠܽܐܘܪܺܫܠܶܡ<EOS>ܘܥܰܠ ܝܶܫܽܘܥ ܠܗܰܝܟ݁ܠܳܐ ܕ݁ܰܐܠܳܗܳܐ ܘܫܰܪܺܝ ܕ݁ܢܰܦ݁ܶܩ ܠܰܐܝܠܶܝܢ<EOS>ܕ݁ܙܳܒ݂ܢܺܝܢ ܘܰܡܙܰܒ݁ܢܺܝܢ ܒ݁ܗܰܝܟ݁ܠܳܐ <EOS> ܘܰܗܦ݂ܰܟ݂ ܦ݁ܳܬ݂ܽܘܪܶܐ̈ ܕ݁ܰܡܥܰܪܦ݂ܳܢܶܐ̈ <EOS>ܘܟ݂ܽܘܪܣܰܘܳܬ݂ܳܐ̈ ܕ݁ܗܳܢܽܘܢ ܕ݁ܰܡܙܰܒ݁ܢܺܝܢ ܝܰܘܢܶܐ̈ <EOS>ܘܠܳܐ ܫܳܒ݂ܶܩ ܗ̱ܘܳܐ ܕ݁ܐ̱ܢܳܫ ܢܰܥܒ݁ܰܪ ܡܳܐܢܶܐ̈ ܒ݁ܓ݂ܰܘ ܗܰܝܟ݁ܠܳܐ<EOS><EOS>ܘܡܰܠܶܦ݂ ܗ̱ܘܳܐ <EOS> ܘܳܐܡܰܪ ܠܗܽܘܢ <EOS> ܠܳܐ ܟ݁ܬ݂ܺܝܒ݂ ܕ݁ܒ݂ܰܝܬ݁ܝ ܁<EOS>ܒ݁ܶܝܬ݂ ܨܠܽܘܬ݂ܳܐ ܢܶܬ݂ܩܪܶܐ ܠܟ݂ܽܠܗܽܘܢ ܥܰܡ̱ܡܶܐ̈ ܐܰܢ̱ܬ݁ܽܘܢ ܕ݁ܶܝܢ ܥܒ݂ܰܕ݁ܬ݁ܽܘܢܳܝܗ̱ܝ <EOS>ܡܥܰܪܬ݂ܳܐ ܕ݁ܠܶܣܛܳܝܶܐ̈<EOS>ܘܰܫܡܰܥܘ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ <EOS> ܘܒ݂ܳܥܶܝܢ ܗ̱ܘܰܘ<EOS>ܕ݁ܰܐܝܟ݁ܰܢܳܐ ܢܰܘܒ݁ܕ݂ܽܘܢܳܝܗ̱ܝ <EOS> ܕ݁ܳܚܠܺܝܢ ܗ̱ܘܰܘ ܓ݁ܶܝܪ ܡܶܢܶܗ <EOS> ܡܶܛܽܠ ܕ݁ܟ݂ܽܠܶܗ ܥܰܡܳܐ<EOS>ܬ݁ܰܡܺܝܗܺܝܢ ܗ̱ܘܰܘ ܒ݁ܝܽܘܠܦ݁ܳܢܶܗ<EOS>ܘܟ݂ܰܕ݂ ܗܘܳܐ ܪܰܡܫܳܐ ܢܦ݂ܰܩܘ ܠܒ݂ܰܪ ܡܶܢ ܡܕ݂ܺܝܢ̱ܬ݁ܳܐ<EOS>ܘܰܒ݂ܨܰܦ݂ܪܳܐ ܟ݁ܰܕ݂ ܥܳܒ݂ܪܺܝܢ ܚܙܰܘ ܬ݁ܺܬ݁ܳܐ ܗܳܝ ܟ݁ܰܕ݂<EOS>ܝܰܒ݁ܺܝܫܳܐ ܡܶܢ ܥܶܩܳܪܳܗ <EOS>ܘܶܐܬ݁ܕ݁ܟ݂ܰܪ ܫܶܡܥܽܘܢ <EOS> ܘܶܐܡܰܪ ܠܶܗ <EOS> ܪܰܒ݁ܺܝ ܗܳܐ ܬ݁ܺܬ݁ܳܐ ܗܳܝ<EOS>ܕ݁ܠܳܛܬ݁ <EOS> ܝܶܒ݂ܫܰܬ݂ <EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܠܗܽܘܢ ܁ ܬ݁ܶܗܘܶܐ ܒ݁ܟ݂ܽܘܢ ܗܰܝܡܳܢܽܘܬ݂ܳܐ<EOS>ܕ݁ܰܐܠܳܗܳܐ <EOS>ܐܰܡܺܝܢ ܓ݁ܶܝܪ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܡܰܢ ܕ݁ܢܺܐܡܰܪ ܠܛܽܘܪܳܐ<EOS>ܗܳܢܳܐ ܁ ܕ݁ܶܐܫܬ݁ܰܩ̱ܠ ܘܦ݂ܶܠ ܒ݁ܝܰܡܳܐ ܘܠܳܐ ܢܶܬ݂ܦ݁ܰܠܰܓ݂ ܒ݁ܠܶܒ݁ܶܗ ܐܶܠܳܐ ܢܗܰܝܡܶܢ<EOS>ܕ݁ܗܳܘܶܐ ܗܰܘ ܡܶܕ݁ܶܡ ܕ݁ܳܐܡܰܪ ܢܶܗܘܶܐ ܠܶܗ ܡܶܕ݁ܶܡ ܕ݁ܳܐܡܰܪ<EOS>ܡܶܛܽܠ ܗܳܢܳܐ ܐܳܡܰܪ ܐ̱ܢܳܐ ܠܟ݂ܽܘܢ <EOS> ܕ݁ܟ݂ܽܠ ܡܶܕ݁ܶܡ ܕ݁ܰܡܨܰܠܶܝܢ<EOS>ܐܢ̱ܬ݁ܽܘܢ ܁ ܘܫܳܐܠܺܝܢ ܐܢ̱ܬ݁ܽܘܢ ܗܰܝܡܶܢܘ ܕ݁ܢܳܣܒ݁ܺܝܢ ܐܢ̱ܬ݁ܽܘܢ <EOS> ܘܢܶܗܘܶܐ ܠܟ݂ܽܘܢ<EOS>ܘܡܳܐ ܕ݁ܩܳܝܡܺܝܢ ܐܢ̱ܬ݁ܽܘܢ ܠܰܡܨܰܠܳܝܽܘ ܫܒ݂ܽܘܩܘ ܡܶܕ݁ܶܡ ܕ݁ܺܐܝܬ݂<EOS>ܠܟ݂ܽܘܢ ܥܰܠ ܐ̱ܢܳܫ <EOS> ܕ݁ܳܐܦ݂ ܐܰܒ݂ܽܘܟ݂ܽܘܢ ܕ݁ܒ݂ܰܫܡܰܝܳܐ <EOS> ܢܶܫܒ݁ܽܘܩ ܠܟ݂ܽܘܢ<EOS>ܣܰܟ݂ܠܘܳܬ݂ܟ݂ܽܘܢ̈ <EOS>ܐܶܢ ܕ݁ܶܝܢ ܐܰܢ̱ܬ݁ܽܘܢ ܠܳܐ ܫܳܒ݂ܩܺܝܢ ܐܢ̱ܬ݁ܽܘܢ ܐܳܦ݂ܠܳܐ<EOS>ܐܰܒ݂ܽܘܟ݂ܽܘܢ ܕ݁ܒ݂ܰܫܡܰܝܳܐ <EOS> ܢܶܫܒ݁ܽܘܩ ܠܟ݂ܽܘܢ ܣܰܟ݂ܠܘܳܬ݂ܟ݂ܽܘܢ̈<EOS>ܘܶܐܬ݂ܰܘ ܬ݁ܽܘܒ݂ ܠܽܐܘܪܺܫܠܶܡ <EOS> ܘܟ݂ܰܕ݂ ܡܗܰܠܶܟ݂ ܗ̱ܘܳܐ ܒ݁ܗܰܝܟ݁ܠܳܐ<EOS>ܐܶܬ݂ܰܘ ܠܘܳܬ݂ܶܗ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܘܩܰܫܺܝܫܶܐ̈ <EOS>ܘܳܐܡܪܺܝܢ ܠܶܗ <EOS> ܒ݁ܰܐܝܢܳܐ ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂ ܐܰܢ̱ܬ݁ <EOS>ܘܡܰܢܽܘ ܝܰܗ̱ܒ݂ ܠܳܟ݂ ܫܽܘܠܛܳܢܳܐ ܗܳܢܳܐ ܕ݁ܗܳܠܶܝܢ ܬ݁ܶܥܒ݁ܶܕ݂ <EOS>ܗܽܘ ܕ݁ܶܝܢ ܝܶܫܽܘܥ <EOS> ܐܶܡܰܪ ܠܗܽܘܢ <EOS> ܐܶܫܰܐܶܠܟ݂ܽܘܢ ܐܳܦ݂ ܐܶܢܳܐ<EOS>ܡܶܠܬ݂ܳܐ ܚܕ݂ܳܐ ܁ ܕ݁ܬ݂ܺܐܡܪܽܘܢ ܠܺܝ ܘܶܐܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܁ ܒ݁ܰܐܝܢܳܐ ܫܽܘܠܛܳܢܳܐ<EOS>ܗܳܠܶܝܢ ܥܳܒ݂ܶܕ݂ ܐ̱ܢܳܐ <EOS>ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ ܡܶܢ ܐܰܝܡܶܟ݁ܳܐ ܗ̱ܝ <EOS> ܡܶܢ ܫܡܰܝܳܐ <EOS>ܐܰܘ ܡܶܢ ܒ݁ܢܰܝ̈ ܐ̱ܢܳܫܳܐ̈ <EOS> ܐܶܡܰܪܘ ܠܺܝ <EOS>ܘܶܐܬ݂ܚܰܫܰܒ݂ܘ ܒ݁ܢܰܦ݂ܫܗܽܘܢ <EOS> ܘܶܐܡܰܪܘ <EOS> ܕ݁ܶܐܢ ܢܺܐܡܰܪ ܠܶܗ ܕ݁ܡܶܢ<EOS>ܫܡܰܝܳܐ ܐܳܡܰܪ ܠܰܢ <EOS> ܘܰܠܡܳܢܳܐ ܠܳܐ ܗܰܝܡܶܢܬ݁ܽܘܢܳܝܗ̱ܝ <EOS>ܘܰܕ݂ܢܺܐܡܰܪ ܡܶܢ ܒ݁ܢܰܝ̈ ܐ̱ܢܳܫܳܐ̈ ܕ݁ܶܚܠܬ݂ܳܐ ܗ̱ܝ ܡܶܢ ܥܰܡܳܐ <EOS>ܟ݁ܽܠܗܽܘܢ ܓ݁ܶܝܪ ܐܰܚܺܝܕ݂ܺܝܢ ܗܘܰܘ ܠܶܗ ܠܝܽܘܚܰܢܳܢ ܕ݁ܫܰܪܺܝܪܳܐܝܺܬ݂ ܢܒ݂ܺܝܳܐ ܗ̱ܘ <EOS>ܘܰܥܢܰܘ <EOS> ܘܳܐܡܪܺܝܢ ܠܶܗ ܠܝܶܫܽܘܥ <EOS> ܠܳܐ ܝܳܕ݂ܥܺܝܢܰܢ <EOS> ܐܳܡܰܪ ܠܗܽܘܢ<EOS><EOS> ܐܳܦ݂ ܠܳܐ ܐܶܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܁ ܒ݁ܰܐܝܢܳܐ ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂ ܐ̱ܢܳܐ<EOS>ܘܫܰܪܺܝ ܕ݁ܰܢܡܰܠܶܠ ܥܰܡܗܽܘܢ ܒ݁ܡܰܬ݂ܠܶܐ̈ <EOS> ܓ݁ܰܒ݂ܪܳܐ ܚܰܕ݂ ܢܨܰܒ݂<EOS>ܟ݁ܰܪܡܳܐ <EOS> ܘܰܐܚܕ݁ܪܶܗ ܣܝܳܓ݂ܳܐ <EOS> ܘܰܚܦ݂ܰܪ ܒ݁ܶܗ ܡܰܥܨܰܪܬ݁ܳܐ <EOS> ܘܰܒ݂ܢܳܐ ܒ݁ܶܗ ܡܰܓ݂ܕ݁ܠܳܐ <EOS>ܘܰܐܘܚܕ݂ܶܗ ܠܦ݂ܰܠܳܚܶܐ̈ <EOS> ܘܰܚܙܰܩ <EOS>ܘܫܰܕ݁ܰܪ ܠܘܳܬ݂ ܦ݁ܰܠܳܚܶܐ̈ ܥܰܒ݂ܕ݁ܶܗ ܒ݁ܙܰܒ݂ܢܳܐ ܇ ܕ݁ܡܶܢ ܦ݁ܺܐܪܶܐ̈<EOS>ܕ݁ܟ݂ܰܪܡܳܐ ܢܶܣܰܒ݂ <EOS>ܗܶܢܽܘܢ ܕ݁ܶܝܢ ܡܚܰܐܘܽܗ̱ܝ ܁ ܘܫܰܕ݁ܪܽܘܗ̱ܝ ܟ݁ܰܕ݂ ܣܦ݂ܺܝܩ <EOS>ܘܫܰܕ݁ܰܪ ܬ݁ܽܘܒ݂ ܠܘܳܬ݂ܗܽܘܢ ܥܰܒ݂ܕ݁ܳܐ ܐ̱ܚܪܺܢܳܐ <EOS> ܘܳܐܦ݂ ܠܗܰܘ<EOS>ܪܰܓ݂ܡܽܘܗ̱ܝ ܁ ܘܨܰܠܦ݂ܽܘܗ̱ܝ <EOS> ܘܫܰܕ݁ܪܽܘܗ̱ܝ ܒ݁ܨܰܥܪܳܐ <EOS>ܘܫܰܕ݁ܰܪ ܬ݁ܽܘܒ݂ ܐ̱ܚܪܺܢܳܐ <EOS> ܐܳܦ݂ ܠܗܰܘ ܩܰܛܠܽܘܗ̱ܝ <EOS> ܘܰܠܣܰܓ݁ܺܝܶܐܐ̈<EOS>ܥܰܒ݂ܕ݁ܶܐ̈ ܐ̱ܚܪܳܢܶܐ̈ ܫܰܕ݁ܰܪ <EOS> ܘܡܶܢܗܽܘܢ <EOS> ܡܚܰܘ <EOS> ܡܶܢܗܽܘܢ ܕ݁ܶܝܢ <EOS> ܩܰܛܶܠܘ <EOS>ܚܰܪܬ݂ܳܐ ܕ݁ܶܝܢ ܁ ܚܰܕ݂ ܒ݁ܪܳܐ ܚܰܒ݁ܺܝܒ݂ܳܐ ܐܺܝܬ݂ ܗ̱ܘܳܐ ܠܶܗ<EOS>ܘܫܰܕ݁ܪܶܗ ܠܘܳܬ݂ܗܽܘܢ ܐ̱ܚܪܳܝܰܬ݂ <EOS> ܐܶܡܰܪ ܓ݁ܶܝܪ <EOS> ܟ݁ܒ݂ܰܪ ܢܶܒ݂ܗܬ݂ܽܘܢ ܡܶܢ ܒ݁ܶܪܝ <EOS>ܗܳܢܽܘܢ ܕ݁ܶܝܢ ܦ݁ܰܠܳܚܶܐ̈ <EOS> ܐܶܡܰܪܘ ܒ݁ܢܰܦ݂ܫܗܽܘܢ <EOS> ܗܳܢܰܘ ܝܳܪܬ݁ܳܐ ܁<EOS>ܬ݁ܰܘ ܢܶܩܛܠܺܝܘܗ̱ܝ ܘܬ݂ܶܗܘܶܐ ܕ݁ܺܝܠܰܢ ܝܳܪܬ݁ܽܘܬ݂ܳܐ <EOS>ܘܰܢܣܰܒ݂ܘ ܩܰܛܠܽܘܗ̱ܝ <EOS> ܘܰܐܦ݁ܩܽܘܗ̱ܝ ܠܒ݂ܰܪ ܡܶܢ ܟ݁ܰܪܡܳܐ <EOS>ܡܳܢܳܐ ܗܳܟ݂ܺܝܠ ܢܶܥܒ݁ܶܕ݂ ܡܳܪܶܐ ܟ݁ܰܪܡܳܐ <EOS> ܢܺܐܬ݂ܶܐ ܢܰܘܒ݁ܶܕ݂<EOS>ܠܗܳܢܽܘܢ ܦ݁ܰܠܳܚܶܐ̈ ܘܢܶܬ݁ܠܺܝܘܗ̱ܝ ܟ݁ܰܪܡܳܐ ܠܰܐ̱ܚܪܳܢܶܐ̈ <EOS>ܘܳܐܦ݂ܠܳܐ ܟ݁ܬ݂ܳܒ݂ܳܐ ܗܳܢܳܐ ܩܪܰܝܬ݁ܽܘܢ ܕ݁ܟ݂ܺܐܦ݂ܳܐ ܕ݁ܰܐܣܠܺܝܘ<EOS>ܒ݁ܰܢܳܝܶܐ̈ ܗܺܝ ܗܘܳܬ݂ ܠܪܺܫܳܐ ܕ݁ܙܳܘܺܝܬ݂ܳܐ <EOS>ܡܶܢ ܠܘܳܬ݂ ܡܳܪܝܳܐ ܗܘܳܬ݂ ܗܳܕ݂ܶܐ <EOS> ܘܺܐܝܬ݂ܶܝܗ ܬ݁ܶܕ݂ܡܽܘܪܬ݁ܳܐ<EOS>ܒ݁ܥܰܝܢܰܝܢ̈<EOS>ܘܒ݂ܳܥܶܝܢ ܗ̱ܘܰܘ ܠܡܶܐܚܕ݁ܶܗ <EOS> ܘܰܕ݂ܚܶܠܘ ܡܶܢ ܥܰܡܳܐ <EOS> ܝܺܕ݂ܰܥܘ<EOS>ܓ݁ܶܝܪ ܕ݁ܰܥܠܰܝܗܽܘܢ ܐܶܡܰܪ ܡܰܬ݂ܠܳܐ ܗܳܢܳܐ <EOS> ܘܫܰܒ݂ܩܽܘܗ̱ܝ <EOS> ܘܶܐܙܰܠܘ <EOS>ܘܫܰܕ݁ܰܪܘ ܠܘܳܬ݂ܶܗ ܐ̱ܢܳܫܳܐ̈ ܡܶܢ ܣܳܦ݂ܪܶܐ̈ ܁ ܘܡܶܢ ܕ݁ܒ݂ܶܝܬ݂<EOS>ܗܶܪܳܘܕ݂ܶܣ <EOS> ܕ݁ܰܢܨܽܘܕ݂ܽܘܢܳܝܗ̱ܝ ܒ݁ܡܶܠܬ݂ܳܐ <EOS>ܗܶܢܽܘܢ ܕ݁ܶܝܢ ܐܶܬ݂ܰܘ <EOS> ܘܫܰܐܠܽܘܗ̱ܝ <EOS> ܡܰܠܦ݂ܳܢܳܐ ܝܳܕ݂ܥܺܝܢ<EOS>ܚ̱ܢܰܢ ܕ݁ܫܰܪܺܝܪ ܐܰܢ̱ܬ݁ <EOS> ܘܠܳܐ ܫܩܺܝܠ ܐܰܢ̱ܬ݁ ܨܶܦ݂ܬ݂ܳܐ ܠܐ̱ܢܳܫ <EOS> ܠܳܐ ܓ݁ܶܝܪ ܚܳܐܰܪ<EOS>ܐܰܢ̱ܬ݁ ܒ݁ܦ݁ܰܪܨܽܘܦ݁ܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ <EOS> ܐܶܠܳܐ ܒ݁ܰܫܪܳܪܳܐ <EOS> ܐܽܘܪܚܳܐ ܕ݁ܰܐܠܳܗܳܐ<EOS>ܡܰܠܶܦ݂ ܐܰܢ̱ܬ݁ <EOS> ܫܰܠܺܝܛ ܠܡܶܬ݁ܰܠ ܟ݁ܣܶܦ݂ ܪܺܫܳܐ ܠܩܶܣܰܪ <EOS> ܐܰܘ ܠܳܐ <EOS> ܢܶܬ݁ܶܠ <EOS> ܐܰܘ ܠܳܐ<EOS>ܢܶܬ݁ܶܠ <EOS>ܗܽܘ ܕ݁ܶܝܢ ܝܺܕ݂ܰܥ ܢܶܟ݂ܠܗܽܘܢ <EOS> ܘܶܐܡܰܪ ܠܗܽܘܢ ܁ ܡܳܢܳܐ ܡܢܰܣܶܝܢ<EOS>ܐܢ̱ܬ݁ܽܘܢ ܠܺܝ <EOS> ܐܰܝܬ݁ܰܘ ܠܺܝ ܕ݁ܺܝܢܳܪܳܐ ܐܶܚܙܶܐ <EOS>ܘܰܐܝܬ݁ܺܝܘ ܠܶܗ <EOS> ܐܳܡܰܪ ܠܗܽܘܢ <EOS> ܕ݁ܡܰܢܽܘ ܨܰܠܡܳܐ ܗܳܢܳܐ<EOS>ܘܰܟ݂ܬ݂ܳܒ݂ܳܐ <EOS> ܗܶܢܽܘܢ ܕ݁ܶܝܢ ܐܶܡܰܪܘ <EOS> ܕ݁ܩܶܣܰܪ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܕ݁ܩܶܣܰܪ ܗܰܒ݂ܘ ܠܩܶܣܰܪ ܘܕ݂ܰܐܠܳܗܳܐ <EOS>ܠܰܐܠܳܗܳܐ <EOS> ܘܰܬ݂ܡܰܗܘ ܗ̱ܘܰܘ ܒ݁ܶܗ<EOS>ܘܶܐܬ݂ܰܘ ܙܰܕ݁ܽܘܩܳܝܶܐ̈ ܠܘܳܬ݂ܶܗ ܇ ܗܳܢܽܘܢ ܕ݁ܳܐܡܪܺܝܢ ܕ݁ܰܩܝܳܡܬ݁ܳܐ<EOS>ܠܰܝܬ݁ <EOS> ܘܰܡܫܰܐܠܺܝܢ ܗ̱ܘܰܘ ܠܶܗ ܘܳܐܡܪܺܝܢ <EOS>ܡܰܠܦ݂ܳܢܳܐ <EOS> ܡܽܘܫܶܐ ܟ݁ܬ݂ܰܒ݂ ܠܰܢ ܕ݁ܶܐܢ ܡܳܐܶܬ݂ ܐܰܚܽܘܗ̱ܝ<EOS>ܕ݁ܐ̱ܢܳܫ ܘܫܳܒ݂ܶܩ ܐܰܢ̱ܬ݁ܬ݂ܳܐ ܁ ܘܰܒ݂ܢܰܝܳܐ̈ ܠܳܐ ܫܳܒ݂ܶܩ ܢܶܣܰܒ݂ ܐܰܚܽܘܗ̱ܝ<EOS>ܐܰܢ̱ܬ݁ܬ݂ܶܗ <EOS> ܘܰܢܩܺܝܡ ܙܰܪܥܳܐ ܠܰܐܚܽܘܗ̱ܝ <EOS>ܫܰܒ݂ܥܳܐ ܐܰܚܺܝܢ̈ ܐܺܝܬ݂ ܗ̱ܘܰܘ <EOS> ܩܰܕ݂ܡܳܝܳܐ ܢܣܰܒ݂ ܐܰܢ̱ܬ݁ܬ݂ܳܐ <EOS>ܘܡܺܝܬ݂ <EOS> ܘܠܳܐ ܫܒ݂ܰܩ ܙܰܪܥܳܐ <EOS>ܘܕ݂ܰܬ݂ܪܶܝܢ̈ ܢܰܣܒ݁ܳܗ ܘܡܺܝܬ݂ ܟ݁ܰܕ݂ ܐܳܦ݂ ܠܳܐ ܗܽܘ ܫܒ݂ܰܩ ܙܰܪܥܳܐ<EOS><EOS> ܘܕ݂ܰܬ݂ܠܳܬ݂ܳܐ ܗܳܟ݂ܘܳܬ݂ <EOS>ܘܫܰܒ݂ܥܳܬ݂ܰܝܗܽܘܢ̈ ܢܰܣܒ݁ܽܘܗ ܘܠܳܐ ܫܒ݂ܰܩܘ ܙܰܪܥܳܐ <EOS> ܐ̱ܚܪܳܝܰܬ݂<EOS>ܟ݁ܽܠܗܽܘܢ ܡܺܝܬ݂ܰܬ݂ ܐܳܦ݂ ܗܺܝ ܐܰܢ̱ܬ݁ܬ݂ܳܐ <EOS>ܒ݁ܰܩܝܳܡܬ݁ܳܐ ܗܳܟ݂ܺܝܠ <EOS> ܕ݁ܰܐܝܢܳܐ ܡܶܢܗܽܘܢ ܬ݁ܶܗܘܶܐ ܐܰܢ̱ܬ݁ܬ݂ܳܐ <EOS>ܫܰܒ݂ܥܳܬ݂ܰܝܗܽܘܢ̈ ܓ݁ܶܝܪ ܢܰܣܒ݁ܽܘܗ <EOS>ܐܳܡܰܪ ܠܗܽܘܢ ܝܶܫܽܘܥ <EOS> ܠܳܐ ܗ̱ܘܳܐ ܡܶܛܽܠ ܗܳܕ݂ܶܐ ܛܥܶܝܢ ܐܢ̱ܬ݁ܽܘܢ<EOS>ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܟ݁ܬ݂ܳܒ݂ܶܐ̈ ܘܠܳܐ ܚܰܝܠܶܗ ܕ݁ܰܐܠܳܗܳܐ<EOS>ܡܳܐ ܓ݁ܶܝܪ ܕ݁ܩܳܡܘ ܡܶܢ ܡܺܝܬ݂ܶܐ̈ <EOS> ܠܳܐ ܢܳܣܒ݁ܺܝܢ ܢܶܫܶܐ̈ <EOS> ܐܳܦ݂<EOS>ܠܳܐ ܢܶܫܶܐ̈ ܗܳܘܝܳܢ̈ ܠܓ݂ܰܒ݂ܪܶܐ̈ <EOS> ܐܶܠܳܐ ܐܺܝܬ݂ܰܝܗܽܘܢ <EOS> ܐܰܝܟ݂ ܡܰܠܰܐܟ݂ܶܐ̈ ܕ݁ܒ݂ܰܫܡܰܝܳܐ<EOS><EOS>ܥܰܠ ܡܺܝܬ݂ܶܐ̈ ܕ݁ܶܝܢ ܕ݁ܩܳܝܡܺܝܢ ܠܳܐ ܩܪܰܝܬ݁ܽܘܢ ܁ ܒ݁ܰܟ݂ܬ݂ܳܒ݂ܳܐ<EOS>ܕ݁ܡܽܘܫܶܐ ܐܰܝܟ݁ܰܢܳܐ ܡܶܢ ܣܰܢܝܳܐ ܐܶܡܰܪ ܠܶܗ ܐܰܠܳܗܳܐ ܐܶܢܳܐ ܐ̱ܢܳܐ ܐܰܠܳܗܶܗ<EOS>ܕ݁ܰܐܒ݂ܪܳܗܳܡ ܁ ܘܰܐܠܳܗܶܗ ܕ݁ܺܐܝܣܚܳܩ ܁ ܘܰܐܠܳܗܶܗ ܕ݁ܝܰܥܩܽܘܒ݂<EOS>ܘܠܳܐ ܗܘܳܐ ܐܰܠܳܗܳܐ ܕ݁ܡܺܝܬ݂ܶܐ̈ ܁ ܐܶܠܳܐ ܕ݁ܚܰܝܶܐ̈ <EOS> ܐܰܢ̱ܬ݁ܽܘܢ<EOS>ܗܳܟ݂ܺܝܠ <EOS> ܣܰܓ݁ܺܝ ܛܳܥܶܝܢ ܐܢ̱ܬ݁ܽܘܢ<EOS>ܘܰܩܪܶܒ݂ ܚܰܕ݂ ܡܶܢ ܣܳܦ݂ܪܶܐ̈ ܘܰܫܡܰܥ ܐܶܢܽܘܢ ܕ݁ܕ݂ܳܪܫܺܝܢ <EOS>ܘܰܚܙܳܐ ܕ݁ܫܰܦ݁ܺܝܪ ܐܰܬ݂ܺܝܒ݂ ܠܗܽܘܢ ܦ݁ܶܬ݂ܓ݂ܳܡܳܐ <EOS> ܘܫܰܐܠܶܗ <EOS> ܐܰܝܢܰܘ ܦ݁ܽܘܩܕ݁ܳܢܳܐ<EOS>ܩܰܕ݂ܡܳܝܳܐ ܕ݁ܟ݂ܽܠܗܽܘܢ <EOS>ܐܳܡܰܪ ܠܶܗ ܝܶܫܽܘܥ <EOS> ܩܰܕ݂ܡܳܝ ܡܶܢ ܟ݁ܽܠܗܽܘܢ ܦ݁ܽܘܩܕ݁ܳܢܶܐ̈ ܫܡܰܥ<EOS>ܐܺܝܣܪܳܝܶܠ ܅ ܡܳܪܝܳܐ ܐܰܠܳܗܰܢ ܁ ܡܳܪܝܳܐ ܚܰܕ݂ ܗ̱ܽܘ <EOS>ܘܰܕ݂ܬ݂ܶܪܚܰܡ ܠܡܳܪܝܳܐ ܐܰܠܳܗܳܟ݂ <EOS> ܡܶܢ ܟ݁ܽܠܶܗ ܠܶܒ݁ܳܟ݂ <EOS> ܘܡܶܢ<EOS>ܟ݁ܽܠܳܗ ܢܰܦ݂ܫܳܟ݂ <EOS> ܘܡܶܢ ܟ݁ܽܠܶܗ ܪܶܥܝܳܢܳܟ݂ <EOS> ܘܡܶܢ ܟ݁ܽܠܶܗ ܚܰܝܠܳܟ݂ <EOS> ܗܳܢܰܘ<EOS>ܦ݁ܽܘܩܕ݁ܳܢܳܐ ܩܰܕ݂ܡܳܝܳܐ<EOS>ܘܕ݂ܰܬ݂ܪܶܝܢ̈ ܕ݁ܕ݂ܳܡܶܐ ܠܶܗ <EOS> ܕ݁ܬ݂ܰܚܶܒ݂ ܠܩܰܪܺܝܒ݂ܳܟ݂ <EOS> ܐܰܝܟ݂<EOS>ܢܰܦ݂ܫܳܟ݂ <EOS> ܦ݁ܽܘܩܕ݁ܳܢܳܐ ܐ̱ܚܪܺܢܳܐ ܁ ܕ݁ܪܰܒ݁ ܡܶܢ ܗܳܠܶܝܢ ܠܰܝܬ݁<EOS>ܐܳܡܰܪ ܠܶܗ ܗܰܘ ܣܳܦ݂ܪܳܐ <EOS> ܫܰܦ݁ܺܝܪ ܪܰܒ݁ܺܝ ܅ ܒ݁ܰܫܪܳܪܳܐ ܐܶܡܰܪܬ݁ <EOS>ܕ݁ܚܰܕ݂ ܗ̱ܽܘ ܘܠܰܝܬ݁ ܐ̱ܚܪܺܝܢ ܠܒ݂ܰܪ ܡܶܢܶܗ <EOS>ܘܰܕ݂ܢܶܪܚܡܺܝܘܗ̱ܝ ܐ̱ܢܳܫ ܡܶܢ ܟ݁ܽܠܶܗ ܠܶܒ݁ܳܐ <EOS> ܘܡܶܢ ܟ݁ܽܠܶܗ<EOS>ܪܶܥܝܳܢܳܐ <EOS> ܘܡܶܢ ܟ݁ܽܠܳܗ ܢܰܦ݂ܫܳܐ ܁ ܘܡܶܢ ܟ݁ܽܠܶܗ ܚܰܝܠܳܐ <EOS> ܘܰܕ݂ܢܶܪܚܰܡ ܩܰܪܺܝܒ݂ܶܗ ܐܰܝܟ݂<EOS>ܢܰܦ݂ܫܶܗ ܝܰܬ݁ܺܝܪܳܐ ܗ̱ܝ ܡܶܢ ܟ݁ܽܠܗܽܘܢ ܝܰܩܕ݁ܶܐ̈ ܘܕ݂ܶܒ݂ܚܶܐ̈ <EOS>ܝܶܫܽܘܥ ܕ݁ܶܝܢ ܁ ܚܙܳܝܗ̱ܝ ܕ݁ܚܰܟ݁ܺܝܡܳܐܝܺܬ݂ ܡܦ݂ܰܢܶܐ ܦ݁ܶܬ݂ܓ݂ܳܡܳܐ<EOS>ܥܢܳܐ <EOS> ܘܶܐܡܰܪ ܠܶܗ <EOS> ܠܳܐ ܗ̱ܘܰܝܬ݁ ܪܰܚܺܝܩ ܡܶܢ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܘܠܳܐ ܐ̱ܢܳܫ<EOS>ܬ݁ܽܘܒ݂ ܐܰܡܪܰܚ ܕ݁ܰܢܫܰܐܠܺܝܘܗ̱ܝ<EOS>ܘܰܥܢܳܐ ܝܶܫܽܘܥ <EOS> ܘܶܐܡܰܪ ܟ݁ܰܕ݂ ܡܰܠܶܦ݂ ܒ݁ܗܰܝܟ݁ܠܳܐ <EOS> ܐܰܝܟ݁ܰܢܳܐ<EOS>ܐܳܡܪܺܝܢ ܣܳܦ݂ܪܶܐ̈ ܇ ܕ݁ܰܡܫܺܝܚܳܐ ܒ݁ܪܶܗ ܗ̱ܽܘ ܕ݁ܕ݂ܰܘܺܝܕ݂ <EOS>ܗܽܘ ܓ݁ܶܝܪ ܕ݁ܰܘܺܝܕ݂ ܐܶܡܰܪ ܒ݁ܪܽܘܚܳܐ ܕ݁ܩܽܘܕ݂ܫܳܐ ܕ݁ܶܐܡܰܪ<EOS>ܡܳܪܝܳܐ ܠܡܳܪܝ ܬ݁ܶܒ݂ ܠܳܟ݂ ܡܶܢ ܝܰܡܺܝܢܝ <EOS> ܥܕ݂ܰܡܳܐ ܕ݁ܶܐܣܺܝܡ ܒ݁ܥܶܠܕ݁ܒ݂ܳܒ݂ܰܝܟ݁̈<EOS>ܟ݁ܽܘܒ݂ܫܳܐ ܬ݁ܚܶܝܬ݂ ܪܶܓ݂ܠܰܝܟ݁̈ <EOS>ܗܽܘ ܗܳܟ݂ܺܝܠ ܕ݁ܰܘܺܝܕ݂ ܩܳܪܶܐ ܠܶܗ ܡܳܪܝ ܘܰܐܝܟ݁ܰܢܳܐ ܒ݁ܪܶܗ<EOS>ܐܺܝܬ݂ܰܘܗ̱ܝ <EOS> ܘܟ݂ܽܠܶܗ ܟ݁ܶܢܫܳܐ ܫܳܡܰܥ ܗ̱ܘܳܐ ܠܶܗ ܒ݁ܰܣܺܝܡܳܐܝܺܬ݂<EOS>ܘܰܒ݂ܝܽܘܠܦ݁ܳܢܶܗ ܐܳܡܰܪ ܗ̱ܘܳܐ ܠܗܽܘܢ <EOS> ܐܶܙܕ݁ܰܗ̱ܪܘ ܡܶܢ ܣܳܦ݂ܪܶܐ̈ ܁<EOS>ܕ݁ܨܳܒ݂ܶܝܢ ܕ݁ܒ݂ܶܐܣܛܠܶܐ̈ ܢܗܰܠܟ݂ܽܘܢ ܇ ܘܪܳܚܡܺܝܢ ܫܠܳܡܳܐ ܒ݁ܫܽܘܩܶܐ̈ ܇<EOS>ܘܪܺܝܫ ܡܰܘܬ݁ܒ݂ܶܐ̈ ܒ݁ܰܟ݂ܢܽܘܫܳܬ݂ܳܐ̈ ܇ ܘܪܺܝܫ ܣܡܳܟ݂ܶܐ̈<EOS>ܒ݁ܰܚܫܳܡܝܳܬ݂ܳܐ̈ <EOS>ܗܳܢܽܘܢ ܕ݁ܳܐܟ݂ܠܺܝܢ ܒ݁ܳܬ݁ܶܐ ܕ݁ܰܐܪܡܠܳܬ݂ܳܐ̈ ܒ݁ܥܶܠܬ݂ܳܐ<EOS>ܕ݁ܡܰܘܪܟ݂ܺܝܢ ܨܠܰܘܳܬ݂ܗܽܘܢ̈ <EOS> ܗܶܢܽܘܢ ܢܩܰܒ݁ܠܽܘܢ ܕ݁ܺܝܢܳܐ ܝܰܬ݁ܺܝܪܳܐ<EOS>ܘܟ݂ܰܕ݂ ܝܺܬ݂ܶܒ݂ ܝܶܫܽܘܥ ܠܽܘܩܒ݂ܰܠ ܒ݁ܶܝܬ݂ ܓ݁ܰܙܳܐ ܚܳܐܰܪ ܗ̱ܘܳܐ<EOS>ܐܰܝܟ݁ܰܢܳܐ ܟ݁ܶܢܫܶܐ̈ ܪܳܡܶܝܢ ܥܽܘܪܦ݂ܳܢܳܐ ܒ݁ܶܝܬ݂ ܓ݁ܰܙܳܐ <EOS> ܘܣܰܓ݁ܺܝܶܐܐ̈ ܥܰܬ݁ܺܝܪܶܐ̈<EOS>ܪܳܡܶܝܢ ܗ̱ܘܰܘ ܣܰܓ݁ܺܝ <EOS>ܘܶܐܬ݂ܳܬ݂ ܐܰܪܡܰܠܬ݁ܳܐ ܚܕ݂ܳܐ ܡܶܣܟ݁ܺܢܬ݁ܳܐ ܐܰܪܡܝܰܬ݂ ܬ݁ܪܶܝܢ̈<EOS>ܡܢܺܝܢ̈ <EOS> ܕ݁ܺܐܝܬ݂ܰܝܗܽܘܢ ܫܳܡܽܘܢܶܐ̈ <EOS>ܘܰܩܪܳܐ ܝܶܫܽܘܥ ܠܬ݂ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ ܁ ܐܰܡܺܝܢ ܐܳܡܰܪ<EOS>ܐ̱ܢܳܐ ܠܟ݂ܽܘܢ ܕ݁ܗܳܕ݂ܶܐ ܐܰܪܡܰܠܬ݁ܳܐ ܡܶܣܟ݁ܺܢܬ݁ܳܐ ܝܰܬ݁ܺܝܪ ܡܶܢ ܟ݁ܽܠܗܽܘܢ ܐ̱ܢܳܫܳܐ<EOS>ܕ݁ܪܳܡܶܝܢ ܐܰܪܡܝܰܬ݂ ܒ݁ܶܝܬ݂ ܓ݁ܰܙܳܐ <EOS>ܟ݁ܽܠܗܽܘܢ ܓ݁ܶܝܪ <EOS> ܡܶܢ ܡܶܕ݁ܶܡ ܕ݁ܝܰܬ݁ܺܝܪ ܠܗܽܘܢ ܐܰܪܡܺܝܘ <EOS> ܗܳܕ݂ܶܐ<EOS>ܕ݁ܶܝܢ ܡܶܢ ܚܰܣܺܝܪܽܘܬ݂ܳܗ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܗ̱ܘܳܐ ܠܳܗ ܐܰܪܡܝܰܬ݂ܶܗ <EOS> ܟ݁ܽܠܶܗ<EOS>ܩܶܢܝܳܢܳܗ<EOS>ܘܟ݂ܰܕ݂ ܢܦ݂ܰܩ ܝܶܫܽܘܥ ܡܶܢ ܗܰܝܟ݁ܠܳܐ ܐܶܡܰܪ ܠܶܗ ܚܰܕ݂ ܡܶܢ<EOS>ܬ݁ܰܠܡܺܝܕ݂ܰܘܗ̱ܝ̈ <EOS> ܡܰܠܦ݂ܳܢܳܐ ܗܳܐ ܚܙܺܝ ܐܰܝܠܶܝܢ ܟ݁ܺܐܦ݂ܶܐ̈ <EOS> ܘܰܐܝܠܶܝܢ ܒ݁ܶܢܝܳܢܶܐ̈<EOS><EOS>ܝܶܫܽܘܥ ܕ݁ܶܝܢ ܐܶܡܰܪ ܠܶܗ <EOS> ܚܳܙܶܐ ܐܰܢ̱ܬ݁ ܗܳܠܶܝܢ ܒ݁ܶܢܝܳܢܶܐ̈<EOS>ܪܰܘܪܒ݂ܶܐ̈ ܠܳܐ ܡܶܫܬ݁ܰܒ݂ܩܳܐ ܗܳܪܟ݁ܳܐ ܟ݁ܺܐܦ݂ ܥܰܠ ܟ݁ܺܐܦ݂ ܕ݁ܠܳܐ ܡܶܣܬ݁ܰܬ݂ܪܳܐ<EOS>ܘܟ݂ܰܕ݂ ܝܺܬ݂ܶܒ݂ ܝܶܫܽܘܥ ܒ݁ܛܽܘܪܳܐ ܕ݁ܙܰܝܬ݁ܶܐ̈ <EOS> ܠܽܘܩܒ݂ܰܠ ܗܰܝܟ݁ܠܳܐ<EOS>ܫܰܐܠܽܘܗ̱ܝ ܟ݁ܺܐܦ݂ܳܐ ܘܝܰܥܩܽܘܒ݂ ܘܝܽܘܚܰܢܳܢ ܘܰܐܢܕ݁ܪܶܐܘܳܣ ܇ ܒ݁ܰܠܚܽܘܕ݂ܰܝܗܽܘܢ <EOS>ܐܶܡܰܪ ܠܰܢ ܐܶܡܰܬ݂ܝ ܗܳܠܶܝܢ ܢܶܗܘܝܳܢ̈ ܇ ܘܡܳܢܳܐ ܐܳܬ݂ܳܐ <EOS> ܡܳܐ<EOS>ܕ݁ܩܰܪܺܝܒ݂ܳܢ̈ ܗܳܠܶܝܢ ܟ݁ܽܠܗܶܝܢ ܠܡܶܫܬ݁ܰܠܳܡܽܘ <EOS>ܗܽܘ ܕ݁ܶܝܢ ܝܶܫܽܘܥ <EOS> ܫܰܪܺܝ ܠܡܺܐܡܰܪ ܠܗܽܘܢ <EOS> ܚܙܰܘ ܁ ܕ݁ܰܠܡܳܐ ܐ̱ܢܳܫ<EOS>ܢܰܛܥܶܝܟ݂ܽܘܢ <EOS>ܣܰܓ݁ܺܝܶܐܐ̈ ܓ݁ܶܝܪ ܢܺܐܬ݂ܽܘܢ ܒ݁ܫܶܡܝ ܘܢܺܐܡܪܽܘܢ ܕ݁ܶܐܢܳܐ ܐ̱ܢܳܐ <EOS>ܘܰܠܣܰܓ݁ܺܝܶܐܐ̈ ܢܰܛܥܽܘܢ <EOS>ܡܳܐ ܕ݁ܶܝܢ ܕ݁ܰܫܡܰܥܬ݁ܽܘܢ ܩܪܳܒ݂ܶܐ̈ ܁ ܘܛܶܒ݁ܳܐ ܕ݁ܩܺܐܪܣܶܐ̈ <EOS> ܠܳܐ<EOS>ܬ݁ܶܕ݂ܚܠܽܘܢ <EOS> ܥܬ݂ܺܝܕ݂ ܗ̱ܽܘ ܕ݁ܢܶܗܘܶܐ <EOS> ܐܶܠܳܐ ܠܳܐ ܥܕ݂ܰܟ݁ܺܝܠ ܚܰܪܬ݂ܳܐ <EOS>ܢܩܽܘܡ ܓ݁ܶܝܪ ܥܰܡܳܐ ܥܰܠ ܥܰܡܳܐ ܘܡܰܠܟ݁ܽܘ ܥܰܠ ܡܰܠܟ݁ܽܘ <EOS> ܘܢܶܗܘܽܘܢ<EOS>ܙܰܘܥܶܐ̈ <EOS> ܒ݁ܕ݂ܽܘܟ݁ܳܐ ܕ݁ܽܘܟ݁ܳܐ <EOS> ܘܢܶܗܘܽܘܢ ܟ݁ܰܦ݂ܢܶܐ̈ ܘܰܫܓ݂ܽܘܫܝܶܐ̈ <EOS> ܗܳܠܶܝܢ ܪܺܫܳܐ<EOS>ܐܶܢܶܝܢ̈ ܕ݁ܚܶܒ݂ܠܶܐ̈<EOS>ܚܙܰܘ ܕ݁ܶܝܢ ܐܰܢ̱ܬ݁ܽܘܢ ܢܰܦ݂ܫܟ݂ܽܘܢ <EOS> ܢܰܫܠܡܽܘܢܳܟ݂ܽܘܢ ܓ݁ܶܝܪ<EOS>ܠܕ݂ܰܝܳܢܶܐ̈ <EOS> ܘܒ݂ܰܟ݂ܢܽܘܫܳܬ݂ܗܽܘܢ̈ ܬ݁ܶܬ݂ܢܰܓ݁ܕ݂ܽܘܢ <EOS> ܘܰܩܕ݂ܳܡ ܡܰܠܟ݁ܶܐ̈ ܘܗܺܓ݂ܡܽܘܢܶܐ̈<EOS>ܬ݁ܩܽܘܡܽܘܢ ܡܶܛܽܠܳܬ݂ܝ <EOS> ܠܣܳܗܕ݁ܽܘܬ݂ܗܽܘܢ<EOS>ܠܽܘܩܕ݂ܰܡ ܕ݁ܶܝܢ ܥܬ݂ܺܝܕ݂ܳܐ ܕ݁ܬ݂ܶܬ݂ܟ݁ܪܶܙ ܣܒ݂ܰܪܬ݂ܝ <EOS> ܒ݁ܟ݂ܽܠܗܽܘܢ<EOS>ܥܰܡ̱ܡܶܐ̈<EOS>ܡܳܐ ܕ݁ܰܡܩܰܪܒ݂ܺܝܢ ܠܟ݂ܽܘܢ ܕ݁ܶܝܢ ܕ݁ܢܰܫܠܡܽܘܢܳܟ݂ܽܘܢ <EOS> ܠܳܐ<EOS>ܬ݁ܩܰܕ݁ܡܽܘܢ ܬ݁ܺܐܨܦ݁ܽܘܢ ܡܳܢܳܐ ܬ݁ܡܰܠܠܽܘܢ ܁ ܘܠܳܐ ܬ݁ܶܪܢܽܘܢ <EOS> ܐܶܠܳܐ ܡܶܕ݁ܶܡ<EOS>ܕ݁ܡܶܬ݂ܺܝܗܶܒ݂ ܠܟ݂ܽܘܢ ܒ݁ܗܳܝ ܫܳܥܬ݂ܳܐ <EOS> ܗܰܘ ܡܰܠܶܠܘ <EOS> ܠܳܐ ܗ̱ܘܳܐ ܓ݁ܶܝܪ ܐܰܢ̱ܬ݁ܽܘܢ<EOS>ܡܡܰܠܠܺܝܢ <EOS> ܐܶܠܳܐ ܪܽܘܚܳܐ ܕ݁ܩܽܘܕ݂ܫܳܐ <EOS>ܢܰܫܠܶܡ ܕ݁ܶܝܢ ܐܰܚܳܐ ܠܰܐܚܽܘܗ̱ܝ ܠܡܰܘܬ݁ܳܐ ܘܰܐܒ݂ܳܐ ܠܰܒ݂ܪܶܗ <EOS>ܘܰܢܩܽܘܡܽܘܢ ܒ݁ܢܰܝܳܐ̈ ܥܰܠ ܐܰܒ݂ܳܗܰܝܗܽܘܢ̈ <EOS> ܘܰܢܡܺܝܬ݂ܽܘܢ ܐܶܢܽܘܢ <EOS>ܘܬ݂ܶܗܘܽܘܢ ܣܢܺܝܐܝܺܢ̈ ܡܶܢ ܟ݁ܽܠܢܳܫ <EOS> ܡܶܛܽܠ ܫܶܡܝ <EOS> ܡܰܢ ܕ݁ܶܝܢ<EOS>ܕ݁ܰܢܣܰܝܒ݁ܰܪ ܥܕ݂ܰܡܳܐ ܠܚܰܪܬ݂ܳܐ <EOS> ܗܽܘ ܢܺܚܶܐ <EOS>ܡܳܐ ܕ݁ܶܝܢ ܕ݁ܰܚܙܰܝܬ݁ܽܘܢ ܐܳܬ݂ܳܐ ܛܰܢܦ݂ܬ݂ܳܐ ܕ݁ܚܽܘܪܒ݁ܳܐ ܗܳܝ<EOS>ܕ݁ܰܐܡܺܝܪܳܐ ܒ݁ܕ݂ܳܢܺܝܐܝܶܠ ܢܒ݂ܺܝܳܐ ܕ݁ܩܳܝܡܳܐ ܐܰܝܟ݁ܳܐ ܕ݁ܠܳܐ ܘܳܠܶܐ ܗܰܘ ܕ݁ܩܳܪܶܐ<EOS>ܢܶܣܬ݁ܰܟ݁ܰܠ ܁ ܗܳܝܕ݁ܶܝܢ ܐܰܝܠܶܝܢ ܕ݁ܒ݂ܺܝܗܽܘܕ݂ ܐܶܢܽܘܢ ܁ ܢܶܥܪܩܽܘܢ ܠܛܽܘܪܳܐ <EOS>ܘܡܰܢ ܕ݁ܒ݂ܶܐܓ݁ܳܪܳܐ ܗ̱ܘ <EOS> ܠܳܐ ܢܶܚܽܘܬ݂ ܁ ܘܠܳܐ ܢܶܥܽܘܠ ܠܡܶܫܩܰܠ<EOS>ܡܶܕ݁ܶܡ ܡܶܢ ܒ݁ܰܝܬ݁ܶܗ <EOS>ܘܡܰܢ ܕ݁ܰܒ݂ܚܰܩܠܳܐ ܗ̱ܘ ܠܳܐ ܢܶܬ݂ܗܦ݂ܶܟ݂ ܠܒ݂ܶܣܬ݁ܪܶܗ ܕ݁ܢܶܫܩܽܘܠ<EOS>ܠܒ݂ܳܫܶܗ<EOS>ܘܳܝ ܕ݁ܶܝܢ ܠܒ݂ܰܛܢܳܬ݂ܳܐ̈ <EOS> ܘܠܰܐܝܠܶܝܢ ܕ݁ܡܰܝܢܩܳܢ̈ ܒ݁ܗܳܢܽܘܢ<EOS>ܝܰܘܡܳܬ݂ܳܐ̈<EOS>ܨܰܠܰܘ ܕ݁ܶܝܢ ܕ݁ܠܳܐ ܢܶܗܘܶܐ ܥܪܽܘܩܺܝܟ݂ܽܘܢ ܒ݁ܣܰܬ݂ܘܳܐ <EOS>ܢܶܗܘܶܐ ܓ݁ܶܝܪ ܒ݁ܝܰܘܡܳܬ݂ܳܐ̈ ܗܳܢܽܘܢ ܐܽܘܠܨܳܢܳܐ ܕ݁ܠܳܐ ܗܘܳܐ<EOS>ܐܰܟ݂ܘܳܬ݂ܶܗ ܁ ܡܶܢ ܪܺܝܫ ܒ݁ܪܺܝܬ݂ܳܐ ܕ݁ܰܒ݂ܪܳܐ ܐܰܠܳܗܳܐ ܥܕ݂ܰܡܳܐ ܠܗܳܫܳܐ <EOS> ܘܠܳܐ ܢܶܗܘܶܐ<EOS><EOS>ܘܶܐܠܽܘ ܠܳܐ ܡܳܪܝܳܐ ܕ݁ܟ݂ܰܪܺܝ ܝܰܘܡܳܬ݂ܳܐ̈ ܗܳܢܽܘܢ ܠܳܐ ܚܳܝܶܐ<EOS>ܗ̱ܘܳܐ ܟ݁ܽܠ ܒ݁ܣܰܪ <EOS> ܐܶܠܳܐ ܡܶܛܽܠ ܓ݁ܒ݂ܰܝܳܐ̈ ܕ݁ܰܓ݂ܒ݂ܳܐ <EOS> ܟ݁ܰܪܺܝ ܝܰܘܡܳܬ݂ܳܐ̈ ܗܳܢܽܘܢ<EOS>ܗܳܝܕ݁ܶܝܢ ܐܶܢ ܐ̱ܢܳܫ ܢܺܐܡܰܪ ܠܟ݂ܽܘܢ ܕ݁ܗܳܐ ܗܳܪܟ݁ܳܐ ܗ̱ܘ ܡܫܺܝܚܳܐ<EOS>ܘܗܳܐ ܗܳܪܬ݁ܰܡܳܢ ܠܳܐ ܬ݁ܗܰܝܡܢܽܘܢ <EOS>ܢܩܽܘܡܽܘܢ ܓ݁ܶܝܪ ܡܫܺܝܚܶܐ̈ ܕ݁ܕ݂ܰܓ݁ܳܠܽܘܬ݂ܳܐ <EOS> ܘܰܢܒ݂ܺܝܶܐ̈<EOS>ܕ݁ܟ݂ܰܕ݁ܳܒ݂ܽܘܬ݂ܳܐ <EOS> ܘܢܶܬ݁ܠܽܘܢ ܐܳܬ݂ܘܳܬ݂ܳܐ̈ <EOS> ܘܬ݂ܶܕ݂ܡܪܳܬ݂ܳܐ̈ <EOS> ܘܢܰܛܥܽܘܢ ܐܶܢ<EOS>ܡܶܫܟ݁ܚܳܐ <EOS> ܐܳܦ݂ ܠܰܓ݂ܒ݂ܰܝܳܐ̈ <EOS>ܐܰܢ̱ܬ݁ܽܘܢ ܕ݁ܶܝܢ <EOS> ܐܶܙܕ݁ܰܗ̱ܪܘ <EOS> ܗܳܐ ܩܰܕ݁ܡܶܬ݂ ܐܶܡܪܶܬ݂ ܠܟ݂ܽܘܢ <EOS>ܟ݁ܽܠ ܡܶܕ݁ܶܡ<EOS>ܒ݁ܗܳܢܽܘܢ ܕ݁ܶܝܢ ܝܰܘܡܳܬ݂ܳܐ̈ ܁ ܒ݁ܳܬ݂ܰܪ ܐܽܘܠܨܳܢܳܐ ܗܰܘ ܫܶܡܫܳܐ<EOS>ܢܶܚܫܰܟ݂ <EOS> ܘܣܰܗܪܳܐ ܠܳܐ ܢܶܬ݁ܶܠ ܢܽܘܗܪܶܗ <EOS>ܘܟ݂ܰܘܟ݁ܒ݂ܶܐ̈ ܢܶܦ݁ܠܽܘܢ ܡܶܢ ܫܡܰܝܳܐ <EOS> ܘܚܰܝܠܰܘܳܬ݂ܳܐ̈ ܕ݁ܰܫܡܰܝܳܐ<EOS>ܢܶܬ݁ܬ݁ܙܺܝܥܽܘܢ <EOS>ܘܗܳܝܕ݁ܶܝܢ ܢܶܚܙܽܘܢܳܝܗ̱ܝ ܠܰܒ݂ܪܶܗ ܕ݁ܐ̱ܢܳܫܳܐ ܟ݁ܰܕ݂ ܐܳܬ݂ܶܐ<EOS>ܒ݁ܰܥܢܳܢܶܐ̈ ܇ ܥܰܡ ܚܰܝܠܳܐ ܪܰܒ݁ܳܐ ܘܥܰܡ ܫܽܘܒ݂ܚܳܐ <EOS>ܗܳܝܕ݁ܶܝܢ ܢܫܰܕ݁ܰܪ ܡܰܠܰܐܟ݂ܰܘܗ̱ܝ̈ ܘܰܢܟ݂ܰܢܶܫ ܠܰܓ݂ܒ݂ܰܘܗ̱ܝ̈ ܡܶܢ<EOS>ܐܰܪܒ݁ܥܳܬ݂ܰܝܗܶܝܢ ܪܽܘܚܶܐ̈ <EOS> ܡܶܢ ܪܺܫܳܗ ܕ݁ܰܐܪܥܳܐ <EOS> ܘܰܥܕ݂ܰܡܳܐ ܠܪܺܫܳܗ ܕ݁ܰܫܡܰܝܳܐ<EOS>ܡܶܢ ܬ݁ܺܬ݁ܳܐ ܕ݁ܶܝܢ ܝܺܠܰܦ݂ܘ ܦ݁ܶܠܶܐܬ݂ܳܐ <EOS> ܕ݁ܡܳܐ ܕ݁ܪܰܟ݂<EOS>ܣܰܘܟ݁ܶܝܗ̈ ܁ ܘܰܦ݂ܪܰܥܘ ܛܰܪܦ݂ܶܝܗ̈ ܝܳܕ݂ܥܺܝܢ ܐܢ̱ܬ݁ܽܘܢ <EOS> ܕ݁ܰܡܛܳܐ ܩܰܝܛܳܐ <EOS>ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܡܳܐ ܕ݁ܰܚܙܰܝܬ݁ܽܘܢ ܗܳܠܶܝܢ ܕ݁ܗܳܘܝܳܢ̈<EOS>ܕ݁ܰܥܘ ܁ ܕ݁ܩܰܪܺܝܒ݂ܳܐ ܗ̱ܝ ܥܰܠ ܬ݁ܰܪܥܳܐ <EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܠܳܐ ܬ݁ܶܥܒ݁ܰܪ ܫܰܪܒ݁ܬ݂ܳܐ ܗܳܕ݂ܶܐ<EOS>܇ ܥܕ݂ܰܡܳܐ ܕ݁ܗܳܠܶܝܢ ܟ݁ܽܠܗܶܝܢ ܢܶܗܘܝܳܢ̈ <EOS>ܫܡܰܝܳܐ ܘܰܐܪܥܳܐ ܢܶܥܒ݁ܪܽܘܢ ܘܡܶܠܰܝ̈ ܠܳܐ ܢܶܥܒ݁ܪܳܢ̈<EOS>ܥܰܠ ܕ݁ܶܝܢ ܝܰܘܡܳܐ ܗܰܘ ܁ ܘܥܰܠ ܫܳܥܬ݂ܳܐ ܗܳܝ ܐ̱ܢܳܫ ܠܳܐ ܝܳܕ݂ܰܥ <EOS>ܐܳܦ݂ܠܳܐ ܡܰܠܰܐܟ݂ܶܐ̈ ܕ݁ܰܫܡܰܝܳܐ <EOS> ܘܠܳܐ ܒ݁ܪܳܐ <EOS> ܐܶܠܳܐ ܐܶܢ ܐܰܒ݂ܳܐ<EOS>ܚܙܰܘ ܁ ܐܶܬ݁ܬ݁ܥܺܝܪܘ <EOS> ܘܨܰܠܰܘ <EOS> ܠܳܐ ܓ݁ܶܝܪ ܝܳܕ݂ܥܺܝܢ ܐܢ̱ܬ݁ܽܘܢ<EOS>ܐܶܡܰܬ݂ܝ ܗ̱ܽܘ ܙܰܒ݂ܢܳܐ<EOS>ܐܰܝܟ݂ ܓ݁ܰܒ݂ܪܳܐ ܗ̱ܘ ܓ݁ܶܝܪ ܕ݁ܰܚܙܰܩ <EOS> ܘܰܫܒ݂ܰܩ ܒ݁ܰܝܬ݁ܶܗ<EOS>ܘܝܰܗ̱ܒ݂ ܫܽܘܠܛܳܢܳܐ ܠܥܰܒ݂ܕ݁ܰܘܗ̱ܝ̈ <EOS> ܘܰܠܐ̱ܢܳܫ ܐ̱ܢܳܫ ܥܒ݂ܳܕ݂ܶܗ <EOS> ܘܰܠܬ݂ܳܪܥܳܐ ܦ݁ܰܩܶܕ݂ <EOS>ܕ݁ܢܶܗܘܶܐ ܥܺܝܪ <EOS>ܐܶܬ݁ܬ݁ܥܺܝܪܘ ܗܳܟ݂ܺܝܠ <EOS> ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܐܶܡܰܬ݂ܝ ܐܳܬ݂ܶܐ<EOS>ܡܳܪܶܗ ܕ݁ܒ݂ܰܝܬ݁ܳܐ <EOS> ܒ݁ܪܰܡܫܳܐ ܁ ܐܰܘ ܒ݁ܦ݂ܶܠܓ݁ܶܗ ܕ݁ܠܺܠܝܳܐ <EOS> ܐܰܘ ܒ݁ܡܰܩܪܳܐ ܬ݁ܰܪܢܳܓ݂ܠܳܐ<EOS>܁ ܐܰܘ ܒ݁ܨܰܦ݂ܪܳܐ <EOS>ܕ݁ܰܠܡܳܐ ܢܺܐܬ݂ܶܐ ܡܶܢ ܫܶܠܝܳܐ <EOS> ܘܢܶܫܟ݁ܰܚܟ݂ܽܘܢ ܟ݁ܰܕ݂ ܕ݁ܰܡܟ݁ܺܝܢ<EOS>ܐܢ̱ܬ݁ܽܘܢ <EOS>ܡܶܕ݁ܶܡ ܕ݁ܰܠܟ݂ܽܘܢ ܕ݁ܶܝܢ ܐܳܡܰܪ ܐ̱ܢܳܐ <EOS> ܠܟ݂ܽܠܟ݂ܽܘܢ ܗ̱ܽܘ ܐܳܡܰܪ<EOS>ܐ̱ܢܳܐ ܗܘܰܝܬ݁ܽܘܢ ܥܺܝܪܺܝܢ<EOS>ܒ݁ܳܬ݂ܰܪ ܕ݁ܶܝܢ ܬ݁ܪܶܝܢ̈ ܝܰܘܡܺܝܢ̈ ܗܳܘܶܐ ܗ̱ܘܳܐ ܦ݁ܶܨܚܳܐ<EOS>ܕ݁ܦ݂ܰܛܺܝܪܶܐ̈ <EOS> ܘܒ݂ܳܥܶܝܢ ܗ̱ܘܰܘ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܐܰܝܟ݁ܰܢܳܐ ܒ݁ܢܶܟ݂ܠܳܐ<EOS>ܢܶܐܚܕ݂ܽܘܢ ܘܢܶܩܛܠܽܘܢܳܝܗ̱ܝ <EOS>ܘܳܐܡܪܺܝܢ ܗ̱ܘܰܘ ܁ ܠܳܐ ܒ݁ܥܰܕ݂ܥܺܕ݂ܳܐ <EOS> ܕ݁ܰܠܡܳܐ ܢܶܗܘܶܐ ܫܓ݂ܽܘܫܝܳܐ<EOS>ܒ݁ܥܰܡܳܐ<EOS>ܘܟ݂ܰܕ݂ ܗܽܘ ܐܺܝܬ݂ܰܘܗ̱ܝ ܒ݁ܒ݂ܶܝܬ݂ ܥܰܢܝܳܐ ܇ ܒ݁ܒ݂ܰܝܬ݁ܶܗ ܕ݁ܫܶܡܥܽܘܢ<EOS>ܓ݁ܰܪܒ݁ܳܐ <EOS> ܟ݁ܰܕ݂ ܣܡܺܝܟ݂ ܐܶܬ݂ܳܬ݂ ܐܰܢ̱ܬ݁ܬ݂ܳܐ ܕ݁ܺܐܝܬ݂ ܥܠܶܝܗ ܫܳܛܺܝܦ݂ܬ݁ܳܐ ܕ݁ܒ݂ܶܣܡܳܐ<EOS>ܕ݁ܢܰܪܕ݁ܺܝܢ ܪܺܫܳܝܳܐ ܣܰܓ݁ܺܝ ܕ݁ܡܰܝܳܐ̈ <EOS> ܘܰܦ݂ܬ݂ܰܚܬ݂ܳܗ <EOS> ܘܰܐܫܦ݁ܰܥܬ݂ܳܗ ܥܰܠ ܪܺܫܶܗ<EOS>ܕ݁ܝܶܫܽܘܥ<EOS>ܐܺܝܬ݂ ܗ̱ܘܰܘ ܕ݁ܶܝܢ ܐ̱ܢܳܫܳܐ̈ ܡܶܢ ܬ݁ܰܠܡܺܝܕ݂ܶܐ̈ ܁ ܕ݁ܶܐܬ݂ܒ݁ܶܐܫ<EOS>ܠܗܽܘܢ ܒ݁ܢܰܦ݂ܫܗܽܘܢ <EOS> ܘܶܐܡܰܪܘ <EOS> ܕ݁ܰܠܡܳܢܳܐ ܗܘܳܐ ܐܰܒ݂ܕ݁ܳܢܳܐ ܕ݁ܗܳܢܳܐ ܒ݁ܶܣܡܳܐ <EOS>ܡܶܫܟ݁ܰܚ ܗ̱ܘܳܐ ܓ݁ܶܝܪ ܠܡܶܙܕ݁ܰܒ݁ܳܢܽܘ ܁ ܝܰܬ݁ܺܝܪ ܡܶܢ ܬ݁ܠܳܬ݂ܡܳܐܐ<EOS>ܕ݁ܺܝܢܳܪܺܝܢ̈ ܘܰܠܡܶܬ݂ܺܝܗܳܒ݂ܽܘ ܠܡܶܣܟ݁ܺܢܶܐ̈ <EOS> ܘܡܶܙܕ݁ܰܥܦ݁ܺܝܢ ܗ̱ܘܰܘ ܒ݁ܶܗ<EOS>ܗܽܘ ܕ݁ܶܝܢ ܝܶܫܽܘܥ ܐܶܡܰܪ <EOS> ܫܽܘܒ݂ܩܽܘܗ <EOS> ܡܳܢܳܐ ܡܰܗܪܺܝܢ ܐܢ̱ܬ݁ܽܘܢ<EOS>ܠܳܗ <EOS> ܥܒ݂ܳܕ݂ܳܐ ܫܰܦ݁ܺܝܪܳܐ ܥܶܒ݂ܕ݁ܰܬ݂ ܠܘܳܬ݂ܝ <EOS>ܒ݁ܟ݂ܽܠܙܒ݂ܰܢ ܓ݁ܶܝܪ ܡܶܣܟ݁ܺܢܶܐ̈ ܐܺܝܬ݂ ܠܟ݂ܽܘܢ ܥܰܡܟ݂ܽܘܢ ܁ ܘܶܐܡܰܬ݂ܝ<EOS>ܕ݁ܨܳܒ݂ܶܝܢ ܐܢ̱ܬ݁ܽܘܢ <EOS> ܡܶܫܟ݁ܚܺܝܢ ܐܢ̱ܬ݁ܽܘܢ ܕ݁ܬ݂ܶܥܒ݁ܕ݂ܽܘܢ ܠܗܽܘܢ ܕ݁ܫܰܦ݁ܺܝܪ <EOS> ܐܶܢܳܐ<EOS>ܕ݁ܶܝܢ ܠܳܐ ܒ݁ܟ݂ܽܠܙܒ݂ܰܢ ܐܺܝܬ݂ܰܝ ܠܘܳܬ݂ܟ݂ܽܘܢ <EOS>ܗܰܘ ܕ݁ܺܐܝܬ݂ ܗ̱ܘܳܐ ܠܳܗ ܠܗܳܕ݂ܶܐ <EOS> ܥܶܒ݂ܕ݁ܰܬ݂ <EOS> ܘܩܰܕ݁ܡܰܬ݂ ܐܰܝܟ݂<EOS>ܕ݁ܠܰܩܒ݂ܽܘܪܬ݁ܳܐ <EOS> ܒ݁ܰܣܡܰܬ݂ ܓ݁ܽܘܫܡܝ <EOS>ܘܰܐܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܟ݂ܽܠ ܐܰܝܟ݁ܳܐ ܕ݁ܬ݂ܶܬ݂ܟ݁ܪܶܙ<EOS>ܣܒ݂ܰܪܬ݂ܝ ܗܳܕ݂ܶܐ ܒ݁ܟ݂ܽܠܶܗ ܥܳܠܡܳܐ ܘܳܐܦ݂ ܡܶܕ݁ܶܡ ܕ݁ܥܶܒ݂ܕ݁ܰܬ݂ ܗܳܕ݂ܶܐ <EOS> ܢܶܬ݂ܡܰܠܰܠ<EOS>ܠܕ݂ܽܘܟ݂ܪܳܢܳܗ<EOS>ܝܺܗܽܘܕ݂ܳܐ ܕ݁ܶܝܢ ܣܟ݂ܰܪܝܽܘܛܳܐ ܚܰܕ݂ ܡܶܢ ܬ݁ܪܶܥܣܰܪ̈ ܐܶܙܰܠ ܠܘܳܬ݂<EOS>ܪܰܒ݁ܰܝ̈ ܟ݁ܳܗܢܶܐ̈ <EOS> ܐܰܝܟ݂ ܕ݁ܢܰܫܠܡܺܝܘܗ̱ܝ ܠܗܽܘܢ ܠܝܶܫܽܘܥ<EOS>ܗܶܢܽܘܢ ܕ݁ܶܝܢ ܟ݁ܰܕ݂ ܫܡܰܥܘ <EOS> ܚܕ݂ܺܝܘ <EOS> ܘܶܐܫܬ݁ܰܘܕ݁ܺܝܘ ܟ݁ܶܣܦ݁ܳܐ<EOS>ܕ݁ܢܶܬ݁ܠܽܘܢ ܠܶܗ <EOS> ܘܒ݂ܳܥܶܐ ܗ̱ܘܳܐ ܠܶܗ ܦ݁ܶܠܥܳܐ <EOS> ܕ݁ܢܰܫܠܡܺܝܘܗ̱ܝ<EOS>ܘܰܒ݂ܝܰܘܡܳܐ ܩܰܕ݂ܡܳܝܳܐ ܕ݁ܦ݂ܰܛܺܝܪܶܐ̈ ܕ݁ܒ݂ܶܗ ܕ݁ܳܒ݂ܚܺܝܢ<EOS>ܝܺܗܽܘܕ݂ܳܝܶܐ̈ ܦ݁ܶܨܚܳܐ ܐܳܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ <EOS> ܐܰܝܟ݁ܳܐ ܨܳܒ݂ܶܐ ܐܰܢ̱ܬ݁ ܁<EOS>ܕ݁ܢܺܐܙܰܠ ܢܛܰܝܶܒ݂ ܠܳܟ݂ ܕ݁ܬ݂ܶܐܟ݂ܽܘܠ ܦ݁ܶܨܚܳܐ <EOS>ܘܫܰܕ݁ܰܪ ܬ݁ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܡܰܪ ܠܗܽܘܢ ܁ ܙܶܠܘ<EOS>ܠܰܡܕ݂ܺܝܢ̱ܬ݁ܳܐ ܘܗܳܐ ܦ݁ܳܓ݂ܰܥ ܒ݁ܟ݂ܽܘܢ ܁ ܓ݁ܰܒ݂ܪܳܐ ܕ݁ܰܫܩܺܝܠ ܡܳܐܢܳܐ ܕ݁ܡܰܝܳܐ̈ <EOS> ܙܶܠܘ<EOS>ܒ݁ܳܬ݂ܪܶܗ <EOS>ܘܠܰܐܝܟ݁ܳܐ ܕ݁ܥܳܐܶܠ <EOS> ܐܶܡܰܪܘ ܠܡܳܪܶܐ ܒ݁ܰܝܬ݁ܳܐ <EOS> ܪܰܒ݁ܰܢ ܐܳܡܰܪ<EOS>ܐܰܝܟ݁ܰܘ ܒ݁ܶܝܬ݂ ܡܰܫܪܝܳܐ ܁ ܐܰܝܟ݁ܳܐ ܕ݁ܶܐܟ݂ܽܘܠ ܥܰܡ ܬ݁ܰܠܡܺܝܕ݂ܰܝ̈ ܦ݁ܶܨܚܳܐ <EOS>ܘܗܳܐ ܡܚܰܘܶܐ ܠܟ݂ܽܘܢ ܥܶܠܺܝܬ݂ܳܐ ܪܰܒ݁ܬ݂ܳܐ ܕ݁ܰܡܫܰܘܝܳܐ <EOS>ܘܰܡܛܰܝܒ݂ܳܐ <EOS> ܬ݁ܰܡܳܢ ܬ݁ܰܩܶܢܘ ܠܰܢ <EOS>ܘܰܢܦ݂ܰܩܘ ܬ݁ܰܠܡܺܝܕ݂ܰܘܗ̱ܝ̈ <EOS> ܘܶܐܬ݂ܰܘ ܠܰܡܕ݂ܺܝܢ̱ܬ݁ܳܐ <EOS> ܘܶܐܫܟ݁ܰܚܘ<EOS>ܐܰܝܟ݁ܰܢܳܐ ܕ݁ܶܐܡܰܪ ܠܗܽܘܢ ܘܛܰܝܶܒ݂ܘ ܦ݁ܶܨܚܳܐ<EOS>ܘܟ݂ܰܕ݂ ܗܘܳܐ ܪܰܡܫܳܐ <EOS> ܐܶܬ݂ܳܐ ܥܰܡ ܬ݁ܪܶܥܣܰܪܬ݁ܶܗ<EOS>ܘܟ݂ܰܕ݂ ܣܡܺܝܟ݂ܺܝܢ ܘܠܳܥܣܺܝܢ <EOS> ܐܶܡܰܪ ܝܶܫܽܘܥ <EOS> ܐܰܡܺܝܢ ܐܳܡܰܪ<EOS>ܐ̱ܢܳܐ ܠܟ݂ܽܘܢ ܁ ܕ݁ܚܰܕ݂ ܡܶܢܟ݂ܽܘܢ ܕ݁ܳܐܟ݂ܶܠ ܥܰܡܝ <EOS> ܗܽܘ ܢܰܫܠܡܰܢܝ<EOS>ܗܶܢܽܘܢ ܕ݁ܶܝܢ ܫܰܪܺܝܘ ܡܶܬ݁ܬ݁ܥܺܝܩܺܝܢ <EOS> ܘܳܐܡܪܺܝܢ ܠܶܗ <EOS> ܚܰܕ݂ ܚܰܕ݂<EOS><EOS> ܠܡܳܐ ܐܶܢܳܐ<EOS>ܗܽܘ ܕ݁ܶܝܢ ܐܶܡܰܪ ܠܗܽܘܢ <EOS> ܚܰܕ݂ ܡܶܢ ܬ݁ܪܶܥܣܰܪ̈ <EOS> ܕ݁ܨܳܒ݂ܰܥ ܥܰܡܝ<EOS>ܒ݁ܠܰܓ݁ܬ݂ܳܐ <EOS>ܘܰܒ݂ܪܶܗ ܕ݁ܐ̱ܢܳܫܳܐ ܁ ܐܳܙܶܠ ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܥܠܰܘܗ̱ܝ <EOS>ܘܳܝ ܕ݁ܶܝܢ ܠܓ݂ܰܒ݂ܪܳܐ ܗܰܘ ܕ݁ܒ݂ܺܐܝܕ݂ܶܗ ܡܶܫܬ݁ܠܶܡ ܒ݁ܪܶܗ ܕ݁ܐ̱ܢܳܫܳܐ <EOS> ܦ݁ܰܩܳܚ ܗ̱ܘܳܐ ܠܶܗ<EOS>ܠܓ݂ܰܒ݂ܪܳܐ ܗܰܘ <EOS> ܐܶܠܽܘ ܠܳܐ ܐܶܬ݂ܺܝܠܶܕ݂<EOS>ܘܟ݂ܰܕ݂ ܗܶܢܽܘܢ ܠܳܥܣܺܝܢ ܢܣܰܒ݂ ܝܶܫܽܘܥ ܠܰܚܡܳܐ ܘܒ݂ܰܪܶܟ݂ ܁<EOS>ܘܰܩܨܳܐ ܘܝܰܗ̱ܒ݂ ܠܗܽܘܢ <EOS> ܘܶܐܡܰܪ ܠܗܽܘܢ <EOS> ܣܰܒ݂ܘ ܁ ܗܳܢܳܐ ܐܺܝܬ݂ܰܘܗ̱ܝ ܦ݁ܰܓ݂ܪܝ<EOS>ܘܰܢܣܰܒ݂ ܟ݁ܳܣܳܐ ܁ ܘܰܐܘܕ݁ܺܝ ܘܒ݂ܰܪܶܟ݂ <EOS> ܘܝܰܗ̱ܒ݂ ܠܗܽܘܢ <EOS>ܘܶܐܫܬ݁ܺܝܘ ܡܶܢܶܗ ܟ݁ܽܠܗܽܘܢ <EOS>ܘܶܐܡܰܪ ܠܗܽܘܢ <EOS> ܗܳܢܰܘ ܕ݁ܶܡܝ ܕ݁ܕ݂ܺܝܰܬ݂ܺܩܺܐ ܚܕ݂ܰܬ݂ܳܐ ܇ ܕ݁ܰܚܠܳܦ݂<EOS>ܣܰܓ݁ܺܝܶܐܐ̈ ܡܶܬ݂ܶܐܫܶܕ݂ <EOS>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܬ݂ܽܘܒ݂ ܠܳܐ ܐܶܫܬ݁ܶܐ ܡܶܢ ܝܰܠܕ݁ܳܐ<EOS>ܕ݁ܰܓ݂ܦ݂ܶܬ݁ܳܐ ܇ ܥܕ݂ܰܡܳܐ ܠܝܰܘܡܳܐ ܗܰܘ ܕ݁ܒ݂ܶܗ ܐܶܫܬ݁ܶܝܘܗ̱ܝ ܚܰܕ̱ܬ݁ܳܐܝܺܬ݂ ܒ݁ܡܰܠܟ݁ܽܘܬ݂ܶܗ<EOS>ܕ݁ܰܐܠܳܗܳܐ<EOS>ܘܫܰܒ݁ܰܚܘ <EOS> ܘܰܢܦ݂ܰܩܘ ܠܛܽܘܪ ܙܰܝܬ݁ܶܐ̈ <EOS>ܘܶܐܡܰܪ ܠܗܽܘܢ ܝܶܫܽܘܥ <EOS> ܕ݁ܟ݂ܽܠܟ݂ܽܘܢ ܬ݁ܶܬ݂ܟ݁ܰܫܠܽܘܢ ܒ݁ܺܝ ܒ݁ܗܳܢܳܐ<EOS>ܠܺܠܝܳܐ <EOS> ܟ݁ܬ݂ܺܝܒ݂ ܓ݁ܶܝܪ ܁ ܕ݁ܶܐܡܚܶܐ ܠܪܳܥܝܳܐ <EOS> ܘܢܶܬ݂ܒ݁ܰܕ݁ܪܽܘܢ ܐܶܡܪܰܘܗ̱ܝ̈ <EOS>ܐܶܠܳܐ ܡܳܐ ܕ݁ܩܳܡܶܬ݂ ܩܳܕ݂ܶܡ ܐ̱ܢܳܐ ܠܟ݂ܽܘܢ ܠܰܓ݂ܠܺܝܠܳܐ<EOS>ܐܳܡܰܪ ܠܶܗ ܟ݁ܺܐܦ݂ܳܐ <EOS> ܐܶܢ ܟ݁ܽܠܗܽܘܢ ܢܶܬ݂ܟ݁ܰܫܠܽܘܢ ܐܶܠܳܐ ܠܳܐ<EOS>ܐܶܢܳܐ <EOS>ܐܳܡܰܪ ܠܶܗ ܝܶܫܽܘܥ <EOS> ܐܰܡܺܝܢ ܐܳܡܰܪ ܐ̱ܢܳܐ ܠܳܟ݂ ܕ݁ܰܐܢ̱ܬ݁<EOS>ܝܰܘܡܳܢܳܐ ܁ ܒ݁ܠܺܠܝܳܐ ܗܳܢܳܐ ܁ ܩܕ݂ܳܡ ܕ݁ܢܶܩܪܶܐ ܬ݁ܰܪܢܳܓ݂ܠܳܐ ܬ݁ܰܪܬ݁ܶܝܢ̈ ܙܰܒ݂ܢܺܝܢ̈<EOS>ܬ݁ܠܳܬ݂ ܬ݁ܶܟ݂ܦ݁ܽܘܪ ܒ݁ܺܝ<EOS>ܗܽܘ ܕ݁ܶܝܢ ܝܰܬ݁ܺܝܪܳܐܝܺܬ݂ ܐܳܡܰܪ ܗ̱ܘܳܐ <EOS> ܕ݁ܶܐܢ ܢܶܗܘܶܐ ܠܺܝ<EOS>ܠܰܡܡܳܬ݂ ܥܰܡܳܟ݂ ܠܳܐ ܐܶܟ݂ܦ݁ܽܘܪ ܒ݁ܳܟ݂ <EOS> ܡܳܪܝ <EOS> ܘܰܐܟ݂ܘܳܬ݂ܶܗ ܐܳܦ݂ ܟ݁ܽܠܗܽܘܢ ܐܶܡܰܪܘ<EOS>ܘܶܐܬ݂ܰܘ ܠܕ݂ܽܘܟ݁ܬ݂ܳܐ ܐܰܝܕ݂ܳܐ ܕ݁ܡܶܬ݂ܩܰܪܝܳܐ <EOS> ܓ݁ܶܕ݁ܣܺܡܰܢ <EOS>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ <EOS> ܬ݁ܶܒ݂ܘ ܗܳܪܟ݁ܳܐ <EOS> ܥܰܕ݂ ܡܨܰܠܶܐ ܐ̱ܢܳܐ <EOS>ܘܰܕ݂ܒ݂ܰܪ ܥܰܡܶܗ ܠܟ݂ܺܐܦ݂ܳܐ ܁ ܘܰܠܝܰܥܩܽܘܒ݂ <EOS> ܘܰܠܝܽܘܚܰܢܳܢ<EOS>ܘܫܰܪܺܝ ܠܡܶܬ݂ܟ݁ܡܳܪܽܘ <EOS> ܘܰܠܡܶܬ݁ܬ݁ܥܳܩܽܘ <EOS>ܘܶܐܡܰܪ ܠܗܽܘܢ <EOS> ܟ݁ܰܪܝܳܐ ܗ̱ܝ ܠܳܗ ܠܢܰܦ݂ܫܝ <EOS> ܥܕ݂ܰܡܳܐ ܠܡܰܘܬ݁ܳܐ <EOS>ܩܰܘܰܘ ܗܳܪܟ݁ܳܐ ܘܶܐܬ݁ܬ݁ܥܺܝܪܘ<EOS>ܘܰܩܪܶܒ݂ ܩܰܠܺܝܠ <EOS> ܘܰܢܦ݂ܰܠ ܥܰܠ ܐܰܪܥܳܐ <EOS> ܘܰܡܨܰܠܶܐ ܗ̱ܘܳܐ ܁ ܕ݁ܶܐܢ<EOS>ܡܶܫܟ݁ܚܳܐ <EOS> ܬ݁ܶܥܒ݁ܰܪ ܡܶܢܶܗ ܫܳܥܬ݂ܳܐ <EOS>ܘܶܐܡܰܪ <EOS> ܐܰܒ݂ܳܐ ܐܳܒ݂ܝ ܟ݁ܽܠ ܡܶܕ݁ܶܡ ܡܶܫܟ݁ܰܚ ܐܰܢ̱ܬ݁ <EOS> ܐܰܥܒ݁ܰܪ<EOS>ܡܶܢܝ ܟ݁ܳܣܳܐ ܗܳܢܳܐ <EOS> ܐܶܠܳܐ ܠܳܐ ܨܶܒ݂ܝܳܢܝ ܕ݁ܺܝܠܝ ܁ ܐܶܠܳܐ ܕ݁ܺܝܠܳܟ݂<EOS>ܘܶܐܬ݂ܳܐ ܐܶܫܟ݁ܰܚ ܐܶܢܽܘܢ ܟ݁ܰܕ݂ ܕ݁ܰܡܟ݁ܺܝܢ <EOS> ܘܶܐܡܰܪ ܠܟ݂ܺܐܦ݂ܳܐ <EOS>ܫܶܡܥܽܘܢ ܁ ܕ݁ܡܶܟ݂ܬ݁ ܠܳܟ݂ ܠܳܐ ܐܶܫܟ݁ܰܚܬ݁ ܚܕ݂ܳܐ ܫܳܥܳܐ ܠܡܶܬ݁ܬ݁ܥܳܪܽܘ <EOS>ܐܶܬ݁ܬ݁ܥܺܝܪܘ ܘܨܰܠܰܘ <EOS> ܕ݁ܠܳܐ ܬ݁ܶܥܠܽܘܢ ܠܢܶܣܝܽܘܢܳܐ <EOS> ܪܽܘܚܳܐ<EOS>ܨܳܒ݂ܝܳܐ <EOS> ܘܰܡܛܰܝܒ݂ܳܐ <EOS> ܐܶܠܳܐ ܦ݁ܰܓ݂ܪܳܐ ܟ݁ܪܺܝܗ<EOS>ܘܶܐܙܰܠ ܬ݁ܽܘܒ݂ ܁ ܨܰܠܺܝ <EOS> ܘܗܺܝ ܡܶܠܬ݂ܳܐ ܐܶܡܰܪ <EOS>ܘܰܗܦ݂ܰܟ݂ ܐܶܬ݂ܳܐ ܬ݁ܽܘܒ݂ <EOS> ܐܶܫܟ݁ܰܚ ܐܶܢܽܘܢ ܟ݁ܰܕ݂ ܕ݁ܰܡܟ݁ܺܝܢ <EOS>ܡܶܛܽܠ ܕ݁ܥܰܝܢܰܝܗܽܘܢ̈ ܝܰܩܺܝܪܳܢ̈ ܗ̱ܘܰܝ̈ <EOS> ܘܠܳܐ ܝܳܕ݂ܥܺܝܢ ܗ̱ܘܰܘ ܡܳܢܳܐ ܢܺܐܡܪܽܘܢ ܠܶܗ<EOS><EOS>ܘܶܐܬ݂ܳܐ ܕ݁ܰܬ݂ܠܳܬ݂ ܙܰܒ݂ܢܺܝܢ̈ <EOS> ܘܶܐܡܰܪ ܠܗܽܘܢ ܁ ܕ݁ܡܰܟ݂ܘ ܡܶܟ݁ܺܝܠ<EOS><EOS> ܘܶܐܬ݁ܬ݁ܢܺܝܚܘ <EOS> ܡܛܳܬ݂ ܚܰܪܬ݂ܳܐ ܁ ܘܶܐܬ݂ܳܬ݂ ܫܳܥܬ݂ܳܐ <EOS> ܘܗܳܐ ܡܶܫܬ݁ܠܶܡ ܒ݁ܪܶܗ<EOS>ܕ݁ܐ̱ܢܳܫܳܐ ܒ݁ܺܐܝܕ݂ܰܝܗܽܘܢ̈ ܕ݁ܚܰܛܳܝܶܐ̈ <EOS>ܩܽܘܡܘ ܁ ܢܺܐܙܰܠ <EOS> ܗܳܐ ܩܪܶܒ݂ ܗܰܘ ܕ݁ܡܰܫܠܶܡ ܠܺܝ<EOS>ܘܥܰܕ݂ ܗܽܘ ܡܡܰܠܶܠ ܐܶܬ݂ܳܐ ܝܺܗܽܘܕ݂ܳܐ ܣܟ݂ܰܪܝܽܘܛܳܐ ܚܰܕ݂ ܡܶܢ<EOS>ܬ݁ܪܶܥܣܰܪ̈ ܘܥܰܡܳܐ ܣܰܓ݁ܺܝܳܐܐ ܁ ܥܰܡ ܣܰܦ݂ܣܺܪܶܐ̈ <EOS> ܘܚܽܘܛܪܶܐ̈ ܇ ܡܶܢ ܠܘܳܬ݂ ܪܰܒ݁ܰܝ̈<EOS>ܟ݁ܳܗܢܶܐ̈ <EOS> ܘܣܳܦ݂ܪܶܐ̈ ܘܩܰܫܺܝܫܶܐ̈<EOS>ܘܝܰܗ̱ܒ݂ ܠܗܽܘܢ ܐܳܬ݂ܳܐ ܡܰܫܠܡܳܢܳܐ ܗܰܘ ܕ݁ܡܰܫܠܶܡ <EOS> ܘܶܐܡܰܪ <EOS> ܗܰܘ<EOS>ܕ݁ܢܳܫܶܩ ܐ̱ܢܳܐ ܁ ܗܽܘܝܽܘ <EOS> ܐܽܘܚܕ݁ܽܘܗ̱ܝ ܙܗܺܝܪܳܐܝܺܬ݂ <EOS> ܘܰܐܘܒ݁ܠܽܘܗ̱ܝ<EOS>ܘܒ݂ܰܪ ܫܳܥܬ݂ܶܗ ܩܪܶܒ݂ <EOS> ܘܶܐܡܰܪ ܠܶܗ <EOS> ܪܰܒ݁ܺܝ ܁ ܪܰܒ݁ܺܝ <EOS> ܘܢܰܫܩܶܗ<EOS><EOS>ܗܶܢܽܘܢ ܕ݁ܶܝܢ ܐܰܪܡܺܝܘ ܥܠܰܘܗ̱ܝ ܐܺܝܕ݂ܰܝܳܐ̈ <EOS> ܘܰܐܚܕ݁ܽܘܗ̱ܝ<EOS>ܚܰܕ݂ ܕ݁ܶܝܢ ܡܶܢ ܗܳܢܽܘܢ ܕ݁ܩܳܝܡܺܝܢ ܫܡܰܛ ܣܰܝܦ݂ܳܐ ܁ ܘܰܡܚܳܝܗ̱ܝ<EOS>ܠܥܰܒ݂ܕ݁ܶܗ ܕ݁ܪܰܒ݁ ܟ݁ܳܗܢܶܐ̈ <EOS> ܘܫܰܩܠܳܗ ܐܶܕ݂ܢܶܗ<EOS>ܗܽܘ ܕ݁ܶܝܢ ܝܶܫܽܘܥ ܥܢܳܐ <EOS> ܘܶܐܡܰܪ ܠܗܽܘܢ <EOS> ܐܰܝܟ݂ ܕ݁ܥܰܠ ܓ݁ܰܝܳܣܳܐ<EOS>ܢܦ݂ܰܩܬ݁ܽܘܢ ܒ݁ܣܰܝܦ݂ܶܐ̈ ܘܰܒ݂ܚܽܘܛܪܶܐ̈ <EOS> ܕ݁ܬ݂ܶܐܚܕ݁ܽܘܢܳܢܝ<EOS>ܟ݁ܽܠܝܽܘܡ ܠܘܳܬ݂ܟ݂ܽܘܢ ܗܘܺܝܬ݂ ܟ݁ܰܕ݂ ܡܰܠܶܦ݂ ܐ̱ܢܳܐ ܒ݁ܗܰܝܟ݁ܠܳܐ<EOS>ܘܠܳܐ ܐܶܚܰܕ݁ܬ݁ܽܘܢܳܢܝ <EOS> ܐܶܠܳܐ ܕ݁ܢܶܫܠܡܽܘܢ ܟ݁ܬ݂ܳܒ݂ܶܐ̈ ܗܘܳܬ݂ ܗܳܕ݂ܶܐ<EOS>ܗܳܝܕ݁ܶܝܢ ܫܰܒ݂ܩܽܘܗ̱ܝ ܬ݁ܰܠܡܺܝܕ݂ܰܘܗ̱ܝ̈ <EOS> ܘܰܥܪܰܩܘ<EOS>ܘܰܥܠܰܝܡܳܐ ܚܰܕ݂ ܐܳܬ݂ܶܐ ܗ̱ܘܳܐ ܒ݁ܳܬ݂ܪܶܗ ܘܰܥܛܺܝܦ݂ ܣܶܕ݁ܽܘܢܳܐ<EOS>ܥܰܪܛܶܠ <EOS> ܘܰܐܚܕ݁ܽܘܗ̱ܝ <EOS>ܗܽܘ ܕ݁ܶܝܢ ܫܒ݂ܰܩ ܣܶܕ݁ܽܘܢܳܐ <EOS> ܘܰܥܪܰܩ ܥܰܪܛܶܠ<EOS>ܘܰܐܘܒ݁ܠܽܘܗ̱ܝ ܠܝܶܫܽܘܥ ܠܘܳܬ݂ ܩܰܝܳܦ݂ܳܐ ܪܰܒ݁ ܟ݁ܳܗܢܶܐ̈ <EOS>ܘܶܐܬ݂ܟ݁ܰܢܰܫܘ ܠܘܳܬ݂ܶܗ ܟ݁ܽܠܗܽܘܢ ܪܰܒ݁ܰܝ̈ ܟ݁ܳܗܢܶܐ̈ <EOS> ܘܣܳܦ݂ܪܶܐ̈ ܘܩܰܫܺܝܫܶܐ̈<EOS>ܫܶܡܥܽܘܢ ܕ݁ܶܝܢ ܡܶܢ ܪܽܘܚܩܳܐ ܐܳܬ݂ܶܐ ܗ̱ܘܳܐ ܒ݁ܳܬ݂ܪܶܗ ܥܕ݂ܰܡܳܐ<EOS>ܠܓ݂ܰܘ ܕ݁ܳܪܬ݁ܳܐ ܕ݁ܪܰܒ݁ ܟ݁ܳܗܢܶܐ̈ <EOS> ܘܝܳܬ݂ܶܒ݂ ܗ̱ܘܳܐ ܥܰܡ ܡܫܰܡܫܳܢܶܐ̈ <EOS> ܘܫܳܚܶܢ ܠܽܘܩܒ݂ܰܠ<EOS>ܢܽܘܪܳܐ<EOS>ܪܰܒ݁ܰܝ̈ ܟ݁ܳܗܢܶܐ̈ ܕ݁ܶܝܢ ܁ ܘܟ݂ܽܠܶܗ ܟ݁ܶܢܫܗܽܘܢ ܒ݁ܳܥܶܝܢ ܗ̱ܘܰܘ<EOS>ܥܰܠ ܝܶܫܽܘܥ ܣܳܗܕ݁ܽܘܬ݂ܳܐ ܁ ܕ݁ܰܢܡܺܝܬ݂ܽܘܢܳܝܗ̱ܝ ܇ ܘܠܳܐ ܐܶܫܟ݁ܰܚܘ <EOS>ܟ݁ܰܕ݂ ܣܰܓ݁ܺܝܶܐܐ̈ ܓ݁ܶܝܪ ܡܰܣܗܕ݂ܺܝܢ ܗ̱ܘܰܘ ܥܠܰܘܗ̱ܝ ܠܳܐ ܫܰܘܝܳܢ̈<EOS>ܗܘܰܝ̈ ܣܳܗܕ݁ܘܳܬ݂ܗܽܘܢ̈ <EOS>ܐ̱ܢܳܫܺܝܢ ܕ݁ܶܝܢ ܩܳܡܘ ܥܠܰܘܗ̱ܝ ܁ ܣܳܗܕ݁ܶܐ̈ ܕ݁ܫܽܘܩܪܳܐ <EOS> ܘܶܐܡܰܪܘ<EOS><EOS>ܕ݁ܰܚܢܰܢ ܫܡܰܥܢܳܝܗ̱ܝ ܕ݁ܶܐܡܰܪ <EOS> ܕ݁ܶܐܢܳܐ ܫܳܪܶܐ ܐ̱ܢܳܐ ܗܰܝܟ݁ܠܳܐ<EOS>ܗܳܢܳܐ ܕ݁ܰܥܒ݂ܺܝܕ݂ ܒ݁ܺܐܝܕ݂ܰܝܳܐ̈ ܘܠܰܬ݂ܠܳܬ݂ܳܐ ܝܰܘܡܺܝܢ̈ ܒ݁ܳܢܶܐ ܐ̱ܢܳܐ ܐ̱ܚܪܺܢܳܐ <EOS>ܕ݁ܠܳܐ ܥܒ݂ܺܝܕ݂ ܒ݁ܺܐܝܕ݂ܰܝܳܐ̈ <EOS>ܘܳܐܦ݂ܠܳܐ ܕ݁ܶܝܢ ܗܳܟ݂ܰܢܳܐ ܫܰܘܝܳܐ ܗ̱ܘܳܬ݂ ܣܳܗܕ݁ܽܘܬ݂ܗܽܘܢ <EOS>ܘܩܳܡ ܪܰܒ݁ ܟ݁ܳܗܢܶܐ̈ ܒ݁ܰܡܨܰܥܬ݂ܳܐ <EOS> ܘܫܰܐܠܶܗ ܠܝܶܫܽܘܥ <EOS> ܘܶܐܡܰܪ <EOS>ܠܳܐ ܡܦ݂ܰܢܶܐ ܐܰܢ̱ܬ݁ ܦ݁ܶܬ݂ܓ݂ܳܡܳܐ ܡܳܢܳܐ ܡܰܣܗܕ݂ܺܝܢ ܥܠܰܝܟ݁ ܗܳܠܶܝܢ<EOS>ܗܽܘ ܕ݁ܶܝܢ ܫܰܬ݁ܺܝܩ ܗ̱ܘܳܐ <EOS> ܘܡܶܕ݁ܶܡ ܠܳܐ ܥܢܳܝܗ̱ܝ ܘܬ݂ܽܘܒ݂<EOS>ܫܰܐܠܶܗ ܪܰܒ݁ ܟ݁ܳܗܢܶܐ̈ <EOS> ܘܶܐܡܰܪ <EOS> ܐܰܢ̱ܬ݁ ܗ̱ܽܘ ܡܫܺܝܚܳܐ ܁ ܒ݁ܪܶܗ ܕ݁ܰܡܒ݂ܰܪܟ݂ܳܐ <EOS>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܠܶܗ <EOS> ܐܶܢܳܐ ܐ̱ܢܳܐ <EOS> ܘܬ݂ܶܚܙܽܘܢ ܠܰܒ݂ܪܶܗ<EOS>ܕ݁ܐ̱ܢܳܫܳܐ ܁ ܕ݁ܝܳܬ݂ܶܒ݂ ܡܶܢ ܝܰܡܺܝܢܳܐ ܕ݁ܚܰܝܠܳܐ ܘܳܐܬ݂ܶܐ ܥܰܠ ܥܢܳܢܰܝ̈ ܫܡܰܝܳܐ<EOS>ܪܰܒ݁ ܟ݁ܳܗܢܶܐ̈ ܕ݁ܶܝܢ ܨܪܳܐ ܟ݁ܽܘܬ݁ܺܝܢܶܗ <EOS> ܘܶܐܡܰܪ <EOS> ܡܳܢܳܐ<EOS>ܡܶܟ݁ܺܝܠ ܡܶܬ݂ܒ݁ܥܶܝܢ ܠܰܢ ܣܳܗܕ݁ܶܐ̈ <EOS>ܗܳܐ ܡܶܢ ܦ݁ܽܘܡܶܗ ܫܡܰܥܬ݁ܽܘܢ ܓ݁ܽܘܕ݁ܳܦ݂ܳܐ <EOS> ܡܳܢܳܐ ܡܶܬ݂ܚܙܶܐ<EOS>ܠܟ݂ܽܘܢ <EOS> ܗܶܢܽܘܢ ܕ݁ܶܝܢ ܟ݁ܽܠܗܽܘܢ ܕ݁ܳܢܘ <EOS> ܕ݁ܚܰܝܳܒ݂ ܗ̱ܽܘ ܡܰܘܬ݁ܳܐ<EOS>ܘܫܰܪܺܝܘ ܐ̱ܢܳܫܺܝܢ̈ ܪܳܩܺܝܢ ܒ݁ܦ݁ܰܪܨܽܘܦ݁ܶܗ <EOS> ܘܰܡܚܰܦ݁ܶܝܢ<EOS>ܐܰܦ݁ܰܘܗ̱ܝ̈ ܁ ܘܰܡܩܰܦ݁ܚܺܝܢ ܠܶܗ <EOS> ܘܳܐܡܪܺܝܢ <EOS> ܐܶܬ݂ܢܰܒ݁ܳܐ <EOS> ܘܕ݂ܰܚܫܶܐ̈ ܡܳܚܶܝܢ ܗ̱ܘܰܘ<EOS>ܠܶܗ ܥܰܠ ܦ݁ܰܟ݁ܰܘܗ̱ܝ̈<EOS>ܘܟ݂ܰܕ݂ ܫܶܡܥܽܘܢ ܠܬ݂ܰܚܬ݁ ܒ݁ܕ݂ܳܪܬ݁ܳܐ ܐܶܬ݂ܳܬ݂ ܥܠܰܝܡܬ݂ܳܐ ܚܕ݂ܳܐ<EOS>ܕ݁ܪܰܒ݁ ܟ݁ܳܗܢܶܐ̈ <EOS>ܚܙܳܬ݂ܶܗ ܕ݁ܫܳܚܶܢ <EOS> ܘܚܳܪܰܬ݂ ܒ݁ܶܗ <EOS> ܘܳܐܡܪܳܐ ܠܶܗ <EOS> ܘܳܐܦ݂ ܐܰܢ̱ܬ݁<EOS>ܥܰܡ ܝܶܫܽܘܥ ܗܘܰܝܬ݁ ܢܳܨܪܳܝܳܐ <EOS>ܗܽܘ ܕ݁ܶܝܢ ܟ݁ܦ݂ܰܪ <EOS> ܘܶܐܡܰܪ <EOS> ܠܳܐ ܝܳܕ݂ܰܥ ܐ̱ܢܳܐ ܡܳܢܳܐ ܐܳܡܪܳܐ<EOS>ܐܰܢ̱ܬ݁ܝ <EOS> ܘܰܢܦ݂ܰܩ ܠܒ݂ܰܪ ܠܣܶܦ݁ܳܐ <EOS> ܘܰܩܪܳܐ ܬ݁ܰܪܢܳܓ݂ܠܳܐ <EOS>ܘܰܚܙܳܬ݂ܶܗ ܬ݁ܽܘܒ݂ ܥܠܰܝܡܬ݂ܳܐ ܗܳܝ ܘܫܰܪܝܰܬ݂ ܕ݁ܬ݂ܺܐܡܰܪ ܠܰܐܝܠܶܝܢ<EOS>ܕ݁ܩܳܝܡܺܝܢ ܇ ܕ݁ܳܐܦ݂ ܗܳܢܳܐ ܡܶܢܗܽܘܢ ܗ̱ܽܘ <EOS>ܗܽܘ ܕ݁ܶܝܢ ܬ݁ܽܘܒ݂ ܟ݁ܦ݂ܰܪ <EOS> ܘܒ݂ܳܬ݂ܰܪ ܩܰܠܺܝܠ ܬ݁ܽܘܒ݂ ܗܳܢܽܘܢ<EOS>ܕ݁ܩܳܝܡܺܝܢ ܐܶܡܰܪܘ ܠܟ݂ܺܐܦ݂ܳܐ <EOS> ܫܰܪܺܝܪܳܐܝܺܬ݂ ܡܶܢܗܽܘܢ ܐܰܢ̱ܬ݁ <EOS> ܐܳܦ݂ ܓ݁ܶܝܪ ܓ݁ܠܺܝܠܳܝܳܐ<EOS>ܐܰܢ̱ܬ݁ ܁ ܘܡܰܡܠ̱ܠܳܟ݂ ܕ݁ܳܡܶܐ <EOS>ܗܽܘ ܕ݁ܶܝܢ ܫܰܪܺܝ ܗ̱ܘܳܐ ܁ ܡܰܚܪܶܡ ܘܝܳܡܶܐ ܕ݁ܠܳܐ ܝܳܕ݂ܰܥ ܐ̱ܢܳܐ<EOS>ܠܓ݂ܰܒ݂ܪܳܐ ܗܳܢܳܐ <EOS> ܕ݁ܳܐܡܪܺܝܢ ܐܢ̱ܬ݁ܽܘܢ <EOS>ܘܒ݂ܳܗ ܒ݁ܫܳܥܬ݂ܳܐ <EOS> ܩܪܳܐ ܬ݁ܰܪܢܳܓ݂ܠܳܐ ܕ݁ܬ݂ܰܪܬ݁ܶܝܢ̈ ܙܰܒ݂ܢܺܝܢ̈<EOS>ܘܶܐܬ݁ܕ݁ܟ݂ܰܪ ܫܶܡܥܽܘܢ ܡܶܠܬ݂ܶܗ ܕ݁ܝܶܫܽܘܥ ܁ ܕ݁ܶܐܡܰܪ ܗ̱ܘܳܐ ܠܶܗ ܇ ܕ݁ܰܩܕ݂ܳܡ ܕ݁ܢܶܩܪܶܐ<EOS>ܬ݁ܰܪܢܳܓ݂ܠܳܐ ܬ݁ܰܪܬ݁ܶܝܢ̈ ܙܰܒ݂ܢܺܝܢ̈ ܁ ܬ݁ܠܳܬ݂ ܬ݁ܶܟ݂ܦ݁ܽܘܪ ܒ݁ܺܝ <EOS> ܘܫܰܪܺܝ ܕ݁ܢܶܒ݂ܟ݁ܶܐ<EOS>ܘܡܶܚܕ݂ܳܐ ܒ݁ܨܰܦ݂ܪܳܐ ܥܒ݂ܰܕ݂ܘ ܡܶܠܟ݁ܳܐ ܪܰܒ݁ܰܝ̈ ܟ݁ܳܗܢܶܐ̈ <EOS> ܥܰܡ<EOS>ܩܰܫܺܝܫܶܐ̈ ܘܥܰܡ ܣܳܦ݂ܪܶܐ̈ ܁ ܘܥܰܡ ܟ݁ܽܠܳܗ ܟ݁ܢܽܘܫܬ݁ܳܐ <EOS> ܘܶܐܣܰܪܘ ܠܝܶܫܽܘܥ <EOS>ܘܰܐܘܒ݁ܠܽܘܗ̱ܝ <EOS> ܘܰܐܫܠܡܽܘܗ̱ܝ ܠܦ݁ܺܝܠܰܛܳܘܣ<EOS>ܘܫܰܐܠܶܗ ܦ݁ܺܝܠܰܛܳܘܣ <EOS> ܐܰܢ̱ܬ݁ ܗ̱ܽܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ ܗܽܘ<EOS>ܕ݁ܶܝܢ ܥܢܳܐ <EOS> ܘܶܐܡܰܪ ܠܶܗ <EOS> ܐܰܢ̱ܬ݁ ܐܶܡܰܪܬ݁<EOS>ܘܳܐܟ݂ܠܺܝܢ ܗ̱ܘܰܘ ܩܰܪܨܰܘܗ̱ܝ̈ ܪܰܒ݁ܰܝ̈ ܟ݁ܳܗܢܶܐ̈ <EOS> ܒ݁ܣܰܓ݁ܺܝܳܐܬ݂ܳܐ̈<EOS><EOS>ܗܽܘ ܕ݁ܶܝܢ ܦ݁ܺܝܠܰܛܳܘܣ ܬ݁ܽܘܒ݂ ܫܰܐܠܶܗ <EOS> ܘܶܐܡܰܪ ܠܶܗ <EOS> ܠܳܐ ܡܦ݂ܰܢܶܐ<EOS>ܐܰܢ̱ܬ݁ ܦ݁ܶܬ݂ܓ݂ܳܡܳܐ ܚܙܺܝ ܟ݁ܡܳܐ ܡܰܣܗܕ݂ܺܝܢ ܥܠܰܝܟ݁<EOS>ܗܽܘ ܕ݁ܶܝܢ ܝܶܫܽܘܥ ܁ ܡܶܕ݁ܶܡ ܦ݁ܶܬ݂ܓ݂ܳܡܳܐ ܠܳܐ ܝܰܗ̱ܒ݂ <EOS> ܐܰܝܟ݁ܰܢܳܐ<EOS>ܕ݁ܢܶܬ݁ܕ݁ܰܡܰܪ ܦ݁ܺܝܠܰܛܳܘܣ<EOS>ܡܥܳܕ݂ ܗ̱ܘܳܐ ܕ݁ܶܝܢ ܒ݁ܟ݂ܽܠ ܥܺܐܕ݂ܳܐ ܇ ܠܡܶܫܪܳܐ ܠܗܽܘܢ ܐܰܣܺܝܪܳܐ<EOS>ܚܰܕ݂ <EOS> ܐܰܝܢܳܐ ܕ݁ܫܳܐܠܺܝܢ <EOS>ܘܺܐܝܬ݂ ܗ̱ܘܳܐ ܚܰܕ݂ ܕ݁ܡܶܬ݂ܩܪܶܐ <EOS> ܒ݁ܰܪ ܐܰܒ݁ܰܐ <EOS> ܕ݁ܰܐܣܺܝܪ ܗ̱ܘܳܐ<EOS>ܥܰܡ ܥܳܒ݂ܕ݁ܰܝ̈ ܐܶܣܛܰܣܺܝܢ <EOS> ܗܳܢܽܘܢ ܕ݁ܩܶܛܠܳܐ ܒ݁ܶܐܣܛܰܣܺܝܢ ܥܒ݂ܰܕ݂ܘ <EOS>ܘܰܩܥܰܘ ܥܰܡܳܐ ܘܫܰܪܺܝܘ ܠܡܶܫܰܐܠ ܁ ܐܰܝܟ݂ ܕ݁ܰܡܥܳܕ݂ ܗ̱ܘܳܐ ܥܳܒ݂ܶܕ݂<EOS>ܠܗܽܘܢ <EOS>ܗܽܘ ܕ݁ܶܝܢ ܦ݁ܺܝܠܰܛܳܘܣ ܥܢܳܐ <EOS> ܘܶܐܡܰܪ <EOS> ܨܳܒ݂ܶܝܢ ܐܢ̱ܬ݁ܽܘܢ<EOS>ܐܶܫܪܶܐ ܠܟ݂ܽܘܢ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ <EOS>ܝܳܕ݂ܰܥ ܗ̱ܘܳܐ ܓ݁ܶܝܪ ܦ݁ܺܝܠܰܛܳܘܣ <EOS> ܕ݁ܡܶܢ ܚܣܳܡܳܐ ܐܰܫܠܡܽܘܗ̱ܝ<EOS>ܪܰܒ݁ܰܝ̈ ܟ݁ܳܗܢܶܐ̈ <EOS>ܪܰܒ݁ܰܝ̈ ܟ݁ܳܗܢܶܐ̈ ܕ݁ܶܝܢ ܁ ܝܰܬ݁ܺܝܪܳܐܝܺܬ݂ ܚܰܦ݁ܶܛܘ ܠܟ݂ܶܢܫܶܐ̈<EOS>ܕ݁ܰܠܒ݂ܰܪ ܐܰܒ݂ܰܐ ܢܶܫܪܶܐ ܠܗܽܘܢ<EOS>ܗܽܘ ܕ݁ܶܝܢ ܦ݁ܺܝܠܰܛܳܘܣ ܐܶܡܰܪ ܠܗܽܘܢ ܁ ܡܳܢܳܐ ܗܳܟ݂ܺܝܠ ܨܳܒ݂ܶܝܢ<EOS>ܐܢ̱ܬ݁ܽܘܢ ܐܶܥܒ݁ܶܕ݂ ܠܗܳܢܳܐ ܇ ܕ݁ܩܳܪܶܝܢ ܐܢ̱ܬ݁ܽܘܢ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ <EOS>ܗܶܢܽܘܢ ܕ݁ܶܝܢ ܬ݁ܽܘܒ݂ ܩܥܰܘ <EOS> ܙܩܽܘܦ݂ܳܝܗ̱ܝ<EOS>ܗܽܘ ܕ݁ܶܝܢ ܦ݁ܺܝܠܰܛܳܘܣ ܐܶܡܰܪ ܠܗܽܘܢ ܁ ܡܳܢܳܐ ܓ݁ܶܝܪ ܕ݁ܒ݂ܺܝܫ<EOS>ܥܒ݂ܰܕ݂ <EOS> ܘܗܶܢܽܘܢ ܝܰܬ݁ܺܝܪܳܐܝܺܬ݂ ܩܳܥܶܝܢ ܗ̱ܘܰܘ <EOS> ܙܩܽܘܦ݂ܳܝܗ̱ܝ<EOS>ܦ݁ܺܝܠܰܛܳܘܣ ܕ݁ܶܝܢ ܨܒ݂ܳܐ <EOS> ܕ݁ܢܶܥܒ݁ܶܕ݂ ܨܶܒ݂ܝܳܢܳܐ ܠܟ݂ܶܢܫܶܐ̈ <EOS>ܘܰܫܪܳܐ ܠܗܽܘܢ ܠܒ݂ܰܪ ܐܰܒ݁ܰܐ <EOS> ܘܰܐܫܠܶܡ ܠܗܽܘܢ ܠܝܶܫܽܘܥ <EOS> ܟ݁ܰܕ݂ ܡܢܰܓ݁ܰܕ݂ ܁ ܕ݁ܢܶܙܕ݁ܩܶܦ݂<EOS>ܐܶܣܛܪܰܛܺܝܽܘܛܶܐ̈ ܕ݁ܶܝܢ ܐܰܘܒ݁ܠܽܘܗ̱ܝ ܠܓ݂ܰܘ ܕ݁ܳܪܬ݁ܳܐ <EOS>ܕ݁ܺܐܝܬ݂ܶܝܗ ܦ݁ܪܶܛܳܘܪܺܝܳܢ <EOS> ܘܰܩܪܰܘ ܠܟ݂ܽܠܳܗ ܐܶܣܦ݁ܺܝܪ <EOS>ܘܰܐܠܒ݁ܫܽܘܗ̱ܝ ܐܰܪܓ݂ܳܘܢܶܐ̈ <EOS> ܘܰܓ݂ܕ݂ܰܠܘ ܣܳܡܘ ܠܶܗ ܟ݁ܠܺܝܠܳܐ<EOS>ܕ݁ܟ݂ܽܘܒ݁ܶܐ̈<EOS>ܘܫܰܪܺܝܘ ܠܡܶܫܰܐܠ ܒ݁ܰܫܠܳܡܶܗ ܇ ܫܠܳܡ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈<EOS>܅<EOS>ܘܡܳܚܶܝܢ ܗ̱ܘܰܘ ܠܶܗ ܥܰܠ ܪܺܫܶܗ ܒ݁ܩܰܢܝܳܐ <EOS> ܘܪܳܩܺܝܢ ܗ̱ܘܰܘ<EOS>ܒ݁ܰܐܦ݁ܰܘܗ̱ܝ̈ <EOS> ܘܒ݂ܳܪܟ݁ܺܝܢ ܗ̱ܘܰܘ ܥܰܠ ܒ݁ܽܘܪܟ݁ܰܝܗܽܘܢ̈ <EOS> ܘܣܳܓ݂ܕ݁ܺܝܢ ܠܶܗ<EOS>ܘܟ݂ܰܕ݂ ܒ݁ܰܙܰܚܘ ܒ݁ܶܗ ܇ ܐܰܫܠܚܽܘܗ̱ܝ ܐܰܪܓ݂ܳܘܢܶܐ̈ <EOS> ܘܰܐܠܒ݁ܫܽܘܗ̱ܝ<EOS>ܡܳܐܢܰܘܗ̱ܝ̈ <EOS> ܘܰܐܦ݁ܩܽܘܗ̱ܝ ܕ݁ܢܶܙܩܦ݂ܽܘܢܳܝܗ̱ܝ<EOS>ܘܫܰܚܰܪܘ ܚܰܕ݂ ܕ݁ܥܳܒ݂ܰܪ ܗ̱ܘܳܐ ܫܶܡܥܽܘܢ ܩܽܘܪܺܝܢܳܝܳܐ ܇ ܕ݁ܳܐܬ݂ܶܐ<EOS>ܗ̱ܘܳܐ ܡܶܢ ܩܪܺܝܬ݂ܳܐ ܁ ܐܰܒ݂ܽܘܗ̱ܝ ܕ݁ܰܐܠܶܟ݁ܣܰܢܕ݁ܪܳܘܣ ܘܰܕ݂ܪܽܘܦ݂ܳܘܣ <EOS> ܕ݁ܢܶܫܩܽܘܠ<EOS>ܙܩܺܝܦ݂ܶܗ<EOS>ܘܰܐܝܬ݁ܝܽܘܗ̱ܝ ܠܓ݁ܳܓ݂ܽܘܠܬ݁ܳܐ <EOS> ܕ݁ܽܘܟ݁ܬ݂ܳܐ ܕ݁ܡܶܬ݂ܦ݁ܰܫܩܳܐ <EOS>ܩܰܪܩܰܦ݂ܬ݂ܳܐ<EOS>ܘܝܰܗ̱ܒ݂ܘ ܠܶܗ ܠܡܶܫܬ݁ܳܐ <EOS> ܚܰܡܪܳܐ ܕ݁ܰܚܠܺܝܛ ܒ݁ܶܗ ܡܽܘܪܳܐ <EOS> ܗܽܘ<EOS>ܕ݁ܶܝܢ ܠܳܐ ܢܣܰܒ݂<EOS>ܘܟ݂ܰܕ݂ ܙܰܩܦ݁ܽܘܗ̱ܝ ܦ݁ܰܠܶܓ݂ܘ ܡܳܐܢܰܘܗ̱ܝ̈ <EOS> ܘܰܐܪܡܺܝܘ ܥܠܰܝܗܽܘܢ<EOS>ܦ݁ܶܣܳܐ ܇ ܡܰܢܽܘ ܡܳܢܳܐ ܢܶܣܰܒ݂<EOS>ܐܺܝܬ݂ ܗ̱ܘܳܐ ܕ݁ܶܝܢ ܫܳܥܶܐ̈ ܬ݁ܠܳܬ݂ <EOS> ܟ݁ܰܕ݂ ܙܰܩܦ݁ܽܘܗ̱ܝ<EOS>ܘܰܟ݂ܬ݂ܺܝܒ݂ܳܐ ܗ̱ܘܳܬ݂ ܥܶܠܬ݂ܳܐ ܕ݁ܡܰܘܬ݁ܶܗ <EOS> ܒ݁ܰܟ݂ܬ݂ܳܒ݂ܳܐ <EOS> ܗܳܢܳܐ<EOS>ܗ̱ܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈<EOS>ܘܰܙܩܰܦ݂ܘ ܥܰܡܶܗ ܬ݁ܪܶܝܢ̈ ܠܶܣܛܳܝܶܐ̈ <EOS> ܚܰܕ݂ ܡܶܢ ܝܰܡܺܝܢܶܗ <EOS> ܘܚܰܕ݂<EOS>ܡܶܢ ܣܶܡܳܠܶܗ <EOS>ܘܰܫܠܶܡ ܟ݁ܬ݂ܳܒ݂ܳܐ ܕ݁ܶܐܡܰܪ <EOS> ܕ݁ܥܰܡ ܥܰܘܳܠܶܐ̈ ܐܶܬ݂ܚܫܶܒ݂<EOS>ܘܳܐܦ݂ ܐܰܝܠܶܝܢ ܕ݁ܶܝܢ ܕ݁ܥܳܒ݂ܪܺܝܢ ܗ̱ܘܰܘ <EOS> ܡܓ݂ܰܕ݁ܦ݂ܺܝܢ ܗ̱ܘܰܘ<EOS>ܥܠܰܘܗ̱ܝ <EOS> ܘܰܡܢܺܝܕ݂ܺܝܢ ܪܺܫܰܝܗܽܘܢ̈ <EOS> ܘܳܐܡܪܺܝܢ <EOS> ܐܽܘܢ ܫܳܪܶܐ ܗܰܝܟ݁ܠܳܐ <EOS> ܘܒ݂ܳܢܶܐ ܠܶܗ<EOS>ܠܰܬ݂ܠܳܬ݂ܳܐ ܝܰܘܡܺܝܢ̈<EOS>ܦ݁ܰܨܳܐ ܢܰܦ݂ܫܳܟ݂ <EOS> ܘܚܽܘܬ݂ ܡܶܢ ܙܩܺܝܦ݂ܳܐ<EOS>ܘܗܳܟ݂ܰܢܳܐ ܐܳܦ݂ ܪܰܒ݁ܰܝ̈ ܟ݁ܳܗܢܶܐ̈ ܓ݁ܳܚܟ݁ܺܝܢ ܗ̱ܘܰܘ ܚܰܕ݂ ܥܰܡ<EOS>ܚܰܕ݂ ܘܣܳܦ݂ܪܶܐ̈ <EOS> ܘܳܐܡܪܺܝܢ <EOS> ܐ̱ܚܪܳܢܶܐ̈ ܐܰܚܺܝ ܢܰܦ݂ܫܶܗ ܠܳܐ ܡܶܫܟ݁ܰܚ ܠܡܰܚܳܝܽܘ<EOS>ܡܫܺܝܚܳܐ ܡܰܠܟ݁ܶܗ ܕ݁ܺܐܝܣܪܳܝܶܠ ܢܶܚܽܘܬ݂ ܗܳܫܳܐ ܡܶܢ ܙܩܺܝܦ݂ܳܐ ܁<EOS>ܕ݁ܢܶܚܙܶܐ <EOS> ܘܰܢܗܰܝܡܶܢ ܒ݁ܶܗ ܘܳܐܦ݂ ܗܳܢܽܘܢ ܕ݁ܶܝܢ ܕ݁ܰܙܩܺܝܦ݂ܺܝܢ ܗ̱ܘܰܘ ܥܰܡܶܗ<EOS>ܡܚܰܣܕ݂ܺܝܢ ܗ̱ܘܰܘ ܠܶܗ<EOS>ܘܟ݂ܰܕ݂ ܗܘܰܝ̈ ܫܶܬ݂ ܫܳܥܺܝܢ̈ ܗܘܳܐ ܚܶܫܽܘܟ݂ܳܐ ܥܰܠ ܟ݁ܽܠܳܗ ܐܰܪܥܳܐ<EOS><EOS> ܥܕ݂ܰܡܳܐ ܠܫܳܥܶܐ̈ ܬ݁ܫܰܥ <EOS>ܘܒ݂ܰܬ݂ܫܰܥ ܫܳܥܺܝܢ̈ ܩܥܳܐ ܝܶܫܽܘܥ ܒ݁ܩܳܠܳܐ ܪܳܡܳܐ <EOS> ܘܶܐܡܰܪ <EOS>ܐܺܝܠ ܁ ܐܺܝܠ ܁ ܠܡܳܢܳܐ ܫܒ݂ܰܩܬ݁ܳܢܝ <EOS> ܕ݁ܺܐܝܬ݂ܶܝܗ ܐܰܠܳܗܝ ܁ ܐܰܠܳܗܝ <EOS> ܠܡܳܢܳܐ ܫܒ݂ܰܩܬ݁ܳܢܝ<EOS>ܘܐ̱ܢܳܫܺܝܢ̈ ܕ݁ܰܫܡܰܥܘ ܡܶܢ ܗܳܢܽܘܢ ܕ݁ܩܳܝܡܺܝܢ ܐܳܡܪܺܝܢ ܗ̱ܘܰܘ <EOS>ܠܺܐܠܺܝܳܐ ܩܪܳܐ <EOS>ܪܗܶܛ ܕ݁ܶܝܢ ܚܰܕ݂ ܘܰܡܠܳܐ ܐܶܣܦ݂ܽܘܓ݁ܳܐ ܚܰܠܳܐ ܘܶܐܣܰܪ ܒ݁ܩܰܢܝܳܐ<EOS>ܕ݁ܢܰܫܩܶܝܘܗ̱ܝ <EOS> ܘܶܐܡܰܪܘ <EOS> ܫܒ݂ܽܘܩܘ ܁ ܢܶܚܙܶܐ ܐܶܢ ܐܳܬ݂ܶܐ ܐܺܠܺܝܳܐ <EOS> ܡܰܚܶܬ݂ ܠܶܗ<EOS>ܗܽܘ ܕ݁ܶܝܢ ܝܶܫܽܘܥ ܩܥܳܐ ܒ݁ܩܳܠܳܐ ܪܳܡܳܐ <EOS> ܘܰܫܠܶܡ<EOS>ܘܰܐܦ݁ܰܝ̈ ܬ݁ܰܪܥܳܐ ܕ݁ܗܰܝܟ݁ܠܳܐ <EOS> ܐܶܨܛܪܺܝ̈ ܠܰܬ݂ܪܶܝܢ̈ <EOS> ܡܶܢ ܠܥܶܠ<EOS>܁ ܥܕ݂ܰܡܳܐ ܠܬ݂ܰܚܬ݁<EOS>ܟ݁ܰܕ݂ ܚܙܳܐ ܕ݁ܶܝܢ ܩܶܢܛܪܽܘܢܳܐ <EOS> ܗܰܘ ܕ݁ܩܳܐܶܡ ܗ̱ܘܳܐ ܠܘܳܬ݂ܶܗ<EOS>ܕ݁ܗܳܟ݂ܰܢܳܐ ܩܥܳܐ ܘܰܫܠܶܡ <EOS> ܐܶܡܰܪ ܫܰܪܺܝܪܳܐܝܺܬ݂ ܗܳܢܳܐ ܓ݁ܰܒ݂ܪܳܐ <EOS> ܒ݁ܪܶܗ ܗܘܳܐ<EOS>ܕ݁ܰܐܠܳܗܳܐ<EOS>ܐܺܝܬ݂ ܗ̱ܘܰܝ̈ ܕ݁ܶܝܢ ܐܳܦ݂ ܢܶܫܶܐ̈ ܡܶܢ ܪܽܘܚܩܳܐ ܕ݁ܚܳܙܝܳܢ̈ ܗ̱ܘܰܝ̈<EOS><EOS> ܡܰܪܝܰܡ ܡܰܓ݂ܕ݁ܠܳܝܬ݁ܳܐ ܘܡܰܪܝܰܡ ܐܶܡܶܗ ܕ݁ܝܰܥܩܽܘܒ݂ ܙܥܽܘܪܳܐ <EOS> ܘܰܕ݂ܝܳܘܣܺܐ <EOS> ܘܫܳܠܽܘܡ<EOS><EOS>ܗܳܢܶܝܢ̈ ܕ݁ܟ݂ܰܕ݂ ܗ̱ܽܘ ܒ݁ܰܓ݂ܠܺܝܠܳܐ ܢܰܩܺܝܦ݂ܳܢ̈ ܗ̱ܘܰܝ̈ ܠܶܗ <EOS>ܘܰܡܫܰܡܫܳܢ̈ ܠܶܗ <EOS> ܘܰܐ̱ܚܪܳܢܝܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܕ݁ܰܣܠܶܩ ܗ̱ܘܰܝ̈ ܥܰܡܶܗ ܠܽܐܘܪܺܫܠܶܡ<EOS>ܘܟ݂ܰܕ݂ ܗܘܳܐ ܪܰܡܫܳܐ ܕ݁ܰܥܪܽܘܒ݂ܬ݁ܳܐ ܁ ܕ݁ܺܐܝܬ݂ܶܝܗ ܩܕ݂ܳܡ ܫܰܒ݁ܬ݂ܳܐ<EOS>ܐܶܬ݂ܳܐ ܝܰܘܣܶܦ݂ ܁ ܗܰܘ ܕ݁ܡܶܢ ܪܳܡܬ݂ܳܐ ܁ ܡܝܰܩܪܳܐ ܒ݁ܽܘܠܶܘܛܺܐ ܇<EOS>ܐܰܝܢܳܐ ܕ݁ܳܐܦ݂ ܗܽܘ ܡܣܰܟ݁ܶܐ ܗ̱ܘܳܐ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS> ܘܰܐܡܪܰܚ <EOS> ܘܥܰܠ ܠܘܳܬ݂<EOS>ܦ݁ܺܝܠܰܛܳܘܣ ܘܰܫܐܶܠ ܦ݁ܰܓ݂ܪܶܗ ܕ݁ܝܶܫܽܘܥ <EOS>ܦ݁ܺܝܠܰܛܳܘܣ ܕ݁ܶܝܢ ܬ݁ܡܰܗ <EOS> ܕ݁ܶܐܢ ܡܶܢ ܟ݁ܰܕ݁ܽܘ ܡܺܝܬ݂ <EOS> ܘܰܩܪܳܐ<EOS>ܠܩܶܢܛܪܽܘܢܳܐ <EOS> ܘܫܰܐܠܶܗ ܕ݁ܶܐܢ ܡܶܢ ܩܕ݂ܳܡ ܥܶܕ݁ܳܢܳܐ ܡܺܝܬ݂ <EOS>ܘܟ݂ܰܕ݂ ܝܺܠܶܦ݂ ܝܰܗ̱ܒ݂ ܦ݁ܰܓ݂ܪܶܗ ܠܝܰܘܣܶܦ݂<EOS>ܘܰܙܒ݂ܰܢ ܝܰܘܣܶܦ݂ ܟ݁ܶܬ݁ܳܢܳܐ ܘܰܐܚܬ݂ܶܗ <EOS> ܘܟ݂ܰܪܟ݂ܶܗ ܒ݁ܶܗ <EOS>ܘܣܳܡܶܗ ܒ݁ܩܰܒ݂ܪܳܐ ܕ݁ܰܢܩܺܝܪ ܗ̱ܘܳܐ ܒ݁ܫܽܘܥܳܐ <EOS> ܘܥܰܓ݁ܶܠ ܟ݁ܺܐܦ݂ܳܐ ܥܰܠ ܬ݁ܰܪܥܶܗ<EOS>ܕ݁ܩܰܒ݂ܪܳܐ<EOS>ܡܰܪܝܰܡ ܕ݁ܶܝܢ ܡܰܓ݂ܕ݁ܠܳܝܬ݁ܳܐ ܁ ܘܡܰܪܝܰܡ ܗܳܝ ܕ݁ܝܽܘܣܺܐ ܚܙܰܝ̈<EOS>ܐܰܝܟ݁ܳܐ ܕ݁ܶܐܬ݁ܬ݁ܣܺܝܡ<EOS>ܘܟ݂ܰܕ݂ ܥܶܒ݂ܪܰܬ݂ ܫܰܒ݁ܬ݂ܳܐ ܡܰܪܝܰܡ ܡܰܓ݂ܕ݁ܠܳܝܬ݁ܳܐ ܁ ܘܡܰܪܝܰܡ<EOS>ܕ݁ܝܰܥܩܽܘܒ݂ ܘܫܳܠܽܘܡ ܙܒ݂ܰܢ ܗܶܪܽܘܡܶܐ̈ ܕ݁ܢܺܐܬ݂ܝܳܢ <EOS> ܢܶܡܫܚܳܢܳܝܗ̱ܝ̈<EOS>ܒ݁ܫܰܦ݂ܪܳܐ ܕ݁ܶܝܢ ܒ݁ܚܰܕ݂ ܒ݁ܫܰܒ݁ܳܐ ܐܶܬ݂ܰܝ̈ ܠܒ݂ܶܝܬ݂ ܩܒ݂ܽܘܪܳܐ <EOS>ܟ݁ܰܕ݂ ܕ݁ܢܰܚ ܫܶܡܫܳܐ <EOS>ܘܳܐܡܪܳܢ̈ ܗ̱ܘܰܝ̈ ܒ݁ܢܰܦ݂ܫܗܶܝܢ ܡܰܢ ܕ݁ܶܝܢ ܥܰܓ݁ܶܠ ܠܰܢ ܟ݁ܺܐܦ݂ܳܐ ܁<EOS>ܡܶܢ ܬ݁ܰܪܥܳܐ ܕ݁ܒ݂ܶܝܬ݂ ܩܒ݂ܽܘܪܳܐ <EOS>ܘܚܳܪ ܚܙܰܝ̈ <EOS> ܕ݁ܰܡܥܰܓ݁ܠܳܐ ܗܳܝ ܟ݁ܺܐܦ݂ܳܐ <EOS> ܪܰܒ݁ܳܐ ܗ̱ܘܳܬ݂ ܓ݁ܶܝܪ<EOS>ܛܳܒ݂<EOS>ܘܥܰܠܶܝܢ̈ ܠܒ݂ܶܝܬ݂ ܩܒ݂ܽܘܪܳܐ ܘܰܚܙܰܝ̈ ܥܠܰܝܡܳܐ ܁ ܕ݁ܝܳܬ݂ܶܒ݂ ܡܶܢ<EOS>ܝܰܡܺܝܢܳܐ ܇ ܘܰܥܛܺܝܦ݂ ܐܶܣܛܠܳܐ ܚܶܘܳܪܬ݁ܳܐ <EOS> ܘܰܬ݂ܡܰܗ <EOS>ܗܽܘ ܕ݁ܶܝܢ ܐܶܡܰܪ ܠܗܶܝܢ <EOS> ܠܳܐ ܬ݁ܶܕ݂ܚܠܳܢ̈ <EOS> ܠܝܶܫܽܘܥ ܢܳܨܪܳܝܳܐ<EOS>ܒ݁ܳܥܝܳܢ̈ ܐܢ̱ܬ݁ܶܝܢ ܁ ܗܰܘ ܕ݁ܶܐܙܕ݁ܩܶܦ݂ <EOS> ܩܳܡ ܠܶܗ <EOS> ܠܳܐ ܗ̱ܘܳܐ ܬ݁ܢܳܢ <EOS> ܗܳܐ ܕ݁ܽܘܟ݁ܬ݂ܳܐ<EOS>ܐܰܝܟ݁ܳܐ ܕ݁ܣܺܝܡ ܗ̱ܘܳܐ <EOS>ܐܶܠܳܐ ܙܶܠܶܝܢ ܐܶܡܰܪܶܝܢ ܠܬ݂ܰܠܡܺܝܕ݂ܰܘܗ̱ܝ̈ <EOS> ܘܰܠܟ݂ܺܐܦ݂ܳܐ ܕ݁ܗܳܐ<EOS>ܩܳܕ݂ܶܡ ܠܟ݂ܽܘܢ ܠܰܓ݂ܠܺܝܠܳܐ <EOS> ܬ݁ܰܡܳܢ ܬ݁ܶܚܙܽܘܢܳܝܗ̱ܝ <EOS> ܐܰܝܟ݁ܰܢܳܐ ܕ݁ܶܐܡܰܪ ܠܟ݂ܽܘܢ<EOS>ܘܟ݂ܰܕ݂ ܫܡܰܥ ܥܪܰܩ <EOS> ܘܰܢܦ݂ܰܩ ܡܶܢ ܩܰܒ݂ܪܳܐ <EOS> ܐܰܚܺܝܕ݂ ܗ̱ܘܳܐ<EOS>ܠܗܶܝܢ ܓ݁ܶܝܪ ܬ݁ܶܗܪܳܐ <EOS> ܘܰܪܬ݂ܺܝܬ݂ܳܐ <EOS> ܘܰܠܐ̱ܢܳܫ ܡܶܕ݁ܶܡ ܠܳܐ ܐܶܡܰܪܶܝܢ ܁ ܕ݁ܰܚܺܝܠܳܢ<EOS>ܗ̱ܘܰܝ̈ ܓ݁ܶܝܪ<EOS>ܒ݁ܫܰܦ݂ܪܳܐ ܕ݁ܶܝܢ ܒ݁ܚܰܕ݂ ܒ݁ܫܰܒ݁ܳܐ ܩܳܡ ܘܶܐܬ݂ܚܙܺܝ ܠܽܘܩܕ݂ܰܡ <EOS>ܠܡܰܪܝܰܡ ܡܰܓ݂ܕ݁ܠܳܝܬ݁ܳܐ <EOS> ܗܳܝ ܕ݁ܫܰܒ݂ܥܳܐ ܫܺܐܕ݂ܺܝܢ̈ ܐܰܦ݁ܶܩ ܗ̱ܘܳܐ ܡܶܢܳܗ <EOS>ܘܗܺܝ ܐܶܙܰܠ̱ܬ݂ <EOS> ܣܰܒ݁ܪܰܬ݂ ܠܗܳܢܽܘܢ ܕ݁ܥܰܡܶܗ ܗ̱ܘܰܘ ܇<EOS>ܕ݁ܰܐܒ݂ܺܝܠܺܝܢ ܗܘܰܘ <EOS> ܘܒ݂ܳܟ݂ܶܝܢ <EOS>ܘܗܶܢܽܘܢ ܟ݁ܰܕ݂ ܫܡܰܥܘ ܕ݁ܳܐܡܪܳܢ ܕ݁ܚܰܝ ܁ ܘܶܐܬ݂ܚܙܺܝ ܠܗܶܝܢ ܠܳܐ<EOS>ܗܰܝܡܶܢܘ ܐܶܢܶܝܢ̈<EOS>ܒ݁ܳܬ݂ܰܪ ܗܳܠܶܝܢ ܁ ܐܶܬ݂ܚܙܺܝ ܠܰܬ݂ܪܶܝܢ̈ ܡܶܢܗܽܘܢ <EOS> ܒ݁ܰܕ݂ܡܽܘܬ݂ܳܐ<EOS>ܐ̱ܚܪܺܬ݂ܳܐ ܟ݁ܰܕ݂ ܡܗܰܠܟ݂ܺܝܢ <EOS> ܘܳܐܙܺܠ̱ܝܢ ܠܰܩܪܺܝܬ݂ܳܐ <EOS>ܘܗܶܢܽܘܢ ܐܶܙܰܠܘ <EOS> ܐܶܡܰܪܘ ܠܫܰܪܟ݁ܳܐ <EOS> ܐܳܦ݂ ܠܳܐ ܠܗܳܢܽܘܢ ܗܰܝܡܶܢܘ<EOS>ܐ̱ܚܪܳܝܰܬ݂ ܕ݁ܶܝܢ ܐܶܬ݂ܚܙܺܝ ܠܰܚܕ݂ܰܥܣܰܪ ܟ݁ܰܕ݂ ܣܡܺܝܟ݂ܺܝܢ<EOS>ܘܚܰܣܶܕ݂ ܠܚܰܣܺܝܪܽܘܬ݂ ܗܰܝܡܳܢܽܘܬ݂ܗܽܘܢ ܘܰܠܩܰܫܝܽܘܬ݂ ܠܶܒ݁ܗܽܘܢ ܁ ܕ݁ܰܠܗܳܢܽܘܢ<EOS>ܕ݁ܰܚܙܰܐܘܽܗ̱ܝ ܕ݁ܩܳܡ <EOS> ܠܳܐ ܗܰܝܡܶܢܘ<EOS>ܘܶܐܡܰܪ ܠܗܽܘܢ <EOS> ܙܶܠܘ ܠܥܳܠܡܳܐ ܟ݁ܽܠܶܗ ܘܰܐܟ݂ܪܶܙܘ ܣܒ݂ܰܪܬ݂ܝ <EOS>ܒ݁ܟ݂ܽܠܳܗ ܒ݁ܪܺܝܬ݂ܳܐ <EOS>ܐܰܝܢܳܐ ܕ݁ܰܡܗܰܝܡܶܢ ܘܥܳܡܶܕ݂ ܁ ܚܳܝܶܐ <EOS> ܘܰܐܝܢܳܐ ܕ݁ܠܳܐ ܡܗܰܝܡܶܢ <EOS>ܡܶܬ݂ܚܰܝܰܒ݂ <EOS>ܐܳܬ݂ܘܳܬ݂ܳܐ̈ ܕ݁ܶܝܢ ܠܰܐܝܠܶܝܢ ܕ݁ܰܡܗܰܝܡܢܺܝܢ <EOS> ܗܳܠܶܝܢ ܢܶܩܦ݂ܳܢ <EOS>ܒ݁ܫܶܡܝ ܫܺܐܕ݂ܶܐ̈ ܢܰܦ݁ܩܽܘܢ ܁ ܘܰܒ݂ܠܶܫܳܢܶܐ̈ ܚܰܕ݂̱ܬ݂ܶܐ̈ ܢܡܰܠܠܽܘܢ <EOS>ܘܰܚܘܰܘܳܬ݂ܳܐ̈ ܢܶܫܩܠܽܘܢ <EOS> ܘܶܐܢ ܣܰܡܳܐ ܕ݁ܡܰܘܬ݁ܳܐ ܢܶܫܬ݁ܽܘܢ <EOS> ܠܳܐ<EOS>ܢܰܗܰܪ ܐܶܢܽܘܢ <EOS> ܘܺܐܝܕ݂ܰܝܗܽܘܢ̈ ܢܣܺܝܡܽܘܢ ܥܰܠ ܟ݁ܪܺܝܗܶܐ̈ <EOS> ܘܢܶܬ݂ܚܰܠܡܽܘܢ<EOS>ܝܶܫܽܘܥ ܕ݁ܶܝܢ ܡܳܪܰܢ ܁ ܡܶܢ ܒ݁ܳܬ݂ܰܪ ܕ݁ܡܰܠܶܠ ܥܰܡܗܽܘܢ <EOS> ܠܰܫܡܰܝܳܐ<EOS>ܣܠܶܩ ܘܺܝܬ݂ܶܒ݂ ܡܶܢ ܝܰܡܺܝܢܳܐ ܕ݁ܰܐܠܳܗܳܐ <EOS>ܗܶܢܽܘܢ ܕ݁ܶܝܢ ܢܦ݂ܰܩܘ ܁ ܘܰܐܟ݂ܪܶܙܘ ܒ݁ܟ݂ܽܠ ܕ݁ܽܘܟ݁ܳܐ <EOS> ܘܡܳܪܰܢ<EOS>ܡܥܰܕ݁ܰܪ ܗ̱ܘܳܐ ܠܗܽܘܢ ܁ ܘܡܰܫܰܪ ܡܶܠܰܝܗܽܘܢ̈ <EOS> ܒ݁ܳܐܬ݂ܘܳܬ݂ܳܐ̈ ܕ݁ܥܳܒ݂ܕ݁ܺܝܢ ܗ̱ܘܰܘ<EOS><EOS>