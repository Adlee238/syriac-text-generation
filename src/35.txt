ܥܲܠ ܫܠܝܼܚܹ̈ܐ<EOS><EOS>ܡܸܐܡܪܵܐ ܚ ܕܲܫܠܝܼܚܹ̈ܐ<EOS>ܫܠܸܡ ܕܝܼܠܹܗ ܟܲܕ ܕܝܼܠܹܗ<EOS>ܡܹܐܡܪܵܐ ܕܲܬܼܡܢܝܵܐ ܕܲܥܒ̣ܝܼܕ ܠܹܗ ܥܲܠ ܫܠܝܼܚܹ̈ܐ<EOS>ܟܠܗܘܿܢ ܘܡܸܬܼ ܐܡܲܪ ܒܕܘܼܟܼܪܵܢܵܐ ܕܐܘܲܢܵܓܠܸܣ̈ܛܹܐ<EOS>ܥܘܢܝܐ ܒܪܝܼܟܼܘ ܡܫܚܹܝܵܐ ܕܐܲܠܒܸܫܝܫ ܠܲܫܠܝܼܚܵܘ̈ܗܝ<EOS>ܙܲܝܢܵܐ ܕܪܘܼܚܵܐ ܘܒܹܗ ܙܟܼܵܘ ܘܐܸܬܼܢܲܨܲܚܘ<EOS>ܐ̄ܚܪܢܐ ܒܪܝܼܟܼܘ ܡܫܝܼܚܵܐ ܕܐܲܡܠܸܟ ܘܐܸܫܬܿܘܕܝܼ<EOS>ܐܲܓܼܪܵܐ ܠܐܟܹܐܢܹ̈ܐ ܘܕܲܝܢܵܐ ܠܥܵܘ̈̇ܠܹܐ<EOS>ܐܚܲܝ̈<EOS>ܡܲܠܟܿܐ ܕܪܵܘܡܵܐ ܥܒ݂ܲܕ ܡܸܫܬܿܘܼܬܼܵܐ ܪܘܼܚܵܢܵܝܬܿܐ<EOS>ܘܫܲܕܲܪ ܥܲܒܼܕܘ̈ܗܝ ܕܢܩܪܘܢ ܟܠܵܐ ܠܲܝܚܘܿܠ ܚܘܼܒܹܗ<EOS>ܙܲܡܸܢ ܘܲܩܪ̣ܵܐ ܠܲܫܡܝ̈ܢܐ ܘܠܲܐܪ̈ܥܵܢܹܐ<EOS>ܘܫܲܕܲܪ ܥܲܠܒܼܕܘ̈ܗܝ ܕܢܩ̇ܪܘܢ ܟܠܵܐ ܠܲܚܲܠܘܿܠ ܚܘܼܒܹܗ<EOS>ܙܲܡܸܢ ܘܲܩܼܪܵܐ ܠܲܫܡܝ̈ܢܐ ܘܠܲܐܪ̈ܥܵܢܵܝܹܐ<EOS>ܘܛܲܝܸܒܼ ܐܘܼܟܼܠܵܐ ܪܘܼܚܵܢܵܝܵܐ ܕܠܵܐ ܡܸܬܼܚܵܒܲܠ<EOS>ܐܲܣܡܸܟ ܐܸܢܘܿܢ ܒܗܲܝܟܲܠ ܦܲܓܼܪܵܐ ܡܸܬܼܚܲܙܝܵܢܵܐ<EOS>ܘܚܵܘܝܼ ܐܸܢܘܿܢ ܚܹܝܠ ܪܲܒܿܘܼܬܹܗ ܒܪܸ̈ܓܼܫܐ ܓ̈ܠܝܐ<EOS>ܒܪܸܫ ܒܲܪ ܢܵܫܵܐ ܣܡܹܗ ܠܬܼܵܓܼܐ ܕܐܲܠܵܗܘܼܬܼܵܐ<EOS>ܕܢܸܚܙܘܢ ܐܢ̈ܫܐ <EOS>ܪ̈ܘܼܚܵܢܵܝܹܐ ܟܣܝܵܐ ܒܓܸܠܝܐ<EOS>ܠܵܐ ܡܲܨܵܝܵܐ ܗ̄ܘ̣ܵܬܼ ܕܬܸܚܙܝܼܘܗܝ ܠܲܒܼܪܵܐ ܘܬܸܬܼܒܲܩܹܐ ܒܹܗ<EOS>ܘܥܲܠ ܗܵܝ̇ ܚܵܘܝܼ ܫܘܼܒܼܚܹܗ ܒܦܲܓܼܪܵܐ ܠܥܹܝܢ ܚܲܙ̈ܝܹܐ<EOS>ܫܘܼܒܼܚܹܗ ܠܥܹܝܢ ܬܘܼܩܢܵܘ̈ܗܝ ܠܵܘ ܐܝܼܬܼܘܼܬܹܗ<EOS>ܘܚܹܝܠ ܪܲܒܿܘܼܬܹܗ ܓܠ̣ܵܐ ܠܲܥܒܼܵܕܵܘ̈ܗܝ ܠܵܘ ܟܲܣܝܘܼܬܹܗ<EOS>ܢܚܬܹܿܐ ܕܦܲܓܼܪܐ ܠܒܸܫ ܨܒܼܝܵܢܵܐ ܡܸܠܬܐ ܕܡܸܢܹܗ<EOS>ܘܬܲܪܓܸܡ ܒܐܝܼܕܹܗ ܚܹܝܠ ܒܘܼܕܵܩܵܐ ܕܲܣܬܝܼܪ̈ܵܬܹܗ<EOS>ܟܸܢܵܪ ܒܣܪܵܐ ܪܘܼܚܵܢܵܝܵܐ ܪܲܟܸܿܒܼ ܚܘܼܒܹܿܗ<EOS>ܕܢܲܚܕܐ ܒܹܗ ܠܪ̈ܘܼܚܵܢܵܝܹܐ ܘܦܓܼܪ̈ܢܝܐ<EOS>ܒܡܸܢܝ̈ ܦܲܓܼܪܵܐ ܢܩ̣ܫ ܨܒܼܝܵܢܹܗ ܐܲܝܟ ܕܲܒܨܒܼܥܵܐ<EOS>ܘܲܬܼܗܲܪܘ ܐ̄ܢܵܫ̈ܐ ܘܪ̈ܘܚܵܢܵܝܹܐ ܒܚܲܠܝܘܬܼ ܩܵܠܹܗ<EOS>ܦܐܐ ܗܘ̣ܵܐ ܚܵܠܘܼܠܵܐ ܕܥܒܼܝܼܕܼ ܟܵܣܝܼܵܐ ܠܲܥܒܼܕܼ ܐܝܼܕܼܵܘ̈ܗܝ<EOS>ܘܗܢܝܼ ܗܘ̣ܵܐ ܛܵܒܼ ܙܡܪ ܟܣܝܘܬܹܗ ܒܐܲܒܿܘܼܒܼܘ ܒܸܣܪܵܐ<EOS>ܠܲܥܒܼܵܕܼ ܐܝܼܕܼܵܘ̈ܗܝ ܥܒܕ ܡܸܫܬܿܘܼܬܼܵܐ ܠܵܘ ܠܚܢܵܢܹܗ<EOS>ܕܗܘ̤ ܠܵܐ ܣܢܝܼܩܵܐ ܗܘ̣ ܕܥܲܡ ܐܝܼܬܼܘܼܬܹܗ ܐܝܬܵܘܗܝ ܛܘܼܒܹܗ<EOS>ܠܨܠܡܹܗ ܝܩܪ ܒܝܲܕ ܗ̇ܝ ܕܓܼܠܵܐ ܥܠ ܐܝܼܬܼܘܼܬܹܗ<EOS>ܠܵܘ ܬܵܘܣܦܬܼܵܐ ܥܒܕ ܠܲܟܼܝܵܢܹܗ ܒܐܝܠܝܢ ܕܲܩܢܹܐ<EOS>ܠܲܝܬ ܠܹܗ ܕܢܹܐܪܲܒܼ ܐܵܘ ܕܢܸܬܿ ܒܲܨܲܪ ܡ̣ܢ ܡ̇ܢ ܕܐܝܼܬܼܵܘܗܝ<EOS>ܘܠܵܐ ܩܢܹܐ ܟܝܵܢܹܗ ܕܢܚܕܐ ܘܢܲܟܼܪܹܐ ܒܝܲܕ ܕܡܸܬܼܚܲܘܝܼ̈ܢ<EOS>ܠܲܡܠܝܼܠܘܼܬܼܵܐ ܨܒܼܵܐ ܕܲܢܚܲܕܼܬܼ ܒܐܲܝܠܹܝܢ ܕܣܥ̣ܪ<EOS>ܘܒܼܵܗ̇ ܬܘܼܒܼ ܬܲܪܓܸܿܡ ܚܹܝܠ ܚܸܟܼܡ̈ܬܼܵܐ ܕܟܲܣܝܘܼܬܼ ܚܘܼܒܹܗ<EOS>ܠܲܨܠܸܡ ܨܲܠܡܹܗ ܝܲܩܲܪ ܡ̣ܢ ܟܠ ܐܲܝܟ ܕܲܠܨܲܠܡܵܐ<EOS>ܘܒܼܐܝܼܕܹܗ ܐܲܦܨܲܚ ܠܲܟܼܡܝܼܪܘܼܬܼܵܐ ܕܪܸܕܼܦܲܬ̤ ܫܲܝܢܵܐ<EOS>ܚܛܝܼܬܼܵܐ ܕܐܢܫ̈ܐ ܕܠܚܬܗ ܠܫܝܢܐ ܘܫ̣ܪܬ̤ ܚܘܼܒܵܐ<EOS>ܘܲܒܼܒܲܪ̈ܢܵܫܵܐ ܨܒ̣ܐ ܕܲܢܫܲܝܸܢ ܟܠ ܥܲܡ ܚܘܼܒܹܿܗ<EOS>ܚܲܕܼ ܡ̣ܢ ܐܢܫܵܐ ܓܒ̣ܵܐ ܨܒܼܝܵܢܹܗ ܘܲܩܪ̣ܵܝܗܝ ܒܲܫܡܹܗ<EOS>ܘܒܼܐܝܼܕܹܗ ܐܲܦܝܼ ܠܲܡܠܝܼܠܘܼܬܼܵܐ ܠܘܵܬܼ ܝܼܕܲܥܬܹܗ<EOS>ܠܪܸܚܡܲܬܼ ܚܘܼܒܹܿܗ ܩܪ̣ܐ ܡܸܫܬܿܘܼܬܼܵܐ ܕܥܒ̣ܕ ܠܩܪܗ<EOS><EOS>ܘܨܐܕܵܘܗܝ ܟܲܢܸܫ ܠܲܫܡܝ̈ܢܐ ܘܠܙܪ̈ ܥܢܝܐ<EOS>ܠܒܢܝ̈ ܓܢܣܗ ܫܲܡ݂ܲܗ ܥܒ̈̇ܕܐ ܘܡܸܫܬܲܕܪ̈ܵܢܹܐ<EOS>ܘܙܲܡܲܢ ܟܠܵܐ ܠܲܚܠܘܼܠ ܚܲܝܹ̈ܐ ܪ̈ܘܼܚܵܢܵܝܹܐ<EOS>ܪܡܙܹܗ ܡܲܠܸܠ ܒܸܠܫܵܢ ܒܫܪܵܐ ܥܲܡ ܦܓܪ̈ܢܐ<EOS>ܘܚܲܟܸܿܡ ܐܸܢܘܿܢ ܕܐܲܝܟܲܢ ܢܨܘܼܕܘܼܢ ܐܢܫ̈ܐ ܠܚܚ̈ܐ<EOS>ܚܲܝܠܹܗ ܚܲܝܸܠ ܠܲܡܚܝܼܠܘܼܬܼܵܐ ܕܪ̈ܥܝܢܝܟܘܢ<EOS>ܕܲܢܫܝܼܢܘܼܢܵܝܗܝ ܠܥܵܠܡܵܐ ܦܠܝܼܓܼܐ ܒܩܵܠ ܡܲܠܝ̈ܗܘܿܢ<EOS>ܚܘܼܒܹܗ ܡܕܟ ܐܝܟ ܣܲܡܡܵܢܹ̈ܐ ܥܲܡ ܡܠܝ̈ܗܘܿܢ<EOS>ܕܢܐܣܘܢ ܟܹܐܒܹ̈ܐ ܕܦܲܓܼܪܵܐ ܘܢܲܦ̣ܫܵܐ ܒܵܦܸܬܼܓܼܵܡܲܝ̈ܗܘܿܢ<EOS>ܫܪܵܪܹܗ ܐܲܠܒܸܫ ܒܲܕ ܡܘܼܬܼ ܙܲܝܢܵܐ ܠܪܸ̈ܥܝܵܢܲܝܟܿܘܿܢ<EOS>ܕܢܙܟܘܢ ܛܘܼܥܝܲܝ ܕܲܙܪܲܥ ܒܝܼܫܵܐ ܒܐܪܫܐ ܕܐ̄ܢܵܫܵܐ<EOS>ܚܢܵܢܵܐ ܕܲܪ̈ܲܚܡܹܐ ܡܫ̣ܝܼܚ ܙܵܘܥܲܝܗܘܿܢ ܐܲܝܟ ܐܲܬܼܠܹ̈ܝܛܹܐ<EOS>ܕܬܸܫܪܲܥ ܐܸܢܘܿܢ ܐܝܼܕܼܵܐ ܕܫܹܐܕܹ̈ܐ ܒܐܓܘܢ ܥܲܡ̈ܠܹܐ<EOS>ܣܲܝܦܵܐ ܕܪܘܼܚܵܐ ܐ̇ܘܚܸܕܼ ܐܸܢܘܿܢ ܠܡܸܚܪܲܒܼ ܥܵܘܠܵܐ<EOS>ܕܢܒܗܬܼ ܣܢܐܐ ܘܕܩ̇ܛܠܝܢ ܠܹܗ ܐܢܵܫܐ ܕܲܩܛ̣ܠ<EOS>ܚܹܝܠ ܥܘܼܕܪܵܢܹܗ ܐܲܠܒܸܫ ܐܸܢܘܿܢ ܐܲܝܟ ܫܸܪ̈ܝܵܢܹܐ<EOS>ܕܠܵܐ ܢܸܬܼܩܲܒܼܥܘܢ ܓܹܐܪܹ̈ܐ ܕܢܸܟܼܠܹܗ ܒܗܕܡܝ̈ܗܘܢ<EOS>ܗܲܝܡܵܢܘܼܬܼܵܐ ܐܵܘ ܚ̣ܕ ܐܸܢܘܿܢ ܒܲܕ ܡܘܼܬܼ ܣܲܟܪܵܐ<EOS>ܕܲܢܣܲܬܪܘܢ ܒܵܗ ܦܲܓܼܪܵܐ ܘܢܲܦ̣ܫܵܐ ܡ̣ܢ ܢܸܟܼܝܵ̈ܢܹܐ<EOS>ܪܘܿܚܵܢܵܐܝܼܬܼ ܐܲܠܒܸܿܫ ܐܸܢܘܿܢ ܙܢܲܝ̈ ܬܲܟܼܬܘܼܫܵܐ<EOS>ܕܢܸܗܘܘܢ ܝܵܕ ܥܝܼܢ ܠܡܹܐܚܲܕܼ ܕܼܪܵܐ ܥܲܡ ܚܘܼܬܼܚܵܬܹ̈ܐ<EOS>ܥܲܡ ܟܠ ܘܲܒܼܟܼܠ ܐܲܥܢܝܼ ܐܸܢܘܿܢ ܒܗܸܪܓܵܐ ܕܥܲܡ̈ܠܹܐ<EOS>ܘܲܒܼܢܸܣܝܵܢܵܐ ܩܢ̣ܘ ܕܘܼܪܵܫܵܐ ܕܪ̈ܘܼܚܵܢܝܵܬܼܵܐ<EOS>ܚܝܹܠ ܚܸܟܡ̈ܬܼܵܐ ܕܟܼܠ ܐܘܼܡܵܢܘܼ ܝܠܸܦܘ ܡ̣ܢ ܪܘܼܚܵܐ<EOS>ܘܲܥܬܼܪ ܘܐܲܥܬܲܪ ܡ̣ܢ ܓܲܙܲܝ̈ܗܘܿܢ ܠܲܕܼܡܸܣܟܹܝܢܝܼ̈ܢ<EOS>ܢܘܼܗܪܵܐ ܘܡܸܠܚܵܐ ܗܘ̤ܵܘ ܒܲܒܼܪܝܼܬܼܵܐ ܣܘܼܥܪ̈ܢܲܗܘܿܢ<EOS>ܘܐܲܢܗܲܪܘ ܥܲܛ̈ܠܹܐ ܘܐܲܩܝܼܢܘ ܛܲܥܡܵܐ ܠܲܕ ܦܲܟܼܝܼܗܝܼܢ<EOS>ܪܲܕܼܦܘܼܗ̇ ܠܛܘܼܥܝܲܝ ܒܨܚܡܵܐ ܫܒܼܝܼܚܵܐ ܕܕܼܘܼܒܵܪ̈ܲܝܗܘܿܢ<EOS>ܘܐܸܕܲܢܚܘ ܢܘܼܗܪܵܐ ܕܙܲܕܲܝܩܘܼܬܼܵܐ ܒܹܝܬܼ ܚܸܫܘܼܪܹ̈ܐ<EOS>ܥܩܲܪܵܘ ܚܲܢܦܘܼܬܼܵܐ ܒܸܢܝܵܢ ܙܹܐܦܵܐ ܕܒ̣ܢܘ ܫܐܕ̈ܐ<EOS>ܘܒ̣ܢܘ ܩܘܼܫܬܵܐ ܫܪܵܪܵܐ ܕܲܟܼܝܵܐ ܕܫܸܡ ܒܵܪܘܿܝܵܐ<EOS>ܣܲܚܸܦܘ ܢܵܘ̈ܣܹܐ ܕܲܦܬܲܟܼܪܘܼܬܼܵܐ ܕܨܸܒܸܬܼܘ ܕܝܘܹ̈ܐ<EOS>ܘܫܲܟܼܠܸܠܘ ܚܘܼܒܵܐ ܘܗܲܝܲܡܵܢܘܼܬܼܵܐ ܒܪܸܥܝܵܢ ܐܢܫ̈ܐ<EOS>ܪܕܲܦܘ ܥܲܪܦܸܠܵܐ ܕܫܸܡ ܐܲܠܵܗܹ̈ܐ ܡ̣ܢ ܟܠ ܥܡܡܝ̈ܢ<EOS>ܘܚܙ̣ܐ ܥܠܡܐ ܨܡ̇ܚܐ ܦܲܐܝܵܐ ܕܚܲܕܼ ܐܲܠܗܐ<EOS>ܗܘ̤ܘ ܩ̈ܠܝܗܘܿܢ ܒܲܕܼܡܘܼܬܼ ܪܲܥܡܵܐ ܒܹܝܬܼ ܐܲܪ̈ܥܵܢܹܐ<EOS>ܘܢܵܕܼܘ ܛܲܒܿܝܼ̈ܥܹܐ ܘܩܵܡ̣ܘ ܝܲܩܝܼܪܹ̈ܐ ܠܩܵܠ ܡܸܠܲܝ̈ܗܘܿܢ<EOS>ܡܨܝܼܕܬܵܐ ܕܚܘܼܒܵܐ ܠܒ̣ܟ ܙܘܥܝ̈ܗܘܢ ܪܘܼܚܵܢܵܐܝܼܬܼ<EOS>ܘܦܪܣܘܗ̇ ܥܲܠ ܟܠ ܘܨܵܕܲܬ̤ ܡ̣ܢ ܟܠ ܛܵܒܹ̈ܐ ܘܒܼܝܼܫ̈ܐ<EOS>ܨܵܕܼܵܘ ܡ̣ܢ ܝܲܡܵܐ ܘܨܵܕܼܘ ܡ̣ܢ ܝܼܒܼܫܵܐ ܨܲܝܕܵܐ ܡܠܝܼܠܵܐ<EOS>ܘܩܒܘ ܐܢܘܢ ܐܝܟ ܩܘܪܒܢܐ ܠܡܲܠܟܐ ܕܪܵܘܡܵܐ<EOS>ܐܦ ܗܘ̤ ܡܠܟܿܐ ܡܨܝܼܕܬܵܐ ܟܢܝܵܗ̇ ܠܟܼܵܪܘܙܘܬܗ<EOS>ܕܦܲܪܣܵܗ̇ ܚܘܼܒܹܿܗ ܥܲܠ ܟܠ ܥܲܡܡܝܼ̈ܢ ܒܐܝܼܕܼܵܐ ܕܥܲܒܼܕܵܘ̈ܗܝ<EOS>ܒܝܲܕ ܣܘܼܥܪ݁ܢܐ ܓܲܡܪܘܗ̇ ܫܠܝܼܚܹ̈ܐ ܠܗܵܝ̇ ܒܲܪܬܼ ܩܵܠܵܐ<EOS>ܕܬܲܠܡܸܕܘ ܘܲܐܥܡܸܕܘ ܠܟܼܠܗܘܿܢ ܥܲܡܡܹ̈ܐ ܒܫܸܡ ܐܝܼܬܼܘܼܬܼܵܐ<EOS>ܫܡܵܗܹ̈ܐ ܬܠܵܬܼܵܐ ܩܲܒܸܿܠܘ ܡܸܢܹܗ ܒܲܕܼܡܘܼܬܼ ܛܲܒܼܥܵܐ<EOS>ܘܲܛܒܲܥ̣ܘ ܐܢܵܫ̈ܐ ܘܡܚ̣ܵܘ ܐܸܢܘܿܢ ܪܘܼܚܵܢܵܐܝܼܬܼ<EOS>ܬܠܝܼܬܼܵܝܘܼܬܼܵܐ ܪܫܲܡ̣ܘ ܥܲܠ ܙܘܵܥܹ̈ܐ ܘܥܲܠ ܗܲܕܵܡܹ̈ܐ<EOS>ܟܢܹܐܠܲܦ ܟܠܢܵܫ ܠܲܡܩܲܕܵܫܘܼ ܠܲܫܡܵܐ ܣܓܼܝܼܕܼܵܐ<EOS>ܒܪܘܼܫܡܵܐ ܚܲܝܵܐ ܛܲܡܘܼܗ̇ ܠܥܵܢ̈ܐ ܕܓܸܢܣܵܐ ܕܐܢܵܫܵܐ<EOS>ܘܟܲܢܸܫܘ ܐܲܥܠܘܼܗ̇ ܠܲܛܝܵܪ ܚܲܝܹ̈ܐ ܪ̈ܘܼܚܵܢܵܝܹܐ<EOS>ܪܸܥܝܵܐ ܕܪܘܼܚܵܐ ܐܵܘܟܸܠܘܿ ܐܸܢܘܿܢ ܠܥܲܪ̈ܒܐ ܡܠܝܼ̈ܠܐ<EOS>ܘܥܲܠ ܡܲܒܿܘܼ̈ܥܹܐ ܕܫܸܩܬܼܵܐ ܢܝܼܚܵܐ ܐܲܣܡܸܟ ܐܸܢܘܿܢ<EOS><EOS>ܕܥ̇ܘ ܬܲܩܢܵܐܝܼܬ ܘܛܲܟܸܿܣܘ ܘܲܣܥܲܪܘ ܚܲܟܿܝܼܡܵܐܝܼܬ<EOS>ܘܚܲܟܸܿܡܘ ܐܸܡܪܹ̈ܐ ܘܲܢܩܵܘ̈ܬܼܐ ܒܪܸܚܡܲܬܼܩܘܼܫܬܼܵܐ<EOS>ܣܥܲܪ̣ܘ ܕܲܟܼܪ̈ܝܼܗܘܿܢ ܥܨܲܒܼ݂ܘ ܕܬܼܒܼܝܼܪ̈ܵܢ ܒܥ̣ܵܘ ܕܐܲܒܲܝܼܕ̈ܢ<EOS>ܘܬܲܪܣܝܼܘ ܘܢܛ̣ܪܘ ܠܟܼܠܗ̇ ܥܵܢ̈ܐ ܐܲܝܟ ܚܲܕ ܓܘܼܫܡܵܐ<EOS>ܐܲܝܟ ܡܲܚܙܝܼܬܼܵܐ ܩܒܼܝܼܥ ܗ̄ܘ̣ܵܐ ܟܠܫܵܥ ܩܕܼܵܡ ܡܲܕܼܥܲܝ̈ܗܘܿܢ<EOS>ܗܵܘ̇ ܦܸܬܼܓܼܵܡܵܐ ܕܲܠܘܵܬܼ ܫܸܡ̣ܥܘܿܢ ܕܪܵܚ̇ܡ ܐܲܢ̄ܬܿ ܠܝܼ<EOS>ܢܚܘܼܒܵܐ ܪܲܒܵܐ ܓܘܼܕܪܘ ܨܒܼܝܼܢܹܗ ܕܪ̈ܵܥܹܐ ܥܵܢ̈ܐ<EOS>ܥܕܲܡܵܐ ܠܡܵܘܬܵܐ ܣܵܥ̣ܵܘ ܥܲܠ ܚܲܫܹ̈ܐ ܒܪܸܚܡܲܬܼ ܐ̄ܢܵܫܐ<EOS>ܠܐܢܵܫܵܐ ܐܲܚܸܒ̣ܘ ܡ̣ܢ ܟܠܡܸܕܡ ܐܲܝܟ ܕܐܸܬܼܦܲܩܕܘ<EOS>ܘܸܡܠ ܐ̄ܢܵܫܵܐ ܢܣ̣ܵܘ ܚܲܝܲܝ̈ܗܘܿܢ ܘܲܪܚܸܡܘܡ̇ܘܬܼܵܐ<EOS>ܠܐܢܵܫܵܐ ܝܲܩܪܘ ܡܸܛܠ ܚܘܼܒܹܿܗ ܕܪܵܚܸ̇ܡ ܐܢܵܫܵܐ<EOS>ܕܲܚ̣ܙܵܘ ܕܲܕܡܵܐ ܪܲܚܡܹܗ ܠܐܵܢܵܫܵܐ ܡ̣ܢ ܟܠܡܸܕܹܡ<EOS>ܚܙܵܘ ܕܒܼܚܘܼܒܹܿܗ ܠܒܸܫ ܨܒܼܝܵܢܹܗ ܕܡܘܼܬܸܵܐ ܕܥܲܒܼܕܵܐ<EOS>ܕܲܢܪܝܼܡ ܐ̄ܢܵܫܵܐ ܡ̣ܢ ܡܘܼܡܼܵܐ ܟܵܟܼܵܐ ܠܘܵܬܼ ܪܒܿܘܼܬܼܵܐ<EOS>ܒܚܘܼܒܹܿܗ ܕܲܡܝܼܘ ܘܲܪܚܸܡܪ ܐ̄ܢܵܫܵܐ ܩܪ̈ܝܲܝ ܒܲܫܡܹܗ<EOS>ܘܐܲܠܸܦܘ ܐܢܘܢ ܕܢܦܢܘܢ ܨܐܕܡܗܝ ܒܐܘܼܪܚܵܐ ܕܩܘܼܫܬܿܐ<EOS>ܐܲܝܟ ܨܒܹܝܵܫܹܗ ܗܲܕܼܟܼܘ ܣܲܡܵܐ ܠܟܼܕܪ̈ܗܵܢܲܝܗܘܿܢ<EOS>ܘܐܲܫܩܝܼܘ ܐܸܢܘܿܢ ܚܢܵܢܵܐ ܘܪ̈ܲܚܡܹܐ ܕܠܵܐ ܢܸܫܬܲܚܩܘܵܢ<EOS>ܒܪ̈ܲܚܡܹܐ ܐܲܣܝܼܘ ܒܪ̈ܝܼܗܹܐ ܕܐܲܓܲܪܘ ܒܟܹܐܒܹ̈ܐ ܕܥܵܘܠܵܐ<EOS>ܘܒܲܚܵܘܣܵܢܵܐ ܥܨܲܒ̣ܘ ܡܝܬ̈ܐ ܕܲܬܼܪܲܪ ܒܝܼܫܵܐ<EOS>ܚܢܵܢܵܐ ܛܲܦܝܼܘ ܠܲܚܒܼܵܪ̈ܵܝܵܬܼܵܐ ܕܪܸ̈ܓܼܫܹܐ ܘܙܵܘ̈ܥܹܐ<EOS>ܘܐܲܫܝܼܓܼܘ ܐܸܢܘܿܢ ܒܡ̈ܝܬܐ ܢܝܼܚܹ̈ܐ ܕܡܲܥܡܘܿܕܲܝܼܬܼܵܐ<EOS>ܐܲܝܟ ܕܲܒܼܟܼܘܼܪܵܐ ܐܲܥܸܠܘ ܢܣܟܘܼܗܝ ܠܦܲܓܼܪܵܐ ܘܢܲܦ̣ܫܵܐ<EOS>ܘܲܡܪܲܩ̣ܘ ܡܸܢܗܘܿܢ ܨܵܐܬܼܵܐ ܣܢܝܼܬܼܵܐ ܕܥܵܘ ܠܵܐ ܣܲܢܝܵܐ<EOS>ܐܲܝܟ ܦܲܚܵܪܹ̈ܐ ܢܲܦܸܨܘ ܐܸܢܘܿܢ ܠܡܹܐܢܹ̈ܐ ܡ̈ܠܝܼܠܹܐ<EOS>ܘܚܲܕܼܬܼܘ ܐܸܢܘܿܢ ܒܲܬܼܝܵܒܼܘܼܬܼܵܐ ܓܒܝܠܬܵܐ ܚܕܲܬܵܐ<EOS>ܐܘ ܡܵܝ̈ܘܬܼܐ ܟܝܵܢܵܐ ܕܚܸܨܦܵܐ ܢܩܹܐ ܠܲܬܼܒܼܵܪܵܐ<EOS>ܕܲܗܦܲܟܼܘ ܚܲܕܼܬܼܘ ܗܲܕܵܡ̈ܝܗܘܿܢ ܘܲܗܘ̤ܵܘ ܕܲܗܒܼܵܐ<EOS>ܐܘ ܐܲܪ̈ܥܵܢܹܐ ܒܢܲܝ̈ ܕܲܚܝܼܝܵܐ ܕܫܝܼܛ ܒܲܚܙܵܬܹܗ<EOS>ܕܐܲܩܢܝܼܘ ܓܘܼܫܡܵܐ ܕܲܫܡܝ̈ܢܐ ܠܫܝܼܛܘܼܬܼ ܐܢܵܫܵܐ<EOS>ܐܘ ܡܣܟܢ̈ܐ ܕܚܵܒ̣ ܐܸܒܘܼܗܘܿܢ ܘܙܲܒܸܢܘ ܐܸܢܘܿܢ<EOS>ܘܲܙܒܢܘܼܗܝ ܠܥܵܠܡܵܐ ܒܥܘ̣ܬܼܪܵܐ ܕܟܲܢܸܫܘ ܒܝܲܕ ܥܡܠܝ̈ܗܘܿܢ<EOS>ܥܬ݂ܲܪ ܡ̣ܢ ܓܲܙܵܐ ܕܚܲܕܼ ܕܐܸܬܼܝܲܩܲܪ ܒܫܸܡ ܒܪܘܿܝܵܐ<EOS>ܘܐܲܥܬܲܪܘ ܠܐܢܵܫܵܐ ܒܲܕܼܠܵܐ ܕܝܼܠܗܘܵܢ ܐܲܝܟ ܕܲܒܼܕܼܝܼܠܹܗܘܢ<EOS>ܒܲܕܼܠܵܐ ܕܝܼܠܗܘܿܢ ܚܲܪܲܪܘ ܕܝܼܠܗܘܿܢ ܡ̣ܢ ܥܒܼܕܘܼܬܼܵܐ<EOS>ܘܐܲܟܼܬܸܒܼܘ ܐܸܢܘܿܢ ܫܛܵܪ ܚܹܐܪܘܼܬܼܵܐ ܒܠܵܐ ܡܵܝܘܿܬܹ̈ܐ<EOS>ܙܲܝܢܵܐ ܕܪܝܼܚܵܐ ܢܣܲܒ̣ܘ ܡ̣ܢ ܡܲܠܟܵܐ ܪܘܼܚܵܢܵܝܵܐ<EOS>ܘܒܹܗ ܐܸܬܼܢܲܨܚܘ ܠܥܹܝܢ ܪ̈ܘܼܚܵܢܹܐ ܘܦܲܓܼܪܵܢܝܐ<EOS>ܫܒܸܝܬܼܵܐ ܕܐ̄ܢܵܫܵܐ ܦܲܪܩ̣ܘ ܡ̣ܢ ܡܵܘܬܵܐ ܘܡ̣ܢ ܣܵܛܵܢܵܐ<EOS>ܘܚܲܪܲܪܘ ܐܸܢܘܿܢ ܡ̣ܢ ܫܘܼܥܒܵܕܼܵܐ ܕܦܘܼܠܚܵܢ ܥܵܘܠܵܐ<EOS>ܩܪܵܒܼܵܐ ܥܒܲܕܼܘ ܗ̄ܘ̣ܵܘ ܥܲܡ ܚܲܣܝܼܢܵܐ ܕܫܲܥܒܸܿܕ ܐܢܵܫܵܐ<EOS>ܘܐܲܥܕܝܼܘ ܡܸܢܹܗ ܫܒܼܝܼܬܼܵܐ ܕܲܕܼܒܲܪ̣ ܡ̣ܢ ܣܸܕܲܪ̈ܲܝܗܘܿܢ<EOS>ܒܣܲܝܦܵܐ ܕܲܪܘܚܵܐ ܚܲܪܕܘ ܡܲܫܪܝܼܬܹܗ ܕܼܒܼܥܸܠܕܲܪܵܐ<EOS>ܘܐܲܫܦܸܠܘ ܣܸܕܼܪܹ̈ܐ ܕܚܲܝ̈ܠܵܘܵܬܹܗ ܩܕܼܵܡ ܦܲܓܼܪ̈ܢܐ<EOS>ܚܵܒ̣ ܚܲܣܝܼܢܵܐ ܕܫܲܥܒܲܕܼ ܐ̄ܢܵܫ̈ܐ ܗܲܢܨܚ̣<EOS>ܐܢܵܫܵܐ ܘܥܘ̇ܩ̣ܘ ܕܝܘܸ̈ܐ ܡ̣ܢ ܩܵܠ ܐܢܵܫ̈ܐ ܠܒܝܼܫ̈ ܪܘܼܚܵܐ<EOS>ܢ<EOS>ܒܪܘܼܚܵܐ ܐܲܩܪܸܒ̣ܘ ܪ̈ܘܼܚܵܢܵܝܹܐ ܫܡ ܦܲܓܼܪ̈ܢܵܝܹܐ<EOS>ܘܲܙܟܼܵܘ ܐܢܵܫ̈ܐ ܠܒܼܫܲܝ̈ ܚܲܫܹ̈ܐ ܘܠܵܐ ܚܫܘܿܫܹ̈ܐ<EOS>ܬܲܗܪܵܐ ܪܲܒܑܵܐ ܣܥ݂ܲܪ ܚܘܼܡܣܵܢܵܐ ܒܪܸܚܡܲܬܼ ܟܹܐܢܹ̈ܐ<EOS>ܕܐܲܩܠܝܼܘ ܓܘܼܫܡܵܐ ܡܬܼܚܲܙܝܵܬܵܐ ܠܘܼܩܒܲܠ ܪܘܼܚܵܐ<EOS>ܫܒܝܼܚ ܬܲܟܼܬܘܼܫܵܐ ܕܚܵܘܝܼܘ ܒܐܲܪܥܵܐ ܒܝܲܕ ܥܲܡܠܲܝ̈ܗܘܿܢ<EOS>ܘܲܙܥܘܿܪܦܘܡܵܐ ܕܢܸܬܼܢܹܐ ܫܲܪܒܵܐ ܕܢܼܨܚܵܢܲܝ̈ܗܘܿܢ<EOS><EOS>ܐܲܪܝܟ ܪܲܗܛܵܐ ܕܕܼܘܼܒܵܪ̈ܵܝܗܘܿܢ ܡ̣ܢ ܡܘܼܫܚ̈ܵܬܼܵܐ<EOS>ܘܲܒܝܼܪ ܗܵܘ ܢܵܐ ܕܢܸܚܙܘܿܩ ܥܲܡܗܘܿܢ ܠܘܵܬܼ ܫܘܼܠܵܡܵܐ<EOS>ܕܚܸܠ ܐܵܓܼܘܿܢܵܐ ܕܐܸܬܼܟܲܬܲܫܘ ܒܹܗ ܥܲܡ ܚܘܼܬܼܚ̈ܵܬܹܐ<EOS>ܘܩܲܢܝܼܛ ܠܸܒܵܐ ܠܲܡܬܲܢܵܝܘܼܬܼܵܐ ܥܲܠ ܚܲܫܲܝ̈ܗܘܿܢ<EOS>ܩܸܢܛܵܐ ܘܚܒܼܵܐ ܡܠܹܐ ܦܵܣܘܿܩܵܐ ܕܩܸܪ̈ܝܵܢܲܝܗܘܿܢ<EOS>ܥܲܡ̈ܠܹܐ ܕܚܝܼܠܝܼܢ ܟ̈ܠܝܼܠܹܗ ܫܒܼܝܼܚ̈ܝܼܢ ܛܘܼܒܼ ܠܲܕܼܡܲܚܸܒܼ<EOS>ܒܚܘܼܒܵܐ ܗ̄ܘ̣ ܡܸܫܟܲܚ ܗܵܘܢܵܐ ܠܡܸܩܪܵܐ ܒܣܘܼܥܪ̈ܢܝܗܘܢ<EOS>ܘܗܘ̤ ܡܚܵܘܹܐ ܠܹܗ ܠܲܐܝܢܵܐ ܕܡܲܚܸܒ ܫܒܼܝܼܠ ܥܲܡ̈ܠܲܝܗܘܿܢ<EOS>ܒܗܲܝܡܵܢܘܼܬܼܵܐ ܡܨܸܐ ܪܸܥܝܵܢܹܗ ܠܡܚܙܲܩ ܥܲܡ̈ܗܘܿܢ<EOS>ܘܗ̤ܝ ܡܠܲܒܿܒܼܵܐ ܠܹܗ ܕܠܵܐ ܢܸܬܼܪܲܦܹܐ ܡ̣ܢ ܕܲܡܠܝܼܟ̈ܝܼܢ<EOS>ܣܲܒܼܪܵܐ ܡܚܸܦܸܛ ܠܝܲܨܪܵܐ ܟܲܣܝܵܐ ܥܲܡ ܟܲܣܝ̈ܬܼܵܐ<EOS>ܘܗܘ̤ ܡܚܲܝܸܠ ܠܹܗ ܠܲܡܕܵܫ ܚܲܫܹ̈ܐ ܒܝܲܕܼ ܚܘܼܡܣܵܢܵܐ<EOS>ܚܘܼܒܵܐ ܘܣܲܒܼܪܵܐ ܘܗܲܝܡܵܢܘܼܬܼܵܐ ܠܒܸܫܘ ܢܲܨܝܼܚܹ̈ܐ<EOS>ܘܲܒܼܗܘܿܢ ܐܲܩܪܸܒ̣ܘ ܥܲܡ ܟܠ ܚܲܫܝܼ̈ܢ ܕܲܟܼܣܹܝܢ ܘܲܓܼܠܹܝܢ<EOS>ܒܗܘܿܢ ܐܸܬܼܚܙܲܩܘ ܐܲܝܟ ܕܲܒܼܙܲܝܢܵܐ ܠܘܼܩܲܒܲܠ ܒܝܼܫܵܐ<EOS>ܘܒܼܐܝܼܕܼܗܘܿܢ ܐܲܩܪܸܒܼܘ ܥܲܡ ܪ̈ܘܼܚܵܢܹܐ ܘܥܲܡ ܦܲܓܼܪ̈ܢܹܐ<EOS>ܥܲܠ ܬܘܼܡܼܠܵܢܗܘܿܢ ܢܚܸܬܼܘ ܠܐܵܓܼܘܿܢܵܐ ܕܥܲܡ̈ܠܹܐ ܩܫ̈ܝܵܐ<EOS>ܕܲܕܼܵܫ̣ܘ ܥܲܠ ܚܲܫܹ̈ܐ ܘܫܵܛ̣ܘ ܠܲܢܚܵܝܹ̈ܐ ܐܲܝܟ ܠܵܐ ܐ̄ܢܵܫܵܐ<EOS>ܒܠܵܐ ܚܵܫܘܫܹ̈ܐ ܕܲܡܝܼܘ ܚܘܼܒܿܗܘܿܢ ܒܐܵܝܠܹܝܢ ܕܲܣܥܲܕܘ<EOS>ܘܲܣܢ̣ܘ ܚܲܝܹ̈ܐ ܘܲܪܚܸܡܘ ܡܵܘܬܵܐ ܕܠܵܐ ܒܲܥܝܵܕܼܵܐ<EOS>ܠܒܲܪ ܡ̣ܢ ܛܲܟܼܣܵܐ ܫܵܛ̣ܘ ܠܲܢܚܵܝܵܐ ܘܠܲܐܣܝܼܪܘܼܬܹܗ<EOS>ܘܲܗܘ̤ܵܘ ܣܵܢ̈ܐܹܐ ܠܐܲܪ̈ܥܵܢܝܵܬܼܵܐ ܘܐܲܚܸܒܼ ܠܕܲܠܥܸܠ<EOS>ܠܕܲܠܥܸܠ ܐܲܚܸܒܼܘ ܟܲܕܼ ܛܵܒܼ ܟܲܣܝ̈ܵܢ ܡ̣ܢ ܚ̈ܲܙܵܝܹ̇ܐ<EOS>ܘܲܣܢ̣ܵܘ ܠܕܲܠܬܲܚܬܿ ܟܲܕ ܛܵܒܼ ܓܲܠܝ̈ܵܢ ܠܪܸ̈ܓܼܫܹܐ ܘܙܵܘ̈ܥܹܐ<EOS>ܒܪܸܚܡܲܬ ܚܘܼܒܵܐ ܕܲܥܬܼܝܼܪ̈ܲܬܼܵܐ ܫܵܛ̣ܘ ܕܥܲܠ ܐܲܪܥܵܐ<EOS>ܘܐܲܠܸܦܘ ܐ̄ܢܵܫ̈ܐ ܕܢܸܗܘܘܿܢ ܣܵܢ̇ܝܼܢ ܠܲܐܪ̈ܥܵܢܝܵܬܼܵܐ<EOS>ܗܘܲܝ̤̈ ܟܲܣܝ̈ܵܬܼܵܐ ܩ̣ܕܼܵܡ ܥܲܝܢܲܝ̈ܗܘܿܢ ܐܲܝܟ ܓܲܠܝܵܬܼ̈ܐ<EOS>ܘܲܒܫ݂ܲܥ ܐܸܢܹܝܢ ܐܲܝܟ ܡܲܚܙܝܼܬܼܵܐ ܩܕܼܵܡ ܘܟܲܕ ܥܗܘܿܢ<EOS>ܐܲܝܟ ܕܲܒܨܒܼܥܵܐ ܚܵܘܝܼܘ ܐܸܢܹܝܢ ܠܐܲܪ̈ܥܵܢܝ̈ܵܬܼܵܐ<EOS>ܕܚܘܪܘ ܡܵܝܘܬܹ̈ܐ ܘܲܚ̣ܙܵܘ ܫܘܼܦܪܐ ܕܲܟܼܣܹܐ ܒܪܵܘܡܵܐ<EOS>ܐܲܝܟ ܕܲܠܫܲܒܼܪܹ̈ܐ ܓܲܪܸܓܼܘ ܐܢܵܫܵܐ ܨܝܕ ܕܲܡܠܝܼܟܼ̈ܢ<EOS>ܘܐܲܝܟ ܕܲܒܼܚܲܠܒܼܵܐ ܬܲܪܣܝܼܘ ܐܸܢܘܿܢ ܒܐܘܼܟܼܠܵܐ ܕܪܘܼܚܵܐ<EOS>ܣܡ ܚܲܝܘܼܬܼܵܐ ܐܲܪܡܚܲܘ ܒܐܪܥܐ ܕܡܵܝܘܿܬܘܼܬܼܵܐ<EOS>ܘܫܲܪܝܼܘ ܚܵܐܝ̈ܢ ܡܝܼ̈ܬܼܵܐ ܕܥܵܘ ܠܵܐ ܠܩܵܠ ܡܸܠܲܝ̈ܗܘܿܢ<EOS>ܩܵܠܹ̈ܐ ܚܲܕܬܹ̈ܐ ܫܡ݂ܲܥܘ ܡܵܝܘ̈ܬܹܐ ܡ̣ܢ ܡܵܝܘ̈ܬܹܐ<EOS>ܕܩܵܥܹ̇ܝܢ ܐܢܵܫ̈ܐ ܒܐܸܕܼܢܲܝ̈ ܐ̄ܢܵܫܵܐ ܒܘܼܛܵܠ ܡܵܘܬܼܵܐ<EOS>ܣܒܲܪܬܼܵܐ ܚܕܲܬܼܵܐ ܐܝܬܝܼܘ ܐ̄ܢܵܫ̈ܐ ܠܲܒܼܢܲܝ̈ܢܵܫܵܐ<EOS>ܢܘܼܚܵܡ ܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ ܘܚܘܼܕܵܬܼ ܟܠܵܐ<EOS>ܐܲܝܟ ܕܡ̣ܢ ܫܸܢܬܵܐ ܐܲܥܝܼܪܘ ܐ̣ܢܘܿܢ ܠܲܒܼܢܝ̈ܫܵܐ<EOS>ܘܢܵܕܼܘ ܛܲܒܹܝܼ̈ܥܹܐ ܠܩܵܠ ܚܘܼܕܵܬܼܵܐ ܕܲܦܓܼܪܵܐ ܘܢܲܦ̣ܫܵܐ<EOS>ܫܸܡ ܐܝܼܬܼܘܼܬܼܵܐ ܐܲܠܸܦܘ ܟܠܵܐ ܠܡ̣ܬ ܗܲܓܵܝܼܘܼ<EOS>ܩܡܘܿܡ̈ܐ ܬܠܵܬܼܵܐ ܕܠܵܐ ܡܸܣܬܲܕܩܝܼܢ ܒܝܲܕܼ ܫܘܼܚܠܵܦܵܐ<EOS>ܣܸܦܪܵܐ ܚܲܕܬܼܵܐ ܟܬܲܒܼܘ ܗܸܕܝܘ̈ܛܹܐ ܠܲܡܠܝܼܠܘܼܬܼܵܐ<EOS>ܚܲܟܸܿܡܘ ܐܸܢܘܿܢ ܠܡܸܩܪܵܐ ܐܲܒܼܵܐ ܘܲܒܼܪܵܐ ܘܪܘܼܚܵܐ<EOS>ܫܡܵܗܹ̈ܐ ܬܠܵܬܼܵܐ ܟܬܲܒܼܘ ܥܲܠ ܠܘܼܚܹ̈ܐ ܕܪܸ̈ܥܝܵܢܲܝܗܘܿܢ<EOS>ܚܲܕܼ ܐܝܼܬܼܘܬܼܵܐ ܕܠܲܝܬܼ ܫܘܼܪܵܝܵܐ ܠܐܲܡܝܼܢܘܼܬܹܗ<EOS>ܟܝܵܢܵܐ ܕܲܠܒܸܫ ܦܲܓܼܪܵܐ ܪܫܲܡ̣ܘ ܒܲܕܼ ܝܘܿܬܼܵܐ<EOS>ܕܢܸܗܘܘܿܢ ܩܵܪܹܝܢ ܡܸܠܬܼܵܐ ܘܦܲܓܼܪܵܐ ܟܲܣܝܵܐ ܒܓܸܠܝܐ<EOS>ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܵܐ ܪܫܲܡ̣ܘ ܒܹܝܬܼ ܚܘܼܩܹ̈ܐ<EOS><EOS>ܕܢܸܚܙܹܐ ܟܠܢܵܫ ܨܠܸܡ ܟܲܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܐ<EOS>ܐܲܠܵܗܘܼܬܼܵܐ ܥܲܡ ܐ̄ܢܵܫܘܼܬܼܵܐ ܙܡܲܪܘ ܩܵܠܲܝ̈ܗܘܿܢ<EOS>ܘܚܲܕܝܼ ܙܡܲܪܗܘܿܢ ܠܪ̈ܘܼܚܵܢܵܝܹܐ ܘܦܓܪ̈ܢܝܐ<EOS>ܒܲܪ ܐܝܼܬܼܘܼܬܼܵܐ ܘܒܲܪ ܐ̄ܢܵܫܘܼܬܼܵܐ ܩܪܵܘ ܚܲܕ ܝܲܠܕܵܐ<EOS>ܚܲܕ ܡ̣ܢ ܪܵܘܡܵܐ ܘܚܲܕ ܡ̣ܢ ܥܘܼܡܩܵܐ ܡܸܠܬܼܵܐ ܘܲܦܓܼܪܵܐ<EOS>ܟܲܣܝܵܐ ܘܓܲܠܝܵܐ ܐܲܟܼܪܸܙܘ ܘܐܲܠܸܦܘ ܠܲܒܼܢܲܝ̈ܢܵܫܵܐ<EOS>ܕܢܸܩܢܘܿܢ ܣܲܒܼܪܵܐ ܒܡܸܬܼܚܲܙܝܵܢܵܐ ܨܝܕܼ ܐܝܼܬܼܘܼܬܼܵܐ<EOS>ܒܲܦܝ̈ ܒܦܲܓܼܪܵܐ ܬܲܪܥܵܐ ܬܲܚܸܡܘ ܪܸ̈ܓܼܫܹܐ ܘܙܵܘܥܹ̈ܐ<EOS>ܕܠܵܐ ܢܫܸܬܲܚܩܘܢ ܒܲܒܼܥܵܬܼ ܟܲܣܝܵܐ ܕܠܵܐ ܡܸܬܼܕܲܪܟܿܐ<EOS>ܦܓܼܪܢܘܼܬܼܵܐ ܠܒܸܕܘ ܒܐܝܼܕܲܝ̈ܗܘܿܢ ܐܲܝܟ ܡܲܚܙܝܼܬܼܵܐ<EOS>ܘܚܵܘܝܼܘ ܠܥܵܠܡܵܐ ܚܹܝܠ ܟܣܝܘܼܬܼܵܐ ܒܪܸ̈ܓܼܫܹܐ ܓ̈ܠܝܼܵܐ<EOS>ܫܸܡ ܐܲܠܵܗܵܐ ܨܵܪܘ ܥܲܠ ܕܲܦܵܐ ܦܓܼܪܢܝܐ<EOS>ܘܲܠܒܲܪܢܵܫܵܐ ܟܲܢܝܘܼܗܝ ܒܲܫܡܵܐ ܐܲܠܗ̇ܝܵܐ<EOS>ܐܲܠܵܗ ܒܲܪܢܵܫ ܩܪܵܘ ܠܐܝܼܬܼܘܼܬܼܵܐ ܘܲܠܐܢܵܫܘܼܬܼܵܐ<EOS>ܒܪܵܐ ܕܐܲܠܵܗܵܐ ܕܥܡ݂ܲܪ ܚܘܼܒܹܗܒܢܵܘܣܵܬ ܕܦܲܓܼܪܲܢ<EOS>ܪܘܼܚܵܐ ܟܲܣܝܵܐ ܓܠ̣ܵܐ ܠܗܘܿܢ ܐܪ̈ܵܙܹܐ ܕܣܬܼܝܼ̈ܬܼܵܐ<EOS>ܘܐܲܗܕܓܼܝܘ ܐܸܢܘܿܢ ܬܲܪ̈ܬܹܿܝܢ ܕܲܡܘ̈ܵܢ ܚܲܕܲܦܪܨܘܿܦܵܐ<EOS>ܗܘ̤ܝܘܼ ܓܠ̣ܵܐ ܠܗܘܿܢ ܐܪ̈ܵܙܹܐ ܟܣ̈ܝܵܐ ܕܠܵܐ ܝܵܕܼܥܝܼܢ ܗ̄ܘ̣ܵܘ<EOS>ܘܚܲܟܸܿܡ ܐܸܢܘܿܢ ܕܐܝܟܲܢ ܢܵܘܕܘܢ ܡܸܠܬܼܵܐ ܘܦܲܓܼܪܵܐ<EOS>ܟܝܢ̈ܐ ܦܲܪܸܫܘ ܚܲܕ ܡ̣ܢ ܚܲܒܸܪܹܗ ܐܲܝܟ ܕܐܝܼܬܲܝܗܘܿܢ<EOS>ܕܠܵܐ ܢܸܬܼܒܲܨܪ ܟܝܵܢ ܐܝܼܬܼܘܼܬܼܵܐ ܒܦܲܓܼܪܲܢ ܕܲܠܒܸܫ<EOS>ܠܟܹܠ ܚܲܕ ܡܸܢܗܘܿܢ ܙܲܕܸܩܘ ܝܲܗܒ̣ܘ ܠܹܗ ܗܵܘ̇ ܡܵܐ ܕܲܩܢܹܐ<EOS>ܕܢܹܐܠܲܦ ܟܠܢܵܫ ܕܠܵܐ ܡܼܬܼܡܲܙܲܓܼ ܐܝܼܬܼܝܵܐ ܒܦܲܓܼܪܲܢ<EOS>ܠܐܝܼܬܼܝܵܐ ܝܲܗܒ̣ܘ ܠܹܗ ܓܠܝܼܙܘܼܬܼ ܡ̣ܢ ܟܠ ܐܲܝܟ ܕܲܦܐܹܐ ܠܹܗ<EOS>ܘܦܲܓܼܪܵܐ ܩܪ̣ܵܐܘܼܗܝ ܡܸܬܼܚܲܙܝܵܢܵܐ ܐܲܝܟ ܡܵܐ ܕܐܝܼܬܼܵܘܗܝ<EOS>ܠܠܵܐ ܚܵܫܘܿܫܵܐ ܥܲܠܝܼܘ ܘܣ̇ܡܘܼܗܝ ܠܥܸܠ ܡ̣ܢ ܚܲܫܹ̈ܐ<EOS>ܘܲܠܡܵܝܘܿܬܼܵܐ ܟܲܣܝܘܼܗܝ ܒܢܲܚܬܿܐ ܕܡܵܝܘܿܬܼܘܬܼܵܐ<EOS>ܦܲܪܸܫܘ ܘܐܲܫܘܝܼܘ ܡܸܛܠ ܬܲܪܬܹܝܢ ܐܲܝܟ ܝܵܕܘ̈ܥܹܐ<EOS>ܕܠܵܐ ܢܸܬܿܕܵܘܕܘܢ ܪ̈ܵܕܝܲܝ ܒܐܘܼܪܚܵܐ ܕܦܸܬܼܓܼܵܡܲܝ̈ܗܘܿܢ<EOS>ܩܲܢܝܼܛܝܼܢ ܗ̄ܘ̣ܵܘ ܕܕܲܠܡܵܐ ܢܲܛܥܹܐ ܐܢܵܫ ܡ̣ܢ ܩܘܼܫܬܵܐ<EOS>ܘܢܸܚܣܲܪ ܪܲܗܛܵܐ ܪܲܗܛܵܐ ܪܲܓܼܡܝܼܪܘܼܬܼܵܐ ܕܫܸܡ ܒܵܪܘܿܝܵܐ<EOS>ܝܲܨܝܼܦܝܼܢ ܗ̄ܘ̣ܵܘ ܕܦܘܼܠܚܵܢ ܚܲܝܹ̈ܐ ܪ̈ܘܼܚܵܢܵܝܹܐ<EOS>ܕܲܕܠܡܵܐ ܢܸܐܥܹܐ ܝܲܥܪܵܐ ܕܛܘܼܥܝܲܝ ܒܙܲܪܥܵܐ ܛܵܒܼܵܐ<EOS>ܙܗܝܼܪܝܼܢ ܗ̄ܘ̣ܵܘ ܛܵܒܼ ܒܒܸܢܝܵܢ ܚܘܼܒܵܐ ܘܗܲܝܡܢܘܼܬܼܵܐ<EOS>ܕܕܲܠܡܵܐ ܢܒܼܢܘܿܢ ܦܥ̈ܠܹܐ ܢܟܼܝܼ̈ܠܹܐ ܥܡܝܼܪܵܐ ܘܚܲܒܬܼܵܐ<EOS>ܒܥܲܝܢܵܐ ܟܣܝܼܬܼܵܐ ܡܸܬܼܒܲܩܝܢ ܗ̄ܘ̣ܵܘ ܒܲܥܬܼܕ̈ܬܼܵܐ<EOS>ܕܗܵܘܹ̇ܝܢ ܐ̄ܢܵܫ̈ܐ ܣܬܪ̈ܝ ܩܘܼܫܬܵܐ ܘܒܲܢܝܲܝ̈ ܙܹܐܦܵܐܘ<EOS>ܓܲܠܝܵܐ ܗ̄ܘ̣ܵܬܼ ܠܗܘܿܢ ܕܠܵܒܼܫܝܼ̇ܢ ܕܹܐܒܹ̈ܐ ܕܘܿܡܝܵܐ ܕܥܪ̈ܒܹܐ<EOS>ܘܡܢܟܿܬܝܼܢ ܠܵܗ̇ ܠܵܠܢ̈ܐ ܕܐܢܵܫ̈ܐ ܒܐܸܣܟܹܝܡ̈ܝܗܘܿܢ<EOS>ܒܒܼܝܼܫܘܼܬܼ ܝܲܨܪܵܐ ܕܗܲܪ̈ܵܛܝܼܩܹܐ ܡܸܬܼܒܲܩܝܼܢ ܗ̄ܘ̣ܵܘ<EOS>ܕܡܸܬܠܲܝܼܚܝܼܢ ܠܹܗ ܠܢܲܚܬܿܐ ܦܲܐܝܵܐ ܕܗܲܝܡܵܢܘܼܬܼܵܐ<EOS>ܚܙ̣ܸܵܘ ܕܲܥܬܼܝܼܕܼܝܼܢ ܐܢܵܫܵܐ ܠܡܸܛܠܲܡ ܦܲܓܼܪܵܐ ܕܡܸܢܲܢ<EOS>ܘܩܕܡ ܥܲܩܪܘܼܗܝ ܠܝܲܥܪܵܐ ܣܲܝܢܵܐ ܕܪܸ̈ܥܝܵܢܲܝܗܘܿܢ<EOS>ܫܸܡ ܐܢܵܫܘܼܬܼܵܐ ܙܪܲܥ̣ܘ ܩܲܕܼܡܵܝܲܐܬܼ ܒܐܸܕܢܲܝ̈ ܐܢܵܫܵܐ<EOS>ܘܐܲܢܸܢ ܘܒܲ<EOS>ܘ ܥܲܠ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢ ܟܠ<EOS>ܚܲܟܿܝܼܡܵܐܝܼܬܼ ܝܼܠܸܦ ܫܪܵܪܵܐ ܓܲܠܝܵܐ<EOS>ܨܒܼܝܵܢ ܟܲܣܝܵܐ ܘܲܗܲܝܟܲܠ ܦܲܓܼܪܵܐ ܬܪܹܝܬ ܕܲܗܘ̤ܵܘ ܚܲܕܼ<EOS>ܡ̣ܢ ܫܝܼܛܵܬܼ̈ܐ ܠܲܫܒܼܝܼܚ̈ܬܼܵܐ ܕܲܪܲܓܼܘ ܐܸܢܘܿܢ<EOS>ܕܵܗܟܲܢ ܦܩܸܕ ܛܲܟܼܣܵܐ ܬܲܩܢܵܐ ܠܲܐܝܢܵܐ ܕܡܲܠܸܦ<EOS>ܦܲܓܼܪܵܢܘܼܬܼܵܐ ܐܲܫܩܝܼܘ ܐܢܵܫ̈ܐ ܒܲܕܼ ܡܘܼܬܼ ܚܲܠܒܼܵܐ<EOS>ܘܐܲܟܼܢ ܩܲܪܸܒܼܘܿ ܐܘܼܟܼܠܵܐ ܕܡܝܼܪܵܐ ܕܐܲܠܗܘܼܬܼܵܐ<EOS>ܗܵܠܹܝܢ ܢܸܫܫܹ̈ܐ ܦܪܲܣ̣ ܒܲܒܼܪܝܼܬܼܵܐ ܨܝܼܕܲܝ̈ ܢܘܼܢܹ̈ܐ<EOS><EOS>ܘܚܲܒܼܫܘܼܗܝ ܠܥܵܠܡܵܐ ܒܲܡܨܝܼܪ̈ܵܬܼܵܐ ܕܦܸܬܵܓܼܡܲܝ̈ܗܘܿܢ<EOS>ܒܗܵܠܹܝܢ ܦܘܼܪ̈ܣܹܐ ܦܠܵܚܘܼܗ̇ ܠܲܐܪܥܵܐ ܡܲܠܝܼܬܼ ܟܘܼܒܹ̈ܐ<EOS>ܘܐܵܘܥܝܼ ܥܘܼܒܵܗ̇ ܦܹܐܪܹ̈ܐ ܕܫܘܼܒܼܚܵܐ ܠܲܡܬܿ ܩܢܵܢܹܗ<EOS>ܗܵܠܹܝܢ ܡܸ̈ܠܹܐ ܙܪܲܥ̣ܘ ܐܲܟܵܪܹ̈ܐ ܪ̈ܘܼܚܵܢܵܝܹܐ<EOS>ܘܲܫܘ݂ܲܚ ܕܲܪܥܵܐ ܕܗܲܝܡܵܢܘܼܬܼܗܘܿܢ ܒܐܲܪܥܵܐ ܕܐ̄ܢܵܫ̈ܐ<EOS>ܗܵܕܹܐ ܐܘܼܪܚܵܐ ܕܪܲܫ̣ܘ ܗ̣̄ܕܼܝܹ̈ܐܐ ܕܗܲܝܡ̇ܢܘܼܬܼܵܐ<EOS>ܘܫܲܪܝܼܘ ܪܵܕܹܝ̇ܢ ܥܝܼܪܹ̈ܐ ܘܐ̄ܢܵܫܵܐ ܠܘܼܥܕܵܐ ܕܫܝܢܵܐ<EOS>ܒܗܵܠܹܝܢ ܩܵܠܹ̈ܐ ܫܲܝܸܢܘ ܐܢܵܫ̈ܐ ܥܲܡ ܪ̈ܘܼܚܵܢܹܐ<EOS>ܘܐܲܥܢܝܼܘ ܐܸܢܘܿܢ ܒܗܲܪܓܵܐ ܛܵܒܼܵܐ ܕܪܸܥܝܵܢ ܚܲܝܹ̈ܐ<EOS>ܒܗܵܢܵܐ ܚܝܲܠܵܐ ܚܣ݂ܲܢܘ ܬܲܟܼܬܘܼܫܵܐ ܕܥܲܡ ܣܵܛܵܢܵܐ<EOS>ܘܦܲܪܹܣܝܼܘ ܐܕ̈ܙܹܐ ܕܐܲܠܸܦܘ ܫܹܐܕ̈ܐ ܠܲܒܼܢܝ̈ܫܐ<EOS>ܒܗܢ ܥܘܼܕܢܐ ܢܲܨܚ̣ܘ ܘܐܸܬܼܟܼܠܵܠܘ ܒܟܸܣܝܵܐ ܘܓܸܠܝܵܐ<EOS>ܘܲܩܓܵܘ ܕܲܪܓܼܵܐ ܕܪܲܒܵܢܘܼܬܼܵܐ ܒܲܬܼܪܹܝܬ ܥܵܠܡܹ̈ܐ<EOS>ܫܸܡ ܒܵܪܘܿܝܵܐ ܠܒܸܫܘ ܐܲܝܟ ܙܲܝܢܵܐ ܘܐܲܩܪܸܒܼܘ ܥܲܡ ܟܠ<EOS>ܘܲܡܕܸܕܘ ܪܵܘܡܵܐ ܘܟܼܠܡܵܐ ܕܐܝܬܼܵܘܗܝ ܠܘܼܩܒܲܠ ܫܘܼܬܼܵܐ<EOS>ܚܙܩ̣ܘ ܙܵܘܥܝ̈ܗܘܢ ܥܲܡ ܦܲܓܼܪ̈ܝܗܘܢ ܠܟܼܠ ܐܬܪ̈ܘܢ<EOS>ܘܐܲܣܝ̣ܘ ܟܹܐܒܹ̈ܐ ܘܢܲܚܡܘ ܡܝܼܬܹ̈ܐ ܘܲܪܕܲܦܘ ܕܲܝܘܹ̈ܐ<EOS>ܦܲܠܸܓܼܘ ܥܲܡܡܹ̈ܐ ܘܲܡܕܼܝܼܢ̈̇ܬܼܵܐ ܠܦܘܼܠܚܵܢܲܝ̈ܗܘܿܢ<EOS>ܕܟܼܠ ܚܲܕܼ ܡܸܢܗܘܿܢ ܢܚܵܘܹܐ ܒܘܼܩܝܹܗ ܒܝܲܕܼ ܣܘܼܪ̈ܵܢܹܐ<EOS>ܚܙܩ̣ܘ ܥܲܠ ܬܸܢܘܲܝ ܕܗܵܝ̇ ܒܲܪܬܼܩܵܠܵܐ ܕܲܓܼܒܼܵܬ̤ ܐܸܢܘܿܢ<EOS>ܕܗܵܐ ܠܲܡ ܐܸܢܵܐ ܐܝܼܬܲܝ̇ ܥܲܡܟܼܘܿܢ ܥܕܡܐ ܠܥܵܠܲܡ<EOS>ܫܸܡܥܘܿܢ ܐܲܟܼܪܸܙ ܒܹܝܬܼ ܪ̈ܗܘܿܟܵܝܵܐ ܣܒܲܪܬܼܵܐ ܚܕܲܬܵܐ<EOS>ܐܲܠܵܗܘܼܬܼܵܐ ܕܠܸܒܼܫܲܬ̤ ܦܲܓܼܪܵܐ ܕܲܬܼܚܵܐ ܠܟܼܠܵܐ<EOS>ܨܐܵܕܸ̇ ܢܘܼܢܹ̈ܐ ܢܦܲܩ̣ ܩܲܕܼܡܝܑܼܬܼ ܕܲܢܨܘܼܕ ܥܲܡܡܹ̈ܐ<EOS>ܐܪܡܝܲ ܡܨܝܼܕܬܹܗ ܘܨܵܕܵܗ̇ ܠܐܸܡܵܐ ܕܲܡܕܼ̈ܝܼܢܬܼܵܐ<EOS>ܪܫ ܬܲܠܡܝܼ̈ܕܐ ܨܵܕܼ ܠܲܡܕܝܼܢܬܵܐ ܕܪܫܵܢܘܼܬܼܵܐ<EOS>ܘܐܲܥܸܠ ܚܲܒܼܫܵܗ̇ ܠܓܼܵܘ ܡ̣ܢ ܚܸܣܢܹ̈ܐ ܕܗܲܝܡܵܢܘܼܬܼܵܐ<EOS>ܒܘܼܟܼܪܵܐ ܕܒܲܒܲܪ ܘܐܵܘܕܼܝܼ ܒܲܒܼܪܵܐ ܕܒܲܪ ܐܲܠܵܗܵܐ ܗ̄ܘ̣<EOS>ܗܘ̤ ܩܲܕܼܡܵܝܑܼܬܼ ܩܲܪܸܒܼ ܕܸܒܼܚܹ̈ܐ ܕܦܘܼܢܵܝ ܥܲܡܡܹ̈ܐ<EOS>ܣܵܡ̣ ܬܵܘܕܝܼܬܹܗ ܒܲܕܼ ܡܘܼܬܼ ܟܹܐܦܵܐ ܒܫܘܼܪܵܝ ܒܲܝܬܿܐ<EOS>ܘܲܒ̣ܢܵܐ ܘܫܲܟܼܠܸܠ ܥܲܡܡܹ̈ܐ ܠܝܼܓܹ̈ܐ ܒܥܲܪ̈ܩܹܐ ܕܚܘܼܒܵܐ<EOS>ܟܠ̣ܵܐ ܒܵܗ̇ ܒܪ ܗ̄ܘܿܡܹܐ ܘܙܵܥ̣ܘ ܒܸܢܝܵܢܹ̈ܐ ܕܲܦܬܲܟܼܪܘܼܬܼܵܐ<EOS>ܘܢܸܦܠܲܬ̤ ܛܘܼܥܝܲܝ ܕܨܲܒܸܬܘ ܫܹܕܹ̈ܐ ܠܒܸܢܝܵܢ ܙܹܦܵܐ<EOS>ܙܵܥ̣ܘ ܡ̣ܢ ܩܵܠܹܗ ܫܹܐܕܹ̈ܐ ܘܐ̄ܢܵܫ̈ܐ ܦܲܠܚܲܝ̈ ܫܹ̈ܐܕܹܐ<EOS>ܘܫܵܛ̣ܘ ܠܦܘܼܠܚܵܢܵܐ ܕܫܸܡ ܐܲܠܵܗܹ̈ܐ ܘܝܲܩ̣ܪܘ ܩܘܼܫܬܵܐ<EOS>ܐܵܦ ܝܘܿܚܲܢܵܢ ܢܚܸܡ ܩܵܠܹܗ ܠܐܲܦܸܣ̈ܝܹܐ<EOS>ܐܲܝܟ ܕܡ̣ܢ ܫܸܢܬܼܵܐ ܐܲܥܝܼܪܘ ܐܸܢܘܿܢ ܠܦܘܼܠܚܵܢ ܚܲܝܹ̈ܐ<EOS>ܒܲܕ ܡܘܼܬܼܪܲܥܡܵܐ ܗܘ̤ܵܬܼ ܒܲܪܬܼ ܩܵܠܹܗ ܒܐܲܪܥܵܐ ܥܩܲܪܬܵܐ<EOS>ܘܵܪܓܝܗ̇ ܠܥܘܼܒܵܐ ܒܡܸܛܪܵܐ ܚܝܐ ܕܡܠܬ̤ ܦܘܼܡܹܗ<EOS>ܐܲܪܡܝܼ ܒܵܓܼܵܘܗ̇ ܙܲܪܥܵܐ ܛܵܒܼܵܐ ܕܗܲܝܡܵܢܘܼܬܼܵܐ<EOS>ܒܝܲܕ ܣܘܼܥܪ̈ܵܢܹܐ ܓܲܡܪܹܐ ܠܲܫܡܵܐ ܕܐܸܬܼܟܲܢܝܼ ܒܹܗ<EOS>ܘܐܲܫ̣ܡܲܥ ܩܵܠܵܐ ܕܕܼܵܪ ܘܿܙܘܼܬܹܗ ܒܲܕܼܡܘܼܬܼ ܪܲܥܡܵܐ<EOS>ܒܪܲ ܥܡܵܐ ܕܩܵܠܹܗ ܢܲܚܸܡ ܡܝܼ̈ܬܹܐ ܕܡܝܼܬܼ ܒܲܚܛܝܼܬܼܵܐ<EOS>ܘܚܵܘܝܼ ܐܸܢܘܿܢ ܐܘܼܪܚܵܐ ܚܕܲܬܵܐ ܕܚܲܝܲܬܼ ܡܝܼ̈ܬܹ̈ܐ<EOS>ܡܲܬܼܝ ܐܲܠܸܦ ܒܹܝܬܼ ܥܸܠܼܪ̈ܝܹܐ ܬܠܝܼܬܼܵܝܘܼܬܼܵܐ<EOS>ܘܚܲܬܸܡ ܩ̈ܠܹܐ ܕܲܢܒܼܝܼܘܼܬܼܵܐ ܒܟܼܪܵܘܿܙܘܼܬܼܵܐ<EOS>ܫܲܪܲܪ ܐܢܘܿܢ ܒܝܲܕ ܡܘܼܠܟ̈ܢܹܐ ܕܲܠܘܵܬܼ ܟܹܐܢܹ̈ܐ<EOS>ܘܐܵܘܕܲܥܘ ܐܸܢܘܿܢ ܕܲܫܠܸܡܘ ܐ̄ܪ̈ܙܹܐ ܘܲܕܼܢܲܚ̣ ܩܘܼܫܬܵܐ<EOS>ܚܲܕܝܹܗ ܠܐܲܒܼܪܵܡ ܕܲܗܘ̤ܵܘ ܥܲܡܡܹ̈ܐ ܐ̄ܚܢܹ̈ܐ ܕܚܘܼܒܹܗ<EOS>ܘܐܲܦܲܨܚ ܠܕܵܘܝܼܕܼ ܕܩܵܡ̣ ܡ̣ܢ ܙܲܪܥܹܗ ܡܲܠܟܵܐ ܕܲܟܼܬܼܝܼܒܼ<EOS>ܐܲܟ̇ܬܸܒܼ ܒܲܛܢܹܗ ܕܲܗܘ̤ܵܐ ܒܪܘܼܚܵܐ ܕܠܵܐ ܙܘܼܘܵܓܼܵܐ<EOS>ܘܐܲܝܟ ܥܸܩܪܵܐ ܫܘܲܚ̣ ܡ̣ܢ ܐܲܪܥܵܐ ܨܗܘܼܬܼܵܐ ܡܲܪܝܲܡ<EOS><EOS>ܒܗܲܢܟܲܠ ܦܲܓܼܪܵܐ ܚܵܘܝܼ ܕܲܥܡܲܪ ܨܒܼܝܵܢ ܟܲܣܝܵܐ<EOS>ܘܲܩܪ̣ܵܝܗܝ ܒܲܫܡܵܐ ܒܲܪ ܐܲܗܵܠܵܐ ܕܥܸܠܝ ܡ̣ܢ ܟܠ<EOS>ܠܗܵܢܵܐ ܢܝܼܫܵܐ ܫܠܸܡ ܐܵܦ ܠܘܼܩܵܐ ܐܵܣܝܵܐ ܕܪܘܼܚܵܐ<EOS>ܘܐܲܝܟ ܕܲܒܼܣܲܡܵܐ ܐܲܣܝܼ ܒܡܸܠܵܘ̈ܗܝ ܠܐܵܓܸܒܼ̈ܛܵܝܹܐ<EOS>ܐܵܣܝܵܐ ܡܗܝܼܪܵܐ ܐܹܫܬܲܕܲܪ ܗ̄ܘ̣ܵܐ ܠܥܲܡܵܐ ܟܪܝܼܗ̄ܐ<EOS>ܕܢܸܥܨܘܿܒܼ ܟܹܐܒܼܵܘ̈ܗܝ ܒܝܲܕܼ ܣܲܡ̣ܡܵܢܹ̈ܐ ܐܲܠܵܗܹ̈ܝܐ<EOS>ܒܫܸܩ ܐܸܠܵܗܵܐ ܣܲܥܪܹܗ ܒܲܪ ܫܹܝܡ ܠܒܲܪ ܚܵܡ ܥܲܒܼܕܵܐ<EOS>ܘܣܡ ܠܹܗ ܣܲܡܵܐ ܕܚܹܐܪܘܼܬܼ ܢܲܦ̣ܫܵܐ ܥܲܠ ܪܸܥܝܵܢܹܗ<EOS>ܒܟܹܐܒܼܵܐ ܕܥܵܘܠܵܐ ܪܡܹܐ ܗ̄ܘ̣ܵܐ ܙܲܪܥܹܗ ܕܚܵܡ ܡܲܪܵܚܵܐ<EOS>ܘܥܲܠ ܥܸܒܼܪܵܝܵܐ ܘܥܲܨܒܹܗ ܒܪܘܼܚܵܐ ܘܟܲܣܝܼ ܥܵܘܠܹܗ<EOS>ܫܪܝܗܝ̣ ܡ̣ܢ ܢܝܼܪܵܐ ܕܥܲܒܼܕܘܼܬܼ ܥܵܘܠܵܐ ܕܲܒܝܼܠܵܘ̈ܛܵܬܼܵܐ<EOS>ܘܛܲܒܼܥܹܗ ܒܪܘܚܵܐ ܕܢܸܗܘܹܐ ܡܲܦܠܲܝܝ ܠܡܲܠܟܵܐ ܕܪܵܘܡܵܐ<EOS>ܦܐܹܐ ܗ̄ܘ̣ܵܐ ܩܵܠܹ̈ܐ ܟܲܕ ܩܵܥܹ̇ܐ ܗ̄ܘ̣ܵܐ ܒܐܲܪܥܵܐ ܕܡܸܨܪܹܝܢ<EOS>ܘܲܡܫܲܬܸܩ ܗ̄ܘ̣ܵܐ ܩܵܠܹ̈ܐ ܕܛܘܼܥܝܲܝ ܒܟܼܵܪܘܿܙܘܼܬܼܵܐ<EOS>ܪܲܒ ܗ̄ܘ̣ܵܐ ܢܒܼܓܵܐ ܕܡܸܠܲܬܼ ܦܲܘܡܹܗ ܛܵܒܼ ܡ̣ܢ ܓܝܼܚܘܿܢ<EOS>ܘܲܡܝܲܬܿܪܝܼܢ ܗ̄ܘ̣ܵܘ ܙܵܘܥܲܝ̈ ܢܦ݂ܲܫܹܗ ܡ̣ܢ ܫܲܬܿܝܼܩܹ̈ܐ<EOS>ܕܚܝܼܠ ܗ̄ܘ̣ܵܐ ܩܵܠܹܗ ܥܲܠ ܡܸܨܪ̈ܝܹܐ ܛܵܒܼ ܡ̣ܢ ܓܝܼܚܘܿܢ<EOS>ܘܲܡܝܲܬܿܪܝܼܢ ܗ̄ܘ̣ܵܘ ܚܪܘܕ̈ܐ ܕܥܲܡܹܗ ܡ̣ܢ ܝܼܣܪܵܝܹܠ<EOS>ܡܘܼܫܹܐ ܚܪܲܪ ܘܐܲܗܦܸܟ ܥܲܡܹܗ ܕܡܝܼܬܼ ܒܲܚܛܝܼܬܼܵܐ<EOS>ܘܠܘܼܩܵܐ ܚܲܪܲܪ ܘܐܲܗܦܸܟ ܥܲܡܹܗ ܒܣܲܒܼܪܵܐ ܘܚܲܝܹ̈ܐ<EOS>ܚܪ̈ܘܼܪܹܐ ܘܚܲܝܹ̈ܐ ܡܠ݂ܲܟ ܥܸܒܼܪܵܝܵܐ ܠܲܒܲܢܲܝ̈ ܓܸܢܣܹܗ<EOS>ܘܐܸܫܬܵܘܕܝܼ ܠܗܘܿܢ ܩܝܵܡܬܵܐ ܕܦܲܓܼܪܵܐ ܘܦܘܼܪܩܵܢ ܢܲܦ̣ܫܵܐ<EOS>ܡܵܪܩܘܿܣ ܪܲܒܿܝܼ ܙܲܪܥܵܐ ܕܲ<EOS>ܕܲܥ ܟܹܐܦܵܐ ܒܪ̈ܗܘܿܡܹܐ<EOS>ܘܐܲܫܩܝܼ ܒܡܸܠܵܘ̈ܗܝ ܚܲܠܝܘܼܬܼ ܩ̈ܠܐ ܠܦܹܐܪܹ̈ܐ ܡ̈ܠܝܼܠܹܐ<EOS>ܒܢ̣ܵܐ ܝܘܼܠܦܵܢܹܗ ܥܲܠ ܬܵܘܕܝܼܬܼܵܐ ܕܟܹܐܦܵܐ ܓܒܼܝܼܬܼܵܐ<EOS>ܘܠܵܐ ܐܸܬܼܪܲܦܝܼ ܡ̣ܢ ܡܲܚܫܘܼ̈ܠܹܐ ܕܪܚܵܐ ܕܛܘܼܥܝܲܝ<EOS>ܕܢܚ̣ ܐܲܝܟ ܫܸܡܡܵܐ ܫܪܵܪܵܐ ܕܡܸܠܵܘ̈ܗܝ ܒܹܝܬܼ ܪ̈ܗܘܿܡܵܝܹܐ<EOS>ܘܪܲܕܼܦܹܗ ܠܚܸܫܟܿܐ ܕܚܲܪܵܫܘܼܬܼܵܐ ܕܐܲܠܸܦ ܣܝܼܡܘܿܢ<EOS>ܦܪܲܣܝܼ ܘܲܓܼܠ̣ܵܗ̇ ܠܐܘܼܡܵܢܘܼܬܹܗ ܕܗܵܘ̇ ܙܹܐܦܵܢܵܐ<EOS>ܘܦܲܟܿܗܵܗ̇ ܠܡܸܪܬܹܗ ܒܫܸܡ ܚܲܠܝܘܼܬܼܵܐ ܕܲܫܡܹܗ ܕܝܼܫܘܿܥ<EOS>ܥܩܲܪ̣ܙܝܼܙܵ ܢܵܘ̈ܗܝ ܘܕܲܟܿܝܼ ܝܲܥܪܵܐ ܕܡܲܘܼܬܹܗ<EOS>ܘܲܙܪ̣ܥ ܒܐ̄ܢܵܫ̈ܐ ܙܲܪܥܵܐ ܛܵܒܼܵܐ ܕܗܝܼܡܵܢܘܼܬܹܗ<EOS>ܒܗܲܝܼܡܢܘܼܬܼܵܐ ܫܲܪܝܼ ܘܫܲܠܸܡ ܒܲܕܡܘܼܬܼ ܚܲܒܼܪ̈ܵܘܗܝ<EOS>ܘܐܲܩܸܦ ܣܸܦܪܗ ܠܕܼܝܬܹܩܹܐ ܕܲܟܼܢܵܘ̈ܗܝ<EOS>ܒܐܲܪ݁ܒܿܥܵܐ ܣܵܦܪ̈ܐ ܚܲܬܼܡܵܗ̇ ܡܠܟܿܐ ܠܟܼܵܪܘܿܙܘܼܬܹܗ<EOS>ܘܐܲܪܡܝܼ ܐܝܼܕܼܵܐ ܬ̇ܡܵܢܝܵܐ ܘܫܲܒܼܥܝܼܢ ܒܦܘܼܪܩܵܢ ܥܲܡܡܹ̈ܐ<EOS>ܒܲܕ ܡܘܼܬܼܢܲܚܬܵܐ ܦܪܲܣ̣ ܝܘܼܠܦܵܢܹܗ ܒܐܲܪ̈ܒܲܥܦܸܢܝܵܢ<EOS>ܘܟܲܣܝܘܼܗܝ ܠܥܵܠܡܵܐ ܥܲܪܛܸܠܵܝܐ ܒܢܲܚܬܵܐ ܕܲܒܡܹܗ<EOS>ܫܡܵܐ ܡܫܝܼܚܵܐ ܠܒ̣ܟܘ ܒܐܕܝ̈ܗܘܢ ܘܒܙܘ ܥܝ̈ܗܘܢ<EOS>ܘܐܸܢ ܕܲܒܼܛܒܼܢܵܐ ܚܬܲܡܘ ܒܹܗ ܐܢܵܫ̈ܐ ܡ̣ܢ ܢܸܟܼܝܵܢܹ̈ܐ<EOS>ܐܲܝܟ ܚܲܕܼ ܓܘܼܫܡܵܐ ܚܫܲܒ̣ܘ ܠܲܚܕܵܕ̈ܐ ܟܲܕܼ ܣܲܓܝܼܐܝܼ̈ܢ<EOS>ܘܲܟܼܕܲܢܘ ܚܘܼܒܵܐ ܕܪܸ̈ܥܝܵܢܲܗܘܿܢ ܒܪܹܫܵܐ ܡܫܝܼܚܵܐ<EOS>ܦܐܹܐ ܗ̄ܘ̣ܵܐ ܟܢܘܼܫܝܵܐ ܕܗܲܕܡܲܝ̈ܗܘܿܢ ܕܲܡܫܝܼܚܹ̈ܐ<EOS>ܘܲܪܓܝܼܓܼ ܗ̄ܘ̣ܵܐ ܛܵܒܼ ܫܡܵܐ ܝܲܩܝܼܪܵܐ ܕܲܠܒܼܝܼܟܼܝܼܢ ܗ̄ܘ̣ܵܘ<EOS>ܒܲܕܼ ܡܘܼܬܼ ܨܲܠܡܵܐ ܨܝܼܪ ܗ̄ܘ̣ܵܐ ܡܫܝܼܚܵܐ ܩܕܼܵܡ ܡܲܕܥܗܘܿܢ<EOS>ܘܲܚܬܿ ܝܼܪܝܼܢ ܗ̄ܘ̣ܵܘ ܒܛܼܒܼܥܵܐ ܕܲܫܡܹܗ ܐܲܝܟ ܕܲܒܼܬܼܵܓܼܵܐ<EOS>ܠܲܝܬܿ ܗ̄ܘ̣ܵܐ ܡܸܕܹܡ ܥܲܝܢ̈ܝܗܘܿܢ ܐܸܠܵܐ ܡܫܝܼܚܵܐ<EOS>ܘܒܹܗ ܡܲܩܲܬܼ ܗ̄ܘ̣ܵܐ ܚܝܵܪܐ ܟܲܣܝܵܐ ܕܪܸ̈ܥܝܵܢܲܝܗܘܿܢ<EOS>ܠܵܐ ܚܫܝܼܒܼ ܗ̄ܘ̣ܵܐ ܠܗܘܿܢ ܕܐܝܼܬܼܵܘܗܝ ܡܸܕܹܡ ܥܘܼܡܪܵܐ ܕܙܲܒܼܢܵܐ<EOS>ܘܠܵܐ ܪܵܢܹܝ̇ܢ ܗ̄ܘ̣ܵܘ ܕܐܝܼܬܼ ܝܘܼܬܼܪܵܢܵܐ ܒܐܲܪ̈ܥܝܵܬܼܵܐ<EOS><EOS>ܦܵܘܠܘܿܣ ܓܲܒܼܝܵܐ ܪܵܚܡܵܐ ܕܡܲܠܟܿܐ ܕܪܵܘܡܵܐ<EOS>ܕܡܝܼܬܼ ܗ̄ܘ̣ܵܐ ܟܲܕܼܝܲܝ ܘܝܲܝ ܗ̄ܘ̣ܵܐ ܟܲܕܼ ܡܝܼܬܼ ܘܫܝܼܛܘ ܗ̄ܘ̣ܵܐ ܘܲܫܒܼܝܼܝ<EOS>ܡܝܼܬܼ ܗ̄ܘ̣ܵܐ ܠܥܵܠܡܵܐ ܕܠܵܐ ܚ̇ܕܐ ܗ̄ܘ̣ܵܐ ܒܪ̈ܓܼܝܼܓܬܗ<EOS>ܘܝܲܝ ܗ̄ܘ̣ܵܐ ܒܲܣܒܼܪܵܐ ܕܗܵܘ̇ ܚܘܼܕܵܬܵܐ ܕܗܵܘܹ̇ܐ ܒܪܪܬܼܵܐ<EOS>ܠܥܸܢܝܵܢ ܡܵܪܹܗ ܡܸܬܼܝܲܐܲܒܼ ܗ̄ܘ̣ܵܐ ܕܠܵܐ ܣܲܒܼܥܘܼܬܼܵܐ ܘܲܡܣܲܟܹܿܐ<EOS>ܗ̄ܘ̣ܵܐ ܕܢܚܸܙܝܘܼܗܝ ܒܐܲܦܹ̈ܐ ܕܠܵܐ ܡܲܚܝܼܬܼܵܐ<EOS>ܥܲܡܹܗ ܗܘ̤ܵܐ ܓܹܝܪ ܒܚܲܝܹ̈ܐ ܕܙܒܼܢܵܐ ܐ̄ܪܵܙܢܵܐܝܼܬܼ<EOS>ܐܸܠܵܐ ܪܓܼܝܼܓܼ ܗ̄ܘ̣ܵܐ ܕܢܸܗܘܹܐ ܥܲܡܹܗ ܒܲܓܼܡܝܼܪܘܼܬܼܵܐ<EOS>ܠܗܵܢ ܥܢܝܵܢܵܐ ܪܚܸܡܘ ܟܵܪ̈ܘܙܹܐ ܕܡܸܠܲܬܼ ܚܲܝܹ̈ܐ<EOS>ܘܟܲܕܼ ܒܲܐܪܥܵܐ ܗܘ̤ܵܘ ܠܵܘ ܒܐܲܪܥܵܐ ܗܘ̤ܵܘ ܐܸܠܵܐ ܨܹܐܕܵܘܗܝ<EOS>ܡܸܛܠ ܚܘܼܒܹܗ ܫܒܲܩ̣ܘ ܟܠܡܸܕܡ ܘܝܩܪܘ ܚܘܼܒܹܗ<EOS>ܘܲܗܘ̤ܵܘ ܣܵܗܕܹ̈ܐ ܕܟܼܵܪܘܿܙܘܼܬܹܗ ܨܹܝܕ ܐܢܵܫܘܼܬܼܵܐ<EOS>ܐܲܟܼܪܸܙܘ ܒܲܛܢܹܗ ܘܚܵܘܝܼܘ ܝܠܕܹܗ ܘܬܲܪܒܿܝܬ ܦܲܓܼܪܹܗ<EOS>ܘܲܪܫܲܡ̣ܘ ܚܲܫܹܗ ܘܨܵܪܘ ܢܘܼܚܵܡܹܗ ܕܩܵܡ ܘܐܸܣܬܲܠܲܩ<EOS>ܫܡܲܥ̣ܘ ܒܲܪܬܼ ܩܵܠܵܐ ܕܦܲܩܸܕ ܐܸܢܘܿܢ ܕܬܲܠܡܸܕܼܘ ܘܐܲܥܡܸܕܼܘ<EOS>ܘܲܓܼܡ݂ܲܪܘ ܚܘܼܒܹܗ ܒܚܘܼܒܵܐ ܠܡܸܠܲܬܼ ܦܘܼܡܹܗ ܒܐܸܕܸܢܲܝ̈ ܟܠܢܵܫ<EOS>ܢܦܲܩ̣ܘ ܠܲܣܝ̈ܓܼܐ ܘܒܹܝܬܼ ܐܘܼܪ̈ܚܵܬܼܵܐ ܒܵܬܲܪ ܐܢܵܫ̈ܐ<EOS>ܘܟܲܢܸܫܘ ܡܲܠ̣ܵܘ ܒܹܝܬܼ ܡܸܫܬܘܼܬܼܵܐ ܛܵܒܹ̈ܐ ܘܒܼܝ̈ܫܹܐ<EOS>ܐܲܣܡܸܟܼܘ ܐܸܢܘܿܢ ܥܲܠ ܦܵܬܼܘܪܵܐ ܪܘܼܚܵܢܝܵܐ<EOS>ܘܐܲܫܩܝܼܘ ܐܢܘܿܢ ܣܲܡ ܚܲܝܘܼܬܼܵܐ ܒܐܪܵܙܵܐ ܕܕܼܵܡܹ̇ܐ<EOS>ܒܦܲܓܼܪܵܐ ܘܕܲܡ̇ܐ ܬܲܪܣܝܼܘ ܐܢܘܿܢ ܐܪܵܙܵܢܵܐܝܼܬܼ<EOS>ܕܢܹܐܠܲܦ ܟܠܵܢܵܫ ܕܲܕܦܲܓܼܪܵܢܵܐ ܗܘ̣ ܦܲܓܼܪܑܵ ܘܲܕܼܡܵܐ<EOS>ܒܐܘܼܟܼܠܵܐ ܕܪܘܼܚܵܐ ܥܲܝܸܕܼܘ ܐܸܡܘܿܢ ܠܥܲܡܡܹ̈ܐ ܝܲܥܢܹ̈ܐ<EOS>ܘܫܵܛ̣ܘ ܡܹܐܛܼܘܼܠܬܼܵܐ ܕܲܦܬܲܟܼܪܘܼܬܼܵܐ ܘܝܲܩܲܪܘ ܩܘܼܫܬܵܐ<EOS>ܒܐܸܣܛܲܠ ܫܘܼܒܼܚܵܐ ܟܣܲܝܼܘ ܐܸܢܘܿܢ ܠܥܪܪ݁ܛܸܠܵܝܹܐ<EOS>ܘܢܲܟܸܦܘ ܪܲܗܛܵܐ ܕܙܲܠܝܼܠܘܼܬܼܵܐ ܕܕܼܘܼܒܵܪܲܝܗܘܿܢ<EOS>ܒܣܲܒ̣ܪܵܐ ܘܚܲܝܹ̈ܐ ܫܲܪܲܪ ܐܸܢܘܿܢ ܨܝܕ ܡܘܼܠܟ̈ܢܐ<EOS>ܘܐܲܠܸܦ ܐܸܢܘܿܢ ܕܠܵܐ ܢܸܬܼܪܲܦܘܢ ܒܚܲܫܹ̈ܐ ܕܙܲܒ̣ܢܵܐ<EOS>ܡܘܼܠܟܵܢ ܚܲܝܹ̈ܐ ܖܒܥ̣ܘ ܐܲܝܟ ܢܝܼܫܵܐ ܩܕܼܵܡ ܥܲܝܢܲܝ̈ܗܘܿܢ<EOS>ܕܢܸܗܘܘܿܢ ܚܵܢܹ̇ܝܢ ܒܗܲܝܡܵܢܘܼܬܼܵܐ ܠܘܵܬܼ ܕܲܥܬܼܝܼܕ̈ܢ<EOS>ܒܕܼܘܼܡܝܵܐ ܕܝܼܠܹܗ ܚܲܦܸܛܘ ܐܸܢܘܿܢ ܠܡܡܪܝܘ<EOS>ܘܗܢܘܢ ܫܪܝܼܘ ܐܲܝܟ ܪ̈ܒܢܐ ܩܕܼܵܡ ܬܲܠܡܝܕ̈ܐ<EOS>ܗܢܘ̣ܢ ܥܠ̣ܘ ܗܵܘ̣ܘ ܠܐ ܓܘܢ ܥܡ̈ܠܐ ܩܕܡ ܐܬܼܠܝܼ̈ܛܐ<EOS>ܘܗܢ̣ܘܢ ܚܘܝܼܘ ܙܢܝ̈ ܬܲܟܬܘܼܫܵܐ ܠܩܪ̈ܒܬܢܐ<EOS>ܚܵܣܢܘ ܟܠ ܚܝ̈ܠܝܢ ܒܚܝܠ ܥܘܼܕܼܪܵܢܵܐ ܐܲܠܵܗܵܝܵܐ<EOS>ܘܐܲܩܠܝܼܘ ܘܒܲܣܲܪܘ ܥܲܠ ܫܘܥܠܝܐ ܕܕܝܘ̈ܐ ܘܐܢܫ̈ܐ<EOS>ܫܛ̣ܘ ܠܘܚܡ̈ܐ ܘܕܫ̣ܘ ܠܲܓܼܙܵܡܹ̈ܐ ܕܡܲܠܟܵܐ ܛܪ̈ܘܢܐ<EOS>ܘܐܲܗܸܠܘ ܘܲܓܼܚܸܟܼܘ ܥܲܠ ܕܝ̈̇ܢܐ ܘܫܘܠܛܢ̈ܝܗܘܿܢ<EOS>ܫܪ̣ܘ ܝܘܠܦܢܐ ܕܟܸܢܼܒܲܬ̤ ܛܘܥܝܲܝ ܒܐܝܼܕܵܐ ܕܐܵܢܵܫ̈ܐ<EOS>ܘܲܟܼܬܲܒܼܘ ܣܦܪ̈ܐ ܕܚܲܕܼ ܝܘܠܦܵܢܵܐ ܕܐܲܠܵܗ ܟܠܵܐ<EOS>ܦܐܹܐ ܗ̄ܘ̣ܵܐ ܩܵܠܗܘܿܢ ܟܲܕܼ ܩܵܥܹ̇ܝܢ ܗ̄ܘ̣ܵܘ ܒܹܝܬܼ ܐܲܪ̈ܥܵܢܹܐ<EOS>ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܕܼܫܵܐ ܚܕܼܵܐ ܐܝܼܬܼܘܼܬܼܵܐ<EOS>ܪܓܼܝܸܓܼ ܗ̄ܘ̣ܵܐ ܙܵܡܪܵܐ ܕܟܸܢܵܕ̈ܝܗܘܿܢ ܪ̈ܘܼܚܵܢܵܝܹܐ<EOS>ܟܲܕܼ ܙܵܡ̇ܝܪܝܼܢ ܗ̄ܘ̣ܵܘ ܡܸܠܬܐ ܘܦܲܓܼܪܵܐ ܒܪܵܐ ܕܐܲܠܵܗܵܐ<EOS>ܗܲܢܝܼܬܝܼ̈ܢ ܗ̄ܘ̣ܵܘ ܦܸܬܼܓܼܡܲܝ̈ܗܘܿܢ ܠܥܝܼܪܹ̈ܐ ܘܐ̈̄ܢܵܫ̈ܐ<EOS>ܟܲܕܼ ܙܵܪܥܝܼܢ ܗ̄ܘ̣ܵܘ ܣܒܲܪܬܼܵܐ ܚܕܲܬܐ ܕܥܸܠܲܬܼ ܫܲܝܢܵܐ<EOS>ܥܗܲܪܘ ܗ̄ܘ̣ܵܘ ܟܸܢܫ̈ܐ ܕܫܡܝ̈ܢܐ ܒܚܝܠܐ ܕܲܒܼܗܘܿܢ<EOS>ܟܲܕܼ ܚܵܣܢܹ̇ܝܢ ܗ̄ܘ̣ܵܘ ܟܠ ܝܘܼܠܦܵܢܝܼ̈ܢ ܒܚܲܝܠܹܗ ܕܝܼܫܘܿܥ<EOS><EOS>ܒܬܲܗܪܵܐ ܩܵܡ̣ܘ ܗ̄ܘ̣ܵܘ ܪ̈ܘܼܚܵܢܵܝܹܐ ܒܐܵܓܼܘܢܲܝ̈ܗܘܿܢ<EOS>ܕܚܙ̣ܘ ܕܐܲܫܦܸܠ ܥܵܠܡܵܐ ܘܚܝܲܠܹܗ ܡ̣ܢ ܨܲܝܵܪܹ̈ܐ<EOS>ܚܙ̣̰ܵܘ ܕܲܠܒܼܝܼܫܝܼܢ ܟܝܵܢܵܐ ܕܒܸܣܪܵܐ ܡ̣ܬܼܚܲܒܿܠܵܢܵܐ<EOS>ܘܲܬܼܗܲܪܘ ܣܲܓܿܝܼ ܕܐܲܝܟܲܢ ܙܵܟܹ̇ܝܢ ܠܚܲܫܹ̈ܐ ܕܲܒܼܗܘܿܢ<EOS>ܐܘܒܣܪ̈ܢܐ ܕܫܵܛ̣ܘ ܠܲܟܼܝܵܢܵܐ ܘܠܲܐ ܣܝܼܪܘܼܬܹܗ<EOS>ܘܚܵܘܝܼܘ ܕܘܼܡܝܵܐ ܕܠܵܐ ܚܵܫܘܿܫܹ̈ܐ ܒܚܵܡܣܵܢܲܝ̈ܗܘܿܢ<EOS>ܐܘ ܐܪ̈ܥܢܐ ܕܲܥܡܲܪ̣ܘ ܒܐܲܪܥܵܐ ܟܪܝܼܗܘܼܬ ܓܘܼܫܡܵܐ<EOS>ܘܠܵܐ ܐܸܬܼܟܲܬܲܡܘ ܒܟܹܐܒܹ̈ܐ ܣܢ̈ܝܵܐ ܕܲܢܣܝܼܣܘܼܬܹܗ<EOS>ܐܘ ܬܲܓܵܪܹ̈ܐ ܕܼܪܕܼܵܘ ܒܐܘܼܪܚܵܐ ܡܲܠܝܲܬ ܩܸܢܛܵܐ<EOS>ܘܠܵܐ ܐܸܬܼܚܲܠܲܨܘ ܓܲܙܵܐ ܪܲܒܵܐ ܕܪܸ̈ܥܝܵܢܲܝܗܘܿܢ<EOS>ܐܘ ܡܲܠܵܚܹ̈ܐ ܕܝܼܬܸܒܼܘ ܒܐܸܠܦܵܐ ܒܝܲܡܵܐ ܫܓܼܝܼܫܵܐ<EOS>ܘܠܵܐ ܐܸܬܼܛܲܒܿܥܲܬ̤ ܗܲܝܡܵܢܘܼܬܼܗܘܿܢ ܒܹܝܬܼ ܡܲܚܫܘܼ̈ ܠܹܐ<EOS>ܐܘܿ ܟܢܪ̈ܐ ܙܡܪ̈ܝ ܠܝܘܿܡ ܬܠܝܼܬܼܵܝܘܼܬܼܵܐ<EOS>ܕܠܵܐ ܐܸܬܼܦܲܣܲܩ ܪܘܼܟܵܒܼ ܡܸܢܹ̈ܐ ܕܚܘܼܫܵܒܲܝܗܘܿܢ<EOS>ܐܘܿ ܐܲܬܼ̈ܠܹܝܛܹܐ ܐܲܚܕܼܵܝ̈ ܕܲܪܵܐ ܥܲܡ ܚܘܼܬܼܚ̈ܵܬܹܐ<EOS>ܕܠܵܐ ܩܲܬܼ̈ܝ ܐܝܼܕ̈ܐ ܕܐܲܚܘܿܕܲܝ̈ܗܘܿܢ ܒܗܲܕܼܵܡܲܝ̈ܗܘܿܢ<EOS>ܐܘܿ ܐܲܟܵܪܹ̈ܐ ܙܲܪ̈ܥܲܝ ܚܲܝܹ̈ܐ ܒܹܝܬܼ ܡܵܝܘܿܬܹ̈ܐ<EOS>ܕܥ̇ܕ ܚܲܢܦܘܼܬܼܵܐ ܝܲܥܪܵܐ ܕܐܲܥܝܼܘ ܫܹܐܕܹ̈ܐ ܒܐܵܢܵܫ̈ܐ<EOS>ܐܘܿ ܬܲܡܝܼܕܹ̈ܐ ܢܵܛܪ̈ܲܝ ܚܘܼܒܵܐ ܕܪܲܒܵܐ ܡܫܝܼܚܵܐ<EOS>ܕܠܵܐ ܐܸܬܼܪܲܦܝܼ ܚܵܙܘܵܐ ܕܚܘܼܒܗܘܿܢ ܡ̣ܢ ܨܹܝܕܼ ܡܵܪܪܗܘܿܢ<EOS>ܒܨܝܼܪ ܗ̄ܘ̣ ܚܘܼܒܵܐ ܕܢܸܬܼܢܹܐ ܫܲܪܒܵܐ ܕܪܸ̈ܥܝܵܢܲܝܟܿܘܿܢ<EOS>ܘܠܵܐ ܡܨܹܐ ܗܵܘܢܵܐ ܕܲܢܨܘܿܪ ܨܵܠܡܵܐ ܕܢܸܨܚܵܢܲܝ̈ܟܿܘܿܢ<EOS>ܟܪܹܐ ܠܸܫܵܢܵܐ ܕܢܸܡܛܹܐ ܠܪܵܘܡܵܐ ܕܲܣܠܲܩܬܘܿܢ ܠܗ<EOS>ܘܡܲܬܝܼܢ ܝܲܨܪܵܐ ܕܢܸܡܛܹܐ ܥܲܡܟܼܘܿܢ ܠܲܠܡܹܐܝܢ ܚܲܝܹ̈ܐ<EOS>ܚܲܕ ܗܘ̤ ܒܲܠܚܘܿܕܼ ܡܨܐܹ ܕܲܢܨܘܿܪܝܼܘܗܝ ܠܨܲܠܡܵܐ ܕܚܘܼܒܿܟܘܿܢ<EOS>ܘܗܘ̤ܝܘܼ ܝܵܕܲܥ̇ ܕܢܸܡܢܹܐ ܥܲܡܠܹ̈ܐ ܕܐܵܓܼܘܿܢ̈ܝܟܿܘܿܢ<EOS>ܠܹܗ ܗ̄ܘ̣ ܓܲܠܝܵܐ ܕܲܟܼܡܵܐ ܚܲܫܬܿܘܢ ܡܸܛܠ ܚܘܼܒܹܿܗ<EOS>ܘܗܘ̤ ܡܦܣ ܕܐܲܝܟܲܢ ܢܸܬܸܿܠ ܐܲܓܼܪܵܐ ܠܨܒܼܝܵܢܲܝ̈ܟܿܘܿܢ<EOS>ܒܟܲܪܡܹܗ ܠܦܚܬܘܿܢ ܡ̣ܢ ܫܘܼܪܵܝܵܐ ܕܘܼܪܘܿܙܘܼܬܹܗ<EOS>ܘܗܘ̤ ܡܦܲܢܹܐ ܠܟܼܘܿܢ ܕܝܢܵܪ ܚܲܝܹ̈ܐ ܕܠܵܐ ܡܸܬܼܚܲܒܲܠ<EOS>