ܬܘܒ ܐܓܪܬܐ ܕܛܘܒܢܐ<EOS>ܡܪܝ ܫܡܥܘܢ ܐܦܝܣܩܘܦܐ<EOS>ܕܒܝܬ ܪܫܡ ܕܟܬܒ ܡܛܠ<EOS>ܒܪܨܘܡܐ ܘܗܪ̈ܣܝܣ<EOS>ܕܢܣܛܘܪ̈ܝܢܐ ܕܡܚܘܐ ܕܡܢ<EOS>ܐܝܡܟܐ ܗܘܐ ܠܗ̇ ܫܘܪܝܐ<EOS>ܘܒܐܝܢܐ ܙܒܢܐ ܢܚܬ ܠܐܪܥܐ<EOS>ܕܦܪ̈ܣܝܐ<EOS> ܐܟܙܢܐ ܓܝܪ<EOS>ܕܗܝܡܢܘܬܐ ܫܪܝܪܬܐ ܕܝܠܢ<EOS>ܕܟܪ̈ܣܛܝܢܐ ܡܢ ܐܒܪܗܡ ܪܝܫ<EOS>ܐܒܗܵܬܐ ܫܩܠܬ ܫܘܪܝܐ<EOS>ܒܝܕ ܫܘܘܕܝܐ ܕܗܘܐ ܡܢ ܐܠܗܐ<EOS>ܕܒܙܪܥܟ ܠܡ ܢܬܒܪܟܘܢ<EOS>ܥܡܡܵܐ ܕܐܝܬܘܗܝ ܡܫܝܚܐ<EOS>ܐܟ ܕܟܬܝܒ ܘܒܝܕ ܗܝܡܢܘܬܐ<EOS>ܫܪܝܪܬܐ ܕܐܝܪܗܡ ܐܬܩܪܝ<EOS>ܐܒܐ ܠܟܠܗܘܢ ܥܡܡܵܐ<EOS>ܕܐܝܬܝܢ ܐܦ ܚܢܢ ܡܢܗܘܢ<EOS>ܗܟܢܐ ܐܦ ܛܥܝܘܬܗܘܢ<EOS>ܕܢܣܛܘܪ̈ܝܢܐ ܡܢ ܚܢܢ ܘܩܝܦܐ<EOS>ܪ̈ܒܝ ܟܗܵܢܐ ܥܡ ܫܪܟܐ<EOS>ܕܝܗܵܘܕܝܐ ܕܗ̇ܘ ܙܒܢܐ ܗܘܐ<EOS>ܠܗ̇ ܫܘܪܝܐ<EOS> ܗܢܘܢ ܓܝܪ<EOS>ܝܗܵܘܕܝܐ ܚܫܒܝܢ ܗܘܘ ܠܗ<EOS>ܠܡܫܝܚܐ ܒܪܢܫܐ<EOS> ܐܟ ܗ̇ܝ<EOS>ܕܐܡܪܝܢ ܗܘܘ ܠܗ ܕܡܓܕܦ<EOS>ܐܢܬ ܘܟܕ ܐܝܬܝܟ ܒܪܢܫܐ<EOS>ܥܒܕ ܐܢܬ ܢܦܫܟ ܐܠܗܐ<EOS>ܘܗܝ ܗܕܐ ܡܬܝܒܠܐ ܗܘܬ<EOS>ܡܢ ܝܗܵܘܕܝܐ ܒܗ̇ܘ ܙܒܢܐ<EOS>ܘܡܢܗܘܢ ܒܪܢܫܐ ܘܡܢܗܘܢ<EOS>ܙܕܝܩܐ ܘܢܒܝܐ<EOS> ܘܡܠܦܢܐ<EOS> ܛܒܐ<EOS>ܘܡܠܟܗ ܕܝܣܪܝܠ ܩܪܝܢ ܗܘܘ<EOS>ܠܗ<EOS> ܐܚܪ̈ܢܐ ܕܝܢ ܒܥܠܙܒܒܘܒ<EOS>ܘܪܝܫܐ ܕܕܝܘܵܐ ܘܫܡܪܝܐ ܘܡܓܕܦܢܐ<EOS>ܘܥܒܪ ܥܠ ܢܡܘܣܐ ܩܪܝܢ<EOS>ܗܘܘ ܠܗ<EOS> ܘܦܠܓܘܬܐ ܐܝܬ ܗܘܬ<EOS>ܒܝܬ ܝܗܵܘܕܝܐ ܡܛܠܬܗ<EOS> ܘܬܪ̈ܝܗܘܢ<EOS>ܓܒܵܐ ܒܪܢܫܐ ܚܫܒܝܢ ܗܘܘ ܠܗ<EOS>ܘܗܝ ܗܕܐ ܬܪܥܝܬܐ ܡܬܝܒܠܐ<EOS>ܒܝܬ ܢܣܛܘܪ̈ܝܢܐ ܥܕܡܐ ܠܝܘܡܢܐ<EOS>ܡܢܗܘܢ ܕܝܢ ܕܝܗܵܘܕܝܐ ܩܒܠ<EOS>ܗܘܐ ܣܝܡܘܢ ܚܪܫܐ<EOS> ܗ̇ܘ<EOS>ܕܐܝܬܘܗܝ ܗܘܐ ܓܢܣܗ<EOS>ܫܡܪܝܐ ܐܚܝܢܗܘܢ ܕܝܗ̈ܘܕܝܐ<EOS>ܒܡܕܡ ܡܕܡ ܘܗܘ ܩܡ ܗܘܐ<EOS>ܠܘܩܒܠ ܫܠܝܵܚܐ ܒܪܘܗܡܐ<EOS>ܡܕܝܢܬܐ<EOS> ܟܕ ܡܘܪܒ ܢܦܫܗ<EOS>ܘܐܡܪ ܕܐܢܐ ܐܢܐ ܪܒܐ ܘܚܫܒ<EOS>ܗܘܐ ܢܦܫܗ ܡܫܝܚܐ<EOS> ܐܟ<EOS>ܕܡܩܒܠ ܗܘܐ ܠܗ ܡܢ ܚܢܢ<EOS>ܘܩܝܦܐ ܚܒܪ̈ܘܗܝ ܘܪ̈ܒܢܘܗܝ<EOS>ܡܢܗ ܕܝܢ ܕܣܝܡܘܢ ܩܒܠ<EOS>ܐܒܝܘܢ ܘܡܢ ܐܒܝܘܢ ܩܒܠ<EOS>ܐܪܛܝܡܘܢ ܘܡܢܗ ܦܘܠܐ<EOS>ܫܡܫܛܝܐ ܗ̇ܘ ܕܒܙܒܢ ܗܘܐ<EOS>ܐܦܝܣܩܘܦܐ ܕܐܢܛܝܟܝܐ ܡܕܝܢܬܐ<EOS>ܕܣܘܪܝܐ ܒܝܘܵܡܬܐ ܕܡܠܟܵܐ<EOS>ܚܢܦܵܐ ܕܪ̈ܗܘܡܝܐ<EOS> ܟܕ ܥܕܟܝܠ<EOS>ܠܐ ܐܡܠܟ ܩܘܣܛܢܛܝܢܘܣ<EOS><EOS>ܡܠܟܐ ܕܪ̈ܗܘܡܝܐ ܡܗܝܡܢܐ<EOS>ܫܪܝܪܐ<EOS> ܡܛܠ ܕܠܝܬ ܗܘܐ ܕܚܠܐ<EOS>ܡܢ ܡܠܟܵܐ ܕܪ̈ܗܘܡܝܐ<EOS> ܘܗܘ<EOS>ܗܢܐ ܦܘܠܐ ܫܡܫܛܝܐ ܐܡܪܚ<EOS>ܘܓܕܦ ܝܬܝܪ ܡܢ ܣܝܡܘܢ<EOS>ܚܪܫܐ ܘܐܒܝܘܢ ܘܐܪܛܝܡܘܢ<EOS>ܪ̈ܒܢܘܗܝ<EOS> ܘܐܡܪ ܠܡ ܥܠ<EOS>ܛܘܒܢܝܬܐ ܡܪܝܡ ܕܒܪܢܫܐ<EOS>ܝܠܕܬ ܫܚܝܡܐ ܡܪܝܡ<EOS> ܘܠܐ<EOS>ܩܘܝܬ ܒܒܬܘܠܘܬܗ̇ ܡܢ ܒܬܪ<EOS>ܕܝܠܕܬ<EOS> ܘܩܪܐ ܠܡܫܝܚܐ ܒܪܝܐ<EOS>ܘܥܒܝܕܐ ܘܡܝܘܬܐ<EOS> ܘܒܪܐ<EOS>ܕܛܝܒܘܬܐ<EOS> ܘܐܡܪ ܥܠ ܢܦܫܗ<EOS>ܕܐܦ ܐܢܐ ܠܡ ܐܢ ܨܒܐ ܐܢܐ<EOS>ܗܘܐ ܐܢܐ ܡܫܝܚܐ ܡܛܠ<EOS>ܕܐܢܐ ܘܡܫܝܚܐ ܚܕ ܟܝܢܐ<EOS>ܐܝܬܝ<EOS> ܘܡܢܗ ܕܝܢ ܕܦܘܠܐ<EOS>ܫܡܫܛܝܐ ܐܬܚܘܝܬ ܗܪ̈ܣܝܣ<EOS>ܕܬܪ̈ܝܢ ܟܝܢܵܐ ܘܝܚܝܕܘܵܬܗܘܢ<EOS>ܘܡܥܒܕܢܘܵܬܗܘܢ ܘܡܢܗ<EOS>ܕܦܘܠܐ ܩܒܠ ܕܝܕܘܪܘܣ<EOS>ܕܛܪܣܘܣ ܡܕܝܢܬܐ ܕܩܝܠܩܝܐ<EOS>ܕܐܝܬܘܗܝ ܡܢ ܛܠܝܘܬܗ<EOS>ܡܢ ܗܪ̈ܣܝܣ ܕܡܩܕܘܢ ܗ̇ܘ<EOS>ܕܡܓܕܦ ܥܠ ܪܘܚܐ ܩܕܝܫܐ<EOS>ܘܟܕ ܐܬܬܠܡܕܘ ܕܝܕܘܪܘܣ<EOS>ܠܟܪ̈ܣܛܝܢܐ ܘܗܘܐ ܐܦܝܣܩܘܦܐ<EOS>ܕܛܪܣܘܣ ܕܩܝܠܩܝܐ ܐܘܪܒ<EOS>ܠܗܪܣܝܣ ܕܡܩܕܘܢܝܘܣ ܘܦܪܫ<EOS>ܐܦ ܗܘ ܟܝܵܢܐ ܘܝܚܝܕܘ̈ܬܗܘܢ<EOS>ܘܡܥܒܕܢܘܵܬܗܘܢ ܒܡܫܝܚܐ<EOS>ܘܚܫܒܗ ܠܡܫܝܚܐ ܒܪܢܫܐ<EOS>ܒܪܝܐ ܘܥܒܝܕܐ ܘܡܝܘܬܐ ܒܪ<EOS>ܟܝܢܢ ܘܒܪܐ ܕܛܝܒܘܬܐ<EOS>ܘܒܟܠܡܕܡ ܪܕܐ ܒܬܪ ܦܘܠܐ<EOS>ܫܡܫܛܝܐ ܪܒܗ<EOS> ܡܢܗ ܕܝܢ<EOS>ܕܕܝܕܘܪܘܣ ܩܒܠ ܬܐܕܘܪܘܣ<EOS>ܕܡܦܗܣܘܣܛܝܐ ܕܩܝܠܩܝܐ<EOS>ܗܘ ܕܝܢ ܗܢܐ ܦܫܩ ܟܬܵܒܐ<EOS>ܟܠܗܘܢ ܕܥܬܝܩܬܐ ܘܕܚܕܬܐ<EOS>ܘܟܠܗܘܢ ܦܘܫܩܘܗܵܝ<EOS>ܘܡܐܡܪ̈ܘܗܝ ܬܪܥܝܬܐ<EOS>ܝܗܘܕܝܬܐ ܡܚܘܐ ܕܐܝܬ ܠܗ<EOS>ܥܠ ܡܫܝܚܐ<EOS> ܐܟ ܕܝܕܘܪܘܣ<EOS>ܘܦܘܠܐ ܫܡܫܛܝܐ ܪ̈ܒܢܘܗܝ<EOS>ܘܠܗܠܝܢ ܕܡܢ ܣܝܡܘܢ ܚܪܫܐ<EOS>ܘܡܢ ܦܘܠܐ ܘܡܢ ܕܝܕܘܪܘܣ<EOS>ܠܗܠܝܢ ܐܘܪܒ ܘܫܪܪ<EOS> ܘܒܪܢܫܐ<EOS>ܒܪܝܐ ܘܥܒܝܕܐ ܘܡܝܘܬܐ<EOS>ܒܪ ܟܝܢܢ ܘܒܪܐ ܕܛܝܒܘܬܐ<EOS>ܘܗܝܟܠܐ ܕܒܪܐ ܡܬܘܡܝܐ<EOS>ܚܫܒܗ ܠܡܫܝܚܐ<EOS> ܘܕܠܘ ܠܡ<EOS>ܒܪܐ ܗܘ ܕܐܠܗܐ ܒܟܝܢܐ<EOS>ܐܠܐ ܒܛܝܒܘܬܐ<EOS> ܥܡ ܫܪܟܐ<EOS>ܕܓܘܕܦܘܗܵܝ ܕܡܠܝܢ ܡܐܡܪ̈ܘܗܝ<EOS>ܘܦܘܫܩܘܗܵܝ ܟܠܗܘܢ ܡܢܗ<EOS>ܕܝܢ ܕܬܐܕܘܪܘܣ ܩܒܠ<EOS>ܢܣܛܘܪܝܘܣ<EOS> ܗܢܐ ܕܐܬܬܣܝܡ<EOS>ܗܘܐ ܩܫܝܫܐ ܒܥܕܬܐ<EOS>ܕܐܢܛܝܟܝܐ ܡܕܝܢܬܐ ܪܒܬܐ<EOS>ܘܡܢ ܒܬܪܟܢ ܗܘܐ ܐܦܝܣܩܘܦܐ<EOS>ܕܩܘܣܛܢܛܝܢܦܘܠܝܣ<EOS> ܘܐܝܬ<EOS><EOS>ܘܐܝܬܘܗܝ ܗܘܐ ܡܢ ܓܪܡܢܝܩܐ<EOS>ܡܕܝܢܬܐ<EOS> ܘܐܬܦܪܣ ܕܢܚܛܘܦ<EOS>ܠܢܦܫܗ ܪܝܫܢܘܬܐ ܕܗܪܣܝܣ<EOS>ܪܫܝܥܬܐ ܕܪ̈ܒܢܘܗܝ ܗܠܝܢ<EOS>ܕܟܬܝܒܝܢ ܡܢ ܠܥܠ<EOS> ܘܢܗܘܘܢ<EOS>ܡܬܩܪܝܢ ܒܫܡܗ ܟܠܗܘܢ<EOS>ܒܢܵܝ ܗܪܣܝܣ ܕܝܠܗ<EOS> ܐܟ<EOS>ܡܪܩܝܘܢ ܕܐܬܩܪܝܘ ܒܫܡܗ<EOS>ܡܪ̈ܩܝܘܢܣܛܐ<EOS> ܘܐܟ ܐܘܛܟܐ<EOS>ܕܐܬܩܪܝܘ ܒܫܡܗ ܐܘܛܟܝܢܵܣܛܐ<EOS>ܡܛܠ ܗܕܐ ܗܘ ܢܣܛܘܪܝܘܣ<EOS>ܒܥܠܕܒܒܐ ܕܟܐܢܘܬܐ<EOS> ܓܠܝܐܝܬ<EOS>ܓܕܦ ܒܥܕܬܐ ܕܩܘܣܛܢܛܝܢܦܘܠܝܣ<EOS>ܘܗܠܝܢ ܕܣܝܡܘܢ ܚܪܫܐ ܘܡܢ<EOS>ܐܒܝܘܢ ܘܐܪܛܝܡܘܢ ܘܦܘܠܐ<EOS>ܫܡܫܛܝܐ ܘܕܝܕܘܪܘܣ<EOS> ܘܬܐܕܪܣ<EOS>ܪ̈ܒܢܘܗܝ ܕܝܠܗ ܕܢܣܛܘܪܝܘܣ<EOS>ܡܛܫܝܐܝܬ ܡܬܝܒܵܠܢ ܗܘܵܝ<EOS>ܒܝܢܬܗܘܢ ܥܕܡܐ ܠܗ̇ܘ ܙܒܢܐ<EOS>ܘܗܘ ܒܫܘܒܗܪܗ ܚܛܦ ܠܗ<EOS>ܪܝܫܢܘܬܐ ܕܗܪܣܝܣ<EOS> ܘܥܠ<EOS>ܩܡ ܒܥܕܬܐ ܩܕܡ ܟܠܗ ܥܡܐ<EOS>ܘܓܠܝܐܝܬ ܡܓܕܦ ܗܘܐ ܟܕ ܐܡܪ<EOS>ܕܠܐ ܬܫܬܒܗܪܝܢ ܡܪܝܡ ܡܛܠ<EOS>ܕܠܘ ܐܠܗܐ ܝܠܕܬܝ<EOS> ܐܠܐ ܒܪܢܫܐ<EOS>ܒܪܝܐ ܘܥܒܝܕܐ ܘܡܝܘܬܐ ܘܒܪ<EOS>ܟܝܢܢ ܘܒܛܝܒܘܬܐ ܗܘ ܒܠܚܘܕ<EOS>ܐܫܬܘܝ ܕܢܬܩܪܐ ܒܪܐ ܕܐܠܗܐ<EOS>ܘܡܛܠ ܢܩܝܦܘܬܗ ܕܠܘܬ ܡܝܘܵܬܐ<EOS>ܐܝܬܘܗܝ ܝܫܘܥ ܒܪܐ ܕܐܠܗܐ<EOS>ܥܡ ܫܪܟܐ ܕܓܘܵܕܦܐ ܣܓܝܵܐܐ<EOS>ܕܡܛܠܬܗܘܢ ܐܬܬܚܪܡ ܒܐܦܣܘܣ<EOS>ܡܕܝܢܬܐ ܡܢ ܐܒܗܵܬܐ ܩܕܝܵܫܐ<EOS>ܡܢ ܚܘܠܛܢܐ ܕܟܠܗ̇ ܥܕܬܐ<EOS>ܩܕܝܫܬܐ ܕܐܠܗܐ<EOS> ܗܘ ܘܪ̈ܒܢܘܗܝ<EOS>ܕܟܬܝܒܝܢ ܡܢ ܠܥܠ ܘܠܗܝܡܢܘܬܗܘܢ<EOS>ܘܠܟܠ ܕܫܠܡ ܠܗ ܐܘ ܠܗܘܢ ܘܡܢ<EOS>ܗ̇ܘ ܙܒܢܐ ܘܠܟܐ<EOS> ܐܬܩܪܝ ܫܡܐ<EOS>ܕܝܠܗܘܢ ܢܣܛܘܪ̈ܝܘܣܐ<EOS> ܡܢܗ ܕܝܢ<EOS>ܕܢܣܛܘܪܝܘܣ ܩܒܠ ܬܐܕܘܪܝܛܐ<EOS>ܕܩܝܘܪܘܣ<EOS> ܗܘ ܕܝܢ ܬܐܕܘܪܝܛܐ<EOS>ܒܛܢܢܗ ܕܚܠܦ ܢܣܛܘܪܝܘܣ ܥܒܕ<EOS>ܣܝܡܐ ܪܫܝܥܐ ܠܘܩܒܠ ܐܒܗܵܬܐ<EOS>ܩܕܝܵܫܐ ܗܠܝܢ ܕܒܐܦܣܘܣ ܐܚܪܡܘ<EOS>ܗܘܘ ܠܢܣܛܘܪܝܘܣ ܪܒܗ<EOS> ܘܡܢܗ<EOS>ܕܝܢ ܕܬܐܕܘܪܝܛܐ ܩܒܠ ܝܗܝܒܐ<EOS>ܗܘ ܕܝܢ ܝܗܝܒܐ ܥܡ ܫܪܟܐ<EOS>ܕܟܠܗܘܢ ܓܘܕܦ̈ܘܗܝ ܕܫܠܡܝܢ<EOS>ܠܟܠܡܕܡ ܠܪ̈ܒܢܘܗܝ ܗܠܝܢ<EOS>ܕܟܬܝܒܝܢ ܡܢ ܠܥܠ ܐܘܣܦ<EOS>ܗܘ ܘܓܕܦ ܒܚܕ ܡܢ ܡܐܡܪ̈ܘܗܝ<EOS>ܘܐܡܪ ܗܟܢܐ<EOS> ܕܐܢܐ ܠܡ ܝܗܝܒܐ<EOS>ܠܐ ܚܣܡ ܐܢܐ ܒܡܫܝܚܐ ܕܗܘܐ<EOS>ܐܠܗܐ<EOS> ܕܗܘ ܐܬܩܪܝ ܗܘܐ ܐܠܗܐ<EOS>ܡܛܠ ܕܒܪܢܫܐ ܗܘ ܐܟܘܬܝ<EOS>ܘܒܪ ܟܝܢܝ<EOS> ܡܛܠ ܗܕܐ ܐܬܬܚܪܡ<EOS>ܝܗܝܒܐ ܘܬܐܕܘܪܝܛܐ ܕܩܝܪܘܣ<EOS>ܥܡ ܚܒܪ̈ܝܗܘܢ ܘܟܠ ܕܫܠܡ<EOS>ܠܗܘܢ<EOS> ܡܢܗ ܕܝܢ ܕܝܗܝܒܐ ܩܒܠ<EOS>ܐܢܫ ܕܫܡܗ ܗܘܐ ܡܪܝ ܡܢ<EOS>ܒܝܬ ܗܪܕܫܝܪ ܡܢ ܬܡܢ ܫܪܝܬ<EOS>ܕܬܬܚܒܠ ܐܪܥܐ ܕܦܪ̈ܣܝܐ<EOS><EOS>ܒܢܣܛܘܪܝܢܘܬܐ ܒܝܕ ܐܓܪ̈ܬܐ<EOS>ܕܝܗܝܒܐ ܘܦܘܫܩܵܐ ܕܡܐܡܪܵ<EOS>ܘܬܘܪ̈ܓܡܐ ܕܪ̈ܒܢܘܗܝ<EOS> ܘܡܢ ܒܬܪ<EOS>ܡܪܝ ܩܒܠ ܡܢܗ ܕܝܗܝܒܐ ܐܢܫ<EOS>ܩܫܝܫܐ ܡܢ ܐܘܪܗܝ ܕܫܡܗ<EOS>ܗܘܐ ܡܪܘܢ ܐܠܝܬܐ<EOS> ܗܘ ܗܘܐ<EOS>ܣܦܪܐ ܕܐܣܟܘܠܐ ܕܦܪ̈ܣܝܐ<EOS>ܕܐܝܬ ܗܘܐ ܒܐܘܪܗܝ ܡܕܝܢܬܐ<EOS>ܒܗ̇ܘ ܙܒܢܐ<EOS> ܘܗܘܝܢ ܗܘܘ<EOS>ܒܐܣܟܘܠܐ ܕܐܘܪܗܝ ܒܙܒܢܐ<EOS>ܕܦܪ̈ܣܝܐ ܕܐܝܬܝܗܘܢ ܡܢܗܘܢ<EOS>ܗܠܝܢ<EOS> ܐܩܩ ܐܪܡܝܐ ܕܡܬܩܪܐ<EOS>ܒܗ̇ ܒܐܣܟܘܠܐ ܚܢܩ ܠܘܵܡܐ<EOS>ܘܒܪܨܘܡܐ ܥܒܕܐ ܕܡܪܐ<EOS>ܩܕܪܘܝܐ<EOS> ܕܡܬܩܪܐ ܗܘܐ ܣܝܢܐ<EOS>ܒܝܬ ܩܢܵܐ<EOS> ܘܡܥܢܐ ܕܒܝܬ<EOS>ܗܕܪܬܫܝܪ<EOS> ܕܡܬܩܪܐ ܗܘܐ ܫܬܐ<EOS>ܩܛܡܐ<EOS> ܘܥܒܫܘܛܐ ܕܢܝܢܘܐ<EOS>ܡܕܝܢܬܐ ܕܡܬܩܪܐ ܫܡܐ ܕܠܐ<EOS>ܙܕܩ ܕܢܟܬܒܝܘܗܝ<EOS> ܘܝܘܚܢܢ<EOS>ܓܪܡܩܝܐ ܕܡܬܩܪܐ ܗܘܐ<EOS>ܚܘܝܨܐ<EOS> ܘܡܝܟܐ ܕܡܬܩܪܐ<EOS>ܪܓܘܢ ܘܦܘܠܐ ܒܪ ܩܩܝ ܡܢ<EOS>ܟܪܟܐ ܕܒܝܬ ܗܘܵܙܝܐ ܕܡܬܩܪܐ<EOS>ܥܒܕ ܠܘܒܝܵܣ<EOS> ܘܐܒܪܗܡ<EOS>ܡܕܝܐ ܕܡܬܩܪܐ ܗܘܐ ܫܓܪ<EOS>ܒܢܵܐ ܘܢܪܣܐ ܓܪܒܢܐ ܐܙܠܝܐ<EOS>ܡܢ ܕܝܪܐ ܕܟܦܪ ܡܪܝ<EOS> ܗܠܝܢ<EOS>ܥܡ ܚܒܪ̈ܝܗܘܢ ܐܚܪ̈ܢܐ<EOS> ܚܕ<EOS>ܨܒܝܢܐ ܩܫܝܐ ܐܝܬܝܗܘܢ ܗܘܘ<EOS>ܒܢܵܝ ܬܪܥܝܬܗ ܕܝܗܝܒܐ<EOS>ܘܐܝܬ ܗܘܐ ܕܝܢ ܐܚܪ̈ܢܐ<EOS>ܕܠܐ ܫܡܥܝܢ ܠܗܝܒܐ ܕܗܐ<EOS>ܟܬܝܒܝܢ ܫܡܗܵܝܗܘܢ<EOS> ܡܪܝ<EOS>ܦܦܐ ܡܢ ܒܝܬ ܠܦܛ ܡܕܝܢܬܐ<EOS>ܕܗܘܙܵܝܐ<EOS> ܡܪܝ ܐܟܣܢܝܐ ܡܢ<EOS>ܬܚܠ ܕܒܝܬ ܓܪ̈ܡܝ<EOS> ܘܐܚܘܝ<EOS>ܕܫܡܗ ܐܕܝ<EOS> ܘܡܪܝ<EOS>ܒܪܚܕܒܫܒܐ ܩܪܕܘܝܐ<EOS> ܗ̇ܘ<EOS>ܕܗܘܐ ܒܬܪܟܢ ܪܝܫܕܝܝܪܐ<EOS>ܒܕܝܪܐ ܕܥܝܢ ܩܢܐ<EOS> ܘܡܪܝ<EOS>ܒܢܝܡܝܢ ܐܪܡܝܐ<EOS> ܕܗܘܐ<EOS>ܒܬܪܟܢ ܪܝܫܕܝܪܐ ܒܩܪܝܬܐ<EOS>ܕܕܝܪܐ ܕܐܣܟܘܠܐ ܕܒܫܘܠܛܢܐ<EOS>ܕܥܘܡܪ̈ܝܢ<EOS> ܘܐܚܪ̈ܢܐ ܥܡܗܘܢ<EOS>ܕܠܐ ܫܠܡܝܢ ܗܘܘ ܠܨܒܝܢܗ<EOS>ܕܝܗܝܒܐ<EOS> ܘܒܬܪ ܡܘܬܗ ܕܗܝܫܐ<EOS>ܐܬܛܪܕ ܟܠܗܘܢ ܦܪ̈ܣܝܐ ܡܢ<EOS>ܐܘܪܗܝ<EOS> ܥܡ ܫܪܟܐ ܕܟܬܵܒܐ<EOS>ܐܘܪ̈ܗܝܐ ܕܫܠܡܝܢ ܗܘܘ<EOS>ܠܗܘܢ ܘܒܝܕ ܚܦܝܛܘܬܗ<EOS>ܕܛܘܒܢܐ ܡܪܝ ܩܘܪܐ ܐܦܝܣܩܘܦܐ<EOS>ܕܐܘܪܗܝ<EOS> ܘܒܦܘܩܕܢܗ ܕܙܢܘܢ<EOS>ܡܠܟܐ ܕܪ̈ܗܘܡܝܐ ܐܬܥܩܪܬ<EOS>ܐܣܟܘܠܐ ܕܝ<EOS>ܝܢ ܕܝܠܦܝܢ<EOS>ܗܘܘ ܒܗ̇<EOS> ܦܪ̈ܣܝܐ ܒܐܘܪܗܝ<EOS>ܘܐܬܒܢܝ ܒܕܘܟܬܗ ܗܝܟܠܐ<EOS>ܒܫܡܗ ܕܡܪܝܬ ܡܪܝܡ ܝܠܕܬ<EOS>ܐܠܗܐ<EOS> ܗܠܝܢ ܕܐܬܛܪܕܘ ܡܢ<EOS>ܐܘܪܗܝ<EOS> ܢܚܬ ܠܗܘܢ ܠܒܝܬ<EOS><EOS>ܦܪ̈ܣܝܐ<EOS> ܘܗܘܘ ܡܢ ܗܢܘܵܢ<EOS>ܐܦܝܣܩܵܘܦܐ ܒܡܕܝܵܢܬܐ<EOS>ܕܦܪ̈ܣܝܐ<EOS> ܗܢܘ ܕܝܢ ܐܩܩ ܒܝܬ<EOS>ܐܪ̈ܡܝܐ<EOS> ܘܒܪܨܘܡܐ ܡܣܝܒܐ<EOS>ܒܢܨܝܒܝܢ<EOS> ܡܥܢܐ ܒܝܬ ܗܕܪܫܝܪ<EOS>ܝܘܚܢܢ ܒܟܪܟܐ ܕܒܝܬ ܣܪܝ<EOS>ܕܒܝܬ ܓܪ̈ܡܝ<EOS> ܡܝܟܐ ܒܠܫܘܡ<EOS>ܕܒܝܬ ܓܪ̈ܡܝ<EOS> ܘܦܘܠܐ ܒܪ<EOS>ܩܩܝ ܒܟܪܟܐ ܕܠܕܢ ܕܒܝܬ<EOS>ܗܘܙܵܝܐ<EOS> ܘܦܘܣܝ ܒܪ ܩܘܪܛܝ<EOS>ܒܫܘܫܛܪ ܡܕܝܢܬܐ ܕܗܘܙܵܝܐ<EOS>ܐܒܪܗܡ ܒܝܬ ܡܕܵܝܐ<EOS> ܢܪܣܝ<EOS>ܓܪܒܢܐ ܗܘܐ ܡܠܦܢܐ ܒܢܨܝܒܝܢ<EOS>ܘܟܕ ܒܥܝܢ ܗܘܘ<EOS>ܗܘܙܵܝܐ ܘܦܪ̈ܣܝܐ ܒܝܘܠܦ̈ܢܐ<EOS>ܕܢܣܛܘܪܝܘܣ ܘܕܬܐܕܘܪܐ ܐܟ<EOS>ܡܐ ܕܡܩܒܠ ܗܘܐ ܠܗܘܢ ܡܢ<EOS>ܝܗܝܒܐ<EOS> ܘܥܒܕ ܟܢܘܫܝܐ ܡܫܠܚܠܦܵܐ<EOS>ܒܝܬ ܦܪ̈ܣܝܐ<EOS> ܩܕܡܝܬ ܕܝܢ ܒܝܬ<EOS>ܦܠܛ ܡܕܝܢܬܐ ܡܝܛܪܦܘܠܝܣ<EOS>ܕܗܘܙܵܝܐ<EOS> ܒܫܢܬ ܥܣܪܝܢ ܘܫܒܥ<EOS>ܕܦܝܪܘܙ ܡܠܟ ܡܠܟܵܐ ܗܘܬ<EOS>ܗܕܐ<EOS> ܘܬܘܒ ܒܣܠܩܘܒܩܛܣܝܦܘܢ<EOS>ܡܕܝܢܬܐ ܕܒܝܬ ܐܪ̈ܡܝܐ<EOS> ܘܬܘܒ<EOS>ܒܝܬ ܥܕܪܝ ܩܪܝܬܐ ܒܫܘܠܛܢܐ<EOS>ܕܒܝܬ ܢܘܗܕܪܐ<EOS> ܘܣܡ ܩܢܘܵܢܐ<EOS>ܡܫܚܠܦ̈ܐ ܕܗܝܡܢܘܬܐ ܚܕܬܐ<EOS>ܡܢ ܕܝܠܗܘܢ ܘܦܪܫ ܢܦܫܗܘܢ<EOS>ܡܢ ܗܝܡܢܘܬܐ ܫܪܝܪܬܐ<EOS>ܕܐܒܗܵܬܐ ܩܕܝܫܵܐ ܗ̇ܝ ܕܡܢ<EOS>ܫܠܝܵܚܐ ܩܕܝܵܫܐ ܩܒܠܘܗܝ ܗ̇ܝ<EOS>ܕܐܬܟܪܙܬ ܒܝܕ ܪܘܚܐ ܩܕܝܫܐ<EOS>ܒܢܝܩܝܐ ܡܕܝܢܬܐ ܡܢ ܬܠܬܡܐܐ<EOS>ܘܬܡܢܬܥܣܪ ܐܦܝܣܩܘܦܐ ܥܡ<EOS>ܩܘܣܛܢܛܝܢܘܣ ܡܠܟܐ ܡܗܝܡܢܐ<EOS>ܫܪܝܪܐ ܕܪ̈ܗܘܡܝܐ<EOS> ܘܫܠܡܘ<EOS>ܡܐܐ ܘܚܡܫܝܢ ܐܦܝܣܩܵܘܦܐ<EOS>ܚܣܝܵܐ ܘܩܕܝܵܫܐ ܕܒܩܘܣܛܢܛܝܢܦܘܠܝܣ<EOS>ܥܡ ܬܐܕܣܝܣ ܪܒܐ<EOS> ܩܣܪ<EOS>ܘܡܐܬܝܢ ܘܚܡܫܝܢ ܘܬܠܬܐ<EOS>ܐܦܝܣܩܘܵܦܐ ܒܐܦܣܘܣ ܡܕܝܢܬܐ<EOS>ܥܡ ܬܐܕܣܝܣ ܙܥܘܪܐ ܩܣܪ<EOS>ܘܫܠܡܘ ܠܗ̇ ܘܬܘܒ ܫܪܪܘܗ̇<EOS>ܐܦ ܐܪܒܥܡܐܐ ܘܬܫܥܝܢ ܘܚܡܫܐ<EOS>ܐܦܝܣܩܘܵܦܐ ܕܐܠܟܣܢܕܪܝܐ<EOS>ܪܒܬܐ<EOS> ܘܐܢܛܝܟܝܐ ܕܣܘܪܝܐ<EOS>ܘܕܩܦܘܕܩܵܝܐ ܘܕܓܠܛܵܝܐ<EOS> ܥܡ<EOS>ܙܢܘܢ ܩܣܪ<EOS> ܘܒܟܬܒܗ ܕܗ̇ܘ ܕܡܬܩܪܐ<EOS>ܗܘܢܛܝܩܘܢ ܘܫܠܡܘ ܘܫܪܪܘ<EOS>ܒܙܒܢ ܡܪܘܬܐ ܐܦܝܣܩܘܦܐ<EOS>ܗ̇ܘ ܕܐܫܬܕܪ ܗܘܐ ܒܐܝܙܓܕܘܬܐ<EOS>ܡܢ ܩܣܪ ܡܠܟܐ ܕܪ̈ܗܘܡܝܐ<EOS>ܠܘܬ ܝܙܕܓܪܕ<EOS> ܡܠܟ ܡܠܵܟܐ<EOS>ܒܫܢܬ ܚܕܥܣܪܐ ܕܡܠܟܘܬܗ<EOS>ܥܡ ܐܪ̈ܒܥܝܢ ܐܦܝܣܩܘܵܦܐ<EOS>ܕܡܢ ܫܘܠܛܢܐ ܕܦܪ̈ܣܝܐ ܘܠܗܠܝܢ<EOS>ܫܠܡܘ ܘܫܪܪܘ<EOS> ܘܐܦ ܗܫܐ<EOS>ܬܠܬܝܢ ܘܬܠܬܐ ܐܦܝܣܩܘܵܦܐ<EOS>ܕܐܬܪܐ ܕܓܘܪܕܢ ܥܡ ܡܠܟܵܐ<EOS>ܕܝܠܗܘܢ ܘܪܘܪ̈ܒܢܝܗܘܢ ܘܬܠܬܝܢ<EOS>ܘܬܪ̈ܝܢ ܐܦܝܣܩܘܵܦܐ ܕܐܪܡܢܝܐ<EOS><EOS>ܪܒܬܐ ܕܦܪ̈ܣܝܐ<EOS> ܥܡ ܡܪ̈ܙܒܢܐ<EOS>ܕܝܠܗܘܢ ܥܡ ܫܪܟܐ<EOS>ܕܐܦܝܣܩܘܵܦܐ ܐܪ̈ܬܕܘܟܣܘ<EOS>ܘܡܠܟ̈ܐ ܟܪ̈ܣܛܝܢܐ ܡܢ ܩܘܣܛܢܛܝܢܐ<EOS>ܡܠܟܐ ܡܗܝܡܢܐ ܫܪܝܪܐ<EOS>ܘܥܕܡܐ ܠܚܝ ܢܦܫܐ ܛܘܒܢܐ<EOS>ܐܢܣܛܣ ܩܣܪ<EOS> ܟܠܗܘܢ ܗܟܝܠ<EOS>ܗܠܝܢ ܐܦܝܣܩܘܵܦܐ ܐܚܪܡܘ<EOS>ܟܠ ܙܒܢܐ ܒܙܒܢܗ<EOS> ܠܟܠ ܕܡܡܪܚ<EOS>ܠܡܟܬܒ ܐܘ ܠܡܠܦܘ ܘܠܡܫܠܡܘ<EOS>ܗܝܡܢܘܬܐ ܐܚܪܬܐ ܠܒܪ ܡܢ<EOS>ܗܕܐ ܕܟܬܝܒܐ ܡܢ ܠܥܠ<EOS> ܕܠܗ̇<EOS>ܒܠܚܘܕ ܠܒܝܵܟܢ ܘ ܡܗܝܡܢܵܢ ܟܠܗܝܢ<EOS>ܥܕ̈ܬܐ ܩܕܝܫܵܬܐ ܕܐܪ̈ܬܕܘܟܣܘ<EOS>ܕܒܟܠܕܘܡ<EOS> ܘܗܝ ܠܒܝܟܝܢ ܗܘܘ<EOS>ܟܠܗܘܢ ܦܪ̈ܣܝܐ ܥܕܡܐ ܠܫܢܬ<EOS>ܥܣܪܝܢ ܘܫܒܥ ܕܥܒܪܘ<EOS>ܐܦܝܣܩܘܵܦܐ ܕܦܪ̈ܣܝܐ ܥܠ<EOS>ܚܪܡܐ ܕܐܦܝܣܩܘܵܦܐ ܟܠܗܘܢ<EOS>ܘܕܡܠܟܵܐ ܕܟܬܝܒܝܢ ܡܢ ܠܥܠ<EOS>ܘܣܡܘ ܗܝܡܢܘܬܐ ܐܚܪܬܐ<EOS>ܡܢ ܕܝܠܗܘܢ ܕܡܥܠܐ ܪܒܝܥܝܘܬܐ<EOS>ܥܠ ܬܠܝܬܝܘܬܐ ܕܡܘܕܝܐ ܒܐܒܐ<EOS>ܘܒܒܪܐ ܘܒܪܘܚܐ ܩܕܝܫܐ ܘܒܡܫܝܚܐ<EOS>ܒܬܪܝܢ ܟܝܢܵܝܢ<EOS> ܡܛܠܗܕܐ ܦܪܫܢܢ<EOS>ܢܦܫܢ ܡܢ ܫܘܬܦܘܬܐ ܕܢܣܛܘܪ̈ܝܢܘ<EOS>ܡܢ ܫܢܬ ܥܣܪܝܢ ܘܫܒܥ<EOS>ܕܦܝܪܘܙ ܡܠܟܐ<EOS> ܘܥܕܡܐ ܠܝܘܡܢܐ<EOS>ܘܐܚܪܡܢܢ ܠܗܘܢ ܘܐܦ ܝܡ<EOS>ܡܚܪܡܝܢܢ ܠܗܘܢ ܘܠܣܝܡܘܢ<EOS>ܚܪܫܐ ܩܕܡܝܐ ܪܒܗܘܢ<EOS>ܘܠܐܒܝܘܢ ܘܠܐܪܛܝܡܘܢ ܝܡ<EOS>ܘܠܦܘܠܐ ܫܡܫܛܝܐ<EOS> ܘܠܕܝܕܘܪܐ<EOS>ܘܠܬܐܕܘܪܐ<EOS> ܘܠܢܣܛܘܪܝܘܣ<EOS>ܘܠܬܐܕܘܪܝܛܐ<EOS> ܘܠܝܗܝܒܐ<EOS>ܘܠܟܠܗܘܢ ܐܝܠܝܢ ܕܪܕܘ<EOS>ܒܥܩܒܬܗܵܘܢ ܘܩܡܘ ܠܘܩܒܠ<EOS>ܫܪܪܐ<EOS> ܘܥܡܗܘܢ ܘܐܟܘܬܗܘܢ<EOS>ܘܡܚܪܡܝܢܢ ܠܡܐܢܝ ܘܠܡܪܩܝܘܢ<EOS>ܘܠܐܘܛܟܐ ܘܠܐܪܝܘܣ<EOS>ܘܠܐܦܘܠܢܪܝܘܣ ܘܠܝܘܠܦܢܗܘܢ<EOS>ܘܠܟܠ ܕܐܬܪܥܝܘ ܐܘ ܡܬܪܥܝܢ<EOS>ܐܟܘܬܗܘܢ<EOS> ܘܡܚܪܡܝܢܢ ܬܘܒ<EOS>ܡܠܝܐܝܬ ܠܟܠ ܡܢ ܕܐܬܘ<EOS>ܒܐܓܪܬܐ ܐܘ ܒܣܘܢܗܕܘܣ<EOS>ܐܘ ܒܡܐܡܪ̈ܐ ܐܘ ܒܡܕܪ̈ܫܐ<EOS>ܐܘ ܒܥܘܢܝܵܬܐ ܐܘ ܒܩܘܪܒ<EOS>ܩܘܪܒܢܐ<EOS> ܐܘ ܒܩܘܕܫܐ ܕܡܝܵܐ<EOS>ܐܘ ܒܡܫܚܐ ܕܡܥܡܘܕܝܬܐ<EOS>ܐܡܪܚ ܕܐܠܗܐ ܡܫܠܡܢܐ<EOS>ܢܣܒ ܡܢܢ ܒܪܢܫܐ ܡܫܠܡܢܐ<EOS>ܠܢܩܝܦܘܬܐ ܘܠܥܡܘܪܝܐ ܕܠܥܠܡ<EOS>ܘܠܟܠ ܡܢ ܕܡܦܪܫ ܘܝܗܒ<EOS>ܐܠܗܵܝܬܐ ܠܐܠܗܐ ܒܪܐ<EOS>ܡܬܘܡܝܐ ܘܐܢܫܝܵܬܐ ܘܚܫܵܐ<EOS>ܘܡܘܬܐ ܠܝܫܘܥ ܒܪܢܫܐ ܒܪܐ<EOS>ܕܛܝܒܘܬܐ<EOS> ܘܚܫܒ ܬܪ̈ܝܢ ܒܢܝܵܢ<EOS>ܚܕ ܕܟܝܢܐ ܘܐܚܪܢܐ ܕܛܝܒܘܬܐ<EOS>ܘܠܟܠ ܡܢ ܕܐܡܪܘ ܘܐܡܪܝܢ<EOS>ܬܪ̈ܝܢ ܒܢܝ̈ܐ ܘܝܚܝܕܘܵܬܗܘܢ<EOS>ܘܡܥܒܕܢܘܵܬܗܘܢ ܒܡܫܝܚܐ<EOS>ܡܢ ܒܬܪ ܚܕܝܘܬܐ ܫܪܝܪܬܐ<EOS><EOS>ܘܠܐ ܡܬܡܠܠܢܝܬܐ<EOS> ܕܗܘܬ<EOS>ܫܪܝܪܐܝܬ ܡܢ ܬܪ̈ܝܢ ܟܝ̈ܢܐ<EOS>ܘܡܚܪܡܝܢܢ ܠܗܝܡܢܘܬܐ<EOS>ܘܠܩܢܘܵܢܐ ܘܠܟܠܡܕܡ ܕܗܘܐ<EOS>ܡܢ ܐܩܩ ܘܒܪܨܘܡܐ ܝܡ<EOS>ܘܢܪܣܝ ܘܚܒܪ̈ܘܗܝ ܗܪ̈ܛܝܩܘ<EOS>ܘܠܟܠ ܕܫܠܡܘ ܐܘ ܫܠܡܝܢ<EOS>ܠܗܘܢ<EOS> ܘܡܚܪܡܝܢܢ ܬܘܒ<EOS>ܠܡܐܪܝ ܬܚܠܝܐ ܪܒܗ ܕܒܒܝ<EOS>ܩܬܘܠܝܩܐ<EOS> ܕܒܝܘܡܵܬܗ ܕܝܠܗ<EOS>ܕܒܒܝ<EOS> ܐܬܚܙܝ ܗܘ ܗܢܐ ܡܐܪܝ<EOS>ܡܠܦܢܐ ܕܗܪ̈ܣܝܣ ܕܒܝܬ ܦܘܠܐ<EOS>ܫܡܫܛܝܐ<EOS> ܘܕܕܝܕܘܪܐ ܒܒܝܬ<EOS>ܐܪ̈ܡܝܐ ܘܡܢܗ ܩܒܠ ܝܘܠܦܢܐ<EOS>ܒܒܝ ܩܬܘܠܝܩܐ ܒܪ ܗܘܪܡܝܙܕ<EOS>ܕܐܝܬܘܗܝ ܗܘܐ ܣܦܪܐ ܕܙܒܪܓܢ<EOS>ܡܪܙܒܢܐ ܕܒܝܬ ܐܪ̈ܡܝܐ<EOS> ܟܠ<EOS>ܕܠܐ ܡܘܕܐ ܕܡܪܝܡ ܝܠܕܬ<EOS>ܐܠܗܐ ܗܝ ܢܗܘܐ ܚܪܡ<EOS>