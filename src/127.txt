ܐܓܪܬܐ ܕܦܘܠܘܣ ܕܠܘܬ ܓܠܛܝ̈ܐ<EOS>ܦ݁ܰܘܠܳܘܣ ܫܠܺܝܚܳܐ <EOS> ܠܳܐ ܡܶܢ ܒ݁ܢܰܝܢܳܫܳܐ̈ <EOS> ܘܠܳܐ ܒ݁ܝܰܕ݂<EOS>ܒ݁ܰܪܢܳܫܳܐ <EOS> ܐܶܠܳܐ ܒ݁ܝܰܕ݂ ܝܶܫܽܘܥ ܡܫܺܝܚܳܐ ܁ ܘܰܐܠܳܗܳܐ ܐܰܒ݂ܽܘܗ̱ܝ <EOS> ܗܰܘ ܕ݁ܰܐܩܺܝܡܶܗ<EOS>ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܟ݂ܽܠܗܽܘܢ ܐܰܚܶܐ̈ ܕ݁ܥܰܡܝ ܠܥܺܕ݂ܳܬ݂ܳܐ̈ ܕ݁ܺܐܝܬ݂ ܒ݁ܓ݂ܰܠܰܛܺܝܰܐ<EOS><EOS>ܛܰܝܒ݁ܽܘܬ݂ܳܐ ܥܰܡܟ݂ܽܘܢ <EOS> ܘܰܫܠܳܡܳܐ ܡܶܢ ܐܰܠܳܗܳܐ ܐܰܒ݂ܳܐ ܘܡܶܢ<EOS>ܡܳܪܰܢ ܝܶܫܽܘܥ ܡܫܺܝܚܳܐ <EOS>ܗܰܘ ܕ݁ܝܰܗ̱ܒ݂ ܢܰܦ݂ܫܶܗ ܚܠܳܦ݂ ܚܛܳܗܰܝܢ̈ ܇ ܕ݁ܰܢܦ݂ܰܨܶܝܢ ܡܶܢ ܥܳܠܡܳܐ<EOS>ܗܳܢܳܐ ܒ݁ܺܝܫܳܐ ܇ ܐܰܝܟ݂ ܨܶܒ݂ܝܳܢܶܗ ܕ݁ܰܐܠܳܗܳܐ ܐܰܒ݂ܽܘܢ <EOS>ܕ݁ܠܶܗ ܫܽܘܒ݂ܚܳܐ ܠܥܳܠܰܡ ܥܳܠܡܺܝܢ ܐܰܡܺܝܢ<EOS>ܡܶܬ݁ܕ݁ܰܡܰܪ ܐ̱ܢܳܐ ܐܰܝܟ݁ܰܢܳܐ ܒ݁ܰܥܓ݂ܰܠ ܡܶܬ݂ܗܰܦ݂ܟ݁ܺܝܢ ܐܢ̱ܬ݁ܽܘܢ<EOS>ܡܶܢ ܡܫܺܝܚܳܐ <EOS> ܗܰܘ ܕ݁ܰܩܪܳܟ݂ܽܘܢ ܒ݁ܛܰܝܒ݁ܽܘܬ݂ܶܗ ܇ ܠܰܐ̱ܚܪܺܬ݂ܳܐ ܣܒ݂ܰܪܬ݂ܳܐ <EOS>ܐܰܝܕ݂ܳܐ ܕ݁ܠܳܐ ܐܺܝܬ݂ܶܝܗ <EOS> ܐܶܠܳܐ ܐ̱ܢܳܫܳܐ ܗܽܘ ܐܺܝܬ݂ ܕ݁ܕ݂ܳܠܚܺܝܢ<EOS>ܠܟ݂ܽܘܢ ܇ ܘܨܳܒ݂ܶܝܢ ܕ݁ܰܢܫܰܚܠܦ݂ܽܘܢ ܣܒ݂ܰܪܬ݂ܶܗ ܕ݁ܰܡܫܺܝܚܳܐ <EOS>ܐܳܦ݂ ܐܶܢ ܚܢܰܢ ܕ݁ܶܝܢ <EOS> ܐܰܘ ܡܰܠܰܐܟ݂ܳܐ ܡܶܢ ܫܡܰܝܳܐ ܁ ܢܣܰܒ݁ܰܪܟ݂ܽܘܢ<EOS>ܠܒ݂ܰܪ ܡܶܢ ܡܳܐ ܕ݁ܣܰܒ݁ܰܪܢܳܟ݂ܽܘܢ ܢܶܗܘܶܐ ܚܪܶܡ <EOS>ܐܰܝܟ݁ܰܢܳܐ ܕ݁ܡܶܢ ܠܽܘܩܕ݂ܰܡ ܐܶܡܪܶܬ݂ ܘܗܳܫܳܐ ܬ݁ܽܘܒ݂ ܐܳܡܰܪ ܐ̱ܢܳܐ<EOS><EOS> ܕ݁ܶܐܢ ܐ̱ܢܳܫ ܡܣܰܒ݁ܰܪ ܠܟ݂ܽܘܢ ܠܒ݂ܰܪ ܡܶܢ ܡܳܐ ܕ݁ܩܰܒ݁ܶܠܬ݁ܽܘܢ ܢܶܗܘܶܐ ܚܪܶܡ <EOS>ܗܳܫܳܐ ܓ݁ܶܝܪ ܠܰܒ݂ܢܰܝܢܳܫܳܐ̈ ܗܽܘ ܡܦ݁ܺܝܣ ܐ̱ܢܳܐ ܁ ܐܰܘ ܠܰܐܠܳܗܳܐ<EOS>ܐܰܘ ܠܰܒ݂ܢܰܝܢܳܫܳܐ̈ ܒ݁ܳܥܶܐ ܐ̱ܢܳܐ ܕ݁ܶܐܫܦ݁ܰܪ ܐܶܠܽܘ ܓ݁ܶܝܪ ܥܕ݂ܰܡܳܐ ܠܗܳܫܳܐ<EOS>ܠܰܒ݂ܢܰܝܢܳܫܳܐ̈ ܫܳܦ݂ܰܪ ܗ̱ܘܺܝܬ݂ ܥܰܒ݂ܕ݁ܳܐ ܕ݁ܰܡܫܺܝܚܳܐ ܠܳܐ ܗܳܘܶܐ ܗ̱ܘܺܝܬ݂<EOS>ܡܰܘܕ݁ܰܥ ܐ̱ܢܳܐ ܠܟ݂ܽܘܢ ܕ݁ܶܝܢ ܐܰܚܰܝ̈ ܕ݁ܰܣܒ݂ܰܪܬ݂ܳܐ<EOS>ܕ݁ܶܐܣܬ݁ܰܒ݁ܪܰܬ݂ ܡܶܢܝ ܠܳܐ ܗܘܳܬ݂ ܡܶܢ ܒ݁ܰܪܢܳܫܳܐ <EOS>ܐܳܦ݂ܠܳܐ ܓ݁ܶܝܪ ܐܶܢܳܐ ܡܶܢ ܒ݁ܰܪܢܳܫܳܐ ܩܰܒ݁ܶܠܬ݁ܳܗ ܘܺܝܠܶܦ݂ܬ݁ܳܗ<EOS>ܐܶܠܳܐ ܒ݁ܓ݂ܶܠܝܳܢܳܐ ܕ݁ܝܶܫܽܘܥ ܡܫܺܝܚܳܐ <EOS>ܫܡܰܥܬ݁ܽܘܢ ܓ݁ܶܝܪ ܗܽܘܦ݁ܳܟ݂ܰܝ̈ ܕ݁ܡܶܢ ܩܕ݂ܺܝܡ ܕ݁ܒ݂ܺܝܗܽܘܕ݂ܳܝܽܘܬ݂ܳܐ<EOS>ܕ݁ܝܰܬ݁ܺܝܪܳܐܝܺܬ݂ ܪܳܕ݂ܶܦ݂ ܗ̱ܘܺܝܬ݂ ܥܺܕ̱݁ܬ݁ܶܗ ܕ݁ܰܐܠܳܗܳܐ <EOS> ܘܚܳܪܶܒ݂ ܗ̱ܘܺܝܬ݂ ܠܳܗ<EOS><EOS>ܘܡܶܬ݂ܝܰܬ݁ܰܪ ܗ̱ܘܺܝܬ݂ ܒ݁ܺܝܗܽܘܕ݂ܳܝܽܘܬ݂ܳܐ ܛܳܒ݂ ܡܶܢ ܣܰܓ݁ܺܝܶܐܐ̈<EOS>ܒ݁ܢܰܝ̈ ܫܢܰܝ̈ ܕ݁ܺܐܝܬ݂ ܗ̱ܘܳܐ ܒ݁ܛܽܘܗܡܝ <EOS> ܘܝܰܬ݁ܺܝܪܳܐܝܺܬ݂ ܛܳܐܶܢ ܗ̱ܘܺܝܬ݂ ܒ݁ܝܽܘܠܦ݁ܳܢܳܐ<EOS>ܕ݁ܰܐܒ݂ܳܗܰܝ̈ <EOS>ܟ݁ܰܕ݂ ܨܒ݂ܳܐ ܕ݁ܶܝܢ ܗܰܘ ܡܰܢ ܕ݁ܦ݂ܰܪܫܰܢܝ ܡܶܢ ܟ݁ܪܶܣ ܐܶܡܝ <EOS>ܘܰܩܪܳܢܝ ܒ݁ܛܰܝܒ݁ܽܘܬ݂ܶܗ<EOS>ܕ݁ܢܶܓ݂ܠܶܐ ܒ݁ܪܶܗ ܒ݁ܺܝ <EOS> ܕ݁ܶܐܣܰܒ݁ܪܺܝܘܗ̱ܝ ܒ݁ܥܰܡ̱ܡܶܐ̈ ܒ݁ܰܪ<EOS>ܫܳܥܬ݂ܶܗ ܠܳܐ ܓ݁ܠܺܝܬ݂ ܠܒ݂ܶܣܪܳܐ ܘܠܰܕ݂ܡܳܐ <EOS>ܘܠܳܐ ܐܶܙܶܠ̱ܬ݂ ܠܽܐܘܪܺܫܠܶܡ ܠܘܳܬ݂ ܫܠܺܝܚܶܐ̈ ܕ݁ܡܶܢ ܩܕ݂ܳܡܰܝ <EOS>ܐܶܠܳܐ ܐܶܙܶܠ̱ܬ݂ ܠܰܐܪܰܒ݂ܺܝܰܐ <EOS> ܘܬ݂ܽܘܒ݂ ܗܶܦ݂ܟ݁ܶܬ݂ ܠܕ݂ܰܪܡܣܽܘܩ <EOS>ܘܡܶܢ ܒ݁ܳܬ݂ܰܪ ܬ݁ܠܳܬ݂ ܫܢܺܝܢ̈ ܐܶܙܶܠ̱ܬ݂ ܠܽܐܘܪܺܫܠܶܡ ܕ݁ܶܐܚܙܶܐ<EOS>ܠܟ݂ܺܐܦ݂ܳܐ <EOS> ܘܩܰܘܺܝܬ݂ ܠܘܳܬ݂ܶܗ ܝܰܘܡܳܬ݂ܳܐ̈ ܚܰܡܶܫܬ݁ܰܥܣܰܪ <EOS>ܠܰܐ̱ܚܪܺܝܢ ܕ݁ܶܝܢ ܡܶܢ ܫܠܺܝܚܶܐ̈ ܠܳܐ ܚܙܺܝܬ݂ ܐܶܠܳܐ ܐܶܢ<EOS>ܠܝܰܥܩܽܘܒ݂ ܐܰܚܽܘܗ̱ܝ ܕ݁ܡܳܪܰܢ <EOS>ܗܳܠܶܝܢ ܕ݁ܶܝܢ ܕ݁ܟ݂ܳܬ݂ܶܒ݂ ܐ̱ܢܳܐ ܠܟ݂ܽܘܢ ܗܳܐ ܩܕ݂ܳܡ ܐܰܠܳܗܳܐ<EOS>ܕ݁ܠܳܐ ܡܟ݂ܰܕ݁ܶܒ݂ ܐ̱ܢܳܐ <EOS>ܡܶܢ ܒ݁ܳܬ݂ܰܪ ܗܳܠܶܝܢ ܐܶܬ݂ܺܝܬ݂ ܠܰܐܬ݂ܪܰܘܳܬ݂ܳܐ̈ ܕ݁ܣܽܘܪܺܝܰܐ<EOS>ܘܰܕ݂ܩܺܝܠܺܝܩܺܝܰܐ <EOS>ܘܠܳܐ ܝܳܕ݂ܥܳܢ̈ ܗ̱ܘܰܝ̈ ܠܺܝ ܒ݁ܰܐܦ݁ܺܝܢ̈ ܥܺܕ݂ܳܬ݂ܳܐ̈ ܕ݁ܒ݂ܺܝܗܽܘܕ݂ <EOS>ܗܳܠܶܝܢ ܕ݁ܒ݂ܰܡܫܺܝܚܳܐ <EOS>ܐܶܠܳܐ ܗܳܕ݂ܶܐ ܒ݁ܰܠܚܽܘܕ݂ ܫܳܡܥܺܝܢ ܗ̱ܘܰܘ <EOS> ܕ݁ܗܰܘ ܕ݁ܡܶܢ ܩܕ݂ܺܝܡ<EOS>ܪܳܕ݂ܶܦ݂ ܗ̱ܘܳܐ ܠܰܢ ܗܳܫܳܐ ܗܳܐ ܡܣܰܒ݁ܰܪ ܗܰܝܡܳܢܽܘܬ݂ܳܐ ܇ ܗܳܝ ܕ݁ܡܶܢ ܩܕ݂ܳܡ ܙܰܒ݂ܢܳܐ<EOS>ܡܣܰܚܶܦ݂ ܗ̱ܘܳܐ <EOS>ܘܰܡܫܰܒ݁ܚܺܝܢ ܗ̱ܘܰܘ ܒ݁ܺܝ ܠܰܐܠܳܗܳܐ<EOS>ܬ݁ܽܘܒ݂ ܕ݁ܶܝܢ ܡܶܢ ܒ݁ܳܬ݂ܰܪ ܐܰܪܒ݁ܰܥܶܣܪܶܐ ܫܢܺܝܢ̈ ܣܶܠܩܶܬ݂<EOS>ܠܽܐܘܪܺܫܠܶܡ <EOS> ܥܰܡ ܒ݁ܰܪܢܰܒ݂ܰܐ <EOS> ܘܕ݂ܶܒ݂ܪܶܬ݂ ܥܰܡܝ ܠܛܺܛܳܘܣ <EOS>ܣܶܠܩܶܬ݂ ܕ݁ܶܝܢ ܒ݁ܓ݂ܶܠܝܳܢܳܐ <EOS> ܘܰܓ݂ܠܺܝܬ݂ ܠܗܽܘܢ ܣܒ݂ܰܪܬ݂ܳܐ<EOS>ܕ݁ܡܰܟ݂ܪܶܙ ܐ̱ܢܳܐ ܒ݁ܥܰܡ̱ܡܶܐ̈ <EOS> ܘܚܰܘܺܝܬ݂ܳܗ ܠܰܐܝܠܶܝܢ ܕ݁ܡܶܣܬ݁ܰܒ݂ܪܺܝܢ ܗ̱ܘܰܘ ܕ݁ܡܶܕ݁ܶܡ<EOS>ܐܺܝܬ݂ܰܝܗܽܘܢ ܒ݁ܰܝܢܰܝ ܘܰܠܗܽܘܢ ܕ݁ܰܡ ܣܪܺܝܩܳܐܝܺܬ݂ ܪܶܗܛܶܬ݂ <EOS> ܐܰܘ ܪܳܗܶܛ ܐ̱ܢܳܐ <EOS>ܐܳܦ݂ ܛܺܛܳܘܣ ܕ݁ܥܰܡܝ ܕ݁ܰܐܪܡܳܝܳܐ ܗ̱ܘܳܐ ܠܳܐ ܐܶܬ݂ܶܐܢܶܣ<EOS>ܕ݁ܢܶܓ݂ܙܽܘܪ <EOS>ܡܶܛܽܠ ܕ݁ܶܝܢ ܐܰܚܶܐ̈ ܕ݁ܰܓ݁ܳܠܶܐ̈ ܕ݁ܥܰܠܘ ܥܠܰܝܢ ܇ ܕ݁ܢܶܓ݁ܫܽܘܢ<EOS>ܚܺܐܪܽܘܬ݂ܳܐ ܕ݁ܺܐܝܬ݂ ܠܰܢ ܒ݁ܝܶܫܽܘܥ ܡܫܺܝܚܳܐ <EOS> ܐܰܝܟ݁ܰܢܳܐ ܕ݁ܰܢܫܰܥܒ݁ܕ݂ܽܘܢܳܢܝ <EOS>ܐܳܦ݂ܠܳܐ ܡܠܶܐ ܫܳܥܳܐ ܐܶܬ݂ܪܡܺܝܢ ܠܫܽܘܥܒ݁ܳܕ݂ܗܽܘܢ ܕ݁ܰܫܪܳܪܳܗ<EOS>ܕ݁ܰܣܒ݂ܰܪܬ݂ܳܐ ܢܩܰܘܶܐ ܠܘܳܬ݂ܟ݂ܽܘܢ <EOS>ܗܳܢܽܘܢ ܕ݁ܶܝܢ ܕ݁ܡܶܣܬ݁ܰܒ݂ܪܺܝܢ ܕ݁ܺܐܝܬ݂ܰܝܗܽܘܢ ܡܶܕ݁ܶܡ ܡܰܢ ܕ݁ܶܝܢ<EOS>ܐܺܝܬ݂ܰܝܗܽܘܢ ܠܳܐ ܒ݁ܛܺܝܠ ܠܺܝ ܇ ܐܰܠܳܗܳܐ ܓ݁ܶܝܪ ܒ݁ܰܐܦ݁ܰܝ̈ ܒ݁ܢܰܝܢܳܫܳܐ̈ ܠܳܐ ܢܳܣܶܒ݂ ܇<EOS>ܗܶܢܽܘܢ ܕ݁ܶܝܢ ܗܳܠܶܝܢ ܡܶܕ݁ܶܡ ܠܳܐ ܐܰܘܣܶܦ݂ܘ ܠܺܝ <EOS>ܐܶܠܳܐ ܐ̱ܚܪܳܢܝܳܐܝܺܬ݂ <EOS> ܚܙܰܘ ܓ݁ܶܝܪ ܕ݁ܶܐܬ݂ܗܰܝܡܢܶܬ݂ ܣܒ݂ܰܪܬ݂ܳܐ<EOS>ܕ݁ܥܽܘܪܠܽܘܬ݂ܳܐ ܐܰܝܟ݂ ܕ݁ܶܐܬ݂ܗܰܝܡܰܢ ܟ݁ܺܐܦ݂ܳܐ ܒ݁ܰܓ݂ܙܽܘܪܬ݁ܳܐ <EOS>ܗܰܘ ܓ݁ܶܝܪ ܕ݁ܚܰܦ݁ܶܛ ܠܟ݂ܺܐܦ݂ܳܐ ܒ݁ܰܫܠܺܝܚܽܘܬ݂ܳܐ ܕ݁ܰܓ݂ܙܽܘܪܬ݁ܳܐ<EOS>ܚܰܦ݁ܶܛ ܐܳܦ݂ ܠܺܝ ܒ݁ܰܫܠܺܝܚܽܘܬ݂ܳܐ ܕ݁ܥܰܡ̱ܡܶܐ̈ <EOS>ܘܟ݂ܰܕ݂ ܝܺܕ݂ܰܥܘ ܛܰܝܒ݁ܽܘܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܺܝ ܇ ܝܰܥܩܽܘܒ݂<EOS>ܘܟ݂ܺܐܦ݂ܳܐ ܘܝܽܘܚܰܢܳܢ ܇ ܗܳܢܽܘܢ ܕ݁ܡܶܣܬ݁ܰܒ݂ܪܺܝܢ ܗ̱ܘܰܘ ܕ݁ܺܐܝܬ݂ܰܝܗܽܘܢ ܥܰܡܽܘܕ݂ܶܐ̈<EOS>ܝܰܡܺܝܢܳܐ ܕ݁ܫܰܘܬ݁ܳܦ݂ܽܘܬ݂ܳܐ ܝܰܗ̱ܒ݂ܘ ܠܺܝ ܘܰܠܒ݂ܰܪܢܰܒ݂ܰܐ <EOS> ܕ݁ܰܚܢܰܢ ܒ݁ܥܰܡ̱ܡܶܐ̈ <EOS>ܘܗܶܢܽܘܢ ܒ݁ܰܓ݂ܙܽܘܪܬ݁ܳܐ <EOS>ܒ݁ܰܠܚܽܘܕ݂ ܕ݁ܰܠܡܶܣܟ݁ܺܢܶܐ̈ ܗܘܰܝܢ ܥܳܗܕ݁ܺܝܢܰܢ <EOS> ܘܶܐܬ݂ܒ݁ܛܶܠ ܠܺܝ<EOS>ܕ݁ܗܺܝ ܗܳܕ݂ܶܐ ܐܶܥܒ݁ܕ݂ܺܝܗ<EOS>ܟ݁ܰܕ݂ ܐܶܬ݂ܳܐ ܕ݁ܶܝܢ ܟ݁ܺܐܦ݂ܳܐ ܠܰܐܢܛܺܝܳܘܟ݂ܺܝ ܒ݁ܰܐܦ݁ܰܘܗ̱ܝ̈<EOS>ܐܰܟ݁ܶܣܬ݁ܶܗ <EOS> ܡܶܛܽܠ ܕ݁ܡܶܬ݁ܬ݁ܰܩܠܺܝܢ ܗ̱ܘܰܘ ܒ݁ܶܗ <EOS>ܕ݁ܥܰܕ݂ܠܳܐ ܢܺܐܬ݂ܽܘܢ ܐ̱ܢܳܫܳܐ ܡܶܢ ܠܘܳܬ݂ ܝܰܥܩܽܘܒ݂ ܥܰܡ ܥܰܡ̱ܡܶܐ̈<EOS>ܐܳܟ݂ܶܠ ܗ̱ܘܳܐ <EOS> ܟ݁ܰܕ݂ ܐܶܬ݂ܰܘ ܕ݁ܶܝܢ ܢܓ݂ܰܕ݂ ܗ̱ܘܳܐ ܢܰܦ݂ܫܶܗ <EOS> ܘܰܦ݂ܪܰܫ <EOS> ܡܶܛܽܠ<EOS>ܕ݁ܕ݂ܳܚܶܠ ܗ̱ܘܳܐ ܡܶܢ ܗܳܢܽܘܢ ܕ݁ܡܶܢ ܓ݁ܙܽܘܪܬ݁ܳܐ <EOS>ܘܶܐܬ݂ܪܡܺܝܘ ܗ̱ܘܰܘ ܥܰܡܶܗ ܠܗܳܕ݂ܶܐ ܐܳܦ݂ ܫܰܪܟ݁ܳܐ ܕ݁ܺܝܗܽܘܕ݂ܳܝܶܐ̈<EOS>ܗܳܟ݂ܰܢܳܐ ܕ݁ܳܐܦ݂ ܒ݁ܰܪܢܰܒ݂ܰܐ ܐܶܬ݂ܕ݁ܒ݂ܰܪ ܗ̱ܘܳܐ ܠܡܶܣܰܒ݂ ܒ݁ܰܐܦ݁ܰܝܗܽܘܢ̈ <EOS>ܘܟ݂ܰܕ݂ ܚܙܺܝܬ݂ ܕ݁ܠܳܐ ܐܳܙܺܠ̱ܝܢ ܬ݁ܪܺܝܨܳܐܝܺܬ݂ ܒ݁ܰܫܪܳܪܶܗ<EOS>ܕ݁ܶܐܘܰܢܓ݁ܶܠܺܝܳܘܢ ܐܶܡܪܶܬ݂ ܠܟ݂ܺܐܦ݂ܳܐ ܠܥܺܝܢ ܟ݁ܽܠܗܽܘܢ <EOS> ܐܶܢ ܐܰܢ̱ܬ݁ ܕ݁ܺܝܗܽܘܕ݂ܳܝܳܐ<EOS>ܐܰܢ̱ܬ݁ ܐܰܪܡܳܐܝܺܬ݂ ܚܳܝܶܐ ܐܰܢ̱ܬ݁ <EOS> ܘܠܳܐ ܝܺܗܽܘܕ݂ܳܐܝܺܬ݂ ܐܰܝܟ݁ܰܢܳܐ ܐܳܠܶܨ ܐܰܢ̱ܬ݁<EOS>ܠܥܰܡ̱ܡܶܐ̈ ܕ݁ܺܝܗܽܘܕ݂ܳܐܝܺܬ݂ ܢܺܚܽܘܢ <EOS>ܚܢܰܢ ܓ݁ܶܝܪ ܕ݁ܡܶܢ ܟ݁ܝܳܢܰܢ ܝܺܗܽܘܕ݂ܳܝܶܐ̈ ܚ̱ܢܰܢ ܁ ܘܠܳܐ ܗܘܰܝܢ ܡܶܢ<EOS>ܥܰܡ̱ܡܶܐ̈ ܚܰܛܳܝܶܐ̈ ܇<EOS>ܡܶܛܽܠ ܕ݁ܝܳܕ݂ܥܺܝܢܰܢ ܕ݁ܠܳܐ ܡܶܙܕ݁ܰܕ݁ܰܩ ܒ݁ܰܪܢܳܫܳܐ ܡܶܢ ܥܒ݂ܳܕ݂ܶܐ̈<EOS>ܕ݁ܢܳܡܽܘܣܳܐ ܇ ܐܶܠܳܐ ܒ݁ܗܰܝܡܳܢܽܘܬ݂ܳܐ ܕ݁ܝܶܫܽܘܥ ܡܫܺܝܚܳܐ <EOS> ܐܳܦ݂ ܚܢܰܢ ܒ݁ܶܗ ܒ݁ܝܶܫܽܘܥ<EOS>ܡܫܺܝܚܳܐ ܗܰܝܡܶܢܢ ܕ݁ܡܶܢ ܗܰܝܡܳܢܽܘܬ݂ܶܗ ܕ݁ܰܡܫܺܝܚܳܐ ܢܶܙܕ݁ܰܕ݁ܰܩ ܇ ܘܠܳܐ ܡܶܢ ܥܒ݂ܳܕ݂ܶܐ̈<EOS>ܕ݁ܢܳܡܽܘܣܳܐ <EOS> ܡܶܛܽܠ ܕ݁ܡܶܢ ܥܒ݂ܳܕ݂ܶܐ̈ ܕ݁ܢܳܡܽܘܣܳܐ <EOS> ܠܳܐ ܡܶܙܕ݁ܰܕ݁ܰܩ ܟ݁ܽܠ ܒ݁ܣܰܪ <EOS>ܐܶܢ ܕ݁ܶܝܢ ܟ݁ܰܕ݂ ܒ݁ܳܥܶܝܢܰܢ ܕ݁ܢܶܙܕ݁ܰܕ݁ܰܩ ܒ݁ܰܡܫܺܝܚܳܐ<EOS>ܐܶܫܬ݁ܟ݂ܰܚܢ ܠܰܢ ܐܳܦ݂ ܚܢܰܢ ܚܰܛܳܝܶܐ̈ ܡܳܕ݂ܶܝܢ ܝܶܫܽܘܥ ܡܫܺܝܚܳܐ ܡܫܰܡܫܳܢܳܐ ܗ̱ܘ<EOS>ܕ݁ܰܚܛܺܝܬ݂ܳܐ <EOS> ܚܳܣ <EOS>ܐܶܢ ܓ݁ܶܝܪ ܠܰܐܝܠܶܝܢ ܕ݁ܣܶܬ݂ܪܶܬ݂ ܬ݁ܽܘܒ݂ ܠܗܶܝܢ ܒ݁ܳܢܶܐ ܐ̱ܢܳܐ<EOS>ܚܰܘܺܝܬ݂ ܥܰܠ ܢܰܦ݂ܫܝ ܕ݁ܥܳܒ݂ܰܪ ܥܰܠ ܦ݁ܽܘܩܕ݁ܳܢܳܐ ܐ̱ܢܳܐ <EOS>ܐܶܢܳܐ ܓ݁ܶܝܪ ܒ݁ܢܳܡܽܘܣܳܐ ܠܢܳܡܽܘܣܳܐ ܡܺܝܬ݂ܶܬ݂ <EOS> ܕ݁ܠܰܐܠܳܗܳܐ ܐܺܚܶܐ<EOS><EOS>ܘܥܰܡ ܡܫܺܝܚܳܐ ܙܩܺܝܦ݂ ܐ̱ܢܳܐ <EOS> ܘܡܶܟ݁ܺܝܠ ܠܳܐ ܗ̱ܘܳܐ ܐܶܢܳܐ ܚܰܝ<EOS>ܐ̱ܢܳܐ ܐܶܠܳܐ ܚܰܝ ܒ݁ܺܝ ܡܫܺܝܚܳܐ <EOS> ܘܗܳܢܳܐ ܕ݁ܗܳܫܳܐ ܚܰܝ ܐ̱ܢܳܐ ܒ݁ܰܒ݂ܣܰܪ<EOS>ܒ݁ܗܰܝܡܳܢܽܘܬ݂ܳܐ ܗ̱ܘ ܕ݁ܰܒ݂ܪܶܗ ܕ݁ܰܐܠܳܗܳܐ ܚܰܝ ܐ̱ܢܳܐ <EOS> ܗܰܘ ܕ݁ܰܐܚܒ݂ܰܢ <EOS> ܘܝܰܗ̱ܒ݂<EOS>ܢܰܦ݂ܫܶܗ ܚܠܳܦ݂ܰܝܢ <EOS>ܠܳܐ ܛܳܠܶܡ ܐ̱ܢܳܐ ܛܰܝܒ݁ܽܘܬ݂ܶܗ ܕ݁ܰܐܠܳܗܳܐ <EOS> ܐܶܢ ܓ݁ܶܝܪ ܒ݁ܝܰܕ݂<EOS>ܢܳܡܽܘܣܳܐ ܗ̱ܝ ܙܰܕ݁ܺܝܩܽܘܬ݂ܳܐ ܡܫܺܝܚܳܐ ܡܰܓ݁ܳܢ ܡܺܝܬ݂<EOS>ܐܳܘ ܚܰܣܺܝܪܰܝ̈ ܪܶܥܝܳܢܳܐ ܓ݁ܰܠܰܛܳܝܶܐ̈ ܅ ܡܰܢܽܘ ܚܣܰܡ ܒ݁ܟ݂ܽܘܢ <EOS>ܕ݁ܗܳܐ ܐܰܝܟ݂ ܗܰܘ ܕ݁ܰܡܨܳܪ <EOS> ܨܺܝܪ ܗ̱ܘܳܐ ܩܕ݂ܳܡ ܥܰܝܢܰܝܟ݁ܽܘܢ̈ ܝܶܫܽܘܥ ܡܫܺܝܚܳܐ <EOS> ܟ݁ܰܕ݂<EOS>ܨܠܺܝܒ݂ <EOS>ܗܳܕ݂ܶܐ ܒ݁ܰܠܚܽܘܕ݂ ܨܳܒ݂ܶܐ ܐ̱ܢܳܐ ܕ݁ܶܐܕ݁ܰܥ ܡܶܢܟ݂ܽܘܢ <EOS> ܡܶܢ<EOS>ܥܒ݂ܳܕ݂ܶܐ̈ ܕ݁ܢܳܡܽܘܣܳܐ ܢܣܰܒ݂ܬ݁ܽܘܢ ܪܽܘܚܳܐ ܐܰܘ ܡܶܢ ܫܶܡܥܳܐ ܕ݁ܗܰܝܡܳܢܽܘܬ݂ܳܐ<EOS>ܗܳܟ݂ܰܢܳܐ ܣܰܟ݂ܠܺܝܢ ܐܢ̱ܬ݁ܽܘܢ ܕ݁ܫܰܪܺܝܬ݁ܽܘܢ ܒ݁ܪܽܘܚܳܐ ܇ ܘܗܳܫܳܐ<EOS>ܒ݁ܰܒ݂ܣܰܪ ܡܫܰܠܡܺܝܢ ܐܢ̱ܬ݁ܽܘܢ<EOS>ܗܳܠܶܝܢ ܟ݁ܽܠܗܶܝܢ ܐܺܝܩܺܐ ܣܰܝܒ݁ܰܪܬ݁ܽܘܢ ܘܶܐܫܬ݁ܽܘܦ݂ ܕ݁ܶܝܢ ܐܺܝܩܺܐ<EOS><EOS>ܗܰܘ ܗܳܟ݂ܺܝܠ ܕ݁ܝܰܗ̱ܒ݂ ܒ݁ܟ݂ܽܘܢ ܪܽܘܚܳܐ ܇ ܘܣܳܥܰܪ ܒ݁ܟ݂ܽܘܢ ܚܰܝܠܶܐ̈<EOS>ܡܶܢ ܥܒ݂ܳܕ݂ܶܐ̈ ܕ݁ܢܳܡܽܘܣܳܐ ܐܰܘ ܡܶܢ ܫܶܡܥܳܐ ܕ݁ܗܰܝܡܳܢܽܘܬ݂ܳܐ<EOS>ܐܰܝܟ݁ܰܢܳܐ ܕ݁ܗܰܝܡܶܢ ܐܰܒ݂ܪܳܗܳܡ ܠܰܐܠܳܗܳܐ ܘܶܐܬ݂ܚܰܫܒ݁ܰܬ݂ ܠܶܗ<EOS>ܠܙܰܕ݁ܺܝܩܽܘ <EOS>ܕ݁ܰܥܘ ܗܳܟ݂ܺܝܠ ܕ݁ܰܐܝܠܶܝܢ ܕ݁ܡܶܢ ܗܰܝܡܳܢܽܘܬ݂ܳܐ ܐܶܢܽܘܢ ܗܶܢܽܘܢ<EOS>ܐܶܢܽܘܢ ܒ݁ܢܰܝܳܐ̈ ܕ݁ܰܐܒ݂ܪܳܗܳܡ <EOS>ܡܶܛܽܠ ܓ݁ܶܝܪ ܕ݁ܩܰܕ݁ܶܡ ܝܺܕ݂ܰܥ ܐܰܠܳܗܳܐ <EOS> ܕ݁ܰܒ݂ܗܰܝܡܳܢܽܘܬ݂ܳܐ ܗ̱ܘ<EOS>ܡܶܙܕ݁ܰܕ݁ܩܺܝܢ ܥܰܡ̱ܡܶܐ̈ ܩܰܕ݁ܶܡ ܣܰܒ݁ܰܪ ܠܰܐܒ݂ܪܳܗܳܡ <EOS> ܐܰܝܟ݂ ܕ݁ܶܐܡܰܪ ܟ݁ܬ݂ܳܒ݂ܳܐ<EOS>ܩܰܕ݁ܺܝܫܳܐ <EOS> ܕ݁ܒ݂ܳܟ݂ ܢܶܬ݂ܒ݁ܰܪܟ݂ܽܘܢ ܟ݁ܽܠܗܽܘܢ ܥܰܡ̱ܡܶܐ̈ <EOS>ܡܳܕ݂ܶܝܢ ܡܗܰܝܡܢܶܐ̈ ܗ̱ܘ ܡܶܬ݂ܒ݁ܰܪܟ݂ܺܝܢ ܒ݁ܰܐܒ݂ܪܳܗܳܡ ܡܗܰܝܡܢܳܐ<EOS><EOS>ܐܰܝܠܶܝܢ ܓ݁ܶܝܪ ܕ݁ܡܶܢ ܥܒ݂ܳܕ݂ܶܐ̈ ܐܶܢܽܘܢ ܕ݁ܢܳܡܽܘܣܳܐ ܬ݁ܚܶܝܬ݂<EOS>ܠܰܘܛܬ݂ܳܐ ܐܶܢܽܘܢ <EOS> ܟ݁ܬ݂ܺܝܒ݂ ܓ݁ܶܝܪ ܕ݁ܠܺܝܛ ܗ̱ܽܘ ܟ݁ܽܠܡܰܢ ܕ݁ܠܳܐ ܢܶܥܒ݁ܶܕ݂ ܟ݁ܽܠ<EOS>ܕ݁ܰܟ݂ܬ݂ܺܝܒ݂ ܒ݁ܢܳܡܽܘܣܳܐ ܗܳܢܳܐ <EOS>ܕ݁ܠܳܐ ܕ݁ܶܝܢ ܡܶܙܕ݁ܰܕ݁ܰܩ ܐ̱ܢܳܫ ܒ݁ܢܳܡܽܘܣܳܐ ܠܘܳܬ݂ ܐܰܠܳܗܳܐ<EOS>ܗܳܕ݂ܶܐ ܓ݁ܰܠܝܳܐ ܗ̱ܝ <EOS> ܡܶܛܽܠ ܕ݁ܰܟ݂ܬ݂ܺܝܒ݂ <EOS> ܕ݁ܙܰܕ݁ܺܝܩܳܐ ܒ݁ܗܰܝܡܳܢܽܘܬ݂ܳܐ ܢܺܚܶܐ <EOS>ܢܳܡܽܘܣܳܐ ܕ݁ܶܝܢ ܠܳܐ ܗ̱ܘܳܐ ܡܶܢ ܗܰܝܡܳܢܽܘܬ݂ܳܐ ܐܶܠܳܐ ܡܰܢ<EOS>ܕ݁ܢܶܥܒ݁ܶܕ݂ ܐܰܝܠܶܝܢ ܕ݁ܰܟ݂ܬ݂ܺܝܒ݂ܳܢ̈ ܒ݁ܶܗ <EOS> ܢܺܚܶܐ ܒ݁ܗܶܝܢ<EOS>ܠܰܢ ܕ݁ܶܝܢ ܡܫܺܝܚܳܐ ܙܰܒ݂ܢܰܢ ܡܶܢ ܠܰܘܛܬ݂ܳܐ ܕ݁ܢܳܡܽܘܣܳܐ ܘܗܽܘ<EOS>ܗܘܳܐ ܚܠܳܦ݂ܰܝܢ ܠܰܘܛܬ݂ܳܐ <EOS> ܟ݁ܬ݂ܺܝܒ݂ ܓ݁ܶܝܪ ܕ݁ܠܺܝܛ ܗ̱ܽܘ ܟ݁ܽܠܡܰܢ ܕ݁ܡܶܬ݁ܬ݁ܠܶܐ<EOS>ܒ݁ܩܰܝܣܳܐ <EOS>ܕ݁ܰܒ݂ܥܰܡ̱ܡܶܐ̈ ܬ݁ܶܗܘܶܐ ܒ݁ܽܘܪܟ݁ܬ݂ܶܗ ܕ݁ܰܐܒ݂ܪܳܗܳܡ ܒ݁ܝܶܫܽܘܥ<EOS>ܡܫܺܝܚܳܐ <EOS> ܘܰܚܢܰܢ ܢܶܣܰܒ݂ ܫܽܘܘ̱ܕ݁ܳܝܳܐ ܕ݁ܪܽܘܚܳܐ ܒ݁ܗܰܝܡܳܢܽܘܬ݂ܳܐ<EOS>ܐܰܚܰܝ̈ ܐܰܝܟ݂ ܕ݁ܒ݂ܶܝܬ݂ ܒ݁ܢܰܝܢܳܫܳܐ̈ ܐܳܡܰܪ ܐ̱ܢܳܐ <EOS>ܕ݁ܕ݂ܺܝܰܬ݂ܺܩܺܐ ܕ݁ܒ݂ܰܪܢܳܫܳܐ ܕ݁ܶܐܫܬ݁ܰܪܪܰܬ݂ ܐ̱ܢܳܫ ܠܳܐ ܡܰܣܠܶܐ ܐܰܘ ܡܫܰܚܠܶܦ݂ ܒ݁ܳܗ<EOS>ܡܶܕ݁ܶܡ <EOS>ܠܰܐܒ݂ܪܳܗܳܡ ܕ݁ܶܝܢ ܐܶܬ݂ܡܠܶܟ݂ ܡܽܘܠܟ݁ܳܢܳܐ <EOS> ܘܰܠܙܰܪܥܶܗ <EOS> ܘܠܳܐ<EOS>ܐܶܡܰܪ ܠܶܗ ܕ݁ܰܠܙܰܪܥܰܝܟ݁̈ <EOS> ܐܰܝܟ݂ ܕ݁ܰܠܣܰܓ݁ܺܝܶܐܐ̈ ܐܶܠܳܐ ܠܙܰܪܥܳܟ݂ <EOS> ܐܰܝܟ݂ ܕ݁ܰܠܚܰܕ݂<EOS>ܗܰܘ ܕ݁ܺܐܝܬ݂ܰܘܗ̱ܝ ܡܫܺܝܚܳܐ<EOS>ܗܳܕ݂ܶܐ ܕ݁ܶܝܢ ܐܳܡܰܪ ܐ̱ܢܳܐ <EOS> ܕ݁ܕ݂ܺܝܰܬ݂ܺܩܺܐ ܕ݁ܡܶܢ ܩܕ݂ܺܝܡ<EOS>ܐܶܫܬ݁ܰܪܪܰܬ݂ ܡܶܢ ܐܰܠܳܗܳܐ ܒ݁ܰܡܫܺܝܚܳܐ ܢܳܡܽܘܣܳܐ ܗܽܘ ܕ݁ܰܗܘܳܐ ܡܶܢ ܒ݁ܳܬ݂ܰܪ ܐܰܪܒ݁ܰܥ<EOS>ܡܳܐܐ ܘܰܬ݂ܠܳܬ݂ܺܝܢ ܫܢܺܝܢ̈ ܇ ܠܳܐ ܡܶܫܟ݁ܰܚ ܕ݁ܢܰܣܠܶܝܗ ܘܰܢܒ݂ܰܛܶܠ ܡܽܘܠܟ݁ܳܢܳܐ <EOS>ܐܶܢ ܕ݁ܶܝܢ ܡܶܢ ܢܳܡܽܘܣܳܐ ܗ̱ܝ ܝܳܪܬ݁ܽܘܬ݂ܳܐ ܡܶܟ݁ܺܝܠ ܠܳܐ ܗ̱ܘܳܬ݂<EOS>ܡܶܢ ܡܽܘܠܟ݁ܳܢܳܐ <EOS> ܠܰܐܒ݂ܪܳܗܳܡ ܕ݁ܶܝܢ ܒ݁ܡܽܘܠܟ݁ܳܢܳܐ ܗ̱ܘ ܝܰܗ̱ܒ݂ ܠܶܗ ܐܰܠܳܗܳܐ <EOS>ܡܳܢܳܐ ܗܳܟ݂ܺܝܠ ܢܳܡܽܘܣܳܐ <EOS> ܡܶܛܽܠ ܡܰܣܛܝܳܢܽܘܬ݂ܳܐ ܐܶܬ݁ܬ݁ܰܘܣܰܦ݂<EOS>ܥܕ݂ܰܡܳܐ ܕ݁ܢܺܐܬ݂ܶܐ ܙܰܪܥܳܐ <EOS> ܗܰܘ ܕ݁ܠܶܗ ܗܘܳܐ ܫܽܘܘ̱ܕ݁ܳܝܳܐ <EOS> ܘܶܐܬ݂ܺܝܗܶܒ݂ ܗܽܘ ܢܳܡܽܘܣܳܐ<EOS>ܒ݁ܝܰܕ݂ ܡܰܠܰܐܟ݂ܶܐ̈ <EOS> ܒ݁ܺܐܝܕ݂ܳܐ ܕ݁ܡܶܨܥܳܝܳܐ <EOS>ܡܶܨܥܳܝܳܐ ܕ݁ܶܝܢ ܠܳܐ ܗ̱ܘܳܐ ܕ݁ܚܰܕ݂ <EOS> ܐܰܠܳܗܳܐ ܕ݁ܶܝܢ ܚܰܕ݂ ܗ̱ܽܘ<EOS><EOS>ܢܳܡܽܘܣܳܐ ܗܳܟ݂ܺܝܠ ܣܰܩܽܘܒ݂ܠܳܐ ܗ̱ܘ ܕ݁ܡܽܘܠܟ݁ܳܢܳܐ ܕ݁ܰܐܠܳܗܳܐ ܚܳܣ<EOS><EOS> ܐܶܠܽܘ ܓ݁ܶܝܪ ܐܶܬ݂ܺܝܗܶܒ݂ ܗ̱ܘܳܐ ܢܳܡܽܘܣܳܐ <EOS> ܐܰܝܢܳܐ ܕ݁ܡܶܫܟ݁ܰܚ ܗ̱ܘܳܐ ܠܡܰܚܳܝܽܘ<EOS>ܫܰܪܺܝܪܳܐܝܺܬ݂ ܡܶܢ ܢܳܡܽܘܣܳܐ ܗܳܘܝܳܐ ܗ̱ܘܳܬ݂ ܙܰܕ݁ܺܝܩܽܘܬ݂ܳܐ <EOS>ܐܶܠܳܐ ܚܒ݂ܰܫ ܟ݁ܬ݂ܳܒ݂ܳܐ ܟ݁ܽܠܡܶܕ݁ܶܡ ܬ݁ܚܶܝܬ݂ ܚܛܺܝܬ݂ܳܐ<EOS>ܕ݁ܡܽܘܠܟ݁ܳܢܳܐ ܒ݁ܗܰܝܡܳܢܽܘܬ݂ܳܐ ܕ݁ܝܶܫܽܘܥ ܡܫܺܝܚܳܐ ܢܶܬ݂ܺܝܗܶܒ݂ ܠܰܐܝܠܶܝܢ ܕ݁ܰܡܗܰܝܡܢܺܝܢ<EOS><EOS>ܥܰܕ݂ܠܳܐ ܕ݁ܶܝܢ ܬ݁ܺܐܬ݂ܶܐ ܗܰܝܡܳܢܽܘܬ݂ܳܐ ܢܳܡܽܘܣܳܐ ܢܳܛܰܪ ܗ̱ܘܳܐ<EOS>ܠܰܢ ܇ ܟ݁ܰܕ݂ ܚܒ݂ܺܝܫܺܝܢܰܢ ܠܗܰܝܡܳܢܽܘܬ݂ܳܐ <EOS> ܕ݁ܰܥܬ݂ܺܝܕ݂ܳܐ ܗܘܳܬ݂ ܠܡܶܬ݂ܓ݁ܠܳܝܽܘ <EOS>ܢܳܡܽܘܣܳܐ ܗܳܟ݂ܺܝܠ ܬ݁ܳܪܐܳܐ ܗܘܳܐ ܠܰܢ ܠܘܳܬ݂ ܡܫܺܝܚܳܐ <EOS> ܕ݁ܡܶܢ<EOS>ܗܰܝܡܳܢܽܘܬ݂ܳܐ ܢܶܙܕ݁ܰܕ݁ܰܩ <EOS>ܟ݁ܰܕ݂ ܐܶܬ݂ܳܬ݂ ܕ݁ܶܝܢ ܗܰܝܡܳܢܽܘܬ݂ܳܐ ܠܳܐ ܗܘܰܝܢ ܬ݁ܚܶܝܬ݂<EOS>ܬ݁ܳܪܐܶܐ̈ <EOS>ܟ݁ܽܠܟ݂ܽܘܢ ܓ݁ܶܝܪ ܒ݁ܢܰܝܳܐ̈ ܐܰܢ̱ܬ݁ܽܘܢ ܕ݁ܰܐܠܳܗܳܐ ܒ݁ܗܰܝܡܳܢܽܘܬ݂ܳܐ<EOS>ܕ݁ܝܶܫܽܘܥ ܡܫܺܝܚܳܐ <EOS>ܐܰܝܠܶܝܢ ܓ݁ܶܝܪ ܕ݁ܒ݂ܰܡܫܺܝܚܳܐ ܥܡܰܕ݁ܬ݁ܽܘܢ <EOS> ܠܰܡܫܺܝܚܳܐ ܠܒ݂ܶܫܬ݁ܽܘܢ<EOS><EOS>ܠܰܝܬ݁ ܝܺܗܽܘܕ݂ܳܝܳܐ <EOS> ܘܠܳܐ ܐܰܪܡܳܝܳܐ <EOS> ܠܰܝܬ݁ ܥܰܒ݂ܕ݁ܳܐ <EOS> ܘܠܳܐ<EOS>ܒ݁ܰܪ ܚܺܐܪܶܐ̈ <EOS> ܠܰܝܬ݁ ܕ݁ܶܟ݂ܪܳܐ <EOS> ܘܠܳܐ ܢܶܩܒ݁ܬ݂ܳܐ <EOS> ܟ݁ܽܠܟ݂ܽܘܢ ܓ݁ܶܝܪ ܚܰܕ݂ ܐܰܢ̱ܬ݁ܽܘܢ<EOS>ܒ݁ܝܶܫܽܘܥ ܡܫܺܝܚܳܐ <EOS>ܘܶܐܢ ܕ݁ܰܡܫܺܝܚܳܐ ܐܢ̱ܬ݁ܽܘܢ ܡܶܟ݁ܺܝܠ ܙܰܪܥܶܗ ܐܰܢ̱ܬ݁ܽܘܢ<EOS>ܕ݁ܰܐܒ݂ܪܳܗܳܡ <EOS> ܘܝܳܪܬ݁ܶܐ̈ ܒ݁ܡܽܘܠܟ݁ܳܢܳܐ<EOS>ܐܳܡܰܪ ܐ̱ܢܳܐ ܕ݁ܶܝܢ ܕ݁ܰܟ݂ܡܳܐ ܙܰܒ݂ܢܳܐ ܕ݁ܝܳܪܬ݁ܳܐ ܛܠܶܐ ܠܳܐ<EOS>ܦ݁ܪܺܝܫ ܡܶܢ ܥܰܒ݂ܕ݁ܶܐ̈ ܇ ܟ݁ܰܕ݂ ܡܳܪܶܐ ܗ̱ܽܘ ܕ݁ܟ݂ܽܠܗܽܘܢ <EOS>ܐܶܠܳܐ ܬ݁ܚܶܝܬ݂ ܐܶܦ݁ܺܛܪܳܘܦ݁ܶܐ̈ ܐܺܝܬ݂ܰܘܗ̱ܝ <EOS> ܘܪܰܒ݁ܰܝ̈ ܒ݁ܳܬ݁ܶܐ̈<EOS>ܥܕ݂ܰܡܳܐ ܠܙܰܒ݂ܢܳܐ ܕ݁ܣܳܡ ܐܰܒ݂ܽܘܗ̱ܝ <EOS>ܗܳܟ݂ܰܢܳܐ ܐܳܦ݂ ܚܢܰܢ <EOS> ܟ݁ܰܕ݂ ܝܰܠܽܘܕ݂ܶܐ̈ ܗ̱ܘܰܝܢ ܬ݁ܚܶܝܬ݂<EOS>ܐܶܣܛܽܘܟ݁ܣܰܘܗ̱ܝ̈ ܕ݁ܥܳܠܡܳܐ ܡܫܰܥܒ݁ܕ݂ܺܝܢ ܗܘܰܝܢ <EOS>ܟ݁ܰܕ݂ ܡܛܳܐ ܕ݁ܶܝܢ ܫܽܘܠܳܡܶܗ ܕ݁ܙܰܒ݂ܢܳܐ ܫܰܕ݁ܰܪ ܐܰܠܳܗܳܐ ܠܰܒ݂ܪܶܗ<EOS>܇ ܘܰܗܘܳܐ ܡܶܢ ܐܰܢ̱ܬ݁ܬ݂ܳܐ ܇ ܘܰܗܘܳܐ ܬ݁ܚܶܝܬ݂ ܢܳܡܽܘܣܳܐ<EOS>ܕ݁ܠܰܐܝܠܶܝܢ ܕ݁ܰܬ݂ܚܶܝܬ݂ ܢܳܡܽܘܣܳܐ ܐܶܢܽܘܢ ܢܶܙܒ݁ܶܢ <EOS> ܘܰܢܩܰܒ݁ܶܠ<EOS>ܣܺܝܡܰܬ݂ ܒ݁ܢܰܝܳܐ̈ <EOS>ܘܕ݂ܺܐܝܬ݂ܰܝܟ݁ܽܘܢ ܕ݁ܶܝܢ ܒ݁ܢܰܝܳܐ̈ ܫܰܕ݁ܰܪ ܐܰܠܳܗܳܐ ܪܽܘܚܳܐ<EOS>ܕ݁ܰܒ݂ܪܶܗ ܠܠܶܒ݁ܰܘܳܬ݂ܟ݂ܽܘܢ̈ <EOS> ܗܳܝ ܕ݁ܩܳܪܝܳܐ ܐܰܒ݂ܰܐ ܐܰܒ݂ܽܘܢ<EOS>ܡܶܟ݁ܺܝܠ ܠܳܐ ܗܘܰܝܬ݁ܽܘܢ ܥܰܒ݂ܕ݁ܶܐ̈ <EOS> ܐܶܠܳܐ ܒ݁ܢܰܝܳܐ̈ <EOS> ܘܶܐܢ<EOS>ܒ݁ܢܰܝܳܐ̈ <EOS> ܐܳܦ݂ ܝܳܪܬ݁ܶܐ̈ ܕ݁ܰܐܠܳܗܳܐ ܒ݁ܝܰܕ݂ ܝܶܫܽܘܥ ܡܫܺܝܚܳܐ <EOS>ܗܳܝܕ݁ܶܝܢ ܓ݁ܶܝܪ ܟ݁ܰܕ݂ ܠܳܐ ܝܳܕ݂ܥܺܝܢ ܗ̱ܘܰܝܬ݁ܽܘܢ ܠܰܐܠܳܗܳܐ<EOS>ܦ݁ܠܰܚܬ݁ܽܘܢ ܠܗܳܢܽܘܢ <EOS> ܕ݁ܡܶܢ ܟ݁ܝܳܢܗܽܘܢ ܠܳܐ ܗ̱ܘܰܘ ܐܰܠܳܗܶܐ̈ <EOS>ܗܳܫܳܐ ܕ݁ܶܝܢ ܕ݁ܺܝܕ݂ܰܥܬ݁ܽܘܢ ܠܰܐܠܳܗܳܐ ܘܝܰܬ݁ܺܝܪܳܐܝܺܬ݂<EOS>ܕ݁ܶܐܬ݂ܺܝܕ݂ܰܥܬ݁ܽܘܢ ܡܶܢ ܐܰܠܳܗܳܐ ܬ݁ܽܘܒ݂ ܗܦ݂ܰܟ݂ܬ݁ܽܘܢ ܠܟ݂ܽܘܢ ܥܰܠ ܗܳܢܽܘܢ<EOS>ܐܶܣܛܽܘܟ݁ܣܶܐ̈ ܡܰܪܥܶܐ̈ ܘܡܶܣܟ݁ܺܢܶܐ̈ ܇ ܘܡܶܢ ܕ݁ܪܺܝܫ ܨܳܒ݂ܶܝܬ݁ܽܘܢ ܠܡܶܫܬ݁ܰܥܒ݁ܳܕ݂ܽܘ ܠܗܽܘܢ<EOS>ܝܰܘܡܶܐ̈ ܁ ܘܝܰܪܚܶܐ̈ ܁ ܘܙܰܒ݂ܢܶܐ̈ ܁ ܘܰܫܢܰܝܳܐ̈ <EOS> ܢܳܛܪܺܝܬ݁ܽܘܢ<EOS><EOS>ܕ݁ܳܚܶܠ ܐ̱ܢܳܐ <EOS> ܕ݁ܰܠܡܳܐ ܣܪܺܝܩܳܐܝܺܬ݂ ܠܺܐܝܬ݂ ܒ݁ܟ݂ܽܘܢ <EOS>ܗܘܰܘ ܐܰܟ݂ܘܳܬ݂ܝ ܡܶܛܽܠ ܕ݁ܳܐܦ݂ ܐܶܢܳܐ ܐܰܟ݂ܘܳܬ݂ܟ݂ܽܘܢ ܗܘܺܝܬ݂<EOS>ܐܰܚܰܝ̈ ܒ݁ܳܥܶܐ ܐ̱ܢܳܐ ܡܶܢܟ݂ܽܘܢ <EOS> ܠܳܐ ܡܶܕ݁ܶܡ ܐܰܣܟ݁ܶܠܬ݁ܽܘܢ ܒ݁ܺܝ <EOS>ܝܳܕ݂ܥܺܝܢ ܐܢ̱ܬ݁ܽܘܢ ܓ݁ܶܝܪ ܕ݁ܒ݂ܰܟ݂ܪܺܝܗܽܘܬ݂ ܒ݁ܶܣܪܝ ܣܰܒ݁ܰܪܬ݁ܟ݂ܽܘܢ<EOS>ܗ̱ܘܺܝܬ݂ ܡܶܢ ܩܕ݂ܺܝܡ <EOS>ܘܢܶܣܝܽܘܢܳܐ ܕ݁ܒ݂ܶܣܪܝ ܠܳܐ ܫܳܛܬ݁ܽܘܢ <EOS> ܘܠܳܐ ܢܰܕ݁ܬ݁ܽܘܢ <EOS> ܐܶܠܳܐ<EOS>ܐܰܝܟ݂ ܕ݁ܰܠܡܰܠܰܐܟ݂ܳܐ ܕ݁ܰܐܠܳܗܳܐ ܩܰܒ݁ܶܠܬ݁ܽܘܢܳܢܝ ܘܰܐܝܟ݂ ܕ݁ܰܠܝܶܫܽܘܥ ܡܫܺܝܚܳܐ <EOS>ܐܰܝܟ݁ܰܘ ܗܳܟ݂ܺܝܠ ܛܽܘܒ݂ܟ݂ܽܘܢ <EOS> ܣܳܗܶܕ݂ ܐ̱ܢܳܐ ܓ݁ܶܝܪ ܥܠܰܝܟ݁ܽܘܢ ܁<EOS>ܕ݁ܶܐܠܽܘ ܡܶܫܟ݁ܚܳܐ ܗ̱ܘܳܬ݂ ܥܰܝܢܰܝܟ݁ܽܘܢ̈ ܚܳܨܶܝܢ ܗܘܰܝܬ݁ܽܘܢ <EOS> ܘܝܳܗܒ݁ܺܝܢ ܠܺܝ <EOS>ܕ݁ܰܠܡܳܐ ܒ݁ܥܶܠܕ݁ܒ݂ܳܒ݂ܳܐ ܗ̱ܘܺܝܬ݂ ܠܟ݂ܽܘܢ ܁ ܕ݁ܰܐܟ݂ܪܙܶܬ݂ ܠܟ݂ܽܘܢ<EOS>ܫܪܳܪܳܐ <EOS>ܚܳܣܡܺܝܢ ܒ݁ܟ݂ܽܘܢ <EOS> ܠܳܐ ܗ̱ܘܳܐ ܠܫܰܦ݁ܺܝܪܬ݁ܳܐ <EOS> ܐܶܠܳܐ<EOS>ܠܡܶܚܒ݁ܰܫܟ݂ܽܘܢ ܗ̱ܽܘ ܨܳܒ݂ܶܝܢ ܕ݁ܰܐܢ̱ܬ݁ܽܘܢ ܬ݁ܶܗܘܽܘܢ ܚܳܣܡܺܝܢ ܒ݁ܗܽܘܢ <EOS>ܫܰܦ݁ܺܝܪ ܗ̱ܽܘ ܕ݁ܶܝܢ ܕ݁ܬ݂ܶܬ݂ܚܰܣܡܽܘܢ ܒ݁ܫܰܦ݁ܺܝܪܳܬ݂ܳܐ̈<EOS>ܒ݁ܟ݂ܽܠܙܒ݂ܰܢ ܘܠܳܐ ܐܶܡܰܬ݂ܝ ܕ݁ܰܠܘܳܬ݂ܟ݂ܽܘܢ ܐ̱ܢܳܐ ܒ݁ܰܠܚܽܘܕ݂<EOS>ܒ݁ܢܰܝ̈ ܐܰܝܠܶܝܢ ܕ݁ܡܶܢ ܕ݁ܪܺܝܫ ܡܚܰܒ݁ܶܠ ܐ̱ܢܳܐ ܇ ܥܕ݂ܰܡܳܐ<EOS>ܕ݁ܢܶܬ݁ܬ݁ܨܺܝܪ ܒ݁ܟ݂ܽܘܢ ܡܫܺܝܚܳܐ<EOS>ܨܳܒ݂ܶܐ ܗ̱ܘܺܝܬ݂ ܕ݁ܶܝܢ ܕ݁ܶܐܗܘܶܐ ܠܘܳܬ݂ܟ݂ܽܘܢ ܗܳܫܳܐ ܘܶܐܫܰܚܠܶܦ݂<EOS>ܒ݁ܰܪ̱ܬ݂ ܩܳܠܝ ܡܶܛܽܠ ܕ݁ܬ݂ܰܡܺܝܗ ܐ̱ܢܳܐ ܒ݁ܟ݂ܽܘܢ <EOS>ܐܶܡܰܪܘ ܠܺܝ <EOS> ܐܰܢ̱ܬ݁ܽܘܢ ܐܰܝܠܶܝܢ ܕ݁ܨܳܒ݂ܶܝܢ ܕ݁ܢܶܗܘܽܘܢ ܬ݁ܚܶܝܬ݂<EOS>ܢܳܡܽܘܣܳܐ ܠܶܗ ܠܢܳܡܽܘܣܳܐ ܠܳܐ ܫܳܡܥܺܝܢ ܐܢ̱ܬ݁ܽܘܢ<EOS>ܟ݁ܬ݂ܺܝܒ݂ ܓ݁ܶܝܪ ܕ݁ܠܰܐܒ݂ܪܳܗܳܡ ܬ݁ܪܶܝܢ̈ ܒ݁ܢܺܝܢ̈ ܗܘܰܘ ܠܶܗ <EOS> ܚܰܕ݂<EOS>ܡܶܢ ܐܰܡܬ݂ܳܐ <EOS> ܘܚܰܕ݂ ܡܶܢ ܚܺܐܪܬ݁ܳܐ <EOS>ܐܶܠܳܐ ܗܰܘ ܕ݁ܡܶܢ ܐܰܡܬ݂ܳܐ ܒ݁ܰܒ݂ܣܰܪ ܐܶܬ݂ܺܝܠܶܕ݂ <EOS> ܗܰܘ ܕ݁ܶܝܢ<EOS>ܕ݁ܡܶܢ ܚܺܐܪܬ݁ܳܐ ܒ݁ܡܽܘܠܟ݁ܳܢܳܐ ܗܘܳܐ <EOS>ܗܳܠܶܝܢ ܕ݁ܶܝܢ ܐܺܝܬ݂ܰܝܗܶܝܢ ܦ݁ܶܠܳܐܬ݂ܳܐ̈ ܕ݁ܬ݂ܰܪܬ݁ܶܝܢ̈<EOS>ܕ݁ܺܝܰܬ݂ܺܩܰܣ̈ <EOS> ܚܕ݂ܳܐ ܕ݁ܡܶܢ ܛܽܘܪ ܣܺܝܢܰܝ <EOS> ܝܳܠܕ݁ܳܐ ܠܥܰܒ݂ܕ݁ܽܘܬ݂ܳܐ <EOS> ܕ݁ܺܐܝܬ݂ܶܝܗ<EOS>ܗܳܓ݂ܳܪ <EOS>ܗܳܓ݂ܳܪ ܓ݁ܶܝܪ ܛܽܘܪܳܐ ܗܽܘ ܕ݁ܣܺܝܢܰܝ ܇ ܕ݁ܒ݂ܰܐܪܰܒ݂ܺܝܰܐ ܘܫܳܠܡܳܐ<EOS>ܠܗܳܕ݂ܶܐ ܐܽܘܪܺܫܠܶܡ ܇ ܘܦ݂ܳܠܚܳܐ ܥܰܒ݂ܕ݁ܽܘܬ݂ܳܐ ܗܺܝ ܘܰܒ݂ܢܶܝܗ̈ <EOS>ܗܳܝ ܕ݁ܶܝܢ ܐܽܘܪܺܫܠܶܡ ܥܶܠܳܝܬ݁ܳܐ <EOS> ܚܺܐܪܬ݁ܳܐ ܗ̱ܝ ܕ݁ܺܐܝܬ݂ܶܝܗ<EOS>ܐܶܡܰܢ <EOS>ܟ݁ܬ݂ܺܝܒ݂ ܓ݁ܶܝܪ ܕ݁ܶܐܬ݂ܒ݁ܰܣܰܡܝ ܥܩܰܪܬ݂ܳܐ <EOS> ܗܳܝ ܕ݁ܠܳܐ ܝܳܠܕ݁ܳܐ<EOS><EOS> ܘܶܐܬ݂ܦ݁ܰܨܚܝ ܘܰܓ݂ܥܳܝ <EOS> ܗܳܝ ܕ݁ܠܳܐ ܡܚܰܒ݁ܠܳܐ <EOS> ܡܶܛܽܠ ܕ݁ܰܣܓ݂ܺܝܘ ܒ݁ܢܶܝܗ̈<EOS>ܕ݁ܨܳܕ݂ܺܝܬ݂ܳܐ <EOS> ܝܰܬ݁ܺܝܪ ܡܶܢ ܒ݁ܢܶܝܗ̈ ܕ݁ܰܒ݂ܥܺܝܠܬ݁ܳܐ<EOS>ܚܢܰܢ ܕ݁ܶܝܢ ܐܰܚܰܝ̈ ܐܰܝܟ݂ ܐܺܝܣܚܳܩ <EOS> ܒ݁ܢܰܝ̈ ܡܽܘܠܟ݁ܳܢܳܐ ܚܢܰܢ<EOS><EOS>ܘܰܐܝܟ݂ ܕ݁ܗܳܝܕ݁ܶܝܢ <EOS> ܗܰܘ ܕ݁ܺܝܠܺܝܕ݂ ܗ̱ܘܳܐ ܒ݁ܒ݂ܶܣܪܳܐ ܪܳܕ݂ܶܦ݂<EOS>ܗ̱ܘܳܐ ܠܗܰܘ ܕ݁ܰܒ݂ܪܽܘܚܳܐ ܗܳܟ݂ܰܢܳܐ ܐܳܦ݂ ܗܳܫܳܐ <EOS>ܐܶܠܳܐ ܡܳܢܳܐ ܐܶܡܰܪ ܟ݁ܬ݂ܳܒ݂ܳܐ <EOS> ܐܰܦ݁ܶܩܶܝܗ ܠܰܐܡܬ݂ܳܐ ܘܠܰܒ݂ܪܳܗ<EOS>ܡܶܛܽܠ ܕ݁ܠܳܐ ܢܺܐܪܰܬ݂ ܒ݁ܪܳܗ ܕ݁ܰܐܡܬ݂ܳܐ ܥܰܡ ܒ݁ܪܳܗ ܕ݁ܚܺܐܪܬ݁ܳܐ <EOS>ܚܢܰܢ ܗܳܟ݂ܺܝܠ ܐܰܚܰܝ̈ ܠܳܐ ܗܘܰܝܢ ܒ݁ܢܰܝ̈ ܐܰܡܬ݂ܳܐ ܐܶܠܳܐ ܒ݁ܢܰܝ̈<EOS>ܚܺܐܪܬ݁ܳܐ <EOS>ܩܽܘܡܘ ܗܳܟ݂ܺܝܠ ܒ݁ܚܺܐܪܽܘܬ݂ܳܐ ܗܳܝ ܕ݁ܰܡܫܺܝܚܳܐ ܚܰܪܪܰܢ ܘܠܳܐ<EOS>ܬ݁ܶܬ݂ܟ݁ܰܕ݂ܢܽܘܢ ܬ݁ܽܘܒ݂ ܒ݁ܢܺܝܪܳܐ ܕ݁ܥܰܒ݂ܕ݁ܽܘܬ݂ܳܐ <EOS>ܗܳܐ ܐܶܢܳܐ ܦ݁ܰܘܠܳܘܣ ܐܳܡܰܪ ܐ̱ܢܳܐ ܠܟ݂ܽܘܢ ܕ݁ܶܐܢ ܬ݁ܶܬ݂ܓ݁ܰܙܪܽܘܢ <EOS>ܡܫܺܝܚܳܐ ܡܶܕ݁ܶܡ ܠܳܐ ܡܰܗܢܶܐ ܠܟ݂ܽܘܢ <EOS>ܡܣܰܗܶܕ݂ ܐ̱ܢܳܐ ܕ݁ܶܝܢ ܬ݁ܽܘܒ݂ ܠܟ݂ܽܠ ܒ݁ܰܪܢܳܫ ܕ݁ܡܶܬ݂ܓ݁ܙܰܪ<EOS>ܕ݁ܚܰܝܳܒ݂ ܗ̱ܽܘ ܕ݁ܟ݂ܽܠܶܗ ܢܳܡܽܘܣܳܐ ܢܶܥܒ݁ܶܕ݂ <EOS>ܐܶܬ݂ܒ݁ܰܛܰܠܬ݁ܽܘܢ ܠܟ݂ܽܘܢ ܡܶܢ ܡܫܺܝܚܳܐ <EOS> ܐܰܝܠܶܝܢ ܕ݁ܰܒ݂ܢܳܡܽܘܣܳܐ<EOS>ܡܶܙܕ݁ܰܕ݁ܩܺܝܬ݁ܽܘܢ <EOS> ܘܡܶܢ ܛܰܝܒ݁ܽܘܬ݂ܳܐ ܢܦ݂ܰܠܬ݁ܽܘܢ <EOS>ܚܢܰܢ ܓ݁ܶܝܪ ܒ݁ܪܽܘܚܳܐ ܕ݁ܡܶܢ ܗܰܝܡܳܢܽܘܬ݂ܳܐ <EOS> ܠܣܰܒ݂ܪܳܐ<EOS>ܕ݁ܙܰܕ݁ܺܝܩܽܘܬ݂ܳܐ ܡܩܰܘܶܝܢܰܢ <EOS>ܒ݁ܰܡܫܺܝܚܳܐ ܓ݁ܶܝܪ ܝܶܫܽܘܥ ܠܳܐ ܓ݁ܙܽܘܪܬ݁ܳܐ ܡܶܕ݁ܶܡ ܐܺܝܬ݂ܶܝܗ <EOS>ܘܠܳܐ ܥܽܘܪܠܽܘܬ݂ܳܐ ܐܶܠܳܐ ܗܰܝܡܳܢܽܘܬ݂ܳܐ ܕ݁ܡܶܬ݂ܓ݁ܰܡܪܳܐ ܒ݁ܚܽܘܒ݁ܳܐ<EOS>ܫܰܦ݁ܺܝܪ ܪܳܗܛܺܝܢ ܗܘܰܝܬ݁ܽܘܢ ܡܰܢܽܘ ܕ݁ܰܘܶܕ݂ܟ݂ܽܘܢ ܇ ܕ݁ܠܰܫܪܳܪܳܐ<EOS>ܠܳܐ ܬ݁ܶܬ݁ܛܦ݁ܺܝܣܽܘܢ <EOS>ܦ݁ܝܳܣܟ݂ܽܘܢ ܠܳܐ ܗ̱ܘܳܐ ܡܶܢ ܗܰܘ ܕ݁ܰܩܪܳܟ݂ܽܘܢ <EOS>ܚܡܺܝܪܳܐ ܩܰܠܺܝܠ ܟ݁ܽܠܳܗ ܓ݁ܒ݂ܺܝܠܬ݁ܳܐ ܡܰܚܡܰܥ <EOS>ܐܶܢܳܐ ܬ݁ܟ݂ܺܝܠ ܐ̱ܢܳܐ ܥܠܰܝܟ݁ܽܘܢ ܒ݁ܡܳܪܰܢ ܕ݁ܡܶܕ݁ܶܡ ܐ̱ܚܪܺܝܢ ܠܳܐ<EOS>ܡܶܬ݂ܪܰܥܶܝܬ݁ܽܘܢ <EOS> ܘܰܐܝܢܳܐ ܕ݁ܕ݂ܳܠܰܚ ܠܟ݂ܽܘܢ ܗܽܘ ܢܣܰܝܒ݁ܪܺܝܘܗ̱ܝ ܠܕ݂ܺܝܢܳܐ <EOS> ܡܰܢ<EOS>ܕ݁ܺܐܝܬ݂ܰܘܗ̱ܝ<EOS>ܐܶܢܳܐ ܕ݁ܶܝܢ ܐܰܚܰܝ̈ ܐܶܠܽܘ ܥܕ݂ܰܟ݁ܺܝܠ ܓ݁ܙܽܘܪܬ݁ܳܐ ܡܰܟ݂ܪܶܙ<EOS>ܗ̱ܘܺܝܬ݂ ܠܡܳܢܳܐ ܡܶܬ݂ܪܕ݂ܶܦ݂ ܗ̱ܘܺܝܬ݂ <EOS> ܕ݁ܰܠܡܳܐ ܐܶܬ݂ܒ݁ܰܛܰܠ ܠܶܗ ܟ݁ܶܫܠܶܗ ܕ݁ܰܙܩܺܝܦ݂ܳܐ<EOS>ܐܶܫܬ݁ܽܘܦ݂ ܕ݁ܶܝܢ ܐܳܦ݂ ܡܶܦ݂ܣܰܩ ܢܶܦ݂ܣܩܽܘܢ ܗܳܢܽܘܢ ܕ݁ܕ݂ܳܠܚܺܝܢ<EOS>ܠܟ݂ܽܘܢ <EOS>ܐܰܢ̱ܬ݁ܽܘܢ ܕ݁ܶܝܢ ܠܚܺܐܪܽܘܬ݂ܳܐ ܗ̱ܘ ܐܶܬ݂ܩܪܺܝܬ݁ܽܘܢ ܐܰܚܰܝ̈<EOS>ܒ݁ܰܠܚܽܘܕ݂ ܠܳܐ ܬ݁ܶܗܘܶܐ ܚܺܐܪܽܘܬ݂ܟ݂ܽܘܢ ܠܥܶܠܰܬ݂ ܒ݁ܶܣܪܳܐ <EOS> ܐܶܠܳܐ ܒ݁ܚܽܘܒ݁ܳܐ ܗܘܰܝܬ݁ܽܘܢ<EOS>ܡܶܫܬ݁ܰܥܒ݁ܕ݂ܺܝܢ ܚܰܕ݂ ܠܚܰܕ݂ <EOS>ܟ݁ܽܠܶܗ ܓ݁ܶܝܪ ܢܳܡܽܘܣܳܐ ܒ݁ܰܚܕ݂ܳܐ ܡܶܠܬ݂ܳܐ ܡܶܬ݂ܡܰܠܶܐ ܒ݁ܗܳܝ <EOS>ܕ݁ܬ݂ܰܚܶܒ݂ ܠܩܰܪܺܝܒ݂ܳܟ݂ ܐܰܝܟ݂ ܢܰܦ݂ܫܳܟ݂ <EOS>ܐܶܢ ܕ݁ܶܝܢ ܚܰܕ݂ ܠܚܰܕ݂ ܡܢܰܟ݁ܬ݂ܺܝܬ݁ܽܘܢ ܘܳܐܟ݂ܠܺܝܬ݁ܽܘܢ ܚܙܰܘ<EOS>ܕ݁ܰܠܡܳܐ ܚܰܕ݂ ܡܶܢ ܚܰܕ݂ ܬ݁ܣܽܘܦ݂ܽܘܢ<EOS>ܐܳܡܰܪ ܐ̱ܢܳܐ ܕ݁ܶܝܢ ܕ݁ܰܒ݂ܪܽܘܚܳܐ ܗܘܰܝܬ݁ܽܘܢ ܡܗܰܠܟ݂ܺܝܢ<EOS>ܘܪܶܓ݁ܬ݂ܳܐ ܕ݁ܒ݂ܶܣܪܳܐ ܠܳܐ ܡܶܢ ܡܬ݂ܽܘܡ ܬ݁ܶܥܒ݁ܕ݂ܽܘܢ <EOS>ܒ݁ܶܣܪܳܐ ܓ݁ܶܝܪ ܪܳܐܶܓ݂ ܡܶܕ݁ܶܡ ܕ݁ܢܳܟ݂ܶܐ ܠܪܽܘܚܳܐ ܘܪܽܘܚܳܐ<EOS>ܪܳܓ݁ܳܐ ܡܶܕ݁ܶܡ ܕ݁ܢܳܟ݂ܶܐ ܠܒ݂ܶܣܪܳܐ <EOS> ܘܰܬ݂ܪܰܝܗܽܘܢ̈ ܣܰܩܽܘܒ݂ܠܶܐ̈ ܐܶܢܽܘܢ ܚܰܕ݂ ܕ݁ܚܰܕ݂<EOS>ܕ݁ܠܳܐ ܡܶܕ݁ܶܡ ܕ݁ܨܳܒ݂ܶܝܬ݁ܽܘܢ ܬ݁ܶܗܘܽܘܢ ܥܳܒ݂ܕ݁ܺܝܢ <EOS>ܐܶܢ ܕ݁ܶܝܢ ܒ݁ܪܽܘܚܳܐ ܡܶܬ݁ܕ݁ܰܒ݁ܪܺܝܢ ܐܢ̱ܬ݁ܽܘܢ ܠܳܐ ܗܘܰܝܬ݁ܽܘܢ<EOS>ܬ݁ܚܶܝܬ݂ ܢܳܡܽܘܣܳܐ <EOS>ܝܺܕ݂ܺܝܥܺܝܢ ܐܶܢܽܘܢ ܓ݁ܶܝܪ ܥܒ݂ܳܕ݂ܰܘܗ̱ܝ̈ ܕ݁ܒ݂ܶܣܪܳܐ <EOS>ܕ݁ܺܐܝܬ݂ܰܝܗܽܘܢ ܙܳܢܝܽܘܬ݂ܳܐ <EOS> ܛܰܢܦ݂ܽܘܬ݂ܳܐ <EOS> ܨܰܚܢܽܘܬ݂ܳܐ <EOS>ܦ݁ܽܘܠܚܳܢܳܐ ܕ݁ܰܦ݂ܬ݂ܰܟ݂ܪܶܐ̈ <EOS> ܚܰܪܳܫܽܘܬ݂ܳܐ <EOS> ܒ݁ܥܶܠܕ݁ܒ݂ܳܒ݂ܽܘܬ݂ܳܐ<EOS><EOS> ܚܶܪܝܳܢܳܐ <EOS> ܛܢܳܢܳܐ <EOS> ܚܶܡܬ݁ܳܐ <EOS> ܥܶܨܝܳܢܳܐ <EOS> ܦ݁ܳܠܰܓ݂ܘܳܬ݂ܳܐ̈ <EOS> ܣܶܕ݂ܩܶܐ̈ <EOS>ܚܣܳܡܳܐ <EOS> ܩܶܛܠܳܐ <EOS> ܪܰܘܳܝܽܘܬ݂ܳܐ <EOS> ܙܡܳܪܳܐ <EOS> ܘܟ݂ܽܠ ܕ݁ܰܠܗܳܠܶܝܢ<EOS>ܕ݁ܳܡܶܝܢ <EOS> ܘܰܐܝܠܶܝܢ ܕ݁ܗܳܠܶܝܢ ܣܳܥܪܺܝܢ <EOS> ܐܰܝܟ݂ ܕ݁ܡܶܢ ܠܽܘܩܕ݂ܰܡ ܐܶܡܪܶܬ݂ ܠܟ݂ܽܘܢ ܐܳܦ݂<EOS>ܗܳܫܳܐ ܐܳܡܰܪ ܐ̱ܢܳܐ ܇ ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܠܳܐ ܝܳܪܬ݁ܺܝܢ<EOS>ܦ݁ܺܐܪܶܐ̈ ܕ݁ܶܝܢ ܕ݁ܪܽܘܚܳܐ ܐܺܝܬ݂ܰܝܗܽܘܢ ܚܽܘܒ݁ܳܐ <EOS> ܚܰܕ݂ܽܘܬ݂ܳܐ <EOS>ܫܠܳܡܳܐ <EOS> ܡܰܓ݁ܪܰܬ݂ <EOS> ܪܽܘܚܳܐ <EOS> ܒ݁ܰܣܺܝܡܽܘܬ݂ܳܐ <EOS> ܛܳܒ݂ܽܘܬ݂ܳܐ <EOS> ܗܰܝܡܳܢܽܘܬ݂ܳܐ <EOS>ܡܰܟ݁ܺܝܟ݂ܽܘܬ݂ܳܐ <EOS> ܡܣܰܝܒ݁ܪܳܢܽܘܬ݂ܳܐ <EOS> ܥܰܠ ܗܳܠܶܝܢ ܢܳܡܽܘܣܳܐ ܠܳܐ<EOS>ܣܺܝܡ <EOS>ܐܰܝܠܶܝܢ ܕ݁ܶܝܢ ܕ݁ܕ݂ܰܡܫܺܝܚܳܐ ܐܶܢܽܘܢ ܒ݁ܶܣܪܗܽܘܢ ܙܩܰܦ݂ܘ <EOS> ܥܰܡ<EOS>ܟ݁ܽܠܗܽܘܢ ܟ݁ܺܐܒ݂ܰܘܗ̱ܝ̈ ܘܰܪܓ݂ܺܝܓ݂ܳܬ݂ܶܗ̈ <EOS>ܢܺܚܶܐ ܗܳܟ݂ܺܝܠ ܒ݁ܪܽܘܚܳܐ ܘܰܠܪܽܘܚܳܐ ܢܶܫܠܰܡ <EOS>ܘܠܳܐ ܢܶܗܘܶܐ ܣܪܺܝܩܰܝ̈ ܫܽܘܒ݂ܚܳܐ ܇ ܕ݁ܡܰܩܠܺܝܢ ܚܰܕ݂ ܥܰܠ ܚܰܕ݂ <EOS>ܘܚܳܣܡܺܝܢ ܚܰܕ݂ ܒ݁ܚܰܕ݂<EOS>ܐܰܚܰܝ̈ ܐܶܢ ܐ̱ܢܳܫ ܡܶܢܟ݂ܽܘܢ ܢܶܬ݂ܩܰܕ݁ܰܡ ܒ݁ܣܰܟ݂ܠܽܘܬ݂ܳܐ<EOS>ܐܰܢ̱ܬ݁ܽܘܢ ܐܰܝܠܶܝܢ ܕ݁ܰܒ݂ܪܽܘܚ ܐܰܢ̱ܬ݁ܽܘܢ ܇ ܐܰܬ݂ܩܢܽܘܗ̱ܝ ܒ݁ܪܽܘܚܳܐ ܡܰܟ݁ܺܝܟ݂ܬ݁ܳܐ <EOS>ܘܰܗܘܰܝܬ݁ܽܘܢ ܙܗܺܝܪܺܝܢ ܕ݁ܕ݂ܰܠܡܳܐ ܐܳܦ݂ ܐܰܢ̱ܬ݁ܽܘܢ ܬ݁ܶܬ݂ܢܰܣܽܘܢ <EOS>ܘܰܛܥܰܢܘ ܝܽܘܩܪܳܐ ܕ݁ܰܚܕ݂ܳܕ݂ܶܐ̈ ܕ݁ܗܳܟ݂ܰܢܳܐ ܡܡܰܠܶܝܬ݁ܽܘܢ<EOS>ܢܳܡܽܘܣܶܗ ܕ݁ܰܡܫܺܝܚܳܐ <EOS>ܐܶܢ ܓ݁ܶܝܪ ܐ̱ܢܳܫ ܣܳܒ݂ܰܪ ܕ݁ܺܐܝܬ݂ܰܘܗ̱ܝ ܡܶܕ݁ܶܡ <EOS> ܟ݁ܰܕ݂ ܠܳܐ<EOS>ܐܺܝܬ݂ܰܘܗ̱ܝ ܢܰܦ݂ܫܶܗ ܡܰܛܥܶܐ <EOS>ܐܶܠܳܐ ܐ̱ܢܳܫ ܥܒ݂ܳܕ݂ܶܗ ܢܶܗܘܶܐ ܒ݁ܳܩܶܐ ܘܗܳܝܕ݁ܶܝܢ ܒ݁ܰܝܢܰܘܗ̱ܝ<EOS>ܠܢܰܦ݂ܫܶܗ ܢܶܗܘܶܐ ܫܽܘܒ݂ܗܳܪܶܗ <EOS> ܘܠܳܐ ܒ݁ܰܐ̱ܚܪܳܢܶܐ̈ <EOS>ܟ݁ܽܠܢܳܫ ܓ݁ܶܝܪ ܡܰܘܒ݁ܠܳܐ ܕ݁ܢܰܦ݂ܫܶܗ ܢܶܫܩܽܘܠ <EOS>ܢܶܫܬ݁ܰܘܬ݁ܰܦ݂ ܕ݁ܶܝܢ ܗܰܘ ܕ݁ܫܳܡܰܥ ܡܶܠܬ݂ܳܐ ܠܗܰܘ ܡܰܢ ܕ݁ܡܰܫܡܰܥ ܠܶܗ<EOS><EOS> ܒ݁ܟ݂ܽܠܗܶܝܢ ܛܳܒ݂ܳܬ݂ܳܐ̈ <EOS>ܠܳܐ ܬ݁ܶܛܥܽܘܢ <EOS> ܐܰܠܳܗܳܐ ܠܳܐ ܡܶܬ݂ܒ݁ܰܙܰܚ <EOS> ܡܶܕ݁ܶܡ ܕ݁ܙܳܪܰܥ ܓ݁ܶܝܪ<EOS>ܒ݁ܰܪ ܐ̱ܢܳܫܳܐ <EOS> ܗܰܘ ܗ̱ܽܘ ܚܳܨܶܕ݂ <EOS>ܡܰܢ ܕ݁ܒ݂ܰܒ݂ܣܰܪ ܙܳܪܰܥ ܡܶܢ ܒ݁ܶܣܪܳܐ ܚܒ݂ܳܠܳܐ ܗ̱ܘ ܚܳܨܶܕ݂ <EOS> ܘܡܰܢ<EOS>ܕ݁ܰܒ݂ܪܽܘܚ ܙܳܪܰܥ ܡܶܢ ܪܽܘܚܳܐ ܚܰܝܶܐ̈ ܕ݁ܰܠܥܳܠܰܡ ܢܶܚܨܽܘܕ݂ <EOS>ܘܟ݂ܰܕ݂ ܥܳܒ݂ܕ݁ܺܝܢܰܢ ܕ݁ܛܳܒ݂ ܠܳܐ ܗ̱ܘܳܬ݂ ܡܳܐܢܳܐ ܠܰܢ <EOS> ܢܶܗܘܶܐ<EOS>ܓ݁ܶܝܪ ܙܰܒ݂ܢܳܐ ܕ݁ܢܶܚܨܽܘܕ݂ ܘܠܳܐ ܬ݁ܶܡܰܐܢ ܠܰܢ <EOS>ܗܳܫܳܐ ܗܳܟ݂ܺܝܠ ܥܰܕ݂ ܙܰܒ݂ܢܳܐ ܐܺܝܬ݂ ܠܰܢ ܢܶܦ݂ܠܽܘܚ ܛܳܒ݂ܳܬ݂ܳܐ̈<EOS>ܠܘܳܬ݂ ܟ݁ܽܠܢܳܫ <EOS> ܝܰܬ݁ܺܝܪܳܐܝܺܬ݂ ܠܘܳܬ݂ ܒ݁ܢܰܝ̈ ܒ݁ܰܝܬ݁ܳܐ ܕ݁ܗܰܝܡܳܢܽܘܬ݂ܳܐ <EOS>ܚܙܰܘ ܐܰܝܠܶܝܢ ܟ݁ܬ݂ܺܝܒ݂ܳܢ̈ ܟ݁ܶܬ݂ܒ݁ܶܬ݂ ܠܟ݂ܽܘܢ ܒ݁ܺܐܝܕ݂ܰܝ̈ <EOS>ܐܰܝܠܶܝܢ ܕ݁ܨܳܒ݂ܶܝܢ ܕ݁ܢܶܫܬ݁ܰܒ݂ܗܪܽܘܢ ܒ݁ܒ݂ܶܣܪܳܐ ܗܶܢܽܘܢ ܐܳܠܨܺܝܢ<EOS>ܠܟ݂ܽܘܢ ܕ݁ܬ݂ܶܬ݂ܓ݁ܰܙܪܽܘܢ ܇ ܕ݁ܒ݂ܰܠܚܽܘܕ݂ ܒ݁ܰܙܩܺܝܦ݂ܶܗ ܕ݁ܰܡܫܺܝܚܳܐ ܠܳܐ ܢܶܬ݂ܪܰܕ݂ܦ݁ܽܘܢ<EOS><EOS>ܐܳܦ݂ܠܳܐ ܓ݁ܶܝܪ ܗܶܢܽܘܢ ܗܳܠܶܝܢ ܕ݁ܓ݂ܳܙܪܺܝܢ ܢܳܛܪܺܝܢ ܢܳܡܽܘܣܳܐ<EOS>ܐܶܠܳܐ ܨܳܒ݂ܶܝܢ ܕ݁ܬ݂ܶܬ݂ܓ݁ܰܙܪܽܘܢ ܇ ܕ݁ܰܒ݂ܒ݂ܶܣܪܟ݂ܽܘܢ ܕ݁ܺܝܠܟ݂ܽܘܢ ܢܶܫܬ݁ܰܒ݂ܗܪܽܘܢ <EOS>ܠܺܝ ܕ݁ܶܝܢ ܠܳܐ ܢܶܗܘܶܐ ܠܺܝ ܕ݁ܶܐܫܬ݁ܰܒ݂ܗܰܪ ܐܶܠܳܐ ܒ݁ܰܙܩܺܝܦ݂ܶܗ<EOS>ܕ݁ܡܳܪܰܢ ܝܶܫܽܘܥ ܡܫܺܝܚܳܐ <EOS> ܕ݁ܒ݂ܶܗ ܥܳܠܡܳܐ ܙܩܺܝܦ݂ ܠܺܝ ܇ ܘܶܐܢܳܐ ܙܩܺܝܦ݂ ܐ̱ܢܳܐ ܠܥܳܠܡܳܐ<EOS><EOS>ܠܳܐ ܓ݁ܶܝܪ ܓ݁ܙܽܘܪܬ݁ܳܐ ܐܺܝܬ݂ܶܝܗ ܡܶܕ݁ܶܡ <EOS> ܘܠܳܐ ܥܽܘܪܠܽܘܬ݂ܳܐ<EOS>ܐܶܠܳܐ ܒ݁ܪܺܝܬ݂ܳܐ ܚܕ݂ܰܬ݂ܳܐ <EOS>ܘܰܐܝܠܶܝܢ ܕ݁ܰܠܗܳܢܳܐ ܫܒ݂ܺܝܠܳܐ ܫܳܠܡܺܝܢ ܫܠܳܡܳܐ ܢܶܗܘܶܐ ܥܠܰܝܗܽܘܢ<EOS>ܘܪܰܚܡܶܐ̈ ܇ ܘܥܰܠ ܐܺܝܣܪܳܝܶܠ ܕ݁ܰܐܠܳܗܳܐ<EOS>ܡܶܟ݁ܺܝܠ ܠܺܝ ܐ̱ܢܳܫ ܥܰܡܠܳܐ ܠܳܐ ܢܰܪܡܶܐ ܐܶܢܳܐ ܓ݁ܶܝܪ<EOS>ܟ݁ܽܘܬ݂ܡܳܬ݂ܶܗ̈ ܕ݁ܡܳܪܰܢ ܝܶܫܽܘܥ ܒ݁ܦ݂ܰܓ݂ܪܝ ܫܩܺܝܠ ܐ̱ܢܳܐ <EOS>ܛܰܝܒ݁ܽܘܬ݂ܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܥܰܡ ܪܽܘܚܟ݂ܽܘܢ ܐܰܚܰܝ̈ <EOS>ܐܰܡܺܝܢ <EOS>