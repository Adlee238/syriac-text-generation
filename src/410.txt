ܬܘܼܒܼ ܦܘܼܪ̈ܫܵܢܹܐ ܕܓܸܠܝܵܢܹ̈ܐ ܘܡܲܥܒܿܕܼܵܢ̈ܘܵܬܼܵܐ ܕܗܵܘ̈ܝܵܢ ܨܹܝܕܼ<EOS>ܩܲܕܝ̈ܫܹܐ ܒܕܸܡ̈ܘܵܢ ܕܸܡ̈ܘܵܢ<EOS> ܝܛ<EOS>ܛܲܟܼܤܵܐ ܕܹܝܢ ܕܓܸܠܝܵܢܵܐ ܦܪܝܼܫܘܼ ܡ̣ܢ ܗܵܝ̇ ܕܐ̄ܢܵܫ ܒܝܲܕܼ ܕܘܼܪܵܫܵܐ<EOS>ܕܚܸܟܼܡܬܼܵܐ ܘܥܲܡܠܵܐ ܕܪܸܥܝܵܢܵܐ ܡܲܥܡܸܩ ܙܵܘܥܵܘ̈ܗܝ ܠܘܵܬܼ<EOS>ܤܘܼܟܵܠܵܐ ܡܸܕܸܡ ܘܲܒܼܥܵܬܼܵܐ ܘܬܹܐܘܿܪܝܼܵܐ ܕܥܲܠ ܨܒܼܘܼ ܒܝܲܕܼ ܦܸܗܝܵܐ<EOS>ܕܡܲܕܥܵܐ ܕܲܥܠܲܝܗܹܝܢ<EOS> ܡܸܬܼܐܡܲܪ ܓܹܝܪ ܓܸܠܝܵܢܵܐ ܫܸܬܼܩܵܐ ܕܡܲܕܥܵܐ<EOS>ܘܠܵܘ ܗ̤ܘ ܐ̄ܢܵܫ ܒܝܲܕܼ ܚܘܼܦܵܛܵܐ ܘܪܸܢܝܵܐ ܐ̄ܢܵܫܵܝܵܐ ܡܸܬܼܦܲܪܲܣ ܕܡܘܼܬܼܵܐ<EOS>ܠܲܫܟܼܵܚܬܼܵܐ ܕܝܼܕܲܥܬܼܵܐ ܐܸܠܵܐ ܒܡܲܥܒܕܼܵܢܘܼܬܼܵܐ ܪܘܼܚܵܢܵܝܬܼܵܐ ܗܵܘܹ̇ܐ<EOS> ܟܲܕܼ ܗ̤ܘ<EOS>ܗܵܘ̇ ܕܗܵܘܹ̇ܐ ܠܘܵܬܹܗ ܓܸܠܝܵܢܵܐ ܒܹܗ ܒܥܸܕܵܢܵܐ ܗܵܘ̇ ܒܡܸܕܸܡ ܚܘܼܫܵܒܼܵܐ<EOS>ܢܲܦܫܵܢܵܝܵܐ ܘܒܲܐܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܵܐ ܡܲܪܓܸܫ<EOS> ܘܠܵܐ ܡܸܬܼܚܲܫܲܚ<EOS>ܐܵܦܠܵܐ ܡܦܵܣ<EOS> ܘܗܵܕܹܐ ܠܵܘ ܡ̣ܢ ܪܸܥܝܵܢܲܢ ܐܵܡܪܝܼܢܲܢ ܐܸܠܵܐ ܐܝܼܬܼ<EOS>ܠܡܸܕܲܥ ܝܲܬܿܝܼܪ ܡ̣ܢ ܟܬܼܵܒܹ̈ܐ ܕܲܢܒܼܝܹ̈ܐ ܕܲܒܼܕܵܢܹ̈ܐ ܕܗܵܘܹ̇ܝܢ ܗ̄ܘ̣ܵܘ<EOS>ܠܘܵܬܼܗܘܿܢ ܓܸܠܝܵܢܹ̈ܐ ܒܗܵܝ̇ ܕܲܒܼܝܲܕܼ ܬܸܡܗܵܐ ܗܵܘܹ̇ܝܢ ܗ̄ܘ̣ܵܘ ܒܗܘܿܢ<EOS>ܒܥܸܕܵܢܹ̈ܐ ܗܵܢܘܿܢ ܡܸܕܸܡ ܡ̣ܢ ܗܵܠܹܝܢ ܕܲܥܝܵܕܼܵܐ ܘܲܚܫܲܚܬܼܵܐ ܕܚܘܼ̈ܫܵܒܹܐ<EOS>ܨܸܒܼܝܵܢܵܝܹ̈ܐ ܐܵܘ ܒܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܲܝܬ ܗ̄ܘ̣ܵܐ ܠܗܘܿܢ<EOS> ܐܸܠܵܐ<EOS>ܟ̱ܠܹܗ ܒܟܼܠܹܗ ܟܢܝܼܫ ܗ̄ܘ̣ܵܐ ܗܵܘܢܗܘܿܢ ܠܘܵܬܼ ܗܵܢܹܝܢ ܒܲܠܚܘܿܕܼ<EOS>ܕܲܒܼܓܸܠܝܵܢܵܐ ܡܸܬܼܚܲܙ̈ܝܵܢ ܗ̣̄ܘܲܝ̈ ܠܗܘܿܢ<EOS> ܘܐܲܝܟܼ ܗܵܝ̇ ܕܲܠܘܵܬܼ ܛܘܼܒܼܵܢܵܐ<EOS>ܦܲܛܪܘܿܣ ܐܸܤܬܲܥܪܲܬ̤ ܟܲܕܼ ܟܦܸܢ ܘܲܤܠܸܩ̣ ܠܐܸܓܵܪܵܐ ܕܲܢܨܲܠܸܐ<EOS>ܡ̣ܢ ܕܲܗܘ̤ܵܐ ܥܠܵܘܗܝ ܓܸܠܝܵܢܵܐ ܗܵܘ̇ ܗܵܝܕܹܝܢ ܐܵܦܠܵܐ ܒܟܲܦܢܹܗ ܐܲܪܓܸܫ<EOS>ܗ̄ܘ̣ܵܐ<EOS> ܐܸܠܵܐ ܕܐܵܦ ܥܘܼܗܕܵܢܵܐ ܕܤܲܝܒܵܪܬܵܐ ܐܸܬܼܥܛܝܼ ܡ̣ܢ ܪܸܥܝܵܢܹܗ<EOS>ܒܕܲܗܘ̤ܵܐ ܒܬܸܡܗܵܐ ܐܲܝܟܼ ܕܐܸܡ݂ܲܪ ܟܬܼܵܒܼܵܐ<EOS>ܘܲܠܗܵܠܹܝܢ ܟܠܗܹܝܢ ܡ̣ܢ ܡܲܟܼܬܒܼܵܢܘܼܬܹܗ ܕܢܲܗܝܼܪܵܐ ܕܟܼܠܵܗ̇ ܬܹܒܹܝܠ<EOS>ܛܘܼܒܼܵܢܵܐ ܬܹܐܵܕܘܿܪܘܿܣ ܐܲܦܸܤܩܘܿܦܵܐ ܦܘܼܪ̈ܵܫܲܝܗܹܝܢ ܫܲܦܝܼܪ ܐ̄ܢܵܫ ܡܨܸܐ<EOS>ܕܢܹܐܠܲܦ<EOS> ܡܡܲܠܸܠ ܕܹܝܢ ܥܲܠ ܙܢܵܐ ܘܛܲܟܼܤܵܐ ܕܓܸܠܝܵܢܹ̈ܐ ܝܲܬܿܝܼܪܵܐܝܼܬܼ<EOS>ܒܗܵܠܹܝܢ ܟܬܼܵܒܹ̈ܐ<EOS> ܒܲܬܼܠܵܐ ܦܸܢܩ̈ܝܵܬܼܵܐ ܕܲܒܼܪܝܼܬܼܵܐ ܘܲܒܼܬܲܪ̈ܬܹܝܢ ܕܐܝܼܘܿܒܼ<EOS>ܘܒܲܐ̄ܚܪܵܝܬܼܵܐ ܕܲܬܼܪܸܥܤܲܪ ܘܲܒܼܦܘܼܫܵܩܵܐ ܕܲܦܪܲܤܝܼܣ ܘܒܲܕܼܡܲܬܲܝ<EOS>ܠܸܫܬܼܵܐ ܓܹܝܪ ܙܢܲܝ̈ܵܐ ܕܓܸܠܝܵܢܹ̈ܐ ܐܵܡܲ݁ܪ ܟܬܼܵܒܼܵܐ<EOS> ܚܲܕܼ ܗܵܘ̇ ܕܲܒܼܪܸ̈ܓܼܫܹܐ<EOS>ܘܕܲܬܼܪܹܝܢ ܒܚܸܙܘܵܐ ܢܲܦܫܵܢܵܝܐ<EOS> ܘܕܲܬܼܠܵܬܼܵܐ ܒܝܲܕܼ ܚܛܘܼܦܝܵܐ ܪܸܗܝܵܢܵܝܐ<EOS>ܘܕܲܐܪܒܿܥܵܐ ܒܛܲܟܼܤܵܐ ܕܢܒܼܝܼܘܼܬܼܵܐ<EOS> ܘܲܚܡܝܼܫܵܝܵܐ ܒܲܙܢܵܐ ܡܸܕܸܡ<EOS>ܡܸܤܬܲܟܿܠܵܢܵܐ<EOS> ܘܕܸܫܬܼܵܐ ܐܲܝܟܼ ܕܲܒܼܚܸܠܡܵܐ<EOS> ܘܗܵܢܘܿܢ ܡܲܢ ܕܲܒܼܪܸ̈ܓܼܫܹܐ<EOS>ܠܲܬܼܪܹܝܢ ܦܘܼܪ̈ܫܵܢܝܼܢ ܡܸܬܼܦܲܠܓܼܝܼܢ<EOS> ܠܓܸܠܝܵܢܵܐ ܕܐܸܤܛܘܼ̈ܟܼܤܹܐ<EOS>ܘܠܲܐܝܠܹܝܢ ܕܒܸܠܥܵܕܼ ܗܝܼܘܼܠܹ̈ܐ ܗܵܘܹ̇ܝܢ<EOS> ܒܐܸܤܛܘܼ̈ܟܼܤܹܐ ܕܹܝܢ ܐܲܝܟܼ<EOS>ܗܵܘ̇ ܕܤܲܢܝܵܐ ܘܒܲܥܢܵܢܵܐ ܘܲܒܼܠܘܼ̈ܚܹܐ ܘܫܲܪܟܵܐ ܕܐܸܬܼܚܙܝܼ ܐܵܦ ܠܥܲܡܵܐ<EOS>ܘܐܲܝܟܼ ܗܵܠܹܝܢ ܬܗܝܼܪ̈ܵܬܼܵܐ ܕܟܼܠܝܘܿܡ ܡܸܤܬܲܥܪܵܢ ܒܗܵܢܵܐ ܟܠ<EOS>ܘܕܲܒܼܝܲܕܼܸ ܓܸܠܝܵܢܹ̈ܐ ܡܲܕܼܪܟܼܝܼܢ ܩܲܕܝܼ̈ܫܹܐ ܥܸܠ̈ܠܵܬܼܗܹܝܢ ܘܡܵܢܵܝܘܼܬܼܗܹܝܢ<EOS>ܘܕܼܵܐܦ ܥ̇ܒܼܵܕܹ̈ܐ ܘܤܘܼܥܪ̈ܵܢܹܐ ܘܨܸܒܼ̈ܘܵܬܼܵܐ ܟܲܤ̈ܝܵܬܼܵܐ ܐܵܘ ܪ̈ܲܚܝܼܩܵܬܼܵܐ<EOS>ܕܡܸܬܼܓܲܠ̈ܝܵܢ ܠܐ̄ܢܵܫܝܼ̈ܢ ܟܲܕܼ ܡܸܤܬܲܥܪ̈ܵܢ ܘܗܵܘ̈ܝܵܢ<EOS> ܒܸܠܥܵܕܼ ܗܝܼܘܼܠܹ̈ܐ<EOS>ܕܹܝܢ ܐܲܝܟܼ ܓܲܒܼܪܹ̈ܐ ܕܐܸܬܼܚܙܝܼܘ ܠܐܲܒܼܪܵܗܵܡ ܘܤܸܒܠܬܼܵܐ ܕܝܲܥܩܘܿܒܼ<EOS>ܘܓܸܠܝܵܢܵܐ ܕܥܲܠ ܡܲܫܟܲܢ ܙܲܒܼܢܵܐ<EOS> ܚܙܝܼ ܠܲܡ ܘܲܥܒܸܕܼ ܒܲܕܼܡܘܼܬܼܵܐ ܗܵܝ̇<EOS>ܕܐܸܬܼܚܲܙܝܲܬ̤ ܠܵܟܼ ܒܛܘܼܪܵܐ ܥܲܡ ܫܲܪܟܵܐ ܕܐܲܝܟܼ ܗܵܠܹܝܢ<EOS> ܘܐܲܝܟܼ<EOS>ܢܘܼܗܪܵܐ ܗܵܘ̇ ܐܲܠܵܗܝܵܐ ܘܪܵܡ ܙܸܠܓܹ̈ܐ ܕܐܲܒܼܪܸܩ̣ ܥܲܠ ܦܵܘܠܘܿܣ<EOS>ܒܐܘܼܪܚܵܐ ܘܲܠܥܲܝܢܵܘ̈ܗܝ ܤܲܡܝܼ<EOS> ܘܝܑܼܕܼܝܼܥܵܐ ܗ̣̄ܝ ܓܹܝܪ ܕܐܵܦܸܢ ܓܸܠܝܵܢܵܐ<EOS>ܗ̄ܘ̣ܵܐ ܡܸܬܼܚܲܙܝܵܢܵܐ ܗܵܢܵܐ ܘܲܒܼܪܸ̈ܓܼܫܹܐ ܡܸܬܼܩܲܒܲܠ ܗ̄ܘ̣ܵܐ ܐܲܝܟܼ ܕܐܵܦ<EOS>ܐܲܝܠܹܝܢ ܕܥܲܡܹܗ ܚܵܙܹ̇ܝܬ ܐܵܦ ܫܵܡܥܝܼܢ ܗ̄ܘ̣ܵܘ ܐܸܠܵܐ ܠܵܘ ܓܸܠܝܵܢܵܐ<EOS>ܗܘܼܠܵܢܵܝܵܐ ܗ̄ܘ̣ܵܐ ܘܠܵܘ ܢܘܼܗܪܵܐ ܟܝܵܢܵܝܵܐ ܘܐܸܤܛܘܼܟܼܤܵܝܵܐ<EOS> ܐܲܝܟܼ ܕܐܵܦ<EOS>ܛܘܼܒܼܵܢܵܐ ܡܦܲܫܩܵܢܵܐ ܟܲܕܼ ܡܦܲܫܸܩ ܠܹܗ ܒܲܦܪܲܟܤܝܼܣ ܡܵܘܕܲܥ<EOS>ܒܦܘܼܫܵܩܹܗ ܕܫܲܪܒܵܐ ܐܲܝܟܵܐ ܕܐܵܡܲ݁ܪ ܘܗܵܢܘܿܢ ܕܪܵܕܹܝܢ ܗ̄ܘ̣ܵܘ ܥܲܡ<EOS>ܦܵܘܠܘܿܣ ܒܐܘܼܪܚܵܐ ܩܵܝ̇ܡܝܼܢ ܗ̄ܘ̣ܵܘ ܬܲܡܝܼ̈ܡܹܐ ܟܲܕܼ ܫܵܡ̇ܥܝܼܢ ܩܵܠܵܐ<EOS>ܐ̄ܢܵܫ ܕܹܝܢ ܠܵܐ ܚܵܙܹ̇ܝܢ ܗ̄ܘ̣ܵܘ<EOS> ܘܲܡܦܲܫܸܩ ܬܲܡܝܼ̈ܗܹܐ ܠܲܡ ܐܵܡܲ݁ܪ<EOS>ܗܵܢܵܘ ܕܹܝܢ ܒܫܸܬܼܩܵܐ ܘܲܕܼܠܵܐ ܡܸܠܬܼܵܐ ܒܦܘܼܪܬܵܟܼܵܐ ܐܵܦ ܗܸܢܘܿܢ<EOS>ܐܸܬܿܬܿܚܸܕܼܘ<EOS> ܒܗܵܝ̇ ܕܲܪܓܸܫܬܼܵܐ ܕܩܵܠܵܐ ܕܲܗܘ̤ܵܐ ܠܘܵܬܹܗ ܢܵܤ̇ܒܿܝܼܢ ܗ̄ܘ̣ܵܘ<EOS>ܘܲܒܼܢܘܼܗܪܵܐ ܕܐܸܬܼܚܙܝܼ ܠܹܗ ܟܡܵܐ ܕܲܡܨܹܝܢ ܗ̄ܘ̣ܵܘ ܠܡܸܚܙܵܐ ܚܵܙܹ̇ܝܢ<EOS>ܗ̄ܘ̣ܵܘ<EOS> ܕܠܵܐ ܢܸܤܬܒܲܪ ܫܵܐܘܿܠ ܒܵܬܲܪܟܸܿܢ ܕܡܸܒܼܕܵܐ ܒܕܼܵܐ ܗܵܘ̇ ܡܵܐ<EOS>ܕܲܗܘ̤ܵܐ ܘܲܠܘܵܬܹܗ ܐܸܤܥܬܲܪ ܟܲܕܼ ܠܵܐ ܐ̄ܢܵܫ ܡ̣ܢ ܗܵܢܘܿܢ ܕܥܲܡܹܗ<EOS>ܐܵܘ ܫܡܲܥ̣ ܐܵܘ ܚ̣ܙܵܐ<EOS> ܠܐ̄ܢܵܫ ܕܹܝܢ ܠܵܐ ܚ̣ܙܵܘ<EOS> ܠܵܐ ܓܹܝܪ ܚܵܙܹ̇ܝܢ<EOS>ܗ̄ܘ̣ܵܘ ܗܵܢܘܿܢ ܠܝܼܫܘܿܥ<EOS> ܡܸܛܠ ܕܐܲܝܟܼ ܕܐܸܡ̇ܪܹܬܼ ܐܵܦܠܵܐ<EOS>ܢܘܼܗܪܵܐ ܗ̄ܘ̣ܵܐ ܡܸܬܼܪܲܓܼܫܵܢܵܐ ܗܵܘ̇ ܕܐܸܬܼܚܙܝܼ<EOS> ܡܲܪܓܫܵܢܘܼܬܼܵܐ ܕܹܝܢ<EOS>ܕܠܵܐ ܡܸܬܿܕܲܪܟܵܐ ܒܲܙܢܵܐ ܠܵܐ ܡܓܲܫܡܵܐ ܒܝܲܕܼ ܡܲܥܒܿܕܼܵܢܘܼܬܼܵܐ ܐܲܠܵܗܵܝܬܼܵܐ<EOS>ܗܘ̤ܵܬܼ ܠܘܵܬܹܗ ܒܲܕܼܡܘܼܬܼ ܚܙܵܬܼܵܐ ܕܢܘܼܗܪܵܐ ܐܲܝܟܼ ܕܢܸܤܒܲܪ ܕܲܫܡܲܝܵܐ<EOS>ܐܸܬܦܬܲܚ̣ܘ ܘܫܲܪܟܵܐ<EOS> ܗܵܠܹܝܢ ܓܸܠܝܵܢܹ̈ܐ ܐܸܢܘܿܢ ܕܲܒܼܪܸ̈ܓܼܫܹܐ ܕܦܲܓܼܪܵܐ<EOS>ܗܵܘܹ̇ܝܢ ܗ̄ܘ̣ܵܘ ܟܲܕܼ ܪܵܡܝܼܢ ܡ̣ܢ ܚܘܼܠܛܵܢܵܐ ܕܒܸܐܤܛܘܼ̈ܟܼܤܹܐ ܘܲܙ̈ܢܲܝܵܐ<EOS>ܕܤܵܥܘܿܪ̈ܘܵܬܼܵܐ ܕܲܒܼܡܸܬܼܪ̈ܲܓܼܫܵܢܝܬܼܵܐ ܘܐ̄ܢܵܫܵܢܵܝ̈ܬܼܵܐ<EOS>ܒܪܲܡ ܠܵܐ ܡܫܵܘܬܸܦ ܬܸܡܗܵܐ ܕܗܵܘܢܵܐ ܠܲܡܩܲܒܿܠܵܢܲܝ̈ܗܘܿܢ ܐܲܝܟܼ<EOS>ܓܸܠܝܵܢܵܐ ܕܲܒܼܥܲܝ̈ܢܹܐ ܕܢܲܦܫܵܐ ܗܵܘܹ̇ܐ<EOS> ܒܚܸܙܘܵܐ ܕܹܝܢ ܢܲܦܫܵܢܵܐ ܐܲܝܟܼ ܗܵܝ̇<EOS>ܕܲܚܙܹ̇ܝܬܼ ܠܡܵܪܝܵܐ ܝܵܬܹ̇ܒܼ ܥܲܠ ܟܘܼܪܤܝܵܐ ܪܵܡܵܐ ܘܲܤܪ̈ܵܦܹܐ ܕܸܫܬܼܵܐ<EOS>ܫܬܼܵܐ ܓܸܦܲܝ̈݁ܗܘܿܢ ܚܕܼܵܪܵܘܗܝ<EOS> ܘܐܲܝܟܼ ܓܸܠܝܵܢܵܐ ܗܵܘ̇ ܕܚܲܙܩܝܼܐܹܝܠ<EOS>ܕܓܼܝܼ̈ܓܼܠܹܐ ܘܕܸܡ̈ܘܵܬܼܵܐ ܬܗܝܼܪ̈ܵܬܼܵܐ ܘܩܵܠܵܐ ܕܡ̣ܢ ܓܵܘ ܓܝܼ̈ܓܼܠܹܐ<EOS>ܒܲܕܼܡܘܼܬܼ ܩܵܠܵܐ ܕܕܼܵܡܹ̇ܐ ܠܲܕܼܝܲܡܵܐ ܘܬܸܫ̈ܒܿܚܵܬܼܵܐ ܕܡܸܫܬܲܡ̈ܥܵܢ ܡ̣ܢ<EOS>ܟܪ̈ܘܿܒܹܐ ܗܵܢܘܿܢ ܤܲܓܝܼ̈ܐܲܝ ܥܲܝ̈ܢܹܐ ܕܐܵܡ̇ܪܝܼܢ ܒܪܝܼܟܼܘܼ ܐܝܼܩܵܪܹܗ<EOS>ܕܡܵܪܝܵܐ ܡ̣ܢ ܐܲܬܼܪܹܗ<EOS> ܕܲܟܼܡܵܗ<EOS> ܕܲܟܼܡܵܐ ܕܹܝܢ ܩܲܛܝܼܢܝܼܢ ܗܵܠܹܝܢ ܓܸܒܝܵܢܹ̈ܐ<EOS>ܡ̣ܢ ܛܲܟܼܤܹ̈ܐ ܗܵܢܘܿܢ ܩܲܕܼܡܵܝܹ̈ܐ ܕܐܸܬܼܐܡܲܪܘ ܝܑܼܕܼܝܼܥܵܐ ܠܢܲܗܝܼܪܹ̈ܐ<EOS> ܘܐܲܝܟܼ<EOS>ܡܵܐܢܵܐ ܗܵܘ̇ ܕܐܸܬܼܚܙܝܼ ܠܦܲܛܪܘܿܣ ܘܚܲܝ̈ܘܵܬܼܵܐ ܕܒܹܗ ܥܲܡ ܐ̄ܚܪ̈ܵܢܝܼܬܼܵܐ<EOS>ܕܲܟܼܬܼܝܼ̈ܒܼܵܢ<EOS> ܘܐܲܝܢܵܐ ܕܒܼܵܥܹ̇ܐ ܡܨܸܐ ܠܡܸܕܲܥ ܐܸܢܹܝܢ ܡ̣ܢ ܟܬܼܵܒܹ̈ܐ<EOS>ܒܲܚܛܘܼܦܝܵܐ ܕܹܝܢ ܪܸܥܝܵܢܵܝܵܐ ܐܲܝܟܼ ܗܵܝ̇ ܕܐܸܬܼܚܛܸܦ ܠܲܡ ܥܕܲܡܵܐ<EOS>ܠܬܼܘܼܠܬܼܵܐ ܕܲܡܫܲܝܵܐ ܘܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ ܠܵܐ ܝܵܕܲܥ̇ܢܵܐ<EOS>ܘܐܸܬܼܚܛܸܦ ܠܦܲܪܕܲܝܤܵܐ ܘܲܡܫܲܥ̣ ܡܸܠܹ̈ܐ ܕܠܵܐ ܡܸܬܼܡܲܠ̈ܠܵܢ ܐܲܝܠܹܝܢ<EOS>ܕܠܵܐ ܫܲܠܝܼܛ ܠܹܗ ܠܒܲܪܢܵܫܵܐ ܠܲܡܡܲܠܵܠܘܼ ܐܸܢܹܝܢ ܕܲܢܒܼܝܼܘܼܬܼܵܐ ܕܹܝܢ<EOS>ܐܲܝܟܼ ܗܵܢܹܝܢ ܕܲܗܘܲܝ̈ ܠܘܵܬܼ ܢܒܼܝܹ̈ܐ ܕܩܲܕܼܸܡ̣ܘ ܡܲܠܸܠ̣ܘ ܥܲܠ ܥܬܼܝܼ̈ܕܼܵܬܼܵܐ<EOS>ܕܡ̣ܢ ܩܕܼܵܡ ܕܵܕܹ̈ܐ ܤܲܓܿܝܼ̈ܐܹܐ<EOS> ܐܲܝܟܼ ܕܐܵܦ ܠܒܸܠܥܲܡ ܩܵܨܘܿܡܵܐ ܐܸܬܼܝܼܗܸܒܼ<EOS>ܠܲܡܡܲܠܵܠܘܼ ܪܵܘܪ̈ܒܼܵܬܼܵܐ ܒܪܘܼܚܵܐ ܕܲܢܒܼܝܼܘܼܬܼܵܐ ܐܲܝܠܹܝܢ ܕܥܵܠ̈ܒܵܡ<EOS>ܒܤܲܓܝܼܐܘܼܬܼܗܹܝܢ ܐܵܦ ܡ̣ܢ ܕܲܢܒܼܝܹ̈ܐ ܐܸܬܼܢܲܒܿܝܼܘ<EOS>ܒܲܙܢܵܐ ܡ̇ܢ ܡܸܤܬܲܟܿܠܵܢܵܐ ܐܲܝܟܼ ܗܵܠܹܝܢ ܕܛܘܼܒܼܵܢܵܐ ܦܵܘܠܘܿܣ<EOS>ܐܵܡܲ݁ܪ ܡܨܲܠܸܐ ܐ̄ܢܵܐ ܠܲܡ ܕܬܸܬܼܡܠܘܿܢ ܝܑܼܕܲܥܬܼܵܐ ܕܐܲܠܵܗܵܐ ܒܟܼܠ<EOS>ܚܸܟܼܡܵܐ ܘܲܒܼܟܼܠ ܤܘܼܟܵܠ ܕܪܘܼܚ<EOS> ܘܐܲܠܵܗܹܗ ܠܲܡ ܕܡܵܪܲܢܝܼܫܘܿܥ<EOS>ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ ܢܸܬܸܠ ܠܟܼܘܿܢ ܪܘܼܚܵܐ ܕܟܸܟܼܡܬܼܵܐ ܘܲܕܼܓܸܠܝܵܢܵܐ<EOS>ܒܝܼܕܲܥܬܹܗ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ ܕܬܸܕܿܘܼܢ ܡܵܢܵܘ<EOS>ܤܲܒܼܪܵܐ ܕܩܸܪܝܵܢܹܗ ܘܡܵܢܵܘ ܥܘܼܬܼܪܵܐ ܕܫܘܼܒܼܚܹܗ ܒܩܲܕܝ̈ܫܹܐ ܘܡܵܢܲܐ<EOS>ܗ̣̄ܝ ܝܲܬܝܼܪܘܼܬܼܵܐ ܪܪܲܒܿܘܼܬܼܵܐ ܕܚܲܝܠܹܗ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ<EOS>ܘܫܲܪܟܵܐ ܗܵܢܹܝܢ ܕܠܹܗ ܠܲܫܠܝܼܚܵܐ ܐܸܬܼܝܸܗܸܒܼ ܒܓܸܠܝܵܢܵܐ ܕܝܼܕܲܥܬܼܵܐ ܥܲܠ<EOS>ܗܵܢܹܝܢ ܕܥܵܠܡܵܐ ܕܲܬܬܼܝܼܕܼ ܘܛܲܟܼܤܵܐ ܕܲܩܝܵܡܬܼܵܐ ܘܫܘܼܚܠܵܦܵܐ<EOS>ܕܦܲܓܼܪܹ̈ܐ ܐ̄ܢܵܫܵܝܹ̈ܐ ܥܲܡ ܕܫܲܪܟܵܐ<EOS> ܘܥܲܠ ܛܲܟܼܤܵܐ ܬܘܼܒܼ ܕܤܘܼ̈ܟܵܠܹܐ<EOS>ܪ̈ܵܡܹܐ ܘܝܼܕܲܥܬܼܵܐ ܬܘܼܒܼ ܕܥܲܠ ܟܝܵܢܵܐ ܐܲܠܵܗܵܝܵܐ ܐܲܝܟܼ ܗܵܝ̇ ܕܗܸܘܝܘܼ<EOS>ܕܡܘܼܬܼܵܐ ܕܐܲܠܵܗܵܐ ܕܠܵܐ ܡܸܬܼܚܙܸܐ ܘܒܼܐܝܼܕܹܗ ܠܲܡ ܥ̣ܒܲܕܼ ܐܸܢܘܿܢ<EOS>ܠܥܵܠܡܹ̈ܐ<EOS> ܠܲܢ ܠܲܡ ܓܠ̣ܵܐ ܐܲܠܵܗܵܐ ܒܪܘܼܚܹܗ<EOS> ܘܬܼܘܼܒܼ ܩܲܠܝܼܠ<EOS>ܗ̄ܘ̣ ܡ̣ܢ ܤܲܓܝܼ ܝܵܕܼܥܝܼܢܲܢ ܘܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܤܸܡܬܲܟܿܠܝܼܢܲܢ<EOS>ܘܐܲܝܟܼ ܗܵܝ̇ ܕܲܒܼܪܵܫܝܼܬܼ ܐܝܼܬܼܵܘ̈ܗܝ ܗ̄ܘ̣ܵܐ ܡܸܠܬܼܵܐ ܘܗܵܝ̇ ܕܐܲܢ̄ܬܿܘܼ<EOS>ܡܫܝܼܚܵܐ ܒܪܹܗ ܕܐܲܠܵܗܵܐ ܚܲܝܵܐ ܘܫܲܪܟܵܐ<EOS> ܘܐܲܝܟܼ ܗܵܝ̇ ܕܐ̄ܢܵܫ ܠܵܐ<EOS>ܡܵܫ̣ ܕܝܼܢܵܘ̈ܗܝ ܘܐܘܼܪ̈ܚܵܬܹܗ ܠܵܐ ܡܸܬܼܥܲܩ̈ܒܼܵܢ<EOS> ܘܗܵܘ̇ ܠܲܡ ܕܟܼܠ<EOS>ܤܵܥܲܪ ܐܲܝܟܼ ܬܲܪܥܝܼܬܼܵܐ ܕܨܸܒܼܝܵܢܹܗ<EOS> ܘܗܵܝ̇ ܕܲܚܒܲܫ̣ ܐܲܠܵܗܵܐ ܐܟܼܠܢܵܫ<EOS>ܒܠܵܐ ܡܸܬܿܛܦܝܼܤܵܢܘܼܬܼܵܐ ܕܥܲܠ ܟܠܢܵܫ ܢܪ̈ܲܚܸܡ ܘܫܲܪܟܵܐ<EOS> ܗܵܠܝܹܢ<EOS>ܝܲܕ̈ܥܵܬܼܵܐ ܐܸܢܹܝܢ ܕܤܘܼ̈ܟܵܠܹܐ ܕܲܒܼܝܲܕܼ ܪܘܼܚܵܐ ܥܲܠ ܟܝܵܢܵܐ ܐܲܠܵܗܵܝܵܐ ܐܸܬܼܝܼܗܸܒܼ<EOS>ܠܗܘܿܢ ܠܡܸܕܲܥ ܘܲܠܡܸܤܬܲܟܵܠܘܼ ܒܝܲܕܼ ܚܸܠܡܹ̈ܐ ܕܹܝܢ ܐܲܝܟܼ ܗܵܝ̇<EOS>ܕܲܠܘܵܬܼ ܐܲܒܼܝܲܡܠܟ ܘܝܵܘܤܸܦ ܘܦܸܪܥܘܿܢ ܘܲܢܒܼܘܼܟܲܕܼܢܵܨܲܪ<EOS> ܘܗܵܝ̇<EOS>ܕܐܸܬܼܚܙܝܼ ܠܲܡ ܡܲܠܲܐܟܼܵܐ ܕܡܵܪܝܵܐ ܒܚܸܠܡܵܐ ܠܝܵܘܤܸܦ ܓܲܒܼܪܵܗ̇<EOS>ܕܡܲܪܝܲܡ ܘܫܲܪܟܵܐ<EOS>ܐܵܦ ܗܵܕܹܐ ܕܹܝܢ ܐܵܠܨܵܐ ܠܡܸܕܲܥ<EOS> ܕܟܼܠ ܓܸܠܝܵܢܹ̈ܐ ܐܲܝܠܹܝܢ<EOS>ܕܲܠܝܘܼܠܦܵܢܵܐ ܕܲܒܼܢܲܝ̈ܢܵܫܵܐ ܘܝܼܕܲܥܬܼܵܐ ܕܥܲܠ ܨܸܒܼ̈ܘܵܬܼܵܐ ܥܒܲܕܼ ܐܲܠܵܗܵܐ<EOS>ܒܝܲܕܼ ܕܸܡ̈ܘܵܬܼܵܐ ܗܵܘܹ̇ܝܢ ܝܲܬܝܼܪܵܐܝܼܬܼ ܠܘܵܬܼ ܦܫܝܼ̈ܛܲܝ ܒܝܼܕܲܥܬܼܵܐ<EOS>ܘܲܒܼܨܝܼܪ̈ܲܝ ܤܘܼ̈ܟܵܠܹܐ ܕܲܫܪܵܪܵܐ<EOS> ܐܲܝܠܹܝܢ ܓܹܝܪ ܕܲܠܒܼܘܼܤܵܡܵܐ ܘܲܦܝܵܤܵܐ<EOS>ܕܝܼܠܹܗ ܕܐ̄ܢܵܫ ܘܒܼܘܼܝܵܐܵܐ ܡܸܕܸܡ ܘܲܦܝܵܤܵܐ ܕܲܠܘܵܬܼ ܩܢܘܿܡܵܐ ܝܑܼܚܝܼܕܼܵܝܵܐ<EOS>ܒܠܵܐ ܕܸܡ̈ܘܵܬܼܵܐ ܘܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘܹ̇ܐ<EOS> ܘܲܠܗܵܕܹܐ<EOS>ܢܲܗܝܼܪܵܐܝܼܬܼ ܡܚܵܘܸܐ ܛܘܼܒܼܵܢܵܐ ܡܦܲܫܩܵܢܵܐ ܒܦܸܢܩܝܼܬܼܵܐ ܕܬܲܪܬܹܝܢ<EOS>ܕܐܝܼܘܿܒܼ<EOS> ܚܙܝܼ ܓܹܝܪ ܕܲܟܼܡܵܐ ܪܵܘܪ̈ܒܼܵܢ ܗܵܠܹܝܢ ܕܲܒܼܓܸܠܝܵܐ ܕܝܼܕܲܥܬܼܵܐ<EOS>ܘܤܘܼ̈ܟܵܠܹܐ ܒܝܲܕܼ ܡܲܕܥܵܐ ܡܸܤܬܲܟܿܠܵܢܵܐ ܡܸܬܼܝܼܗܸܒܼ ܘܲܟܼܡܵܐ ܪܵܡܝܼܢ<EOS>ܐ̄ܪ̈ܵܙܹܐ ܗܵܠܹܝܢ ܕܠܝܼܕܲܥܬܼܵܐ ܕܟܼܠ ܕܥܲܠ ܐܲܠܵܗܵܐ ܡ̣ܢ ܗܵܢܘܿܢ ܓܸܠܝܵܢܹ̈ܐ<EOS>ܕܫܲܪܟܵܐ<EOS> ܗܵܕܹܐ ܓܡܝܼܪܘܼܬܼܵܐ ܗ̣̄ܝ ܕܝܼܕܲܥܬܼܵܐ ܘܬܼܘܼܒܼ ܐܵܦ ܗܵܕܹܐ<EOS>ܙܵܕܹܩ ܠܡܸܕܲܥ ܕܲܐ̄ܚܪܹܢܵܐ ܗ̄ܘ̣ ܓܸܠܝܵܢܵܐ ܘܡܲܥܒܿܕܼܵܢܘܼܬܼܵܐ ܘܲܐ̄ܚܪܹܢܵܐ<EOS>ܗ̄ܘ̣ ܫܪܵܪܵܐ ܘܝܼܕܲܥܬܼܵܐ<EOS> ܒܗܵܝ̇ ܕܠܸܠܝܵܢܵܐ ܠܵܘ ܚܲܬܿܝܼܬܼܘܼܬܼܵܐ ܕܥܲܠ<EOS>ܫܪܵܪܵܐ ܐܝܼܬܹܒܗ̇ ܐܸܠܵܐ ܠܦܘܼܬܼ ܚܲܝܠܵܐ ܐ̄ܢܵܫܵܝܵܐ ܪܸ̈ܡܙܹܐ ܘܐܸܬܼ̈ܘܵܬܼܵܐ<EOS>ܡܸܕܸܡ ܡܚܵܘܸܐ<EOS> ܘܐܵܦ ܡܲܥ̈ܒܿܕܼܵܢܘܵܬܼܵܐ ܘܬܸܡ̈ܗܹܐ ܕܲܒܼܗܘܿܢ ܒܓܸܠܝܵܢܹ̈ܐ<EOS>ܠܵܘ ܝܑܼܕܲܥܬܼܵܐ ܘܲܫܪܵܪܵܐ ܡܸܬܼܐܡܲܪ<EOS> ܠܗܵܢܹܝܢ ܡܲܓܿܢܵܢܘܼܬܼܵܐ ܕܡܲܥܒܿܕܼܵܢܘܼܬܼܵܐ<EOS>ܩܵܪܹܝܢ<EOS> ܕܡܸܕܸܡ ܒܗܹܝܢ ܥܲܠ ܡܩܲܕܿܡܘܼܬܼ ܝܑܼܕܲܥܬܼܵܐ ܕܐܲܠܵܗܵܐ ܐܵܘ<EOS>ܥܲܠ ܠܵܐ ܡܸܬܿܕܲܪܟܵܢܘܼܬܼܵܐ ܕܲܟܼܝܵܢܹܗ ܐܵܘ ܥܲܠ ܦܼܘܼܪ̈ܫܵܢܹܐ ܕܕܸܝ̈ܠܵܝܵܬܹܗ<EOS>ܐܵܘ ܤܘܼܟܵܠܵܐ ܕܐ̄ܪ̈ܵܙܲܝ ܨܸܒܼܝܵܢܹܗ ܕܲܠܘܵܬܼܸ ܓܵܘܵܐ ܘܫܲܪܟܵܐ ܐܲܝܠܹܝܢ<EOS>ܕܒܼܝܼܕܲܥܬܼܵܐ ܚܠܝܼܡܬܼܵܐ ܥܠܵܘܗܝ ܐܝܼܬܼ ܠܡܲܕܼܪܵܟܼܘܼ ܡ̣ܢ ܗܵܢܹܝܢ ܠܡܹܐܠܲܦ<EOS>ܗܵܠܹܝܢ ܠܝܬܹܝܗ̇<EOS> ܡܵܕܹܝܢ ܐ̄ܚܪ̈ܵܢܹܐ ܐܸܢܘܿܢ ܐ̄ܪ̈ܵܙܹܐ ܕܲܒܼܗܘܼܟܵܠܵܐ ܥܲܠ<EOS>ܟܝܵܢܵܐ ܐܲܠܵܗܵܝܵܐ ܡܸܬܿܕܪܸܟܼ ܠܡܲܕܥܵܐ ܘܲܐ̄ܚܪܹܬܼܵܐ ܗ̣̄ܝ ܡܲܥܒܿܕܼܵܢܘܼܬܼܵܐ<EOS>ܡܸܕܸܡ ܕܥܲܠ ܗܵܘܢܵܐ ܡܲܓܿܝܵܐ ܒܲܡܠܸܐ ܙܒܲܢ<EOS> ܡܵܕܹܝܢ ܠܵܘ ܟܠ<EOS>ܕܓܸܠܝܵܢܵܐ ܠܘܵܬܹܗ ܗܵܘܹ̇ܐ ܐܵܘ ܡܲܥܒܿܕܼܵܢܘܼܬܼܵܐ ܡܸܕܸܡ ܒܘܼܝܵܐܵܐ ܕܲܠܘܵܬܹܗ<EOS>ܡܸܬܿܬܿܙܝܼܥ ܡ̣ܢ ܟܠܦܪܘܿܣ ܐܵܦ ܠܲܫܪܵܪܵܐ ܘܲܠܚܲܬܝܼܬܼܘܼܬܼܵܐ ܕܝܼܕܲܥܬܼܵܐ<EOS>ܕܐܲܠܵܗܵܐ ܝܵܕܲܥ̇<EOS> ܤܲܓܝܼ̈ܐܹܐ ܕܹܝܢ ܗܘ̤ܵܘ ܕܗܵܢܹܝܢ ܨܹܐܕܲܝܗܘܿܢ ܗ̤ܘܲܝ̈ ܟܲܕ<EOS>ܠܐܲܠܵܗܵܐ ܐܲܝܟܼ ܫܲܒܼܪܹ̈ܐ ܝܵܕܼܥ̇ܝܼܢ ܗ̄ܘ̣ܵܘ<EOS>