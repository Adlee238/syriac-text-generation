ܬܚܘܝܬܐ ܕܥܠ ܦܘܪܫ ܡܐ̈ܟܠܬܐ<EOS>
ܣܓܝ ܕܝܢ ܡܬܕܘܕܢ ܬܪ̈ܥܝܬܐ ܕܐܢ̈ܫܐ ܫܒܪ̈ܐ ܘܗܕܝܘ̈ܛܐ ܥܠ ܡܕܡ ܕܠܦܘܡܐ ܥܐܠ ܕܠܐ<EOS>
ܡܫܟܚ ܠܡܣܝܒܘ ܠܒܪܢܫܐ<EOS> ܘܗܟܢܐ ܐܡܪܝܢ ܐܝܠܝܢ ܕܒܗܠܝܢ ܡܬܟܪܗܝܢ<EOS> ܕܐܠܗܐ ܦܪܫ ܘܚܘܝ ܠܡܘܫܐ ܥܒܕܗ<EOS>
ܥܠ ܡܐ̈ܟܠܬܐ ܛܡܐ̈ܬܐ ܘܕܟܝ̈ܬܐ<EOS> ܘܐܘܕܥܗ ܠܡܘܫܐ ܕܐܝܠܝܢ ܘܠܝܢ ܠܡܐܟܠ ܘܐܝܠܝܢ ܙܕܩܢ ܠܡܛܡܐܘ<EOS>ܘܙܗܪܗ ܥܠ ܚܝܘ̈ܬܐ ܘܦܪܚܬܐ ܘܢܘ̈ܢܐ ܕܒܝܡܐ ܒܓܢܣܗܘܢ<EOS> ܥܠ ܗܠܝܢ ܕܝܢ ܚܒܝܒܝ ܟܡܐ ܕܡܫܟܚ ܐܢܐ<EOS>
ܩܠܝܠ ܦܝܣܐ ܐܬܠ ܠܟ<EOS> ܕܡܐ̈ܟܠܬܐ ܡܕܡ ܠܐ ܡܗܢܝܢ ܠܢܛܘܪ̈ܝܗܝܢ ܘܐܦ ܠܐ ܡܕܡ ܡܣܓܦܢ ܠܐܝܠܝܢ<EOS>
ܕܡܬܚܫܚܝܢ ܒܗܝܢ<EOS> ܡܛܠ ܕܦܘܡܐ ܩܕܝܫܐ ܣܗܕ<EOS> ܕܠܐ ܗܘܐ ܡܕܡ ܕܥܐܠ ܠܗ ܠܒܪܢܫܐ ܡܣܝܒ ܠܗ<EOS> ܐܠܐ<EOS>
ܡܕܡ ܕܢܦܩ ܡܢܗ ܡܢ ܒܪܢܫܐ ܗܘ ܗܘ ܡܣܝܒ ܠܗ<EOS> ܘܗܕܐ ܕܐܡܪ ܦܪܘܩܢ<EOS> ܡܛܠ ܕܢܦܣܘܩ ܥܠܬܐ ܕܦܪ̈ܝܫܐ<EOS>
ܘܕܙܕܘ̈ܩܝܐ ܥܠ ܕܡܫܬܒܗܪܝܢ ܗܘܘ ܒܡܥܡܘܕܝܬܐ ܘܒܕܟܝܘܬܐ ܘܒܫܝܓܬ ܐܝܕܝ̈ܗܘܢ<EOS> ܘܒܦܘܪܫ ܡ̈ܐܟܠܬܐ<EOS>ܗܝܕܝܢ ܐܟܣ ܐܢܘܢ ܘܐܡܪ ܠܗܘܢ<EOS> ܦܪ̈ܝܫܐ ܥܘܝܪ̈ܐ ܠܡܢܐ ܒܪܗ ܕܟܣܐ ܘܕܦܝܢܟܐ ܡܫܝܓܝܢ ܐܢܬܘܢ<EOS> ܘܡܢ<EOS>
ܠܓܘ ܡܠܐ ܥܘܠܐ ܘܚܛܘܦܝܐ<EOS> ܘܕܡܝܢ ܐܢܬܘܢ ܠܒܝܬ ܩܒܘܪ̈ܐ<EOS> ܕܡܢ ܠܒܪ ܡܚܘܪܝܢ ܘܡܬܚܙܝܢ ܫܦܝܪ̈ܝܢ<EOS>
ܘܡܢ ܠܓܘ ܡܠܝܢ ܓܪ̈ܡܐ ܕܡ̈ܝܬܐ ܘܟܠܗ ܛܢܦܘܬܐ<EOS> ܘܦܪܫ ܘܚܘܝ ܐܢܘܢ ܕܠܐ ܡܕܡ ܡܬܥܕܪܝܢ ܒܗܝܢ<EOS>
ܒܡܥܡܘ̈ܕܝܬܗܘܢ ܘܒܬܕܟܝ̈ܬܗܘܢ<EOS> ܘܐܡܪ ܠܗܘܢ<EOS> ܕܒܠܒܐ ܗܘ ܗܘܝܢ ܡܚܫܒ̈ܬܐ ܒܝܫ̈ܬܐ<EOS> ܘܗܢܝܢ ܡܚܫܒ̈ܬܐ<EOS>
ܒܝܫ̈ܬܐ ܕܒܠܒܐ ܗܘܝܢ<EOS> ܗܢܝܢ ܡܣܝܒܢ ܠܗ ܠܒܪܢܫܐ ܘܠܐ ܡܐܟ̈ܠܬܐ<EOS> ܡܛܠ ܕܡܐ̈ܟܠܬܐ ܠܟܪܣܐ ܐ̈ܙܠܢ<EOS>ܘܡܢ ܬܡܢ ܒܬܕܟܝܬܐ ܡܫܬܕܝܢ ܠܒܪ<EOS> ܘܠܐ ܕܝܢ ܡܣܬܝܒ ܒܗܝܢ ܒܪܢܫܐ<EOS> ܐܢ ܓܝܪ ܟܠ ܛܥܘܡ̈ܝܢ ܕܢܩܕܝܢ<EOS>
ܘܒܣܝܡܝܢ ܠܚܟܐ ܘܠܪܝܚܐ ܘܠܚܙܬܐ ܘܠܛܥܡܐ<EOS> ܐܢ ܡܢ ܗܠܝܢ ܢܐܟܘܠ ܒܪܢܫܐ ܚܟܗ ܒܠܚܘܕ ܡܪܓܫ<EOS>
ܛܥܡܝ̈ܗܝܢ ܒܣܝܡ̈ܐ<EOS> ܘܡܢ ܬܡܢ ܩܒܠ ܐܣܛܘܡܟܗ<EOS> ܘܦܠܓ ܚܝܠܗ ܠܟܠ ܫܪ̈ܝܢܘܗܝ ܘܗܕܡ̈ܘܗܝ ܕܦܓܪܐ<EOS> ܘܡܐ<EOS>
ܕܢܚܬܬ ܣܝܒܪܬܐ ܠܬܚܬ<EOS> ܚܠܦ ܪܝܚܐ ܒܣܝܡܐ ܡܬܗܦܟܐ ܠܗ ܘܗܘܝܐ ܣܪܝܘܬܐ<EOS> ܘܚܠܦ ܛܥܡܐ ܛܒܐ ܘܚܙܘܐ<EOS>
ܫܦܝܪܐ ܡܬܗܦܟ ܠܚܙܘܐ ܒܝܫܐ<EOS> ܘܠܒܪ ܒܬܕܟܝܬܐ ܡܫܬܕܝܐ<EOS> ܘܐܢ ܠܚܡܐ ܫܚܝܡܐ ܢܐܟܘܠ ܒܪܢܫܐ<EOS> ܕܠܐ<EOS>
ܚܙܬܗ ܫܦܝܪܐ ܘܠܐ ܛܥܡܗ ܒܣܝܡ ܘܠܐ ܪܝܚܐ ܪܓܝܓܐ ܐܝܬ ܠܗ<EOS> ܒܗ ܒܫܒܝܠܐ ܪܕܐ ܒܒܪ ܐܢܫܐ<EOS> ܘܚܝܠܐ<EOS>
ܝܗܒ ܒܟܠܗܘܢ ܫܪ̈ܝܢܘܗܝ ܘܗܕܡ̈ܘܗܝ<EOS> ܘܡܢ ܬܡܢ ܒܬܕܟܝܬܐ ܠܒܪ ܡܫܬܕܝܐ<EOS> ܘܓܕܫ ܕܡܟܘܠܬܐܕܡܐܟܘܠܬܐ<EOS>
ܒܣܝܡܬܐ ܝܬܝܪ ܡܬܗܦܟܐ ܠܣܪܝܘܬܐ ܡܢ ܗܝ ܕܠܐ ܢܩܕܐ ܘܒܣܝܡܐ<EOS> ܘܒܗܠܝܢ ܠܐ ܚܛܗܐ ܐܦܠܐ<EOS>
ܙܕܝܩܘܬܐ<EOS>
ܘܐܦ ܫܠܝܚܐ ܢܨܝܚܐ ܦܣܩ ܥܠܬܐ ܕܐܝܠܝܢ ܕܡܫܬܒܗܪܝܢ ܒܡܐ̈ܟܠܬܐ<EOS> ܐܡܪ ܠܗܘܢ ܓܝܪ<EOS>
ܠܐܝܠܝܢ ܕܚܬܝܪ̈ܝܢ ܒܗܢܐ ܪܥܝܢܐ<EOS> ܕܡܣܠܝܢ ܘܦܪ̈ܝܫܢ ܡܐܟ̈ܠܬܐ<EOS> ܕܠܐ ܠܡ ܡܩܝܡܢ ܠܢ ܡܐܟ̈ܠܬܐ ܩܕܡ<EOS>
ܐܠܗܐ<EOS> ܠܐ ܓܝܪ ܐܢ ܢܐܟܘܠ ܝܬܪܝܢܢ<EOS> ܘܐܦܠܐ ܐܢ ܠܐ ܢܐܟܘܠ ܚܣܪܝܢܢ<EOS> ܐܢ ܓܝܪ ܟܘܠ ܦܘܪ̈ܢܣܝܢ<EOS>
ܘܛܥܘ̈ܡܝܢ ܢܐܟܘܠ ܒܪ ܐܢܫܐ<EOS> ܘܒܙܕܩܐ ܫܦܝܪܐ ܕܠܐ ܝܥܢܘ ܢܬܚܫܚ ܒܒܪܝܬܗ ܕܐܠܗܐ<EOS> ܘܒܗܝܡܢܘܬܐ ܢܩܒܠ<EOS>
ܡܘܗܒܬܗ<EOS> ܡܕܡ ܚܛܗܐ ܘܣܟܠܘ ܠܝܬ ܠܗ<EOS> ܘܐܢ ܕܝܢ ܥܦܪܐ ܐܝܟ ܚܘܝܐ ܢܐܟܘܠ<EOS> ܘܡܢ ܡܪܬܗ ܕܚܘܝܐ ܙܠܝܥܐ<EOS>
ܒܗ<EOS> ܡܕܡ ܗܢܝܢ ܘܝܘܬܪܢ ܠܝܬ ܠܗ<EOS> ܡܛܠ ܕܟܠܗܝܢ ܒܪ̈ܝܬܗ ܕܐܠܗܐ ܫܦܝܪ̈ܢ ܐܢܝܢ<EOS> ܘܡܕܡ ܕܡܣܠܝ ܠܝܬ<EOS>
ܒܗܝܢ<EOS> ܘܡܬܩܕܫܢ ܒܡܠܬܐ ܕܐܠܗܐ ܘܒܨܠܘܬܐ<EOS> ܘܗܕܐ ܕܐܡܪ ܫܠܝܚܐ ܚܒܝܒܝ ܠܘܩܒܠ ܒ̈ܢܝ ܥܡܗ ܐܡܪܗ ܟܕ<EOS>
ܚܙܐ ܕܡܛܘܫܝܢ ܡܐܟ̈ܠܬܐ ܕܥܡܡ̈ܐ<EOS> ܡܛܠ ܕܒ̈ܢܝ ܐܝܣܪܝܠ ܠܐ ܡܬܚܫܚܝܢ ܒܨܒܘ ܨܒܘ<EOS> ܒܟܠ ܡܐ̈ܟܠܢ<EOS>
ܕܥܡܡ̈ܐ ܥܒܕܝܢ<EOS> ܘܟܘܠ ܚܡܪܐ ܕܥܡܡ̈ܐ ܥܨܪܝܢ ܠܐ ܫܬܝܢ<EOS> ܡܛܠ ܕܥܡܡ̈ܐ ܚܢ̈ܦܐ ܥܠ ܟܠ ܡܥܨ̈ܪܢ ܘܥܠ<EOS>
ܟܠ ܐܕܪ̈ܝܢ ܕܒܚܝܢ ܘܡܕܟܪܝܢ ܫܡܗ̈ܐ ܕܦܬܟܪ̈ܝܗܘܢ<EOS> ܥܠ ܗܘ ܗܘ ܠܐ ܡܬܚܫܚܝܢ ܒܡܐ̈ܟܠܬܗܘܢ ܒ̈ܢܝ<EOS>
ܐܝܣܪܝܠ<EOS> ܘܗܕܐ ܗܝ ܬܐܪܬܐ ܟܪܝܗܬܐ<EOS> ܘܫܠܝܚܐ ܦܣܩ ܥܠܬܐ ܕܐܝܠܝܢ ܕܒܗܢܐ ܪܥܝܢܐ ܩܝܡܝܢ<EOS> ܘܐܡܪ<EOS>
ܕܟܘܠ ܡܐܟ̈ܠܢ ܡܬܩܕܫܢ ܒܡܠܬܐ ܕܐܠܗܐ ܘܒܨܠܘܬܐ<EOS> ܟܕ ܐܢܫ ܓܝܪ ܡܬܚܫܚ ܒܒܪ̈ܝܬܗ ܕܐܠܗܐ ܡܢ ܩܕܡ<EOS>
ܕܢܣܬܝܒܪ ܡܢܗܝܢ ܡܬܕܟܪ ܘܡܫܒܚ ܘܡܒܪܟ ܘܡܩܕܫ ܫܡܐ ܕܥܒܘܕܗܝܢ ܕܒܪ̈ܝܬܐ ܘܡܨܠܐ ܘܗܝܕܝܢ ܡܬܩܕܫܢ<EOS>ܘܥܪܩ ܡܢܗܝܢ ܚܝܠܐ ܕܒܝܫܐ<EOS> ܘܐܡܪ ܬܘܒ ܫܠܝܚܐ<EOS> ܕܐܢ ܐܢܫ ܡܢ ܚܢ̈ܦܐ ܩܪܐ ܠܟܘܢ ܠܐܚܫܡܝܬܐ ܘܨܒܝܢ<EOS>
ܐܢܬܘܢ ܠܡܐܙܠ<EOS> ܟܠ ܡܕܡ ܕܣܐܡ ܩܕܡܝܟܘܢ ܐܟܘܠܘ ܡܛܠ ܬܐܪܬܐ<EOS>
ܥܠ ܗܠܝܢ ܚܒܝܒܝ ܟܡܐ ܕܡܫܟܚ ܐܢܐ ܐܚܘܝܟ<EOS> ܗܕܐ ܕܦܪܫ ܩܕܝܫܐ ܐܠܗܢ ܠܒ̈ܢܝ<EOS>
ܐܝܣܪܝܠ ܡܐ̈ܟܠܬܐ<EOS> ܠܐ ܗܘܐ ܐܝܟ ܡܕܡ ܙܕܝܩܘܬܐ ܬܗܘܐ ܠܗܘܢ<EOS> ܐܠܐ ܡܢ ܝܥܢܘܬܗܘܢ ܘܨܚܢܘܬܗܘܢ ܐܫܟܚ<EOS>
ܠܗܘܢ ܦܘܪܣܐ ܗܢܐ<EOS> ܕܢܬܟܠܘܢ ܡܢ ܣܓܕܬܐ ܘܚܛܗ̈ܐ<EOS> ܕܦܠܚܝܢ ܗܘܘ ܒܐܪܥ ܡܨܪܝܢ<EOS> ܡܢ ܩܕܝܡ ܓܝܪ ܟܕ<EOS>
ܥܒܕܗ ܠܒܪ ܐܢܫܐ ܗܟܢܐ ܦܩܕܗ ܐܠܗܐ ܠܐܕܡ ܘܠܬܘܠܕ̈ܬܗ ܘܠܢܘܚ ܘܠܙܪ̈ܥܝܬܗ<EOS> ܕܗܐ ܝܗܒܬ ܠܟܘܢ ܚܝܘܬܐ<EOS>
ܘܦܪܚܬܐ ܘܟܠ ܒܣܪ ܫܦܥ ܕܡܗ ܥܠ ܐܪܥܐ ܘܐܟܘܠ<EOS> ܘܐܝܟ ܝܘܪܩܐ ܢܬܚܫܒ ܠܟ<EOS> ܒܠܚܘܕ ܕܡܐ ܠܐ ܬܐܟܠܘܢ<EOS>
ܐܠܐ ܥܠ ܐܪܥܐ ܐܫܘܕܝܗܝ ܐܝܟ ܡ̈ܝܐ<EOS> ܡܛܠ ܕܕܡܐ ܢܦܫܐ ܗܘ<EOS> ܗܠܝܢ ܦܩܕ ܐܠܗܐ ܠܗܠܝܢ ܕܪ̈ܐ ܩܕܡ̈ܝܐ<EOS>ܘܡܐ̈ܟܠܬܐ ܠܐ ܦܪܫ ܠܗܘܢ<EOS> ܡܛܠ ܕܐܠܘ ܡܕܡ ܚܛܗܐ ܘܥܒܪ ܢܡܘܣܐ ܗܘܐ ܒܗܝܢ ܒܡܐ̈ܟܠܬܐ<EOS> ܡܢ ܩܕܝܡ<EOS>
ܠܐܕܡ ܘܠܢܘܚ ܡܦܪܫ ܗܘܐ ܛܡܐ̈ܬܐ ܡܢ ܕܟܝ̈ܬܐ<EOS> ܐܝܟ ܕܙܗܪ ܐܢܘܢ ܘܐܡܪ ܠܗܘܢ<EOS> ܕܕܡܐ ܠܐ ܬܐܟܠܘܢ<EOS>ܐܠܐ ܟܠ ܒܣܪ ܟܘܣ ܘܐܟܘܠ<EOS> ܘܐܝܟ ܝܘܪܩܐ ܗܟܢܐ ܢܬܚܫܒ ܠܟܘܢ<EOS> ܘܠܐܒܪܗܡ ܘܠܝܠܕܘ̈ܗܝ ܬܘܒ ܡܦܩܕ<EOS>
ܗܘܐ<EOS> ܕܒܛܡܐܘܬܐ ܠܐ ܢܬܚܫܚܘܢ<EOS> ܐܠܐ ܝܕܥܝܢ ܚܢܢ ܕܟܠ ܟܐ̈ܢܐ ܘܙܕܝܩ̈ܐ<EOS> ܕܗܘܘ ܒܕܪ̈ܐ ܩܕܡ̈ܝܐ<EOS>
ܥܕܡܐ ܠܡܘܫܐ ܕܗܘ ܦܪܫ ܡܐܟ̈ܠܬܐ ܠܐܝܣܪܝܠ<EOS> ܟܠܗܘܢ ܗܠܝܢ ܕܪ̈ܐ ܒܟܠ ܡܐܟ̈ܠܢ ܐܝܠܝܢ ܕܢܦܫܐ ܠܐ<EOS>
ܓܥܨܐ ܡܢܗܝܢ ܡܬܚܫܚܝܢ ܗܘܘ ܕܠܐ ܚܛܗ̈ܝܢ<EOS> ܐܠܐ ܗܕܐ ܕܦܩܕ ܐܢܘܢ ܠܒ̈ܢܝ ܐܝܣܪܝܠ ܘܦܪܫ ܠܗܘܢ<EOS>
ܡܐܟ̈ܠܬܐ<EOS> ܡܛܠ ܕܣܛܘ ܠܗܘܢ ܒ̈ܢܝ ܐܝܣܪܝܠ ܠܣܓܕܬܐ ܕܡܨܪ̈ܝܐ ܘܫܒܩܘ ܠܐܠܗܐ ܕܐܒܗ̈ܝܗܘܢ<EOS> ܡܛܠ<EOS>
ܕܡܨܪ̈ܝܐ ܠܬܘܪ̈ܐ ܘܠܥܓܠܐ̈ ܣܓܕܝܢ ܗܘܘ<EOS> ܘܐܢܐ ܕܝܢ ܐܦܝܣܟ ܥܠ ܗܕܐ<EOS> ܟܕ ܐܬܘ ܓܝܪ ܐܚ̈ܘܗܝ ܕܝܘܣܦ<EOS>
ܠܘܬܗ ܘܦܩܕ ܠܪܒܝܬܗ ܘܥܒܕ ܠܗܘܢ ܠܚܡܐ<EOS> ܟܕ ܗܘܐ ܥܕܢܐ ܠܡܣܬܡܟܘ<EOS> ܟܬܝܒ ܕܣܡܘ ܠܗ ܒܠܚܘܕܘܗܝ<EOS>
ܘܠܐܚܘ̈ܗܝ ܒܠܚܘܕܝ̈ܗܘܢ ܘܠܡܨܪ̈ܝܐ ܕܐܟܠܝ ܗܘܘ ܥܡܗ ܒܠܚܘܕ̈ܝܗܘܢ ܡܛܠ ܕܠܐ ܡܫܟܚܝܢ ܡܨܪ̈ܝܐ<EOS>
ܠܡܐܟܠ ܠܚܡܐ ܥܡ ܥܒܪ̈ܝܐ ܡܛܠ ܕܛܡܐܘܬܐ ܗܝ ܠܗܘܢ<EOS> ܡܛܠ ܕܒ̈ܢܝ ܐܝܣܪܝܠ ܡܢ ܩܕܝܡ ܥܕܠܐ ܢܥܠܘܢ<EOS>
ܠܡܨܪܝܢ<EOS> ܐܟܠܝܢ ܗܘܘ ܟܠ ܒܣܪ<EOS> ܘܡܨܪ̈ܝܐ ܒܣܪ ܥܢܐ ܘܬܘܪ̈ܐ ܕܐܠܗܝܗ̈ܘܢ ܗܘܘ ܠܐ ܐܟܠܝܢ ܗܘܘ<EOS> ܘܐܦ<EOS>
ܟܕ ܢܚܬ ܝܥܩܘܒ ܠܡܨܪܝܢ ܕܒܪ ܝܘܣܦ ܡܢ ܐܚܘ̈ܗܝ ܚܡܫܐ ܓܒܪܝܢ<EOS> ܘܐܩܝܡ ܐܢܘܢ ܩܕܡ ܦܪܥܘܢ<EOS> ܘܦܩܕ<EOS>
ܐܢܘܢ ܕܟܕ ܢܫܐܠܟܘܢ ܦܪܥܘܢ ܘܢܐܡܪ ܠܟܘܢ ܕܡܢܘ ܥܒܕܟܘܢ<EOS> ܐܡܪܘ ܠܗ ܪ̈ܥܝܝ ܥܢܐ ܐܢܘܢ ܥܒ̈ܕܝܟ<EOS>
ܘܡܪ̈ܝ ܩܢܝܢܐ ܚܢܢ ܘܐܦ ܐܒܗ̈ܝܢ<EOS> ܕܡܐ ܕܐܡܪܬܘܢ ܠܗ ܗܟܢܐ ܡܝܩܪ ܠܟܘܢ<EOS> ܕܪ̈ܥܘܬܐ ܐܢܘܢ ܕܣܓܕܬܐ<EOS>
ܕܡܨܪ̈ܝܐ<EOS> ܘܝܗܒ ܠܟܘܢ ܒܝܬ ܪܥܝܐ ܛܒܐ ܠܐܪܥܐ ܕܓܫܢ<EOS> ܘܡܣܠܐ ܠܟܘܢ ܕܠܐ ܢܕܒܪ ܡܢܟܘܢ ܘܢܩܝܡ ܥܠ<EOS>
ܥܒܕܗ<EOS> ܐܝܟ ܕܟܬܝܒ ܕܡܣܠܝܢ ܐܢܘܢ ܠܡܨܪ̈ܝܐ ܟܠ ܪ̈ܥܝܝ ܥܢܐ<EOS> ܘܬܘܒ ܟܬܝܒ<EOS> ܕܟܕ ܐܡܪ ܡܘܫܐ ܩܕܡ<EOS>
ܦܪܥܘܢ ܕܢܐܙܠ ܢܕܒܚ ܠܡܪܝܐ ܐܠܗܢ ܒܡܕܒܪܐ<EOS> ܐܡܪ ܠܗ ܦܪܥܘܢ ܦܠܘܚܘ ܠܡܪܝܐ ܐܠܗܟܘܢ ܒܐܪܥܐ<EOS>
ܕܡܨܪܝܢ<EOS> ܐܡܪ ܠܗ ܡܘܫܐ<EOS> ܠܐ ܡܫܟܚܝܢܢ ܠܡܥܒܕ ܦܬܓܡܐ ܗܢܐ<EOS> ܡܛܠ ܕܐܢ ܕܒܚܝܢܢ ܚܝ̈ܘܬܐ ܕܡܨܪ̈ܝܐ<EOS>
ܠܥܝܢܝ̈ܗܘܢ ܪܓܡܝܢ ܠܢ<EOS> ܘܬܘܒ ܟܬܝܒ<EOS> ܕܐܦ ܒܐܠܗܝܗ̈ܘܢ ܕܡܨܪ̈ܝܐ ܥܒܕ ܡܪܝܐ ܕܝܢܐ<EOS> ܟܕ ܐܣܝܦ<EOS>
ܩܢܝܢܐ ܕܥܢܐ ܘܩܢܝܢܐ ܕܬܘܪ̈ܐ ܒܒܪܕܐ ܘܒܡܘܬܢܐ<EOS> ܩܢܝܢܐ ܓܝܪ ܕܥܢܐ ܘܕܬܘܪ̈ܐ ܩܢܝܢ ܗܘܘ ܡܨܪ̈ܝܐ<EOS>
ܐܝܟ ܕܠܚܘܫܚܐ<EOS> ܘܡܐܟܠ ܠܐ ܐܟܠܝܢ ܗܘܘ<EOS> ܡܛܠ ܕܣܓܕܝܢ ܗܘܘ ܠܗܘܢ<EOS> ܒܪܡ ܕܝܢ<EOS>
ܡܟܘܠܬܗܘܢܡܐܟܘܠܬܗܘܢ ܕܡܨܪ̈ܝܐ ܐܦ ܥܕܡܐ ܠܝܘܡܢܐ ܒܣܪܐ ܗܘ ܕܚܙܝܪ̈ܐ ܥܡ ܢܘ̈ܢܐ ܕܣܓܝܐ̈ܝܢ<EOS>
ܒܐܪܥܗܘܢ<EOS> ܐܝܟ ܡܐ ܕܐܡܪܘ ܒܢ̈ܝ ܐܝܣܪܝܠ<EOS> ܟܕ ܪܓܘ ܡܐܟܘܠܬܐ<EOS> ܕܐܬܕܟܪܢ ܠܡ ܢܘܢܐ̈ ܕܐܟܠܝܢ ܗܘܝܢ<EOS>
ܒܡܨܪܝܢ ܡܓܢ ܥܡ ܙܦܪܘܬܐ ܕܒܨ̈ܠܐ ܘܬܘܡܐ ܘܟܪ̈ܬܐ ܘܩ̈ܛܝܐ ܘܦܛܝܚ̈ܐ<EOS> ܘܒ̈ܢܝ ܐܝܣܪܝܠ ܒܗ ܒܥܝܕܐ<EOS>
ܕܡܨܪ̈ܝܐ ܡܬܕܒܪܝܢ ܗܘܘ<EOS> ܘܡܐܟܘܠܬܗܘܢ ܐܟܠܝܢ ܗܘܘ<EOS> ܘܠܐܠܗܝ̈ܗܘܢ ܣܓܕܝܢ ܗܘܘ<EOS>
ܘܕܬܕܥ ܕܚܢܦܘܬܐ ܦܠܚܝܢ ܗܘܘ ܒܐܪܥܐ ܡܨܪܝܢ ܘܠܐ̈ܠܗܝܗܘܢ ܣܓܕܝܢ ܗܘܘ<EOS> ܝܫܘܥ<EOS>
ܒܪܢܘܢ ܓܝܪ ܟܕ ܡܛܐ ܙܒܢܐ ܕܡܐܬ<EOS> ܩܪܐ ܠܒܢ̈ܝ ܐܝܣܪܝܠ ܘܐܡܪ ܠܗܘܢ<EOS> ܓܒܘ ܠܟܘܢ ܝܘܡܢܐ ܠܡܢ ܦܠܚܝܢ<EOS>
ܐܢܬܘܢ<EOS> ܐܢ ܠܐܠܗ̈ܐ ܕܦܠܚܘ ܐܒܗܝ̈ܟܘܢ ܒܥܒܪܐ ܕܢܗܪܐ ܬܪܚ ܐܒܘܗܝ ܕܐܒܪܗܡ ܘܐܒܘܗܝ ܕܢܚܘܪ ܐܘ<EOS>
ܠܐܠܗ̈ܐ ܕܦܠܚܝܢ ܗܘܝܬܘܢ ܒܐܪܥܐ ܕܡܨܪܝܢ<EOS> ܒܪܡ ܕܝܢ ܐܢܐ ܘܒ̈ܢܝ ܒܝܬܝ ܠܡܪܝܐ ܐܠܗܐ ܣܓܕܝܢܢ<EOS>ܘܐܘܣܦ ܘܙܗܪ ܐܢܘܢ ܕܓܒܘ ܠܟܘܢ ܝܘܡܢܐ ܠܡܢ ܦܠܚܝܢ ܐܢܬܘܢ<EOS> ܘܐܡܪܘ ܠܗ ܕܠܡܪܝܐ ܣܓܕܝܢܢ ܘܠܗ<EOS>
ܦܠܚܝܢܢ<EOS> ܡܛܠ ܕܗܘܝܘ ܐܠܗܢ<EOS> ܘܐܡܪ ܠܗܘܢ ܚܙܘ<EOS> ܕܠܡܐ ܠܐ ܡܫܟܚܝܢ ܐܢܬܘܢ ܠܡܦܠܚ ܠܡܪܝܐ<EOS> ܘܐܡܪܘ<EOS>
ܡܫܟܚܝܢܢ<EOS> ܘܐܡܪ ܠܗܘܢ ܣܗܕܝܢ ܐܢܬܘܢ ܒܢܦܫܟܘܢ ܕܐܢܬܘܢ ܓܒܝܬܘܢ ܠܟܘܢ ܠܡܦܠܚ ܠܡܪܝܐ<EOS> ܘܐܡܪܘ<EOS>
ܣܗܕܝܢܢ<EOS> ܘܕܬܫܪ ܠܟ ܬܘܒ ܕܠܥܢܐ ܘܠܬܘܪ̈ܐ ܣܓܕܝܢ ܗܘܘ ܒܡܨܪܝܢ ܚܙܝ ܟܕ ܐܘܚܪ ܡܘܫܐ ܒܛܘܪܐ<EOS>ܘܣܛܘ ܡܢ ܒܬܪ ܡܪܝܐ ܘܣܓܕܘ ܠܦܬܟܪ̈ܐ<EOS> ܘܚܕܐ ܡܢ ܕܡܘ̈ܬܐ ܠܐ ܥܒܕܘ ܠܗܘܢ ܠܣܓܕܬܐ<EOS> ܐܠܐ ܕܡܘܬܐ<EOS>
ܕܥܓܠܐ<EOS> ܠܡܕܡ ܕܡܥܕܝܢ ܗܘܘ ܣܓܕܝܢ ܗܘܘ ܠܗ ܒܐܪܥ ܡܨܪܝܢ<EOS> ܘܐܬܟܬܫܘ ܘܐܚܓܘ ܩܕܡ ܥܓܠܐ ܕܥܒܕܘ<EOS>ܘܐܦ ܝܘܪܒܥܡ ܒܪ ܢܒܛ ܟܕ ܐܣܛܝ ܐܢܘܢ<EOS> ܥܓܠܐ ܥܒܕ ܠܗܘܢ ܠܣܓܕܬܐ<EOS> ܠܡܕܡ ܕܣܓܕܝܢ ܗܘܘ ܒܡܨܪܝܢ<EOS>ܘܟܕ ܚܙܐ ܩܕܝܫܐ ܕܥܕܟܝܠ ܡܢ ܚܡܝܪܐ ܕܡܨܪ̈ܝܐ ܠܐ ܐܬܕܟܝܘ ܘܒܗܘ ܪܥܝܢܐ ܕܚܢܦܘܬܐ ܩܝܡܝܢ<EOS> ܗܝܕܝܢ<EOS>
ܦܩܕܗ ܠܡܘܫܐ ܕܢܦܪܘܫ ܠܗܘܢ ܡܐܟ̈ܠܬܐ<EOS> ܘܛܡܐ ܠܗܘܢ ܗܠܝܢ ܕܕܟܝܢ ܗܘ̈ܝ ܠܗܘܢ ܠܡܐܟܠ ܒܐܪܥܐ<EOS>
ܕܡܨܪܝܢ<EOS> ܘܐܦܣ ܠܗܘܢ ܠܡܐܟܠ ܗܠܝܢ ܕܣܓܕܝܢ ܗܘܘ ܠܗܝܢ ܒܐܪܥ ܡܨܪܝܢ<EOS> ܘܠܐ ܐܟܠܝܢ ܗܘܘ ܡܢܗܝܢ<EOS>ܘܡܛܠ ܝܨܪܗܘܢ ܒܝܫܐ<EOS> ܐܦ ܠܩܘܪܒܢܐ ܕܡܩܪܒܝܢ ܗܘܘ ܩܕܡܘܗܝ<EOS> ܡܢ ܡܕܡ ܕܣܓܕܝܢ ܗܘܘ ܦܩܕ ܠܡܩܪܒܘ<EOS>ܕܐܦܢ ܠܐ ܨܒܝܢ ܠܡܐܟܠ ܒܥܠܬ ܕܒܚܝ̈ܗܘܢ ܢܐܟܠܘܢ ܒܣܪ ܥܢܐ ܘܬܘܪ̈ܐ<EOS> ܘܚܙܝ ܕܟܕ ܚܝ̈ܘܬܐ ܣܓܝܐ̈ܬܐ<EOS>
ܦܪܫ ܠܗܘܢ ܠܕܟܝܘܬܐ<EOS> ܡܢ ܟܠܗܝܢ ܠܐ ܦܩܕ ܕܢܩܪܒܘܢ ܩܘܪܒܢܐ<EOS> ܐܠܐ ܡܢ ܥܢܐ ܘܬܘܪ̈ܐ ܒܠܚܘܕ<EOS> ܡܟܝܠ<EOS>
ܐܬܛܦܝܣ ܚܒܝܒܝ ܕܣܪܝܩ ܗܘ ܫܘܒܗܪܗ ܕܐܝܣܪܝܠ ܕܦܘܪܫ ܡܐܟ̈ܠܬܐ<EOS>
ܬܐܡܪ ܠܝ ܐܘܢ ܣܦܪܐ ܕܪܘܫܐ ܚܟܝܡܐ ܕܥܡܐ<EOS> ܐܢ ܓܝܪ ܛܡܐܘܬܐ ܗܝ ܠܐܝܣܪܝܠ ܟܕ<EOS>
ܢܩܪܒܘܢ ܘܢܬܚܫܚܘܢ ܒܡܕܡ ܕܛܡܐ ܢܡܘܣܐ<EOS> ܠܡܢܐ ܫܡܫܘܢ ܢܙܝܪܐ ܓܢܒܪܗ ܕܐܝܣܪܝܠ ܡܢ ܚܝܘܬܐ ܛܡܐܬܐ<EOS>
ܡܢ ܬܓܪܘܡܬܐ ܕܐܪܝܐ ܢܣܒ ܕܒܫܐ ܘܐܟܠ ܘܪܕܐ ܥܠ ܐܝ̈ܕܘܗܝ<EOS> ܘܠܐ ܡܕܡ ܣܟܠܘ ܘܪܫܝܢܐ ܡܛܠ ܗܕܐ<EOS>
ܥܒܝܕܬܐ ܗܘܬ ܠܗ ܘܠܐ ܟܬܝܒ ܕܐܬܛܡܐ<EOS> ܘܐܦ ܟܕ ܥܒܕ ܢܨܚܢܐ ܒܦܟܐ ܕܚܡܪܐ<EOS> ܘܟܫܐ ܟܫܝܬ̈ܐ ܡܢ<EOS>
ܦܠܫܬ̈ܝܐ<EOS> ܨܗܝ ܘܨܠܝ ܩܕܡ ܐܠܗܗ ܘܐܡܪ<EOS> ܡܪܝܐ ܐܠܗܐ<EOS> ܐܢܬ ܥܒܕܬ ܒܐܝܕܗ ܕܥܒܕܟ ܗܢܐ ܢܨܚܢܐ ܪܒܐ<EOS>ܘܗܫܐ ܐܡܘܬ ܠܨܗܝܐ<EOS> ܘܫܡܥ ܐܠܗܐ ܨܠܘܬܗ ܕܫܡܫܘܢ ܘܐܒܥ ܠܗ ܡܝ̈ܐ ܡܢ ܦܟܐ ܕܚܡܪܐ ܘܐܫܬܝ ܘܢܚ<EOS>
ܨܗܝܗ<EOS> ܐܠܘ ܓܝܪ ܡܕܡ ܛܡܐܘܬܐ ܘܣܟܠܘ ܗܘܬ ܒܦܟܐ ܕܚܡܪܐ ܕܗܐ ܛܡܐ ܗܘܐ ܒܢܡܘܣܐ<EOS> ܠܡܢܐ ܠܢܙܝܪܗ ܡܢ<EOS>
ܦܟܐ ܡܒܥ ܗܘܐ ܠܗ ܡ̈ܝܐ ܠܡܫܬܐ<EOS> ܐܢ ܓܝܪ ܗܕܐ ܛܡܐܘܬܐ ܗܝ ܙܕܩ ܗܘܐ ܕܢܒܥ ܗܘܐ ܠܗ ܡܢ ܟܐܦܐ<EOS>ܐܝܟ ܕܐܦܩ ܡ̈ܝܐ ܡܢ ܟܐܦܐ ܠܒ̈ܢܝ ܐܝܣܪܝܠ ܒܡܕܒܪܐ<EOS> ܐܘ ܡܢ ܐܪܥܐ<EOS> ܐܝܟ ܕܐܦܩ ܠܗܓܪ ܘܐܫܬܝ<EOS>
ܐܝܫܡܥܝܠ<EOS> ܘܐܢ ܕܝܢ ܛܡܐܘܬܐ ܗܝ ܒܡܐܟܘܠܬܐ<EOS> ܒܦܪܚܬܐ ܟܠܗ ܠܝܬ ܕܛܡ̈ܐܝܢ ܘܛܢ̈ܦܝܢ ܡܢ ܥܘܪ̈ܒܐ<EOS>ܕܣܒܠܝܢ ܗܘܘ ܠܚܡܐ ܘܒܣܪܐ ܠܐܠܝܐ ܢܒܝܐ ܩܕܝܫܐ ܟܕ ܝܬܒ ܗܘܐ ܒܢܚܠܐ ܕܟܪܝܬ<EOS> ܘܡܢ ܐܝܡܟܐ ܟܝ<EOS>
ܣܒܠܝܢ ܗܘܘ ܠܗ ܥܘܪ̈ܒܐ ܡܐܟܘܠܬܗ ܕܐܠܝܐ ܐܠܐ ܡܢ ܐܘܪܫܠܡ<EOS> ܡܢܬܐ ܕܙܕܩܗ ܣܝܡܝܢ ܗܘܘ ܟܗ̈ܢܐ ܠܚܕ<EOS>
ܣܛܪ ܘܒܗܝܡܢܘܬܐ ܠܥܘܪ̈ܒܐ ܝܗܒܝܢ ܗܘܘ<EOS> ܘܫܩܠܝܢ ܘܡܘܒܠܝܢ ܠܐܠܝܐ ܒܦܘܩܕܢܗ ܕܥܠܝܐ ܐܠܗܗ<EOS> ܘܕܟܝܐ<EOS>
ܗܘܬ ܣܝܒܪܬܗ ܕܐܠܝܐ<EOS> ܕܡܢ ܦܘܡ ܥܘܪ̈ܒܐ ܡܩܒܠ ܗܘܐ<EOS> ܡܢ ܦܪܚܬܐ ܕܛܡܐ ܢܡܘܣܐ<EOS>
ܘܕܬܕܥ ܠܟ ܚܒܝܒܝ ܕܡܛܠ ܕܢܦܣܘܩ ܥܠܬܗܘܢ ܕܠܐ ܢܣܓܕܘܢ ܠܥܓܠܐ̈ ܕܚ̈ܠܬܐ ܕܡܨܪ̈ܝܐ<EOS>
ܦܪܫ ܠܗܘܢ ܡܐܟ̈ܠܬܐ ܘܦܩܕ ܐܢܘܢ ܕܢܩܪܒܘܢ ܩܘܪ̈ܒܢܐ ܡܢ ܡܕܡ ܕܕܚܠܝܢ ܗܘܘ ܠܗ ܒܐܪܥ ܡܨܪܝܢ<EOS> ܠܐ<EOS>
ܗܘܐ ܓܝܪ ܣܢܝܩܘܬܐ ܗܘܬ ܠܐܠܗܐ ܥܠ ܕܒܚ̈ܐ ܘܩܘܪ̈ܒܢܐ<EOS> ܐܠܐ ܡܛܠ ܕܢܬܟܠܘܢ ܒܥܠܬ ܩܘܪ̈ܒܢܐ ܕܠܐ<EOS>
ܢܣܓܕܘܢ ܠܐ̈ܠܗܐ ܕܥܡܡ̈ܐ ܟܕ ܢܥܠܘܢ ܘܢܬܚܠܛܘܢ ܒܝܢܬܗܘܢ ܐܝܟ ܕܣܓܕܘ ܠܐܠܗ̈ܐ ܕܡܨܪ̈ܝܢ ܟܕ ܥܠܘ<EOS>
ܘܐܬܚܠܛܘ ܒܗܘܢ<EOS> ܡܛܠ ܗܢܐ ܐܣܪ ܘܟܠܐ ܐܢܘܢ ܒܗܕܐ ܕܩܕܡ ܡܕܒܚܗ ܢܩܪܒܘܢ ܩܘܪ̈ܒܢܝܗܘܢ ܘܢܕܒܚܘܢ<EOS>
ܕܒܚܝ̈ܗܘܢ<EOS> ܘܟܕ ܣܓܝ ܙܗܪ ܐܢܘܢ<EOS> ܣܛܘ ܡܢ ܒܬܪܗ ܘܣܓܕܘ ܘܫܡܫܘ ܠܐܠܗܝ̈ܗܘܢ ܕܥܡܡ̈ܐ ܘܚܒܠܘ<EOS>
ܐܘܪܚܗܘܢ<EOS> ܐܝܟ ܕܐܡܪ ܠܗܘܢ ܡܘܫܐ<EOS> ܕܝܕܥ ܐܢܐ ܕܡܢ ܒܬܪ ܡܘܬܝ ܡܚܒܠܘ ܡܚܒܠܝܢ ܐܢܬܘܢ ܘܣܛܝܢ<EOS>
ܐܢܬܘܢ ܡܢ ܐܘܪܚܐ ܕܦܩܕܬܟܘܢ<EOS> ܘܐܪܥܢ ܠܟܘܢ ܒܝܫ̈ܬܐ ܣܓܝܐ̈ܬܐ ܒܚܪܬܐ ܕܝܘܡ̈ܬܐ<EOS>
ܘܕܬܛܦܝܣ ܕܐܠܗܐ ܠܐ ܗܘܐ ܡܕܡ ܣܢܝܩ ܗܘܐ ܥܠ ܕܒܚ̈ܐ ܘܩܘܪ̈ܒܢܐ ܘܣܘܬܐ ܘܥܛܪܐ<EOS>ܐܠܐ ܡܛܠ ܕܗܢܘܢ ܢܬܟܠܘܢ<EOS> ܘܟܕ ܣܛܘ ܠܗܘܢ ܘܒܥܠܬ ܕܒܚ̈ܐ ܕܝܗܒ ܠܗܘܢ ܫܪܝܘ ܕܒܚܝܢ ܠܦܬܟܪ̈ܐ<EOS>ܗܝܕܝܢ ܒܝܕ ܢܒܝܐ ܐܡܪ ܠܗܘܢ<EOS> ܕܠܐ ܐܙܠܝܢ ܠܝ ܣܘܓܐܐ ܕܕܒܚ̈ܝܟܘܢ ܐܡܪ ܡܪܝܐ<EOS> ܘܐܡܪ ܠܗܘܢ<EOS> ܕܣܘܬܐ<EOS>
ܡܣܠܝܐ ܗܝ ܠܝ<EOS> ܘܪܝܫ ܝܪ̈ܚܝܟܘܢ ܘܥܕܥܕܝ̈ܟܘܢ ܣܢܬ ܢܦܫܝ<EOS> ܘܐܦ ܕܘܝܕ ܐܡܪ<EOS> ܕܠܐ ܠܡ ܐܟܠ ܐܢܐ<EOS>
ܒܣܪܐ ܕܐܪ̈ܘܢܐ<EOS> ܘܕܡܐ ܕܓܕ̈ܝܐ ܠܐ ܫܬܐ ܐܢܐ<EOS> ܐܠܐ ܚܠܦ ܗܠܝܢ ܕܒܚ ܠܐܠܗܐ ܬܘܕܝܬܐ<EOS> ܘܫܠܡ ܠܡܪܝܡܐ<EOS>
ܢܕܪ̈ܝܟ<EOS> ܘܡܐ ܕܥܒܕܬ ܠܡ ܗܕܐ ܩܪܝܢܝ ܒܝܘܡܐ ܕܐܘܠܨܢܐ ܘܐܥܫܢܟ ܘܬܫܒܚܢܝ<EOS> ܘܬܘܒ ܟܬܝܒ ܒܢܒܝܐ<EOS>ܕܣܢܝܬ ܘܐܣܠܝܬ ܥܕܥܕܝ̈ܟܘܢ<EOS> ܘܠܐ ܐܪܝܚ ܒܥܨܪ̈ܬܟܘܢ<EOS> ܘܬܘܒ ܟܬܝܒ<EOS> ܕܐܦܢ ܬܝܬܘܢ ܠܝ ܩܘܪ̈ܒܢܐ<EOS>
ܒܣܘܓܐܐ ܕܡܦܛܡܝ̈ܟܘܢ ܠܐ ܐܚܘܪ<EOS> ܘܬܘܒ ܐܡܪ<EOS> ܕܠܡܐ ܐܪ̈ܒܥܝܢ ܫ̈ܢܝܢ ܒܡܕܒܪܐ ܕܒܚ̈ܐ ܘܩܘܪ̈ܒܢܐ<EOS>
ܩܪܒܬܘܢ ܠܝ ܒ̈ܢܝ ܐܝܣܪܝܠ<EOS> ܘܐܢ ܐܟܠܝܢ ܐܢܬܘܢ ܘܫܬܝܢ<EOS> ܠܐ ܗܘܐ ܐܢܬܘܢ ܐܟܠܝܢ ܘܫܬܝܢ ܐܡܪ ܡܪܝܐ<EOS>ܘܐܫܥܝܐ ܐܡܪ<EOS> ܕܢܟܣ ܐܡܪܐ ܐܝܟ ܗܘ ܕܢܟܣ ܟܠܒܐ<EOS> ܘܡܢ ܕܡܩܪܒ ܬܘܪܐ ܐܝܟ ܗܘ ܕܢܟܣ ܓܒܪܐ<EOS> ܘܕܡܩܪܒ<EOS>
ܠܒܘܢܬܐ ܐܝܟ ܕܡܐ ܕܚܙܝܪܐ<EOS> ܘܕܡܨܠܐ ܩܕܡܝ ܐܝܟ ܗܘ ܕܡܒܪܟ ܠܦܬܟܪ̈ܐ<EOS> ܘܫܡܘܐܝܠ ܐܡܪ ܠܫܐܘܠ<EOS> ܟܕ<EOS>
ܫܡܥ ܩܠ ܥܢܐ ܘܬܘܪ̈ܐ ܕܐܬܘ ܡܢ ܥܡܠܩ̈ܝܐ<EOS> ܕܡܢܘ ܩܠܐ ܗܢܐ ܕܫܡܥܢܐ<EOS> ܐܡܪ ܠܗ ܫܐܘܠ<EOS> ܕܚܣ ܥܡܐ ܥܠ<EOS>
ܫܘܦܪܐ ܕܥܢܐ ܕܢܕܒܚܘܢ ܠܡܪܝܐ ܐܠܗܟ<EOS> ܘܐܡܪ ܠܗ ܫܡܘܐܝܠ<EOS> ܗܐ ܫܡܥܐ ܡܢ ܕܒܚ̈ܐ ܛܒ<EOS> ܘܠܡܨܬ ܡܢ<EOS>
ܬܪܒܐ ܕܡܦܛܡ̈ܐ<EOS> ܘܬܘܒ ܐܡܪ ܕܠܐ ܨܒܐ ܡܪܝܐ ܒܥܠܘ̈ܬܗܘܢ ܕܚ̈ܛܝܐ<EOS> ܘܬܘܒ ܟܬܝܒ<EOS> ܕܠܐ ܢܬܚܣܐ ܥܘܠܐ<EOS>
ܕܒܝܬ ܥܠܝ ܒܕܒ̈ܚܐ ܘܒܩܘܪ̈ܒܢܐ ܥܕܡܐ ܠܥܠܡ<EOS> ܘܬܘܒ ܟܬܝܒ<EOS> ܕܠܐ ܡܨܛܒܐ ܡܪܝܐ ܒܕܟܪ̈ܐ ܘܐܦܠܐ<EOS>
ܒܪ̈ܒܘܬܐ ܕܚܝܠܐ ܕܡܘܫ̈ܚܐ<EOS> ܐܠܐ ܚܠܦ ܗܠܝܢ ܐܚܘܝܟ ܒܪܢܫܐ ܡܕܡ ܕܡܥܕܪ ܕܬܒܥ ܠܟ ܡܪܝܐ<EOS> ܕܬܥܒܕ ܠܟ<EOS>
ܕܝܢܐ<EOS> ܘܬܒܥܐ ܗܝܡܢܘܬܐ ܘܬܗܘܐ ܥܬܝܕ ܠܡܐܙܠ ܒܬܪ ܐܠܗܟ<EOS> ܘܐܦ ܟܕ ܐܣܠܝ ܕܒ̈ܚܐ ܘܩܘܪ̈ܒܢܐ ܒܝܘܡ̈ܝ<EOS>
ܐܫܥܝܐ ܐܡܪ<EOS> ܐܚܘܝܟܘܢ ܡܕܡ ܕܒܥܐ ܐܢܐ<EOS> ܫܠܘ ܡܢ ܒܝܫ̈ܬܐ ܘܝܠܦܘ ܠܡܛܐܒܘ<EOS> ܥܩܒܘ ܕܝܢܐ ܘܐܛܐܒܘ<EOS>
ܠܛܠܝܡ̈ܐ<EOS> ܕܘܢܘ ܝܬܡ̈ܐ ܘܕܘܢܘ ܐܪ̈ܡܠܬܐ<EOS> ܘܡܐ ܕܥܒܕܬܘܢ ܗܠܝܢ<EOS> ܬܘ ܢܡܠܠ ܥܡ ܚܕ̈ܕܐ ܐܡܪ ܡܪܝܐ<EOS>ܘܐܢ ܢܗܘܘܢ ܚܛܗܝ̈ܟܘܢ ܐܝܟ ܙܚܘܪܝܬܐ ܐܝܟ ܬܠܓܐ ܢܬܚܘܪܘܢ<EOS> ܘܐܢ ܢܣܡܩܘܢ ܐܝܟ ܬܘܠܥܬܐ ܐܝܟ ܥܡܪܐ<EOS>
ܢܗܘܘܢ ܘܡܠܐܟܝ ܐܡܪ<EOS> ܕܠܐ ܬܣܩܘܢ ܥܠ ܡܕܒܚܝ ܕܡܓܢ<EOS> ܡܛܠ ܕܠܐ ܡܨܛܒܐ ܐܢܐ ܒܟܘܢ ܐܡܪ ܡܪܝܐ<EOS>ܘܕܢܝܐܝܠ ܐܡܪ ܠܗ ܠܢܒܘܟܕܢܨܪ<EOS> ܕܚ̈ܛܗܝܟ ܒܙܕܩ̈ܬܐ ܦܪܘܩ ܘܥܘܠܘܬܟ ܒܡܪܚܡܢܘܬܐ ܕܥܠ ܡܚܝ̈ܠܐ<EOS> ܘܠܐ<EOS>
ܒܕܒ̈ܚܐ ܘܒܩܘܪ̈ܒܢܐ<EOS> ܐܣܠܝܗ ܓܝܪ ܠܐܝܣܪܝܠ ܘܐܣܠܝ ܩܘܪ̈ܒܢܘܗܝ ܐܝܟ ܕܐܡܪ ܐܪܡܝܐ<EOS> ܕܟܣܦܐ ܡܣܠܝܐ<EOS>
ܩܪܘ ܐܢܘܢ<EOS> ܡܛܠ ܕܐܣܠܝ ܐܢܘܢ ܡܪܝܐ<EOS> ܘܬܘܒ ܐܡܪ<EOS> ܕܐܦܩ ܐܢܘܢ ܡܢ ܩܕܡ ܐ̈ܦܝ ܘܢܦܩܘܢ<EOS> ܘܐܢ<EOS>
ܢܐܡܪܘܢ ܕܠܐܝܟܐ ܢܦܘܩ ܐܡܪ ܠܗܘܢ<EOS> ܕܠܚܪܒܐ ܠܚܪܒܐ<EOS> ܘܕܠܟܦܢܐ ܠܟܦܢܐ<EOS> ܘܕܠܫܒܝܐ ܠܫܒܝܐ<EOS> ܘܬܘܒ<EOS>
ܟܬܝܒ ܕܠܐ ܢܘܣܦ ܠܡܚܪ ܒܗܘܢ<EOS> ܘܐܦ ܐܫܥܝܐ ܐܡܪ<EOS> ܕܦܪܘܫܘ ܡܢܗܘܢ ܘܛܡܐ̈ܐ ܩܪܘ ܐܢܘܢ<EOS> ܘܐܦ ܐܪܡܝܐ<EOS>
ܐܡܪ ܕܫܒܩܬ ܒܝܬܝ ܫܒܩܬ ܝܪܬܘܬܝ<EOS> ܝܗܒܬ ܚܒܝܒܬ ܢܦܫܝ ܒܐܝܕܐ ܕܒ̈ܥܠܕܒܒܝܗ<EOS> ܘܬܘܒ ܟܬܝܒ<EOS> ܕܝܗܒܬ<EOS>
ܠܗ ܠܒܪܬ ܥܡܝ ܟܬܒܐ ܕܫܘܒܩܢܐ<EOS> ܘܬܘܒ ܟܬܝܒ<EOS> ܕܐܛܥܝ ܡܪܝܐ ܡܢ ܨܗܝܘܢ ܥܕܥ̈ܕܐ ܘܫܒܬܐ<EOS> ܘܐܦ<EOS>
ܒܚܙܩܝܐܝܠ ܢܒܝܐ ܦܪܫ ܘܚܘܝ ܐܢܘܢ ܡܛܠ ܩܪܝܝܘܬܗܘܢ<EOS> ܘܝܗܒ ܠܗܘܢ ܕܒܚ̈ܐ ܘܩܘܪ̈ܒܢܐ<EOS> ܕܛܟ ܒܥܠܬܗܘܢ<EOS>
ܢܬܟܠܘܢ ܡܢ ܚܛܗܝܗ̈ܘܢ<EOS> ܐܡܪ ܠܗܘܢ ܡܢ ܠܥܠ ܕܝܗܒܬ ܠܗܘܢ ܦܘܩ̈ܕܢܐ ܘܕܝ̈ܢܐ ܐܘܕܥܬ ܐܢܘܢ<EOS> ܕܐܢ<EOS>
ܥܒܕ ܠܗܘܢ ܒܪܢܫܐ ܚܝܐ ܒܗܘܢ<EOS> ܘܬܘܒ ܐܡܪ<EOS> ܝܗܒܬ ܠܗܘܢ ܦܘܩ̈ܕܢܐ ܕܠܐ ܫܦܝܪ̈ܝܢ<EOS> ܘܕܝ̈ܢܐ ܕܠܐ<EOS>
ܢܚܘܢ ܒܗܘܢ<EOS> ܘܛܢܦܬ ܐܢܘܢ ܒܡܘܗܒ̈ܬܗܘܢ ܡܐ ܕܡܩܪܒܝܢ ܩܘܪ̈ܒܢܐ<EOS>
ܐܬܛܦܝܣ ܐܘܢ ܥܛܠܐ ܣܦܪ ܢܡܘܣܐ ܡܠܦܢܐ ܕܥܡܐ<EOS> ܡܟܝܠ ܕܦܘܡܐ ܩܕܝܫܐ ܣܗܕ<EOS>
ܕܦܘܩ̈ܕܢܐ ܘܕܝ̈ܢܐ ܕܝܗܝܒܝܢ ܠܟ ܠܐ ܡܗܢܝܢ ܘܠܐ ܫܦܝܪ̈ܝܢ<EOS> ܕܡܢܘ ܚܨܝ̈ܦܢ ܐ̈ܦܝܟ ܘܣܪܒ ܒܕܪܫܐ<EOS>ܕܗܐ ܡܛܠ ܚܛܗ̈ܝܟ ܝܗܒ ܠܟ ܩܘܪ̈ܒܢܐ ܘܦܪܫ ܠܟ ܡܐܟ̈ܠܬܐ<EOS> ܥܠ ܐܝܠܝܢ ܟܝ ܦܘܩ̈ܕܢܐ ܘܕܝ̈ܢܐ ܐܡܪ<EOS>
ܚܙܩܝܐܝܠ ܕܡܢ ܕܥܒܕ ܠܗܘܢ ܚܝܐܢܚܐ ܒܗܘܢ<EOS> ܘܥܠ ܐܝܠܝܢ ܐܡܪ ܕܝܗܒܬ ܠܟܘܢ ܦܘܩ̈ܕܢܐ ܕܠܐ<EOS>
ܫܦܝܪ̈ܝܢ<EOS> ܘܕܝ̈ܢܐ ܕܠܐ ܢܚܘܢ ܒܗܘܢ<EOS> ܦܘܩܕ̈ܢܐ ܕܝܢ ܘܕܝ̈ܢܐ ܡܚܝ̈ܢܐ ܗܢܘܢ ܐܢܘܢ ܕܡܢ ܠܥܠ<EOS>
ܟܬܝܒ̈ܝܢ<EOS> ܘܕܝ̈ܢܐ ܟܐܢ̈ܐ ܘܙܕܝܩ̈ܐ ܕܣܡ ܩܕܡܝܗܘܢ ܥܣܪܐ ܦܘܩ̈ܕܢܝܢ ܩܕܝ̈ܫܐ ܕܪܫܡ ܒܐܝ̈ܕܘܗܝ<EOS>
ܘܝܗܒ ܠܡܘܫܐ ܕܢܠܦ ܐܢܘܢ<EOS> ܘܟܕ ܥܒܕܘ ܠܗܘܢ ܥܓܠܐ ܘܣܛܘ ܡܢ ܒܬܪܗ<EOS> ܗܝܕܝܢ ܝܗܒ ܠܗܘܢ ܦܘܩ̈ܕܢܐ<EOS>
ܘܕܝܢ̈ܐ ܕܠܐ ܫܦܝܪ̈ܝܢ<EOS> ܩܘܪܒܢܐ ܘܬܕܟܝܬܐ ܕܓܪܒܐ ܘܕܕܝܒܐ ܘܕܟܦܣܐ ܘܕܝܠܕܐ<EOS> ܘܕܠܐ ܐܢܫ ܢܩܪܘܒ<EOS>
ܠܡܝܬܐ ܘܠܩܒܪܐ ܘܠܓܪ̈ܡܐ ܘܠܩ̈ܛܝܠܐ<EOS> ܘܕܥܠ ܟܠ ܚܛܗ̈ܝܢ ܢܩܪܒ ܩܘܪܒܢܐ<EOS> ܘܥܠ ܟܘܠ ܛܡܐܘܬܗ ܕܐܕܡ<EOS>ܘܥܠ ܚܕܐ ܚܕܐ ܡܢܗܝܢ ܐܡܪ<EOS> ܢܗܘܐ ܛܡܐ ܥܕܡܐ ܠܪܡܫܐ<EOS> ܐܦ ܟܕ ܢܣܚܐ ܒܡ̈ܝܐ<EOS> ܫܪܝܪܐܝܬ ܒܗܠܝܢ<EOS>
ܕܟܬܝܒܢ ܠܝܬ ܠܗ ܠܐܝܣܪܝܠ<EOS> ܐܦܠܐ ܚܕ ܝܘܡܐ ܕܕܟܐ ܡܢ ܚܛܗ̈ܐ<EOS> ܐܠܐ ܟܠܗܘܢ ܝܘܡܬܗ̈ܘܢ ܒܚ̈ܛܗܐ<EOS>
ܘܒܛܡܐܘܬܐ ܓܡܪܝܢ<EOS> ܘܡܢ ܢܡܘܣܐ ܠܐ ܡܫܟܚܝܢ ܠܡܙܕܕܩܘ ܐܝܟ ܕܐܡܪ ܫܠܝܚܐ<EOS> ܕܡܢ ܢܡܘܣܐ ܐܢܫ ܠܐ<EOS>
ܡܙܕܕܩ<EOS> ܐܠܐ ܡܢ ܕܢܥܒܕ ܐܝܠܝܢ ܕܟܬܝܒܢ ܒܗ ܢܚܐ ܒܗܝܢ<EOS> ܘܝܕܝܥܐ ܗܝ ܕܐܢܫ ܠܡܥܒܕܗܝܢ ܠܐ ܡܨܐ<EOS>ܘܠܡܛܪܗܝܢ ܠܐ ܡܫܟܚ<EOS> ܘܐܡܪ ܐܦ ܡܪܢ ܟܕ ܚܙܐ ܕܝܩܝܪܢ ܩܪܢ ܘܐܡܪ ܠܢ<EOS> ܕܬܘ ܠܘܬܝ ܠܐܝܐ̈ ܘܫܩܝ̈ܠܝ<EOS>
ܡܘܒ̈ܠܐ ܘܐܢܐ ܐܢܝܚܟܘܢ<EOS> ܘܫܩܘܠܘ ܢܝܪܐ ܕܝܠܝ ܥܠܝܟܘܢ<EOS> ܡܛܠ ܕܢܝܪܝ ܩܠܝܠ ܗܘ ܘܒܣܝܡ<EOS> ܡܘܕܝܢܢ<EOS>
ܠܪ̈ܚܡܐ ܕܫܩܠܘ ܡܢܢ ܢܝܪܐ ܩܫܝܐ ܘܢܝܪܐ ܝܩܝܪܐ<EOS> ܘܝܗܒ ܠܢ ܕܝܠܗ ܢܝܚܐ ܘܒܣܝܡܐ<EOS>
ܗܠܝܢ ܩܠܝܠ ܥܘܗܕ̈ܢܐ ܟܬܒܬ ܠܟ ܚܒܝܒܝ<EOS> ܥܠ ܕܪܡܝܢ ܘܚܬܝܪ̈ܝܢ ܘܡܫܬܒܗܪܝܢ ܥܡܐ<EOS>
ܕܝܗܘ̈ܕܝܐ ܕܡܛܡܐܝܢ ܘܡܦܪܫܝܢ ܡܐ̈ܟܠܬܐ<EOS> ܒܗܠܝܢ ܓܝܪ ܬܠܬ ܚܬܝܪ̈ܝܢ<EOS> ܒܓܙܘܪܬܐ ܘܒܢܛܪ ܫܒܬܐ<EOS>
ܘܒܦܘܪܫ ܡܐܟ̈ܠܬܐ ܥܡ ܐܚܪ̈ܢܝܬܐ<EOS> ܥܠ ܗܠܝܢ ܬܠܬܝ̈ܗܝܢ ܩܠܝܠ ܐܝܟ ܡܕܡ ܕܐܕܪܟܬ ܟܬܒܬ ܘܐܦܝܣܬܟ<EOS>ܥܠ ܐܚܪ̈ܢܝܬܐ ܐܝܟ ܡܕܡ ܕܝܗܒ ܠܝ ܐܠܗܐ ܒܙܒܢ ܙܒܢ ܐܟܬܘܒ ܘܐܦܝܣܟ<EOS>
ܫܠܡܬ ܕܦܘܪܫ ܡܐ̈ܟܠܬܐ<EOS>
