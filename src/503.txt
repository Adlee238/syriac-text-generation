ܡܕܪ̈ܫܐ ܕܡܪܝ ܒܠܝ ܟܘܪ ܐܦܣܩܘܦܐ<EOS>
ܥܠ ܚܘܕܬܐ ܕܥܕܬܐ ܕܐܬܼܒܢܝܬ ܚܕܬܝܬ ܒܩܢܫܪܝܢ ܡܕܝܢܬܐ<EOS>ܐܝܢܐ ܕܠܐܝ ܒܒܝܬܟ ܢܚܕܐ<EOS>
ܕܐܬܩܢ ܥܘܡܪܐ ܠܡܪܗ ܕܒܪܝܗܝ<EOS>ܘܢܬܠ ܛܘܒܐ ܠܢܦܫܗ܇܇<EOS>
ܐܝܢܐ ܕܒܥܒܕ ܐܝ̈ܕܘܗܝ ܢܚܼܬܿ ܪܘܚܐ<EOS>
ܕܡܟܝܠ ܕܒܝܬܐ ܗܘ ܕܐܠܗܘܬܐ<EOS>
ܟܠ ܥܘܕܪ̈ܢܝܢ ܒܗ ܡܫܬܟܚܝܢ<EOS>ܥܘܡܪܐ ܗܘ ܒܐܪܥܐ<EOS>
ܕܒܗ ܡܬܠܒܟܐ ܗܿܝ ܛܝܒܘܬܐ ܠܡܐܫܕ ܪ̈ܚܡܼܐ<EOS>
ܒܒܝܬܗ ܝܬܿܒ ܘܡܣܟܐ ܠܢ܇<EOS>
ܕܢܥܘܠ ܢܒܥܐ ܡܢܗ ܚܢܼܢܐ<EOS>ܠܐ ܟܿܠܐ ܠܢ ܕܠܐ ܡܫܿܢܝܢ ܚܢܢ<EOS>
ܡܢ ܓܘ ܥܘܡܪܗܼ ܕܚܐܢ ܗܘ ܠܢ<EOS>
ܠܘ ܓܝܪ ܥܘܡܪܐ ܫܚܝܡܐ ܐܝܬܘܗܝܼ<EOS>ܫܡܝܐ ܗܘ ܒܐܪܥܐܿ ܕܡܪܗܼ ܒܓܘܗ<EOS>ܘܚܠܦ ܥܝܪ̈ܐܼ ܟܗ̈ܢܐ ܕܟ̈ܝܐ<EOS>
ܕܡܫܡܝܢ ܒܗ ܠܐܠܗܘܬܐ<EOS>
ܥܘܡܪܐ ܒܪܘܡܐ ܒܝܬܐ ܒܥܘܡܩܐܼ<EOS>ܘܠܐ ܡܬܿܦܠܓܼ ܘܠܟܠ ܣܿܦܩ<EOS>ܐܢ ܕܝܢ ܬܒܼܨܝܘܗܝ ܟܠܗܼ ܒܪܘܡܐ ܗܘ<EOS>ܘܐܢ ܗܼܘ ܕܬܒܥܝܘܗܝܿ ܟܠܗܼ | ܒܥܘܡܩܐ ܗܘ<EOS>
ܐܢ ܗܼܘ ܕܬܡܪܚܼ ܪܡ ܗܘ ܡܢܟ<EOS>ܘܐܢܗܘܼ ܕܬܪܚܡܼ ܩܪܝܒ ܗܘ ܠܟ<EOS>ܐܢ ܕܬܥܿܩܒܼ ܗܐ ܒܫܡܝܐ ܗܘ<EOS>ܘܐܢ ܕܬܗܝܡܼܢ ܗܐ ܒܝܬ ܩܘܕܫܐ ܗܘ<EOS>
ܐܢ ܗܼܘ ܕܬܒܥܐ ܐܝܟ ܕܠܡܨܒܐܼ<EOS>ܒܪܘܡܗ ܡܿܡܕ ܡܢ ܨܢܥ̈ܬܟ<EOS>ܘܐܢ ܬܬܝܐܒ ܐܝܟ ܕܠܡܚܙܐܼ<EOS>ܒܚܘܒܗ ܩܪܝܒ ܠܦܫܝܛܘܬܟ<EOS>
ܡܚܼܝܠ ܗܘ ܚܝܠܟ ܡܢ ܡܠܐܟ̈ܐܼ<EOS>ܘܦܿܚܡ ܕܪܓܟ ܠܕܪ̈ܘܚܢܐ<EOS>ܠܗܘܢ ܬܫܡܫܬܐ ܟܕ ܕܚܝܠܝܼܢ<EOS>ܘܠܢ ܡܟܘܠܬܐ ܕܦܫܝܩܐ ܠܢ<EOS>
ܕܢܗܘܐ ܫܟܝܚ ܠܢ ܒܝܬ ܐܪ̈ܥܢܐܼ<EOS>ܒܢܼܐ ܠܗ ܒܝܬܐ ܒܝܬ ܦܓܪ̈ܢܐ<EOS>ܐܬܩܢ ܡ̈ܕܒܚܐ ܐܘܪ̈ܘܬܐܼ<EOS>ܕܒܗܘܢ ܬܐܟܘܠ ܥܕܬܐ ܚ̈ܝܐ<EOS>
ܠܐ ܐܢܫ ܢܦܚܐܗܪܟܐ ܗܘ ܡܿܠܟܐܼ<EOS>ܒܓܘ ܒܝܬ ܩܘܕܫܐܼ ܢܥܘܠ ܢܚܙܝܘܗܝ<EOS>ܐܝܟܐ ܕܦܫܝܩ ܠܟܪܝܗܘܬܐܿ<EOS>ܩܐܡ ܐܣܝܐ ܘܡܣܟܐ ܠܗܿ<EOS>
ܟܣܝܐ ܢܘܪܐ ܘܓܠܼܐ ܦܓܪܐܼ<EOS>ܕܠܐ ܬܓܥܨ ܠܗܿ ܐܝܕܐ ܕܐܢܫܐ<EOS>ܕܚܝܼܠ ܒܫܡܝܐ ܘܒܣܝܡ ܒܐܪܥܐܼ<EOS>ܕܐܝܢܐ ܕܩܿܪܒܼ ܠܐ ܢܬܩܢܫܛ<EOS>
ܗܘ̈ܝ ܫܬܐܣ̈ܐ ܩܕܝܫ̈ܬܐܼ<EOS>ܘܒܫܡܟ ܚܝܐ ܣܡܘ ܟܐܦ̈ܝܗܝܢ<EOS>ܐܥܠ ܬܪ̈ܥܐ ܙܕܝܩܘܬܐܼ<EOS>ܕܥܠܘ̈ܠܝܗܘܢ ܟܢܝܫܝܢ ܒܫܡܟ<EOS>
ܕܪ̈ܐ ܡ̈ܠܝܢ ܩܠ ܐܘܫ̈ܥܢܐܼ<EOS>ܘܥܘܡܪܐ ܪܥܿܡ ܩܠ ܗܘ̈ܠܠܐ<EOS>ܘܡܢ ܒܿܪ̈ܝܐ ܘܡܢ ܓܘ̈ܝܐܼ<EOS>ܕܠܩܿ ܫܘܒܚܐܼ ܐܝܟ ܠܟ̈ܦܝܕܐ<EOS>
ܐܬܪܐ ܡܨܒܼܬ ܒܫܘܒܚܐ ܡܟܠܠܼ<EOS> ܕܝܘܡ ܕܥܐܕܐ ܗܘܼ ܘܕܡܫܬܘܬܐ<EOS> ܓܢܘܢܐ ܚܼܕܬܐ ܡܫܝܚܐ ܚܬܢܐܼ<EOS> ܥܝܪ̈ܐ<EOS>
ܚܿܕܝܢ ܐܢܫܐܼ ܡܘܕܝܢ<EOS>
ܡܕܒܚܐ ܡܬܼܩܢ ܩܘܫܬܐ ܠܒܝܫܼ<EOS>ܟܗܢܐ ܩܐܡܼ ܢܘܪܐ ܚܫܿܠ<EOS>ܠܚܡܐ ܫܩܿܠ ܦܓܪܐ ܝܗܒܿ<EOS>
ܚܡܪܐ ܡܩܿܒܠܼ ܘܕܡܐ ܡܿܦܠܓ<EOS>
| ܡܕܒܚܐ ܕܟܐܦ̈ܐ ܘܛܥܝܢ ܣܒܪܐܼ<EOS>ܘܟܗܢܐ ܕܟܝܐ ܠܪܘܚܐ ܩܿܪܐ<EOS>ܥܡܐ ܕܟܢܝܫ ܩܕܝܫ ܩܿܥܐܼ<EOS>ܡܿܠܟܐ ܕܫܡܿܥܼ ܪ̈ܚܡܼܐ ܡܫܦܥ<EOS>
ܩܪܢܐ ܕܚܘܒܐ ܒܐܪܥܐ ܬܩܪܐܼ<EOS>ܟܢܘܫܘ ܓܘ̈ܕܝܟܘܢ ܠܐܝܩܪ ܒܝܬܐ<EOS>
ܐܓܪܐ ܝܗܿܒ ܗܿܘ ܕܩܪܟܘܢܼ<EOS>ܒܒܝܬܐ ܚܼܕܬܐܼ ܚ̈ܝܐ ܚ̈ܕܬܐ<EOS>
ܐܝܢܐ ܕܠܐܝ ܢܝܚܐ ܫܩܿܠܼ<EOS>ܘܐܝܢܐ ܕܥܡܿܠ ܚ̈ܝܐ ܡܫܟܚ<EOS>ܐܝܢܐ ܕܢܿܕܪ ܢܟ̈ܣܘܗܝ ܣܿܓܝܼܢ<EOS>ܘܐܝܢܐ ܕܫܿܠܡܼ ܫܚܪ̈ܘܗܝ ܡܦܪܝܢ<EOS>
ܕܠܐܝ ܒܚܝܠܗ ܓܘܫܡܗ ܫܐܪ<EOS>
ܕܩܪܒܼ ܒܐܝܕܗ ܓܙܗ ܣܿܓܐܿ<EOS>ܕܐܝܬܝ ܢܕܪܐ ܣܒܪܐ ܡܫܟܚܼ<EOS>ܘܥܡܐ ܕܟܢܼܫ ܥܡܗܘܢ ܦܿܠܓ<EOS>ܕܗܠܝܢ ܕܥܡܼܠܘ ܡܛܠ ܕܐܬܿܝܼܢ<EOS>ܘܗܠܝܢ ܕܐܬܿܝܢ ܡܛܠ ܕܒܢܘ<EOS>ܗܠܝܢ ܕܐܬܘ ܘܗܠܝܢ ܕܥܼܡܠܘܼ<EOS>ܒܚܕ ܦܘܪܥܢܐ ܫܘܬܦ ܡܪܢ<EOS>
ܬܠܬܐ ܒܫܡܟ ܥܕܬܐ ܐܢܘܢܼ<EOS>ܐܠܦ̈ܐ ܒܒܝܬܟ ܢܿܛܪ ܐܢܘܢ<EOS>ܕܥܕܬܐ ܕܠܒܐ ܥܼܡܠܘ ܘܐܝܬܝܘ ܠܗܼ<EOS>ܠܗܝܟܠ ܩܘܕܫܐ ܕܒܿܢܼܐ ܒܫܡܟ<EOS>
ܬܗܘܐ ܦܐܝܐ ܥܕܬܐ ܕܠܓܘܼ<EOS>ܐܝܟ ܕܗܕܝܪܐ ܥܕܬܐ ܕܠܒܪ<EOS>ܬܫܪܐ ܒܕܠܓܘ ܘܬܛܪ ܕܠܒܪ<EOS>
ܕܚܬܝܡ ܒܡܫܟ ܠܒܐܼ ܘܒܝܬܐ<EOS>
ܟܗ̈ܢܐ ܕܗܘܼܘ ܗܝܟܠ ܪܘܚܟܼ<EOS>ܐܬܟܫܪܘ ܒܗ ܒܒܢܝܢ ܒܝܬܟ<EOS>ܒܿܪܟ ܐܢܘܢ ܕܠܒܐ ܘܒܝܬܐܼ<EOS>ܒܥܼܡܠܐܼ ܘܚܘܒܐ ܨܒܬܘ ܠܫܡܟ<EOS>
ܟܗܢܐ ܕܒܢܼܐ ܩܘܡܗ ܢܓܪ ܫ̈ܢܝܐ<EOS>
ܢܟܗܢ ܒܥܘܡܪܐ ܕܨܒܿܬ<EOS>ܘܬܥܠܘܒ ܢܦܫܗ ܒܫܘܦܪܐ ܟܣܝܐܼ<EOS>ܠܨܒܬܐ ܓܠܝܐ ܕܛܥܢ ܒܝܬܐ<EOS>
ܕܛܥܢ ܠܒܗ ܗܝܟܠ ܡܪܗܼ<EOS>ܢܥܘܠ ܕܟܝܐ ܠܒܝܬ ܩܕܝܫ̈ܐ<EOS>ܘܟܕ ܡܬܬܢܝܚ ܐܢܬ ܥܠ ܬܪܥܝܬܐܼ<EOS>ܬܬܠ ܐܓܪܐ ܕܒܢܝܢ ܐܣ̈ܐ<EOS>
ܗܢܐ ܒܝܬܐ ܓܠܝܐ ܡܟܪܙ܇<EOS>
ܥܠ ܪܥܝܢܗ ܕܐܝܢܐ ܕܒܢܝܗܝ<EOS>ܕܢܗܝܪ ܘܦܐܐ ܠܒܐ ܕܠܓܘܼ<EOS>| ܗܘܼܐ ܦܪܝܫ ܚܘܒܗ ܒܗܢܐ ܓܠܝܐ<EOS>
ܠܟܗܢܐ ܬܫܡܥ ܪܘܚܐ ܕܩܘܕܫܐܼ<EOS>ܕܠܐܒܐ ܘܠܒܪܐ ܐܬܩܢ ܥܘܡܪܐ<EOS>ܬܩܿܒܠ ܢܕܪ̈ܐ ܥܡ ܩܘܪܒܢܐܼ<EOS>ܕܒܝܬܐ ܘܢܕܪ̈ܐܼ ܡܛܠܬܟ<EOS>
ܟܠܼܐ ܗܘܐ ܠܕܘܝܕ ܡܢ ܒܢܝܢܐܼ<EOS>ܠܟܘܢ ܕܝܢ ܚܿܦܛܼ ܘܐܬܟܫܪܬܘܢ<EOS>ܕܘܝܕ ܓܒܼܝܐ ܦܫ ܡܢ ܒܝܬܐܼ<EOS>ܚܕܘ ܕܒܢܝܬܘܢܼ ܘܕܫܟܠܠܬܘܢ<EOS>
ܫܠܝܡܘܢ ܕܫܿܘܼܐ ܕܢܒܢܐ ܒܝܬܐܼ<EOS>ܚܣܟܗ ܡܪܗ ܡܢ ܬܟܬܘܫܐ<EOS>ܟܗ̈ܢܐ ܕܒܢܘ ܒܝܬܐ ܠܝܫܘܥܼ<EOS>ܢܿܛܼܪ ܐܢܘܢ ܡܢ ܕܘܘܕܐ<EOS>
ܠܟܘܠܗܿ ܐܪܥܐ ܐܢܝܚ ܡܪܢ܇<EOS>
ܒܝܘܡ̈ܝ ܫܠܝܡܘܢ ܡܢ ܬܟܬܘܫܐ<EOS>ܐܟ ܒܝܘܡ̈ܬܟܘܢ ܢܚܣܘܟ ܡܪܢܼ<EOS>ܠܥܕܬܐ ܟܠܗܿ ܡܢ ܚܪ̈ܝܢܐ<EOS>
ܡܨܐ ܗܘܐ ܚܝܠܗ ܒܿܢܐ ܒܝܬܐܿ<EOS>ܐܝܟ ܒܪ̈ܝܬܐ ܕܒܢܼܐ ܪܡܙܗ<EOS>ܒܢܼܐ ܗܘܐ ܠܐܢܫܐ ܘܐܢܫܐ ܒܢܘ ܠܗܼ<EOS>ܫܘܒܚܐ ܠܪ̈ܚܼܡܐ ܕܟܡܐ ܪܚܡܘܢܝ<EOS>
ܗܼܘ ܕܠܐ ܣܟܐ ܘܐܢܚܢܢ ܣܟܐܼ<EOS>ܒܢܼܐ ܠܢ ܥܠܡܐܼ ܘܐܢܚܢܢ ܒܝܬܐ<EOS>ܪܒܐ ܕܐܢܫܐ ܕܒܢܘ ܒܝܬܐܿ<EOS>ܠܚܝܠܐ ܡܬܝܚܐ ܕܠܟܠ ܥܒܿܪ<EOS>
ܫܿܪܐ ܕܝܢ ܥܡܢ ܐܝܟ ܒܣܝܡܐܼ<EOS>ܘܐܝܟ ܚܒܝܒܐ ܢܓܼܕܢ ܨܕܘܗܝ<EOS>ܥܡܿܪ ܥܡܢ ܘܡܓܪܓ ܠܼܢ<EOS>ܕܢܣܩ ܟܠܢ ܢܥܡܪ ܥܡܗ<EOS>
ܙܚ ܡܢ ܐܬܪܗ ܓܒܼܐ ܠܗ<EOS>
ܥܕܬܐܼ݂ ܕܢܪܦܐ ܐܬܪܢܼ ܘܢܓܒܐ ܠܥܕܢܿ<EOS>
ܗܘܼܐ ܐܠܗܐ ܒܝܢܬ ܐܢܫܐܼ<EOS>ܕܢܗܘܘܢ ܐܢܫܐ ܥܡ ܐܠܗܐ<EOS>
ܡܕܒܚܗ ܡܬܼܩܢ ܘܣܡܝܟ ܥܡܼܢ<EOS>ܫܘܒܚܗ ܡܫܿܘܝܼ ܘܓܢܝܢ ܐܢܫܐ<EOS>ܐܟܠܢܢ ܥܡܗ ܥܠ ܦܬܘܪܢܼ<EOS>ܐܿܟܠ ܥܡܢ ܥܠ ܦܬܘܪܗ<EOS>
ܣܓܝܕ ܠܐܝܩܪܗ ܘܠܪܒܘܬܗܼ<EOS>
ܕܗܪܟܐ ܦܓܪܗܼ ܘܠܗܠ ܐܓܪܗ<EOS>ܡܕܒܚܐ ܒܐܪܥܐ ܡܠܼܐ ܡܢ ܦܓܪܗܼ<EOS>ܘܚ̈ܝܐܼ ܘܫܘܒܚܐ ܒܝܬ ܡܠܟܘܬܐ<EOS>
ܫܩܠܘ ܬܠܡ̈ܝܕܐ | ܠܚܡܐ ܕܒܪܟܼ<EOS>ܘܩܪܝܗܝ ܦܓܪܐܼ ܘܠܕܡܗ ܚܡܪܐ<EOS>ܐܿܟܠܬ ܥܡܟܘܢ ܪܙܐ ܒܥܕܬܐܼ<EOS>ܬܘܒ ܬܐܟܠܘܢ ܥܡܝ ܒܝܬ ܡܠܟܘܬܐ<EOS>
ܕܝܠܟ ܡܪܢ ܡܟܝܟܘܬܐܼ<EOS>ܟܪܣܐ ܘܐܘܪܝܐ ܨܠܝܒܐܼ ܘܫܝܘܠ<EOS>ܕܐܢܫܐ ܒܚܘܒܟ ܥܬܝܪ̈ܬܐܼ<EOS>ܪܘܡܐ ܘܫܘܒܚܐܿ ܟܠܝܠܐܼ ܘܥܕܢ<EOS>
ܟܝܢܢ ܕܐܪܥܐ ܩܪܝܬܝܗܝ ܠܥܕܢܼ<EOS>ܒܪܘܡܐ ܚܝܠܟܼ ܘܒܐܪܥܐ ܐܘܡܪܟ<EOS>ܥܿܠܝܼܬ ܓܢܣܢ ܕܢܿܣܒܼ ܫܘܒܚܐܼ<EOS>ܬܚܿܬܼܝܬ ܫܘܒܚܟܼ ܕܢܪܝܡ ܨܥܪܢܿ<EOS>
ܠܟ ܡܠܟܘܬܐ ܘܠܢ ܡܪܝ ܒܝܬܐܼ<EOS>ܕܒܢܘ ܒܝܬܐܼ ܫܩܠܘ ܡܠܟܘܬܐ<EOS>ܠܚܡܐ ܡܩܿܪܒ ܟܗܢܐ ܒܫܡܟܼ<EOS>ܘܡܢܗ ܦܓܪܐܼ ܠܥܢܟ ܫܿܕܝܼܬ<EOS>
ܐܝܟܐ ܐܢܬ ܡܪܢ ܗܐ ܒܡܫܝܐܼ<EOS>ܘܐܝܟܐ ܢܒܥܝܟܼ ܗܐ ܒܝܬ ܩܘܕܫܐ<EOS>ܕܪܡ ܠܢ ܪܘܡܐ ܘܠܐ ܡܿܛܝܢ ܚܢܼܢ<EOS>ܒܥܕܬܟ ܢܚܙܝܟܼ ܕܦܫܝܩܐ ܠܢ<EOS>
ܟܘܪܣܝܟ ܕܠܥܠ ܒܢܘܪܐ ܡܬܼܩܼܢ<EOS>ܘܡܢܼܘ ܡܡܪܚ ܢܩܪܘܒ ܨܐܕܘܗܝ<EOS>ܚܝܠܟ ܚܝܐ ܒܠܚܡܐ ܥܡܿܪ<EOS>
ܘܕܪܚܿܡ ܠܗܼ ܩܪܒܿ ܛܿܥܡ<EOS>
ܡܗ̈ܝܡܢܐ ܒܐܘܪܝܟ ܚܿܙܝܢ ܝܬܒܟܼ<EOS>ܘܫܘܒܚܟ ܕܙܩܝܪ ܥܠ ܥܙܪ̈ܘܪܐ<EOS>ܕܚ̈ܠܢ ܥܝ̈ܢܐ ܡܢ ܙܠܝܩ̈ܝܟܼ<EOS>ܘܦܫܝܩ ܠܐܝܕܐ ܠܡܛܥܢ ܦܓܪܟ<EOS>
ܐܘ ܡܐ ܥܙܝܙ ܘܟܡܐ ܒܣܝܡܼ<EOS>ܐܘ ܡܐ ܬܩܝܦܼ ܘܟܡܐ ܡܟܝܟ<EOS>ܐܘ ܡܐ ܕܠܩܿ ܘܟܡܐ ܢܿܛܪ<EOS>
ܐܘ ܟܡܐ ܫܡܿܥܼ ܘܟܡܐ ܛܿܥܢ<EOS>
ܚܠܝܛ ܕܝܢ ܥܡܢ ܐܝܟ ܡܟܝܟܐܼ<EOS>ܘܝܗܿܒ ܦܓܪܗܼ ܐܝܟ ܒܣܝܡܐ<EOS>ܘܗܿܦܟ ܝܬܒܿ ܐܝܟ ܕܝܿܢܐܼ<EOS>ܘܠܘܩܒܠ ܥܼܡ̈ܠܐ ܓܿܙܪ ܕܝܢܼܐ<EOS>
ܒܪܘܡܐ ܥܙܝܙ ܒܐܪܥܐ ܡܟܝܟܼ<EOS>ܫܿܪܐ ܒܪܩܝܥܐܼ ܓܿܢܼܐ ܒܡܥܪܬܐ<EOS>ܢܘܪܐ ܡܟܣܝ ܢܚ̈ܬܘܗܝ ܢܿܛܪ ܪܛܢܐ<EOS>
ܪܛܢܐ ܫܡܿܥܼ ܚܘܒܗ ܡܣܝܒܪ<EOS>
ܪܩܝܥܐ ܕܠܥܠ ܠܐ ܐܚܿܕ ܠܗܼ<EOS>| ܘܫܼܪܐ ܒܒܝܬܐܼ ܘܡܣܝܒܪ ܠܗ<EOS>ܚܝܪܗ ܡܪܗܒ ܠܒܝܬ ܓܒܪܝܐܝܠܼ<EOS>ܘܡܪܡ ܛܥܢܬܗܼ ܘܒܗܝܠܐ ܗܘܬ<EOS>
ܣܡ ܪܒܘܬܗ ܒܟܪܣܐ ܕܐܡܗܼ<EOS>ܠܥܘܒܗܿ ܚܝܿܠܼ ܠܡܛܥܢ ܝܘܩܪܐ<EOS>ܘܫܠܗܒܝܬܐ ܣܼܥܪ ܥܙܪ̈ܘܪܐܼ<EOS>ܘܢܿܛܪ ܐܢܘܢ ܡܢ ܝܩܕܢܐ<EOS>
ܪܒܼܥ ܗܘܐ ܒܐܘܪܝܐ ܐܝܟ ܡܟܝܟܐܼ<EOS>ܣܓܼܫܗܿ ܠܒܒܠ ܐܝܟ ܥܙܝܙܐ<EOS>ܪ̈ܥܘܬܐ ܚܙܘ ܝܠܘܕܐܼ<EOS>ܡܓܘ̈ܫܐ ܒܿܕܩܘܼ ܕܡܠܟ ܡ̈ܠܟܐ ܗܘ<EOS>
ܐܦ ܠܗܿ ܠܡܪܝܡ ܬܗܪܐ ܢܐܚܘܕ<EOS>
ܕܟܠ ܚ̈ܕܬܬܐ ܢܒ̈ܥܝ ܘܐܬܟܪܟܗܿ<EOS>ܕܠܐ ܫܘܬܦܐ ܝܠܕܐ ܗܼܘܐ ܠܗܿ<EOS>
ܐܝܟ ܕܠܡܿܠܟܐ ܨܒܘ ܩܘܪ̈ܒܢܘܗܝ<EOS>
ܡܥܪܬܐ ܫܠܝܐ ܘܐܘܪܝܐ ܡܠܝܐܼ<EOS>ܨܗܝܘܢ ܕܡܟܐ ܘܒܒܠܼ ܥܝܪܐ<EOS>ܗܿܝ ܕܣܢܬܗ ܒܢܘܗܪܗ ܚܼܫܟܬܼ<EOS>ܥܕܬܐ ܪܚܡܬܗܼ ܒܝܠܕܗ ܢܗܼܪܬ<EOS>
ܗܘܼܐ ܠܗܿ ܝܠܕܐ ܠܒܪܬ ܠܘ̈ܝܐܼ<EOS>ܒ̈ܢܬܗ ܕܝܬܪܘܢ ܫܩܠܝܗܝ ܡܢܗܿ<EOS>ܫܟܪܬܗ ܓܝܪ ܗܿܝ ܕܝܠܕܬܗܼ<EOS>ܘܐܫܬܘܕܥܬܗ ܗܿܝ ܕܫܩܠܬܗ<EOS>
ܣܢܗܿ ܗܘܐ ܠܐܡܗ ܥܠ ܕܣܢܬܗܼ<EOS>ܕܟܕ ܝܠܕܬܗܼ ܠܐ ܐܚܒܬܗ<EOS>ܪܚܡܗܿ ܠܥܕܬܐ ܕܟܕ ܐܩܒܠܬܗܼ<EOS>ܒܟܢܦܗܿ ܛܥܼܢܬ ܐܦ ܚܒܒܬܗ<EOS>
ܒܒܠ ܫܠܼܚܬ ܛܘܒܐ ܠܝܗܘܕ<EOS>
ܫܡܼܥܬ ܨܗܝܘܢܼ ܠܩܛܠܐ ܩܡܼܬ<EOS>ܒܝܕ ܩܘܪ̈ܒܢܐ ܕܫܼܕܪܬ ܒܒܠ܇<EOS>
ܕܪܫܼ ܗܘܐ ܚܣܡܐ ܫܒܝܠܐ ܒܨܗܝܘܢ<EOS>
ܥܒܪܝܢ ܒܐܘܪܚܐ ܘܣܛܘ ܥܠܘ ܠܗܿ<EOS>
ܒܫ̈ܘܠܝܗܘܢ ܬܒܪܘܗܝ ܠܒܗܿ<EOS>ܘܦܼܬܚܬ ܣܼܦܪ̈ܐ ܘܠܒܟܗܿ ܙܘܥܐܼ<EOS>ܟ̈ܬܒܐ ܟܬܒܘܗܿ ܒܣܚ̈ܝܦܬܐ<EOS>
ܣܿܦܪ̈ܐ ܕܩܪܘ ܝܗܒܘ ܦܘܫܚܐܼ<EOS>ܕܒܒܝܬ ܠܚܡܼ ܡܫܝܚܐ ܕܢܿܚ<EOS>ܘܥܼܬܕܬܿ ܢܦܫܗܿ ܕܩܼܪܬ ܐܢܘܢܼ<EOS>ܕܡܕܡ ܕܣܼܢܬ ܦܩܘ ܠܗܿ<EOS>
ܟܘܟܒܐ ܐܝܬܝ ܠܡܓܘܫ̈ܝܐܼ<EOS>ܕܢܐܠܦܘܢ ܪܙܗ ܡܢ ܥܒܪ̈ܝܐ<EOS>ܟܬܒܐ ܕܦܬܼܚܬ ܠܒܪܐ ܕܝܠܼܕܬ<EOS>
| ܫܪܪܐ ܐܠܦ ܠܡܓܘܫ̈ܝܐ<EOS>
ܒܝܗܘܕ ܝܠܦܘ ܡܢ ܕܡܛܐܘܗܿ<EOS>
ܕܥܼܡܠܐ ܕܐܘܪܚܐܼ ܠܘ ܒܛܝܼܠܐ ܗܘ<EOS>ܕܡܕܡ ܕܫܚܩܘ ܪ̈ܥܝܢܝܗܘܢܼ<EOS>ܫܡܥܘ ܦܘܫܩܗܼ ܘܐܫܬܪܪܘ ܒܗ<EOS>
ܟܘܟܒܐ ܡܢ ܠܥܠ ܛܿܫܝ ܢܦܫܗܼ<EOS>ܕܢܚܼܘ ܩܪ̈ܝܢܐܼ ܘܡܠܠܘ ܚܘܠܦܘܗܝ<EOS>ܫܬܼܩ ܒܫܡܝܐ ܕܚܼܙܐ ܠܣܿܦܪ̈ܐܼ<EOS>ܕܐܪ̈ܙܘܗܝ ܓܠܿܝܢ ܠܒ̈ܢܝ ܒܒܠ<EOS>
ܦܬܚܘ ܣܼܦܪ̈ܝܗܘܢ ܘܐܓܢܝ ܢܘܗܪܗܼ<EOS>ܢܚܼܬ ܗܘܐܼ ܘܨܡܼܚ ܒܟ̈ܬܒܝܗܘܢ<EOS>ܛܦܘ ܣܿܦܪ̈ܝܗܘܢ ܘܚܘܝ ܨܡ̈ܚܘܗܝܼ<EOS>ܠܡܓܘܫ̈ܝܐ ܕܝܠܦܘܗܝ ܡܢܼܘ<EOS>
ܪܕܝܿܢ ܒܐܘܪܚܐ ܘܗܼܘ ܒܫܡܝܐܼ<EOS>ܒܣܿܦܪ̈ܐ ܩܿܪܝܼܢ ܘܗܼܘ ܒܟܬܒ̈ܐ<EOS>ܡܛܘ ܒܝܬ ܠܚܡ ܘܗܼܘ ܒܡܥܪܬܐܼ<EOS>ܘܣܡܟܘ ܠܐܘܪܝܐܼ ܘܗܼܘ ܒܥܙܪ̈ܘܪܐ<EOS>
ܟܘܟܒܗ ܨܐܪ ܠܐܠܗܘܬܗܼ<EOS>ܘܕܐܝܬܘܗܝ ܟܣܝܐ ܘܠܝܐ ܡܘܕܥ<EOS>ܡܚܘܐ ܐܘܪܚܐ ܐܝܟ ܐܠܗܐܼ<EOS>ܘܡܓܣ ܒܐܘܪܝܐ ܐܝܟ ܒܪ ܐܢܫܐ<EOS>
ܛܥܢܬܗ ܫܡܝܐ ܥܕܐ ܠܨܗܝܘܢܼ<EOS>ܕܢܚܼ ܠܗ ܒܣܼܦܪ̈ܐ ܒܟܪܟܐ ܕܝܗܘܕ<EOS>ܗܼܘ ܒܟܬܒ̈ܐ ܘܗܼܘ ܒܡܫܝܐܼ<EOS>ܕܠܥܠ ܘܠܬܚܬܼ ܗܘܝܘ ܡܪܐ<EOS>
ܡܓܘܫ̈ܐ ܐܠܨܘܗܿ ܕܬܩܿܘܡ ܬܐܠܦܼ<EOS>ܡܢ ܓܘ ܣܼܦܪ̈ܝܗܿ ܡܕܡ ܕܛܥܼܬ<EOS>ܘܕܐܝܟܐ ܕܢܚܿ ܡܝܟܐ ܓܠܼܐ ܠܗܿ<EOS>
ܡܓܘܫ̈ܐܼ ܠܬܡܢ ܬܪܨܘܗܿ ܠܐܘܪܚܐ<EOS>
ܐܘܪܚܐ ܕܐܬܘ ܡܛܠܬܗܿ<EOS>
ܟܕ ܡܬܩܪܝܐ ܡܓܘܫ̈ܐ ܝܠܦܘܗܿ<EOS>ܐܙܠܘ ܡܟܝܠ ܒܬܟܝܠܘܬܐܼ<EOS>ܕܐܕܪܟܘ ܩܘܫܬܐ ܡܢ ܣܼܦܪ̈ܝܗܘܢ<EOS>
ܕܬܟܦܘܪ ܡܟܝܠ ܠܐ ܡܨܝܐ ܗܘܬܼ<EOS>ܣܼܦܪ̈ܐ ܕܝܠܗܼܿ ܪܙܐ ܓܠܘ ܠܗܿ<EOS>ܗܘܼܐ ܩܪܝܢܗܿ ܣܗܕܐ ܘܐܟܣܼ<EOS>ܠܦܠܝܓܘܬܐ ܕܒܪܥܝܢܗܿ<EOS>
ܒܟܠ ܕܟ̈ܬܝܒܢ ܠܫܡܝܟ ܫܘܒܚܐܼ<EOS>ܡܫܝܚܐ ܕܓܠܼܐ ܪ̈ܙܐ ܠܥܕܬܗ<EOS>ܕܐܢ ܗܼܘ ܕܬܛܥܐ ܩܼܪܬ ܒܢ̈ܒܝܐܼ<EOS>ܦܢܼܬ ܥܠ | ܐܘܪܚܐ ܕܗܝܡܢܘܬܐ<EOS>
ܐܦ ܥܠ ܒܝܬܟ ܢܒ̈ܝܐ ܡܠܠܘܼ<EOS>ܕܢܗܘܐ ܡܬܼܩܢ ܥܠ ܪܝܫ ܛܘܪܐ<EOS>ܘܐܝܟ ܕܝܠܦܢܢ ܡܛܠܬܗ<EOS>
ܗܐ ܨܒܬܢ ܚܢܢ ܐܣ̈ܝ ܫܘܒܚܟ<EOS>
