ܕ ܒܰܪ ܩܳܠܶܗ<EOS>
ܡܰܪܕܽܘܬܳܟ ܐܺܝܬܶܝܗ̇ ܐܶܡܳܐ ܕܫܰܒܪܽܘܬܰܢ<EOS>
ܟܐܳܬܳܗ̇ ܕܚܰܢܳܢܳܐ ܗ̱ܝ ܕܙܶܓܪܰܬ ܡܶܢ ܫܶܥܝܳܐ<EOS>
ܠܫܰܒܪ̈ܶܐ ܘܶܐܬܚܰܟܰܡܘ̱<EOS>
ܥܽܘܢܺܝܬܳܐ ܫܽܘܒܚܳܐ ܠܟܺܐܢܽܘܬܳܟ<EOS>
ܢܶܒܼܨܶܐ ܟܺܐܢܽܘܬܳܟ ܟܰܕ ܡܰܢ ܣܳܦܶܩ ܠܳܗ̇<EOS>
ܕܰܢܟܺܝܠ ܥܽܘܕܪ̈ܳܢܶܝܗ̇ ܕܒܳܗ̇ܽ ܗ̱ܘ ܙ̈ܰܠܺܝܠܶܐ<EOS>
ܐܰܣܓܺܝܘ ܐܶܬ̇ܢܰܟܰܦܘ̱<EOS>
ܣܰܓܺܝ ܗ̱ܘ ܣܶܥܪܰܬ ܡܳܪܝ̱ ܐܺܝܕܳܗ̇ ܠܰܟܪ̈ܺܝܗܶܐ<EOS>
ܕܗܺܝܺܝ ܐܳܣܺܝܬܳܐ ܟܣܺܝܬܳܐ ܕܟܺܐܒ̈ܰܝܗܽܘܢ<EOS>
ܘܰܡܥܺܝܢ ܚܰܝ̈ܰܝܗܽܘܢ<EOS>
ܣܰܓܺܝ ܪܰܟܺܝܟܳܐ ܨܶܒܥܳܗ̇ ܕܟܺܐܢܽܘܬܳܟ<EOS>
ܒܚܽܘܒܳܐ ܘܚܰܘܣܳܢܳܐ ܓܳܫܳܐ ܢܶܟܝ̈ܳܢܰܘܗ̱ܝ<EOS>
ܕܰܐܝܢܳܐ ܕܡܶܬܰܐܣܶܐ<EOS>
ܣܰܓܺܝ ܢܺܝܚ ܘܰܪܚܺܝܡ ܓܙܳܪܳܗ̇ ܠܰܕܚܰܟܺܝܡ<EOS>
ܣܳܡܳܗ̇ ܚܰܪܺܝܦܳܐ ܒܚܽܘܒܶܗ ܥܰܙܺܝܙܳܐ<EOS>
ܐܶܟܰܠ ܬܰܡܣܽܘܬܳܐ<EOS>
ܣܰܓܺܝ ܦܐܶܐ ܪܽܘܓܙܶܗ ܠܰܐܝܢܳܐ ܕܦܳܪܽܘܫܰܐ ܗ̱ܘ<EOS>
ܣܢܺܝܐ̈ܺܝܢ ܣܰܡ̈ܡܳܢܶܝܗ̇ ܠܣܰܟܠܳܐ ܕܒܳܣܶܡ ܠܶܗ<EOS>
ܒܽܘܣܒܳܣ ܗܰܕܳܡ̈ܰܘܗ̱ܝ<EOS>
ܣܰܓܺܝ ܬܳܟܶܒ ܠܶܗ ܥܨܳܒܳܗ̇ ܠܰܓܙܳܪܳܗ̇<EOS>
ܡܳܐ ܕܡܰܚܶܬ ܚܳܢܰܬ ܕܡܶܢ ܒܶܝܬ ܬܰܪ̈ܬܰܝܗܶܝܢ<EOS>
ܬܰܘܠܶܕ ܚܽܘܠܡܳܢܳܐ<EOS>
ܣܰܓܺܝ ܦܐܶܐ ܪܽܘܓܙܶܗ ܘܚܶܡܬܳܗ̇ ܒܰܣܺܝܡܳܐ<EOS>
ܘܰܚܠܶܐ ܡܽܘܪܡܳܪܳܗ̇ ܡܚܰܠܐ ܠܡܰܪ̈ܺܝܪܶܐ<EOS>
ܕܢܶܗܘܽܘܢ ܒܰܣܺܝܡ̈ܶܐ<EOS>
ܥܶܠܰܬ ܒܶܛܠܳܢܰܐ ܗ̱ܘ ܢܰܘܚܳܟ ܠܰܪ̈ܦܰܝܳܐ<EOS>
ܥܶܠܰܬ ܝܽܘܬܪܳܢܰܐ ܗ̱ܘ ܫܰܒܛܳܟ ܨܶܝܕ ܫ̈ܶܦܠܶܐ<EOS>
ܕܢܶܗܘܽܘܢ ܬܰܓܳܪ̈ܶܐ<EOS>
ܥܶܠܰܬ ܚܺܝܨܽܘܬܰܢ ܐܺܝܬܶܝܗ̇ ܟܺܐܢܽܘܬܳܟ<EOS>
ܥܶܠܰܬ ܪܰܦܝܽܘܬܰܢ ܐܺܝܬܶܝܗ̇ ܛܰܝܒܽܘܬܳܟ<EOS>
ܕܰܣܟܶܠ ܒܽܘܝܳܢܰܢ<EOS>
ܦܶܪܥܽܘܢ ܕܶܐܬܩܰܫܺܝ ܡܶܛܽܠ ܛܰܝܒܽܘܬܳܟ<EOS>
ܕܡܳܐ ܕܪܰܟܘ̱ ܗ̱ܘܰܘ ܢܶܓܕ̈ܰܘܗ̱ܝ ܥܰܙܘ̱ ܗ̱ܘܰܘ ܣܽܘܪ̈ܚܳܢܰܘܗ̱ܝ<EOS>
ܘܕܰܓܶܠ ܫܽܘܘ̈ܕܳܝܰܘܗ̱ܝ<EOS>
ܦܪܰܥܬܶܗ ܟܺܐܢܽܘܬܳܐ ܕܰܐܣܓܺܝ ܕܰܓܶܠ ܒܳܗ̇<EOS>
ܒܚܳܬܳܗ̇ ܒܰܪ̱ܬ ܚܺܐܪ̈ܶܐ ܐܳܦ ܠܶܗ ܚܣܰܟܬܶܗ ܬܽܘܒ<EOS>
ܕܠܳܐ ܬܽܘܒ ܢܶܪܓܰܙ ܗ̱ܘܳܐ<EOS>
ܨ̈ܶܢܥܳܬܝ̱ ܡܳܪܝ̱ ܐܰܟܶܣ ܕܟܰܕܳܒ ܐܰܝܟ ܡܶܨܪܶܝܢ<EOS>
ܨܠܰܘ̈ܳܬܝ̱ ܡܦܺܝܣܳܢ ܕܠܳܐ ܗܘܺܝܬ ܐܰܟܘܳܬܳܗ̇<EOS>
ܕܬܰܪܥܳܟ ܠܳܐ ܫܶܒܩܶܬ<EOS>
ܨܠܺܝܒܳܟ ܡܳܪܝ̱ ܕܩܳܡ ܒܬܽܘܪ̈ܥܳܬܝ̱ ܓ̈ܰܠܝܳܬܳܐ<EOS>
ܢܣܽܘܓ ܬܽܘܒ ܟܰܣ̈ܝܳܬܳܐ ܕܰܚܠܳܦ ܒܰܪ̈ܳܝܶܐ<EOS>
ܬܰܪܥܽܘܢܝ̱ ܓܰܘ̈ܳܝܶܐ<EOS>
ܨܪܳܐ ܝܰܡܳܐ ܘܰܐܪܡܺܝ ܡܰܓܕܠܳܐ ܕܢܶܨܚܶܬ ܒܶܗ<EOS>
ܣܥܼܳܐ ܥܰܘܠܳܐ ܘܰܐܩܺܝܡ ܢܰܘܣܳܐ ܕܒܶܗܬܶܬ ܒܶܗ<EOS>
ܚܰܢܩܰܢܝ̱ ܢܽܘܩܳܝܶܗ<EOS>
ܨܠܰܘ̈ܳܬܝ̱ ܥܰܠ ܫܽܘܪ̈ܰܝ ܫܡܼܰܥܘ̱ ܗ̱ܘܰܘ ܪ̈ܳܕܽܘܦܰܝ<EOS>
ܒܗܼܶܬܝ̱ ܗ̱ܘܳܐ ܒܰܡܓܽܘܫ̈ܰܘܗ̱ܝ ܫܶܡܫܳܐ ܘܣܳܓ̈ܽܘܕܰܘܗ̱ܝ<EOS>
ܕܢܶܨܚܶܬ ܒܰܨܠܺܝܒܳܟ<EOS>
ܩܥ̈ܰܝ ܗܘܰܝ ܒܶܪ̈ܝܳܬܳܐ ܕܰܚ̈ܙܰܝ ܐܺܝܓܽܘܢܳܐ<EOS>
ܫܪܳܪܳܐ ܕܥܰܡ ܛܽܘܥܝܰܝ ܒܫܽܘܪ̈ܶܐ ܪ̈ܰܥܺܝܠܶܐ<EOS>
ܐܰܩܪܶܒ ܘܶܐܬܟܰܠܰܠ<EOS>
ܩܛܺܝܪܶܗ ܕܰܫܪܳܪܳܐ ܠܛܽܘܥܝܰܝ ܢܰܓܶܕ ܗ̱ܘܳܐ<EOS>
ܒܢܶܓܕ̈ܶܝܗ̇ ܪܶܓܫܶܬ ܒܶܗ ܘܰܒܝܰܕ ܚܰܘܒ̈ܳܬܳܗ̇<EOS>
ܝܶܠܦܶܬ ܙܳܟܽܘܬܳܗ̇<EOS>
ܩܶܢܛܰܐ ܗ̱ܘ ܠܺܝ ܪܰܒܳܐ ܕܒܳܬܰܪ ܦܽܘܪܩܳܢܳܐ<EOS>
ܫܒܺܝ̈ܚܶܐ ܘܥܰܙܺܝ̈ܙܶܐ ܕܪܰܚܶܦܘ̱ ܥܰܠ ܡܰܕܒܰܚܝ̱<EOS>
ܒܢܼܰܘ ܒܺܝ ܥܠܰܘ̈ܳܬܳܐ<EOS>
ܪ̈ܶܓܫܰܝ ܡܳܪܝ̱ ܫܰܒܥܳܐ ܐܶܠܽܘ ܡܰܒ̈ܽܘܥܶܐ<EOS>
ܗܘܰܘ ܗ̱ܘܰܘ ܕܰܒܟܳܬܳܐ ܙܥܽܘܪ̈ܳܢ ܐܶܢܶܝܢ ܕܶܡ̈ܥܰܝ<EOS>
ܠܰܒܟܳܝܶܗ ܕܬܰܒܪܰܢ<EOS>
ܫܽܘܩ̈ܶܐ ܕܰܒܣܰܩ̈ܶܐ ܘܩܶܛܡܳܐ ܓ̇ܳܥܶܝܢ ܗ̱ܘܰܘ<EOS>
ܫܰܓܺܝܫܺܝܢ ܒܫܶܥܝܳܐ ܚܰܒܪܶܗ ܕܗܰܘ ܕܰܗܘܼܳܐ<EOS>
ܒܕܰܒܪܳܐ ܩܕܳܡ ܥܶܓܠܳܐ<EOS>
ܫܽܘܦܪܳܐ ܕܫ̈ܽܘܫܰܢܶܐ ܡܪܳܪܳܐ ܫܐܶܠ ܘܰܠܒܼܶܫ<EOS>
ܘܰܟܡܳܐ ܕܟܰܣܝܳܢ ܗܘ̈ܰܝ ܡܰܛܥܝܳܢ ܦܳܪ̈ܥܰܝܗܶܝܢ<EOS>
ܐܰܦܪܰܥ ܓܰܕܕܰܝ̈ܗܶܝܢ<EOS>
