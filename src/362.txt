ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ<EOS>ܡܐܡܪܐ <EOS>ܟܓ<EOS><EOS>ܐ<EOS> <EOS> <EOS> ܕܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒ̇ܥܝܼܢ ܘܥܠ<EOS>ܪܚܡܬ ܡܣ̈ܟܢܐ <EOS> <EOS>ܠܘܲܥܕܹܗ ܕܫܘܼܒܼܚܵܟܼ ܬܸܪܗܲܛ ܡܸܠܲܬܼܝ ܒܲܪ ܐܲܠܵܗܵܐ<EOS>ܕܠܵܟܼ ܡܸܬ̇ܬܲܒܼܥܝܼܢ ܟܠ ܡܲܠܵܠܹ̈ܐ ܠܲܡܫܲܒܵܚܘܼ<EOS>ܠܘܵܬܼܵܟܼ ܢܪܝܼܡ ܠܸܫܵܢܝ ܩܵܠܵܘ̈ܗܝ ܒܲܙܡܝܼܖ̈ܵܬܹܗ<EOS>ܘܒܼܵܟܼ ܠܵܟܼ ܐܸܙܡܲܪ ܬܲܗܪܵܐ ܒܩܵܠܵܐ ܡܸܛܠܵܬܼܵܟܼ<EOS>ܡܸܢܵܟܼ ܐܸܣܲܒܼ ܘܲܥܠܲܝܟ ܐܸܦܢܸܐ ܠܲܡܡܲܠܵܠܘܼ<EOS>ܕܲܒܼܟܼܠ ܥܸܠ̈ܠܵܢ ܐܲܢ̄ܬ ܬܸܫܬܲܒܲܚ ܡ̣ܢ ܫܵܡ̈ܘܿܥܹܐ<EOS>ܕܝܼܠܵܟܼ ܐܸܢܘܿܢ ܩܵܠܹ̈ܐ ܘܡܸ̈ܠܹܐ ܐܵܦ ܠܸܫܵܢܹ̈ܐ<EOS>ܦܘܼܡܹ̈ܐ ܘܗܵܘܢܹ̈ܐ ܐܵܦ ܚܘܼܫܵܒܹ̈ܐ ܥܲܡ ܖܸ̈ܥܝܵܢܹܐ<EOS>ܗܲܒܼ ܠܝܼ ܡܸܢܵܟܼ ܕܐܝܼܬܼ ܠܵܟܼ ܕܬܸܬܸ̇ܠ ܠܲܕܼܒܼܵܥܹ̇ܐ ܠܵܟܼ<EOS>ܘܣܲܒܼ ܠܵܟܼ ܫܘܼܒܼܚܵܐ ܡ̣ܢ ܡܵܘܗܲܒܼܬܼܵܟܼ ܥܲܬ̇ܝܼܪܵܐܝܼܬܼ<EOS>ܫܘܼܒܼܚܵܟܼ ܒܵܟܼ ܗ̄ܘܼ ܘܲܡܫܲܒ̇ܚܵܢܹ̈ܐ ܠܵܐ ܡܲܗܢܹܝܢ ܠܵܟܼ<EOS>ܟܲܕܼ ܠܵܐ ܣܢܝܼܩ ܐܲܢ̄ܬ̇ ܩܲܒܸ̇ܠ ܡܸܠܲܝ̈ ܒܲܪ ܐܲܠܵܗܵܐ<EOS>ܦܘܼܡܝ ܦܸܬܼܚܹ̇ܬܼ ܠܵܟܼ ܘܲܡܠܲܝܬܵܝܗܝ ܐܲܢ̄ܬ̇ ܐܲܝܟܼ ܕܐܸܫܬܵܘܕܝܼܬ̇<EOS>ܢܸܬܼܡܲܠܲܠ ܒܹܗ ܫܲܪܒܵܟܼ ܪܲܒܵܐ ܒܩܵܠܵܐ ܪܵܡܵܐ<EOS>ܦܘܼܡܵܐ ܦܬܼܝܼܚܵܐ ܡܵܐܢܵܐ ܣܦܝܼܩܵܐ ܕܝܼܠܝ ܝܸܗ̇ܒܹ̇ܬܼ ܠܵܟܼ<EOS>ܘܲܒܼܛܲܝܒ̇ܘܼܬܼܵܐ ܡܠܲܝܬܵܝܗܝ ܫܘܼܒܼܚܵܐ ܡܸܛܠ ܚܘܼܒܵܟܼ<EOS>ܡ̣ܢ ܡܲܠܝܘܼܬܼܵܟܼ ܕܝܼܠܵܟܼ ܢܵܣ̇ܒ̇ܝܼܢ ܟܠ ܚܲܣܝܼܖܹ̈ܐ<EOS>ܒܵܟܼ ܢܸܬܼܡܲܠܸܐ ܣܢܝܼܩܵܐ ܘܢܲܟܼܪܸܙ ܥܲܠ ܡܵܘܗܲܒܼܬܼܵܟܼ<EOS>ܐܸܢ ܠܐܲܬܵܢܵܐ ܬܸܬܸ̇ܠ ܡܸܠܬܼܵܐ ܩܠܐ <EOS> ܒ<EOS> ܦܛܪܘܣ <EOS>ܒ<EOS>ܝܘ<EOS> ܡ̇ܢ ܡܸܫܬܲܒܲܚ<EOS>ܗ̤ܝ ܕܲܡܡܲܠܠܵܐ ܐܵܘ ܝܵܗ̇ܘܿܒܼܵܐ ܕܲܥܣܝܼ̈ܩܵܬܼܵܐ<EOS>ܒܥܝܼܪܵܐ ܡܲܠܠܲܬ̤ ܥܲܡ ܩܵܨܘܿܡܵܐ ܕܢܸܬܼܟܵܘܲܢ ܗ̄ܘ̣ܵܐ<EOS>ܠܹܗ ܠܗ̇ <EOS> <EOS> ܕܘܼܡܵܪܵܐ ܘܠܵܟܼ ܬܸܫܒ̇ܘܿܚܬܵܐ ܒܟܼܠ ܥܸܠ̈ܠܵܬܼܵܐ<EOS>ܡܸܠܬܼܵܐ ܚܕܲܬܵܐ ܡ̣ܢ ܐܲܬܵܢܵܐ ܒܬܲܗܪܵܐ ܪܲܒܵܐ<EOS>ܘܟܼܠܹܗ ܫܘܼܒܼܚܵܐ ܠܵܟܼ ܐܸܬܼܦܲܢܝܼ ܘܗ̤ܝ ܠܵܐ ܝܸܬܼܪܲܬ̤<EOS>ܠܵܘ ܐܲܟܼܘܵܬܼܵܗ̇ ܐܸܗܘܸܐ ܓܠܝܼܙ ܐ̄ܢܵܐ ܡ̣ܢ ܝܘܼܬܼܪܵܢܵܐ<EOS>ܨܲܠܡܵܟܼ ܐ̄ܢܵܐ ܡܵܪܝ ܐܵܘܬܲܪ ܕܝܼܠܵܟܼ ܡ̣ܢ ܥܸܢܝܵܢܵܟܼ<EOS>ܠܵܐ ܐܲܬܵܢܵܐ ܘܠܵܐ ܐܲܒ̇ܘܼܒܼܵܐ ܠܡܸܠܬܼܵܟܼ ܐܸܗܘܸܐ<EOS>ܐܸܠܵܐ ܐܲܪܥܵܐ ܕܝܵܗ̇ܒܵܐ ܦܹܐܖܹ̈ܐ ܓܒܲܝ̈ܵܐ ܒܲܡܵܐܐ<EOS>ܙܡܵܪܵܐ ܚܲܠܝܵܐ ܕܡ̣ܢ ܐܲܒ̇ܘܼܒܼܵܐ ܠܹܗ ܠܵܐ ܡܵܘܬܲܪ<EOS>ܗܲܒܼ ܠܝܼ ܐܸܒܼܣܲܡ ܥܲܡ ܕܲܣܡܝܼܟܼܝܼܢ ܒܲܙܡܝܼܖ̈ܵܬܼܵܟܼ<EOS>ܐܵܦ ܐܲܬܵܢܵܐ ܩܢܵܬ̤ ܗ̄ܘ̣ܵܬܼ ܡܸܠܬܼܵܐ ܕܠܵܐ ܦܘܼܪܫܵܢܵܐ<EOS>ܗܲܒܼܠܝܼ ܐܸܦܪܘܿܫ ܘܲܡܠܝܼܢܝ ܚܘܼܒܵܐ ܠܲܡܡܲܠܵܠܘܼ<EOS>ܗܲܒܼ ܠܝܼ ܡܵܪܲܢ ܐܵܦ ܫܵܡ̈ܘܿܥܹܐ ܕܐܲܚܝܼܕܼܝܼܢ ܒܵܟܼ<EOS>ܘܐܲܝܟܼ ܕܲܠܠܲܚܡܵܐ ܠܡܸܠܲܬܼ ܚܲܝܹ̈ܐ ܒܚܘܼܒܵܐ ܟܲܦܢܝܼܢ<EOS>ܠܲܚܡܵܐ ܘܡܲܝ̈ܵܐ ܡܢܵܬܼܵܐ ܕܚܲܝܹ̈ܐ ܦܲܓܼܖ̈ܵܢܵܝܹܐ<EOS>ܘܡܸܠܬܹܗ ܕܡܵܪܝܵܐ ܚܲܝܹ̈ܐ ܕܢܲܦ̮ܫܵܐ ܖ̈ܘܼܚܵܢܵܝܹܐ<EOS>ܡ̣ܢ ܡܹܐܟܼܘܼܠܬܵܐ ܕܠܲܚܡܵܐ ܝܘܼܩܪܵܐ ܘܡܲܐܝܼܢܘܼܬܼܵܐ<EOS>ܘܡܸܠܲܬܼ ܚܲܝܹ̈ܐ ܡܪܲܒ̇ܝܵܐ ܓܸܦܹ̈ܐ ܠܢܲܦ̮ܫܵܐ ܬܸܦܪܲܚ<EOS>ܒܟܲܝܠܵܐ ܢܹܐܟܼܘܿܠ ܘܲܕܼܠܵܐ ܟܲܝܠܵܐ ܡܸܠܬܼܵܐ ܢܸܫܡܲܥ<EOS>ܢܟܲܪܸܐ ܢܲܟܪܐ <EOS> ܛܥܘܼܡܹ̈ܐ ܘܢܹܐܪܟ̇ܘܼܢ ܗܸܖ̈ܓܹܐ<EOS>ܐܲܠܵܗܵܝܹ̈ܐ<EOS>ܡ̣ܢ ܡܹܐܟܼ̈ܠܵܬܼܵܐ ܚܵܫ̇ܟܵܐ ܢܲܦ̮ܫܵܐ ܡܵܐ ܕܣܲܓ̇ܝܼ̈ܐܵܢ<EOS>ܘܲܒܼܝܘܼܠܦܵܢܵܐ ܥܵܬܲܪ ܗܵܘܢܵܐ ܡܕܥܐ <EOS> ܐܸܢ ܡܸܫܬܲܪܬܲܚ<EOS>ܒܗܵܠܹܝܢ ܝܵܘܡܹ̈ܐ ܕܲܚܣܝܼܠ ܦܲܓܼܪܵܐ ܡ̣ܢ ܡܹܐܟܼܘܼܠܬܵܐ<EOS>ܡܲܠܦܵܢܘܼܬܼܵܐ ܬܸܣܓܸܐ ܠܢܲܦ̮ܫܵܐ ܕܬܸܬܼܦܲܛܲܡ ܒܵܗ̇<EOS>ܒܝܵܘܡܵܐ ܕܢܵܨܲܚ̇ ܨܵܘܡܵܐ ܪܲܒܵܐ ܒܲܟܼܢܘܼ̈ܫܵܬܼܵܐ<EOS>ܐܲܪܝܼܡ ܩܵܠܲܝ̈ ܙܲܕܝܼܩܵܐܝܼܬܼ ܠܲܕܼܫܵܡܲܥ̇ ܠܝܼ<EOS>ܝܵܘܡܵܢ ܕܲܒܼܠܝܼܡ ܘܲܣܟܼܝܼܪ ܦܘܼܡܵܗ̇ ܕܐܵܣܘܿܛܘܼܬܼܵܐ<EOS>ܬܸܦ̮ܬܲܚ ܐܸܕܼܢܵܐ ܬܲܪܥܵܐ ܠܩܵܠܵܐ ܕܡܲܠܦܵܢܘܼܬܼܵܐ<EOS>ܒܗܵܢܵܐ ܝܵܘܡܵܐ ܕܟܲܪܣܵܐ ܣܦܝܼܩܵܐ ܘܢܲܦ̮ܫܵܐ ܥܝܼܪܵܐ<EOS>ܡܲܠܸܠ ܡܲܠܸܠ ܦܘܼܡܵܐ ܘܐܵܘܬܲܪ ܠܲܕܼܫܵܡܲܥ̇ ܠܵܟܼ<EOS>ܒܗܵܢܵܐ ܝܲܪܚܵܐ ܕܡ̣ܢ ܠܲܥܒܘܼܬܼܵܐ ܫܩܝܼܠ ܫܘܼܠܛܵܢܵܐ<EOS>ܫܲܠܝܼܛ ܗ̄ܘܼ ܠܵܗ̇ ܠܡܸܠܬܼܵܐ ܕܬܲܨܠܲܚ ܥܲܬ̇ܝܼܪܵܐܝܼܬܼ<EOS>ܠܵܘ ܟܠ ܙܲܒܼ̈ܢܝܼܢ ܐܝܼܬܼ ܠܵܟܼ ܦܹܐܖܹ̈ܐ ܚܠܲܝ̈ܵܐ ܬܹܐܟܼܘܿܠ<EOS>ܐܝܼܬܼ ܓܹܝܪ ܙܲܒܼܢܵܐ ܕܐܵܦ ܡ̣ܢ ܛܲܖ̈ܦܹܐ ܓܠܝܼܙ ܐܝܼܠܵܢܵܐ<EOS>ܐܵܦܠܵܐ ܒܟܲܪܡܵܟܼ ܟܠ ܝܘܿܡ ܥܸܢ̈ܒܹܐ ܡܸܫܟܲܚ ܐܲܢ̄ܬ̇ ܒܹܗ<EOS>ܦܪܝܼܫ ܗ̄ܘܼ ܙܲܒܼܢܵܐ ܕܐܸܡܲܬܼܝ ܬܸܩܛܘܧܦ ܟܠ ܥܸܠ̈ܠܵܬܼܵܟܼ<EOS>ܐܵܦܠܵܐ ܒܚܲܩܠܵܐ ܓܕܼܝܼܫܵܐ ܘܟܲܦܵܐ ܐܝܼܬܼ ܒܵܗ̇ ܟܠܝܘܿܡ<EOS>ܕܝܲܪܚܵܗ̇ ܕܫܲܢ̄ܬܵܐ ܗ̤ܘ ܡܲܘܠܸܕ ܒܵܗ̇ ܒܚܲܩܠܵܐ ܟܲܪܝܵܐ<EOS>ܘܐܸܢ ܥܲܠ̈ܠܵܬܼܵܐ ܕܦܲܓܼܪܵܐ ܖ̈ܵܗܛܵܢ ܥܲܡ ܙܲܒܼܢܲܝ̈ܗܹܝܢ<EOS>ܥܠܲܠܬܼܵܐ ܕܢܲܦ̮ܫܵܐ ܒܙܲܒܼܢܵܗ̇ ܬܸܪܗܲܛ ܟܲܫܝܼܪܵܐܝܼܬܼ<EOS>ܒܗܵܢܵܐ ܙܲܒܼܢܵܐ ܕܐ̄ܣܵܢܵܐ ܕܢܲܦ̮ܫܵܐ ܡܸܬܼܟܲܢܲܫ ܒܹܗ<EOS>ܢܸܬ̇ܬ̇ܥܝܼܪ ܟܠܢܵܫ ܢܸܡܠܸܐ ܩܦܵܣܵܘ̈ܗܝ ܟܠ ܛܵܒܼ̈ܵܬܼܵܐ<EOS>ܒܗܵܢܵܐ ܙܲܒܼܢܵܐ ܕܢܲܦ̮ܫܵܐ ܟܪܝܼܗܬܵܐ ܡܸܬܼܚܲܠܡܵܐ ܒܹܗ<EOS>ܬܵܘ ܨܲܝܵܡܹ̈ܐ ܠܬܲܪܥܹܗ ܕܐܵܣܝܵܐ ܥܨܘܿܒܼܘ ܫܘܼܚܢܲܝ̈ܟ̇ܘܿܢ<EOS>ܒܗܵܠܹܝܢ ܝܵܘܡܹ̈ܐ ܚܲܓܵܐ ܠܡܵܪܝܵܐ ܗܵܐ ܡܸܬܼܟܲܢܲܫ<EOS>ܦܘܼܩܘ ܬܲܓܵܖܹ̈ܐ ܕܪܘܼܚܵܐ ܘܲܥܬܲܪܘ ܡ̣ܢ ܬܹܐܓܼܘܼܪܬܵܐ<EOS>ܒܗܵܠܹܝܢ ܝܵܘܡܹ̈ܐ ܫܘܼܩܵܐ ܥܒܼܝܼܕܼ ܠܵܗ̇ ܠܙܲܕܝܼܩܘܼܬܼܵܐ<EOS>ܘܲܒܼܠܵܐ ܡܸܕܸܡ ܗܵܐ ܡܸܙܕܲܒܢܵܐ ܡܙܕܒܼܢܐ <EOS> ܠܲܕܼܒܼܵܥܹ̇ܐ<EOS>ܠܵܗ̇<EOS>ܒܲܪ ܐܲܠܵܗܵܐ ܣ̣ܕܲܪ ܡܲܠܟ̇ܘܼܬܹܗ ܥܲܠ ܬܲܖ̈ܥܲܝܟ̇ܘܿܢ<EOS>ܩܨܵܝܹ̈ܐ ܕܠܲܚܡܵܐ ܗܲܒܼܘ ܠܹܗ ܘܙܘܼܒܼܢܘܼܗ̇ ܕܲܡܩܲܒܸ̇ܠ ܗ̤ܘ<EOS>ܥܲܠ ܡܸܣ̈ܟܹܢܹܐ ܫܕܼܵܘ ܙܸܕܼ̈ܩܵܬܼܵܐ ܘܣܲܒܼܘ ܡܲܠܟܘܼܬܼܵܐ<EOS>ܕܢܸܬܸܠ ܒܵܥܹ̇ܐ ܘܥܸܠܬܼܸܵܐ ܗ̄ܘܼ ܒܵܥܹ̇ܐ ܕܢܸܕܼܪܸܐ ܓܲܙܹܗ<EOS>ܒܦܸܖ̈ܩܹܐ ܚܝܼ̈ܛܹܐ ܘܒܲܒܼ̈ܠܵܝܵܬܼܵܐ ܕܠܵܐ ܡܸܬܼܒܲܥ̈ܝܵܢ<EOS>ܠܒܼܘܼܫܵܐ ܕܫܘܼܒܼܚܵܐ ܡܚܲܠܸܦ ܥܲܡܵܟܼ ܐܸܢ ܬܸܬܸܠ ܠܹܗ<EOS>ܬܸܠܚܹ̈ܐ ܕܲܢܦܲܩ̣ܘ ܡ̣ܢ ܟܸܢ̈ܦܵܬܼܵܐ ܕܡܲܖ̈ܛܘܼܛܲܝܟ̇ܘܿܢ<EOS>ܗܲܒܼܘ ܠܹܗ ܘܝܵܗܹ̇ܒܼ ܐܸܣܛܲܠ ܫܘܼܒܼܚܵܐ ܕܡܲܠܝܵܐ ܢܘܼܗܪܵܐ<EOS>ܪ̈ܘܼܩܥܹܐ ܕܢܲܚ̈ܬܹܐ ܘܣܸܕܼ̈ܩܹܐ ܕܲܢܬܲܪܘ ܡ̣ܢ ܬܸܫܘܝܼܬܼܵܟܼ<EOS>ܗܲܒܼ ܠܹܗ ܘܣܲܒܼ ܠܵܟܼ ܥܲܪܣܵܐ ܕܟܹܐܒܹ̈ܐ ܠܵܐ ܥܵܐ̇ܠܝܼܢ ܠܵܗ̇<EOS>ܫܕܼܝܼ ܠܲܣܢܝܼ̈ܩܹܐ ܡ̣ܢ ܬܵܘܬܵܖܹ̈ܐ ܕܲܚܫܵܡܝܼܬܼܵܟܼ<EOS>ܘܙܸܠ ܐܸܬܼܒܲܣܲܡ ܥܲܡ ܠܵܥܵܙܲܪ ܨܹܝܕܼ ܐܲܒܼܪܵܗܵܡ<EOS>ܡܙܘܿܓܼ ܠܲܨ̈ܗܲܝܵܐ ܟܵܣܵܐ ܕܡܲܝ̈ܵܐ ܘܣܲܒܼ ܠܵܟܼ ܐܲܓܼܪܵܐ<EOS>ܟ̱ܠܹܗ ܓܲܙܵܐ ܕܲܡܠܸܐ ܥܘܼܬܼܪܵܐ ܕܠܵܐ ܡܸܣܬܲܝܲܟܼ<EOS>ܦܬܲܚ ܠܐܲܟܼܣܢܵܝܵܐ ܬܲܪܥܹܗ ܕܒܲܝܬܵܟܼ ܚܲܒ̇ܝܼܒܼܵܐܝܼܬܼ<EOS>ܘܟܼܠܗܘܿܢ ܬܲܖ̈ܥܹܐ ܕܒܹܝܬܼ ܡܲܠܟ̇ܘܼܬܼܵܐ ܡܸܬܼܦܲܬ̇ܚܝܸܢ ܠܵܟܼ<EOS>ܦܐܸܐ ܠܹܗ ܠܨܵܘܡܵܐ ܡܵܐ ܕܪܵܗܛܵܐ ܒܹܗ ܙܲܕܝܼܩܘܼܬܼܵܐ<EOS>ܗܲܒܼ ܠܹܗ ܕܝܼܠܹܗ ܠܵܐ ܬܸܬܼܢܲܟܼܪܸܐ ܡ̣ܢ ܚܘܼܠܛܵܢܹܗ<EOS>ܠܟܲܦܢܵܐ ܗܲܒܲܝܗܝ ܠܗܵܘ̇ ܡܵܐ ܕܒܲܨ̇ܪܬ̇ ܡ̣ܢ ܡܹܐܟܼܘܼܠܬܵܟܼ<EOS>ܕܠܵܐ ܬܸܗܘܸܐ ܠܵܟܼ ܚܲܣܘܼܟܼܬܵܢܵܐ ܘܠܵܐ ܨܲܝܵܡܵܐ<EOS>ܚܣܲܟܼܬܵܝܗܝ ܡܸܢܵܟܼ ܗܲܒܲܝܗܝ ܠܐܲܝܢܵܐ ܕܟܲܦܢܵܐ ܟܲܪܣܹܗ<EOS>ܕܲܒܼܚܲܕܼ ܨܵܘܡܵܐ ܬܪܹܝܢ ܦܘܼܖ̈ܫܵܢܝܼܢ ܝܘܬܖ̈ܢܝܢ <EOS> ܢܸܫܬܲܟܼܚܘܼܢ<EOS>ܠܵܟܼ<EOS>ܠܨܵܘܡܵܐ ܝܲܩܲܪ ܒܲܬܼܪܹܝܢ ܦܘܼܡ̈ܝܼܢ ܐܸܢ ܨܲܝܵܡܵܐ ܐܲܢ̄ܬ̇<EOS>ܒܕܼܝܼܠܵܟܼ ܕܲܢܙܝܼܪ ܘܲܒܼܗܵܘ̇ ܕܐܵܟܹ̇ܠ ܡ̣ܢ ܡܵܙܘܿܢܵܟܼ<EOS>ܨܘܼܡ ܠܐܲܠܵܗܵܐ ܘܗܲܒܼ ܠܲܣܢܝܼ̈ܩܹܐ ܘܥܘܿܦ ܝܘܼܬܼܖ̈ܵܢܹܐ<EOS>ܕܗܵܟܲܢ ܒܵܥ̇ܝܵܐ ܙܲܕܝܼܩܘܼܬܼܵܐ ܠܲܕܼܦܵܠܲܚ ܠܵܗ̇<EOS>ܙܲܗܵܐ ܢܲܦ̮ܫܵܟܼ ܟܲܕܼ ܨܵܐܹ̇ܡ ܐܲܢ̄ܬ̇ ܡ̣ܢ ܡܹܐܟܼ̈ܠܵܬܼܵܐ<EOS>ܘܲܒܼܙܸܕܼ̈ܩܵܬܼܵܐ ܙܒܲܢ ܡܲܠܟܘܼܬܼܵܐ ܕܒܹܝܬܼ ܐܲܠܵܗܵܐ<EOS>ܟܠ ܢܲܦ̈ܩܵܬܼܵܐ ܕܲܚܣܲܠ ܨܵܘܡܵܐ ܡ̣ܢ ܦܵܬܼܘܿܪܵܟܼ<EOS>ܒܹܗ ܢܸܬܼܝܲܗ̈ܒܵܢ ܠܐܲܝܢܵܐ ܕܚܲܣܝܼܪ ܡ̣ܢ ܡܹܐܟܼ̈ܠܵܬܼܵܐ<EOS>ܠܵܐ ܬܸܛܲܪ ܠܵܟܼ ܗܵܘ̇ ܡܵܐ ܕܲܚܣܲܠ̣ ܨܵܘܡܵܐ ܡܸܢܵܟܼ<EOS>ܐܸܠܵܐ ܒܟܲܪܣܵܐ ܕܟܲܦܢܹ̈ܐ ܣܝܼܡܲܝܗܝ ܟܲܕܼ ܨܵܐܹ̇ܡ ܐܲܢ̄ܬ̇<EOS>ܐܸܢ ܠܵܐ ܐ̄ܟܲܠܬܵܝܗܝ ܘܲܢܛܝܼܪ ܗ̄ܘ̣ ܠܵܟܼ ܗܵܐ ܕܝܼܠܵܟܼ ܗ̄ܘ̣<EOS>ܘܲܫܪܸܐ ܗ̄ܘ̣ ܨܵܘܡܵܟܼ ܥܲܡ ܢܲܦ̈ܩܵܬܹܗ ܕܲܢܛܝܼܖ̈ܵܢ ܠܵܟܼ<EOS>ܐܸܢܕܹܝܢ ܡܸܕܸܡ ܕܐܵܘܬܲܪ ܨܵܘܡܵܐ ܠܟܲܦܢܹ̈ܐ ܬܸܬܸܠ<EOS>ܨܵܘܡܵܐ ܗ̄ܘ̣ ܨܵܘܡܵܟܼ ܕܐܝܼܬܼ ܠܹܗ ܟܠܝܼܠܵܐ ܕܙܲܕܝܼܩܘܼܬܼܵܐ<EOS>ܒܲܙܒܲܢ ܙܲܪܥܵܐ ܠܵܐ ܐ̄ܢܵܫ ܚܵܐܹ̇ܣ ܕܢܸܕܼܪܸܐ ܙܲܪܥܹܗ<EOS>ܕܝܵܕܲܥ̇ ܗ̄ܘ̣ ܓܹܝܪ ܕܲܠܦܘܼܬܼ ܙܲܪܥܹܗ ܥܠܲܠܬܼܵܐ ܟܵܢܹ̇ܫ<EOS>ܙܪܘܿܥ ܙܸܕܼ̈ܩܵܬܼܵܐ ܘܠܵܐ ܬܸܡܐܲܢ ܠܵܟܼ ܐܘܿ ܨܲܝܵܡܵܐ<EOS>ܕܐܝܼܬܼ ܠܵܟܼ ܕܬܸܚܨܘܿܕܼ ܟܲܦܵܐ ܕܫܘܼܒܼܚܵܐ ܒܥܵܠܡܵܐ ܚܲܕܼܬܵܐ<EOS>ܐܲܪܥܵܐ ܐܸܢܘܿܢ ܛܵܒܼܬܼܵܐ ܣܢܝܼ̈ܩܹܐ ܫܕܼܝܼ ܒܵܗ̇ ܙܲܖ̈ܥܲܝܟ<EOS>ܕܠܵܐ ܡܸܣܬܲܝܟܼܵܐ ܫܡܲܝܵܐ ܡܸܡܬܼܘܿܡ ܡ̣ܢ ܥܲܠ̈ܠܵܬܵܗ̇<EOS>ܐܝܼܬܼ ܗ̄ܘ̣ ܐܲܪܥܵܐ ܕܟܼܵܒܼ̇ܫܵܐ ܙܲܖ̈ܥܹܐ ܕܡܸܙܕܲܪܥܝܼܢ ܒܵܗ̇<EOS>ܘܡܸܢܗܘܿܢ ܝܵܗ̇ܒܵܐ ܘܡܸܢܗܘܿܢ ܛܵܠ̇ܡܵܐ ܘܠܵܐ ܝܵܥܹ̇ܝܢ ܒܵܗ̇<EOS>ܐܝܼܬܼ ܚܲܩ̈ܠܵܬܼܵܐ ܕܛܵܠ̈ܡܵܢ ܙܲܖ̈ܥܹܐ ܠܐܲܟܵܖ̈ܲܝܗܹܝܢ<EOS>ܘܚܲܩܠܵܐ ܕܒܼܵܝ̈ܫܹܐ ܡܬܼܘܿܡ ܠܵܐ ܛܵܠ̇ܡܵܐ ܠܲܕܼܙܵܪܲܥ̇ ܒܵܗ̇<EOS>ܟܠܗܘܿܢ ܙܲܖ̈ܥܹܐ ܕܡܸܙܕܲܥܪܝܼܢ ܒܵܗ̇ ܒܟܼܠ ܐܸܣܟܹܿܡ̈ܝܼܢ<EOS>ܡܩܲܒܿܠܵܐ ܘܢܵܛ̇ܪܵܐ ܘܝܵܗ̇ܒܵܐ ܦܹܐܖܹ̈ܐ ܚܲܡܝܼܡܵܐܝܼܬܼ<EOS>ܘܟܼܵܣܵܐ ܕܡܲܝ̈ܵܐ ܐܸܢ ܙܵܪܲܥ̇ ܐ̄ܢܵܫ ܐܵܦ ܗ̤ܘ ܡܵܘܥܸܐ<EOS>ܘܟܼܵܢܹܫ ܟܲܦܵܐ ܘܐܵܬܹ̇ܐ ܠܟܲܪܝܵܐ ܕܲܡܠܸܐ ܛܘܼ̈ܒܹܐ<EOS>ܟܠ ܡܵܐ ܕܬܸܙܪܘܿܥ ܐܝܼܬܼ ܠܵܟܼ ܕܬܸܚܨܘܿܕܼ ܣܲܓܿܝܼܵܐܝܼܬܼ<EOS>ܢܛܝܼܪ ܗ̄ܘ̣ ܙܲܪܥܵܐ ܠܵܐ ܬܸܬܼܦܲܠܲܓܼ ܥܲܠ ܥܲܠ̈ܠܵܬܼܵܐ<EOS>ܐܝܼܬܼ ܠܲܥܠܲܠܬܼܵܐ ܕܟܼܠ ܐܲܟܵܖܹ̈ܐ ܣܩܘܼ̈ܒܼܠܹܐ ܟܠ ܝܘܿܡ<EOS>ܓܠܝܼܕܼܵܐ ܘܫܵܘܒܵܐ ܘܩܲܡܨܵܐ ܘܒܲܪܕܼܵܐ ܘܟܼܠ ܢܸܟܼܝܵܢ̈ܝܼܢ<EOS>ܐܵܦܸܢ ܬܸܥܘܿܠ ܘܬܸܡܛܸܐ ܬܥܘܠܝ ܬܡܛܐ <EOS> ܥܐܠܐ ܘܡܛܝܐ<EOS><EOS> ܠܟܲܪܝܵܐ ܩܸܢܛܵܐ ܡܸܢܵܗ̇<EOS>ܕܐܝܼܬܼ ܠܵܗ̇ ܫܦܵܝܹ̈ܐ ܘܦܸܓܼܥܹ̈ܐ ܒܝܼ̈ܫܹܐ ܕܠܵܐ ܡܸܢܝܵܢܵܐ<EOS>ܟܠ ܓܲܢܵܒܹ̈ܐ ܟܠ ܬܵܒܼ̈ܘܿܥܹܐ ܟܠ ܒܵܙ̈ܘܿܙܹܐ<EOS>ܟܠ ܫܵܩ̈ܘܿܠܹܐ ܕܲܒܼܗܘܿܢ ܙܵܥ̇ܪܵܐ ܥܠܲܠܬܼܵܐ ܬܵܘܦܸܐ<EOS>ܠܙܸܕܼ̈ܩܵܬܼܵܐ ܕܹܝܢ ܡܵܐ ܕܡܸܙܕܲܖ̈ܥܵܢ ܩܸܢܛܵܐ ܠܵܐ ܐܝܼܬܼ<EOS>ܘܲܠܥܲܠ̈ܠܵܬܗܹܝܢ ܠܵܐ ܡܲܟ̇ܝܵܢܵܐ ܘܠܵܐ ܢܸܟܼܝܵܢܵܐ<EOS>ܠܥܸܠ ܒܲܫܡܲܝܵܐ ܣܝܼܡܵܐ ܥܠܲܠܬܼܵܐ ܕܙܲܕܝܼܩܘܼܬܼܵܐ<EOS>ܐܲܝܟܵܐ ܕܫܵܘܒܵܐ ܘܒܲܪܕܼܵܐ ܘܩܲܡܨܵܐ ܠܵܐ ܫܲܠܝܼܛܝܼܢ<EOS>ܒܐܲܬܼܪܵܐ ܪܵܡܵܐ ܕܠܵܐ ܓܲܢܵܒܹ̈ܐ ܘܠܵܐ ܬܵܒܼ̈ܘܿܥܹܐ<EOS>ܘܠܵܐ ܒܵܙ̈ܘܿܙܹܐ ܡܨܹܝܢ ܡܲܟܹ̇ܝܢ ܠܵܗ̇ ܒܚܲܕܼ ܡ̣ܢ ܐܸܣܟܹ̇ܝܡ<EOS>ܒܐܝܼܕܼܵܐ ܕܡܵܪܝܵܐ ܢܛܝܼܪܵܐ ܥܠܲܠܬܼܵܐ ܕܟܼܠ ܨܲܝܵܡܹ̈ܐ<EOS>ܘܒܵܗ̇ ܗ̄ܘܼ ܢܛܝܼܖ̈ܵܢ ܟܠ ܙܸܕܼ̈ܩܵܬܼܵܐ ܠܥܵܒܼܘܿܕܲܝ̈ܗܹܝܢ<EOS>ܒܗܵܝ̇ ܝܲܡܝܼܢܵܐ ܕܬܸܩܠܲܬ̤ ܛܘܼܖܹ̈ܐ ܘܛܸܦܚܲܬ̤ ܛܒܼܚܬ̇ <EOS> <EOS>ܖ̈ܵܘܡܹܐ<EOS>ܢܛܝܼܪܵܐ ܥܠܲܠܬܼܵܐ ܕܟܼܠ ܡ̇ܢ ܕܙܵܪܲܥ̇ ܙܲܕܝܼܩܘܼܬܼܵܐ<EOS>ܗܵܘ̇ ܫܵܡܘܿܢܵܐ ܕܲܠܡܸܣ̈ܟܹ̇ܢܹܐ ܒܬܲܪܥܵܐ ܬܸܬܸ̇ܠ<EOS>ܒܐܝܼܕܹܗ ܕܡܵܪܝܵܐ ܙܸܠ ܘܲܒܼܥܝܼܵܝܗܝ ܗܵܐ ܬܲܡܵܢ ܗ̣̄ܘ<EOS>ܙܪܘܿܥ ܒܲܣܢܝܼ̈ܩܹܐ ܘܗܵܐ ܚܵܨܹ̇ܕܼ ܐܲܢ̄ܬ̇ ܡ̣ܢ ܐܲܠܵܗܵܐ<EOS>ܒܲܕܲܪ ܗܵܪܟܵܐ ܘܬܲܡܵܢ ܟܲܢܸܫ ܟܠ ܛܵܒܼ̈ܵܬܼܵܐ<EOS>ܣܒܼܘܿܠ ܣܝܼ̈ܡܵܬܼܵܟܼ ܡ̣ܢ ܓܵܘ ܐܲܪܥܵܐ ܕܡܲܠܝܵܐ ܩܸܢܛܵܐ<EOS>ܘܣܝܼܡ ܒܲܫܡܲܝܵܐ ܒܐܲܬܼܪܵܐ ܕܲܚܣܝܼܟܼ ܡ̣ܢ ܓܲܢܵܒܹ̈ܐ<EOS>ܗܵܐ ܥܲܠ ܬܲܪܥܵܟܼ ܩܵܝ̇ܡܝܼܢ ܦܵܥܠܹ̈ܐ ܕܠܵܐܹ̇ܝܢ ܥܲܡܵܟܼ<EOS>ܒܐܲܓܼܪܵܐ ܙܥܘܿܪܵܐ ܥ̇ܒܼܵܕܼܵܐ ܪܲܒܵܐ ܥܒܸܕܼ ܒܐܝܼܕܲܝ̈ܗܘܿܢ<EOS>ܒܲܠܚܸܡ ܦܘܼܡܗܘܿܢ ܐ̄ܓܼܘܿܪ ܡܸܣ̈ܟܹ̇ܢܹܐ ܘܲܡܛܲܝܒܼܝܼܢ ܠܵܟܼ<EOS>ܐܲܬܼܪܵܐ ܪܵܡܵܐ ܒܥܵܠܹܡ ܢܘܼܗܪܵܐ ܘܣܝܼܡ ܒܹܗ ܓܲܙܵܟܼ<EOS>ܗܸܢܘܿܢ ܒܵܢܹ̇ܝܢ ܒܝܼܪܬܵܐ ܪܲܒ̇ܬܼܵܐ ܕܡܲܠܝܵܐ ܛܘܼ̈ܒܹܐ<EOS>ܕܬܸܥܘܿܠ ܬܸܫܪܸܐ ܘܬܲܡܵܢ ܬܸܫܟܲܚ ܟܠ ܣܝܼ̈ܡܵܬܼܵܟܼ<EOS>ܗܸܢܘܿܢ ܟܵܒܼܫ̇ܝܼܢ ܕܲܖ̈ܓܹܐ ܠܪܵܘܡܵܐ ܡ̣ܢ ܙܸܕܼ̈ܩܵܬܼܵܟܼ<EOS>ܘܲܕܼܠܵܐ ܥܲܡܠܵܐ ܒܗܘܿܢ ܣܵܠܹ̇ܩ ܐܲܢ̄ܬ̇ ܨܹܝܕܼ ܐܲܠܵܗܵܐ<EOS>ܗܸܢܘܿܢ ܕܵܪܫܝܼܢ ܐܘܼܪܚܵܐ ܕܚܲܝܹ̈ܐ ܩܕܼܵܡ ܗܲܠ̈ܟܼܵܬܼܵܟܼ<EOS>ܕܬܸܪܕܸܐ ܬܹܐܙܲܠ ܠܲܓܼܢܘܿܢ ܢܘܼܗܪܵܐ ܕܠܵܐ ܬܘܼܩ̈ܠܵܬܼܵܐ<EOS>ܗܸܢܘܿܢ ܗܵܘܹ̇ܝܢ ܣܝܼܥܬܵܐ ܒܐܘܼܪܚܵܐ ܕܚܝܼܠܬܵܐ ܕܚܝܠܬܐ ܒܐܘܪܚܐ <EOS><EOS> ܥܲܡܵܟܼ<EOS>ܘܲܒܼܗܵܘ̇ ܥܸܒܼܪܵܐ ܪܲܒܵܐ ܡܦܵܣܝܼܢ ܕܲܢܦܲܨܘܿܢܵܟܼ<EOS>ܗܸܢܘܿܢ ܩܵܝ̇ܡܝܼܢ ܥܲܠ ܡܲܥܒܲܪܬܵܐ ܕܡܲܠܝܵܐ ܢܘܼܪܵܐ<EOS>ܘܪܵܣ̇ܝܼܢ ܛܲܠܵܐ ܕܨܲܠܡܹܗ ܐܸܢܘܿܢ ܕܲܪܒܼܝܼܥܵܝܵܐ<EOS>ܗܸܢܘܿܢ ܥܵܒܼ̇ܕܝܼܢ ܐܸܠܦܵܐ ܕܡܲܝ̈ܵܐ ܒܝܲܡܵܐ ܕܢܘܼܪܵܐ<EOS>ܕܡܵܐ ܕܥ̇ܵܒܲܪ ܐܲܢ̄ܬ̇ ܠܵܐ ܬܸܩܪܘܿܒܼ ܠܵܟܼ ܫܲܠܗܹܒܼܝܼܬܼܵܐ<EOS>ܗܸܢܘܿܢ ܦܵܬܼ̇ܚܝܼܢ ܬܲܪܥܹܗ ܕܚܲܬܼܢܵܐ ܥܲܕܼܠܵܐ ܬܸܩܘܿܫ<EOS>ܘܲܡܩܲܒ̇ܠܝܼܢ ܠܵܟܼ ܘܲܡܒܲܣܡܝܼܢ ܠܵܟܼ ܒܹܝܬܼ ܡܸܫܬܘܼܬܼܵܐ<EOS>ܗܸܢܘܿܢ ܩܵܪܹܝܢ ܘܲܠܠܵܥܵܙܲܪ ܕܐܲܚܘܼܗܘܿܢ ܗ̣̄ܘ<EOS>ܘܲܒܼܣܝܼܥܲܬܼܗܘܿܢ ܐܵܬܹ̇ܐ ܠܘܵܬܼܵܟܼ ܐܸܢ ܬܸܩܪܸܐ ܠܹܗ<EOS>ܗܸܢܘܿܢ ܣܵܗ̇ܕܝܼܢ ܥܲܠ ܙܸܕܼ̈ܩܵܬܼܵܟܼ ܒܹܝܬܼ ܡܲܠܲܐܟܹ̈ܐ<EOS>ܘܲܒܼܥܸܠܲܬܼܗܘܿܢ ܡܸܬܼܚܲܒܲܒܼ ܐܲܢ̄ܬ̇ ܒܹܝܬܼ ܥܸܠܵܝܹ̈ܐ<EOS>ܗܸܢܘܿܢ ܩܵܝ̇ܡܝܼܢ ܘܲܡܚܵܘܹܝܢ ܠܵܟܼ ܐܲܝܟܼ ܕܲܒܼܨܸܒܼܥܵܐ<EOS>ܕܗܵܢܵܐ ܬܲܪܣܝܼ ܠܲܣܢܝܼܩܘܼܬܲܢ ܘܠܵܐ ܡܸܐܢܲܬ̤ ܠܹܗ<EOS>ܗ̤ܘܝܼ ܠܗܘܿܢ ܪܵܚ̇ܡܵܐ ܕܲܢܩܲܒܿܠܘܼܢܵܟܼ ܒܲܡܛܲܠܠܲܝ̈ܗܘܿܢ<EOS>ܕܗܸܢܘܿܢ ܐܸܢܘܿܢ ܟ̱ܠܹܗ ܫܘܼܦܪܵܐ ܕܙܲܕܝܼܩܘܼܬܼܵܐ<EOS>ܟܠ ܡܘܿܢ ܕܐܝܼܬܼ ܠܵܟܼ ܫܲܕܲܪ ܥܲܡܗܘܿܢ ܨܹܝܕܼ ܐܲܠܵܗܵܐ<EOS>ܘܙܸܠ ܐܸܫܟܲܚܲܝܗܝ ܒܲܬܼܪܲܥ ܡܲܠܟܵܐ ܥܲܡ ܝܘܼܬܼܪܵܢܹܗ<EOS>ܙܘܵܕܹ̈ܐ ܠܐܘܼܪܚܵܐ ܣܝܼܡ ܨܹܐܕܲܝܗܘܿܢ ܥܲܕܼܠܵܐ ܬܸܦ̮ܛܲܪ<EOS>ܕܡܵܐ ܕܡ̣ܢ ܥܵܠܡܵܐ ܠܥܵܠܡܵܐ ܫܲܢܝܼܬܿ ܠܵܐ ܢܸܚܣܲܪ ܠܵܟܼ<EOS>ܠܘܝܼܬܼܗܘܿܢ ܛܵܒܼܵܐ ܘܒܲܐܬܼܖ̈ܵܘܵܬܼܵܐ ܕܚܝܼ̈ܠܹܐ ܪܵܕܹܝܬܿ<EOS>ܘܐܸܢ ܩܸܢܝܵܢܵܟܼ ܢܹܐܙܲܠ ܥܲܡܗܘܿܢ ܠܵܐ ܡܸܬܼܚܲܠܲܨ<EOS>ܟܠ ܡܵܐ ܕܬܸܫܒܿܘܿܩ ܡ̣ܢ ܩܸܢܝܵܢܵܟܼ ܐܲܒܿܝܼܕܼܵܐ ܗ̄ܘ̣ ܠܵܟܼ<EOS>ܡܪܘܿܛ ܠܵܟܼ ܡܸܢܹܗ ܘܲܠܡܸܣܟܹܿܢܵܐ ܗܲܒܼ ܢܵܛܲܪ ܠܹܗ<EOS>ܟܡܵܐ ܕܠܵܐ ܬܸܬܸܿܠ ܗܵܘ̇ ܕܐܝܼܬܼ ܒܐܝܼܕܲܝ̈ܟ ܠܵܘ ܕܝܼܠܵܟܼ ܗ̣̄ܘ<EOS>ܘܡܵܐ ܕܐܲܫܟܸܢܬܵܝܗܝ ܨܹܝܕܼ ܡܸܣܟܹܢܵܐ ܡܣܟ̈ܢܐ <EOS> ܗܘ̤ܵܐ ܠܹܗ<EOS>ܕܝܼܠܵܟܼ<EOS>ܟܡܵܐ ܕܩܲܝܵܡ ܠܵܟܼ ܗܵܘ̇ ܡܘܿܢ ܕܐܝܼܬܼ ܠܵܟܼ ܠܵܘ ܡܵܪܹܗ ܐܲܢ̄ܬܿ<EOS>ܘܐܸܢ ܡܸܣܟܹܿܢܵܐ ܫܲܩ̣ܠܹܗ ܡܸܢܵܟܼ ܠܵܟܼ ܢܵܛ݁ܲܪ ܠܹܗ<EOS>ܐܸܢ ܚܲܟܿܝܼܡ ܐܲܢ̄ܬܿ ܟܠ ܡܘܿܢ ܕܐܝܼܬܼ ܠܵܟܼ ܢܸܗܘܸܐ ܕܝܼܠܵܟܼ<EOS>ܩܲܕܸܡ ܫܲܕܲܪ ܥܲܡ ܡܣ̈ܟܹ̇ܢܹܐ ܠܘܵܬܼ ܐܲܠܵܗܵܐ<EOS>ܐܸܢ ܩܸܢܝܵܢܵܐ ܪܓܼܝܼܓܼ ܐܲܢ̄ܬܿ ܕܬܸܩܢܸܐ ܩܢܝܼܘܗܝ ܒܲܫܪܵܪܵܐ<EOS>ܠܵܐ ܬܸܫܒܿܘܿܩܵܝܗܝ ܗܵܪܟܵܐ ܡܸܢܵܟܼ ܘܬܸܗܘܸܐ ܡܸܣܟܹܿܝܢ<EOS>ܗܲܒܼ ܠܲܣܢܝܼ̈ܩܹܐ ܟ̱ܠܵܗ̇ ܫܩܘܼܠܬܵܟܼ ܠܲܡܕܲܒܵܪܘܼ<EOS>ܕܬܹܐܙܲܠ ܬܸܫܟܲܚ ܒܐܲܬܼܪܵܐ ܕܢܘܼܗܪܵܐ ܟܠ ܡܘܿܢ ܕܲܩܢܲܝܬ̇<EOS>ܐܸܢ ܥܲܬ̇ܝܼܪܵܐ ܒܵܥܹ̇ܝܬ̇ ܕܬܸܗܘܸܐ ܗ̤ܘܝܼ ܒܲܫܪܵܪܵܐ<EOS>ܠܵܐ ܗ̄ܘ̣ܵܐ ܕܙܲܒܼܢܵܐ ܐܸܠܵܐ ܕܟܼܠܗܘܿܢ ܙܲܒܼ̈ܢܹܐ ܥܲܬ̇ܝܼܪ<EOS>ܐܲܛܥܸܢ ܥܘܼܬܼܪܵܟܼ ܥܲܠ ܟܲܬܼ̈ܦܵܬܼܵܐ ܕܟܼܠ ܕܲܣܢܝܼܩܝܼܢ<EOS>ܘܒܲܐܪܥܵܐ ܕܚܲܝܹ̈ܐ ܗܵܐ ܡܸܫܟܲܚ ܐܲܢ̄ܬ̇ ܟ̱ܠܹܗ ܓܲܙܵܟܼ<EOS>ܗܲܒܼ ܘܲܬܼܟܼܝܼܠ ܐܲܢ̄ܬ̇ ܕܟܼܠ ܡܵܐ ܕܬܸܬܸ̇ܠ ܗܵܐ ܕܝܼܠܵܟܼ ܗ̄ܘܼ<EOS>ܫܲܕܲܪ ܘܲܕܼܡܲܟܼ ܘܲܬܼܟܼܝܼܠ ܐܲܢ̄ܬ̇ ܗ̄ܘܼ ܕܠܵܐ ܡܸܬܼܚܲܠܲܨ<EOS>ܥܲܠ ܥܡ <EOS> ܚܵܕܼܘܿܖܹ̈ܐ ܐܲܪܡܵܐ ܐܘܼܪܚܵܐ ܢܝܲܒ̇ܠܘܼܢ<EOS>ܥܘܼܬܼܪܵܟܼ<EOS>ܘܡܲܓܵܢ ܣܵܒܼܠ̇ܝܼܢ ܥܲܡܵܟܼ ܟ̱ܠܹܗ ܠܒܹܝܬܼ ܡܲܠܟ̇ܘܼܬܼܵܐ<EOS>ܟܡܵܐ ܕܲܒܼܟܼܝܼܣܵܟܼ ܣܝܼܡ ܡܵܡܘܿܢܵܟܼ ܢܘܼܟܼܪܵܝܵܐ ܗ̄ܘܼ ܠܵܟܼ<EOS>ܘܐܸܢ ܒܲܕܲܪܬܵܝܗܝ ܗܵܐ ܬܚܹܝܬܼ ܛܲܒܼܥܹܗ ܢܛܝܼܪ ܕܐܲܠܵܗܵܐ<EOS>ܟܡܵܐ ܕܲܒܼܒܲܝܬܲܟܼ ܐܝܼܬܼ ܠܵܟܼ ܕܲܗܒܼܵܐ ܬܚܹܝܬܼ ܩܸܢܛܵܐ ܐܲܢ̄ܬ̇ ܣܝܡ <EOS><EOS>ܡ̣ܢ ܓܲܢܵܒܹ̈ܐ ܘܡ̣ܢ ܓܲܝܵܣܹ̈ܐ ܘܡ̣ܢ ܝܵܙ̈ܘܿܦܹܐ<EOS>ܘܡ̣ܢ ܛܵܠܘܿܡܹ̈ܐ ܘܡ̣ܢ ܒܵܙ̈ܘܿܙܹܐ ܘܡ̣ܢ ܕܲܝܵܢܹ̈ܐ<EOS>ܘܡ̣ܢ ܖܹ̈ܫܵܢܹܐ ܕܠܵܐ ܒܥܸܠ̈ܠܵܬܼܵܐ ܢܸܬܼܓܲܪܘܿܢ ܒܵܟܼ<EOS>ܡܵܐ ܕܹܝܢ ܕܝܲܗ̣̄ܒܼܬܵܝܗܝ ܘܐܸܬܼܦܲܪܢܲܣܘ ܒܹܗ ܟܠ ܕܲܣܢܝܼܩܝܼܢ<EOS>ܥܲܒܼܪܹܗ ܠܩܸܢܛܵܐ ܘܥܲܠ ܚܵܐܲܪ ܠܵܟܼ ܒܹܝܬܼ ܡܲܠܟ̇ܘܼܬܼܵܐ<EOS>ܠܵܐ ܐ̄ܢܵܫ ܓܵܢܹ̇ܒܼ ܬܲܡܵܢ ܡܸܢܵܟܼ ܐܵܘ ܡܲܟܸ̇ܐ ܠܵܟܼ<EOS>ܕܲܙܗܝܼܪܵܐܝܼܬܼ ܢܵܛܲܪ ܠܹܗ ܠܵܟܼ ܗܵܘ̇ ܕܐܲܫܲܪܬܵܝܗܝ<EOS>ܠܵܘ ܪܸܒ̇ܝܼܬܼܵܐ ܡܵܘܬܲܪ ܒܲܠܚܘܿܕܼ ܡܵܐ ܕܝܲܗ̣̄ܒܼܬܵܝܗܝ ܠܹܗ<EOS>ܒܲܡܵܐܐ ܥܵܐܦܝܼ̈ܢ ܐܸܫܬܵܘܕܝܼ ܠܵܟܼ ܕܲܡܦܲܢܸܐ ܠܵܟܼ<EOS>ܗܵܪܟܵܐ ܒܲܡܵܐܐ ܘܲܠܗܲܠ ܚܲܝܹ̈ܐ ܕܠܵܐ ܫܘܼܠܵܡܵܐ<EOS>ܦܵܪܲܥ̇ ܚܘܼ̈ܒܼܠܹܐ ܠܐܲܝܢܵܐ ܕܣ̇ܵܥܲܪ ܫܲܦܝܼܖ̈ܵܬܼܵܐ<EOS>ܐܘܿ ܨܲܝܵܡܵܐ ܩܪܝܼ ܠܡܸܣܟܹ̇ܢܵܐ ܘܗܲܒܼ ܠܹܗ ܠܲܚܡܵܐ<EOS>ܠܵܘ ܗ̤ܘ ܢܹܐܬܸܐ ܐܲܢ̄ܬ̇ ܙܸܠ ܒܵܬܼܪܹܗ ܘܲܡܠܝܼ ܟܲܪܣܹܗ<EOS>ܠܵܘ ܐܲܖ̈ܥܵܬܼܵܐ ܐܵܬܼ̇ܝܵܢ ܐܙ̈ܠ̄ܢ <EOS> ܒܵܬܼܲܪ<EOS>ܐܲܟܵܖ̈ܲܝܗܹܝܢ<EOS>ܗܸܢܘܿܢ ܛܵܥ̇ܢܝܼܢ ܙܲܪܥܵܐ ܘܐܵܙ̇ܠ̄ܝܼܢ ܨܹܝܕܼ ܐܲܖ̈ܥܵܬܼܵܐ<EOS>ܛܥܲܢ ܐܲܢ̄ܬ̇ ܙܲܪܥܵܐ ܘܲܠܚܲܩ̈ܠܵܬܼܵܐ ܡܲܠ̈ܵܠܵܬܼܵܐ<EOS>ܦܘܿܩ ܘܐܲܓܼܥ̱ܠܲܝܗܝ ܘܲܕܼܠܵܐ ܩܸܢܛܵܐ ܚܘܼܪ ܠܲܥܠܲܠܬܼܵܐ<EOS>ܐܸܢ ܐܸܬܼܵܐ ܠܹܗ ܣܢܝܼܩܵܐ ܠܒܲܝܬܵܟܼ ܢܸܒܼܥܹܐ ܡܸܢܵܟܼ<EOS>ܐܲܓܼܪܵܐ ܕܖܸ̈ܓܼܠܵܘܗܝ ܚܲܝܵܒܼ ܐܲܢ̄ܬ̇ ܠܹܗ ܕܫܲܡܸܫ̣ ܐܘܼܪܚܵܟܼ<EOS>ܛܵܘܪܵܐ ܚܲܣܟܵܟܼ ܕܝܼܠܵܟܼ ܗ̄ܘ̣ܵܬܼ ܓܹܝܪ ܕܬܹܐܙܲܠ ܨܹܐܕܼܵܘܗܝ<EOS>ܘܕܹܐܬܼܵܐ ܠܹܗ ܗ̤ܘ ܥܘܿܦ ܡܵܘܗܲܒܼܬܼܵܟܼ ܘܲܫܪܝܼܘܗܝ ܐܵܙܹ̇ܠ<EOS>ܐܸܢܗ̤ܘ ܕܚܲܩܠܵܐ ܬܗܲܠܸܟܼ ܬܹܐܬܸܐ ܨܹܝܕܼ ܐܲܟܵܪܵܐ<EOS>ܟܡܵܐ ܗ̄ܘܼ ܢܸܚܕܹܐ ܒܵܗ̇ ܘܢܸܫܕܹܐ ܙܲܪܥܵܐ ܕܲܡܣܲܝܸܟܼ ܕܡܣܒܥ <EOS> ܠܵܗ̇<EOS>ܐ̄ܬܼܵܐ ܡܸܣܟܹܢܵܐ ܘܩܵܡ̣ ܥܲܠ ܬܲܪܥܵܟܼ ܠܵܐ ܢܸܫܬܵܘܚܲܪ<EOS>ܗܲܒܼ ܠܵܗ̇ ܠܚܲܩܠܵܐ ܙܲܪܥܵܗ̇ ܙܪܥܐ <EOS> ܘܲܫܪܝܼܗ̇ ܟܲܕܼ<EOS>ܪܵܘܹܙ ܐܲܢ̄ܬ̇<EOS>ܢܩܲܫ̣ ܡܸܣܟܹ̇ܢܵܐ ܠܵܐ ܬܹܐܡܲܪ ܠܹܗ ܕܡܵܖ̈ܲܢ ܡܪܢ <EOS> ܕܡܪܝܐ <EOS>ܙܵܐܹ̇ܢ<EOS>ܣܦܝܼܩܬܵܐ ܗ̣̄ܝ ܡܸܠܬܼܵܐ ܘܲܕܼܠܵܐ ܐܲܓܼܪܵܐ ܠܡ̇ܢ ܕܐܵܡܲܪ ܠܵܗ̇<EOS>ܕܢܸܣܲܒܼ ܒܵܥܹ̇ܐ ܠܵܐ ܗ̄ܘܼܵܐ ܕܢܹܐܠܲܦ ܡܲܢ ܙܵܐܹ̇ܢ ܠܹܗ<EOS>ܝܵܕܲܥ̇ ܗ̣̄ܘ ܓܹܝܪ ܝܲܬ̇ܝܼܪ ܡܸܢܵܟܼ ܡܲܢ ܙܵܐܹ̇ܢ ܠܹܗ<EOS>ܡܸܗܲܒܼ ܗܲܒܼ ܠܹܗ ܘܡܵܪܝܵܐ ܙܵܐܹ̇ܢ ܠܵܐ ܬܹܐܡܲܪ ܠܹܗ<EOS>ܒܡܵܘܗܲܒܼܬܼܵܟܼ ܕܹܝܢ ܙܵܢܹܗ ܡܵܪܝܵܐ ܐܸܢ ܬܸܬܸܠ ܠܹܗ<EOS>ܐܸܢ ܒܲܫܪܵܪܵܐ ܕܙܵܐܹ̇ܢ ܙܐ̇ܢ <EOS> ܡܵܪܝܵܐ ܡܲܬܼܟܸܠ<EOS>ܐܲܢ̄ܬܿ ܠܹܗ<EOS>ܗܲܒܼ ܡܵܘܗܲܒܼܬܼܵܐ ܘܐܸܡܲܪ ܡܸܠܬܼܵܐ ܘܠܵܐ ܣܲܢܝܵܐ ܠܵܟܼ<EOS>ܐܸܢ ܕܹܝܢ ܬܹܐܡܲܪ ܟܲܕܼ ܠܵܐ ܬܸܬܸܿܠ ܕܲܓܵܠܵܐ ܐܲܢ̄ܬܿ<EOS>ܕܒܼܐܝܼܕܲܝ̈ܟ ܠܵܐ ܙ̣ܵܢ ܗܵܘ̇ ܙܵܝܘܿܢܵܐ ܠܗܵܘ̇ ܕܐܲܬܼܟܸܠܬܵܝܗܝ<EOS>ܝܲܩܝܼܪ ܠܲܚܡܵܐ ܘܫܲܘܝܵܐ ܡܸܠܬܼܵܐ ܠܲܕܼܐܵܡ݁ܲܪ ܠܵܗ̇<EOS>ܠܲܚܡܵܐ ܗܲܒܼ ܠܹܗ ܘܢܸܫܡܲܥ ܡܸܠܬܼܵܐ ܠܵܐ ܒܵܥܹ̇ܐ ܠܵܟܼ<EOS>ܟܲܦܢܵܐ ܟܲܪܣܹܗ ܘܐܸܬܼܵܐ ܕܢܸܡܠܹܝܗ̇ ܡ̣ܢ ܦܵܬܼܘܿܪܵܟܼ<EOS>ܘܕܲܫܡܲܥ̣ ܡܸܠܬܼܵܐ ܡܘܿܢ ܟܲܝ ܝܑܼܬܲܪ ܐܸܠܵܐ ܫܵܩܹ̇ܠ<EOS>ܠܵܘ ܡܲܠܦܵܢܵܐ ܒܥܵܟܼ ܡܣܟܹܿܢܵܐ ܫܠܝܼ ܠܵܐ ܬܲܠܸܦ<EOS>ܗܲܒܼ ܡܵܘܗܲܒܼܬܼܵܟܼ ܕܣܵܗ̇ܕܵܐ ܒܫܸܬܼܩܵܗ̇ ܥܲܠ ܙܵܝܘܿܢܵܐ<EOS>ܐܸܢ ܐܲܟܵܪܵܐ ܠܚܲܩܠܵܐ ܢܹܐܡܲܪ ܐܝܼܬܼ ܠܹܟܼܝ ܙܲܪܥܵܐ<EOS>ܘܬܼܘܼܒܼ ܢܸܬܼܢܸܐ ܠܵܗ̇ ܕܐܝܼܬܼ ܠܹܟܼܝ ܘܐܝܼܬܼ ܠܹܟܼܝ ܪܸܒܘܿ ܙܲܖ̈ܥܝܼܢ ܙܒ̈ܢܝܢ<EOS><EOS>ܐܸܢܗܸܘ ܕܙܲܪܥܵܐ ܠܵܐ ܢܸܫܕܹܐ ܒܵܗ̇ ܕܠܵܐ ܝܘܼܬܼܪܵܢܵܐ ܗ̣̄ܘ<EOS>ܕܠܵܘ ܡ̣ܢ ܡܸܠܹ̈ܐ ܗܵܘܹ̇ܐ ܓܕܼܝܼܫܵܐ ܐܵܘ ܥܲܠ̈ܠܵܬܼܵܐ<EOS>ܗܵܟܲܢܵܐ ܬܘܼܒܼ ܘܲܠܡܸܣܟܹ̇ܢܵܐ ܪܸܒ̇ܘܿ ܙܲܒܼ̈ܢܝܼܢ<EOS>ܐܸܢ ܬܹܐܡܲܪ ܠܹܗ ܕܡܵܪܝܵܐ ܙܵܐܹ̇ܢ ܘܡܵܪܝܵܐ ܙܵܐܹ̇ܢ<EOS>ܐܸܢ ܡܵܘܗܲܒܼܬܼܵܐ ܠܵܐ ܬܸܬܸ̇ܠ ܠܹܗ ܘܬܸܡܠܹܐ ܟܲܪܣܹܗ<EOS>ܙܲܪܥܵܟܼ ܪܘܼܚܵܐ ܗ̣̄ܘ ܥܲܠ̈ܠܵܬܼܵܐ ܕܹܝܢ ܠܵܐ ܝܵܗܹ̇ܒܼ ܠܵܟܼ<EOS>ܫܬܼܘܿܩ ܝܵܗ̇ܘܿܒܼܵܐ ܘܲܦܫܘܿܛ ܐܝܼܕܼܵܟܼ ܨܹܝܕܼ ܡܸܣܟܹ̇ܢܵܐ<EOS>ܘܟܲܕܼ ܫܲܬ̇ܝܼܩ ܐܲܢ̄ܬ̇ ܡܲܠܸܠ ܥܲܡܹܗ ܒܝܲܕܼ ܡܵܘܗܲܒܼܬܼܵܟܼ<EOS>ܠܵܐ ܬܬܲܪܓܸܡ ܠܹܗ ܕܲܟܼܦܸܢ ܘܲܟܼܦܝܼܦ ܘܲܡܠܸܐ ܙܵܘ̈ܥܹܐ<EOS>ܒܠܲܚܡܵܐ ܣܡܘܿܟܲܝܗܝ ܕܠܵܐ ܢܸܦܸܠ ܠܹܗ ܟܲܕܼ ܫܵܡܲܥ̇ ܠܵܟܼ<EOS>ܐܸܢ ܡܲܘܗܲܒܼܬܼܵܐ ܐܝܼܬܼ ܠܵܟܼ ܬܸܬܸ̇ܠ ܗܲܒܼ ܟܲܕܼ ܫܲܬ̇ܝܼܩ<EOS>ܘܗ̤ܝ ܡܵܘܗܲܒܼܬܼܵܟܼ ܡܲܠܦܵܢܝܼܬܼܵܐ ܗ̣̄ܝ ܥܲܠ ܙܵܝܘܿܢܵܐ<EOS>ܘܐܸܢ ܡܸܣܟܹܝܢ ܐܲܢ̄ܬ̇ ܘܲܣܢܝܼܩ ܘܲܨܪܝܼܟܼ ܡ̣ܢ ܡܵܙܘܿܢܵܐ<EOS>ܥܢܝܼ ܠܡܸܣܟܹܢܵܐ ܕܡܵܪܝܵܐ ܙܵܐܹ̇ܢ ܐܵܦ ܠܝܼ ܐܵܦ ܠܵܟܼ<EOS>ܐܸܢ ܚܲܣܝܼܪ ܐܲܢ̄ܬ̇ ܡ̣ܢ ܡܵܘܗܲܒܼܬܼܵܐ ܡܸܠܬܼܵܐ ܗܲܒܼ ܠܹܗ<EOS>ܐܸܢܕܹܝܢ ܐܝܼܬܼ ܠܵܟܼ ܗܲܒܼ ܟܲܕܼ ܫܲܬ̇ܝܼܩ ܘܲܫܪܝܼ ܥܵܒܲܪ<EOS>ܐܘܿ ܨܲܝܵܡܵܐ ܙܪܘܿܥ ܙܸܕܼ̈ܩܵܬܼܵܟܼ ܒܬܲܪܬܹܝܢ ܐܝܼܕܲܝ̈ܟ<EOS>ܕܐܝܼܬܼ ܠܵܟܼ ܬܸܚܨܘܿܕܼ ܘܲܒܼܝܲܡܝܼܢܵܟܼ ܘܲܒܼܣܸܡܵܠܵܟܼ<EOS>ܣܲܓ̇ܝܼ ܡܩܲܒ̇ܠܵܐ ܐܲܪܥܵܐ ܝܵܘܡܵܢ ܙܲܖ̈ܥܹܐ ܙܪܥܐ <EOS> <EOS>ܡܸܢܵܟܼ<EOS>ܫܕܼܝܼ ܒܵܗ̇ ܘܐܲܣܓܵܐ ܕܟܼܠܗܘܿܢ ܝܵܥܹ̇ܝܢ ܘܲܡܚܲܕܹܝܢ ܠܵܟܼ<EOS>ܦܘܼ̈ܡܹܐ ܟܲܦܢܹ̈ܐ ܗܵܐ ܥܲܝܝܼܦܝܼܢ ܥܲܠ ܬܲܖ̈ܥܲܝܟ̇ܘܿܢ<EOS>ܦܘܿܩܘ ܨܲܝܵܡܹ̈ܐ ܣܡܘܿܟܼܘ ܠܲܣܢܝܼ̈ܩܹܐ ܘܣܲܒܼܘ ܝܘܼܬܼܖ̈ܵܢܹܐ<EOS>ܓܕܼܘܿܠܘ ܠܹܗ ܠܨܵܘܡܵܐ ܡ̣ܢ ܙܸܕܼ̈ܩܵܬܼܵܐ ܟܠܝܼܠܵܐ ܪܲܒܵܐ<EOS>ܕܢܸܗܘܸܐ ܢܲܨܝܼܚ ܒܹܝܬܼ ܡܲܠܟ̇ܘܼܬܼܵܐ ܒܟܼܠ ܛܵܒܼ̈ܵܬܼܵܐ<EOS>ܣܢܝܼܩ ܗ̄ܘܼ ܢܲܚܬܵܐ ܥܲܠ ܨܘܼܖ̈ܵܬܼܵܐ ܫܲܦܝܼܖ̈ܵܬܼܵܐ<EOS>ܘܲܣܢܝܼܩ ܨܵܘܡܵܐ ܥܲܠ ܙܸܕܼ̈ܩܵܬܼܵܐ ܣܲܓܝܼ̈ܐܵܬܼܵܐ<EOS>ܐܲܝܟܼ ܨܲܝܵܪܵܐ ܡܗܝܼܪܵܐ ܕܪܘܼܚܵܐ ܨܵܪ̣ ܐܹܫܲܥܝܵܐ<EOS>ܨܲܠܡܵܐ ܠܨܵܘܡܵܐ ܕܟܼܠܵܗ̇ ܒܪܝܼܬܼܵܐ ܬܸܚܙܸܐ ܫܘܼܦܪܹܗ<EOS>ܡܸܛܠ ܕܲܚ̣ܙܵܐ ܕܐܝܼܬܼ ܗ̄ܘܼ ܨܵܘ̈ܡܹܐ ܕܠܵܐ ܫܲܦܝܼܪܝܼܢ<EOS>ܨܵܪܹܗ ܠܗܵܢܵܐ ܒܟܼܠܗܘܿܢ ܫܘܼܦܖ̈ܵܘܗܝ ܖ̈ܘܼܚܵܢܵܝܹܐ<EOS>ܡܸܬܼܒܲܝܲܢ ܗ̄ܘ̣ܵܐ ܗܵܘ̇ ܟܸܢܵܪܵܗ̇ ܕܲܢܒܼܝܼܘܼܬܼܵܐ<EOS>ܕܐܝܼܬܼ ܨܲܝܵܡܵܐ ܐܵܦ ܠܐܲܠܵܗܵܐ ܒܨܵܘܡܹܗ ܡܲܪܓܸܙ<EOS>ܐܝܼܬܼ ܨܲܝܵܡܵܐ ܕܲܒܼܫܘܼܒܼܗܵܪܵܐ ܢܦܝܼܚ ܘܲܡܫܲܩܲܠ<EOS>ܘܐܝܼܬܼ ܕܟܲܕܼ ܕܨܵܐܹ̇ܡ ܐܲܟ̇ܬܼܵܢ ܘܲܕܼܠܝܼܚ ܘܲܡܠܸܐ ܪܘܼܓܼܙܵܐ<EOS>ܐܝܼܬܼ ܗ̄ܘܼ ܕܲܣܟܼܝܼܪ ܦܘܼܡܹܗ ܒܨܵܘܡܵܐ ܡ̣ܢ ܡܹܐܟܼܘܼܠܬܵܐ<EOS>ܘܚܵܙܹ̇ܐ ܣܢܝܼܩܵܐ ܘܠܵܐ ܡܲܪܘܲܚ ܠܹܗ ܡ̣ܢ ܐܘܼܠܨܵܢܹܗ<EOS>ܐܝܼܬܼ ܗ̄ܘܼ ܕܡܲܟܸܟܼ ܢܲܦ̮ܫܹܗ ܒܨܵܘܡܵܐ ܘܟܼܵܐܹ̇ܦ ܨܵܘܪܹܗ<EOS>ܘܲܠܡܸܣܟܹ̇ܢܵܐ ܕܢܸܩܨܸܐ ܠܲܚܡܹܗ ܠܵܐ ܪܵܓܵܐ ܠܹܗ<EOS>ܐܝܼܬܼ ܕܡܵܐܹ̇ܟܼ ܠܹܗ ܣܲܩܵܐ ܘܩܸܛܡܵܐ ܥܲܠ ܬܸܫܘܝܼܬܹܗ<EOS>ܘܥܵܘܹ̇ܐ ܣܢܝܼܩܵܐ ܡ̣ܢ ܐܘܼܠܨܵܢܵܐ ܘܠܵܐ ܚܵܐܹ̇ܢ ܠܹܗ<EOS>ܒܗܵܢܵܐ ܨܵܘܡܵܐ ܓܥܲܪ ܐܹܫܲܥܝܵܐ ܘܲܒܼܣܲܪ ܫ̣ܵܛܹܗ<EOS>ܘܨܲܥܲܪ ܫܲܒܼܩܹܗ ܘܐܲܣ̣ܠܝܼ ܘܐܣܢܝ <EOS> ܣܲܚ̣ܦܹܗ ܩܕܼܵܡ<EOS>ܨܲܝܵܡܹ̈ܐ<EOS>ܘܨܵܪ̣ ܠܹܗ ܨܲܠܡܵܐ ܠܨܵܘܡܵܐ ܓܲܒܼܝܵܐ ܕܙܲܕܝܼܩܘܼܬܼܵܐ<EOS>ܕܢܸܗܘܸܐ ܝܑܼܕܼܝܼܥ ܒܲܟܼܢܘܼ̈ܫܵܬܼܵܐ ܕܟܼܠ ܨܲܝܵܡܹ̈ܐ<EOS>ܢܒܼܝܼܵܐ ܕܬܲܗܪܵܐ ܚ̣ܵܘܝܼ ܠܥܵܠܡܵܐ ܨܵܘܡܵܐ ܕܨܘܡܐ <EOS> ܐܲܝܢܵܘ<EOS>ܕܟܼܠܢܵܫ ܢܹܐܠܲܦ ܥܲܠ ܦܘܼܖ̈ܫܵܢܵܘܗܝ ܐܲܠܵܗܵܝܹ̈ܐ<EOS>ܗܵܢܵܘ ܨܵܘܡܵܐ ܕܬܸܫܪܸܐ ܩܸܛܖܹ̈ܐ ܕܥܵܘ̣ܠܵܐ ܡܸܢܵܟܼ<EOS>ܘܡܹܐܣܵܖ̈ܝܵܬܼܵܐ ܕܢܸܟܼܠܵܐ ܬܦܲܣܸܩ ܡ̣ܢ ܪܸܥܝܵܢܵܟܼ<EOS>ܩܸܛܪܵܐ ܕܥܵܘ̣ܠܵܐ ܩܸܛܪܵܐ ܗ̄ܘܼ ܕܲܩܛܝܼܪ ܡ̣ܢ ܪܸܥܝܵܢܵܟܼ<EOS>ܘܲܒܼܝܲܥܢܘܼܬܼܵܐ ܒܠܝܼܡ ܕܲܝܵܢܵܐ ܘܠܵܐ ܫܵܪܹܐ ܠܹܗ<EOS>ܐܵܦ ܡܹܐܣܵܪܬܵܐ ܕܢܸܟܼܠܵܐ ܐܝܼܬܹܝܗ̇ ܒܝܼܫܘܼܬܼ ܠܸܒܵܐ<EOS>ܕܨܵܠ̇ܝܵܐ ܦܲܚܹ̈ܐ ܘܢܵܟܼ̇ܠܵܐ ܘܥܵܠ̇ܒܵܐ ܠܟܼܠ ܩܲܖ̈ܝܼܒܹܝܗ̇<EOS>ܐܝܼܬܼ ܠܵܟܼ ܕܝܼܢܵܐ ܘܲܩܛܝܼܪ ܩܵܐܹ̇ܡ ܘܲܡܛ̣ܵܐ ܨܵܘܡܵܐ<EOS>ܫܪܝܼ ܥܲܡ ܐܲܚܘܼܟܼ ܟܲܕܼ ܥܵܠܹ̇ܒܼ ܠܵܟܼ ܐܸܢ ܨܵܐܹ̇ܡ ܐܲܢ̄ܬ̇<EOS>ܦܣܘܿܩ ܣܘܼܥܖ̈ܵܢܹܐ ܕܥܲܪܩܸܠ ܥܵܘ̣ܠܵܐ ܘܥܵܠܘܿܒܼܘܼܬܼܵܐ<EOS>ܘܲܦܫܘܿܛ ܒܐܘܼܪܚܵܐ ܕܙܲܕܝܼܩܘܼܬܼܵܐ ܘܗܵܢܵܘ ܨܵܘܡܵܐ<EOS>ܪܸܚܡܲܬܼ ܡܵܪܝܵܐ ܬܸܥܘܿܠ ܬܸܫܪܸܐ ܠܕܼܝܼܢܵܐ ܕܲܩܛܝܼܪ<EOS>ܕܗܵܢܵܐ ܥ̇ܒܼܵܕܼܵܐ ܒܨܵܘܡܵܐ ܫܲܦܝܼܪ ܠܲܡܗܲܠܵܟܼܘܼ<EOS>ܟܠ ܣܘܼܥܪܵܢܵܐ ܕܲܒܼܝܲܥܢܘܼܬܼܵܐ ܩ̣ܛܲܪ ܚܸܪܝܵܢܵܐ<EOS>ܗܸܢܘܿܢ ܐܸܢܘܿܢ ܩܸܛܖܹ̈ܐ ܕܥܵܘ̣ܠܵܐ ܫܪܝܼ ܨܲܝܵܡܵܐ<EOS>ܟܠ ܬܲܪܥܝܼܬܼܵܐ ܕܒܼܵܥ̇ܝܵܐ ܕܬܸܚܡܸܐ ܒܟܸܣܝܵܐ ܠܐܲܚܘܼܗ̇<EOS>ܠܗܵܝ̇ ܡܹܐܣܵܪܬܵܐ ܕܢܸܟܼܠܵܐ ܩܵܪܹܐ ܦܣܘܿܩ ܦܵܪܘܿܫܵܐ<EOS>ܡ̣ܢ ܐܹܫܲܥܝܵܐ ܢܦܲܩ̣ ܦܘܼܩܕܵܢܵܐ ܥܲܠ ܨܲܝܵܡܹ̈ܐ<EOS>ܕܢܸܫܪܸܐ ܩܸܛܖܹ̈ܐ ܘܡܹܐܣܵܖ̈ܝܵܬܼܵܐ ܕܢܸܟܼܠܵܐ ܢܸܦܣܘܿܩ<EOS>ܟܠ ܡܘܿܢ ܕܲܩܛܝܼܪ ܟܠ ܡܘܿܢ ܕܲܟܼܣܸܐ ܟܠ ܡܘܿܢ ܕܲܢܟܼܝܼܠ<EOS>ܦܲܣܸܩ ܘܲܫܪܝܼ ܘܫܕܝ <EOS> ܘܨܘܼܡ ܠܐܲܠܵܗܵܐ ܒܠܸܒܵܐ ܫܲܦܝܵܐ<EOS>ܗܵܢܵܐ ܢܒܼܝܼܵܐ ܩܲܝܛܘܿܢܩܵܢܵܗ̇ ܕܐܲܠܵܗܘܼܬܼܵܐ<EOS>ܢܦܲܩ̣ ܚܵܘܝܼ ܠܵܟܼ ܐܘܼܪܚܹܗ ܕܨܵܘܡܵܐ ܘܲܥܒܼܝܼ̈ܕܼܵܬܹܗ<EOS>ܗ̤ܘ ܡܲܠܸܦ ܠܵܟܼ ܕܬܸܩܨܸܐ ܒܨܵܘܡܵܐ ܠܟܲܦܢܵܐ ܠܲܚܡܵܟܼ<EOS>ܕܗܵܢܵܐ ܥ̇ܒܼܵܕܼܵܐ ܦܐܸܐ ܠܨܲܝܵܡܹ̈ܐ ܩܕܼܵܡ ܐܲܠܵܗܵܐ<EOS>ܡ̣ܢ ܪܸܥܝܵܢܹܗ ܕܡܵܪܝܵܐ ܝܑܼܠܸܦ ܡܵܢܵܐ ܪܵܚܹ̇ܡ<EOS>ܘܲܓܼܠ̣ܵܐ ܠܐ̄ܢܵܫܵܐ ܕܟܼܠܢܵܫ ܢܹܐܠܲܦ ܠܲܥܒܼܝܼ̈ܕܼܵܬܹܗ<EOS>ܕܢܸܥܘܿܠ ܠܒܲܝܬܵܟܼ ܐܵܪܚܵܐ ܕܐܸܬܼܵܐ ܡ̣ܢ ܐܵܟܼܣܸܢܝܵܐ<EOS>ܪܵܚܹ̇ܡ ܡܵܪܝܵܐ ܘܲܓܼܠ̣ܵܐ ܢܒܼܝܵܐ ܠܲܕܼܫܵܡܲܥ̇ ܠܹܗ<EOS>ܬܟܲܣܸܐ ܠܒܼܘܼܫܵܐ ܠܥܲܖ̈ܛܠܵܝܹܐ ܪܓܼܝܼܓܼ ܐܲܠܵܗܵܐ<EOS>ܘܐܲܝܟܼ ܒܲܪ ܐ̄ܪܵܙܵܐ ܓܠ̣ܵܐ ܐܹܫܲܥܝܵܐ ܩܕܼܵܡ ܣܲܓܿܝܼ̈ܐܹܐ<EOS>ܨܵܒܹ̇ܐ ܣܓܼܝܼܕܼܵܐ ܕܠܵܐ ܐ̄ܢܵܫ ܢܲܗܡܸܐ ܡ̣ܢ ܒܲܪ ܒܸܣܪܹܗ<EOS>ܘܗ̤ܘ ܨܸܒܼܝܵܢܵܐ ܕܐܲܠܵܗܘܼܬܼܵܐ ܙܡ̣ܲܪ ܐܹܫܲܥܝܵܐ<EOS>ܒܲܪ ܒܸܣܪܵܟܼ ܗ̣̄ܘ ܣܢܝܼܩܵܐ ܕܲܣܚܝܼܦ ܥܲܠ ܐܸܣܟܿܘܼܦܬܼܵܟܼ<EOS>ܕܲܥ ܡ̣ܢ ܢܲܦ̮ܫܵܟܼ ܘܲܡܠܝܼ ܟܲܪܣܹܗ ܘܪܲܒܿ ܗ̣̄ܘ ܨܵܘܡܵܟܼ<EOS>ܦܲܓܼܪܵܐ ܗ̣̄ܘ ܦܲܓܼܪܹܗ ܠܵܘ ܛܲܪܵܢܵܐ ܕܲܫܕܸܐ ܘܲܫܠܝܼܚ̣<EOS>ܘܲܡܢܲܬܸܿܫ ܠܹܗ ܥܲܪܝܵܐ ܘܚܘܼܡܵܐ ܘܠܵܐ ܚܵܐܹ̇ܣ ܐܲܢ̄ܬܿ<EOS>ܡ̣ܢ ܗܵܝ̇ ܟܸܬܵܐ ܕܓܲܒܼܠܘܼܟܼ ܖ̈ܲܚܡܹܐ ܓܲܒܼܠܘܼܗܝ ܐܵܦ ܠܹܗ<EOS>ܚܲܕܼ ܗ̣̄ܘ ܛܝܼܢܵܐ ܘܲܟܼܡܵܐ ܕܬܹܐܪܲܒܼ ܒܲܪ ܓܸܢܣܵܟܼ ܗ̣̄ܘ<EOS>ܠܡܘܿܢ ܨܵܐܹ̇ܡ ܐܲܢ̄ܬܿ ܐܸܠܵܐ ܬܪܲܚܸܡ ܥܲܠ ܩܲܪܝܼܒܵܟܼ<EOS>ܕܗܵܢܵܘ ܨܵܘܡܵܐ ܕܲܓܼܒܼܵܐ ܡܵܪܝܵܐ ܕܲܢܪܲܚܸܡ ܐ̄ܢܵܫ<EOS>ܚܙܝܼ ܠܵܐ ܬܹܐܚܘܿܕܼ ܬܲܪܥܵܐ ܕܖ̈ܲܚܡܹܐ ܩܕܼܵܡ ܡܸܣ̈ܟܹܿܢܵܐ<EOS>ܕܠܵܐ ܨܲܝܵܡܵܐ ܚܲܪܡܵܐ ܬܸܗܘܸܐ ܕܨܵܘܡܹܗ ܨܲܥܪܵܐ ܗ̣̄ܘ<EOS>ܚܙܝܼ ܠܵܐ ܬܸܣܢܸܐ ܒܠܸܒܵܟܼ ܠܐܲܚܘܼܟܼ ܟܲܕܼ ܨܵܐܹ̇ܡ ܐܲܢ̄ܬܿ<EOS>ܕܠܵܐ ܡ̣ܢ ܨܵܘܡܵܟܼ ܪܹܝܚܵܐ ܣܲܪܝܵܐ ܠܡܲܠܟܵܐ ܢܸܡܚܸܐ<EOS>ܚܙܝܼ ܠܵܐ ܬܠܘܼܛ ܠܡ̇ܢ ܕܣܵܢܹ̇ܐ ܠܵܟܼ ܟܲܕܼ ܨܵܐܹ̇ܡ ܐܲܢ̄ܬܿ<EOS>ܕܠܵܐ ܒܠܵܘ̈ܛܵܬܼܵܟܼ ܨܵܘܡܵܟܼ ܢܸܣܪܸܐ ܘܠܵܐ ܢܸܬܼܩܲܒܲܠ<EOS>ܨܵܐܹ̇ܡ ܦܘܼܡܵܟܼ ܡ̣ܢ ܡܹܐܟܼ̈ܠܵܬܼܵܐ ܢܸܗܘܸܐ ܨܵܐܹ̇ܡ<EOS>ܘܡ̣ܢ ܠܵܘ̈ܛܵܬܼܵܐ ܘܡ̣ܢ ܨܘܿܚ̈ܝܵܬܼܵܐ ܘܡ̣ܢ ܡܘܼܝܵܩܹ̈ܐ<EOS>ܘܡ̣ܢ ܫܘܼܒܼܗܵܪܵܐ ܘܡ̣ܢ ܒܘܼܙܵܚܵܐ ܘܡ̣ܢ ܚܸܪܝܵܢܵܐ<EOS>ܘܡ̣ܢ ܡܵܘ̈ܡܵܬܼܵܐ ܘܲܒܼܐܹܝܢ ܘܲܒܼܠܵܐ ܗ̤ܘܝܼ ܫܲܪܝܼܪܵܐ<EOS>ܚܙܝܼ ܠܵܐ ܬܡܲܠܸܠ ܡܸܠܬܼܵܐ ܒܨܵܘܡܵܐ ܕܫܵܪܝܵܐ ܨܵܘܡܵܟܼ<EOS>ܘܲܡܣܲܝܒܼܵܐ ܠܵܟܼ ܥܲܡ ܐܵܣܘܿܛܹ̈ܐ ܟܲܕܼ ܨܵܐܹ̇ܡ ܐܲܢ̄ܬ̇<EOS>ܡܲܨܝܵܐ ܗ̣̄ܝ ܡܸܠܬܼܵܐ ܠܲܡܛܲܡܵܐܘܼ ܠܡܲܢ ܕܐܵܡ̇ܲܪ ܠܵܗ̇<EOS>ܡܸܛܠ ܗܵܢܵܐ ܢܛܲܪ ܠܸܫܵܢܵܟܼ ܐܘܿ ܨܲܝܵܡܵܐ<EOS>ܗ̤ܘ ܐܹܫܲܥܝܵܐ ܒܲܢܛܘܼܖ̈ܵܬܼܵܐ ܕܨܵܘܡܵܐ ܣܵܡ̣ܵܗ̇<EOS>ܘܲܕܼܠܵܐ ܬܡܲܠܸܠ ܡܸܠܬܼܵܐ ܦܲܩܸܕܼ ܠܲܕܼܨܲܝܵܡܵܐ ܗ̣̄ܘ<EOS>ܠܵܘ ܟܠ ܡܸܠܝܼ̈ܢ ܕܲܡܡܲܠܸܠ ܐ̄ܢܵܫ ܫܲܘ̈ܝܵܢ ܐܸܢܹܝܢ<EOS>ܘܠܵܘ ܡ̣ܢ ܟܠܗܹܝܢ ܢܸܟܼܠܸܐ ܢܲܦ̮ܫܹܗ ܗܵܘ̇ ܕܲܡܡܲܠܸܠ<EOS>ܐܵܦ ܬܸܫܒ̇ܘܿܚܬܵܐ ܐܵܦ ܬܵܘܕܝܼܬܼܵܐ ܡܸܠܹ̈ܐ ܐܸܢܹܝܢ<EOS>ܘܲܙܡܝܼܖ̈ܵܬܼܵܐ ܕܪܘܼܚܵܐ ܘܙܵܘ̈ܥܹܐ ܕܲܢܒܼܝܼܘܼܬܼܵܐ<EOS>ܘܗܵܠܹܝܢ ܡܸܠܹ̈ܐ ܚܲܝܹ̈ܐ ܡܵܠ̈ܝܵܢ ܠܐܵܡܘܿܖ̈ܲܝܗܹܝܢ<EOS>ܘܠܵܐ ܐ̄ܢܵܫ ܢܸܫܠܸܐ ܠܲܓܼܡܵܪ ܡܸܢܗܹܝܢ ܐܸܢ ܨܲܝܵܡܵܐ ܗ̣̄ܘ<EOS>ܘܲܕܼܠܵܐ ܬܡܲܠܸܠ ܡܸܠܬܼܵܐ ܒܨܵܘܡܵܐ ܐ̄ܡ̣ܲܪ ܐܹܫܲܥܝܵܐ<EOS>ܘܐܸܬܼܝܲܕܼܥܲܬ̤ ܠܵܗ̇ ܕܐܲܝܕܵܐ ܡܸܠܬܼܵܐ ܘܵܠܹ̇ܐ ܬܸܒܼܛܲܠ<EOS>ܠܵܐ ܬܸܬܼܡܲܠܲܠ ܡܸܠܬܼܵܐ ܕܥܵܘ̣ܠܵܐ ܐܵܘ ܕܲܚܣܵܡܵܐ<EOS>ܐܵܘ ܕܲܛܢܵܢܵܐ ܘܡܹܐܟܲܠܩܲܪܨܵܐ ܘܲܕܼܚܸܪܝܵܢܵܐ<EOS>ܢܸܫܠܸܐ ܦܘܼܡܵܐ ܡ̣ܢ ܨܘܼܚ̈ܝܵܬܼܵܐ ܘܡ̣ܢ ܡܘܼܝܵܩܵܐ<EOS>ܘܡ̣ܢ ܟܠ ܡܸܠܬܼܵܐ ܕܲܒܼܚܸܫܘܿܟܼܵܐ ܡܗܲܠܟܼܵܐ ܠܲܣܛܲܪ<EOS>ܡܲܨܝܵܐ ܗ̣̄ܝ ܡܸܠܬܼܵܐ ܕܬܹܐܚܘܿܕܼ ܬܲܪܥܵܐ ܩܕܼܵܡ ܨܲܝܵܡܵܐ<EOS>ܘܢܸܗܘܸܐ ܡܲܣܠܲܝ ܡ̣ܢ ܩܵܢܘܿܢܵܐ ܐܲܠܵܗܵܝܵܐ<EOS>ܡܲܨܝܵܐ ܗ̣̄ܝ ܡܸܠܬܼܵܐ ܕܲܒܼܓܹܗܲܢܵܐ ܠܡܵܪܵܗ̇ ܬܸܚܣܘܿܦ<EOS>ܘܲܒܼܝܲܩܕܵܢܵܐ ܠܥܵܠܲܡ ܬܲܪܡܸܐ ܠܐܲܝܢܵܐ ܕܐܲܡ̣ܪܵܗ̇<EOS>ܒܡܸܠܲܬܼ ܦܘܼܡܹܗ ܡܘܼܫܹܐ ܓܲܙܵܗ̇ ܕܲܢܒܼܝܘܼܬܼܵܐ<EOS>ܠܡܵܪܝܵܐ ܡܲܪܡܲܪ ܟܲܕܼ ܒܲܥܒܼܵܕܼܵܘ̈ܗܝ ܫܲܦܝܼܪܵܐ ܗ̄ܘ̣ܵܐ<EOS>ܢܒܼܝܼܬܼܵܐ ܡܲܪܝܲܡ ܚܵܬܹܗ ܕܐܲܗܪܘܿܢ ܟܘܼܡܪܵܐ ܪܲܒܵܐ<EOS>ܡܸܛܠ ܡܸܠܬܼܵܐ ܕܡܲܠܸܠ̣ ܦܘܼܡܵܗ̇ ܓܲܪܒܼܵܐ ܠܸܒܼܫܲܬ̤<EOS>ܘܡܵܢܵܐ ܐܹܡܲܪ ܥܲܠ ܓܲܝܵܣܵܐ ܕܡ̣ܢ ܝܲܡܝܼܢܵܐ<EOS>ܕܐܸܡ݂ܲܪ ܡܸܠܬܼܵܐ ܘܲܗܘ̤ܵܐ ܝܵܪܬܵܐ ܒܓܲܢܲܬܼ ܛܘܼ̈ܒܹܐ ܒܓܘ ܦܪܕܝܣܐ <EOS>ܡܵܐ ܕܟܼܠ ܡܸܠܬܼܵܐ ܕܐܵܡܲܪ ܦܘܼܡܵܐ ܠܕܼܝܼܢܵܐ ܬܸܥܘܿܠ<EOS>ܡܲܢ ܠܵܐ ܢܸܕܼܚܲܠ ܠܲܡܡܲܠܵܠܘܼ ܝܲܬܿܝܼܖ̈ܵܬܼܵܐ<EOS>ܡܵܐ ܕܡ̣ܢ ܡܸܠܵܘ̈ܗܝ ܡܸܙܕܲܕܲܩ ܐ̄ܢܵܫ ܐܵܘ ܡܸܬܼܚܲܝܲܒܼ<EOS>ܡܲܢ ܠܵܐ ܢܸܬܼܩܘܿܠ ܡܸܠܬܹܗ ܒܙܵܘܥܵܐ ܘܟܸܢ ܐܵܡ݁ܲܪ ܠܵܗ̇<EOS>ܡܵܐ ܕܡ̣ܢ ܡܸܠܵܘ̈ܗܝ ܡܸܣܬܲܝܲܒܼ ܐ̄ܢܵܫ ܐܵܦ ܟܲܕܼ ܨܵܐܹ̇ܡ<EOS>ܠܡܘܿܢ ܠܡ̇ܢ <EOS> ܡ̇ܢ <EOS> ܠܵܐ ܙܵܐܲܥ ܕܢܹܐܡܲܪ ܡܸܠܬܼܵܐ<EOS>ܕܠܵܐ ܫܲܦܝܼܪܵܐ<EOS>ܡܲܪܡܲܪ ܡܘܼܫܹܐ ܘܓܸܪܒܲܬ̤ ܡܲܪܝܲܡ ܘܥܲܠ̣ ܓܲܝܵܣܵܐ<EOS>ܡܘܼܡܹ̈ܐ ܘܫܘܼܦܖܹ̈ܐ ܕܠܵܐ ܣܘܼܥܖ̈ܵܢܹܐ ܒܡܸܠܹ̈ܐ ܒܲܠܚܘܿܕܼ<EOS>ܡܸܟܹܝܠ ܗܵܫܵܐ ܙܘܼܥ ܡ̣ܢ ܡܸܠܬܼܵܐ ܐܘܿ ܨܲܝܵܡܵܐ<EOS>ܕܠܵܐ ܠܲܚܛܵܗܵܐ ܬܲܫܠܸܡ ܦܘܼܡܵܟܼ ܟܲܕܼ ܨܵܐܹ̇ܡ ܐܲܢ̄ܬܿ<EOS>ܠܫܲܖ̈ܒܹܐ ܣܖ̈ܝܼܩܹܐ ܠܵܐ ܬܸܫܬܲܥܒܲܕܼ ܠܲܡܡܲܠܵܠܘܼ<EOS>ܐܵܦܠܵܐ ܥܒܼܵܕܹ̈ܐ ܕܐ̄ܢܵܫܵܐ ܬܸܬܼܢܸܐ ܕܠܵܐ ܫܲܦܝܼܪܝܼܢ<EOS>ܡܘܿܢ ܐܵܠ̇ܨܵܐ ܠܵܟܼ ܬܸܩܠܘܿܦ ܫܘܼܚܢܵܐ ܕܠܵܘ ܕܝܼܠܵܟܼ ܗ̣̄ܘ<EOS>ܡܘܿܢ ܗܵܕܹܣ ܐܲܢ̄ܬ̇ ܒܲܕܼܩܲܪܝܼܒܼܵܟܼ ܟܲܕܼ ܗ̤ܘ ܪܲܚܝܼܩ<EOS>ܐܲܣܟܸܠ̣ ܐܲܚܘܼܟܼ ܡܘܿܢ ܝܵܨܹ̇ܦ ܐܲܢ̄ܬ̇ ܕܬܸܬܼܢܹܐ ܡܘܼܡܵܘ̈ܗܝ<EOS>ܡܵܪܵܐ ܐܝܼܬܼ ܠܹܗ ܕܚܲܠ ܡ̣ܢ ܥܲܒܼܕܵܐ ܕܠܵܘ ܕܝܼܠܵܟܼ ܗ̣̄ܘ<EOS>ܫܘܼܦܪܵܐ ܪܲܒܵܐ ܚܲܫܒܵܗ̇ ܕܵܘܝܼܕܼ ܠܗܵܕܹܐ ܕܐܸܡ̣ܲܪ<EOS>ܕܠܵܐ ܥ̣ܒܲܪ ܥܲܠ ܦܘܼܡܝ ܥܒܼܵܕܹ̈ܐ ܒܝܼ̈ܫܹܐ ܕܐ̄ܢܵܫܵܐ ܡܸܡܬܼܘܿܡ<EOS>ܫܲܦܝܼܪ ܡܲܠܸܠ ܗܵܘ̇ ܟܸܢܵܪܵܗ̇ ܕܲܢܒܼܝܼܘܼܬܼܵܐ<EOS>ܕܠܵܐ ܐ̄ܢܵܫ ܢܸܬܼܢܸܐ ܥܒܼܵܕܹ̈ܐ ܒܝܼ̈ܫܹܐ ܕܐ̄ܢܵܫܵܐ ܚܲܒܼܖ̈ܵܘܗܝ<EOS>ܠܵܐ ܡܲܥܒܲܪܬܵܐ ܠܫܲܖ̈ܒܹܿܐ ܣܖ̈ܝܼܩܹܐ ܢܸܗܘܸܐ ܦܘܼܡܵܟܼ<EOS>ܡܘܿܢ ܝܵܬܲܪ ܐܲܢ̄ܬ̇ ܡ̣ܢ ܨܘܿܚ̈ܝܵܬܼܵܐ ܕܲܟܼ̈ܢܵܘܵܬܼܵܟܼ<EOS>ܐܸܢ ܟܲܕܼ ܨܵܐܹ̇ܡ ܐ̄ܢܵܫ ܡ̣ܢ ܠܲܚܡܵܐ ܒܡܸܠܬܼܵܐ ܢܸܚܛܸܐ<EOS>ܡܘܿܢ ܝܘܼܬܼܪܵܢܵܐ ܕܲܒܼܢܵܐ ܘܲܣ̣ܬܲܪ ܘܐܵܘܒܸܿܕܼ ܐܲܓܼܪܹܗ<EOS>ܨܵܡ̣ ܘܐܸܙܕܲܕܲܩ ܘܡܲܠܸܠ̣ ܣܲܪܚ̣ܵܗ̇ ܠܙܲܕܝܼܩܘܼܬܹܗ<EOS>ܣܦܝܼܩܵܐ ܟܲܪܣܹܗ ܘܲܫܪܸܐ ܨܵܘܡܹܗ ܘܠܵܐ ܡܸܣܬܲܟܲܠ<EOS>ܫܲܦܝܼܪ ܨܵܘܡܹܗ ܘܣܲܢ̈ܝܵܢ ܡܸܠܵܘ̈ܗܝ ܦܲܟܝܼ̈ܗܵܬܼܵܐ<EOS>ܒܸܣܡܹ̈ܐ ܘܙܸܒܼܠܵܐ ܣܵܡ̣ ܥܲܠ ܦܝܼܪܡܹܗ ܘܠܵܐ ܡܸܬܼܩܲܒܲܠ<EOS>ܐܘܿ ܨܲܝܵܡܵܐ ܙܘܼܥ ܡ̣ܢ ܡܸܠܬܼܵܐ ܠܲܡܡܲܠܵܠܘܼ<EOS>ܕܐܵܦ ܗ̤ܝ ܩܸܛܠܵܐ ܗ̣̄ܝ ܘܒܼܝܼܫܬܵܐ ܗ̣̄ܝ ܪܲܒܿܬܼܵܐ ܠܲܕܼܢܵܦܹ̇ܠ ܒܵܗ̇<EOS>ܫܲܠܝܼܛ ܦܘܼܡܵܐ ܐܵܘ ܕܲܢܫܲܒܲܚ ܐܵܘ ܕܲܢܙܲܡܲܪ<EOS>ܐܵܘ ܕܲܢܗܲܠܸܠ ܐܵܘ ܢܸܓܼܒܸܿܐ ܠܹܗ ܫܸܬܼܩܵܐ ܕܲܟܼܝܵܐ<EOS>ܟܠ ܒܸܢܝܵܢܵܐ ܟܠ ܠܘܼܒܵܒܼܵܐ ܟܠ ܝܘܼܬܼܪܵܢܵܐ<EOS>ܟܠ ܫܘܿܥ̈ܝܵܬܼܵܐ ܕܝܵܬܼ̇ܪܝܼܢ ܡܸܢܗܹܝܢ ܫܲܡܘܿܥܲܝ̈ܗܹܝܢ<EOS>ܗܲܒܼ ܠܲܣܢܝܼ̈ܩܹܐ ܣܥܘܿܪ ܡܸܣܟܹܢܹ̈ܐ ܣܡܘܿܚ ܚܵܕܼܘܿܖܹ̈ܐ<EOS>ܦܲܪܢܸܣ ܝܲܬܼܡܹ̈ܐ ܘܟܲܣܵܐ ܓܘܼܫܡܵܐ ܕܥܲܖ̈ܛܸܠܵܝܹܐ<EOS>ܩܪܝܼ ܠܐܲܪܡܲܠܬܵܐ ܘܲܡܠܝܼ ܟܸܢܦܵܗ̇ ܡ̣ܢ ܦܵܬܼܘܿܪܵܟܼ<EOS>ܘܲܕܼܒܲܪ ܝܲܬܼܡܵܐ ܘܐܲܛܥܸܢ ܚܲܕܵܝܗܝ ܡ̣ܢ ܥܲܠ̈ܠܵܬܼܵܟܼ<EOS>ܫܬܼܘܿܩ ܡ̣ܢ ܡܸܠܬܼܵܐ ܕܡܲܠܝܵܐ ܕܡܢܝܐ <EOS> ܫܘܼܚ̈ܢܹܐ<EOS>ܕܲܟܼ̈ܢܵܘܵܬܼܵܟܼ<EOS>ܘܛܲܪ ܠܸܫܵܢܵܟܼ ܡ̣ܢ ܕܲܢܗܲܦܸܟܼ ܝܲܬܿܝܼܖ̈ܵܬܼܵܐ<EOS>ܨܵܘܡܵܐ ܦܓܲܥ̣ ܒܵܟܼ ܛܲܝܸܒܼ ܢܲܦ̮ܫܵܟܼ ܥܲܠ ܛܵܒܼ̈ܵܬܼܵܐ<EOS>ܘܐܲܝܟܼ ܟܲܫܝܼܪܵܐ ܬܠܘܿܚ ܐܸܫܛܵܖܹ̈ܐ ܕܲܟܼܬܼܝܼܒܼܝܼܢ ܠܵܟܼ<EOS>ܙܲܒܼܢܵܐ ܗ̣̄ܘ ܕܲܦܬܼܝܼܚ ܬܲܪܥܵܐ ܪܲܒܵܐ ܠܟܼܠ ܨܲܝܵܡܹ̈ܐ<EOS>ܩܘܼܡ ܬܲܝܵܒܼܵܐ ܦܪܘܿܥ ܚܵܘ̈ܒܵܬܼܵܟܼ ܡ̣ܢ ܙܸܕܼ̈ܩܵܬܼܵܟܼ<EOS>ܟܠ ܚܲܛܵܝܵܐ ܢܸܣܥܘܿܪ ܢܲܦ̮ܫܹܗ ܒܙܲܕܝܼܩܘܼܬܼܵܐ<EOS>ܒܪܝܼܟܼ ܗ̣̄ܘ ܕܝܲܗ̣̄ܒܼ ܠܲܢ ܨܵܘܡܵܐ ܕܢܸܥܨܘܿܒܼ ܠܲܚܒܼܵܪܵܬܲܢ<EOS>ܫܠܸܡ̣ ܡܹܐܡܪܵܐ ܩܲܕܼܡܵܝܵܐ ܕܥܲܠ ܨܵܘܡܵܐ<EOS>