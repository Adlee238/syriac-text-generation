ܥܰܠ ܩܳܠܳܐ ܕܐܳܘ ܡܳܪܝ̱ ܒܓܢܝܟ<EOS>
ܐܳܘ ܟܡܳܐ ܪܰܒ ܐܳܕܳܡ<EOS>
ܘܰܫܒܺܝܚ ܒܰܒܪܺܝܬܶܗ<EOS>
ܐܳܘ ܟܡܳܐ ܪܰܒ ܫܰܦܠܶܗ<EOS>
ܒܥܶܕܳܢ ܡܺܝܬܽܘܬܶܗ<EOS>
ܢܰܘܪܒܺܝܘܗ̱ܝ ܢܽܘܚܳܡܳܟ<EOS>
ܥܽܘܢܺܝܬܳܐ ܢܚܰܕܬܺܝܘܗ̱ܝ ܢܽܘܚܳܡܳܟ<EOS>
ܒܪܽܘܟܳܒܶܗ ܨܺܝܪܳܐ<EOS>
ܚܶܟܡܰܬ ܒܳܪܽܘܝܶܗ<EOS>
ܒܚܽܘܒܳܠܶܗ ܪܰܫܺܝܡܳܐ<EOS>
ܒܺܝܫܽܘܬ ܢܳܟܽܘܠܶܗ<EOS>
ܢܶܒܗܰܬ ܒܚܽܘܕܳܬܶܗ<EOS>
ܓܒܳܐ ܘܪܳܒ ܒܰܥܒܳܕܶܗ<EOS>
ܘܫܺܝܛ ܗ̱ܽܘ ܒܥܽܘܢܕܳܢܶܗ<EOS>
ܒܚ̈ܰܝܰܘܗ̱ܝ ܐܰܝܟ ܡܶܕܶܡ<EOS>
ܒܡܰܘܬܶܗ ܐܰܝܟ ܠܳܐ ܡܶܕܶܡ<EOS>
ܬܽܘܒ ܡܳܪܝ̱ ܐܰܘܪܒܳܝܗ̱ܝ<EOS>
ܕܳܐܶܢ ܘܰܡܚܰܝܶܒ<EOS>
ܡܥܰܩܶܒ ܘܰܡܙܰܟܶܐ<EOS>
ܕܽܘܡܝܶܗ ܕܰܐܠܳܗܳܐ<EOS>
ܘܡܰܘܬܶܗ ܕܚܰܝ̈ܘܳܬܳܐ<EOS>
ܨܰܠܡܳܟ ܢܺܐܪܰܒ ܒܳܟ<EOS>
ܗܳܐ ܡܶܠܬܶܗ ܪܰܒܳܐ ܗ̱ܝ<EOS>
ܘܥܰܠ ܟܽܘܠ ܡܶܬܦܰܪܣܶܐ<EOS>
ܒܬܺܒܶܝܠ ܡܰܠܳܠܰܐ ܗ̱ܘ<EOS>
ܘܒܰܫܝܽܘܠ ܡܶܫܬܰܬܰܩ<EOS>
ܚܰܕܶܬ ܩ̈ܺܝܢܳܬܶܗ<EOS>
ܘܰܥܡܰܕ ܒܝܰܡܳܐ<EOS>
ܘܡܰܣܶܩ ܣܺܝܡ̈ܳܬܶܗ<EOS>
ܘܡܳܐ ܕܰܥܡܰܕ ܒܰܫܝܽܘܠ<EOS>
ܟܳܡ ܥܠܰܘܗ̱ܝ ܡܰܘܬܳܐ<EOS>
ܒܳܟ ܡܳܪܝ̱ ܢܶܬܕܰܠܶܐ<EOS>
ܙܪܺܝܙܳܐ ܕܰܠܝܰܡܳܐ<EOS>
ܡܰܫܥܒܶܕ ܘܰܠܝܰܒܫܳܐ<EOS>
ܒܩܰܒܪܳܐ ܡܶܫܬܰܦܰܠ<EOS>
ܘܗܳܘܶܐ ܫܶܪܕܽܘܕܳܐ<EOS>
ܢܓܽܘܠܽܘܢ ܡܳܪܝ̱ ܪ̈ܰܚܡܰܝܟ<EOS>
ܚܰܝܘ̈ܳܬܳܐ ܡܫܰܥܒܶܕ<EOS>
ܢܺܝܪܶܗ ܚܰܣܺܝܢܳܐ<EOS>
ܘܢܺܝܪܶܗ ܕܡܰܘܬܳܐ<EOS>
ܡܫܰܦܶܠ ܚܺܐܪܽܘܬܶܗ<EOS>
ܒܳܟ ܡܳܪܝ̱ ܢܶܬܚܰܪܰܪ<EOS>
ܛܰܟܶܣ ܒܰܦܓܽܘ̈ܕܶܐ<EOS>
ܚܺܐܦܳܐ ܕܡܰܪܟܰܒܬܳܐ<EOS>
ܡܰܘܬܳܐ ܒܠܰܡ ܠܶܗ<EOS>
ܘܒܰܫܝܽܘܠ ܐܳܣܰܪ ܠܶܗ<EOS>
ܢܶܫܪܶܝܘܗ̱ܝ ܫܳܪܶܐ ܟܽܠ<EOS>
ܝܺܬܶܒ ܥܰܠ ܬܪܢܽܘܣ<EOS>
ܒܬܳܓܳܐ ܘܒܰܟܠܺܝܠܳܐ<EOS>
ܘܡܰܘܬܳܐ ܡܰܚܶܬ ܠܶܗ<EOS>
ܐܶܣܟܺܡܶܗ ܘܬܳܒܰܪ ܠܶܗ<EOS>
ܒܳܟ ܡܳܪܝ̱ ܢܶܬܝܰܩܰܪ<EOS>
ܟܳܬܶܒ ܘܳܐܦ ܩܳܪܶܐ<EOS>
ܘܕܳܪܶܫ ܘܰܡܬܰܪܓܰܡ<EOS>
ܘܠܳܐ ܡܶܫܟܰܚ ܕܰܢܦܺܝܣ<EOS>
ܠܡܰܘܬܳܐ ܒܚ̈ܶܟܡܳܬܶܗ<EOS>
ܒܳܟ ܡܳܪܝ̱ ܢܶܬܦܰܨܶܐ<EOS>
ܟܰܕ ܠܰܐܪܝܳܐ ܚܳܒܶܫ<EOS>
ܘܶܐܣܰܪ ܬܰܢܺܝܢܳܐ<EOS>
ܘܠܳܐ ܒܢܶܩܥܳܐ ܕܰܫܝܽܘܠ<EOS>
ܡܰܘܬܳܐ ܚܳܒܶܫ ܠܶܗ<EOS>
ܢܰܦܩܺܝܘܗ̱ܝ ܩܳܠ ܩܰܪܢܳܐ<EOS>
ܠܺܐܝܠܳܢܳܐ ܦܣܰܩ<EOS>
ܘܰܡܚܰܠܶܦ ܘܳܐܦ ܣܳܓܶܐ<EOS>
ܘܠܶܗ ܦܪܰܫ ܡܰܘܬܳܐ<EOS>
ܡܶܢ ܟܽܠ ܚܰܒܺܝܒܰܘ̈ܗ̱ܝ<EOS>
ܒܫܽܘܒܚܳܟ ܢܶܚܙܶܐ ܐܶܢܽܘܢ<EOS>
ܠܡܰܚ̈ܘܳܬܳܐ ܐܰܣܺܝ<EOS>
ܒܣܰܡ̈ܳܡܢܶܐ ܕܶܐܫܟܰܚ<EOS>
ܘܠܰܡܚܽܘܬܶܗ ܕܡܰܘܬܳܐ<EOS>
ܣܳܡܳܐ ܠܳܐ ܢܦܰܠ<EOS>
ܢܰܐܣܶܝܘܗ̱ܝ ܣܳܡ ܚ̈ܰܝܶܐ<EOS>
ܡܶܫܚܶܗ ܘܗܶܪ̈ܽܘܡܰܘܗ̱ܝ<EOS>
ܘܣܽܘܓܳܐܐ ܕܒܰܣܡ̈ܳܢܰܘܗ̱ܝ<EOS>
ܠܳܐ ܡܨܶܐ ܡܰܦܟܶܗ ܠܶܗ<EOS>
ܠܪܺܝܚܶܗ ܡܳܐ ܕܰܥܢܰܕ<EOS>
ܒܡܶܠܚܳܟ ܢܶܬܡܰܕܰܟ<EOS>
ܢܰܗܺܝܪ̈ܶܐ ܡܦܰܠܶܓ<EOS>
ܠܫ̈ܳܥܶܐ ܘܥܶܕ̈ܳܢܶܐ<EOS>
ܘܫܳܥܰܬ ܥܽܘܢܕܳܢܶܗ<EOS>
ܐܰܝܟܳܐ ܗ̱ܝ ܠܳܐ ܝܳܕܰܥ<EOS>
ܫܽܘܒܚܳܐ ܠܝܳܕܰܥ ܟܽܠ<EOS>
ܣܥܳܐ ܥܰܠ ܕܰܐܪܥܳܐ<EOS>
ܘܒܳܨܶܐ ܕܰܫܡܰܝܳܐ<EOS>
ܘܡܳܐ ܕܰܡܛܳܝܗ̱ܝ ܡܰܘܬܳܐ<EOS>
ܛܥܳܐ ܠܶܗ ܘܶܐܬܕܰܘܰܕ<EOS>
ܒܳܟ ܡܳܪܝ̱ ܢܶܬܦܰܨܶܐ<EOS>
ܣܶܦܳܐ ܪܒܺܝܬܳܐ<EOS>
ܘܡܰܘܣܶܦ ܥܰܠ ܩܰܪܢܳܐ<EOS>
ܬܳܒܰܥ ܟܰܢܶܫ ܠܳܗ̇<EOS>
ܘܒܰܕܰܪ ܡܰܘܪܶܬ ܠܳܗ̇<EOS>
ܬܰܥܬܪܶܗ ܛܰܝܒܽܘܬܳܟ<EOS>
ܥܳܒܶܕ ܡܶܕܝܳܪ̈ܶܐ<EOS>
ܠܩܰܝܛܳܐ ܘܰܠܣܰܬܘܳܐ<EOS>
ܘܚܰܕ ܩܰܒܪܳܐ ܠܩܰܝܛܳܐ<EOS>
ܘܰܠܣܰܬܘܳܐ ܣܦܰܩ ܠܶܗ<EOS>
ܠܰܥܕܶܢ ܢܶܬܒܰܣܰܡ<EOS>
ܦܰܠܶܓ ܘܕܰܢܣܰܒ<EOS>
ܫܳܐܶܠ ܝܰܬܺܝܪܳܐ<EOS>
ܡܰܘܬܳܐ ܡܫܰܚ ܝܰܗ̱ܒ ܠܶܗ<EOS>
ܐܶܡ̈ܶܐ ܬܠܳܬ ܒܰܫܝܽܘܠ<EOS>
ܠܽܐܘܪܥܳܟ ܡܳܪܝ̱ ܢܶܦܪܰܚ<EOS>
ܨܰܠܶܠ ܚܰܡܪ̈ܳܢܶܐ<EOS>
ܘܰܐܣܓܺܝ ܒܽܘܣܳܡ̈ܶܐ<EOS>
ܡܰܘܬܳܐ ܣܳܟܰܪ ܠܶܗ<EOS>
ܠܦܽܘܡܶܗ ܡܶܢ ܪܶܥܝܶܗ<EOS>
ܢܒܰܝܐܺܝܘܗܝ ܦܳܬܽܘܪܳܟ<EOS>
ܩܦܰܣ ܘܰܐܣܓܺܝ ܝܰܥܢܳܐ<EOS>
ܐܰܘܨܪ̈ܶܐ ܠܳܐ ܣܳܢܶܗ<EOS>
ܡܰܘܬܳܐ ܡܰܦܶܩ ܠܶܗ<EOS>
ܘܒܰܫܝܽܘܠ ܩܦܰܣ ܠܶܗ<EOS>
ܢܰܦܩܶܗ ܢܽܘܚܳܡܳܟ<EOS>
ܪܳܕܶܐ ܒܰܫ̈ܒܺܝܠܶܐ<EOS>
ܘܰܥܛܰܦ ܒܽܐܘܪ̈ܚܳܬܳܐ<EOS>
ܚܕܳܐ ܗ̱ܝ ܐܽܘܪܚܳܐ ܐܶܙܰܠ<EOS>
ܕܬܽܘܒ ܒܳܗ̇ ܠܳܐ ܥܛܰܦ<EOS>
ܢܶܦܢܶܐ ܠܦܰܪܕܰܝܣܳܟ<EOS>
ܫܩ̈ܽܘܠܶܐ ܡܳܝܬܺܝܢ<EOS>
ܘܩܳܪܶܝܢ ܛܳܥܽܘ̈ܢܶܐ<EOS>
ܘܰܚܠܳܦ ܥܰܪ̈ܣܳܬܶܗ<EOS>
ܥܰܪܣܳܐ ܕܥܰܢܺܝ̈ܕܶܐ<EOS>
ܢܶܦܪܚܺܝܘܗ̱ܝ ܢܽܘܚܳܡܳܐ<EOS>
ܬܥܰܫ ܒܰܐܦܕ̈ܳܢܶܐ<EOS>
ܪ̈ܘܺܝܚܶܐ ܕܢܰܘܦܽܘܢ ܠܶܗ<EOS>
ܘܦܰܓܪܶܗ ܡܠܶܐ ܩܰܒܪܳܐ<EOS>
ܘܥܰܦܪܶܗ ܡܠܶܐ ܫܽܘܥܳܠܳܐ<EOS>
ܡܶܕܪܺܝܫ ܚܰܕܬܳܝܗ̱ܝ<EOS>
