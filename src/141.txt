ܐܓܪܬܐ ܕܝܘܚܢܢ ܫܠܝܚܐ<EOS>ܡܣܰܒ݁ܪܺܝܢܰܢ ܠܟ݂ܽܘܢ ܠܗܰܘ ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܪܺܫܺܝܬ݂ ܇<EOS>ܗܰܘ ܕ݁ܰܫܡܰܥܢ ܘܰܚܙܰܝܢܳܝܗ̱ܝ ܒ݁ܥܰܝܢܰܝܢ̈ <EOS> ܚܙܰܝܢ ܘܓ݂ܰܫܢ ܒ݁ܺܐܝܕ݂ܰܝܢ̈ ܗܰܘ<EOS>ܕ݁ܺܐܝܬ݂ܰܘܗ̱ܝ ܡܶܠܬ݂ܳܐ ܕ݁ܚܰܝܶܐ̈ <EOS>ܘܚܰܝܶܐ̈ ܐܶܬ݂ܓ݁ܠܺܝܘ <EOS> ܘܰܚܙܰܝܢ ܘܣܳܗܕ݁ܺܝܢܰܢ <EOS> ܘܡܰܟ݂ܪܙܺܝܢܰܢ<EOS>ܠܟ݂ܽܘܢ ܚܰܝܶܐ̈ ܕ݁ܰܠܥܳܠܰܡ ܇ ܗܳܢܽܘܢ ܕ݁ܺܐܝܬ݂ܰܝܗܽܘܢ ܗ̱ܘܰܘ ܠܘܳܬ݂ ܐܰܒ݂ܳܐ <EOS> ܘܶܐܬ݂ܓ݁ܠܺܝܘ<EOS>ܠܰܢ <EOS>ܘܡܶܕ݁ܶܡ ܕ݁ܰܚܙܰܝܢ ܘܰܫܡܰܥܢ ܡܰܘܕ݁ܥܺܝܢܰܢ ܐܳܦ݂ ܠܟ݂ܽܘܢ ܇<EOS>ܕ݁ܬ݂ܶܗܘܶܐ ܠܟ݂ܽܘܢ ܫܰܘܬ݁ܳܦ݂ܽܘܬ݂ܳܐ ܥܰܡܰܢ <EOS> ܘܫܰܘܬ݁ܳܦ݂ܽܘܬ݂ܰܢ ܕ݁ܶܝܢ ܕ݁ܺܝܠܰܢ ܐܺܝܬ݂ܶܝܗ<EOS>ܥܰܡ ܐܰܒ݂ܳܐ ܘܥܰܡ ܒ݁ܪܶܗ ܝܶܫܽܘܥ ܡܫܺܝܚܳܐ <EOS>ܘܗܳܠܶܝܢ ܟ݁ܳܬ݂ܒ݁ܺܝܢܰܢ ܠܟ݂ܽܘܢ ܕ݁ܚܰܕ݂ܽܘܬ݂ܰܢ ܕ݁ܰܒ݂ܟ݂ܽܘܢ ܬ݁ܶܗܘܶܐ<EOS>ܡܫܰܡܠܝܳܐ <EOS>ܘܗܳܕ݂ܶܐ ܗ̱ܝ ܣܒ݂ܰܪܬ݂ܳܐ ܕ݁ܰܫܡܰܥܢ ܡܶܢܶܗ ܇ ܘܰܡܣܰܒ݁ܪܺܝܢܰܢ ܠܟ݂ܽܘܢ<EOS>ܕ݁ܰܐܠܳܗܳܐ ܢܽܘܗܪܳܐ ܗ̱ܘ ܘܚܶܫܽܘܟ݂ܳܐ ܟ݁ܽܠ ܟ݁ܽܠܶܗ ܠܰܝܬ݁ ܒ݁ܶܗ <EOS>ܘܶܐܢ ܐܳܡܪܺܝܢܰܢ ܕ݁ܫܰܘܬ݁ܳܦ݂ܽܘܬ݂ܳܐ ܐܺܝܬ݂ ܠܰܢ ܥܰܡܶܗ ܘܰܡܗܰܠܟ݂ܺܝܢܰܢ<EOS>ܒ݁ܚܶܫܽܘܟ݂ܳܐ ܕ݁ܰܓ݁ܳܠܶܐ̈ ܚ̱ܢܰܢ ܘܠܰܘ ܒ݁ܰܫܪܳܪܳܐ ܪܳܕ݂ܶܝܢܰܢ <EOS>ܐܶܢ ܕ݁ܶܝܢ ܒ݁ܢܽܘܗܪܳܐ ܡܗܰܠܟ݂ܺܝܢܰܢ ܐܰܝܟ݂ ܕ݁ܗܽܘ ܐܺܝܬ݂ܰܘܗ̱ܝ<EOS>ܒ݁ܢܽܘܗܪܳܐ ܐܺܝܬ݂ ܠܰܢ ܫܰܘܬ݁ܳܦ݂ܽܘܬ݂ܳܐ ܥܰܡ ܚܕ݂ܳܕ݂ܶܐ̈ ܇ ܘܰܕ݂ܡܳܐ ܕ݁ܝܶܫܽܘܥ ܒ݁ܪܶܗ<EOS>ܡܕ݂ܰܟ݁ܶܐ ܠܰܢ ܡܶܢ ܟ݁ܽܠܗܽܘܢ ܚܛܳܗܰܝܢ̈ <EOS>ܘܶܐܢ ܢܺܐܡܰܪ ܕ݁ܠܰܝܬ݁ ܠܰܢ ܚܛܺܝܬ݂ܳܐ ܢܰܦ݂ܫܰܢ ܡܰܛܥܶܝܢܰܢ <EOS>ܘܰܫܪܳܪܳܐ ܠܰܝܬ݁ ܒ݁ܰܢ <EOS>ܐܶܢ ܕ݁ܶܝܢ ܡܰܘܕ݁ܶܝܢܰܢ ܒ݁ܰܚܛܳܗܰܝܢ̈ ܡܗܰܝܡܰܢ ܗ̱ܽܘ ܘܙܰܕ݁ܺܝܩ ܁<EOS>ܕ݁ܢܶܫܒ݁ܽܘܩ ܠܰܢ ܚܛܳܗܰܝܢ̈ ܇ ܘܰܢܕ݂ܰܟ݁ܶܝܢ ܡܶܢ ܟ݁ܽܠܶܗ ܥܰܘܠܰܢ <EOS>ܘܶܐܢ ܐܳܡܪܺܝܢܰܢ ܕ݁ܠܳܐ ܚܛܰܝܢ ܥܳܒ݂ܕ݁ܺܝܢܰܢ ܠܶܗ ܕ݁ܰܓ݁ܳܠܳܐ <EOS>ܘܡܶܠܬ݂ܶܗ ܠܰܝܬ݁ ܠܘܳܬ݂ܰܢ<EOS>ܒ݁ܢܰܝ̈ ܗܳܠܶܝܢ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ <EOS> ܕ݁ܠܳܐ ܬ݁ܶܚܛܽܘܢ <EOS> ܘܶܐܢ<EOS>ܐ̱ܢܳܫ ܢܶܚܛܶܐ ܐܺܝܬ݂ ܠܰܢ ܦ݁ܰܪܰܩܠܺܛܳܐ ܠܘܳܬ݂ ܐܰܒ݂ܳܐ ܇ ܝܶܫܽܘܥ ܡܫܺܝܚܳܐ ܙܰܕ݁ܺܝܩܳܐ<EOS><EOS>ܗܽܘܝܽܘ ܓ݁ܶܝܪ ܚܽܘܣܳܝܳܐ ܕ݁ܥܰܠ ܐܰܦ݁ܰܝ̈ ܚܛܳܗܰܝܢ̈ <EOS> ܘܠܰܘ ܚܠܳܦ݂ܰܝܢ<EOS>ܕ݁ܺܝܠܰܢ ܒ݁ܰܠܚܽܘܕ݂ ܐܶܠܳܐ ܐܳܦ݂ ܚܠܳܦ݂ ܟ݁ܽܠܶܗ ܥܳܠܡܳܐ <EOS>ܘܰܒ݂ܗܳܕ݂ܶܐ ܡܰܪܓ݁ܫܺܝܢܰܢ ܕ݁ܺܝܕ݂ܰܥܢܳܝܗ̱ܝ ܐܶܢ ܢܳܛܪܺܝܢܰܢ<EOS>ܦ݁ܽܘܩܕ݁ܳܢܰܘܗ̱ܝ̈ <EOS>ܗܰܘ ܓ݁ܶܝܪ ܕ݁ܳܐܡܰܪ ܕ݁ܺܝܕ݂ܰܥܬ݂ܶܗ ܇ ܘܦ݂ܽܘܩܕ݁ܳܢܰܘܗ̱ܝ̈ ܠܳܐ ܢܳܛܰܪ<EOS>ܕ݁ܰܓ݁ܳܠܳܐ ܗܽܘ <EOS> ܘܰܫܪܳܪܳܐ ܠܰܝܬ݁ ܒ݁ܶܗ <EOS>ܗܰܘ ܕ݁ܶܝܢ ܕ݁ܢܳܛܰܪ ܡܶܠܬ݂ܶܗ ܒ݁ܗܳܢܳܐ ܡܫܰܠܰܡ ܫܰܪܺܝܪܳܐܝܺܬ݂<EOS>ܚܽܘܒ݁ܶܗ ܕ݁ܰܐܠܳܗܳܐ <EOS> ܒ݁ܗܳܕ݂ܶܐ ܓ݁ܶܝܪ ܝܳܕ݂ܥܺܝܢܰܢ ܁ ܕ݁ܒ݂ܶܗ ܚܢܰܢ <EOS>ܗܰܘ ܕ݁ܳܐܡܰܪ ܕ݁ܒ݂ܶܗ ܐܺܝܬ݂ܰܝ ܘܳܠܶܐ ܠܶܗ ܕ݁ܰܐܝܟ݂ ܗܰܠܟ݂ܳܬ݂ܶܗ̈<EOS>ܕ݁ܺܝܠܶܗ ܢܗܰܠܶܟ݂ <EOS>ܚܰܒ݁ܺܝܒ݂ܰܝ̈ ܠܰܘ ܦ݁ܽܘܩܕ݁ܳܢܳܐ ܚܰܕ݂̱ܬ݂ܳܐ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ<EOS>ܐܶܠܳܐ ܦ݁ܽܘܩܕ݁ܳܢܳܐ ܥܰܬ݁ܺܝܩܳܐ ܇ ܗܰܘ ܕ݁ܺܐܝܬ݂ ܗ̱ܘܳܐ ܠܟ݂ܽܘܢ ܡܶܢ ܒ݁ܪܺܫܺܝܬ݂ <EOS>ܦ݁ܽܘܩܕ݁ܳܢܳܐ ܕ݁ܶܝܢ ܥܰܬ݁ܺܝܩܳܐ ܐܺܝܬ݂ܰܘܗ̱ܝ ܡܶܠܬ݂ܳܐ ܗܳܝ ܕ݁ܰܫܡܰܥܬ݁ܽܘܢ <EOS>ܬ݁ܽܘܒ݂ ܦ݁ܽܘܩܕ݁ܳܢܳܐ ܚܰܕ݂̱ܬ݂ܳܐ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܇ ܗܰܘ<EOS>ܕ݁ܺܐܝܬ݂ܰܘܗ̱ܝ ܫܰܪܺܝܪܳܐ ܁ ܒ݁ܶܗ ܘܰܒ݂ܟ݂ܽܘܢ ܕ݁ܚܶܫܽܘܟ݂ܳܐ ܥܒ݂ܰܪ ܠܶܗ ܇ ܘܢܽܘܗܪܳܐ<EOS>ܫܰܪܺܝܪܳܐ ܫܰܪܺܝ ܡܶܬ݂ܚܙܶܐ <EOS>ܡܰܢ ܕ݁ܳܐܡܰܪ ܗܳܟ݂ܺܝܠ ܕ݁ܺܐܝܬ݂ܰܘܗ̱ܝ ܒ݁ܢܽܘܗܪܳܐ ܇ ܘܣܳܢܶܐ ܠܰܐܚܽܘܗ̱ܝ<EOS>ܒ݁ܚܶܫܽܘܟ݂ܳܐ ܐܺܝܬ݂ܰܘܗ̱ܝ ܥܕ݂ܰܡܳܐ ܠܗܳܫܳܐ <EOS>ܗܰܘ ܕ݁ܶܝܢ ܕ݁ܡܰܚܶܒ݂ ܠܰܐܚܽܘܗ̱ܝ ܒ݁ܢܽܘܗܪܳܐ ܡܟ݂ܰܬ݁ܰܪ <EOS> ܘܟ݂ܶܫܠܳܐ<EOS>ܠܰܝܬ݁ ܒ݁ܶܗ <EOS>ܗܰܘ ܕ݁ܶܝܢ ܕ݁ܣܳܢܶܐ ܠܰܐܚܽܘܗ̱ܝ ܒ݁ܚܶܫܽܘܟ݂ܳܐ ܐܺܝܬ݂ܰܘܗ̱ܝ <EOS>ܘܰܒ݂ܚܶܫܽܘܟ݂ܳܐ ܡܗܰܠܶܟ݂ <EOS> ܘܠܳܐ ܝܳܕ݂ܰܥ ܁ ܠܰܐܝܟ݁ܳܐ ܐܳܙܶܠ ܇ ܡܶܛܽܠ ܕ݁ܚܶܫܽܘܟ݂ܳܐ ܣܰܡܺܝ<EOS>ܐܶܢܶܝܢ̈ ܥܰܝܢܰܘܗ̱ܝ̈<EOS>ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܒ݁ܢܰܝܳܐ̈ ܕ݁ܶܐܫܬ݁ܒ݂ܶܩܘ ܠܟ݂ܽܘܢ<EOS>ܚܛܳܗܰܝܟ݁ܽܘܢ̈ <EOS> ܡܶܛܽܠ ܫܡܶܗ <EOS>ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܐܰܒ݂ܳܗܶܐ̈ ܕ݁ܺܝܕ݂ܰܥܬ݁ܽܘܢܳܝܗ̱ܝ ܠܗܰܘ<EOS>ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܪܺܫܺܝܬ݂ <EOS> ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܥܠܰܝܡܶܐ̈<EOS>ܕ݁ܰܙܟ݂ܰܝܬ݁ܽܘܢܳܝܗ̱ܝ ܠܒ݂ܺܝܫܳܐ <EOS> ܟ݁ܶܬ݂ܒ݁ܶܬ݂ ܠܟ݂ܽܘܢ ܛܠܳܝܶܐ̈ ܕ݁ܺܝܕ݂ܰܥܬ݁ܽܘܢ ܠܰܐܒ݂ܳܐ<EOS><EOS>ܟ݁ܶܬ݂ܒ݁ܶܬ݂ ܠܟ݂ܽܘܢ ܐܰܒ݂ܳܗܶܐ̈ ܕ݁ܺܝܕ݂ܰܥܬ݁ܽܘܢ ܠܗܰܘ ܕ݁ܡܶܢ<EOS>ܒ݁ܪܺܫܺܝܬ݂ <EOS> ܟ݁ܶܬ݂ܒ݁ܶܬ݂ ܠܟ݂ܽܘܢ ܥܠܰܝܡܶܐ̈ ܕ݁ܚܰܝܠܬ݂ܳܢܶܐ̈ ܐܢ̱ܬ݁ܽܘܢ <EOS> ܘܡܶܠܬ݂ܶܗ<EOS>ܕ݁ܰܐܠܳܗܳܐ ܫܰܪܝܳܐ ܒ݁ܟ݂ܽܘܢ <EOS> ܘܰܙܟ݂ܰܝܬ݁ܽܘܢܳܝܗ̱ܝ ܠܒ݂ܺܝܫܳܐ <EOS>ܠܳܐ ܬ݁ܶܪܚܡܽܘܢ ܠܥܳܠܡܳܐ ܘܠܳܐ ܠܡܶܕ݁ܶܡ ܕ݁ܺܐܝܬ݂ ܒ݁ܶܗ <EOS> ܡܰܢ<EOS>ܓ݁ܶܝܪ ܕ݁ܪܳܚܶܡ ܠܥܳܠܡܳܐ ܚܽܘܒ݁ܶܗ ܕ݁ܰܐܒ݂ܳܐ ܠܰܝܬ݁ ܒ݁ܶܗ <EOS>ܟ݁ܽܠ ܡܶܕ݁ܶܡ ܓ݁ܶܝܪ ܕ݁ܺܐܝܬ݂ ܒ݁ܶܗ ܒ݁ܥܳܠܡܳܐ ܪܶܓ݁ܬ݂ܳܐ ܗܽܘ<EOS>ܕ݁ܦ݂ܰܓ݂ܪܳܐ <EOS> ܘܪܶܓ݁ܬ݂ܳܐ ܕ݁ܥܰܝܢܶܐ̈ ܘܫܽܘܒ݂ܗܳܪܳܐ ܕ݁ܥܳܠܡܳܐ <EOS> ܗܳܠܶܝܢ ܕ݁ܠܳܐ ܗ̱ܘܰܝ̈<EOS>ܡܶܢ ܐܰܒ݂ܳܐ ܐܶܠܳܐ ܡܶܢܶܗ ܐܶܢܶܝܢ̈ ܡܶܢ ܥܳܠܡܳܐ <EOS>ܘܥܳܒ݂ܰܪ ܥܳܠܡܳܐ ܁ ܗܽܘ ܘܪܶܓ݁ܬ݂ܶܗ <EOS> ܗܰܘ ܕ݁ܶܝܢ ܕ݁ܥܳܒ݂ܶܕ݂<EOS>ܨܶܒ݂ܝܳܢܶܗ ܕ݁ܰܐܠܳܗܳܐ ܡܩܰܘܶܐ ܠܥܳܠܰܡ<EOS>ܒ݁ܢܰܝ̈ ܙܰܒ݂ܢܳܐ ܗܽܘ ܐ̱ܚܪܳܝܳܐ <EOS> ܘܰܐܝܟ݂ ܡܶܕ݁ܶܡ ܕ݁ܰܫܡܰܥܬ݁ܽܘܢ<EOS>ܕ݁ܳܐܬ݂ܶܐ ܡܫܺܝܚܳܐ ܕ݁ܰܓ݁ܳܠܳܐ ܘܗܳܫܳܐ ܗܘܰܘ ܠܗܽܘܢ ܣܰܓ݁ܺܝܶܐܐ̈ ܡܫܺܝܚܶܐ̈ ܕ݁ܰܓ݁ܳܠܶܐ̈ <EOS>ܘܡܶܢ ܗܳܕ݂ܶܐ ܝܳܕ݂ܥܺܝܢܰܢ ܕ݁ܙܰܒ݂ܢܳܐ ܗܽܘ ܐ̱ܚܪܳܝܳܐ <EOS>ܡܶܢܰܢ ܢܦ݂ܰܩܘ ܐܶܠܳܐ ܠܰܘ ܡܶܢܰܢ ܗ̱ܘܰܘ <EOS> ܐܶܠܽܘ ܓ݁ܶܝܪ ܡܶܢܰܢ<EOS>ܗ̱ܘܰܘ ܠܘܳܬ݂ܰܢ ܡܟ݂ܰܬ݁ܪܺܝܢ ܗ̱ܘܰܘ <EOS> ܐܶܠܳܐ ܢܦ݂ܰܩܘ ܡܶܢܰܢ ܕ݁ܬ݂ܶܬ݂ܺܝܕ݂ܰܥ ܕ݁ܠܰܘ<EOS>ܡܶܢܰܢ ܗ̱ܘܰܘ <EOS>ܘܰܐܢ̱ܬ݁ܽܘܢ ܁ ܡܫܺܝܚܽܘܬ݂ܳܐ ܐܺܝܬ݂ ܠܟ݂ܽܘܢ ܡܶܢ ܩܰܕ݁ܺܝܫܳܐ<EOS>ܘܦ݂ܳܪܫܺܝܢ ܐܢ̱ܬ݁ܽܘܢ ܗ̱ܽܘ ܠܟ݂ܽܠ ܐ̱ܢܳܫ <EOS>ܠܳܐ ܟ݁ܶܬ݂ܒ݁ܶܬ݂ ܠܟ݂ܽܘܢ ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܠܰܫܪܳܪܳܐ<EOS>܇ ܐܶܠܳܐ ܕ݁ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܇ ܘܰܕ݂ܟ݂ܽܠܳܗ ܕ݁ܰܓ݁ܳܠܽܘܬ݂ܳܐ ܠܳܐ ܗ̱ܘܳܬ݂ ܡܶܢܶܗ ܡܶܢ<EOS>ܫܪܳܪܳܐ <EOS>ܡܰܢܽܘ ܕ݁ܰܓ݁ܳܠܳܐ ܐܶܠܳܐ ܐܶܢ ܐܰܝܢܳܐ ܕ݁ܟ݂ܳܦ݂ܰܪ ܕ݁ܝܶܫܽܘܥ ܠܳܐ<EOS>ܗ̱ܘܳܐ ܡܫܺܝܚܳܐ <EOS> ܗܳܢܳܐ ܗܽܘ ܡܫܺܝܚܳܐ ܕ݁ܰܓ݁ܳܠܳܐ <EOS> ܗܰܘ ܕ݁ܟ݂ܳܦ݂ܰܪ ܒ݁ܰܐܒ݂ܳܐ ܟ݁ܳܦ݂ܰܪ<EOS>ܐܳܦ݂ ܒ݁ܰܒ݂ܪܳܐ <EOS>ܘܗܰܘ ܕ݁ܟ݂ܳܦ݂ܰܪ ܒ݁ܰܒ݂ܪܳܐ ܐܳܦ݂ܠܳܐ ܒ݁ܰܐܒ݂ܳܐ ܡܗܰܝܡܶܢ <EOS> ܡܰܢ<EOS>ܕ݁ܡܰܘܕ݁ܶܐ ܒ݁ܰܒ݂ܪܳܐ ܐܳܦ݂ ܒ݁ܰܐܒ݂ܳܐ ܡܰܘܕ݁ܶܐ <EOS>ܘܰܐܢ̱ܬ݁ܽܘܢ ܁ ܡܶܕ݁ܶܡ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܢܩܰܘܶܐ<EOS>ܠܘܳܬ݂ܟ݂ܽܘܢ <EOS> ܐܶܢ ܓ݁ܶܝܪ ܡܩܰܘܶܐ ܠܘܳܬ݂ܟ݂ܽܘܢ ܡܶܕ݁ܶܡ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܐܳܦ݂<EOS>ܐܰܢ̱ܬ݁ܽܘܢ ܡܩܰܘܶܝܢ ܐܢ̱ܬ݁ܽܘܢ ܒ݁ܰܐܒ݂ܳܐ ܘܒ݂ܰܒ݂ܪܳܐ <EOS>ܘܗܳܢܰܘ ܫܽܘܘ̱ܕ݁ܳܝܳܐ ܕ݁ܶܐܫܬ݁ܰܘܕ݁ܺܝ ܠܰܢ ܚܰܝܶܐ̈ ܕ݁ܰܠܥܳܠܰܡ<EOS><EOS>ܗܳܠܶܝܢ ܕ݁ܶܝܢ ܟ݁ܶܬ݂ܒ݁ܶܬ݂ ܠܟ݂ܽܘܢ ܡܶܛܽܠ ܐܰܝܠܶܝܢ ܕ݁ܡܰܛܥܶܝܢ<EOS>ܠܟ݂ܽܘܢ <EOS>ܘܳܐܦ݂ ܐܰܢ̱ܬ݁ܽܘܢ ܁ ܐܶܢ ܬ݁ܩܰܘܶܐ ܠܘܳܬ݂ܟ݂ܽܘܢ ܡܫܺܝܚܽܘܬ݂ܳܐ<EOS>ܕ݁ܩܰܒ݁ܶܠܬ݁ܽܘܢ ܡܶܢܶܗ ܠܳܐ ܣܢܺܝܩܺܝܢ ܐܢ̱ܬ݁ܽܘܢ ܕ݁ܐ̱ܢܳܫ ܢܰܠܶܦ݂ܟ݂ܽܘܢ <EOS> ܐܶܠܳܐ ܐܰܝܟ݂<EOS>ܡܫܺܝܚܽܘܬ݂ܳܐ ܕ݁ܺܐܝܬ݂ܶܝܗ ܡܶܢ ܐܰܠܳܗܳܐ ܗܺܝ ܡܰܠܦ݂ܳܐ ܠܟ݂ܽܘܢ ܥܰܠ ܟ݁ܽܠܡܶܕ݁ܶܡ <EOS>ܘܫܰܪܺܝܪܳܐ ܗ̱ܝ ܘܠܰܝܬ݁ ܒ݁ܳܗ ܕ݁ܰܓ݁ܳܠܽܘܬ݂ܳܐ <EOS> ܘܰܐܝܟ݂ ܕ݁ܰܐܠܶܦ݂ܟ݂ܽܘܢ ܩܰܘܰܘ ܒ݁ܶܗ<EOS><EOS>ܘܗܳܫܳܐ ܒ݁ܢܰܝ̈ ܩܰܘܰܘ ܒ݁ܶܗ ܕ݁ܡܳܐ ܕ݁ܡܶܬ݂ܓ݁ܠܶܐ ܁ ܠܳܐ<EOS>ܢܶܒ݂ܗܰܬ݂ ܡܶܢܶܗ <EOS> ܐܶܠܳܐ ܬ݁ܶܗܘܶܐ ܠܰܢ ܓ݁ܰܠܝܽܘܬ݂ ܐܰܦ݁ܶܐ̈ ܒ݁ܡܶܐܬ݂ܺܝܬ݂ܶܗ <EOS>ܐܶܢ ܝܺܕ݂ܰܥܬ݁ܽܘܢ ܕ݁ܙܰܕ݁ܺܝܩ ܗ̱ܽܘ ܕ݁ܰܥܘ ܁ ܕ݁ܳܐܦ݂ ܟ݁ܽܠ<EOS>ܕ݁ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ ܡܶܢܶܗ ܐܺܝܬ݂ܰܘܗ̱ܝ<EOS>ܘܰܚܙܰܘ ܁ ܕ݁ܰܟ݂ܡܳܐ ܣܰܓ݁ܺܝ ܚܽܘܒ݁ܶܗ ܕ݁ܰܐܒ݂ܳܐ ܠܘܳܬ݂ܰܢ<EOS>ܕ݁ܰܒ݂ܢܰܝܳܐ̈ ܩܪܳܢ <EOS> ܐܳܦ݂ ܥܰܒ݂ܕ݁ܰܢ <EOS> ܡܶܛܽܠ ܗܳܢܳܐ ܥܳܠܡܳܐ ܠܳܐ ܝܳܕ݂ܰܥ ܠܰܢ ܇ ܡܶܛܽܠ<EOS>ܕ݁ܳܐܦ݂ܠܳܐ ܠܶܗ ܝܺܕ݂ܰܥ<EOS>ܚܰܒ݁ܺܝܒ݂ܰܝ̈ ܗܳܫܳܐ ܒ݁ܢܰܘܗ̱ܝ̈ ܚܢܰܢ ܕ݁ܰܐܠܳܗܳܐ <EOS> ܘܠܳܐ ܐܶܬ݂ܓ݁ܠܺܝ<EOS>ܥܕ݂ܰܡܳܐ ܠܗܳܫܳܐ ܡܳܢܳܐ ܥܬ݂ܺܝܕ݂ܺܝܢܰܢ ܕ݁ܢܶܗܘܶܐ <EOS> ܝܳܕ݂ܥܺܝܢܰܢ ܕ݁ܶܝܢ ܕ݁ܡܳܐ<EOS>ܕ݁ܶܐܬ݂ܓ݁ܠܺܝ ܒ݁ܰܕ݂ܡܽܘܬ݂ܶܗ ܗܳܘܶܝܢܰܢ <EOS> ܘܚܳܙܶܝܢܰܢ ܠܶܗ ܐܰܝܟ݂ ܡܶܕ݁ܶܡ ܕ݁ܺܐܝܬ݂ܰܘܗ̱ܝ<EOS><EOS>ܘܟ݂ܽܠ ܐܰܝܢܳܐ ܕ݁ܺܐܝܬ݂ ܠܶܗ ܥܠܰܘܗ̱ܝ ܗܳܢܳܐ ܣܰܒ݂ܪܳܐ ܡܕ݂ܰܟ݁ܶܐ<EOS>ܢܰܦ݂ܫܶܗ ܐܰܝܟ݂ ܕ݁ܗܽܘ ܕ݁ܟ݂ܶܐ ܗ̱ܽܘ <EOS>ܡܰܢ ܕ݁ܶܝܢ ܕ݁ܥܳܒ݂ܶܕ݂ ܚܛܺܝܬ݂ܳܐ ܥܰܘܠܳܐ ܣܳܥܰܪ <EOS> ܚܛܺܝܬ݂ܳܐ ܓ݁ܶܝܪ<EOS>ܟ݁ܽܠܳܗ ܥܰܘܠܳܐ ܗ̱ܝ <EOS>ܘܝܳܕ݂ܥܺܝܢ ܐܢ̱ܬ݁ܽܘܢ ܕ݁ܗܰܘ ܕ݁ܶܐܬ݂ܓ݁ܠܺܝ ܕ݁ܢܶܣܰܒ݂ ܚܛܳܗܰܝܢ̈ <EOS>ܘܰܚܛܺܝܬ݂ܳܐ ܒ݁ܶܗ ܠܰܝܬ݁ <EOS>ܘܟ݂ܽܠ ܕ݁ܒ݂ܶܗ ܡܩܰܘܶܐ ܠܳܐ ܚܳܛܶܐ <EOS> ܘܟ݂ܽܠ ܕ݁ܚܳܛܶܐ ܠܳܐ ܚܙܳܝܗ̱ܝ<EOS>܁ ܘܠܳܐ ܝܰܕ݂ܥܶܗ<EOS>ܒ݁ܢܰܝ̈ ܠܳܐ ܐ̱ܢܳܫ ܢܰܛܥܶܝܟ݂ܽܘܢ <EOS> ܗܰܘ ܕ݁ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ<EOS>ܙܰܕ݁ܺܝܩܳܐ ܗܽܘ ܇ ܐܰܝܟ݂ ܕ݁ܳܐܦ݂ ܗܽܘ ܡܫܺܝܚܳܐ ܐܺܝܬ݂ܰܘܗ̱ܝ ܙܰܕ݁ܺܝܩܳܐ <EOS>ܗܰܘ ܕ݁ܣܳܥܰܪ ܚܛܺܝܬ݂ܳܐ ܡܶܢ ܣܳܛܳܢܳܐ ܗܽܘ ܇ ܡܶܛܽܠ ܕ݁ܡܶܢ<EOS>ܪܺܫܺܝܬ݂ܳܐ ܗܽܘ ܣܳܛܳܢܳܐ ܚܰܛܳܝܳܐ ܗܽܘ <EOS> ܘܡܶܛܽܠ ܗܳܢܳܐ ܐܶܬ݂ܚܙܺܝ ܒ݁ܪܶܗ ܕ݁ܰܐܠܳܗܳܐ<EOS>ܕ݁ܢܶܫܪܶܐ ܥܒ݂ܳܕ݂ܰܘܗ̱ܝ̈ ܕ݁ܣܳܛܳܢܳܐ <EOS>ܟ݁ܽܠ ܕ݁ܶܐܬ݂ܺܝܠܶܕ݂ ܡܶܢ ܐܰܠܳܗܳܐ ܚܛܺܝܬ݂ܳܐ ܠܳܐ ܥܳܒ݂ܶܕ݂ <EOS> ܡܶܛܽܠ<EOS>ܕ݁ܙܰܪܥܶܗ ܒ݁ܶܗ ܐܺܝܬ݂ܰܘܗ̱ܝ <EOS> ܘܠܳܐ ܡܶܫܟ݁ܰܚ ܠܡܶܚܛܳܐ ܇ ܕ݁ܡܶܢ ܐܰܠܳܗܳܐ ܐܶܬ݂ܺܝܠܶܕ݂<EOS><EOS>ܒ݁ܗܳܕ݂ܶܐ ܡܶܬ݂ܦ݁ܰܪܫܺܝܢ ܒ݁ܢܰܘܗ̱ܝ̈ ܕ݁ܰܐܠܳܗܳܐ ܡܶܢ ܒ݁ܢܰܘܗ̱ܝ̈<EOS>ܕ݁ܣܳܛܳܢܳܐ <EOS> ܟ݁ܽܠ ܕ݁ܠܳܐ ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ ܘܠܳܐ ܡܰܚܶܒ݂ ܠܰܐܚܽܘܗ̱ܝ ܠܰܝܬ݁ܰܘܗ̱ܝ<EOS>ܡܶܢ ܐܰܠܳܗܳܐ <EOS>ܕ݁ܗܳܢܰܘ ܦ݁ܽܘܩܕ݁ܳܢܳܐ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܕ݁ܬ݂ܰܚܒ݂ܽܘܢ<EOS>ܚܰܕ݂ ܠܚܰܕ݂ <EOS>ܠܰܘ ܐܰܝܟ݂ ܩܳܐܝܶܢ ܁ ܗܰܘ ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܺܝܫܳܐ ܘܰܩܛܰܠ<EOS>ܠܰܐܚܽܘܗ̱ܝ <EOS> ܘܡܶܛܽܠ ܡܳܢܳܐ ܩܰܛܠܶܗ ܐܶܠܳܐ ܡܶܛܽܠ ܕ݁ܒ݂ܺܝܫܺܝܢ ܗ̱ܘܰܘ ܥܒ݂ܳܕ݂ܰܘܗ̱ܝ̈ ܇<EOS>ܘܕ݂ܰܐܚܽܘܗ̱ܝ ܙܰܕ݁ܺܝܩܺܝܢ <EOS>ܘܠܳܐ ܬ݁ܶܬ݁ܕ݁ܰܡܪܽܘܢ ܐܰܚܰܝ̈ ܐܶܢ ܣܳܢܶܐ ܠܟ݂ܽܘܢ ܥܳܠܡܳܐ <EOS>ܚܢܰܢ ܝܳܕ݂ܥܺܝܢܰܢ ܕ݁ܫܰܢܺܝܢܰܢ ܡܶܢ ܡܰܘܬ݁ܳܐ ܠܚܰܝܶܐ̈ ܇ ܒ݁ܗܳܕ݂ܶܐ<EOS>ܕ݁ܡܰܚܒ݂ܺܝܢܰܢ ܠܰܐܚܰܝܢ̈ <EOS> ܗܰܘ ܕ݁ܠܳܐ ܡܰܚܶܒ݂ ܠܰܐܚܽܘܗ̱ܝ ܡܩܰܘܶܐ ܒ݁ܡܰܘܬ݁ܳܐ <EOS>ܟ݁ܽܠ ܓ݁ܶܝܪ ܕ݁ܣܳܢܶܐ ܠܰܐܚܽܘܗ̱ܝ ܩܳܛܶܠ ܐ̱ܢܳܫܳܐ ܗܽܘ <EOS> ܘܝܳܕ݂ܥܺܝܢ<EOS>ܐܢ̱ܬ݁ܽܘܢ ܕ݁ܟ݂ܽܠ ܕ݁ܩܳܛܶܠ ܐ̱ܢܳܫܳܐ ܠܳܐ ܡܶܫܟ݁ܚܺܝܢ ܡܩܰܘܶܝܢ ܒ݁ܶܗ ܚܰܝܶܐ̈ ܕ݁ܰܠܥܳܠܰܡ<EOS><EOS>ܒ݁ܗܳܕ݂ܶܐ ܝܳܕ݂ܥܺܝܢܰܢ ܚܽܘܒ݁ܶܗ ܕ݁ܰܠܘܳܬ݂ܰܢ ܕ݁ܗܽܘ ܝܰܗ̱ܒ݂<EOS>ܢܰܦ݂ܫܶܗ ܚܠܳܦ݂ܰܝܢ <EOS> ܘܳܐܦ݂ ܚܢܰܢ ܁ ܙܳܕ݂ܶܩ ܠܰܢ ܕ݁ܥܰܠ ܐܰܦ݁ܰܝ̈ ܐܰܚܰܝܢ̈ ܢܶܬ݁ܶܠ<EOS>ܢܰܦ݂ܫܳܬ݂ܰܢ̈ <EOS>ܘܰܐܝܢܳܐ ܕ݁ܺܐܝܬ݂ ܠܶܗ ܩܶܢܝܳܢܳܐ ܕ݁ܥܳܠܡܳܐ ܇ ܘܢܶܚܙܶܐ ܠܰܐܚܽܘܗ̱ܝ<EOS>ܕ݁ܰܣܢܺܝܩ ܇ ܘܢܶܐܚܽܘܕ݂ ܪܰܚܡܰܘܗ̱ܝ̈ ܡܶܢܶܗ ܐܰܝܟ݁ܰܢܳܐ ܐܺܝܬ݂ ܒ݁ܶܗ ܚܽܘܒ݁ܶܗ ܕ݁ܰܐܠܳܗܳܐ<EOS>ܒ݁ܢܰܝ̈ ܠܳܐ ܢܰܚܶܒ݂ ܚܰܕ݂ ܠܚܰܕ݂ ܒ݁ܡܶܠܶܐ̈ ܘܰܒ݂ܠܶܫܳܢܳܐ ܇ ܐܶܠܳܐ<EOS>ܒ݁ܰܥܒ݂ܳܕ݂ܶܐ̈ ܘܒ݂ܰܫܪܳܪܳܐ <EOS>ܘܰܒ݂ܗܳܕ݂ܶܐ ܡܶܫܬ݁ܰܘܕ݁ܥܺܝܢܰܢ ܕ݁ܡܶܢ ܫܪܳܪܳܐ ܐܺܝܬ݂ܰܝܢ <EOS> ܘܰܩܕ݂ܳܡ<EOS>ܕ݁ܢܺܐܬ݂ܶܐ ܗܽܘ ܡܦ݁ܺܝܣܺܝܢܰܢ ܠܶܒ݁ܰܢ <EOS>ܕ݁ܶܐܢ ܗܽܘ ܠܶܒ݁ܰܢ ܒ݁ܳܣܰܪ ܠܰܢ ܟ݁ܡܳܐ ܐܰܠܳܗܳܐ ܕ݁ܪܰܒ݁ ܡܶܢ<EOS>ܠܶܒ݁ܰܢ ܘܝܳܕ݂ܰܥ ܟ݁ܽܠܡܶܕ݁ܶܡ <EOS>ܚܰܒ݁ܺܝܒ݂ܰܝ̈ ܐܶܢ ܠܶܒ݁ܰܢ ܠܳܐ ܒ݁ܳܣܰܪ ܠܰܢ ܓ݁ܳܠܝܳܢ̈ ܐܶܢܶܝܢ̈<EOS>ܐܰܦ݁ܰܝܢ̈ ܩܕ݂ܳܡ ܐܰܠܳܗܳܐ <EOS>ܘܟ݂ܽܠܡܶܕ݁ܶܡ ܕ݁ܫܳܐܠܺܝܢܰܢ ܢܳܣܒ݁ܺܝܢܰܢ ܡܶܢܶܗ ܡܶܛܽܠ<EOS>ܕ݁ܢܳܛܪܺܝܢܰܢ ܦ݁ܽܘܩܕ݁ܳܢܰܘܗ̱ܝ̈ ܇ ܘܫܰܦ݁ܺܝܪܳܬ݂ܳܐ̈ ܣܳܥܪܺܝܢܰܢ ܩܕ݂ܳܡܰܘܗ̱ܝ <EOS>ܘܗܳܢܳܐ ܗ̱ܽܘ ܦ݁ܽܘܩܕ݁ܳܢܶܗ ܕ݁ܰܢܗܰܝܡܶܢ ܒ݁ܰܫܡܳܐ ܕ݁ܰܒ݂ܪܶܗ ܝܶܫܽܘܥ<EOS>ܡܫܺܝܚܳܐ ܇ ܘܢܰܚܶܒ݂ ܚܰܕ݂ ܠܚܰܕ݂ <EOS> ܐܰܝܟ݂ ܕ݁ܦ݂ܰܩܕ݁ܰܢ <EOS>ܘܰܐܝܢܳܐ ܕ݁ܢܳܛܰܪ ܦ݁ܽܘܩܕ݁ܳܢܰܘܗ̱ܝ̈ ܒ݁ܶܗ ܡܶܬ݂ܢܛܰܪ <EOS> ܘܗܽܘ ܫܳܪܶܐ<EOS>ܒ݁ܶܗ <EOS> ܘܰܒ݂ܗܳܕ݂ܶܐ ܡܶܣܬ݁ܰܟ݁ܠܺܝܢܰܢ ܕ݁ܫܳܪܶܐ ܒ݁ܰܢ ܡܶܢ ܪܽܘܚܶܗ ܗܳܝ ܕ݁ܝܰܗ̱ܒ݂ ܠܰܢ<EOS>ܚܰܒ݁ܺܝܒ݂ܰܝ̈ ܠܳܐ ܠܟ݂ܽܠ ܪܽܘܚܺܝܢ̈ ܬ݁ܗܰܝܡܢܽܘܢ <EOS> ܐܶܠܳܐ ܗܘܰܝܬ݁ܽܘܢ<EOS>ܦ݁ܳܪܫܺܝܢ ܪܽܘܚܶܐ̈ ܐܶܢ ܡܶܢ ܐܰܠܳܗܳܐ ܐܺܝܬ݂ܰܝܗܶܝܢ <EOS> ܡܶܛܽܠ ܕ݁ܣܰܓ݁ܺܝܶܐܐ̈ ܢܒ݂ܺܝܶܐ̈<EOS>ܕ݁ܰܓ݁ܳܠܶܐ̈ ܢܦ݂ܰܩܘ ܒ݁ܶܗ ܒ݁ܥܳܠܡܳܐ <EOS>ܒ݁ܗܳܕ݂ܶܐ ܡܶܬ݂ܝܰܕ݂ܥܳܐ ܪܽܘܚܶܗ ܕ݁ܰܐܠܳܗܳܐ <EOS> ܟ݁ܽܠ ܪܽܘܚܳܐ<EOS>ܕ݁ܡܰܘܕ݁ܝܳܢ ܕ݁ܝܶܫܽܘܥ ܡܫܺܝܚܳܐ ܐܶܬ݂ܳܐ ܒ݁ܰܒ݂ܣܰܪ ܡܶܢ ܐܰܠܳܗܳܐ ܗ̱ܝ <EOS>ܘܟ݂ܽܠ ܪܽܘܚܳܐ ܕ݁ܠܳܐ ܡܰܘܕ݁ܝܳܐ ܕ݁ܝܶܫܽܘܥ ܐܶܬ݂ܳܐ ܒ݁ܰܒ݂ܣܰܪ<EOS>ܠܰܝܬ݁ܶܝܗ ܡܶܢ ܐܰܠܳܗܳܐ <EOS> ܐܶܠܳܐ ܗܳܕ݂ܶܐ ܡܶܢ ܡܫܺܝܚܳܐ ܗ̱ܝ ܕ݁ܰܓ݁ܳܠܳܐ ܇ ܗܰܘ ܕ݁ܰܫܡܰܥܬ݁ܽܘܢ<EOS>ܕ݁ܳܐܬ݂ܶܐ <EOS> ܘܗܳܫܳܐ ܒ݁ܥܳܠܡܳܐ ܐܺܝܬ݂ܰܘܗ̱ܝ ܡܶܢ ܟ݁ܰܕ݁ܽܘ <EOS>ܐܰܢ̱ܬ݁ܽܘܢ ܕ݁ܶܝܢ ܡܶܢ ܐܰܠܳܗܳܐ ܐܺܝܬ݂ܰܝܟ݁ܽܘܢ ܒ݁ܢܰܝܳܐ̈<EOS>ܘܰܙܟ݂ܰܝܬ݁ܽܘܢ ܐܶܢܽܘܢ <EOS> ܡܶܛܽܠ ܕ݁ܪܰܒ݁ ܗܰܘ ܕ݁ܰܒ݂ܟ݂ܽܘܢ ܡܶܢ ܗܰܘ ܕ݁ܰܒ݂ܥܳܠܡܳܐ <EOS>ܘܗܳܠܶܝܢ ܡܶܢ ܥܳܠܡܳܐ ܐܶܢܽܘܢ <EOS> ܡܶܛܽܠ ܗܳܢܳܐ ܡܶܢ ܥܳܠܡܳܐ ܡܡܰܠܠܺܝܢ<EOS>ܘܥܳܠܡܳܐ ܠܗܽܘܢ ܫܳܡܰܥ <EOS>ܚܢܰܢ ܕ݁ܶܝܢ ܡܶܢ ܐܰܠܳܗܳܐ ܚܢܰܢ <EOS> ܘܗܰܘ ܕ݁ܝܳܕ݂ܰܥ ܠܰܐܠܳܗܳܐ ܫܳܡܰܥ<EOS>ܠܰܢ <EOS> ܘܗܰܘ ܕ݁ܠܳܐ ܐܺܝܬ݂ܰܘܗ̱ܝ ܡܶܢ ܐܰܠܳܗܳܐ ܠܳܐ ܫܳܡܰܥ ܠܰܢ <EOS> ܒ݁ܳܗ ܒ݁ܗܳܕ݂ܶܐ ܁<EOS>ܡܶܣܬ݁ܰܟ݁ܠܺܝܢܰܢ ܠܪܽܘܚܳܐ ܕ݁ܰܫܪܳܪܳܐ ܘܰܠܪܽܘܚܳܐ ܕ݁ܡܰܛܥܝܳܢܽܘܬ݂ܳܐ<EOS>ܚܰܒ݁ܺܝܒ݂ܰܝ̈ ܢܰܚܶܒ݂ ܚܰܕ݂ ܠܚܰܕ݂ ܇ ܡܶܛܽܠ ܕ݁ܚܽܘܒ݁ܳܐ ܡܶܢ ܐܰܠܳܗܳܐ<EOS>ܗܽܘ <EOS> ܘܟ݂ܽܠ ܡܰܢ ܕ݁ܡܰܚܶܒ݂ ܡܶܢ ܐܰܠܳܗܳܐ ܝܺܠܺܝܕ݂ ܇ ܘܝܳܕ݂ܰܥ ܠܰܐܠܳܗܳܐ <EOS>ܡܶܛܽܠ ܕ݁ܰܐܠܳܗܳܐ ܚܽܘܒ݁ܳܐ ܗܽܘ <EOS> ܘܟ݂ܽܠ ܕ݁ܠܳܐ ܡܰܚܶܒ݂ ܠܳܐ ܝܳܕ݂ܰܥ<EOS>ܠܰܐܠܳܗܳܐ <EOS>ܒ݁ܗܳܕ݂ܶܐ ܐܶܬ݂ܺܝܕ݂ܰܥ ܚܽܘܒ݁ܶܗ ܕ݁ܰܐܠܳܗܳܐ ܕ݁ܰܠܘܳܬ݂ܰܢ ܕ݁ܠܰܒ݂ܪܶܗ<EOS>ܝܺܚܺܝܕ݂ܳܝܳܐ ܫܰܕ݁ܰܪ ܐܰܠܳܗܳܐ ܠܥܳܠܡܳܐ ܕ݁ܢܺܚܶܐ ܒ݁ܺܐܝܕ݂ܶܗ <EOS>ܒ݁ܗܳܢܳܐ ܐܺܝܬ݂ܰܘܗ̱ܝ ܚܽܘܒ݁ܳܐ ܇ ܠܳܐ ܗ̱ܘܳܐ ܕ݁ܰܚܢܰܢ ܐܰܚܶܒ݂ܢ<EOS>ܠܰܐܠܳܗܳܐ ܐܶܠܳܐ ܗܽܘ ܐܰܚܒ݂ܰܢ ܇ ܘܫܰܕ݁ܰܪ ܠܰܒ݂ܪܶܗ ܚܽܘܣܳܝܳܐ ܥܰܠ ܐܰܦ݁ܰܝ̈ ܚܛܳܗܰܝܢ̈<EOS>ܚܰܒ݁ܺܝܒ݂ܰܝ̈ ܐܶܢ ܗܳܟ݂ܰܢܳܐ ܐܰܚܒ݂ܰܢ ܐܰܠܳܗܳܐ ܐܳܦ݂ ܚܢܰܢ<EOS>ܚܰܝܳܒ݂ܺܝܢܰܢ ܚܰܕ݂ ܠܚܰܕ݂ ܠܡܰܚܳܒ݂ܽܘ <EOS>ܠܰܐܠܳܗܳܐ ܡܶܡܬ݂ܽܘܡ ܐ̱ܢܳܫ ܠܳܐ ܚܙܳܝܗ̱ܝ <EOS> ܐܶܢ ܕ݁ܶܝܢ ܢܰܚܶܒ݂ ܚܰܕ݂<EOS>ܠܚܰܕ݂ ܐܰܠܳܗܳܐ ܒ݁ܰܢ ܡܩܰܘܶܐ ܇ ܘܚܽܘܒ݁ܶܗ ܡܶܫܬ݁ܰܡܠܶܐ ܒ݁ܰܢ <EOS>ܘܰܒ݂ܗܳܕ݂ܶܐ ܝܳܕ݂ܥܺܝܢܰܢ ܁ ܕ݁ܒ݂ܶܗ ܡܩܰܘܶܝܢܰܢ ܇ ܘܗܽܘ ܡܩܰܘܶܐ ܒ݁ܰܢ<EOS>ܕ݁ܡܶܢ ܪܽܘܚܶܗ ܝܰܗ̱ܒ݂ ܠܰܢ <EOS>ܘܰܚܢܰܢ ܚܙܰܝܢ ܘܡܰܣܗܕ݂ܺܝܢܰܢ ܕ݁ܰܐܒ݂ܳܐ ܫܰܕ݁ܰܪ ܠܰܒ݂ܪܶܗ<EOS>ܦ݁ܳܪܽܘܩܳܐ ܠܥܳܠܡܳܐ <EOS>ܟ݁ܽܠ ܕ݁ܡܰܘܕ݁ܶܐ ܒ݁ܝܶܫܽܘܥ ܕ݁ܗܽܘܝܽܘ ܒ݁ܪܶܗ ܕ݁ܰܐܠܳܗܳܐ ܐܰܠܳܗܳܐ<EOS>ܒ݁ܶܗ ܡܩܰܘܶܐ <EOS> ܘܗܽܘ ܡܩܰܘܶܐ ܒ݁ܰܐܠܳܗܳܐ <EOS>ܘܰܚܢܰܢ ܗܰܝܡܶܢܢ ܘܺܝܕ݂ܰܥܢ ܚܽܘܒ݁ܳܐ ܇ ܕ݁ܺܐܝܬ݂ ܠܶܗ ܠܰܐܠܳܗܳܐ<EOS>ܨܶܐܕ݂ܰܝܢ <EOS> ܐܰܠܳܗܳܐ ܓ݁ܶܝܪ ܚܽܘܒ݁ܳܐ ܗܽܘ <EOS> ܘܟ݂ܽܠ ܕ݁ܰܡܩܰܘܶܐ ܒ݁ܚܽܘܒ݁ܳܐ ܒ݁ܰܐܠܳܗܳܐ<EOS>ܡܩܰܘܶܐ <EOS>ܘܰܒ݂ܗܳܕ݂ܶܐ ܡܶܫܬ݁ܰܠܰܡ ܚܽܘܒ݁ܶܗ ܥܰܡܰܢ ܕ݁ܓ݂ܰܠܝܽܘܬ݂ ܐܰܦ݁ܶܐ̈<EOS>ܬ݁ܶܗܘܶܐ ܠܰܢ ܒ݁ܝܰܘܡܳܐ ܕ݁ܕ݂ܺܝܢܳܐ <EOS> ܡܶܛܽܠ ܕ݁ܰܐܝܟ݂ ܕ݁ܰܗܘܳܐ ܗܽܘ ܗܳܟ݂ܰܢܳܐ ܐܳܦ݂ ܚܢܰܢ<EOS>ܐܺܝܬ݂ܰܝܢ ܒ݁ܗܳܢܳܐ ܥܳܠܡܳܐ <EOS>ܕ݁ܶܚܠܬ݂ܳܐ ܒ݁ܚܽܘܒ݁ܳܐ ܠܰܝܬ݁ <EOS> ܐܶܠܳܐ ܚܽܘܒ݁ܳܐ ܡܫܰܡܠܝܳܐ ܠܒ݂ܰܪ<EOS>ܫܳܕ݂ܶܐ ܠܳܗ ܠܕ݂ܶܚܠܬ݂ܳܐ ܇ ܡܶܛܽܠ ܕ݁ܕ݂ܶܚܠܬ݂ܳܐ ܒ݁ܩܶܢܛܳܐ ܐܺܝܬ݂ܶܝܗ <EOS> ܗܰܘ ܕ݁ܶܝܢ ܕ݁ܕ݂ܳܚܶܠ<EOS>ܠܳܐ ܡܫܰܡܠܰܝ ܒ݁ܚܽܘܒ݁ܳܐ <EOS>ܚܢܰܢ ܗܳܟ݂ܺܝܠ ܢܰܚܶܒ݂ ܠܰܐܠܳܗܳܐ ܡܶܛܽܠ ܕ݁ܗܽܘ ܩܰܕ݂ܡܳܝܰܬ݂<EOS>ܐܰܚܒ݂ܰܢ <EOS>ܐܶܢ ܕ݁ܶܝܢ ܐ̱ܢܳܫ ܢܺܐܡܰܪ ܕ݁ܡܰܚܶܒ݂ ܐ̱ܢܳܐ ܠܰܐܠܳܗܳܐ ܇ ܘܠܰܐܚܽܘܗ̱ܝ<EOS>ܣܳܢܶܐ ܕ݁ܰܓ݁ܳܠܳܐ ܗܽܘ <EOS> ܗܰܘ ܓ݁ܶܝܪ ܕ݁ܠܰܐܚܽܘܗ̱ܝ ܕ݁ܡܶܬ݂ܚܙܶܐ ܠܳܐ ܡܰܚܶܒ݂ ܠܰܐܠܳܗܳܐ<EOS>ܗܰܘ ܕ݁ܠܳܐ ܡܶܬ݂ܚܙܶܐ ܁ ܐܰܝܟ݁ܰܢܳܐ ܡܶܫܟ݁ܰܚ ܕ݁ܢܰܚܶܒ݂ <EOS>ܘܗܳܢܳܐ ܦ݁ܽܘܩܕ݁ܳܢܳܐ ܩܰܒ݁ܶܠܢ ܡܶܢܶܗ ܕ݁ܟ݂ܽܠ ܕ݁ܡܰܚܶܒ݂ ܠܰܐܠܳܗܳܐ<EOS>ܢܰܚܶܒ݂ ܐܳܦ݂ ܠܰܐܚܽܘܗ̱ܝ <EOS>ܟ݁ܽܠ ܕ݁ܰܡܗܰܝܡܶܢ ܕ݁ܝܶܫܽܘܥ ܐܺܝܬ݂ܰܘܗ̱ܝ ܡܫܺܝܚܳܐ ܡܶܢ ܐܰܠܳܗܳܐ<EOS>ܝܺܠܺܝܕ݂ <EOS> ܘܟ݂ܽܠ ܕ݁ܡܰܚܶܒ݂ ܠܝܳܠܽܘܕ݂ܳܐ ܡܰܚܶܒ݂ ܐܳܦ݂ ܠܗܰܘ ܕ݁ܶܐܬ݂ܺܝܠܶܕ݂ ܡܶܢܶܗ <EOS>ܘܰܒ݂ܗܳܕ݂ܶܐ ܝܳܕ݂ܥܺܝܢܰܢ ܕ݁ܡܰܚܒ݂ܺܝܢܰܢ ܠܰܒ݂ܢܰܘܗ̱ܝ̈ ܕ݁ܰܐܠܳܗܳܐ<EOS>ܡܳܐ ܕ݁ܠܰܐܠܳܗܳܐ ܡܰܚܒ݂ܺܝܢܰܢ ܘܥܳܒ݂ܕ݁ܺܝܢܰܢ ܦ݁ܽܘܩܕ݁ܳܢܰܘܗ̱ܝ̈ <EOS>ܗܳܢܳܐ ܗܽܘ ܓ݁ܶܝܪ ܚܽܘܒ݁ܶܗ ܕ݁ܰܐܠܳܗܳܐ ܕ݁ܢܶܛܰܪ ܦ݁ܽܘܩܕ݁ܳܢܰܘܗ̱ܝ̈ <EOS>ܘܦ݂ܽܘܩܕ݁ܳܢܰܘܗ̱ܝ̈ ܠܳܐ ܝܰܩܺܝܪܺܝܢ <EOS>ܡܶܛܽܠ ܕ݁ܟ݂ܽܠ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܙܳܟ݂ܶܐ ܠܶܗ ܠܥܳܠܡܳܐ <EOS>ܘܗܳܕ݂ܶܐ ܗ̱ܝ ܙܳܟ݂ܽܘܬ݂ܳܐ ܕ݁ܰܙܟ݂ܳܬ݂ܶܗ ܠܥܳܠܡܳܐ <EOS> ܗܰܝܡܳܢܽܘܬ݂ܰܢ <EOS>ܡܰܢܽܘ ܓ݁ܶܝܪ ܕ݁ܙܳܟ݂ܶܐ ܠܶܗ ܠܥܳܠܡܳܐ ܐܶܠܳܐ ܗܰܘ ܕ݁ܰܡܗܰܝܡܶܢ<EOS>ܕ݁ܝܶܫܽܘܥ ܒ݁ܪܶܗ ܗ̱ܽܘ ܕ݁ܰܐܠܳܗܳܐ <EOS>ܗܳܢܰܘ ܕ݁ܶܐܬ݂ܳܐ ܒ݁ܝܰܕ݂ ܡܰܝܳܐ̈ ܘܰܕ݂ܡܳܐ ܁ ܝܶܫܽܘܥ ܡܫܺܝܚܳܐ <EOS> ܠܳܐ<EOS>ܗ̱ܘܳܐ ܒ݁ܡܰܝܳܐ̈ ܒ݁ܰܠܚܽܘܕ݂ ܐܶܠܳܐ ܒ݁ܡܰܝܳܐ̈ ܘܰܕ݂ܡܳܐ <EOS>ܘܪܽܘܚܳܐ ܡܰܣܗܕ݂ܳܐ ܕ݁ܗܺܝ ܪܽܘܚܳܐ ܐܺܝܬ݂ܶܝܗ ܫܪܳܪܳܐ <EOS>ܘܺܐܝܬ݂ܰܝܗܽܘܢ ܬ݁ܠܳܬ݂ܳܐ ܣܳܗܕ݁ܺܝܢ ܪܽܘܚܳܐ ܘܡܰܝܳܐ̈ ܘܰܕ݂ܡܳܐ <EOS>ܘܰܬ݂ܠܳܬ݁ܰܝܗܽܘܢ̈ ܒ݁ܚܰܕ݂ ܐܶܢܽܘܢ <EOS>ܐܶܢ ܣܳܗܕ݁ܽܘܬ݂ܳܐ ܕ݁ܰܒ݂ܢܰܝܢܳܫܳܐ̈ ܡܩܰܒ݁ܠܺܝܢܰܢ ܚܰܕ݂ ܟ݁ܡܳܐ<EOS>ܣܳܗܕ݁ܽܘܬ݂ܶܗ ܕ݁ܰܐܠܳܗܳܐ ܕ݁ܪܰܒ݁ܳܐ ܗ̱ܝ <EOS> ܘܗܳܕ݂ܶܐ ܗ̱ܺܝ ܣܳܗܕ݁ܽܘܬ݂ܶܗ ܕ݁ܰܐܠܳܗܳܐ ܁<EOS>ܕ݁ܰܐܣܗܶܕ݂ ܥܰܠ ܒ݁ܪܶܗ <EOS>ܟ݁ܽܠܡܰܢ ܕ݁ܰܡܗܰܝܡܶܢ ܒ݁ܰܒ݂ܪܶܗ ܕ݁ܰܐܠܳܗܳܐ ܐܺܝܬ݂ ܠܶܗ ܗܳܕ݂ܶܐ<EOS>ܣܳܗܕ݁ܽܘܬ݂ܳܐ ܒ݁ܢܰܦ݂ܫܶܗ <EOS> ܟ݁ܽܠ ܕ݁ܠܳܐ ܡܗܰܝܡܶܢ ܠܰܐܠܳܗܳܐ ܕ݁ܰܓ݁ܳܠܳܐ ܥܰܒ݂ܕ݁ܶܗ ܇<EOS>ܒ݁ܰܕ݂ܠܳܐ ܗܰܝܡܶܢ ܠܣܳܗܕ݁ܽܘܬ݂ܳܐ ܁ ܕ݁ܰܐܣܗܶܕ݂ ܐܰܠܳܗܳܐ ܥܰܠ ܒ݁ܪܶܗ <EOS>ܘܗܳܕ݂ܶܐ ܗ̱ܝ ܣܳܗܕ݁ܽܘܬ݂ܳܐ ܕ݁ܚܰܝܶܐ̈ ܕ݁ܰܠܥܳܠܰܡ ܝܰܗ̱ܒ݂ ܠܰܢ<EOS>ܐܰܠܳܗܳܐ <EOS> ܘܗܶܢܽܘܢ ܚܰܝܶܐ̈ ܒ݁ܰܒ݂ܪܶܗ ܐܺܝܬ݂ܰܝܗܽܘܢ <EOS>ܟ݁ܽܠ ܕ݁ܰܐܚܺܝܕ݂ ܠܰܒ݂ܪܳܐ ܐܰܚܺܝܕ݂ ܐܳܦ݂ ܠܚܰܝܶܐ̈ <EOS> ܘܟ݂ܽܠ ܕ݁ܠܳܐ<EOS>ܐܰܚܺܝܕ݂ ܠܰܒ݂ܪܶܗ ܕ݁ܰܐܠܳܗܳܐ ܠܰܝܬ݁ ܠܶܗ ܚܰܝܶܐ̈ <EOS>ܗܳܠܶܝܢ ܟ݁ܶܬ݂ܒ݁ܶܬ݂ ܠܟ݂ܽܘܢ ܕ݁ܬ݂ܶܕ݁ܥܽܘܢ ܕ݁ܚܰܝܶܐ̈ ܕ݁ܰܠܥܳܠܰܡ<EOS>ܐܺܝܬ݂ ܠܟ݂ܽܘܢ ܇ ܠܰܐܝܠܶܝܢ ܕ݁ܗܰܝܡܶܢܬ݁ܽܘܢ ܒ݁ܰܫܡܶܗ ܕ݁ܰܒ݂ܪܶܗ ܕ݁ܰܐܠܳܗܳܐ <EOS>ܘܗܳܕ݂ܶܐ ܦ݁ܰܪܶܗ̱ܣܺܝܰܐ ܐܺܝܬ݂ ܠܰܢ ܠܘܳܬ݂ܶܗ ܕ݁ܟ݂ܽܠ ܕ݁ܫܳܐܠܺܝܢܰܢ<EOS>ܠܶܗ ܐܰܝܟ݂ ܨܶܒ݂ܝܳܢܶܗ ܫܳܡܰܥ ܠܰܢ <EOS>ܘܶܐܢ ܡܦ݁ܳܣܺܝܢܰܢ ܕ݁ܫܳܡܰܥ ܠܰܢ ܥܰܠ ܡܶܕ݁ܶܡ ܕ݁ܫܳܐܠܺܝܢܰܢ ܡܶܢܶܗ<EOS>ܬ݁ܟ݂ܺܝܠܺܝܢܰܢ ܕ݁ܩܰܒ݁ܶܠܢ ܡܶܢ ܟ݁ܰܕ݁ܽܘ ܫܶܐܠܳܬ݂ܰܢ̈ ܕ݁ܫܶܐܠܢ ܡܶܢܶܗ <EOS>ܐܶܢ ܐ̱ܢܳܫ ܢܶܚܙܶܐ ܠܰܐܚܽܘܗ̱ܝ ܕ݁ܚܳܛܶܐ ܚܛܳܗܳܐ ܕ݁ܠܳܐ ܡܚܰܝܰܒ݂<EOS>ܠܡܰܘܬ݁ܳܐ ܢܶܫܰܐܠ ܘܡܶܬ݂ܝܰܗܒ݁ܺܝܢ ܠܶܗ ܚܰܝܶܐ̈ ܇ ܠܰܐܝܠܶܝܢ ܕ݁ܠܳܐ ܗ̱ܘܳܐ ܐܰܝܟ݂<EOS>ܕ݁ܰܠܡܰܘܬ݁ܳܐ ܚܳܛܶܝܢ <EOS> ܐܺܝܬ݂ ܓ݁ܶܝܪ ܚܛܳܗܳܐ ܕ݁ܡܰܘܬ݁ܳܐ <EOS> ܠܳܐ ܗ̱ܘܳܐ ܥܰܠ ܗܳܢܳܐ ܐܳܡܰܪ<EOS>ܐ̱ܢܳܐ ܁ ܕ݁ܢܶܒ݂ܥܶܐ ܐ̱ܢܳܫ <EOS>ܟ݁ܽܠ ܥܰܘܠܳܐ ܓ݁ܶܝܪ ܚܛܺܝܬ݂ܳܐ ܗܽܘ <EOS> ܘܺܐܝܬ݂ ܚܛܳܗܳܐ ܕ݁ܠܳܐ ܗ̱ܘܳܐ<EOS>ܕ݁ܡܰܘܬ݁ܳܐ ܗܽܘ <EOS>ܘܝܳܕ݂ܥܺܝܢܰܢ ܕ݁ܟ݂ܽܠ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܠܳܐ ܚܳܛܶܐ <EOS> ܗܰܘ<EOS>ܓ݁ܶܝܪ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܢܳܛܰܪ ܢܰܦ݂ܫܶܗ <EOS> ܘܒ݂ܺܝܫܳܐ ܠܳܐ ܡܶܬ݂ܩܰܪܰܒ݂ ܠܶܗ <EOS>ܝܳܕ݂ܥܺܝܢܰܢ ܕ݁ܡܶܢ ܐܰܠܳܗܳܐ ܚܢܰܢ ܘܥܳܠܡܳܐ ܟ݁ܽܠܶܗ ܒ݁ܒ݂ܺܝܫܳܐ ܗܽܘ<EOS>ܣܺܝܡ <EOS>ܘܝܳܕ݂ܥܺܝܢܰܢ ܕ݁ܰܒ݂ܪܶܗ ܕ݁ܰܐܠܳܗܳܐ ܐܶܬ݂ܳܐ ܘܝܰܗ̱ܒ݂ ܠܰܢ ܡܰܕ݁ܥܳܐ<EOS>ܕ݁ܢܶܕ݁ܰܥ ܠܫܰܪܺܝܪܳܐ ܇ ܘܢܶܗܘܶܐ ܒ݁ܶܗ ܒ݁ܫܰܪܺܝܪܳܐ ܇ ܒ݁ܰܒ݂ܪܶܗ ܝܶܫܽܘܥ ܡܫܺܝܚܳܐ <EOS> ܗܳܢܳܐ<EOS>ܗܽܘ ܐܰܠܳܗܳܐ ܫܰܪܺܝܪܳܐ ܘܚܰܝܶܐ̈ ܕ݁ܰܠܥܳܠܰܡ <EOS>ܒ݁ܢܰܝ̈ ܛܰܪܘ ܢܰܦ݂ܫܟ݂ܽܘܢ ܡܶܢ ܕ݁ܶܚܠܰܬ݂ ܦ݁ܬ݂ܰܟ݂ܪܶܐ̈<EOS><EOS>