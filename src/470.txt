ܥܲܠ ܗܵܝ̇ ܕܐܲܝܟܲܢ ܩܵܢܹܝܢ ܫܘܼܚܠܵܦܵܐ ܙܵܘ̈ܥܹܐ ܟܤܲܝ̈ܵܐ ܥܲܡܹܗ ܕܫܘܼܚܠܵܦܵܐ<EOS>
ܕܕܘܼܒܵܪܵܐ ܕܲܠܒܲܪ<EOS> ܥܛ<EOS>ܟܡܵܐ ܕܹܝܢ ܕܐܝܼܬܼܵܘܗܝ ܒܲܪܢܵܫܵܐ ܒܲܡܤܲܪܩܘܼܬܼܵܐ ܫܘܼܢܵܝܵܐ ܕܡ̣ܢ<EOS>
ܚܲܝܹ̈ܐ ܢܵܒܲܗ ܒܪܸܥܝܵܢܹܗ ܐܲܡܝܼܢܵܐܝܼܬܼ<EOS> ܘܲܒܼܚܲܝܹ̈ܐ ܗܢܘܿܢ ܕܒܼܵܬܲܪ ܢܘܼܚܵܡܵܐ<EOS>
ܗܵܪܹܓܼ ܒܟܼܠܫܵܥ ܘܥܘܼܬܵܕܼܵܐ ܕܚܵܫܲܚ ܠܲܕܿܬܲܡܵܢ ܡܸܬܼܦܲܪܲܣ ܒܟܼܠܙܒܲܢ<EOS>ܘܲܡܒܲܤܪܵܢܘܼܬܼܵܐ ܕܥܲܠ ܟܠ ܐܝܼܩܵܪ ܘܲܢܝܵܚ ܕܦܲܓܼܪܵܐ ܡܸܙܕܲܪܥܵܐ<EOS>
ܒܡܲܚܫܲܒܼܬܹܗ ܘܚܘܼܫܵܒܼܵܐ ܕܥܲܠ ܒܲܤܝܘܼܬܹܗ ܕܥܵܠܡܵܐ ܪܵܦܹ̇ܿܬܼ ܒܪܸܗܝܵܢܹܗ<EOS>
ܒܟܼܠܥܸܕܵܢ<EOS> ܘܲܠܒܼܝܼܒܼ ܒܬܲܪܥܝܼܬܹܗ ܘܠܸܒܵܐ ܓܲܢ̄ܒܵܪܵܐ ܩܢܸܐ ܒܟܼܠܙܒܲܢ<EOS>
ܥܲܠ ܟܠ ܕܸܚܠܵܐ ܘܩܹܘܲܢܕܹܝܢܘܿܣ ܡܲܥܒܿܕܼܵܢܵܐ ܕܡܵܘܬܵܐ<EOS> ܒܕܼܵܐܦܠܵܐ<EOS>
ܡ̣ܢ ܡܵܘܬܵܐ ܩܵܢܹ̇ܛ ܒܗܵܝ̇ ܕܲܒܼܟܼܠܫܵܥ ܡ̣ܢ ܩܘܼܪܒܵܐ ܒܹܗ ܚܵܐܲܪ<EOS>
ܘܲܡܤܲܟܸܐ ܠܹܗ<EOS> ܘܫܲܕܼܝܵܐ ܨܸܦܬܹܗ ܥܲܠ ܐܲܠܵܗܵܐ ܒܟܼܠܹܗ ܬܘܼܟܼܠܵܢܵܐ<EOS>
ܠܵܐ ܡܸܬܼܦܲܠܓܼܵܢܵܐ<EOS> ܘܐܸܢ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ ܠܹܗ ܐܲܝܟܼ ܐ̄ܢܵܫ<EOS>
ܕܝܵܕܲܥ ܘܲܡܦܵܣ ܚܲܬܝܼܬܼܵܐܝܼܬܼ ܕܲܟܼܠܝܼ̈ܠܹܐ ܡܥܲܬܿܕܝܼܢ ܠܹܗ ܒܟܼܠܵܗ̇<EOS>
ܚܲܕܼܘܼܬܼܵܐ ܡܚܲܡܤܸܢ ܒܗܘܿܢ ܟܲܕܼ ܪܵܘܙܵܐ ܘܕܼܵܝܼ̇ܨܵܐ ܢܲܦܫܹܗ ܒܩܘܼܒܵܠܗܘܿܢ<EOS>ܒܗܵܝ̇ ܕܝܼܕܲܥ̣ ܕܐܲܠܵܗܵܐ ܗ̄ܘ̣ ܡܦܲܪܢܤܵܢܗܘܿܢ ܕܲܠܘܵܬܹܗ ܡܸܛܠ<EOS>
ܝܘܼܬܼܪ̈ܵܢܹܐ ܕܥܸܠ̈ܠܵܬܼܵܐ ܕܠܵܐ ܝܑܼܕܲܝܼ̈ܥܵܢ ܒܦܘܼܪ̈ܢܵܤܹܐ ܕܠܵܐ ܓܠܹܝܢ<EOS> ܡܵܐ<EOS>
ܕܹܝܢ ܕܓܼܕܲܫ̣ ܕܡ̣ܢ ܥܸܠܬܼܵܐ ܐܲܝܕܵܐ ܕܗ̤ܝ ܡܸܕܸܡ ܡ̣ܢ ܗܵܠܹܝܢ<EOS>
ܥܵܒܼܘܿܪ̈ܝܵܬܼܵܐ ܢܦܲܠ̣ ܒܐܝܼܕܹܗ ܘܲܩܢ̣ܵܐ ܒܡܲܥܒܿܕܼܵܢܘܼܬܹܗ ܕܗܵܘ̇ ܚܲܟܼܝܼܡ<EOS>
ܠܟܼܠ ܒܝܼ̈ܫܢ ܒܲܪܫܵܥܬܹܗ ܪܸܚܡܬܼܵܐ ܕܦܲܓܼܪܵܐ ܡܫܲܪܝܵܐ ܡܸܬܿܬܿܙܝܼܥܵܐ<EOS>
ܒܢܲܦܫܹܗ ܘܚܲܝܹ̈ܐ ܢܓܝܼܪܹ̈ܐ ܡܸܬܼܪܲܥܸܐ ܘܚܘܼ̈ܫܵܒܹܐ ܕܐܲܝܟܼ ܕܠܲܢܝܵܚܹܗ<EOS>
ܕܦܲܓܼܪܵܐ ܫܵܘܚ̇ܝܼܢ ܒܹܗ ܒܟܼܠܫܵܥ<EOS> ܘܐܵܚܹ̇ܕܼ ܠܹܗ ܠܦܲܓܼܪܵܐ ܕܐܸܢ ܡܲܨܝܵܐ<EOS>
ܠܵܐ ܢܸܫܬܿܚܸܩ ܒܡܸܕܸܡ<EOS> ܘܟܼܠ ܡܸܬܼܦܲܪܲܣ ܗܵܠܹܝܢ ܕܠܲܢܝܵܚܹܗ<EOS>
ܕܦܲܟܼܪܵܢ ܡܲܨܝܵܐ ܕܢܸܬܼܩܲܝ̈ܡܵܢ<EOS> ܘܡܸܬܼܒܲܪܸܐ ܠܹܗ ܡܸܢܵܗ̇ ܕܗܵܝ̇ ܚܹܐܪܘܼܬܼܵܐ<EOS>
ܠܵܐ ܡܫܲܥܒܲܕܬܵܐ ܕܲܠܚܲܕܼ ܡ̣ܢ ܚܘܼ̈ܫܵܒܹܐ ܕܕܸܚܠܬܼܵܐ<EOS> ܘܡܸܟܵܐ ܒܟܼܠܗܹܝܢ<EOS>
ܙܵܘ̈ܥܹܐ ܡܲܥ̈ܒܿܕܼܵܢܹܐ ܕܩܸܢܛܵܐ ܘܥܸܠ̈ܠܵܬܼܵܐ ܕܕܸܚܠܬܼܵܐ ܪܵܢܹܐ ܘܡܸܬܼܚܲܫܲܒܼ<EOS>ܒܕܸܐܫܬܲܩܠܲܬ̤ ܡܸܢܹܗ ܠܒܼܝܼܒܼܘܼܬܼܵܐ ܗܵܝ̇ ܕܠܸܒܵܐ ܕܟܲܕܼ ܡܥܲܠܝ ܗ̄ܘ̣ܵܐ<EOS>
ܡ̣ܢ ܥܵܠܡܵܐ ܒܲܡܤܲܪܩܘܼܬܹܗ ܩܢܸܐ ܗ̄ܘ̣ܵܐ ܒܢܲܦܫܹܗ<EOS> ܘܡܸܛܠ ܕܲܗܘ̤ܵܐ<EOS>
ܝܵܪܘܿܬܼܵܐ ܠܥܵܠܡܵܐ ܗܵܟܲܢܵܐ ܒܲܟܼܡܵܝܘܼܬܼܵܐ ܕܩܸܢܝܵܢܹܗ ܕܐܲܚܝܼܕܼ ܐܵܦ<EOS>
ܕܸܚܠܬܼܵܐ ܩܲܒܸܠ̣ ܐܲܝܟܼ ܢܵܡܘܿܤܵܐ ܘܦܘܼܪܢܵܤܵܐ ܕܲܡܛܲܟܲܣ ܡ̣ܢ ܐܲܠܵܗܵܐ<EOS>ܐܲܝܢܵܐ ܓܹܝܪ ܓܲܒܵܐ ܕܲܡܛܲܝܼܸܒܼܝܼܢܲܢ ܗܲܕܵܡܲܝ̈ܢ ܠܦܘܼܠܚܵܢܹܥܗ ܕܝܼܠܹܗ<EOS>
ܗܵܘܹ̇ܝܢܲܢ ܥܲܒܼ̈ܕܹܐ ܒܫܘܼܥܒܵܕܼܵܐ ܕܟܼܠܵܗ̇ ܕܸܚܠܬܼܵܐ ܐܲܝܟܼ ܡܸܠܬܹܗ<EOS>
ܕܲܫܠܝܼܚܵܐ<EOS> ܩܕܼܵܡ ܡܠܗܘܿܢ ܚܲܫܹ̈ܐ ܪܸܚܡܲܬܼ ܝܵܬܼܵܐ<EOS> ܘܲܩܕܼܵܡ ܟܠܗܹܝܢ<EOS>
ܡܝܲܬܿܪ̈ܵܬܼܵܐ ܕܐ̄ܢܵܫ ܢܒܲܤܲܪ ܥܲܠ ܢܝܵܚܹ̈ܐ<EOS> ܕܲܡܬܲܪܤܸܐ ܦܲܓܼܪܹܗ<EOS>
ܒܲܢܝܵܚܹ̈ܐ ܒܐܲܬܼܪܵܐ ܕܫܲܝܢܵܐ ܢܸܬܼܐܠܸܨ<EOS> ܕܡܸܬܼܸܦܲܢܲܩ ܠܲܡ ܒܛܲܠܝܘܼܬܹܗ<EOS>
ܥܲܒܼܕܵܐ ܢܸܗܘܸܐ<EOS> ܘܒܲܐ̄ܚܪܵܝܬܹܗ ܢܸܬܿܬܲܢܲܚ<EOS> ܐܲܝܟܲܢܵܐ ܕܠܵܐ ܡܲܨܝܵܐ<EOS>
ܕܐܲܝܢܵܐ ܕܲܚܒܼܝܼܫ ܪܹܫܹܗ ܠܓܵܘ ܒܥܘܼܒܵܐ ܥܲܒܼܝܵܐ ܕܡܲܝ̈ܵܐ ܕܲܢܤܘܼܩ<EOS>
ܐܵܐܲܪ ܩܲܛܝܼܢܵܐ ܕܐܲܫܝܼܕܼ ܒܥܘܼܒܵܐ ܗܵܢܵܐ ܤܦܝܼܩܵܐ ܗܵܟܲܢܵܐ ܠܵܐ ܡܲܨܝܵܐ<EOS>
ܕܐܲܝܢܵܐ ܕܲܥܡܝܼܕܼ ܪܸܥܝܵܢܹܗ ܒܡܲܪܢܝܼܬܼܵܐ ܕܲܬܼܢܵܢ ܕܲܢܩܲܒܸܠ ܤܵܘܩܵܐ<EOS>
ܕܢܲܦܫܹܗ ܪܓܸܫܬܼܵܐ ܕܗܵܘ̇ ܐܵܐܲܪ ܫܲܦܝܵܐ ܕܥܵܠܡܵܐ ܚܲܕܼܬܼܵܐ<EOS> ܐܲܝܟܲܢܵܐ<EOS>
ܕܲܡܒܲܠܒܸܠ ܪܹܚܝܵܐ ܕܤܲܡ ܡܵܘܬܵܐ ܠܤܘܼܙܵܓܼܵܐ ܕܦܲܓܼܪܵܐ ܗܵܟܲܢܵܐ ܚܙܵܬܼܵܐ<EOS>
ܡܫܲܟܲܪܬܵܐ ܠܫܲܝܢܵܐ ܕܬܲܪܥܝܼܬܼܵܐ<EOS> ܐܲܝܟܲܢܵܐ ܕܠܵܐ ܡܲܨܝܵܐ ܕܚܘܼܠܡܵܢܵܐ<EOS>
ܘܟܼܘܼܪܗܵܢܵܐ ܕܢܸܗܘܘܿܢ ܒܝܲܕܼ ܦܲܓܼܪܵܐ ܘܠܵܐ ܢܸܬܼܚܲܒܲܠ ܚܲܕܼܸ ܡܸܢܗܘܿܢ<EOS>
ܡ̣ܢ ܚܲܒܼܪܹܗ ܗܵܟܲܢܵܐ ܠܵܐ ܡܲܨܝܵܐ ܕܟܸܤܦܵܐ ܘܚܘܼܒܵܐ ܢܸܗܘܘܿܡ ܒܚܲܕܼ<EOS>
ܒܲܝܬܼܵܐ ܕܠܵܐ ܢܚܲܒܸܠ ܚܲܕܼ ܡܸܢܗܘܿܢ ܠܚܲܒܼܪܹܗ<EOS> ܐܲܝܟܲܢܵܐ ܕܠܵܐ ܡܲܨܝܵܐ<EOS>
ܕܲܬܼܩܵܘܸܐ ܙܓܼܘܿܓܼܝܼܬܼܵܐ ܒܲܫܒܼܵܒܼܘܼܬܼܵܐ ܕܟܹܐܦܵܐ ܘܲܬܼܟܲܬܲܪ ܒܚܘܼܠܡܵܢܵܐ<EOS>
ܗܵܟܲܢܵܐ ܠܵܐ ܡܲܨܝܵܐ ܕܩܲܕܝܼܫܵܐ ܢܸܗܘܸܐ ܐܲܡܝܼܢ ܡܸܬܼܘܲܥܲܕܼ ܠܲܚܙܵܬܼܵܐ<EOS>
ܘܡܲܡܠܠܵܐ ܕܥܲܡ ܐܲܢ̄ܬܿܬܼܵܐ ܘܲܬܼܸܟܲܬܲܪ ܕܲܟܼܝܘܼܬܹܗ ܕܠܵܐ ܛܘܼܠܫܵܐ<EOS>ܐܲܝܟܲܢܵܐ ܕܡܸܬܼܥܲܩܪܝܼܢ ܐܝܼܠܵܢܹ̈ܐ ܡ̣ܢ ܚܘܼܪ̈ܦܹܐ ܐܲܡܝܼ̈ܢܹܐ ܕܚܹܐ̈ܦܲܝ ܡܲܝ̈ܵܐ<EOS>
ܗܵܟܲܢܵܐ ܪܸܚܡܬܹܗ ܕܥܵܠܡܵܐ ܡ̣ܢ ܠܸܒܵܐ ܒܚܹܐܦܵܐ ܕܢܸܤܝ̈ܘܿܢܹܐ ܕܥܵܕܹܝܢ<EOS>
ܥܲܠ ܦܲܓܼܪܵܐ<EOS> ܐܲܝܟܲܢܵܐ ܕܲܡܕܲܟܹܝܢ ܤܲܡ̈ܡܵܢܹܐ ܡܢܲܦ̈ܨܵܢܹܐ ܟܘܼܡ̈ܘܿ ܒܝܼ̈ܫܹܐ<EOS>
ܡ̣ܢ ܦܲܓܼܪܵܐ ܗܵܟܲܢܵܐ ܥܘܼܙܵܐ ܕܐܘܼ̈ܠܨܵܢܹܐ ܠܚܲܫܹ̈ܐ ܒܝܼ̈ܫܹܐ ܡ̣ܢ ܠܸܒܵܐ<EOS>ܐܲܝܟܲܢܵܐ ܕܠܵܐ ܡܲܨܝܵܐ ܕܢܲܪܓܸܿܫ ܡܝܼܬܼܵܐ ܒܨܸܒܼ̈ܘܵܬܼܵܐ ܕܚܲܝܹ̈ܐ ܗܵܟܲܢܵܐ<EOS>
ܝܑܼܚܝܼܕܼܵܝܵܐ ܕܲܩܒܼܝܼܪ ܒܓܼܵܘ ܫܸܠܝܵܐ ܐܲܝܟܼ ܕܲܒܼܩܲܒܼܪܵܐ ܚܤܝܼܟܼܵܐ ܢܲܦܫܹܗ<EOS>
ܡ̣ܢ ܟܝܼܡܘܿܢܵܐ ܕܲܡܥܵܕܼ ܥܵܛܲܪ ܡ̣ܢ ܪܓܸܫܬܼܵܐ ܕܨܸܒܼ̈ܘܵܬܼܵܐ ܕܡܸܬܼܗܲܦ̈ܟܼܵܢ<EOS>
ܒܹܝܬܼ ܒܢܲܝ̈݁ܢܵܫܵܐ<EOS> ܐܲܝܟܲܢܵܐ ܕܠܵܐ ܡܲܨܝܵܐ ܕܲܢܟܲܬܲܪ ܕܠܵܐ ܢܸܟܼܝܵܢܵܐ ܐܲܝܢܵܐ<EOS>
ܕܚܵܐܹ̇ܣ ܥܲܠ ܒܥܸܠܕܲܪܹܗ ܒܤܸܕܼܪܹܗ ܕܲܩܪܵܒܼܵܐ ܗܵܟܲܢܵܐ ܠܵܐ ܡܲܨܝܵܐ<EOS>
ܕܚܵܐܹ̇ܣ ܐܵܓܼܘܿܢܸܤܛܵܐ ܥܲܠ ܦܲܓܼܪܹܗ ܘܬܸܫܬܵܘܙܲܒܼ ܢܲܦܫܹܗ ܡ̣ܢ<EOS>
ܐܲܒܼܕܵܢܵܐ<EOS> ܐܲܝܟܲܢܵܐ ܕܡܵܐ ܕܡܸܤܬܲܪܕܼܵܐ ܛܲܠܝܘܼܬܼܵܐ ܡ̣ܢ ܚܸܙ̈ܘܵܢܹܐ<EOS>
ܡܤܲܪ݁ܕܼܵܢܹܐ ܪܵܗ̇ܛܵܐ ܘܒܲܫ̈ܦܘܿܠܹܐ ܕܐܲܒܼܵܗܹ̈ܝܗ̇ ܡܸܬܼܓܵܘܤܵܐ ܗܵܟܲܢܵܐ<EOS>
ܘܢܲܦܫܵܐ ܟܠ ܟܡܵܐ ܕܡܸܬܼܠܲܨܵܐ ܡ̣ܢ ܤܘܼܪܵܕܼܵܐ ܕܢܸܤ̈ܝܘܿܢܹܐ ܚܵܒܼܨܵܐ<EOS>
ܠܘܵܬܼ ܐܲܠܵܗܵܐ ܠܡܸܬܼܓܵܘܵܤܘܼ ܒܲܬܼܟܼܝܼܒܼܘܼܬܼܵܐ ܕܬܲܟܼܫܲܦܬܵܗ̇<EOS> ܘܲܟܼܡܵܐ<EOS>
ܕܬܼܵܟܼܒܿܝܼܢ ܢܸܤܝ̈ܘܿܢܹܐ ܡܲܤܓܝܵܐ ܢܲܟܼܫܲܦܬܼܵܐ<EOS> ܘܡܵܐ ܕܐܸܬܼܪܲܘܚܲܬ̤<EOS>
ܐܸܬܼܐܠܲܫܕܲܬ̤ ܠܵܗ̇ ܒܦܸܗܝܵܐ<EOS>ܐܲܝܟܲܢܵܐ ܕܐܲܝܠܹܝܢ ܕܡܸܫܬܲܠܡܝܼܢ ܠܐܝܼ̈ܕܲܝ ܕܲܝܵܢܹ̈ܐ ܠܡܸܬܼܢܲܓܵܕܼܘܼ<EOS>
ܚܠܵܦ ܒܝܼ̈ܫܬܼܗܘܿܢ ܐܸܢܗܘ̤ ܕܡܸܚܕܼܵܐ ܕܐܸܬܼܩܲܪܲܒܼܘ ܠܢܸܓܼܕܹ̈ܐ<EOS>
ܡܸܬܼܡܲܟܿܟܼܝܼܢ ܘܒܲܪܫܵܥܬܹܗ ܡܵܘܕܹܝܢ ܒܤܘܼܪ̈ܚܵܢܲܝܗܘܿܢ ܡ̣ܢ ܢܸܓܼܕܗܘܿܢ<EOS>
ܡܸܬܼܒܲܨܲܪ ܘܲܒܼܝܲܕܼ ܐܘܼ̈ܠܨܵܢܹܐ ܙܥܘܹܪܹ̈ܐ ܡܸܫܬܵܘܙܒܼܝܼܢ ܩܲܠܝܼܠܵܐܝܼܬܼ<EOS> ܐܸܢ<EOS>
ܕܹܝܢ ܐܝܼܬܼ ܒܗܘܿܢ ܕܤܲܟܼܠܝܼܢ ܘܡܸܬܼܩܲܫܹܝܢ ܥܲܠ ܢܸܓܼܕܲܝ̈ܗܘܿܢ<EOS>
ܡܸܬܿܬܵܘܤܲܦ ܘܲܠܚܲܪܬܼܵܐ ܕܠܵܐ ܒܨܸܒܼܝܵܢܗܘܿܢ ܡܵܘܕܹܝܢ ܒܵܬܲܪ ܢܸܓܼܕܹ̈ܐ<EOS>
ܤܲܓܝܼ̈ܐܹܐ ܟܲܕܼ ܡܬܲܠܚܝܼܢ ܓܲܒܲܝ̈ܗܘܿܢ ܘܡܸܕܸܡ ܠܵܐ ܝܵܬܼܪܝܼܢ<EOS> ܗܵܟܲܢܵܐ<EOS>
ܐܵܦ ܚܢܲܢ ܐܸܡܲܬܼܝ ܕܡܸܛܠ ܤܲܟܼ̈ܠܘܵܬܼܵܢ ܕܩܲܢܹܝܢܲܢ ܠܗܹܝܢ ܕܠܵܐ<EOS>
ܬܘܼܪܵܨ ܡ̣ܢ ܐܝܼ̈ܕܲܝ ܪ̈ܲܚܡܹܐ ܐܲܠܵܗܵܝܹ̈ܐ ܡܸܫܬܲܠܡܝܼܢܲܢ ܠܐܝܼ̈ܕܲܝ ܟܹܐܢܘܼܬܼܵܐ<EOS>
ܕܲܝܵܢܵܐ ܕܟܼܠ ܘܦܵܩ̇ܕܵܐ ܥܠܲܝܢ ܠܡܸܬܼܡܬܼܵܚܘܼ ܩܕܼܵܡ ܫܲܒܼܛܵܐ<EOS>
ܕܢܸܤ̈ܝܘܿܢܹܐ ܐܲܝܟܼ ܕܠܵܐ ܢܸܬܼܩܲܫܘܿܢ ܢܸܓܼܕܲܝ̈ܢ ܕܬܲܡܵܢ ܐܸܢ ܒܲܪܫܵܥܬܹܗ<EOS>
ܕܡܸܬܼܩܲܪܲܒܼ ܠܲܢ ܫܲܒܼܛܹܗ ܕܕܲܝܢܵܐ ܡܸܬܼܡܲܟܿܟܼܝܼܢ ܚ̄ܢܲܢ ܘܡܸܬܼܥܲܗܕܝܼܢܲܢ<EOS>
ܤܘܼܪ̈ܚܵܢܲܝܢ ܘܡܵܘܕܹܝܢܲܢ ܩܕܼܵܡ ܬܵܒܼܘܿܥܵܐ ܒܝܲܕܼ ܢܸܤ̈ܝܘܿܢܹܐ ܙܥܘܿܪܹ̈ܐ<EOS>
ܡܸܫܬܵܘܙܒܼܝܼܢܲܢ ܩܲܠܝܼܠܵܐܝܼܬܼ<EOS> ܐܸܢܕܹܝܢ ܡܸܬܼܩܲܫܹܝܢܲܢ ܒܐܘܼ̈ܠܨܵܢܲܝܢ ܘܠܵܐ<EOS>
ܡܵܘܕܹܝܢܲܢ ܕܲܚܢܲܢ ܗ̤ܘܲܝܢܲܢ ܥܸܠܬܼܵܐ ܠܗܵܠܹܝܢ ܘܫܵܘܹܝܢܲܢ ܘܐܵܦ ܝܲܬܿܝܼܪ<EOS>
ܡ̣ܢ ܗܵܠܹܝܢ ܐܸܠܵܐ ܡܸܬܼܥܲܕܿܠܝܼܢܲܢ ܒܲܒܼܢܲܝ̈ܢܵܫܵܐ ܘܐܝܼܬܼ ܐܸܡܲܬܼܝ ܕܲܒܼܫܹܐܕܹ̈ܐ<EOS>
ܘܲܒܲܙܲܒܲܢ ܐܵܦ ܒܟܹܐܢܘܼܬܹܗ ܕܐܲܠܵܗܵܐ ܘܢܲܦܫܲܢ ܙܲܟܵܝܹ̈ܐ ܡܩܝܼܡܝܼܢܲܢ<EOS>
ܘܲܕܼܠܵܐ ܕܐܲܝܟܼ ܗܵܠܹܝܢ ܐܸܢܘܿܢ ܥ̇ܒܼܵܕܼ̈ܝܢ ܪܵܢܹܝܢܲܢ ܘܐܵܡܪܝܼܢܲܢ<EOS> ܘܠܵܐ<EOS>
ܪܵܢܹܝܢܲܢ ܕܐܲܠܵܗܵܐ ܝܲܬܝܼܪ ܡܸܢܲܢ ܡܦܵܣ ܘܝܵܕܲܥ ܠܲܢ ܘܕܲܒܼܟܼܠܵܗ̇<EOS>
ܐܲܪܥܵܐ ܐܝܼܬܼܵܘܗܝ ܕܝܼܢܹܗ ܕܡܵܪܝܵܐ ܘܐ̄ܢܵܫ ܒܸܠܥܵܕܼ ܦܘܼܩܕܵܢܵܘ̈ܗܝ ܠܵܐ<EOS>
ܡܸܬܼܪܕܹܐ ܟܡܵܐ ܕܐܵܬܹ̇ܐ ܬܵܟܼ̈ܒܵܢ ܥܵܩ̈ܬܲܢ<EOS> ܘܐܘܼܠܨܵܢܲܢ ܥܵܐܹ̇ܙ<EOS> ܘܡ̣ܢ<EOS>
ܚܲܕܼ ܠܚܲܒܼܪܹܗ ܐܲܝܟܼ ܕܲܒܼܚܲܒܼܠܵܐ ܡܲܫܠܡܝܼܢ ܠܲܢ<EOS> ܥܕܲܡܵܐ ܕܢܸܕܲܥ<EOS>
ܢܲܦܫܲܢ ܘܢܸܬܼܡܲܟܲܟܼ ܘܢܲܪܓܸܫ ܒܲܚܛܵܗܲܝ̈ܢ<EOS> ܡܸܛܠ ܕܒܸܠܥܵܕܼ ܕܢܲܪܓܸܫ<EOS>
ܐܵܦܠܵܐ ܠܬܼܘܼܪܵܨܵܐ ܡܲܨܝܵܐ ܕܢܹܐܬܸܐ<EOS> ܘܲܠܚܲܪܬܼܵܐ ܕܲܒܼܝܲܕܼ ܐܘܼ̈ܠܨܵܢܹܐ<EOS>
ܤܲܓܝܼ̈ܐܹܐ ܐܸܬܼܐܠܸܨܢܲܢ ܗܵܝܕܹܝܢ ܡܵܘܕܼܝܼܢܲܢ ܒܲܚܛܵܗܲܝ̈ܢ ܬܵܘܕܝܼܬܼܵܐ ܕܠܵܐ<EOS>
ܝܘܼܬܼܪܵܢ<EOS> ܟܲܕܼ ܡܸܕܸܡ ܒܘܿܝܵܐܵܐ ܡܸܢܵܗ̇ ܠܵܐ ܗܵܘܹ̇ܐ ܠܲܢ<EOS> ܐܵܦ ܗ̤ܝ<EOS>
ܗܵܕܹܐ ܕܢܲܪܓܸܫ ܐ̄ܢܵܫ ܒܲܚܛܵܗܵܘ̈ܗܝ ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ<EOS>
ܕܢܵܦ̇ܠܵܐ ܒܬܲܪܥܝܼܬܼܵܐ ܡܵܐ ܕܲܚ̣ܙܵܐ ܕܐܸܬܿܛܲܪܲܦ ܒܤܲܓܝܼܐܘܼܬܼ ܙܢܵܐ<EOS>
ܕܢܸܤ̈ܝܘܿܢܹܐ ܐܲܝܟܼ ܕܠܵܐ ܢܹܐܙܲܠ ܒܟܼܠܗܹܝܢ ܗܵܠܹܝܢ ܥܵܩ̈ܬܼܵܐ ܘܐܘܼ̈ܠܨܵܢܹܐ<EOS>
ܕܠܵܐ ܝܘܼܬܼܪܵܢ ܡ̣ܢ ܗܵܢܵܐ ܥܵܠܡܵܐ<EOS> ܘܲܕܼܠܵܘ ܡ̣ܢ ܩܲܫܝܘܼܬܼܵܐ ܐܸܠܵܐ<EOS>
ܡ̣ܢ ܠܵܐ ܝܑܼܕܲܥܬܼܵܐ ܠܵܐ ܡܸܤܬܲܟܿܠܝܼܢ ܗ̣̄ܘܲܝܢ<EOS>ܐܝܼܬܼ ܕܐܵܦ ܒܗܘܿܢ ܒܗܵܠܹܝܢ ܡܫܲܢܹܝܢ ܡ̣ܢ ܥܵܠܡܵܐ ܗܵܢܵܐ ܘܠܵܐ<EOS>
ܡܵܘܕܹܝܢ ܕܚܲܝܵܒܼܝܼܢ ܐܸܠܵܐ ܡܸܬܼܚܪܹܝܢ ܘܡܸܬܼܥܲܕܿܠܝܼܢ<EOS> ܐܲܠܵܗܵܐ ܕܹܝܢ<EOS>
ܡܪܲܚܡܵܢܵܐ ܚܵܐܲܪ<EOS> ܕܐܸܢܗ̤ܘ ܕܡܸܬܼܡܲܟܿܟܼܝܼܢ ܢܸܫܒܿܘܿܩ ܘܢܲܪܘܲܚ ܐܸܢܘܿܢ<EOS>ܘܠܵܘ ܒܲܠܚܘܿܕܼ ܕܢܸܥܒܸܿܕܼ ܠܢܸܤܝܘܿܢܗܘܿܢ ܡܲܦܩܵܢܵܐ ܐܸܠܵܐ ܕܲܚܛܵܗܲܝ̈ܗܘܿܢ<EOS>
ܢܚܲܤܸܐ ܒܬܼܵܘܕܝܼܬܼܵܐ ܙܥܘܿܪܬܵܐ ܕܠܸܒܿܗܘܿܢ<EOS> ܐܲܝܟܼ ܐ̄ܢܵܫ ܕܲܡܩܲܪܸܒܼ<EOS>
ܩܘܼܪܒܵܢܵܐ ܪܲܒܵܐ ܠܡܲܠܟܵܐ ܘܡܲܩܢܸܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ ܗܵܟܲܢܵܐ<EOS>
ܡܲܢ ܕܐܝܼܬܼ ܠܹܗ ܕܸܡ̈ܥܹܐ ܒܲܨܠܘܿܬܼܵܐ ܩܕܼܵܡ ܐܲܠܵܗܵܐ ܡܲܠܟܵܐ ܪܲܒܵܐ<EOS>
ܕܟܼܠܗܘܿܢ ܥܵܠܡܹ̈ܐ ܡܲܥܒܲܪ ܟܠܗܹܝܢ ܡܘܼ̈ܫܚܵܬܼܵܐ ܕܲܚܛܵܗܵܘ̈ܗܝ ܐܵܦ<EOS>
ܩܵܢܹ̇ܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ<EOS> ܐܲܝܟܼ ܥܸܪܒܵܐ ܓܹܝܪ ܕܲܢܦܲܩ̣ ܡ̣ܢ ܛܝܵܪܵܐ<EOS>
ܘܲܒܼܦܸܗܝܵܐ ܕܪܸܥܝܹܗ ܐܵܙܹ̇ܠ ܩܵܐܹ̇ܡ ܥܲܠ ܢܸܩܥܵܐ ܕܕܹܐܒܹ̈ܐ ܗܵܟܲܢܵܐ<EOS>
ܝܑܼܚܝܼܕܼܵܝܵܐ ܕܦܵܪܹܫ ܡ̣ܢ ܐܵܘܝܘܼܬܼܵܐ ܕܚܲܒܼܪ̈ܵܘܗܝ ܒܫܸܡ ܡܵܘܬܿܒܼܵܐ ܝܑܼܚܝܼܕܼܵܝܵܐ<EOS>
ܘܐܲܡܝܼܢ ܡܸܬܼܘܲܥܲܕܼ ܒܹܝܬܼ ܚܸܙ̈ܘܵܢܹܐ ܘܲܒܼܦܸܗܝܵܐ ܕܒܲܩܪܝܼܬܼܵܐ<EOS> ܐܲܝܟܼ ܐ̄ܢܵܫ<EOS>
ܕܲܛܥܝܼܢ ܥܲܠ ܟܲܬܼܦܹܗ ܡܲܪܓܵܢܝܼܬܼܵܐ ܤܲܓܝܼܐܲܬܼ ܕܡܲܝ̈ܵܐ ܘܐܵܙܹ̇ܠ ܒܐܘܼܪܚܵܐ<EOS>
ܕܐܝܼܬܼ ܥܠܹܝܗ̇ ܛܸܒܵܐ ܤܲܢܝܵܐ ܘܲܒܼܟܼܠ ܥܸܕܵܢ ܩܲܢܝܼܛ ܡ̣ܢ ܬܲܚܠܘܼܨܵܐ<EOS>
ܗܵܟܲܢܵܐ ܡܲܢ ܕܲܛܥܝܼܢ ܡܲܪܓܵܢܝܼܬܼܵܐ ܕܢܲܟܼܦܘܼܬܼܵܐ ܘܪܵܕܹܐ ܒܥܵܠܡܵܐ ܐܘܼܪܚܵܐ<EOS>
ܕܲܒܼܥܸܠܕܒܼܵܒܹ̈ܐ ܥܕܲܡܵܐ ܕܢܸܥܘܿܠ ܠܐܵܘܵܢܵܐ ܕܩܲܒܼܪܵܐ ܕܗ̤ܘܝܘܼ ܐܲܬܼܪܵܐ<EOS>
ܕܬܘܼܟܼܠܵܢܵܐ ܠܲܝܬܿ ܥܠܹܝܗ̇ ܤܲܒܼܪܵܐ ܕܬܸܬܼܦܲܠܲܛ ܡ̣ܢ ܓܲܝܵܤܹ̈ܐ ܘܒܼܵܙܘܿܙܹ̈ܐ<EOS>ܕܲܠܡܵܐ ܡܸܫܟܲܚ ܗܵܘ̇ ܕܠܵܐ ܩܵܢܹ̇ܛ ܗܵܟܲܢܵܐ ܐܵܦ ܠܵܐ ܗܵܢܵܐ ܝܵܕܲܥ̇݊<EOS>
ܕܒܲܐܝܢܵܐ ܐܲܬܼܪܵܐ ܘܡ̣ܢ ܐܲܝܟܵܐ ܘܼܒܲܐܝܢܵܐ ܥܸܕܵܢܵܐ ܒܵܠ̇ܩܝܼܢ ܥܠܵܘܗܝ<EOS>
ܡܸܢܫܹܠܝ ܘܲܡܤܲܪܩܝܼܢ ܠܹܗ ܡ̣ܢ ܤܲܒܼܪܹܗ<EOS> ܐܝܼܬܼ ܕܥܲܠ ܬܪܲܥ<EOS>
ܒܲܝܬܹܗ ܡܸܬܼܒܙܸܙ<EOS> ܕܐܝܼܬܼܵܘܗܝ ܙܲܒܼܢܵܐ ܕܤܲܝܒܿܘܼܬܼܵܐ<EOS> ܐܲܝܟܼ ܐ̄ܢܵܫ ܕܫܵܬܹ̇ܐ<EOS>
ܚܲܡܪܵܐ ܒܥܸܕܵܢ ܐܸܒܼܠܵܐ ܘܪܵܘܹ̇ܐ ܘܛܵܥܹ̇ܐ ܠܟܼܠܹܗ ܚܲܫܵܐ ܕܟܹܐܒܹܗ<EOS>
ܗܵܟܲܢܵܐ ܐܲܝܢܵܐ ܕܪܵܘܹ̇ܐ ܒܚܘܼܒܵܐ ܕܐܲܠܵܗܵܐ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ<EOS>
ܒܹܝܬܼ ܒܵܟܹ̈ܐ ܛܵܥܹ̇ܐ ܠܟܹܐܒܹܗ ܘܲܠܥܵܩܬܹܗ ܟ̱ܠܵܗ̇ ܘܠܵܐ ܡܲܪܓܫܵܢܵܐ<EOS>
ܗܵܘܹ̇ܐ ܡܸܛܠ ܪܲܘܝܘܼܬܹܗ ܒܟܼܠܗܘܿܢ ܚܲܫܹ̈ܐ ܕܲܚܛܝܼܬܼܵܐ<EOS>ܕܲܤܡܝܼܟܼ ܠܸܒܹܗ ܒܤܲܒܼܪܵܐ ܕܥܲܠ ܐܲܠܵܗܵܐ ܚܲܝܘܲܬܼ ܟܸܢܦܵܐ ܗ̣̄ܝ<EOS>
ܩܲܠܝܼܠܬܼܵܐ ܢܲܦܫܹܗ<EOS> ܕܲܒܼܟܼܠܥܸܕܵܢ ܡܕܲܠܲܝ ܗ̄ܘ̣ ܪܸܗܝܵܢܹܗ ܡ̣ܢ ܐܲܪܥܵܐ<EOS>
ܘܲܠܥܸܠ ܡ̣ܢ ܫܡܲܝܵܐ ܛܵܐܹ̇ܣ ܒܪܸܢܝܵܐ ܕܚܘܼܫܵܒܼܵܘ̈ܗܝ ܕܐܝܼܬܼ ܠܹܗ<EOS>
ܨܠܘܿܬܼܵܐ ܐܲܡܝܼܢܬܼܵܐ ܐܲܝܟܼ ܐ̄ܢܵܫ ܕܲܩܢܸܐ ܪܘܼܚܵܐ ܠܲܪܟܼܘܿܒܹܗ ܕܠܵܐ<EOS>
ܡܲܕܼܪܸܟܼ ܠܹܗ ܒܥܸܠܕܒܼܵܒܹܗ<EOS> ܕܟܼܠ ܐܸܡܲܬܼܝ ܕܒܼܵܥܹ̇ܐ ܦܵܪܲܚ ܠܹܗ<EOS>
ܡ̣ܢ ܨܹܐܕܼܵܘܗܝ<EOS> ܐܲܝܟܼ ܐ̄ܢܵܫ ܕܲܩܢܸܐ ܤܢܹܐܓܼܪܵܐ ܒܹܝܬܼ ܕܝܼܢܵܐ ܗܵܟܲܢܵܐ<EOS>
ܡܲܢ ܕܲܡܪܲܚܸܦ ܥܲܠ ܐܲܠܝܼ̈ܨܹܐ<EOS> ܐܲܝܟܼ ܐ̄ܢܵܫ ܕܐܝܼܬܼܵܘܗܝ ܒܩܹܘܲܢܕܹܝܢܘܿܣ<EOS>
ܒܓܼܵܘ ܝܲܡܵܐ ܒܡܲܚܫܘܼ̈ܠܹܐ ܘܫܵܕܹܐ ܡܵܐܢܵܘ̈ܗܝ ܡ̣ܢ ܐܸܠܦܵܐ<EOS>
ܗܵܟܲܢܵܐ ܡܲܢ ܕܲܡܒܲܤܲܪ ܥܲܠ ܥܘܼܘܵܟܹ̈ܐ ܒܐܘܼܪܚܵܐ ܗܵܕܹܐ ܕܒܹܝܬܼ<EOS>
ܐܲܠܵܗܵܐ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ ܝܲܡܵܐ ܚܵܢܘܿܩܵܐ<EOS> ܥܘܼܘܵܟܹ̈ܐ<EOS>
ܠܵܐ ܚܵܤܪܝܼܢ<EOS> ܡܵܢܵܐ ܥܵܡܹ̇ܠ ܐܲܢ̄ܬܿ ܒܒܲܝܬܼܵܐ ܕܠܵܐ ܕܝܼܠܵܟܼ؟ ܚܙܵܬܼܵܐ<EOS>
ܕܡܝܼܬܼܵܐ ܡܲܠܦܵܢܵܐ ܬܸܗܘܸܐ ܠܵܟܼ ܥܲܠ ܡܲܦܲܩܬܵܟܼ ܕܡܸܟܵܐ<EOS> ܡܵܢܵܐ<EOS>
ܡܲܤܓܸܐ ܐܲܢ̄ܬܿ ܐܲܤܘܼܪܹ̈ܐ ܠܢܲܦܫܵܟܼ؟ ܐܲܕܼܪܸܟܼ ܚܲܝܲܝ̈ܟ ܥܲܕܼܠܵܐ ܢܸܚܫܲܟܼ<EOS>
ܢܲܗܝܼܪܵܟܼ ܘܬܸܒܼܥܸܐ ܥܸܕܼܪܵܐ ܘܠܵܐ ܬܸܫܟܲܚ<EOS> ܚܲܝܹ̈ܐ ܗܵܠܹܝܢ ܠܲܬܼܝܵܒܼܘܼܬܼܵܐ<EOS>
ܝܑܼܗܝܼܒܼܝܼܢ ܠܵܟܼ ܠܵܐ ܬܒܲܛܸܠ ܐܸܢܘܿܢ ܒܥܸܠ̈ܠܬܼܵܐ<EOS> ܙܩܝܼܦܵܐ ܐܝܼܬܼܵܘܗܝ<EOS>
ܬܲܪܥܵܐ ܕܐ̄ܪ̈ܵܙܹܐ ܒܗܵܢܵܐ ܬܲܪܥܵܐ ܗܵܘ̇ܝܵܐ ܡܲܥܲܠܬܹܗ ܕܗܵܘܢܵܐ ܠܘܵܬܼ<EOS>
ܝܑܼܕܲܥܬܼܵܐ ܕܐ̄ܪ̈ܵܙܹܐ ܫܡܲܝܵܢܹ̈ܐ<EOS> ܝܑܼܕܲܥܬܹܗ ܕܲܙܩܝܼܦܵܐ ܒܚܲܫܵܘ̈ܗܝ ܕܲܙܩܝܼܦܵܐ<EOS>
ܡܟܲܤܝܵܐ<EOS> ܘܐܲܝܟܼ ܫܵܘܬܵܦܘܼܬܼܵܐ ܕܲܒܼܗܘܿܢ ܗܵܟܲܢܵܐ ܗܵܘ̇ܝܵܐ ܡܲܪܓܫܵܢܘܼܬܼܵܐ<EOS>
ܕܒܹܗ ܐܲܝܟܼ ܡܸܠܬܹܗ ܕܲܫܠܝܼܚܵܐ<EOS> ܟܡܵܐ ܓܹܝܪ ܕܡܸܬܼܝܲܬܿܪܝܼܢ ܒܲܢ ܚܲܫܵܘ̈ܗܝ<EOS>
ܕܲܡܫܝܼܚܵܐ ܗܵܟܲܢܵܐ ܒܦܸܚܡܗܘܿܢ ܤܵܓܹ̇ܐ ܒܘܼܝܵܐܲܢ ܒܲܡܫܝܼܚܵܐ<EOS> ܒܘܼܝܵܐܐ<EOS>
ܩܵܪܹܐ ܠܬܹܐܘܿܪܝܼܵܐ ܗܵܝ̇ ܕܡܸܬܼܦܲܫܩܵܐ ܚܙܵܬܼܵܐ ܕܢܲܦܫܵܐ<EOS> ܚܙܵܬܼܵܐ ܝܵܠܕܵܐ<EOS>
ܒܘܼܝܵܐܵܐ<EOS> ܠܵܐ ܡܸܫܟܿܚܵܐ ܕܬܲܫܘܲܚ ܢܲܦܫܲܢ ܦܹܐܪܹ̈ܐ ܕܪܘܼܚ ܐܸܠܵܐ ܟܲܕܼ<EOS>
ܢܸܗܘܸܐ ܠܸܒܲܢ ܡܝܼܬܼܵܐ ܠܥܵܠܡܵܐ<EOS> ܐܲܒܼܵܐ ܠܲܡ ܠܢܲܦܫܵܐ ܕܡܝܼܬܲܬ̤ ܡܵܘܬܹܗ<EOS>
ܕܲܡܫܝܼܚܵܐ ܡܩܝܼܡ ܠܵܗ̇ ܒܬܹܐܘܿܪܝܼܵܐ ܕܟܼܠܗܘܿܢ ܥܵܠܡܹ̈ܐ<EOS>ܘܲܐ̄ܚܪܹܬܼܵܐ<EOS> ܐܸܠܵܐ ܠܲܡ ܡܵܐܹ̇ܬܼ ܐܲܢ̄ܬܿ ܠܥܵܠܡܵܐ ܠܵܐ ܡܸܬܼܢܲܚܲܡ<EOS>
ܒܵܟܼ ܐܵܕܼܵܡ ܪܘܼܚܵܢܵܐ<EOS> ܡܵܐ ܠܲܡ ܓܹܝܪ ܕܡܵܐܹ̇ܬܼ ܒܲܪܢܵܫܵܐ ܒܲܕܼܒܼܝܼܚܘܼܬܼܵܗ<EOS>
ܪܘܼܚܵܢܵܝܬܼܵܐ ܠܟܼܠܹܗ ܗܘܼܦܵܟܼܵܐ ܕܥܘܼܡܪܵܐ ܗܵܢܵܐ ܘܐܲܓܼܥܸܠ ܚܲܝܵܘ̈ܗܝ<EOS>
ܠܚܲܝܹ̈ܐ ܕܒܼܵܬܲܪ ܢܘܼܚܵܡܵܐ ܫܵܟܼܢܵܐ ܥܠܵܘܗܝ ܛܲܝܒܿܘܼܬܼܵܐ<EOS> ܘܕܼܘܼܒܵܪܹܗ<EOS>
ܡܸܬܼܝܲܚܲܠ ܒܪܘܼܚ<EOS> ܘܡܵܐ ܕܲܤܢܵܝܗܝ ܠܥܵܠܡܵܐ ܗܵܝܕܹܝܢ ܡܲܪܓܸܫ<EOS>
ܒܗܵܘ̇ ܕܘܼܒܵܪܵܐ ܕܒܲܪܢܵܫܵܐ ܚܲܕܼܬܼܵܐ ܕܪܵܡ ܡ̣ܢ ܨܵܐܘܼܬܹܗ ܕܥܘܼܡܪܵܐ<EOS>
ܐ̄ܢܵܫܵܝܵܐ ܘܡܸܫܬܿܘܸܐ ܠܓܸܠܝܵܢܹ̈ܐ ܐܲܠܵܗܵܝܹ̈ܐ<EOS> ܠܵܐ ܡܸܫܟܿܚܵܐ ܕܢܸܗܘܸܐ ܐܝܼܬܲܝܢ<EOS>
ܒܓܼܵܘܹܗ ܕܥܵܠܡܵܐ ܡܝܼ̈ܬܹܐ ܠܥܵܠܡܵܐ ܟܡܵܐ ܕܬܲܪܥܝܼܬܲܢ ܨܵܒܼ̇ܝܵܐ ܒܲܢܝܵܚܹ̈ܐ<EOS>
ܘܥܵܠܡܵܐ ܒܝܲܕܼ ܨܸܒܼ̈ܘܵܬܹܗ ܤܝܼܡ ܩܕܼܵܡ ܪܸ̈ܓܼܫܲܝܢ ܘܲܠܥܘܼܗܕܵܢܵܐ ܒܝܲܕܼ<EOS>
ܪܓܸܫܬܼܵܐ ܡܚܲܕܸܬܼ ܘܲܡܥܝܼܪ ܠܦܲܓܼܪܵܐ ܠܘܵܬܼ ܒܥܵܬܹܗ ܒܝܲܕܼ ܩܲܪܝܼܒܼܘܼܬܼܵܐ<EOS>
ܕܥܲܡܗܹܝܢ ܒܝܲܕܼ ܚܙܵܬܼܵܐ ܘܫܸܡܥܵܐ ܘܓܸܫܬܼܵܐ ܘܲܡܪܝܼܚܵܢܘܼܬܼܵܐ ܘܚܸܟܵܐ<EOS>ܘܡܝܼܬܼܘܼܬܼܵܐ ܕܢܲܦܫܵܐ ܡ̣ܢ ܥܵܠܡܵܐ ܐܝܼܬܹܝܗ̇ ܤܦܝܼܩܘܼܬܼܵܐ ܕܠܸܒܵܐ ܡ̣ܢ<EOS>
ܪܸܢܝܵܐ ܕܥܘܼܗܕܵܢܵܘ̈ܗܝ ܘܲܚܤܝܼܟܼܘܼܬܼܵܐ ܕܢܲܦܫܵܐ ܡ̣ܢ ܚܘܼ̈ܫܵܒܹܐ<EOS>
ܕܨܸܒܼ̈ܘܵܬܹܗ ܘܲܦܤܵܩܵܐ ܕܨܸܒܼܝܵܢܵܐ ܡ̣ܢ ܪܸܚܡܬܼܵܐ ܕܡܲܚܫܲܒܼܬܼܵܐ ܕܲܒܼܗܹܝܢ<EOS>ܠܵܐ ܓܹܝܪ ܡܲܨܝܵܐ ܕܢܸܗܘܸܐ ܠܸܒܲܢ ܒܫܲܝܢܵܐ ܕܪܵܡ ܡ̣ܢ ܕܠܘܼܚܝܵܐ<EOS>
ܘܲܒܼܫܲܦܝܘܼܬܼܵܐ ܕܚܘܼܒܵܐ ܕܥܸܠܵܝܵܐ ܡ̣ܢ ܥܵܠܡܵܐ ܟܲܕܼ ܡܸܬܼܢܲܤܟܝܼܢ<EOS>
ܒܓܼܵܘܹܗ ܥܘܼ̈ܗܕܵܢܹܐ ܡܚܲܕܬܼܵܢܹ̈ܐ ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܒܝܲܕܼ ܪܸ̈ܓܼܫܹܐ<EOS>
ܡܩܲܒܿܠܵܢܲܝ̈ܗܹܝܢ<EOS> ܠܵܐ ܡܸܬܼܩܲܢܝܵܐ ܡܝܼܬܼܘܼܬܼ ܢܲܦܫܵܐ ܕܡ̣ܢ ܥܵܠܡܵܐ<EOS>
ܐܸܠܵܐ ܐܸܡܲܬܼܝ ܕܐܵܦ ܦܲܓܼܪܵܐ ܗܘ̤ܵܐ ܠܗܲܠ ܡ̣ܢ ܪܓܸܫܬܼܵܐ ܘܲܚܙܵܬܼܵܐ<EOS>
ܕܨܸܒܼ̈ܘܵܬܼܵܐ<EOS>