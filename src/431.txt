ܦܘܼܫܵܩ ܛܲܟܼܤܹ̈ܐ ܕܕܼܘܼܒܵܪܹ̈ܐ ܕܡܵܢܵܘ ܚܲܝܠܵܐ ܕܦܘܼܠܚܵܢܵܐ ܕܟܼܠܚܲܕܼ<EOS>ܡܸܢܗܘܿܢ<EOS> ܡܩ<EOS>ܕܘܼܒܵܪܵܐ ܦܲܓܼܪܵܢܵܐ ܕܲܒܼܫܸܠܝܵܐ ܠܦܲܓܼܪܵܐ ܡܕܲܟܸܐ ܡ̣ܢ ܗܝܼܘܼ̈ܠܹܐ<EOS>ܕܒܹܗ<EOS> ܕܘܼܒܵܪܵܐ ܕܪܸܥܝܵܢܵܐ ܠܢܲܦܫܵܐ ܡܡܲܕܸܟܼ ܘܲܡܨܲܠܸܠ ܠܵܗ̇<EOS>ܡ̣ܢ ܙܵܘ̈ܥܹܐ ܥܒܲܝ̈ܐ ܕܥܲܠ ܡܸܬܼܚܲܒܿܠܵܢ̈ܝܬܼܵܐ<EOS> ܡ̣ܢ ܗܵܝ̇ ܕܚܲܫܵܢܵܐܝܼܬܼ<EOS>ܢܸܬܼܥܢܘܿܢ ܠܘܵܬܼ ܗܵܝ̇ ܕܲܒܼܬܹܐܘܿܪܝܼܵܐ ܕܝܼܠܗܹܝܢ ܢܸܬܿܬܙܝܼܥܘܼܢ<EOS> ܘܗ̤ܝ<EOS>ܗܵܕܹܐ ܡܩܲܪܒܼܵܐ ܠܵܗ̇ ܠܥܲܪܛܸܠܵܝܘܼܬܼܵܐ ܕܗܵܘܢܵܐ ܗܵܝ̇ ܕܩܵܪܹܝܢ ܠܵܗ̇<EOS>ܬܹܐܘܿܪ̈ܝܼܵܣ ܕܠܵܐ ܗܝܼܘܼ̈ܠܹܐ ܕܗ̤ܘܝܘܼ ܕܘܼܒܵܪܵܐ ܪܘܼܚܵܢܵܐ<EOS> ܗܵܢܵܐ ܕܹܝܢ<EOS>ܟܲܕܼ ܡܕܲܠܸܐ ܠܹܗ ܠܡܲܕܥܵܐ ܡ̣ܢ ܐܲܪ̈ܥܵܢܵܝܵܬܼܵܐ ܡܩܲܪܸܒ ܠܹܗ ܠܬܹܐܘܿܪܝܼܵܐ<EOS>ܩܲܕܼܡܵܝܬܵܐ ܕܪܘܼܚ ܘܲܠܘܵܬܹܗ ܕܐܲܠܵܗܵܐ ܡܩܝܼܡ ܠܡܲܕܥܵܐ ܒܚܸܙܘܵܐ<EOS>ܕܫܘܼܒܼܚܵܐ ܕܠܵܐ ܡܸܬܼܡܲܠܲܠ ܘܡܸܬܼܒܲܤܲܡ ܪܸܥܝܵܢܵܐܝܼܬܼ ܒܤܲܒܼܪܵܐ<EOS>ܕܲܥܬܼܝܼ݁ܕܼܵܬܼܵܐ ܡܵܢܵܐ ܘܐܲܝܟܲܢܵܐ ܟܠ ܚܲܕܼ ܚܲܕܼ ܡ̣ܢ ܗܵܠܹܝܢ ܕܘܼܒܵܪܵܐ<EOS>ܦܲܓܼܪܵܢܵܐ ܕܲܠܘܵܬܼ ܐܲܠܵܗܵܐ ܠܥܲܡ̈ܠܹܐ ܕܦܲܓܼܪܵܐ ܩܵܪܹܝܢ<EOS> ܕܗܵܘܹ̇ܝܢ ܠܕܼܘܼܟܵܝܵܐ<EOS>ܕܦܲܓܼܪܵܐ ܒܦܘܼܠܚܵܢܵܐ ܕܲܡܝܲܬܿܪܘܼܬܼܵܐ ܕܒܲܥ̈̇ܒܼܵܕܹܐ ܓܠܲܝ̈ܵܐ ܕܒܲܩܢܘܿܡܹܗ<EOS>ܕܲܒܼܗܘܿܢ ܡܸܨܛܲܠܲܠ ܡ̣ܢ ܬܲܡܤܘܼܬܹܗ ܕܒܸܤܪܵܐ<EOS> ܕܘܼܒܵܪܵܐ ܕܪܸܥܝܵܢܵܐ<EOS>ܐܝܼܬܼܵܘܗܝ ܥܲܡܠܵܐ ܕܠܸܠܵܐ ܕܗܵܘܹ̇ܐ ܕܠܵܐ ܢܵܘܚܵܐ ܒܡܲܪܢܝܼܬܼܵܐ<EOS>ܕܗܵܘ̇ ܕܝܼܢܵܐ ܪܲܒܵܐ ܕܲܥܬܼܝܼܕܼ ܘܒܲܨܠܘܿܬܼܵܐ ܐܲܡܝܼܢܬܵܐ ܕܠܸܒܵܐ<EOS>ܘܒܲܡܦܲܪܢܤܵܢܘܼܬܹܗ ܘܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܒܼܗܵܢܵܐ ܥܵܠܡܵܐ<EOS>ܒܲܡ̈ܢܵܘܬܼܵܐ ܝܑܼܚܲܝܼ̈ܕܼܵܝܵܬܵܐ ܘܓܼܵܘܵܢܵܐܝܼܬܼ ܐܲܟܲܚ̄ܕܼ ܘܲܠܡܸܛܲܪ ܬܚܘܼ̈ܡܲܝ<EOS>ܚܲܫܹ̈ܐ ܓܵܘܵܝܹ̈ܐ ܕܠܵܐ ܢܸܕܪܘܿܟܼ ܚܲܕܼ ܡܸܢܗܘܿܢ ܒܐܲܬܼܪܵܐ ܟܲܤܝܵܐ ܘܪܘܼܚܵܢܵܐ<EOS>ܗܵܢܵܘ ܥܲܡܠܵܐ ܕܠܸܒܵܐ ܕܩܵܪܹܝܢ ܠܹܗ ܕܘܼܒܵܪܵܐ ܕܪܸܥܝܵܢܵܐ<EOS> ܒܗܵܢܵܐ<EOS>ܥܲܡܠܵܐ ܕܕܘܼܒܵܪܵܐ ܕܡܸܬܼܩܪܸܐ ܦܘܼܠܚܵܢܵܐ ܢܲܦܫܵܢܵܝܵܐ ܡܸܬܼܩܲܛܲܢ<EOS>ܠܸܒܵܐ ܘܡܸܬܼܩܪܸܫ ܡ̣ܢ ܫܵܘܬܵܦܘܼܬܼܵܐ ܕܲܚܒܼܵܠܵܐ ܕܚܲܫܹ̈ܐ ܕܲܠܒܲܪ ܡܢ<EOS>ܟܝܵܢܵܐ<EOS> ܕܡܸܢܹܗ ܡ̣ܢ ܗܵܪܟܵܐ ܡܫܲܪܸܐ ܡܸܬܿܬܿܙܝܼܥ ܟܠ ܐܸܡܲܬܼܝ ܒܤܘܼܟܵܠܵܐ<EOS>ܥܲܠ ܗܵܠܹܝܢ ܕܡܸܬܼܪ̈ܲܓܼܸܫܵܢ ܗܵܠܹܝܢ ܕܠܲܚܫܲܚܬܼܵܐ ܒܲܪ̈ܝܵܢ ܕܬܵܪܒܿܝܼܬܹܗ<EOS>ܕܦܲܓܼܪܵܐ ܘܲܒܼܝܲܕܼ ܬܸܫܡܸܫܬܿܗܹܝܢ ܚܲܝܠܵܐ ܝܵܗ̈ܒܵܢ ܠܐܲܪܒܿܥܵܐ ܐܸܤܛܘܼ̈ܟܼܤܹܐ<EOS>ܕܲܒܼܓܼܘܼܫܡܵܐ<EOS> ܕܘܒܵܪܵܐ ܪܘܼܚܵܢܵܐ ܐܝܼܬܼܵܘܗܝ ܦܘܼܠܚܵܢܵܐ ܕܠܵܐ ܪܸ̈ܓܼܫܹܐ<EOS>ܗܵܝ̇ ܗ̣̄ܝ ܕܲܟܼܬܼܝܼܒܼܵܐ ܠܐܲܒܼܵܗ̈ܵܬܼܵܐ ܕܡܵܐ ܕܗܵܘ̈ܢܹܐ ܕܩܲܪܝܼ̈ܫܹܐ ܩܲܒܸܿܠ̣ܘ<EOS>ܬܹܐܘܿܪܝܼܵܐ ܕܲܩܢܘܿܡܗܘܿܢ ܗܵܝܕܹܝܢ ܐܵܦ ܥܲܒܼܝܘܼܬܹܗ ܕܓܼܘܼܫܡܵܐ<EOS>ܬܸܫܬܿܩܸܠ ܡ̣ܢ ܡܨܲܥܬܼܵܐ<EOS> ܘܲܚܙܵܬܼܵܐ ܡܸܟܹܝܠ ܬܸܗܘܸܐ ܪܘܼܚܵܢܵܝܬܵܐ<EOS>ܬܹܐܘܿܪܝܼܵܐ ܕܲܩܢܘܿܡܗܘܿܢ ܥܲܠ ܒܪܝܼܬܼܵܐ ܩܲܕܼܡܵܝܬܼܵܐ ܕܲܟܼܝܵܢܵܐ ܐܵܡܲ݁ܪ<EOS>ܕܡ̣ܢ ܗܵܪܟܵܐ ܡܸܟܹܝܠ ܦܫܘܼܩܐܵܝܵܬܼ ܢܸܗܘܸܐ ܡܸܬܿܬܿܙܝܼܥ ܥܲܠ ܗܵܝ̇<EOS>ܕܡܸܫܬܲܡܗܵܐ ܝܑܼܕܲܥܬܵܐ ܝܑܼܚܝܼܕܼܵܝܵܬܐ ܕܐܝܼܬܹܝܗ̇ ܐܲܝܟܼ ܕܲܒܼܦܘܼܫܵܩܵܐ ܢܲܗܝܼܪܵܐ<EOS>ܬܲܗܪܵܐ ܕܒܲܐܠܵܗܵܐ<EOS> ܗܵܢܵܘ ܛܲܟܼܤܵܐ ܕܗܵܘ̇ ܕܘܼܒܵܪܵܐ ܪܲܒܵܐ ܕܲܥܬܼܝܼܕܼ<EOS>ܕܡܸܬܼܝܼܗܸܒܼ ܒܚܹܐܪܘܼܬܼܵܐ ܕܚܵܝܵܐ ܕܠܵܐ ܡܵܝܘܿܬܼܘܼܬܼܵܐ ܒܗܵܘ̇ ܗܘܼܦܵܟܼܵܐ<EOS>ܕܒܼܵܬܲܪ ܩܝܵܡܬܼܵܐ<EOS> ܒܗܵܝ̇ ܕܠܵܐ ܬܘܼܒܼ ܡܸܬܼܦܤܸܩ ܟܝܵܢܵܐ ܐ̄ܢܵܫܵܝܵܐ ܡ̣ܢ<EOS>ܗܵܪ ܬܲܡܵܢ ܡ̣ܢ ܬܲܗܪܵܐ ܐܲܡܝܼܢܵܐ ܕܒܲܐܠܵܗܵܐ ܠܘܵܬܼ ܡܸܕܸܡ ܡ̣ܢ<EOS>ܒܪܝܼܬܼܵܐ ܠܡܸܬܼܐܵܫܵܕܼܘܼ<EOS> ܐܸܠܘܼ ܐܝܼܬܼ ܗ̄ܘ̣ܵܐ ܡܸܕܸܡ ܐ̄ܚܪܹܝܢ ܕܦܵܚܹ̇ܩ ܠܹܗ<EOS>ܦܵܗܹ̇ܐ ܗ̄ܘ̣ܵܐ ܒܲܙܒܲܢ ܒܹܗ ܘܒܲܙܒܲܢ ܒܗܵܢܘܿܢ<EOS> ܐܸܢ ܕܹܝܢ ܫܘܼܦܪܵܐ<EOS>ܕܟܼܠ ܡܸܕܸܡ ܕܐܝܼܬܼ ܒܗܵܘ̇ ܬܘܼܩܵܢܵܐ ܕܲܥܬܼܝܼܕܼ ܠܬܲܚܬܿ ܡ̣ܢ ܫܘܼܦܪܹ̈ܐ<EOS>ܐܸܢܘܿܢ ܕܝܼܠܹܗ ܐܲܝܟܲܢܵܐ ܡܸܫܟܲܚ ܡܲܕܼܥܵܐ ܢܵܦܹ̇ܩ ܒܲܚܙܵܬܹܗ ܠܒܲܪ ܡ̣ܢ<EOS>ܗܵܢܵܐ؟ ܡܵܢܵܐ ܗܵܟܹܝܠ؟ ܡܵܝܘܿܬܼܘܼܬܼܵܐ ܐܵܠ̇ܨܵܐ ܠܹܗ ܘܐܸܠܵܐ ܝܘܼܩܪܹܗ<EOS>ܕܒܸܤܪܵܐ ܘܐܸܠܵܐ ܥܘܼܗܕܵܢܵܐ ܕܲܐ̄ܚܝܵܢܵܘ̈ܗܝ ܘܐܸܠܵܐ ܤܘܼܢܩܵܢܵܐ<EOS>ܕܲܟܼܝܵܢܵܐ ܘܐܸܠܵܐ ܤܲܩܘܼ̈ܒܼܠܹܐ ܕܲܫܟܼܝܼܚܝܼܢ<EOS> ܐܵܘ ܦܸܗܝܵܐ ܕܠܵܐ ܝܑܼܕܲܥܬܼܵܐ<EOS>ܐܵܘ ܠܵܐ ܓܡܝܼܪܘܼܬܹܗ ܕܲܟܼܝܵܢܵܐ ܐܵܘ ܦܸܗܝܵܐ ܕܒܸܤܛܘܼ̈ܟܼܤܹܐ ܐܵܘ<EOS>ܥܸܢܝܵܢܵܐ ܕܚܲܕܼ ܥܲܡ ܚܲܕܼ ܐܵܘ ܩܘܼܛܵܥܵܐ ܕܡܲܥܡܸܠ ܐܵܘ ܠܹܐܘܬܹܗ<EOS>ܕܒܸܤܪܵܐ<EOS> ܐܸܢܕܹܝܢ ܐܵܦ ܒܥܵܠܡܵܐ ܗܵܢܵܐ ܟܲܕܼ ܟܠܗܹܝܢ ܗܵܠܹܝܢ ܐܝܼܬܲܝܗܹܝܢ<EOS>ܐܸܡܲܬܼܝ ܕܒܲܙܒܲܢ ܬܸܬܼܓܠܸܓܼ ܘܹܐܠܵܐ ܕܚܲܫܹ̈ܐ ܡ̣ܢ ܩܕܼܵܡ ܥܲܝ̈ܢܹܐ ܕܪܸܥܝܵܢܵܐ<EOS>ܘܲܡܕܼܝܼܩ ܒܗܵܘ̇ ܫܘܼܒܼܚܵܐ ܡܸܚܕܼܵܐ ܡܸܫܬܿܩܸܠ ܡܲܕܥܵܐ ܒܬܸܗܡܵܐ<EOS>ܘܐܸܠܘܼ ܠܵܐ ܕܲܬܼܚܘܼܡܵܐ ܤܝܼܡ ܠܹܗ ܠܐܲܠܵܗܵܐ ܒܗܵܠܹܝܢ ܚܲܝܹ̈ܐ ܠܨܸܒܼ̈ܘܵܬܼܵܐ<EOS>ܕܐܲܝܟܼ ܗܵܠܹܝܢ ܕܲܟܼܡܵܐ ܬܸܗܘܸܐ ܬܵܘܚܲܪܬܵܐ ܕܲܒܼܗܹܝܢ ܒܟܼܠܗܘܿܢ<EOS>ܚܲܝܵܘ̈ܗܝ ܕܒܲܪܢܵܫܵܐ ܐܸܠܘܼ ܐܸܫܬܒܸܩ ܠܵܐ ܢܵܦܹ̇ܩ ܗ̄ܘ̣ܵܐ ܡ̣ܢ ܬܲܡܵܢ<EOS>ܐܲܝܟܲܢܵܐ ܡܵܕܹܝܢ ܠܗܲܠ ܟܲܕܼ ܟܠܗܹܝܢ ܗܵܠܹܝܢ ܠܲܝܬܿ ܘܕܼܘܼܒܵܪܵܐ ܗ̄ܘ̣<EOS>ܕܠܵܐ ܬܚܘܼܡܵܐ ܘܲܒܼܗܘܿܢ ܒܤܘܼܥܪ̈ܵܢܹܐ ܩܢܘܿܡܵܐܝܼܬܼ ܗܵܘܹܝܢܲܢ ܡܸܟܹܝܠ<EOS>ܠܓܼܵܘ ܡ̣ܢ ܕܵܪ̈ܲܝ ܡܲܠܟܿܘܼܬܼܵܐ ܐܸܢ ܫܵܘܹ̇ܝܢ ܕܘܼܒܵܪ̈ܲܝܢ ܬܘܼܒܼ ܗܵܘܹ̇ܐ<EOS>ܠܹܗ ܡܲܦܩܵܢܵܐ ܠܪܸܥܝܵܢܵܐ ܠܡܸܬܼܪܲܚܵܩܘܼ ܡ̣ܢ ܚܙܵܬܼܵܐ ܕܬܸܕܼܡܘܼܪܬܵܐ<EOS>ܕܐܲܠܵܗܵܐ ܠܡܸܫܟܲܢ ܠܘܵܬܼ ܡܸܕܸܡ ܐ̄ܚܪܹܝܢ؟ ܘܵܝ ܠܲܢ ܕܠܵܐ ܝܵܕܼܥܝܼܢܲܢ<EOS>ܢܲܦܫܲܢ ܕܠܲܐܝܢܵܐ ܕܘܼܒܵܪܵܐ ܡܙܲܡܢܝܼܢܲܢ<EOS> ܘܲܠܗܵܠܹܝܢ ܚܲܝܹ̈ܐ ܕܲܟܼܪܝܼܗܘܼܬܼܵܐ<EOS>ܘܛܲܟܼܤܵܐ ܕܚܲܝ̈ܘܵܬܼܵܐ ܘܲܠܥܵܠܡܵܐ ܘܠܐܘܼ̈ܠܨܵܢܵܘܗܝ ܘܒܼܝܼ̈ܫܵܬܹܗ ܘܲܢܚܵܝܹܗ<EOS>ܕܡܸܕܸܡ ܐܝܼܬܼܵܘܗܝ ܚܵܫܒܿܝܼܢܲܢ<EOS>ܡܫܝܼܚܵܐ ܕܒܲܠܚܘܿܕܼܵܘܗ ܝܚܲܠܬܼܵܢܵܐ ܛܘܼܒܼܵܘܗܝ ܠܒܲܪܢܵܫܵܐ<EOS>ܕܐܲܢ̄ܬܿ ܗ̄ܘ̣ ܡܤܲܝܥܵܢܹܗ ܘܡܲܤܩܵܢܲܢܝ̈ܟ ܒܠܸܒܹܗ<EOS> ܐܲܢ̄ܬܿ ܡܵܪܝ ܐܲܗܦܸܟܼ<EOS>ܐܲܦܲܝ̈ܢ ܡ̣ܢ ܥܵܠܡܵܐ ܒܝܲܕܼ ܪܸܓܿܬܼܵܐ ܕܒܼܵܟܼ ܕܢܸܗܘܸܐ ܚܵܙܹ̇ܝܢܲܢ ܠܹܗ ܐܲܝܟܼ<EOS>ܕܐܝܼܬܼܵܘܗܝ ܕܠܵܐ ܬܘܼܒܼ ܢܲܫܲܪ ܛܸܠܵܢ̈ܝܬܼܵܐ ܐܲܝܟܼ ܫܲܪܝܼܪ̈ܵܬܼܵܐ<EOS> ܐܲܪܡܵܐ<EOS>ܡܵܪܝ ܒܪܸܥܝܵܢܲܢ ܚܘܼܦܵܛܵܐ ܡ̣ܢ ܩܕܼܵܡ ܡܵܘܬܵܐ ܕܲܒܼܥܸܕܵܢܵܐ ܗܵܘ̇<EOS>ܕܡܲܦܩܵܢܲܢ ܢܸܕܲܥ ܕܲܠܡܵܢܵܐ ܗܘ̤ܵܬܼ ܡܲܥܲܠܬܲܢ ܘܡܲܦܲܩܬܲܢ ܕܲܠܗܵܢܵܐ<EOS>ܥܲܠܡܵܐ<EOS> ܕܟܲܕܼ ܠܲܥ̇ܒܼܵܕܼܵܐ ܕܠܹܗ ܐܸܬܼܩܪܝܼܢ ܢܫܲܡܠܸܐ ܐܲܝܟܼ ܢܝܼܫܵܟܼ<EOS>ܕܒܲܤܝܵܡܲܢ ܕܲܒܼܗܵܠܹܝܢ ܚܲܝܹ̈ܐ ܠܘܼܩܕܼܵܡ ܢܤܲܟܸܿܐ ܒܪܸܥܝܵܢܵܐ ܕܲܡܠܸܐ<EOS>ܬܘܼܟܼܠܵܢܵܐ ܠܩܘܼܒܵܠܵܐ ܕܪܵܘܪ̈ܒܼܵܬܼܵܐ ܕܐܲܝܟܼ ܫܘܼ̈ܘܼܕܵܝܹܐ ܕܲܟܼܬܼܵܒܹ̈ܐ ܒܲܒܼܪܝܼܬܼܵܐ<EOS>ܕܬܲܪܬܹܝܢ ܡܛܲܝ̈ܒܼܵܢ ܠܚܘܼܒܵܟܼ ܐܲܝܠܹܝܢ ܕܲܢܛܝܼܪ ܠܘܵܬܲܢ ܥܘܼܗܕܵܢܗܹܝܢ<EOS>ܒܗܲܝܡܵܢܘܼܬܼܵܐ ܕܐ̄ܪܵܙ<EOS>ܕܲܟܼܝܘܼܬܼܵܐ ܕܦܲܓܼܪܵܐ ܐܝܼܬܹܝܗ̇ ܚܲܤܝܘܼܬܼܵܐ ܕܡ̣ܢ ܛܲܡܐܘܼܬܼܵܐ<EOS>ܕܲܟܼܝܘܼܬܼܵܐ ܕܹܝܢ ܕܢܲܦܫܵܐ ܐܝܼܬܹܝܗ̇ ܡܚܲܪܪܘܼܬܼܵܐ ܕܡ̣ܢ ܚܲܫܹ̈ܐ ܟܤܲܝ̈ܵܐ<EOS>ܕܲܒܼܬܲܪܥܝܼܬܼܵܐ ܡܸܬܼܩܲܝܡܝܼܢ<EOS> ܕܲܟܼܝܘܼܬܼܵܐ ܕܗܵܘܢܵܐ ܐܝܼܬܹܝܗ̇ ܗܵܝ̇ ܕܲܒܼܓܸܠܝܵܢܹ̈ܐ<EOS>ܢܸܬܿܕܲܟܸܐ ܡ̣ܢ ܙܵܘܥܵܐ ܕܥܲܠ ܟܠ ܟܢܵܦܹ̇ܠ ܬܚܹܝܬܼ ܪܓܸܫܬܵܐ ܒܢܝܼܫܵܐ<EOS>ܕܥܲܒܼܝܘܼܬܼܗܹܝܢ<EOS> ܐܵܦ ܛܠܵܝܗܹܐ ܫܲܒܼܪܹ̈ܐ ܕܟܹܝܢ ܐܸܢܘܿܢ ܒܦܲܓܼܪܵܐ<EOS>ܘܲܒܼܢܲܦܫܢܗܘܿܢ ܐܝܼܬܲܝܗܘܿܢ ܕܠܵܐ ܚܲܫܹ̈ܐ<EOS> ܠܵܐ ܓܹܝܪ ܐ̄ܢܵܫ ܩܵܪܹܐ ܠܗܘܿܢ<EOS>ܕܲܟܼܝܲܝ̈ ܒܗܵܘܢܵܐ<EOS> ܕܲܟܼܝܘܼܬܼܵܐ ܕܗܵܘܢܵܐ ܓܡܝܼܪܘܼܬܼܵܐ ܐܝܼܬܹܝܗ̇ ܕܲܒܼܕܼܘܼܪܵܫܵܐ<EOS>ܕܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ ܕܒܸܠܥܵܕܼ ܡ̣ܢ ܪܸ̈ܓܼܫܹܐ ܡܸܬܿܬܿܙܝܼܥ ܥܲܠ<EOS>ܚܲܝ̈ܠܹܐ ܪ̈ܘܼܚܵܢܹܐ ܕܥܵܠܡܹ̈ܐ ܗܵܢܘܿܢ ܕܲܠܥܸܠ ܬܡܝܼ̈ܗܹܐ ܘܥܵܒܼܪ̈ܲܝ<EOS>ܠܡܸܢܝܵܢܵܐ ܘܲܦܪ̈ܝܼܫܲܝ ܒܗܘܼ̈ܦܵܟܹܐ ܘܲܚܠܝܼ̈ܛܲܝ ܒܬܸܫܡܸܫܬܵܐ ܠܵܐ<EOS>ܡܸܬܼܚܲܙܝܵܢܝܼܬܼܵܐ ܕܲܒܼܙܵܘܥܵܐ ܕܓܸܠܝܵܢܹ̈ܐ ܐܲܠܵܗܵܝܹ̈ܐ ܤܒܼܝܼ̈ܤܲܝ ܒܫܘܼܚܠܵܦܝ̈ܗܘܿܢ<EOS>ܕܲܒܼܟܼܠܥܵܕܵܢ<EOS>