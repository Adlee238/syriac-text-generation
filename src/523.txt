ܕܝܬܩܐ ܕܐܒܘܢ ܐܕܡ<EOS>
ܫܥܬܐ ܩܕܡܝܬܐ ܕܠܠܝܐ ܬܘܕܝܬܐ ܕܫ̈ܐܕܐ<EOS> ܘܒܗܝ ܫܥܬܐ ܠܐ ܣܪܚܝܢ ܘܠܐ ܡܟܝܢ ܡܕܡ<EOS>
ܠܐ̱ܢܫܐ<EOS>
ܫܥܬܐ ܕܬܪ̈ܬܝܢ ܬܘܕܝܬܐ ܕܝܘ̈ܢܐ<EOS>
ܫܥܬܐ ܕܬܠܬ ܬܘܕܝܬܐ ܕܢܘ̈ܢܐ ܘܕܢܘܪܐ ܘܟܠܗܘܢ ܬܗܘܡ̈ܐ ܬܚܬܝ̈ܐ<EOS>
ܫܥܬܐ ܕܐܪܒܥ ܩܘܕܫܐ ܕܣܪ̈ܦܐ<EOS> ܗܟܢܐ ܫܡܥ ܗ̱ܘܝܬ ܥܕܠܐ ܐܚܛܐ ܩܠ ܓܦܝ̈ܗܘܢ<EOS>
ܒܦܪܕܝܣܐ ܟܕ ܢܩܫܝܢ ܕܝܢ ܣܪܗܦܐ ܒܩܠܐ ܕܩܘܕܫܝ̈ܗܘܢ ܘܡܢ ܕܥܒܪܬ ܥܠ ܢܡܘܣܐ ܠܐ ܫܡܥܬ ܗܘ<EOS>
ܩܠܐ<EOS>
ܫܥܬܐ ܕܚܡܫ ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ<EOS> ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ<EOS>
ܩܠܐ ܕܓܠ̱̈ܠܐ ܬܩܝܦ̈ܐ ܕܡܪܗܒ ܗ̱ܘܐ ܠܗܘܢ ܪܡܙܐ ܕܢܬܠܘܢ ܫܘܒܚܐ ܠܒܪܘܝܐ<EOS>
ܫܥܬܐ ܕܫܬ ܪܘܟܒܐ ܕܥܢܢ̈ܐ ܘܕܚܠܬܐ ܪܒܬܐ ܕܗܘܝܐ ܒܦܠܓܗ ܕܠܠܝܐ<EOS>
ܫܥܬܐ ܕܫܒܥ ܚܙܝܐ ܕܝܠܗܘܢ<EOS>
ܕܚܝ̈ܠܘܬܐ<EOS> ܡܐ ܕܕܡܟܝܢ ܡܝ̈ܐ<EOS> ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ<EOS>
ܕܐܠܗܐ ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܢܝܚܝܢ<EOS>
ܫܥܬܐ ܕܬܡܢܐ ܡܦ̈ܩܢܘܬܐ ܕܥܣܒܐ ܕܐܪܥܐ ܡܐ ܕܢܚܬ ܛܠܐ ܡܢ ܫܡܝܐ<EOS>
ܫܥܬܐ ܕܬܫܥ ܬܘܕܝܬܐ ܕܟܪ̈ܘܒܐ<EOS>
ܫܥܬܐ ܕܥܣܪ ܬܘܕܝܬܐ ܕܒܢܝ̈ܢܫܐ<EOS> ܘܦܬܚ ܬܪܥܐ ܕܫܡܝܐ ܕܥܐܠ̈ܢ ܨܠܘ̈ܬܐ ܕܟܠ ܕܚܝ<EOS>
ܘܣ̈ܓܕܢ ܘܢܦ̈ܩܢ<EOS> ܘܒܗܝ ܫܥܬܐ ܟܠܡܕܡ ܕܢܫܐܠ ܐ̱ܢܫ ܡܢ ܐܠܗܐ ܡܬܝܗܒ ܠܗ ܡܐ ܕܢܩܫ ܓܦܐ ܕܣܪܗܦܐ<EOS>
ܘܕܬܪ̈ܢܓܠܐ<EOS>
ܫܥܬܐ ܕܚܕܥܣܪ̈ܐ ܚܕܘܬܐ ܒܟܠܗ ܐܪܥܐ ܡܐ ܕܣܠܩ ܫܡܫܐ ܡܢ ܦܪܕܝܣܐ ܘܕܢܚ ܥܠ<EOS>
ܒܪ̈ܝܬܐ<EOS>
ܫܥܬܐ ܕܬܪܬܥܣܪ̈ܐ ܣܘܟܝܐ ܕܒܣܡ̈ܐ ܘܫܬܩܐ ܕܪܡܐ ܥܠ ܟܠܗܘܢ ܣܕܪ̈ܐ ܕܢܘܪܐ<EOS>
ܘܕܪܘܚܐ ܥܕܡܐ ܕܣܝܡܝܢ ܟܠܗܘܢ ܟܗ̈ܢܐ ܒܣ̈ܡܐ ܠܐܠܗܘܬܐ<EOS> ܘܗܝܕܝܢ ܟܠܗܘܢ ܚܝ̈ܠܘܬܐ ܕܫܡܝ̈ܢܐ<EOS>
ܡܫܬܪܝܢ<EOS>
ܫܠܡ ܫ̈ܥܐ ܕܠܠܝܐ<EOS>
ܬܘܒ ܫ̈ܥܐ ܕܐܝܡܡܐ<EOS>
ܫܥܬܐ ܩܕܡܝܬܐ ܕܐܝܡܡܐ ܒܥܘܬܐ ܕܫܡ̈ܝܢܐ<EOS>
ܫܥܬܐ ܕܬܪ̈ܬܝܢ ܨܠܘܬܐ ܕܡܠܐܟ̈ܐ<EOS>
ܫܥܬܐ ܕܬܠܬ ܬܘܕܝܬܐ ܕܦܪܚܬܐ<EOS>
ܫܥܬܐ ܕܐܪܒܥ ܬܘܕܝܬܐ ܕܚܝ̈ܘܬܐ<EOS>
ܫܥܬܐ ܕܚܡܫ ܬܘܕܝܬܐ ܕܠܥܠ ܡܢ ܫܡܝܐ<EOS>
ܫܥܬܐ ܕܫܬ ܬܘܕܝܬܐ ܕܟܪ̈ܘܒܐ ܕܡܦܝܣܝܢ ܥܠ ܥܘܠܐ ܕܐ̱ܢܫܘܬܢ<EOS>
ܫܥܬܐ ܕܫܒܥ ܡܥܠܐ ܘܡܦܩܐ ܕܠܘ ܐܠܗܐ ܕܥܐܠ̈ܢ ܨܠܘܗܬܐ ܕܟܠ ܕܚܝ ܘܣ̈ܓܕܢ<EOS>
ܘܢܦ̈ܩܢ<EOS>
ܫܥܬܐ ܕܬܡܢ ܬܘܕܝܬܐ ܕܢܘܪܐ ܘܕܡܝ̈ܐ<EOS>
ܫܥܬܐ ܕܬܫܥ ܬܟܫܦܬܐ ܕܡܠܐܟ̈ܐ<EOS>
ܗܠܝܢ ܕܩܝܡܝܢ ܩܕܡ ܟܘܪܣܝܐ ܕܪܒܘܬܐ<EOS>
ܫܥܬܐ ܕܥܣܪ ܣܥܘܪܘܬܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܝ̈ܐ ܘܥܠ ܡܒ̈ܘܥܐ<EOS>ܘܐܠܘ ܪܘܚܗ ܕܡܪܝܐ ܕܢܚܬܐ ܗ̱ܘܬ ܘܡܪܚܦܐ ܥܠ ܡܝ̈ܐ ܘܥܠ ܡܒܘܥܐ ܡܣܬܪܚܝܢ ܗ̱ܘܘ ܒܢܝ̈ܢܫܐ<EOS> ܘܟܠ<EOS>
ܕܚܙܝܢ ܗ̱ܘܘ ܫܐܕ̈ܐ ܣܪܚܝܢ ܗ̱ܘܘ ܠܗܘܢ<EOS> ܘܒܗܝ ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܐ ܕܐܠܗܐ<EOS>
ܡܫܚܐ ܕܩܘܕܫܐ ܘܡܫܚ ܠܐܝܠܝܢ ܕܐܠܝܨܝܢ ܘܡܬܐܣܝܢ ܘܡܬܚܠܡܝܢ<EOS>
ܫܥܬܐ ܕܚܕܥܣܪ̈ܐ ܕܝܨܐ ܘܚܕܘܬܐ ܕܙܕܝܩ̈ܐ<EOS>
ܫܥܬܐ ܕܬܪܬܥܣܪ̈ܐ ܗܝ ܕܪܡܫܐ ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܕܠܘܬ ܐܠܗܐ<EOS>
ܡܪܐ ܟܠ<EOS>
ܡܢ ܟܬܒܐ ܕܙܠ̈ܓܐ<EOS> ܡܢ ܕܝܐܬܝܩܝ ܩܕܡܝܬܐ ܕܐܒܘܢ ܐܕܡ<EOS> ܒܥܘܕܪܢ ܡܪܢ ܕܝܐܬܝܩܝ<EOS>
ܕܐܒܘܢ ܐܕܡ ܡܢ ܐܠܗܐ<EOS> ܐܬܟܪܗ ܠܡܡܬ ܘܩܪܐ ܠܫܝܛ ܒܪܗ ܘܐܡܪ ܠܗ ܒܪܝ ܐܘܕܥܢܝ ܓܒܘܠܝ ܕܡܢ ܕܚܝܚܐ<EOS>
ܘܝܗ̱ܒܠܝ ܕܐܣܝܡ ܫܡ̈ܗܐ ܠܚܝ̈ܘܬܐ ܕܐܪܥܐ ܘܠܦܪ̈ܚܬܐ ܕܫܡܝ̈ܐ ܐܦ ܥܠ ܫܥ̈ܐ ܕܐܝܡܡܐ ܘܕܠܠܝܐ<EOS>
ܐܘܕܥܢܝ ܘܓܠܐ ܠܝ ܕܐܝܟܢܐ ܐܝܬܝܗܝܢ<EOS>
ܫܥ̈ܐ ܕܐܝܡܡܐ<EOS>
ܫܥܬܐ ܩܕܡܝܬܐ ܕܐܝܡܡܐ ܒܥܘܬܐ ܕܒܢܝ̈ܢܫܐ<EOS>
ܫܥܬܐ ܕܬܪ̈ܬܝܢ ܨܠܘ̈ܬܐ ܕܡܠܐܟ̈ܐ<EOS>
ܫܥܬܐ ܕܬܠܬܐ ܬܘܕܝܬܐ ܕܦܪ̈ܚܬܐ<EOS>
ܫܥܬܐ ܕܐܪܒܥ ܬܘܕܝܬܐ ܕܪ̈ܚܫܐ<EOS>
ܫܥܬܐ ܕܚܡܫ ܬܘܕܝܬܐ ܕܟܠܗ ܚܝܘܬܐ<EOS>
ܫܥܬܐ ܕܫܬ ܒܥܘܬܐ ܕܟܪ̈ܘܒܐ ܕܡܦܝܣܝܢ ܚܠܦ ܓܢܣܐ ܕܐ̱ܢܫܘܬܢ<EOS>
ܫܥܬܐ ܕܫܒܥ ܡܥܠܐ ܘܡܦܩܐ ܕܠܘܬ ܐܠܗܐ<EOS>
ܫܥܬܐ ܕܬܡܢܝܐ ܬܘܕܝܬܐ ܕܫܡܝܐ ܘܕܐܪܥܐ ܘܕܢܘܪ̈ܢܐ<EOS>
ܫܥܬܐ ܕܬܫܥ ܬܫܒܘܚܬܐ ܕܡܠܐܟ̈ܐ ܕܐܠܗܐ ܗܠܝܢ ܕܩܝܡܝܢ ܩܕܡ ܟܘܪܣܝܐ<EOS>
ܕܐܝܩܪܐ<EOS>
ܫܥܬܐ ܕܥܣܪ ܣܘܟܝܐ ܕܡܝ̈ܐ ܕܢܚܬܐ ܪܘܚܐ ܘܡܪܚܦܐ ܥܠ ܡܒ̈ܘܥܐ<EOS> ܘܒܗܝ ܫܥܬܐ<EOS>
ܡܬܚܛܦܝܢ ܡܝ̈ܐ ܚܠܛ ܒܗܘܢ ܟܗܢܐ ܡܫܚܐ ܕܩܘܕܫܐ ܘܡܫܚ ܠܐܠܝ̈ܨܐ ܘܠܐܝܠܝܢ ܕܡܬܢܣܝܢ ܡܢ ܪ̈ܘܚܐ<EOS>
ܒܝܫ̈ܬܐ ܘܡܬܚܠܡܝܢ<EOS>
ܫܥܬܐ ܕܚܕܥܣܪ ܕܝܨܐ ܘܚܕܘܬܐ ܕܙܕܝܩ̈ܐ<EOS>
ܫܥܬܐ ܕܬܪܥܣܪ ܬܟܫܦܬܐ ܕܒܢܝ̈ܢܫܐ ܠܨܒܝܢܐ ܡܩܒܠܐ ܩܕܡ ܐܠܗܐ<EOS>
ܫܠܡ ܫܥ̈ܬܐ ܕܐܝܡܡܐ<EOS>
ܬܘܒ ܫܥ̈ܬܐ ܕܠܠܝܐ<EOS>
ܫܥܬܐ ܩܕܡܝܬܐ ܬܘܕܝܬܐ ܕܫܐܕ̈ܐ<EOS> ܕܒܫܥܬܐ ܕܬܘܕ̈ܝܬܗܘܢ ܠܐ ܪܡܝܢ ܘܠܐ ܣܪܚܝܢ<EOS>
ܥܕܡܐ ܕܡܫܬܪܝܢ ܡܢ ܬܘ̈ܕܝܬܗܘܢ<EOS>
ܫܥܬܐ ܕܬܪ̈ܬܝܢ ܬܘܕܝܬܐ ܕܢܘ̈ܢܐ ܘܟܠ ܕܡܬܬܙܝܥ ܒܡܝ̈ܐ<EOS>
ܫܥܬܐ ܕܬܠܬܐ ܬܘܕܝܬܐ ܕܬܢܝ̈ܢܐ ܘܟܠܗܘܢ ܬܗܘ̈ܡܐ ܕܢܘܪܐ ܘܕܠܬܚܬ ܡܢ ܢܘܪܐ<EOS>
ܕܐܪܥܐ<EOS>
ܫܥܬܐ ܕܐܪܒܥ ܩܘܕܫܐ ܕܣܪ̈ܦܐ<EOS>ܗܟܢܐ ܫܡܥ ܗ̱ܘܝܬ ܐܢܐ ܐܕܡ ܒܦܪܕܝܣܐ ܥܕܠܐ ܐܚܛܐ<EOS> ܘܡܢ ܕܚܛܝܬ ܘܥܒܪܬ ܥܠ<EOS>
ܦܘܩܕܢܐ ܠܐ ܫܡܥܬ ܩܠܐ ܗܘ ܟܕ ܢܩܫܝܢ ܣܪܗܦܐ ܓܦ̈ܝܗܘܢ ܒܩܠܐ ܕܩܘܕܫܝ̈ܗܘܢ<EOS>
ܫܥܬܐ ܕܚܡܫ ܬܘܕܝܬܐ ܕܡܝ̈ܐ ܕܠܥܠ ܡܢ ܫܡܝܐ<EOS> ܗܟܢܐ ܫܡܥ ܗ̱ܘܝܬ ܐܢܐ ܘܡܠܐܟ̈ܐ<EOS>
ܒܓܘ ܦܪܕܝܣܐ ܩ̈ܠܐ ܪ̈ܓܝܓܐ ܬܩ̈ܝܦܐ ܕܡܪܗܒ ܠܗܘܢ ܪܡܙܐ ܕܢܬܠܘܢ ܬܫܒܘܚܬܐ ܠܡܪܝܐ ܒܪܘܝܗܘܢ<EOS>
ܫܥܬܐ ܕܫܬ ܥܘܩܒܐ ܕܥܢܢ̈ܐ ܘܕܚܠܬܐ ܪܒܬܐ ܒܦܠܓܘܬ ܠܠܝܐ<EOS>
ܫܥܬܐ ܕܫܒܥ ܢܝܚܐ ܕܚܝܘ̈ܬܐ ܕܐܪܥܐ ܘܕܟܠܗܘܢ ܟܝ̈ܢܐ ܡܐ ܕܕܡܟܝܢ ܡܝ̈ܐ ܘܒܗܝ<EOS>
ܫܥܬܐ ܡܬܚܛܦܝܢ ܡܝ̈ܐ ܘܚܠܛ ܒܗܘܢ ܟܗܢܘ ܡܫܚܐ ܕܩܘܕܫܐ ܘܠܐܝܠܝܢ ܕܠܐ ܕܡܟܝܢ ܡܫܚ ܒܗ ܘܕܡܟܝܢ<EOS>
ܘܡܬܬܢܝܚܝܢ<EOS>
ܫܥܬܐ ܕܬܡܢܝܐ ܬܘܕܝܬܐ ܕܡܦܩܗ ܕܥܣܒܐ ܡܢ ܐܪܥܐ<EOS>
ܫܥܬܐ ܕܬܫܥ ܬܘܕܝܬܐ ܕܟܠܗܘܢ ܡܠܐܟ̈ܐ ܕܫܡܝܐ ܘܢܥ̈ܠܢ ܨܠܘ̈ܬܐ ܩܕܡ ܐܠܗܐ ܡܐ<EOS>
ܕܢܩܫ ܓܦܐ ܕܣܪ̈ܦܐ ܘܩܪܐ ܘܬܪܢܓܠܐ<EOS>
ܫܥܬܐ ܕܥܣܪ ܦܬܚ ܬܪܥܐ ܕܫܡܝܐ ܕܢܥ̈ܠܢ ܨܠܘ̈ܬܐ ܘܢܣܓܕ̈ܢ<EOS> ܘܟܠ ܕܫܐܠ ܒܕܟܝܘܬ<EOS>
ܠܒܐ ܡܬܝܗܒ ܠܗ<EOS>
ܫܥܬܐ ܕܚܕܥܣܪ ܚܕܘܬܐ ܕܟܠܡܕܡ ܡܐ ܕܣܠܩ ܫܡܫܐ ܥܠ ܦܪܕܝܣܗ ܕܡܪܝܐ ܘܕܢܚ ܥܠ<EOS>
ܟܠܗܝܢ ܒܪ̈ܝܬܐ<EOS>
ܫܥܬܐ ܕܬܪ̈ܥܣܪ ܣܘܟܝܐ ܘܫܬܩܐ ܪܒܐ ܒܫܡܝܐ ܥܡ ܟܠܗܢ ܣܕܪ̈ܐ ܕܢܘܪܐ ܘܕܪܘܚܐ ܡܐ<EOS>
ܕܣܐܡ ܒܣ̈ܡܐ ܠܐܠܗܐ<EOS>
ܫܠܡ<EOS>
ܐܡܪ ܐܕܡ ܠܫܝܬ ܒܪܗ ܫܡܥܬ ܒܪܝ ܕܐܬܐ ܐܠܗܐ ܠܥܠܡܐ ܡܢ ܒܬܪ ܙܒ̈ܢܐ<EOS> ܘܡܢ<EOS>
ܒܬܘܠܬܐ ܡܬܒܛܢ ܘܠܒܫ ܦܓܪܐ ܘܡܬܝܠܕ ܐܝܟ ܒܪܢܫܐ ܘܪܒܐ ܐܝܟ ܝܠܘܕܐ<EOS> ܘܥܒܕ ܐܬܘ̈ܘܬܐ ܘܬܕܡܪ̈ܬܐ ܥܠ<EOS>
ܐܪܥܐ<EOS> ܡܗܠܟ ܥܠ ܓܠ̱̈ܠܐ ܕܝܡܐ<EOS> ܟܐܐ ܒܪ̈ܘܚܐ ܘܫܠ̈ܝܢ<EOS> ܪܡܙ ܓܠ̈ܠ̱ܐ ܕܝܡܐ<EOS> ܟܐܐ ܒܪ̈ܘܚܐ<EOS>
ܘܫܠ̈ܝܢ<EOS> ܪܡܙ ܠܓܠ̈ܠܐ ܘܩܝܡܝܢ<EOS> ܡܦܬܚ ܣܡܝ̈ܐ<EOS> ܡܕܟܐ ܓܪ̈ܒܐ<EOS> ܡܫܡܥ ܠܚܪ̈ܫܐ<EOS> ܦܐܩ̈ܐ ܡܡܠ̱ܠܝܢ<EOS>ܟܦ̈ܝܦܐ ܡܬܪܨ ܡܫܪ̈ܝܐ ܡܚܝܨ<EOS> ܠܐܒ̈ܝܕܐ<EOS>
ܡܫܟܚ ܛܪܕ ܠܕܝ̈ܘܐ ܡܦܩ ܠܫܐܕ̈ܐ<EOS> ܡܛܠ ܕܗܘ ܐܡܪ ܗ̱ܘܐ ܠܝ ܒܦܪܕܝܨܐ ܟܕ ܩܛܦܬ<EOS>
ܡܢ ܦܐܪܐ ܕܟܣܐ ܗ̱ܘܐ ܒܗ ܡܘܬܐ ܐܕܡ ܐܕܡ ܠܐ ܬܕܚܠ<EOS> ܨܒܝܬ ܕܬܗܘܐ ܐܠܗܐ ܐܠܗܐ ܥܒܕ ܐ̱ܢܐ ܠܟ<EOS>ܠܘ ܓܝܪ ܗܫܐ ܐܠܐ ܒܬܪ ܙܒܢܐ ܣܓܝܐܐ ܕܫ̈ܢܝܐ ܠܡܘܬܐ ܡܫܠܡ ܐ̱ܢܐ ܠܟ<EOS> ܘܐܟܠܐ ܠܗ ܣܣܐ ܘܪܡܬܐ<EOS>
ܠܓܦܪܟ<EOS>
ܡܢܝܬ ܘܐܡܪܬ ܠܗ ܥܠ ܡܢܐ ܡܪܝ؟ ܘܐܡܪ ܠܝ ܥܠ ܕܫܡܥܬ ܡܠܝ̈ ܚܘܝܐ ܡܐܟܘܠܬܐ<EOS>
ܕܠܚܘܝܐ ܬܗܘܐ ܘܝܠ̈ܕܝܟ<EOS> ܘܒܬܪ ܙܒܢܐ ܩܠܝܠ ܗܘܝܢ ܥܠܝܢ ܪ̈ܚܡܐ ܡܛܠ ܕܒܨܠܡܝ ܐܬܒܪܝܬ ܘܠܐ ܫܒܩ<EOS>
ܐ̱ܢܐ ܠܟ ܕܬܒܠܐ ܒܫܝܘܠ ܡܛܠܬܟ ܡܢ ܡܪܝܐ ܒܬܘܠܬܐ ܡܬܝܠܕ ܐ̱ܢܐ ܡܛܠܬܟ ܡܘܬܐ ܛܥܡ ܐ̱ܢܐ ܘܠܒܝܬ<EOS>
ܡܝ̈ܬܐ ܥܐܠ ܐ̱ܢܐ<EOS> ܡܛܠܬܟ ܫܡܝܐ ܚܕܬܐ ܥܒܕ ܐ̱ܢܐ<EOS> ܘܝܠܕܝ̈ܟ ܡܫܠܛ ܐ̱ܢܐ ܒܗܘܢ ܘܒܬܪ<EOS>
ܬܠܬܐܝܘ̈ܡܝܢ ܕܗܘܐ ܐ̱ܢܐ ܒܓܘ ܩܒܪܐ ܡܢܚܡ<EOS>
ܐ̱ܢܐ ܠܦܓܪܐ ܕܠܒܫܬ ܡܢܟ<EOS> ܘܡܘܬܒ ܐ̱ܢܐ ܠܟ ܡܢ ܝܡܝܢܐ ܕܐܠܗܘܬܝ<EOS> ܘܥܒܕ ܐ̱ܢܐ ܠܟ<EOS>
ܐܠܗܐ ܕܨܒܝܬ<EOS> ܘܢܣܒ ܐ̱ܢܐ ܡܢ ܡܘܗܒܬܐ ܘܡܦܢܐ ܐ̱ܢܐ ܠܟ ܘܠܝܠ̈ܕܝܟ<EOS> ܕܐܝܬܘܗ̱ܝ ܟܐܢܘܬܐ<EOS>
ܕܫܡܝܐ<EOS>
ܫܡܥܬ ܒܪܝ ܫܝܬ ܕܢܐܬܐ ܛܘܦܢܐ ܘܢܫܝܓ ܠܟܠܗ ܐܪܥܐ ܡܛܠ ܒܢ̈ܬ ܩܐܝܢ ܐܚܘܟ<EOS> ܕܡܛܠ<EOS>
ܛܢܢܐ ܕܠܒܘܕܐ ܚܬܟ ܩܛܠܗ ܠܗܒܝܠ ܐܚܘܟ<EOS> ܒܗܝ ܕܡܢ ܐܡܟ ܚܘܐ ܐܬܒܪܝܘ ܚ̈ܛܗܐ<EOS> ܘܒܬܪ ܛܘܦܢܐ ܢܗܘ̈ܝܢ<EOS>
ܫܢܝ̈ܐ ܠܚܙܘܗ ܕܥܠܡܐ ܫܬܐ ܐܠܦ̈ܝܢ ܕܫܢܝ̈ܐ ܘܗܝܕܝܢ ܢܗܘܐ ܣܘܦܗ<EOS>
ܘܐܢܐ ܫܝܬ ܟܬܒܬ ܕܝܬܝܩܐ ܗܕܐ<EOS>ܘܡܝܬ ܐܒܝ ܘܩܒܪܘܗ̱ܝ ܡܢ ܡܕܢܚܝ̈ ܦܪܕܝܣܐ ܠܘܩܒܠ ܩܪܝܬܐ ܩܕܡܝܬܐ ܕܐܬܒܢܝܬ ܥܠ<EOS>
ܐܪܥܐ ܕܫܡܗ ܚܢܘܟ<EOS> ܘܐܬܠܘܝ ܐܕܡ ܡܢ ܡܠܐܟ̈ܐ ܘܚܝ̈ܠܘܬܐ ܕܫܡܝܐ ܡܛܠ ܕܒܨܠܡܗ ܕܐܠܗܐ ܐܬܒܪܝ<EOS>ܘܚܫܟ ܫܡܫܐ ܘܣܗܪܐ ܘܗܘܐ ܥܡܛܢܐ ܫܒܥܐ ܝܘ̈ܡܬܐ<EOS> ܘܚܬܡܢܗ ܠܕܝܬܝܩܐ ܘܣܡܢܗ ܒܡܥܪܬ ܓܙ̈ܐ ܥܡ<EOS>
ܩܘܪ̈ܒܢܐ ܕܐܦܩ ܐܕܡ ܡܢ ܦܪܕܝܣܐ ܕܗܒܐ ܘܡܘܪܐ ܘܠܒܘܢܬܐ<EOS> ܘܐܬܝܢ ܒܢܝ̈ ܡܠ̈ܟܐ ܡܓܘܫ̈ܐ ܘܫܩܠܝܢ<EOS>
ܠܗܘܢ ܘܡܝܬܝܢ ܠܗܘܢ ܠܒܪ ܐܠܗܐ ܠܒܝܬ ܠܚܡ ܕܝܗܘܕܐ ܠܡܥܪܬܐ<EOS>
ܫܠܡܬ ܕܝܬܩܐ ܕܐܒܘܢ ܐܕܡ<EOS>
ܕܝܠܗ ܕܕܝܬܝܩܐ<EOS>
ܫܡܥܝܢܝ ܒܪܝ ܫܝܬ ܕܐܠܗܐ ܐܬܐ ܐܝܟ ܕܐܡܪ ܠܝ ܘܐܘܕܥܢܝ ܡܢ ܒܬܪ ܙܒܢܐ ܕܡܬܒܛܢ<EOS>
ܒܒܬܘܠܬܐ ܘܠܒܫ ܦܓܪܢ ܘܡܬܝܠܕ ܐܝܟ ܒܪܢܫܐ ܘܪܒܐ ܑܝܟ ܒܢܝ̈ܢ ܘܒܢ̈ܬܢ ܘܥܒܕ ܐܬܘ̈ܬܐ ܘܬܕܡܪ̈ܬܐ<EOS>
ܘܥܠ ܓܠ̱̈ܠܐ ܕܝܡܐ ܐܝܟ ܕܦ̈ܐ ܕܩܝܣܐ ܡܗܠܟ ܘܟܐܐ ܒܪ̈ܘܚܐ ܘܫܠ̈ܝܢ ܘܪܡܙ ܠܓܠ̱̈ܠܐ ܘܩܝܡܝܢ<EOS>ܘܣܡܝ̈ܐ ܡܦܬܚ ܘܓܪ̈ܒܐ ܡܕܟܐ<EOS>
ܘܠܚܪܗܫܐ ܡܫܡܥ ܦܐܩ̈ܐ ܡܡܠ̱ܠܝܢ ܟܦ̈ܝܦܐ ܬܪܨ ܡܫܪ̈ܝܐ ܡܚܝܨ ܟܪ̈ܝܗܐ ܡܚܠܡ<EOS>
ܠܛܥܝ̈ܐ ܡܦܢܐ ܠܐܒܝܕ̈ܐ ܡܫܟܚ ܕܝ̈ܘܐ ܛܪܕ ܫܐܕ̈ܐ ܡܦܩ<EOS> ܘܡܛܠ ܗܕܐ ܐܘܕܥܢܝ ܒܓܘܗ ܕܦܪܕܝܣܐ ܟܕ<EOS>
ܩܛܦܬ ܦܐܪܐ ܕܟܣܐ ܗ̱ܘܐ ܒܗ ܡܘܬܐ ܘܐܡܪ ܠܝ ܐܕܡ ܠܐ ܬܕܚܠ<EOS> ܐܠܗܐ ܒܥܝܬ ܕܬܗܘܐ ܐܠܗܐ ܥܒܕ ܐ̱ܢܐ<EOS>
ܠܟ ܠܘ ܕܝܢ ܗܫܐ ܐܠܐ ܒܬܪ ܢܘܓܪܐ ܕܫܢܝ̈ܐ<EOS> ܗܫܐ ܕܝܢ ܡܢ ܦܪܕܝܣܐ ܛܪܕ ܐ̱ܢ ܠܟ ܠܐܪܥܐ ܕܟܘܒ̈ܐ<EOS>
ܡܚܬ ܐ̱ܢܐ ܠܟ<EOS> ܚܨܝ̈ܟ ܟܐܦ ܐ̱ܢܐ ܒܘܪ̈ܟܝܟ ܪܥܠܝܢ ܡܢ ܣܝܒܘܬܐ ܕܡܕܪܟܐ ܠܟ ܠܡܘܬܐ ܡܫܠܡ ܐ̱ܢܐ<EOS>
ܠܟ ܦܓܪܟ ܐܟܼܠܐ ܣܣܐ ܘܪܡܬܐ ܘܡܢ ܒܬܪ ܩܠܝܠ ܓܠܝܢ ܪ̈ܚܡܝ ܥܠܝܟ<EOS> ܨܝܕܝܟ ܢܚܬ ܐ̱ܢܐ ܒܒܪܬܟ<EOS>
ܡܬܒܛܢ ܐ̱ܢܐ ܦܓܪܟ ܠܒܫ ܐ̱ܢܐ<EOS> ܡܛܠܬܟ ܐܕܡ ܝܠܘܕܐ ܗܘܐ ܐ̱ܢܐ<EOS> ܡܛܠܬܟ ܐܕܡ ܐܪܒܥܝܢ ܝܘ̈ܡܝܢ ܨܐܡ<EOS>
ܐ̱ܢܐ<EOS> ܡܛܠܬܟ ܐܕܡ ܡܥܡܘܕܝܬܐ ܡܩܒܠ ܐ̱ܢܐ<EOS> ܡܛܠܬܟ ܐܕܡ ܠܨܠܝܒܐ ܣܠܩ ܐ̱ܢܐ ܡܛܠܬܟ ܐܕܡ ܨܥܪܐ<EOS>
ܣܒܠ ܐ̱ܢܐ ܡܛܠܬܟ ܐܕܡ ܒܦܪ̈ܓܠܐ ܡܬܢܓܕ ܐ̱ܢܐ ܡܛܠܬܟ ܐܕܡ ܚܠܐ ܛܥܡ ܐ̱ܢܐ ܡܛܠܬܟ ܐܕܡ ܒܨ̈ܨܐ<EOS>
ܡܬܩܒܥ ܐ̱ܢܐ ܡܛܠܬܟ ܐܕܡ ܒܪܘܡܚܐ ܡܬܕܩܪ ܐ̱ܢܐ ܡܛܠܬܟ ܐܕܡ ܥܠܝ̈ܐ<EOS>
ܡܬܬܙܝܥܝܢ ܡܛܠܬܟ ܐܕܡ ܫܡܫܥ ܡܚܫܟ ܐ̱ܢܐ ܡܛܠܬܟ ܐܕܡ ܫܡܝܐ ܡܩܦܠ ܐ̱ܢܐ<EOS>
ܡܛܠܬܟ ܐܕܡ ܚܝ̈ܠܘܬܐ ܫܓܫ ܐ̱ܢܐ ܡܛܠܬܟ ܐܕܡ ܩܒܪܐ ܦܬܚ ܐ̱ܢܐ ܡܛܠܬܟ ܐܕܡ ܐܪܥܐ ܩܦܠ ܐ̱ܢܐ<EOS>
ܡܛܠܬܟ ܐܕܡ ܫܡܝܐ ܚܕܬܐ ܥܒܕ ܐ̱ܢܐ ܡܛܠܬܟ ܐܕܡ ܐܪܥܐ ܚܕܬܐ ܒܪܐ ܐ̱ܢܐ<EOS>
ܘܡܬ ܒܬܪ ܬܠܬܐ ܝܘ̈ܡܝܢ ܕܗܘܐ ܐ̱ܢܐ ܒܩܒܪܐ ܡܢܚܡ ܐ̱ܢܐ ܠܗ ܠܦܓܪܐ ܕܠܒܫܬ ܡܢܟ<EOS>
ܘܡܣܩ ܐ̱ܢܐ ܠܗ ܘܣܐܡ ܐ̱ܢܐ ܠܗ ܡܢ ܝܡܝܢܐ ܕܐܠܗܘܬܝ ܘܥܒܕ ܐ̱ܢܐ ܠܟ ܐܠܗܐ ܐܝܟ ܕܒܥܝܬ<EOS>
ܘܐܦ ܐܢ̱ܬ ܒܪܝ ܫܝܬ ܛܪ ܦܘܩܕ̈ܢܘܗ̱ܝ ܕܐܠܗܐ ܘܠܐ ܬܒܣܐ ܥܠ ܡܠܘ̈ܗ̱ܝ ܡܛܠ ܕܥܬܝܕ<EOS>
ܗ̱ܘ ܠܡܐܬܐ ܘܡܬܬܚܕ ܡܢ ܒܢܝ̈ܢܫܐ ܥܘ̈ܠܐ ܘܪ̈ܫܝܥܐ ܘܡܬܡܢܐ ܥܡ ܥܒ̈ܕܝ ܥܘܠܐ<EOS> ܘܢܣܩ ܠܨܠܝܒܐ<EOS>
ܘܢܬܩܛܠ ܘܢܬܩܒܪ ܘܢܢܚܡܝܘܗ̱ܝ ܠܦܓܪܐ ܕܠܒܫ ܡܢܟ ܘܢܣܝܡܝܘܗ̱ܝ ܡܢ ܝܡܝܢܐ<EOS>
ܫܡܥܝܢܝ ܒܪܝ ܫܝܬ ܡܛܠ ܕܐܬܐ ܛܘܦܢܐ ܘܡܫܝܓ ܠܟܠܗ ܐܪܥܐ ܡܛܠ ܕܒܝܬ ܩܐܝܢ ܐܚܘܟ<EOS>
ܓܒܪܐ ܒܝܫܐ ܕܩܛܠ ܐܚܘܗ̱ܝ ܡܛܠ ܛܢܢܐ ܕܠܘܒܝܐ ܚܬܗ ܘܡܢ ܒܬܪ ܛܘܦܢܐ ܗܘ̈ܝܢ ܫܢܝ̈ܐ ܠܚܪܬܗ ܕܥܠܡܐ<EOS>
ܪ̈ܒܘ ܫܒ̈ܘܥܝܢ ܕܫܢܝ̈ܐ ܘܢܗܘܐ ܣܘܦܢܗ ܕܥܠܡܐ<EOS> ܘܢܫ̈ܠܡܢ<EOS>
ܡܘܫܚ̈ܬܐ<EOS> ܘܢܬܦܣ̈ܩܢ ܡܫܬܘ̈ܬܐ ܕܒܪ̈ܝܬܐ ܘܢܘܪܐ ܬܐܟܘܠ ܩܕܡ ܪܡܙܗ ܠܐܪܥܐ<EOS>
ܕܢܩܕܫܗ ܠܐܪܥܐ ܡܢ ܟܠܗ ܛܘܦܢܐ ܘܗܝܕܝܢ ܢܗܠܟ ܒܗ ܡܪܐ ܡܪ̈ܘܬܐ ܕܐܬܐ<EOS>
ܘܐܢܐ ܫܝܬ ܡܢ ܕܟܬܒܬ<EOS> ܡܝܬ ܐܒܘܢ ܘܠܘܝܘܗ̱ܝ ܟܠܗܘܢ ܡܠܐܟ̈ܐ ܡܛܠ ܕܒܨܠܡܗ ܕܐܠܗܐ<EOS>
ܐܬܒܪܝ<EOS> ܘܩܒܪܢܝܗ̱ܝ ܐܢܐ ܘܐܚܝ̈ ܡܢ ܡܕܢܚܗ ܕܦܪܕܝܣܐ ܠܘܩܒܠ ܩܪܝܬܐ ܕܐܬܒܢܝܬ ܥܠ ܐܪܥܐ ܕܫܡܗ<EOS>
ܚܢܘܟ<EOS> ܘܚܫܟ ܒܝܬ ܒܟܘ̈ܗ̱ܝ ܕܐܒܘܢ ܐܕܡ ܫܡܫܐ ܘܣܗܪܐ ܫܒܥܐ ܝܘܡ̈ܝܢ ܒܫܡܝܐ<EOS> ܘܚܬܡܬܗ ܠܕܝܬܩܐ ܗܕܐ<EOS>
ܐܢܐ ܫܝܬ ܒܪܗ ܕܐܒܘܢ ܐܕܡ ܕܡܢ ܐܠܗܐ ܘܣܡܬܗ ܒܡܥܪܬ ܓܙ̈ܐ ܥܡ ܩܘܪܗܒܢܐ ܕܐܦܩ ܐܒܘܢ ܐܕܡ ܡܢ<EOS>
ܦܪܕܝܣܐ ܕܐܠܗܐ<EOS> ܐܝܬܝܗܘܢ ܗܠܝܢ ܕܗܒܐ ܘܡܘܪܐ ܘܠܒܘܢܬܐ<EOS> ܗܐ ܐܬܝܢ ܡܓܘܫ̈ܐ ܒܢܝ̈ ܡܠ̈ܟܐ ܘܫܩܠܝܢ<EOS>
ܠܗܘܢ ܠܩܘܪ̈ܒܢܐ ܗܠܝܢ ܘܡܝܬܝܢ ܠܗܘܢ ܠܒܝܬ ܠܚܡ ܕܝܗܘܕܐ<EOS>
ܕܘܝܕ ܐܒܘܟ ܙܡܝܪ̈ܬܐ ܙܡܪ ܠܟ ܥܕܠܐ ܬܐܬܐ ܝܚܝܕܝܐ ܐܠܗܐ<EOS> ܡܛܠ ܓܝܪ ܕܗܒܐ<EOS>
ܕܐܘܦܝܪ ܙܡܪ ܠܟ ܒܢܒܝܘܬܗ<EOS> ܘܗܐ ܒܣܘܥܪ̈ܢܐ ܙܡܝܪܬܟ ܩܡܬ<EOS> ܗܐ ܕܗܒܐ ܘܡܘܪܐ ܘܠܒܘܢܬܐ ܟܫܝܢ<EOS>
ܩܘܕܡܝܟ ܛܠܝܐ ܙܥܘܪܐ<EOS>
ܕܗܒܐ ܠܡܠܟܘܬܟ ܠܒܘܢܬܐ ܠܐܝܬܘܬܟ ܘܡܘܪܐ ܠܩܒܘܪܬܟ<EOS>
ܬܘܒ ܕܕܝܬܩܐ ܕܐܒܘܢ ܐܕܡ<EOS>
ܚܝ̈ܠܘܬܐ ܫܡܝܢ̈ܐ ܕܐܝܟܢܐ ܐܝܬܝܗܘܢ ܘܡܢܐ ܓܝܪ ܐܚܝܕ ܟܠ ܬܓܡܐ ܕܡܢܗܘܢ ܡܢ<EOS>
ܬܫܡܫܬܐ ܘܡܢ ܡܕܒܪܢܘܬܐ ܕܒܗܢܐ ܥܠܡܐ ܫܡܥ ܚܒܝܒܝ ܟܕ ܣܕܝܪܝܢ ܠܗܘܢ ܬܓܡܐ ܚܕ ܒܬܪ ܚܒܪܗ ܡܢ<EOS>
ܠܬܚܬ ܘܥܕܡܐ ܕܡܛܝܢ ܠܗܢܘܢ ܕܠܡܪܢ ܝܫܘܥ ܡܫܝܚܐ ܛܥܝܢܝܢ ܘܡܙܝܚܝܢ ܠܗ<EOS>
ܬܓܡܐ ܓܝܪ ܬܚܬܝܐ ܕܡܠܐܟ̈ܐ ܗܕܐ ܗ̱ܝ ܕܝܢ ܡܕܒܪܢܘܬܐ ܕܐܬܓܠܝܬ ܠܗ ܡܢ ܐܠܗܐ ܕܥܠ<EOS>
ܚܕ ܚܕ ܡܢ ܒܢܝ̈ܢܫܐ ܕܡܢܛܪܝܢ ܠܗܘܢ ܕܟܠ ܚܕ ܡܢ ܒܢܝ̈ ܐܢܫܐ ܕܐܝܬ ܒܥܠܡܐ ܚܕ ܡܠܐܟܐ ܢܠܘܐ ܠܗ<EOS>
ܠܡܢܛܪܢܘܬܗ ܡܢ ܗܢܐ ܬܓܡܐ ܬܚܬܝܐ<EOS> ܘܗܕܐ ܓܝܪ ܬܫܡܫܬܗ<EOS>
ܬܓܡܐ ܕܝܢ ܕܬܪܝܢ ܘܐܝܬܘܗ̱ܝ ܪ̈ܒܝ ܡ̈ܠܐܟܐ ܗܕܐ ܗ̱ܝ ܬܫܡܫܬܐ ܕܠܒܝܟܝܢ ܟܠ ܡܢ<EOS>
ܡܕܒܪܢܘܬܐ ܕܐܠܗܐ ܟܠ ܡܕܡ ܕܐܝܬ ܒܒܪܝܬܐ ܗܕܐ ܐܢ ܚ̈ܝܠܘܬܐ ܘܐܢ ܒܥܝܪܐ<EOS>
ܦܪܚܬܐ ܘܐܢ ܪ̈ܚܫܐ ܘܐܢ ܢܘ̈ܢܐ ܘܐܝܟ ܕܒܦܣ̈ܝܩܬܐ ܘܣܟ ܠܡܐܡܪ ܟܠ ܡܐ ܕܐܝܬ<EOS>
ܒܒܪܝܬܐ ܗܕܐ ܣܛܪ ܡܢ ܒܢܝ̈ܢܫܐ ܕܡܚܘܝܢ ܥܠܘܗ̱ܝ ܒܛܝܠܘܬܐ ܘܡܕܒܪܝܢ ܠܗ<EOS>
ܬܓܡܐ ܕܝܢ ܕܬܠܬܐ ܕܐܝܬܘܗ̱ܝ ܐܪ̈ܟܘܣ ܗܕܐ ܗ̱ܝ ܬܫܡܫܬܗ ܕܡܙܝܥܝܢ ܠܐܐܪ<EOS>
ܕܣܠܩܐ ܥܢܢܐ ܡܢ ܣܘܦܝ̈ܗ ܕܐܪܥܐ ܐܝܟ ܡܠܬ ܢܒܝܐ ܕܘܝܕ ܘܢܚܬ ܡܛܪܐ ܥܠ ܐܪܥܐ<EOS> ܘܟܠܗܘܢ ܓܝܪ<EOS>
ܫܘܚܠܦܘ̈ܗ̱ܝ ܕܐܐܪ ܗܘ ܡܙܝܥ ܠܗܘܢ ܟܕ ܒܙܒܢ ܠܡܛܪܐ ܘܒܙܒܢ ܠܒܠܓܐ ܘܒܙܒܢ ܠܒܪܕܐ ܘܒܙܒܢ ܠܥܦܪܐ<EOS>
ܘܒܙܒܢ ܠܕܡܐ<EOS> ܘܗܘ ܓܝܪ ܡܫܚܠܦ ܠܗܘܢ ܘܕܝܠܗ ܐܢܘܢ ܓܝܪ ܪ̈ܥܡܐ ܘܢܘܪܐ ܕܒܪ̈ܩܐ<EOS>
ܬܓܡܐ ܓܝܪ ܕܐܪܒܥܐ ܕܐܝܬܘܗ̱ܝ ܫܘܠܛܢܐ ܗܕܐ ܗ̱ ܬܫܡܬܗ ܡܕܒܪܢܘܬܐ ܕܢܗܝܪ̈ܐ<EOS>
ܕܫܡܫܐ ܘܣܗܪܐ ܘܟܘ̈ܟܒܐ<EOS>
ܬܓܡܐ ܕܝܢ ܕܚܡܫܐ ܕܐܝܬܘܗ̱ܝ ܚܝ̈ܠܐ ܗܕܐ ܗܝ̱ ܬܫܡܫܬܗ ܕܢܬܟܠܘܢ ܠܫܐܕ̈ܐ ܕܠܐ<EOS>
ܢܘܒܕܘܢ ܠܒܪܝܬܗ ܕܐܠܗܐ ܡܛܠ ܚܣܡܗܘܢ ܕܠܘܬ ܒܢܝ̈ܢܫܐ<EOS> ܒܗܝ ܕܐܠܘ ܓܝܪ ܡܫܬܒܩ ܗ̱ܘܐ ܟܝܢܐ ܠܝܛܐ<EOS>
ܕܫܐܕ̈ܐ ܕܢܫܡܠܐ ܪܓܬܐ ܕܨܒܝܢܗ ܒܚܕܐ ܫܥܐ ܘܥܕܢܐ ܡܗܦܟܝܢ ܗ̱ܘܘ ܠܗ ܠܒܪܝܬܐ ܟܠܗ<EOS> ܐܠܐ ܩܐܡ ܠܗܘܢ<EOS>
ܚܝܠܐ ܐܠܗܝܐ ܒܗܝ ܕܣܡ ܥܠܝܗܘܢ ܓܝܪ ܢܛܘܪܐ ܕܠܐ ܢܫܠܡܘܢ ܪܓܬܐ ܕܨܒܝܢܗܘܢ ܒܥܒܕܐ<EOS>
ܬܓܡܐ ܕܝܢ ܕܫܬܐ ܕܐܝܬܘܗ̱ܝ ܡܪ̈ܘܬܐ ܗܕܐ ܗ̱ܝ ܬܫܡܫܬܗ ܗܢܘܢ ܕܫܠܝܛܝܢ ܥܠ<EOS>
ܡܠ̈ܛܘܬܐ ܘܒܐܝܕܝ̈ܗܘܢ ܗܘܝܐ ܙܟܘܬܐ ܘܚܝܒܘܬܐ ܒܩܪ̈ܒܐ<EOS> ܘܡܬܝܕܥܐ ܕܝܢ ܗܕܐ ܕܗܟܢܐ ܓܝܪ ܐܝܬܝܗ ܡܢ<EOS>
ܠܘܬ ܡܠܟܐ ܐܬܘܪܝܐ<EOS> ܟܕ ܕܝܢ ܣܠܩ ܥܠ ܠܐܘܪܫܠܡ ܢܚܬ ܡܠܐܟܐ ܘܒܙܗ ܠܡܫܪܝܬܗ ܕܥܘܠܐ ܘܡܝܬܘ ܠܗܘܢ<EOS>
ܒܚܕ ܥܕܢܐ ܡܐܐ ܘܬܡܢܝܢ ܘܚܡܫܐ ܐܠ̈ܦܝܢ<EOS> ܘܬܘܒ ܕܝܢ ܐܦ ܛܘܒܢܐ ܙܟܪܝܐ ܚܙܐ ܡܠܐܟܐ ܒܕܡܘܬ ܓܒܪܐ<EOS>
ܕܪܟܝܒ ܥܠ ܣܘܣܝܐ ܣܘܡܩܐ ܕܩܐܡ ܒܝܢܬ ܐܝܠܢ̈ܐ ܕܡܛܠܐ ܘܒܬܪܗ ܪ̈ܟܫܐ ܚܘܪ̈ܐ ܘܣܘ̈ܡܩܐ ܘܢܝ̈ܙܟܐ<EOS>
ܒܐܝܕܝ̈ܗܘܢ<EOS> ܘܐܦ ܝܗ̱ܘܕܐ ܡܩܒܝ ܚܙܐ ܡܠܐܟܐ ܟܕ ܪܟܝܒ ܥܠ ܣܘܣܝܐ ܣܘܡܩܐ ܕܚܙܝܩ ܟܠܗ ܡܐܢ̈ܐ<EOS>
ܕܕܗܒܐ<EOS> ܚܙܬܗ ܡܫܪܝܬܗ ܕܐܢܛܝܟܘܣ ܥܘܠܐ ܘܥܪܩܬ ܠܗ ܡܢ ܩܕܡܘܗ̱ܝ<EOS> ܘܟܠ ܐܝܟܢܐ ܕܗܘܝܐ ܙܟܘܬܐ<EOS>
ܘܚܝܒܘܬܐ ܗܢܘܢ ܥܒܕܝܢ ܠܗ ܒܪܡܙܗ ܕܐܠܗܐ ܚܝܐ ܕܦܩܕ ܠܗܘܢ ܒܫܥܬܐ ܕܩܪܒܐ<EOS>
ܗܠܝܢ ܬܓܡ̈ܐ ܐ̱ܚܪ̈ܝܐ ܕܡܘ̈ܬܒܐ ܘܕܣܪ̈ܦܐ ܘܕܟܪ̈ܘܒܐ ܗܠܝܢ ܕܩܕܡ ܪܒܘܬܗ ܕܡܪܢ<EOS>
ܝܫܘܥ ܡܫܝܚܐ ܩܡܝܢ ܘܡܫܡܫܝܢ ܠܟܘܪܣܝܐ ܕܐܝܩܪܗ ܡܙܝܚܝܢ ܟܠܫ ܒܩܘܫܝܗܗܘܢ<EOS> ܟܪ̈ܘܒܐ ܕܝܢ ܠܟܘܪܣܝܗ<EOS>
ܓܝܪ ܛܥܝܢܝܢ ܘܡܝܩܪܝܢ ܘܛܒ̈ܥܐ ܐܚܝܕܝܢ<EOS> ܣܪ̈ܦܐ ܕܝܢ ܠܩܝܛܘܢܗ<EOS>
ܕܡܪܢ ܡܫܡܫܝܢ<EOS> ܡܘ̈ܬܒܐ ܕܝܢ ܬܪܥܐ ܕܩܕܘܫ ܩܘܕ̈ܫܐ ܐܚܝܕܝܢ<EOS> ܘܗܕܐ ܗ̱ܝ ܒܫܪܪܐ<EOS>
ܦܘܪܫ ܬܫܡ̈ܫܬܐ ܕܡܕܒܪܢܘܬܐ ܕܡܠܐܟ̈ܐ ܕܒܗܢܐ ܥܠܡܐ<EOS>
ܫܡܠ ܒܚܝܠ ܥܘܕܪܢܗ ܕܡܪܢ ܠܡܟܬܒ ܕܝܬܩܐ ܕܐܒܘܢ ܐܕܡ<EOS>
