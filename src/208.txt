ܡܺܐܡܪܳܐ ܕܥܶܣܪ̈ܺܝܢ ܘܚܰܕ ܕܥܰܠ ܐܺܝܠܳܢܳܐ ܕܳܐܕܳܡ<EOS>ܐܶܫܰܪܶܐ ܡܶܟܺܝܠ ܠܰܡܦܰܫܳܩܽܘ ܥܰܠ ܐܺܝܠܳܢܳܐ ܛܳܒܳܐ ܐܰܝܟܰܢ ܗ̱ܽܘ ܘܰܐܝܟܰܢ<EOS>ܩܳܐܶܡ݂<EOS> ܘܥܰܠ ܐܺܝܠܳܢܳܐ ܕܺܝܕܰܥܬܳܐ ܕܛܳܒܬܳܐ ܘܰܕܒܺܝܫܬܳܐ ܕܺܐܝܬܰܘܗ̱ܝ ܒܺܝܫܳܐ ܘܥܰܡܠܳܐ<EOS>ܘܨܶܦܬܳܐ ܘܪܶܢܝܳܐ ܕܥܳܒܽܘܪ̈ܝܳܬܳܐ ܕܰܛܥܶܡܘ ܒܶܗ ܕܒܶܝܬ ܐܳܕܳܡ ܡܰܘܬܳܐ ܒܗܳܝ ܕܒܶܗ ܝܰܕܥܽܘܗ<EOS>ܠܒܺܝܫܬܳܐ ܕܠܳܐ ܝܳܕܥܺܝܢ ܗ̱ܘܰܘ<EOS> ܘܡܶܢ ܕܶܐܟܰܠܘ ܡܶܢܶܗ ܝܺܕܰܥܘ ܒܺܝܫܬܳܐ ܕܺܐܝܬܶܝܗ ܡܰܘܬܳܐ<EOS>ܘܠܳܐ ܝܳܕܥܺܝܢ ܗ̱ܘܰܘ ܠܳܗ<EOS> ܘܡܶܢ ܕܶܐܫܬܡܰܥܘ ܠܒܺܝܫܳܐ ܘܚܳܪܘ ܒܰܐܪܥܳܐ ܘܰܚܙܰܘ ܗܳܢܳܐ ܡܶܕܶܡ<EOS>ܕܺܐܝܬ ܒܳܗ ܘܪܰܚܡܽܘܗ̱ܝ ܐܶܫܬܰܠܛܰܬ ܒܗܽܘܢ ܒܺܝܫܬܳܐ ܘܝܰܕܥܽܘܗ ܐܰܝܟ ܕܰܟܬܺܝܒ ܕܰܒܝܰܘܡܳܐ<EOS>ܕܬܶܥܒܪܽܘܢ ܥܰܠ ܡܶܠܰܬܝ ܡܰܘܬܳܐ ܬܡܽܘܬܽܘܢ<EOS>ܡܶܛܽܠ ܕܛܳܒܬܰܐ ܗ̱ܘ ܒܰܠܚܽܘܕ ܐܰܠܶܦ ܗ̱ܘܳܐ ܐܶܢܽܘܢ ܐܰܠܳܗܳܐ ܠܰܕܒܶܝܬ<EOS>ܐܳܕܳܡ ܟܰܕ ܒܪܳܐ ܐܶܢܽܘܢ<EOS> ܘܒܺܝܫܬܳܐ ܠܳܐ ܝܺܕܰܥܘ ܗ̱ܘܰܘ ܥܕܰܡܳܐ ܕܶܐܫܬܡܰܥܘ ܠܣܳܛܳܢܳܐ<EOS>ܘܰܐܠܶܦ ܐܶܢܽܘܢ ܒܺܝܫܬܳܐ<EOS> ܘܡܶܛܽܠ ܗܳܕܶܐ ܡܶܬܩܪܶܐ ܤܳܛܳܢܳܐ ܐܺܝܠܳܢܳܐ ܕܺܝܕܰܥܘ ܒܶܗ ܕܒܶܝܬ<EOS>ܐܳܕܳܡ ܒܺܝܫܬܳܐ ܘܛܳܒܬܳܐ<EOS> ܝܺܠܶܦܘ ܕܶܝܢ ܛܳܒܬܳܐ ܡܶܢ ܐܰܠܳܗܳܐ ܘܒܺܝܫܬܳܐ ܡܶܢ ܤܳܛܳܢܳܐ<EOS>ܗܘܰܘ ܠܰܡ ܝܳܕܥܰܝ̈ ܛܳܒܬܳܐ ܘܒܺܝܫܬܳܐ<EOS> ܘܡܶܢ ܬܰܡܳܢ ܩܶܛܪܰܬ ܣܶܢܶܐܬܳܐ ܕܟܳܦܽܘܪܽܘܬܳܐ ܒܳܐܕܳܡ<EOS>ܘܰܒܝܰܠ̈ܕܰܘܗ̱ܝ<EOS>ܡܶܛܽܠ ܗܳܢܳܐ ܐܶܡܰܪ ܠܗܽܘܢ ܐܰܠܳܗܳܐ ܕܡܶܢ ܐܺܝܠܳܢܳܐ ܕܺܝܕܰܥܬܳܐ ܕܛܳܒܬܳܐ<EOS>ܘܰܕܒܺܝܫܬܳܐ ܠܳܐ ܬܶܐܟܠܽܘܢ<EOS> ܗܳܢܰܘ ܕܶܝܢ ܠܳܐ ܬܶܫܬܰܡܥܽܘܢ ܠܶܗ ܕܗܽܘܝܽܘ ܡܰܠܶܦ ܠܟܽܘܢ ܟܽܠ<EOS>ܒܺܝ̈ܫܳܢ ܘܫܳܪܶܐ ܠܟܽܘܢ ܡܶܢ ܫܡܰܝܳܢܳܝ̈ܳܬܳܐ ܘܡܶܢ ܒܰܣܺܝܡܽܘܬܶܗ ܕܒܳܪܽܘܝܟܽܘܢ<EOS> ܘܳܐܣܰܪ<EOS>ܠܟܽܘܢ ܒܥܳܒܽܘܪ̈ܝܳܬܳܐ ܘܰܒܥܰܡܠܳܐ ܘܰܒܨܶܦܬܳܐ ܘܰܒܪܳܡܽܘܬܳܐ ܘܥܳܒܶܕ ܠܟܽܘܢ ܕܬܶܟܦܪܽܘܢ<EOS>ܒܒܳܪܽܘܝܟܽܘܢ ܘܬܰܚܪܒܽܘܢ ܚܰܕ ܠܚܰܕ<EOS> ܘܬܶܗܘܽܘܢ ܒܢܰܝ̈ ܠܰܘܛܬܳܐ ܘܰܒܢܰܝ̈ ܚܶܫܽܘܟܳܐ ܘܗܳܘܶܐ<EOS>ܠܟܽܘܢ ܡܳܪܳܐ ܘܡܰܘܟܶܠ ܠܟܽܘܢ ܣܰܡܳܐ ܕܡܰܘܬܳܐ<EOS>ܘܗܳܐ ܝܰܘܡܳܢܳܐ ܐܳܟܠܺܝܢ ܝܰܠ̈ܕܰܘܗ̱ܝ ܕܳܐܕܳܡ ܒܩܰܫܝܽܘܬ ܠܶܒܗܽܘܢ ܡܶܢܶܗ<EOS>ܕܗܳܢܳܐ ܐܺܝܠܳܢܳܐ ܡܰܘܕܰܥ ܒܺܝܫܬܳܐ ܘܡܰܠܶܦ ܠܗܽܘܢ ܕܢܶܬܐܰܣܪܽܘܢ ܒܰܐܪܥܳܐ ܒܥܳܒܽܘܪ̈ܝܳܬܳܐ<EOS>ܡܶܬܐܰܣܪܺܝܢ ܕܶܝܢ ܘܡܶܬܚܰܢܩܺܝܢ ܒܨܶܦܬܳܐ ܘܰܒܪܶܢܝܳܐ ܕܗܳܠܶܝܢ ܕܥܳܒܪ̈ܳܢ ܡܶܛܽܠ ܕܠܳܐ<EOS>ܡܶܬܡܰܟܟܺܝܢ ܘܡܶܬܩܰܕܫܺܝܢ ܘܡܶܣܬܰܪܩܺܝܢ ܡܶܢ ܨܶܒܘ̈ܳܬܳܐ ܐܰܝܠܶܝܢ ܕܥܰܡ ܐܰܪܥܳܐ ܥܳܒܪܳܢ<EOS>ܘܟܽܠܶܗ ܕܰܐܣܺܝܪܺܝܢ ܒܰܐܪܥܳܐ<EOS> ܡܶܛܽܠ ܕܠܳܐ ܡܶܣܬܰܪܩܺܝܢ ܡܶܢܳܗ ܘܝܳܠܦܺܝܢ ܐܰܘ ܡܶܢ ܐܰܠܳܗܳܐ<EOS>ܐܰܘ ܡܶܢ ܒܰܪܢܳܫܳܐ ܕܰܐܠܳܗܳܐ ܕܰܐܝܟܰܢܳܐ ܢܶܬܐܰܣܪܽܘܢ ܒܡܳܪܰܢ ܒܗܰܘ ܥܳܠܡܳܐ ܕܠܰܝܬ ܒܶܗ<EOS>ܡܰܘܬܳܐ ܘܢܶܐܟܠܽܘܢ ܬܰܡܳܢ ܡܶܠܰܘ̈ܗ̱ܝ ܕܡܳܪܰܢ ܕܺܐܝܬܰܝܗܶܝܢ ܚܰܝ̈ܶܐ ܡܰܚܝ̈ܳܢܶܐ<EOS>ܘܢܶܐܟܠܽܘܢܳܝܗ̱ܝ ܠܶܗ ܠܡܳܪܰܢ ܘܢܺܐܚܽܘܢ ܘܢܺܐܪܒܽܘܢ ܘܢܶܬܓܰܡܪܽܘܢ ܡܶܛܽܠܳܬܶܗ<EOS>ܐܶܢ ܨܳܒܶܐ ܐܰܢ̱ܬ ܗܳܟܺܝܠ ܕܬܺܚܶܐ ܡܶܢ ܡܰܘܬܳܐ ܕܺܐܝܠܳܢܳܐ ܕܰܩܛܰܠ<EOS>ܠܰܐܒܽܘܢ ܐܳܕܳܡ ܐܳܦ ܠܰܢ ܘܬܽܘܒ ܠܳܐ ܬܡܽܘܬ ܐܶܣܬܰܪܰܩ ܘܰܐܪܚܶܩ ܡܶܢ ܤܳܛܳܢܳܐ ܘܡܶܢ<EOS>ܝܽܘܠܦܳܢܶܗ ܗܳܢܰܘ ܕܶܝܢ ܡܶܢ ܤܳܛܳܢܳܐ ܘܡܶܢ ܟܽܠ ܕܒܺܝܫ ܘܡܶܢ ܥܳܠܡܳܐ ܘܡܶܢ ܨܶܦܬܶܗ ܘܡܶܢ<EOS>ܟܽܠ ܕܶܐܡܰܪ ܝܶܫܽܘܥ ܕܶܐܬܦܰܪܰܩ ܡܶܢܶܗ ܒܡܽܘܟܳܟܳܐ ܘܒܰܨܠܽܘܬܳܐ ܘܰܒܨܰܘܡܳܐ ܟܰܕ<EOS>ܡܶܬܢܰܛܪܺܝܢ ܦܽܘܩܕ̈ܳܢܶܐ<EOS>ܘܶܐܦܰܫܶܩ ܬܽܘܒ ܡܳܢܰܘ ܝܽܘܠܦܳܢܶܗ ܕܒܺܝܫܳܐ ܕܢܳܟܶܐ ܠܗܽܘܢ ܠܟܺܐܢ̈ܶܐ<EOS>ܡܶܛܽܠ ܕܰܠܒܺܝܟܺܝܢ ܒܗܳܢ ܥܳܠܡܳܐ ܒܥܳܒܽܘܪ̈ܝܳܬܳܐ ܘܪܰܚܺܝܩܺܝܢ ܡܶܢ ܓܡܺܝܪ̈ܶܐ ܡܶܛܽܠ<EOS>ܕܰܐܣܺܝܪܺܝܢ ܒܪܽܘܚ ܒܗܰܘ ܥܳܠܡܳܐ ܕܢܽܘܗܪܳܐ<EOS> ܘܶܐܦܰܫܶܩ ܐܰܝܟܰܢܳܐ ܦܰܩܕܶܗ ܐܰܠܳܗܳܐ ܠܳܐܕܳܡ<EOS>ܡܶܢ ܩܕܺܝܡ ܕܢܶܗܘܶܐ ܩܰܕܺܝܫܳܐ ܓܡܺܝܪܳܐ ܐܰܝܟ ܥܺܝܪ̈ܶܐ ܘܡܰܠܰܐܟ̈ܶܐ ܕܒܰܫܡܰܝܳܐ ܕܢܶܗܘܶܐ<EOS>ܟܰܕ ܩܳܐܶܡ ܒܰܦܓܰܪ ܒܰܐܪܥܳܐ ܟܰܕ ܥܰܪܛܶܠܳܝ ܡܶܢ ܟܽܠ ܕܺܐܝܬ ܒܳܗ ܢܕܰܝܰܪ ܒܪܽܘܚ ܒܰܫܡܰܝܳܐ<EOS>ܥܰܡ ܡܰܠܰܐܟ̈ܶܐ ܟܰܕ ܥܛܺܝܦ ܪܶܥܝܳܢܶܗ ܫܽܘܒܚܳܐ ܕܒܳܪܽܘܝܶܗ ܘܠܳܐ ܡܶܬܚܰܙܝܳܐ ܠܶܗ ܐܰܪܥܳܐ<EOS>ܐܺܝܠܳܢܳܐ ܛܳܒܳܐ ܐܺܝܬܰܘܗ̱ܝ ܒܥܳܠܡܳܐ ܗܰܘ ܕܢܽܘܗܪܳܐ ܕܠܳܐ ܡܶܬܚܙܶܐ<EOS>ܠܥܰܝܢ̈ܶܐ ܕܒܶܣܪܳܐ ܡܳܪܰܢ ܝܶܫܽܘܥ ܘܗܽܘܝܽܘ ܐܺܝܠܳܢܳܐ ܕܚܰܝ̈ܶܐ ܡܰܚܶܐ ܟܽܠ ܒܦܺܐܪ̈ܰܘܗ̱ܝ<EOS>ܐܰܝܟܳܐ ܕܗܳܘܶܐ ܨܶܒܝܳܢܶܗ ܓܡܺܝܪܳܐ ܕܰܐܠܳܗܳܐ ܐܰܝܟܰܢܳܐ ܕܶܐܡܰܪ ܡܳܪܰܢ ܕܨܰܠܰܘ ܕܢܶܗܘܶܐ<EOS>ܨܶܒܝܳܢܶܗ ܕܰܐܠܳܗܳܐ ܒܰܐܪܥܳܐ ܐܰܝܟ ܕܗܳܘܶܐ ܒܰܫܡܰܝܳܐ<EOS> ܗܳܢܰܘ ܕܶܝܢ ܐܰܝܟ ܕܺܐܝܬ ܫܰܝܢܳܐ<EOS>ܘܰܫܠܳܡܳܐ ܘܰܐܘܝܽܘܬܳܐ ܠܪܰܘܪ̈ܒܶܐ ܘܰܠܕܰܩܕ̈ܩܶܐ ܘܰܡܝܰܒܒܺܝܢ ܫܰܘܝܳܐܺܝܬ ܘܠܰܝܬ ܬܰܡܳܢ ܕܪܳܡ<EOS>ܥܰܠ ܕܰܙܥܽܘܪ ܡܶܢܶܗ ܘܠܳܐ ܕܫܳܐܶܛ ܠܰܕܪܰܒ ܡܶܢܶܗ ܗܳܟܰܢ ܨܰܠܰܘ ܕܢܶܗܘܽܘܢ ܒܢܰܝ̈ܢܳܫܳܐ<EOS>ܟܽܠܗܽܘܢ<EOS>ܐܺܝܬܰܝܗܽܘܢ ܕܶܝܢ ܦܺܐܪ̈ܰܘܗ̱ܝ ܕܗܰܘ ܐܺܝܠܳܢܳܐ ܛܳܒܳܐ ܗܳܠܶܝܢ ܦܺܐܪ̈ܶܐ<EOS>ܕܪܽܘܚܳܐ ܕܶܐܡܰܪ ܫܠܺܝܚܳܐ ܕܢܶܩܰܦ ܠܪܽܘܚܳܐ ܘܢܶܫܠܰܡ ܠܳܗ ܘܠܳܐ ܢܶܗܘܶܐ ܣܪ̈ܺܝܩܰܝ ܫܽܘܒܚܳܐ<EOS>ܕܡܰܩܠܺܝܢ ܚܰܕ ܥܰܠ ܚܰܕ ܘܚܳܣܡܺܝܢ ܚܰܕ ܒܚܰܕ ܠܒܺܝܫܬܳܐ<EOS> ܘܟܽܠ ܕܡܶܬܕܰܡܶܐ ܒܶܗ ܗܳܠܶܝܢ<EOS>ܦܺܐܪ̈ܶܐ ܝܳܗܶܒ ܘܡܶܬܓܡܰܪ<EOS> ܫܰܦܺܝܪ ܠܰܡ ܠܡܶܚܣܰܡ ܒܫܰܦܺܝܪ̈ܳܬܳܐ ܒܟܽܠܙܒܰܢ<EOS> ܐܶܠܳܐ ܦܺܐܪ̈ܶܐ<EOS>ܠܰܡ ܕܪܽܘܚܳܐ ܗܳܠܶܝܢ ܐܶܢܽܘܢ ܕܢܶܠܒܰܫ ܠܰܡ ܪ̈ܰܚܡܶܐ ܘܪܽܘܚܳܦܳܐ ܘܰܐܘܝܽܘܬܳܐ ܘܰܫܠܳܡܳܐ<EOS>ܘܬܶܫܒܽܘܚܬܳܐ ܕܡܳܪܰܢ ܗܳܢܰܘ ܕܶܝܢ ܕܢܶܫܠܰܡ ܚܰܕ ܠܚܰܕ ܒܗܳܠܶܝܢ ܦܺܐܪ̈ܶܐ ܕܪܽܘܚܳܐ ܒܚܽܘܒܳܐ<EOS>ܘܰܒܢܰܓܺܝܪܽܘܬ ܪܽܘܚܳܐ ܘܒܰܣܺܝܡܽܘܬܳܐ ܘܡܰܟܺܝܟܽܘܬܳܐ ܘܰܡܣܰܝܒܪܳܢܽܘܬܳܐ ܘܰܪܡܺܝܣܽܘܬܳܐ<EOS>ܘܩܰܕܺܝܫܽܘܬܳܐ ܕܠܳܐ ܪܶܓܬܳܐ<EOS> ܗܳܠܶܝܢ ܐܶܢܽܘܢ ܦܺܐܪ̈ܶܐ ܕܪܽܘܚܳܐ ܕܪܳܥܶܝܢ ܠܗܽܘܢ ܩܰܕ̈ܺܝܫܶܐ<EOS>ܒܰܥܕܶܝܢ ܟܰܕ ܦܳܪܫܺܝܢ ܡܶܢ ܗܳܠܶܝܢ ܩܫ̈ܰܝܳܐ ܠܫܰܒܪ̈ܶܐ ܕܢܶܚܙܽܘܢ ܗܳܠܶܝܢ ܘܢܶܫܒܩܽܘܢ<EOS>ܩܫ̈ܰܝܳܐ ܘܢܶܩܦܽܘܢ ܠܰܕܡܰܟܺܝܟܺܝܢ ܐܰܝܟ ܕܶܐܡܰܪ ܫܠܺܝܚܳܐ ܗܘܰܝܬܽܘܢ ܓܳܒܶܝܢ ܐܰܝܠܶܝܢ<EOS>ܕܡܰܟ̈ܺܝܟܳܢ ܘܢܳܩܦܺܝܢ ܠܗܶܝܢ<EOS> ܒܗܳܠܶܝܢ ܠܰܡ ܐܶܬܕܰܒܰܪ ܦܰܩܕܶܗ ܒܳܪܽܘܝܶܗ ܠܳܐܕܳܡ ܟܰܕ<EOS>ܪܶܥܝܳܢܳܟ ܒܰܫܡܰܝܳܐ ܐܰܝܟ ܥܳܡܽܘܪܳܐ ܘܦܰܓܪܳܟ ܒܰܐܪܥܳܐ ܐܰܝܟ ܐܰܟܣܢܳܝܳܐ ܘܬܰܘܬܳܒܳܐ<EOS> ܘܰܠܥܶܠ<EOS>ܫܰܡܶܫ ܘܫܰܒܰܚ ܒܗܳܠܶܝܢ ܕܽܘܒܳܪ̈ܶܐ ܐܰܝܟ ܥܺܝܪܳܐ ܥܰܡ ܥܺܝܪ̈ܶܐ<EOS>ܘܰܕܗܳܟܰܢ ܗܘܰܝܬ ܡܶܢ ܩܕܺܝܡ ܣܳܗܶܕ ܡܳܪܰܢ ܘܰܫܠܺܝܚܰܘ̈ܗ̱ܝ ܕܗܶܢܽܘܢ ܐܶܬܰܘ<EOS>ܘܚܰܘܺܝܘ ܠܰܒܢܰܝ̈ ܐܳܕܳܡ ܕܢܶܥܒܕܽܘܢ ܡܶܢ ܒܳܬܰܪ ܕܶܐܬܥܰܠܺܝ ܗܰܘ ܡܰܢ ܕܰܬܪܰܥ ܣܝܳܓܳܐ<EOS>ܕܰܒܥܶܠܕܒܳܒܽܘܬܳܐ ܒܗܽܘܢ ܒܗܳܠܶܝܢ ܕܽܘܒܳܪ̈ܶܐ ܕܩܳܐܶܡ ܗ̱ܘܳܐ ܒܰܝܢܰܘܗ̱ܝ ܠܰܒܢܰܝ̈ ܐܳܕܳܡ<EOS>ܘܒܰܕܶܩ ܫܠܺܝܚܳܐ ܟܰܕ ܐܳܡܰܪ ܕܟܽܠ ܡܶܕܶܡ ܐܶܬܚܰܕܰܬ ܒܰܡܫܺܝܚܳܐ ܡܶܢܕܪܺܝܫ ܐܰܝܟ ܕܰܨܒܳܐ<EOS>ܗ̱ܘܳܐ ܕܢܶܗܘܶܐ ܐܳܕܳܡ ܘܰܐܝܟ ܕܰܒܪܶܐ ܗ̱ܘܳܐ ܡܶܢ ܩܕܳܡ ܕܠܳܐ ܢܶܥܒܰܪ ܥܰܠ ܦܽܘܩܕܳܢܳܐ<EOS>ܘܦܳܚܶܡ ܗ̱ܘܳܐ ܨܶܒܝܳܢܶܗ ܕܡܳܪܰܢ ܐ̱ܚܪܳܝܳܐ ܥܰܡ ܗܰܘ ܩܰܕܡܳܝܳܐ ܕܶܐܡܪܶܬ<EOS>ܕܗܳܟܰܢ ܗ̱ܽܘ<EOS> ܘܰܚܙܺܝ ܡܳܐ ܕܳܡܶܐ ܐ̱ܚܪܳܝܳܐ ܠܩܰܕܡܳܝܳܐ<EOS> ܩܰܕܡܳܝܳܐ ܕܠܳܐ ܨܶܦܬܳܐ ܘܰܕܠܳܐ<EOS>ܡܰܚܫ̈ܒܳܬܳܐ ܥܰܒܕܶܗ ܡܳܪܰܢ ܠܳܐܕܳܡ<EOS> ܘܰܐܚܪܳܝܳܐ ܗܳܟܰܢ ܦܰܩܶܕ ܡܳܪܰܢ ܘܰܫܠܺܝܚܰܘ̈ܗ̱ܝ<EOS>ܕܰܗܘܰܘ ܕܠܳܐ ܨܶܦܬܳܐ ܘܰܕܠܳܐ ܡܰܚܫ̈ܒܳܬܳܐ<EOS> ܩܰܕܡܳܝܳܐ ܟܰܕ ܕܟܶܐ ܒܪܳܝܗ̱ܝ ܐܰܠܳܗܳܐ ܠܳܐܕܳܡ<EOS>ܘܰܐܚܪܳܝܳܐ ܗܳܟܰܢ ܦܩܰܕ ܕܰܗܘܰܝܬܽܘܢ ܕܟܶܝܢ ܒܠܶܒܟܽܘܢ ܘܛܽܘܒܰܝܟܽܘܢ<EOS> ܠܳܐܕܳܡ ܗܳܟܰܢ ܐܶܡܰܪ<EOS>ܠܶܗ ܥܰܕܠܳܐ ܢܶܥܒܰܪ ܥܰܠ ܦܽܘܩܕܳܢܳܐ ܕܠܳܐ ܬܶܫܬܡܰܥ ܠܒܺܝܫܳܐ ܘܠܳܐ ܬܶܬܪܰܓܪܰܓ ܠܰܐܪܥܳܐ<EOS>ܘܰܠܟܽܠ ܕܺܐܝܬ ܒܳܗ<EOS> ܣܳܗܶܕ ܨܶܒܝܳܢܳܐ ܐ̱ܚܪܳܝܳܐ ܕܡܶܢ ܠܥܶܠ ܕܡܰܢ ܕܠܳܐ ܡܰܪܚܶܩ ܡܶܢ ܒܺܝܫܳܐ<EOS>ܘܫܳܒܶܩ ܟܽܠ ܕܒܰܐܪܥܳܐ ܘܚܳܐܰܪ ܒܰܫܡܰܝܳܐ ܟܰܕ ܨܠܺܝܒ ܠܳܐ ܡܰܕܪܶܟ ܠܗܰܘ ܡܶܕܶܡ ܕܰܐܘܒܶܕ<EOS>ܐܳܕܳܡ<EOS>ܘܡܳܐ ܕܶܐܡܰܪ ܫܠܺܝܚܳܐ ܕܡܶܢܕܪܺܝܫ ܐܶܬܳܐ ܡܫܺܝܚܳܐ ܚܰܕܶܬ ܟܽܠܡܶܕܶܡ ܐܰܝܟ<EOS>ܕܰܨܒܳܐ ܗ̱ܘܳܐ ܕܰܢܩܰܘܽܘܢ ܕܒܶܝܬ ܐܳܕܳܡ ܐܶܣܬܰܟܠ ܕܰܐܝܟ ܗܳܠܶܝܢ ܦܽܘܩܕ̈ܳܢܶܐ ܕܰܓܡܺܝܪܽܘܬܳܐ<EOS>ܕܦܰܪܫܶܬ ܠܳܟ ܡܶܢ ܠܥܶܠ ܘܰܐܝܟ ܗܳܠܶܝܢ ܦܺܐܪ̈ܶܐ ܕܪܽܘܚܳܐ ܕܦܰܪܶܫ ܫܠܺܝܚܳܐ ܡܶܢ ܕܒܶܣܪܳܐ<EOS>ܨܒܳܐ ܗ̱ܘܳܐ ܐܰܠܳܗܳܐ ܕܢܶܬܕܰܒܪܽܘܢ ܒܢܰܝ̈ܢܳܫܳܐ ܐܰܝܟ ܕܝܰܘܡܳܢܳܐ ܗܳܟܰܢܳܐ ܨܳܒܶܐ<EOS> ܘܟܽܠܶܗ<EOS>ܕܶܐܬܳܐ ܡܫܺܝܚܳܐ ܘܶܐܬܡܰܟܰܟ ܕܢܰܠܦܰܢ ܐܰܝܟܰܢܳܐ ܢܶܬܡܰܟܰܟ ܒܰܕܡܽܘܬܶܗ ܘܕܰܢܚܰܘܶܐ ܗܰܘ<EOS>ܫܪܳܪܳܐ ܕܡܶܢ ܩܕܺܝܡ<EOS> ܘܕܰܟܬܺܝܒ ܕܰܩܪܶܒ ܘܶܐܬܢܰܣܺܝ ܕܰܢܚܰܘܶܝܢ ܐܰܝܟܰܢ ܐܶܬܢܰܣܺܝ ܐܳܕܳܡ<EOS>ܡܶܢܩܕܺܝܡ<EOS> ܘܕܰܟܬܺܝܒ ܕܰܙܟܳܝܗ̱ܝ ܠܣܳܛܳܢܳܐ ܕܰܢܚܰܘܶܝܢ ܐܰܝܟܰܢ ܐܶܠܽܘ ܨܒܳܐ ܐܳܕܳܡ<EOS>ܒܡܶܠܬܳܐ ܣܳܚܶܦ ܗ̱ܘܳܐ ܠܶܗ ܐܰܝܟ ܕܣܰܚܦܶܗ ܐܰܠܳܗܳܐ ܒܗܳܝ ܡܶܠܬܳܐ ܕܠܳܐ ܐܶܫܬܡܰܥ ܠܶܗ ܟܰܕ<EOS>ܫܳܕܶܠ ܗ̱ܘܳܐ ܠܶܗ ܕܰܢܚܽܘܪ ܒܰܐܪܥܳܐ ܐܰܝܟ ܐܳܕܳܡ ܕܢܶܪܰܓ ܥܽܘܬܪܳܗ ܕܰܐܪܥܳܐ ܘܫܽܘܦܪܳܗ<EOS>ܥܳܒܽܘܪܳܐ ܐܰܝܟ ܕܶܐܬܪܰܓܪܰܓܘ ܕܒܶܝܬ ܐܳܕܳܡ ܘܚܰܠܶܦܘ ܫܡܰܝܳܐ ܒܰܐܪܥܳܐ ܘܰܫܒܰܩܘ ܫܡܰܝܳܐ<EOS>ܘܰܪܚܶܡܘ ܐܰܪܥܳܐ<EOS>ܘܚܰܠܶܦܘ ܡܶܕܶܡ ܕܠܳܐ ܥܳܒܰܪ ܘܠܳܐ ܡܶܫܬܪܶܐ ܘܰܩܢܰܘ ܡܶܕܶܡ ܕܥܳܒܰܪ<EOS>ܘܡܶܫܬܪܶܐ ܘܚܰܠܶܦܘ ܗܰܘ ܬܰܦܢܟܳܐ ܡܫܰܠܡܳܢܳܐ ܒܛܶܠܳܢܺܝܬܳܐ ܐܰܝܟ ܕܶܐܡܰܪ ܫܠܺܝܚܳܐ<EOS>ܕܟܽܠܡܶܕܶܡ ܕܡܶܬܚܙܶܐ ܛܶܠܳܢܺܝܬܰܐ ܗ̱ܘ ܕܗܰܘ ܡܶܕܶܡ ܕܠܳܐ ܡܶܬܚܙܶܐ ܘܥܳܒܰܪ ܠܶܗ<EOS>ܐܰܝܟܰܢ ܕܳܐܦܠܳܐ ܬܶܫܡܶܫܬܳܐ ܕܚܰܘܺܝ ܡܽܘܫܶܐ ܠܰܒܢܰܝ̈ ܐܺܝܣܪܳܐܶܝܠ ܘܠܳܐ<EOS>ܡܰܫܟܰܢܙܰܒܢܳܐ ܐܺܝܬܰܝܗܽܘܢ ܗ̱ܘܰܘ ܬܰܦܢܟܳܐ ܡܫܰܠܡܳܢܳܐ ܐܶܠܳܐ ܛܶܠܳܢܺܝܬܳܐ ܐܶܢܽܘܢ ܐܰܝܟ<EOS>ܕܰܟܬܺܝܒ ܕܗܰܘ ܡܰܫܟܢܳܐ ܫܰܪܺܝܪܳܐ ܕܩܰܕܶܡ ܥܰܠ ܠܶܗ ܝܶܫܽܘܥ ܡܫܺܝܚܳܐ ܩܕܳܡܰܝܢ<EOS>ܕܰܒܥܶܩ̈ܒܳܬܶܗ ܢܶܥܽܘܠ ܠܶܗ ܐܳܦ ܚܢܰܢ ܕܺܐܝܬܰܘܗ̱ܝ ܒܰܡܪ̈ܰܘܡܶܐ ܥܶܠܳܝ̈ܶܐ<EOS>ܐܰܝܟ ܕܶܐܡܰܪ ܦܰܘܠܳܣ ܕܝܳܕܰܥ ܐ̱ܢܳܐ ܓܰܒܪܳܐ ܕܶܐܬܚܛܶܦ ܠܥܶܠ ܡܶܢ ܬܠܳܬܳܐ<EOS>ܫܡܰܝܳܐ ܠܦܰܪܕܰܝܣܳܐ ܪܽܘܚܳܢܳܐ<EOS> ܘܟܽܠܶܗ ܕܶܐܡܰܪ ܓܰܒܪܳܐ ܕܠܳܐ ܢܶܫܬܰܒܗܰܪ ܕܗܽܘܝܽܘ<EOS> ܡܶܛܽܠ<EOS>ܕܠܳܐ ܦܰܩܳܚ ܕܐ̱ܢܳܫ ܢܶܫܬܰܒܗܰܪ ܕܰܓܡܺܝܪ ܐ̱ܢܳܐ ܐܳܦܠܳܐ ܟܰܕ ܓܡܺܝܪܰܐ ܗ̱ܘ ܐܶܠܳܐ ܢܚܰܝܶܒ<EOS>ܢܰܦܫܶܗ ܥܰܡ ܚܰܛܳܝ̈ܶܐ ܩܕܳܡ ܟܽܠܢܳܫ ܘܢܰܙܥܰܪ ܢܰܦܫܶܗ ܡܶܢ ܟܽܠ ܕܺܐܝܬ ܒܰܐܪܥܳܐ ܕܠܳܐ<EOS>ܢܶܬܬܪܺܝܡ ܘܢܶܦܶܠ ܐܰܝܟ ܐܳܕܳܡ<EOS> ܐܶܠܳܐ ܐܳܦܠܳܐ ܗܳܫܳܐ ܨܳܒܶܐ ܗܰܘ ܡܰܢ ܕܰܕܪܰܫ ܠܰܢ ܐܽܘܪܚܳܐ<EOS>ܠܪܰܘܡܳܐ ܕܢܶܗܘܶܐ ܒܛܶܠ̈ܳܢܝܳܬܳܐ ܐܶܠܳܐ ܠܬܰܦܢܟܳܐ ܗܰܘ ܡܫܰܠܡܳܢܳܐ ܢܶܩܰܦ<EOS> ܕܰܠܥܶܠ ܠܰܡ<EOS>ܒܥܰܘ ܘܕܰܠܥܶܠ ܐܶܬܪܰܥܰܘ<EOS> ܐܰܬܰܪ ܕܰܡܫܺܝܚܳܐ ܝܳܬܶܒ ܒܰܡܪ̈ܰܘܡܶܐ ܥܶܠܳܝ̈ܶܐ<EOS>ܚܙܺܝ ܗܳܟܺܝܠ ܕܗܰܘ ܡܶܕܶܡ ܕܨܳܒܶܐ ܗ̱ܘܳܐ ܒܩܰܕܡܳܝܬܳܐ ܡܳܪܝܳܐ ܗܽܘ ܨܒܳܐ<EOS>ܐܳܦ ܒܰܐܚܪܳܝܬܳܐ<EOS> ܡܶܛܽܠ ܗܳܢܳܐ ܐܶܡܰܪ ܕܶܐܢܳܐ ܐ̱ܢܳܐ ܩܰܕܡܳܝܳܐ ܘܶܐܢܳܐ ܐ̱ܢܳܐ ܐ̱ܚܪܳܝܳܐ<EOS>ܘܗܳܢܰܘ ܨܶܒܝܳܢܝ ܪܰܒܳܐ ܘܰܓܡܺܝܪܳܐ ܩܰܕܡܳܝܳܐ ܘܰܐܚܪܳܝܳܐ ܕܐ̱ܢܳܫ ܐܰܪܥܳܢܳܝܳܐ ܠܳܐ ܢܶܗܘܶܐ<EOS>ܘܠܳܐ ܢܶܬܦܢܶܐ ܥܰܠ ܐܰܪܥܳܐ ܐܶܠܳܐ ܫܡܰܝܳܢܳܐ ܢܶܗܘܶܐ ܘܰܢܡܽܘܬ ܡܶܢ ܐܰܪܥܳܐ ܪܶܥܝܳܢܶܗ<EOS> ܐܰܝܟ<EOS>ܕܡܺܝܬ ܗ̱ܘܳܐ ܦܰܐܘܠܳܘܣ ܡܶܢ ܟܽܠ ܕܺܐܝܬ ܒܰܐܪܥܳܐ ܘܶܐܡܰܪ ܕܶܐܢ ܡܺܝܬܬܽܘܢ ܡܶܢ<EOS>ܚܽܘܫܳܚܰܘ̈ܗ̱ܝ ܕܥܳܠܡܳܐ ܠܡܳܢܳܐ ܐܰܝܟ ܚܰܝ̈ܶܐ ܡܶܬܕܰܒܪܺܝܢ ܐܰܢ̱ܬܽܘܢ ܒܰܫܩܳܠܳܐ ܘܒܰܫܪܳܝܳܐ<EOS>ܘܰܒܡܰܣܒܳܐ ܘܰܒܡܰܬܠܳܐ ܗܳܠܶܝܢ ܕܠܳܐ ܐ̱ܢܳܫ ܡܶܬܓܡܰܪ ܒܗܶܝܢ ܐܶܠܳܐ ܡܺܝܬ ܐ̱ܢܳܫ ܡܶܢ<EOS>ܥܳܠܡܳܐ؟<EOS>ܘܶܐܢ ܐܳܡܪܺܝܢ ܠܶܗ ܕܳܐܟܶܠ ܐܰܢ̱ܬ ܘܫܳܬܶܐ ܐܰܢ̱ܬ ܘܰܡܡܰܠܶܠ ܐܰܢ̱ܬ<EOS> ܐܳܡܰܪ<EOS>ܠܗܽܘܢ ܕܰܐܝܠܶܝܢ ܕܗܳܟܰܢ ܡܡܰܠܠܺܝܢ ܡܺܝܬܺܝܢ ܐܶܢܽܘܢ ܡܶܢ ܥܳܠܡܳܐ<EOS> ܣܰܝܒܳܪܬܳܐ ܠܰܡ<EOS>ܘܰܠܒܽܘܫܳܐ ܡܶܢ ܝܰܬܺܝܪܽܘ ܢܶܬܝܰܗ̈ܒܳܢ<EOS> ܘܡܶܠܬܳܐ ܗܳܕܶܐ ܕܰܡܡܰܠܶܠ ܐ̱ܢܳܐ ܠܰܘ ܠܰܡ ܐܶܢܳܐ<EOS>ܚܰܝ ܐ̱ܢܳܐ ܐܶܠܳܐ ܚܰܝ ܒܺܝ ܡܫܺܝܚܳܐ ܗܰܘ ܕܰܡܡܰܠܶܠ ܒܺܝ<EOS> ܒܡܶܠܬܶܗ ܗ̱ܽܘ ܠܰܡ ܕܰܡܫܺܝܚܳܐ<EOS>ܩܳܐܶܡ ܐ̱ܢܳܐ ܘܝܳܬܶܒ ܐ̱ܢܳܐ ܘܳܐܟܶܠ ܐ̱ܢܳܐ ܘܫܳܬܶܐ ܐ̱ܢܳܐ ܘܕܳܡܶܟ ܐ̱ܢܳܐ ܘܡܶܬܬܥܺܝܪ<EOS>ܐ̱ܢܳܐ<EOS> ܘܠܳܐ ܒܡܰܡܠܠܳܐ ܢܽܘܟܪܳܝܳܐ ܐܰܘ ܒܫ̈ܽܘܥܝܳܬܳܐ ܦܰܪ̈ܢܽܘܫܳܝܳܬܳܐ ܐܰܘ ܒܫܰܪ̈ܒܶܐ ܕܠܳܐ<EOS>ܚܳܫܚܺܝܢ ܠܰܓܡܺܝܪܽܘܬܳܐ ܐܰܘ ܒܫܰܪ̈ܒܶܐ ܕܡܰܣܒܳܐ ܘܡܰܬܠܳܐ ܐܰܘ ܕܝܽܘܬܪ̈ܳܢܶܐ ܥܳܒܽܘܪ̈ܶܐ<EOS>ܐܶܠܳܐ ܚܰܝ ܒܺܝ ܠܰܡ ܡܫܺܝܚܳܐ ܕܡܶܬܪܰܥܶܐ ܕܒܰܫܡܰܝܳܐ ܘܠܳܐ ܕܒܰܐܪܥܳܐ<EOS>ܚܳܙܶܝܢ ܐܰܢ̱ܬܽܘܢ ܐܰܝܟܰܢ ܡܰܝܺܝܬ ܗ̱ܘܳܐ ܦܰܘܠܳܘܣ ܡܶܢ ܟܽܠܡܶܕܶܡ ܕܡܶܬܚܙܶܐ<EOS>ܕܣܰܩܽܘܒܠܰܐ ܗ̱ܘ ܕܰܓܡܺܝܪܽܘܬܳܐ ܗܳܝ ܕܪܳܗܛܳܐ ܒܳܬܰܪ ܡܶܕܶܡ ܕܠܳܐ ܡܶܬܚܙܶܐ ܠܥܰܝ̈ܢܶܐ<EOS>ܕܒܶܣܪܳܐ<EOS> ܘܳܐܦܠܳܐ ܓܶܝܪ ܒܰܠܒܽܘܫܶܗ ܘܰܒܣܰܝܒܳܪܬܶܗ ܚܰܝ ܗ̱ܘܳܐ ܒܗܳܝ ܕܠܳܐ ܝܳܨܶܦ ܗ̱ܘܳܐ<EOS>ܕܡܶܕܶܡ ܕܡܶܬܚܙܶܐ ܐܶܠܳܐ ܟܰܕ ܡܶܬܪܰܥܶܐ ܕܰܠܥܶܠ ܒܰܙܒܰܢ ܟܳܦܶܢ ܗ̱ܘܳܐ ܘܒܰܙܒܰܢ ܥܰܪܛܶܠܳܝ<EOS>ܗ̱ܘܳܐ ܡܶܢ ܒܠܰܝ ܠܒܽܘܫܳܐ ܐܰܝܟ ܕܶܐܡܰܪ ܕܰܒܟܽܠ ܡܶܕܶܡ ܡܕܰܪܰܫ ܐ̱ܢܳܐ ܒܟܰܦܢܳܐ ܘܰܒܣܰܒܥܳܐ<EOS>ܘܰܒܥܰܪܝܳܐ ܘܰܒܥܰܪܛܶܠܳܝܽܘܬܳܐ ܘܒܺܐܝܩܳܪܳܐ ܘܰܒܨܰܥܪܳܐ ܒܢ̈ܳܓܕܶܐ ܣܰܓܺܝ̈ܐܶܐ ܟܰܕ ܦܶܠܓܶܗ<EOS>ܕܥܳܠܡܳܐ ܠܳܐܶܛ ܠܰܢ ܘܦܶܠܓܶܗ ܡܒܰܪܶܟ ܠܰܢ ܒܒܽܘܪ̈ܟܳܬܳܐ ܘܰܒܠܰܘ̈ܛܳܬܳܐ ܟܰܕ ܠܟܽܠܢܳܫ<EOS>ܪܳܚܡܺܝܢ ܚ̱ܢܰܢ ܘܰܠܥܺܝܢ ܟܽܠܢܳܫ ܡܶܬܓܰܠܙܺܝܢܰܢ ܐܰܝܟ ܡܰܛܥܝ̈ܳܢܶܐ ܠܰܡ ܐܶܠܳܐ<EOS>ܫܰܪܺܝܪܺܝܢܰܢ<EOS>ܐܺܝܬܰܘܗ̱ܝ ܗ̱ܘܳܐ ܗܳܟܺܝܠ ܐܳܕܳܡ ܡܶܢ ܩܕܺܝܡ ܐܰܝܟ ܨܶܒܝܳܢܶܗ ܕܰܐܠܳܗܳܐ<EOS>ܓܡܺܝܪܳܐ ܗܳܢܳܐ ܕܶܐܬܳܐ ܝܶܫܽܘܥ ܚܰܘܺܝ ܒܢܰܦܫܶܗ ܠܡܰܢ ܕܨܳܒܶܐ ܕܢܶܬܕܰܡܶܐ ܒܶܗ ܘܢܶܬܓܡܰܪ<EOS>ܘܚܳܐܰܪ ܒܰܫܡܰܝܳܐ ܘܠܳܐ ܒܰܐܪܥܳܐ<EOS> ܘܚܳܕܶܐ ܗ̱ܘܳܐ ܥܰܡ ܥܺܝܪ̈ܶܐ ܥܶܠܳܝ̈ܶܐ ܕܠܳܐ ܨܶܦܬܳܐ<EOS>ܘܰܕܠܳܐ ܟܺܐܒ̈ܶܐ ܘܠܳܐ ܕܰܠܒܽܘܫܳܐ ܝܳܨܶܦ ܗ̱ܘܳܐ ܐܳܦܠܳܐ ܕܣܰܝܒܳܪܬܳܐ ܐܶܠܳܐ ܙܳܐܶܢ ܗ̱ܘܳܐ<EOS>ܠܶܗ ܐܰܠܳܗܳܐ ܐܰܝܟ ܕܝܳܐܶܐ ܗ̱ܘܳܐ ܠܥܽܘܬܪܳܐ ܕܒܰܣܺܝܡܽܘܬܶܗ ܒܠܰܚܡܳܐ ܫܡܰܝܳܢܳܐ ܐܰܝܟ<EOS>ܕܰܟܬܺܝܒ ܕܠܰܚܡܳܐ ܕܡ̈ܰܠܰܐܟܶܐ ܐܶܟܰܠ ܒܰܪܢܳܫܳܐ<EOS> ܘܗܳܢܳܐ ܥܰܡܠܳܐ ܘܟܺܐܒ̈ܶܐ ܕܝܰܠܕܳܐ<EOS>ܘܟܺܐܒ̈ܶܐ ܕܦܰܓܪܳܐ ܠܳܐ ܗܳܘܶܝܢ ܗ̱ܘܰܘ ܐܰܝܟ ܕܳܐܦ ܕܰܘܺܝܕ ܦܰܪܶܫ ܕܡܶܛܽܠ ܕܡܰܪܡܰܪܘ ܒܢܰܝ̈<EOS>ܐ̱ܢܳܫܳܐ ܡܶܠܬܶܗ ܕܰܐܠܳܗܳܐ ܗܳܝ ܕܶܐܡܰܪ ܠܗܽܘܢ ܕܠܳܐ ܬܶܥܒܪܽܘܢ ܥܰܠ ܦܽܘܩܕܳܢܰܝ̈<EOS>ܘܬܰܪܥܺܝܬܶܗ ܕܰܡܪܰܝܡܳܐ ܐܰܣܠܺܝܘ ܗܳܝ ܕܨܳܒܶܐ ܗ̱ܘܳܐ ܕܰܐܝܟ ܡܰܠܰܐܟ̈ܶܐ ܢܶܗܘܽܘܢ ܡܶܛܽܠ<EOS>ܗܳܢܳܐ ܠܰܡ ܬܒܰܪ ܒܥܰܡܠܳܐ ܠܶܒܗܽܘܢ ܘܶܐܬܟܪܰܗܘ ܘܠܰܝܬ ܕܰܡܥܰܕܰܪ ܠܗܽܘܢ ܐܶܠܳܐ ܐܶܢ ܢܛܰܪܘ<EOS>ܦܽܘܕܳܢܰܘ̈ܗ̱ܝ ܕܡܳܪܰܢ ܘܶܐܬܟܰܫܰܦܘ ܠܶܗ ܘܶܐܬܪܰܥܺܝ ܠܗܽܘܢ ܐܰܒܳܐ ܒܰܒܪܶܗ ܘܰܦܪܰܩ ܐܶܢܽܘܢ<EOS>ܡܶܛܽܠ ܫܡܶܗ ܘܰܒܚܽܘܒܶܗ ܕܡܳܪܰܢ ܝܶܫܽܘܥ ܡܫܺܝܚܳܐ<EOS>ܘܗܳܟܰܢ ܥܳܒܶܕ ܗ̱ܘܳܐ ܠܗܽܘܢ ܡܳܪܰܢ ܒܢܰܝ̈ܳܐ ܐܰܝܟ ܕܰܥܒܰܕ ܠܚܰܘܳܐ ܡܶܢ<EOS>ܐܳܕܳܡ ܕܠܳܐ ܪܶܓܬܳܐ ܘܰܕܠܳܐ ܙܽܘܘܳܓܳܐ ܐܰܘ ܡܶܢ ܣܰܥܪ̈ܶܐ ܕܪ̈ܺܝܫܰܝܗܽܘܢ ܐܰܘ ܡܶܢ<EOS>ܛܶܦܪ̈ܰܝܗܽܘܢ ܐܶܢ ܨܳܒܶܐ ܗ̱ܘܳܐ ܥܳܒܶܕ ܗ̱ܘܳܐ ܠܗܽܘܢ ܒܢܰܝ̈ܳܐ ܘܗܳܘܶܝܢ ܗ̱ܘܰܘ ܒܢܰܝ̈ܢܳܫܳܐ<EOS>ܐܰܝܟ ܕܡܽܘܬܳܐ ܕܡܰܠܰܐܟ̈ܶܐ<EOS> ܘܡܰܢ ܕܰܒܪܳܐ ܐܶܢܽܘܢ ܡܛܰܝܶܒ ܗ̱ܘܳܐ ܠܗܽܘܢ ܡܶܐܟܽܘܠܬܳܐ<EOS>ܐܰܝܕܳܐ ܕܗܽܘ ܨܳܒܶܐ ܗ̱ܘܳܐ ܕܠܳܐ ܥܰܡܠܳܐ<EOS> ܘܗܽܘ ܫܳܩܶܠ ܗ̱ܘܳܐ ܛܰܥܢܗܽܘܢ ܐܰܝܟ ܕܶܐܡܰܪ<EOS>ܡܳܪܰܢ ܕܠܳܐ ܬܶܣܒܽܘܢ ܨܶܦܬܳܐ ܕܦܰܓܪܟܽܘܢ ܘܠܳܐ ܕܢܰܦܫܟܽܘܢ<EOS> ܕܗܰܘ ܡܰܢ ܕܰܒܪܳܟܽܘܢ ܣܰܓܺܝ<EOS>ܒܛܺܝܠ ܠܶܗ ܥܠܰܝܟܽܘܢ<EOS> ܡܶܟܺܝܠ ܠܰܡ ܫܕܰܘ ܨܶܦܬܟܽܘܢ ܥܰܠ ܡܳܪܝܳܐ ܘܗܽܘ ܢܶܬܪܣܶܝܟܽܘܢ<EOS>ܘܰܢܢܺܝܚܟܽܘܢ ܘܰܢܢܰܛܰܪܟܽܘܢ<EOS>ܗܳܟܰܢ ܗܳܘܶܝܢ ܗ̱ܘܰܘ ܒܢܰܝ̈ܢܳܫܳܐ ܒܰܐܪܥܳܐ ܒܰܦܓܰܪ ܘܒܰܫܡܰܝܳܐ ܒܪܽܘܚ<EOS>ܥܕܰܡܳܐ ܠܶܐܡܰܬܝ ܕܫܳܦܰܪ ܗ̱ܘܳܐ ܠܒܳܪܽܘܝܗܽܘܢ ܕܰܢܥܰܠܶܐ ܐܶܢܽܘܢ ܠܪܰܘܡܳܐ<EOS> ܘܠܳܐ ܡܶܕܶܡ<EOS>ܢܳܟܶܐ ܗ̱ܘܳܐ ܠܗܽܘܢ ܒܰܐܪܥܳܐ<EOS> ܠܳܐ ܪܰܚܫܳܐ ܘܠܳܐ ܚܰܝܘܰܬ ܫܶܢܳܐ ܘܠܳܐ ܤܳܛܳܢܳܐ ܐܶܠܽܘ<EOS>ܨܶܒܝܳܢܗܽܘܢ ܠܳܐ ܨܒܳܐ ܕܢܶܫܬܰܡܥܽܘܢ ܠܪܰܚܫܳܐ ܘܰܠܣܳܛܳܢܳܐ<EOS> ܐܶܡܰܪ ܠܗܽܘܢ ܓܶܝܪ ܒܝܰܘܡܳܐ<EOS>ܕܰܒܪܳܐ ܐܶܢܽܘܢ ܕܕܶܚܠܰܬܟܽܘܢ ܘܙܰܘܥܰܬܟܽܘܢ ܐܰܪܡܶܐ ܥܰܠ ܟܽܠ ܕܺܐܝܬ ܒܰܐܪܥܳܐ<EOS> ܘܺܐܝܕܶܗ<EOS>ܕܡܳܪܝܳܐ ܥܰܠ ܐܳܕܳܡ ܘܺܐܝܕܶܗ ܕܳܐܕܳܡ ܟܒܺܝܫܳܐ ܗ̱ܘܳܬ ܥܰܠ ܟܽܠ ܕܺܐܝܬ ܒܰܐܪܥܳܐ ܠܬܰܚܬ<EOS>ܡܶܢܶܗ ܒܚܰܝܠܶܗ ܕܡܳܪܰܢ ܐܰܚܺܝܕ ܟܽܠ<EOS> ܘܰܕܠܳܐ ܪ̈ܓܺܝܓܳܬܳܐ ܕܰܐܪܥܳܐ ܐܶܬܒܪܺܝܘ ܗܳܢܰܘ ܕܶܝܢ<EOS>ܠܳܐ ܢܣܺܝܡ ܡܚܺܝܠܽܘܬܳܐ ܥܰܠ ܐܰܠܳܗܳܐ ܕܗܳܟܰܢ ܨܳܒܶܐ ܗ̱ܘܳܐ ܘܠܳܐ ܗܘܳܐ ܨܶܒܝܳܢܶܗ ܐܰܝܟ<EOS>ܕܰܨܒܳܐ<EOS>ܠܰܘ ܡܶܙܟܳܐ ܙܟܳܝܗ̱ܝ ܐܳܕܳܡ ܘܝܰܠ̈ܕܰܘܗ̱ܝ ܠܰܐܠܳܗܳܐ ܐܶܠܳܐ ܒܛܰܝܒܽܘܬܶܗ<EOS>ܘܰܒܒܰܣܺܝܡܽܘܬܶܗ ܝܰܗ̱ܒ ܠܗܽܘܢ ܚܺܐܪܽܘܬܳܐ ܘܨܶܒܝܳܢܳܐ ܕܠܳܐ ܢܫܰܥܒܶܕ ܐܶܢܽܘܢ ܐܰܝܟ ܫܰܪܟܳܐ<EOS>ܕܒܶܪ̈ܝܳܬܳܐ ܐ̱ܚܪ̈ܳܢܝܳܬܳܐ ܕܰܡܫܰܥܒ̈ܕܳܢ ܘܠܰܝܬ ܠܗܶܝܢ ܚܺܐܪܽܘܬܳܐ ܕܺܐܝܬ ܠܳܐܕܳܡ ܐܳܦܠܳܐ<EOS>ܐܳܬܝ̈ܳܢ ܠܕܺܝܢܳܐ ܕܳܐܦܠܳܐ ܢܰܦܫܳܐ ܐܰܝܟ ܕܳܐܕܳܡ ܐܺܝܬ ܠܗܶܝܢ ܘܠܳܐ ܚܺܐܪܽܘܬܶܗ<EOS> ܐܶܢ ܓܶܝܪ<EOS>ܨܳܒܶܐ ܗ̱ܘܳܐ ܕܢܶܚܒܽܘܫ ܚܺܐܪܽܘܬܗܽܘܢ ܐܰܝܟ ܕܰܒܪܶܡܙܳܐ ܕܰܪܦܳܦ ܥܰܝܢܳܐ ܡܰܝܬܶܐ ܗ̱ܘܳܐ<EOS>ܠܗܽܘܢ ܠܨܶܒܝܳܢܶܗ<EOS> ܐܶܠܳܐ ܝܰܗ̱ܒ ܠܶܗ ܠܳܐܕܳܡ ܚܺܐܪܽܘܬܳܐ ܘܣܳܡ ܠܶܗ ܢܳܡܽܘܣܳܐ ܠܥܽܘܕܪܳܢܳܗ<EOS>ܕܢܰܦܫܶܗ ܕܠܳܐ ܢܰܪܦܶܐ ܫܡܰܝܳܐ ܘܢܺܐܪܰܬ ܐܰܪܥܳܐ<EOS> ܡܶܢ ܥܰܡܠܰܐ ܗ̱ܘ ܓܶܝܪ ܘܡܶܢ ܨܶܦܬܳܐ ܘܡܶܢ<EOS>ܒܺܝܫܬܳܐ ܟܠܳܝܗ̱ܝ ܘܠܰܘ ܡܶܢ ܓܡܺܝܪܽܘܬܳܐ ܘܡܶܢ ܫܡܰܝܳܐ<EOS>ܘܰܕܬܶܫܰܪ ܠܳܟ ܕܠܳܐ ܡܶܬܚܰܙܝܳܐ ܗ̱ܘܳܬ ܠܶܗ ܐܰܪܥܳܐ ܕܳܐܦܠܳܐ<EOS>ܕܥܰܪ̈ܛܶܠܳܝܺܝܢ ܗ̱ܘܰܘ ܦܰܓܪ̈ܰܝܗܽܘܢ ܝܳܕܥܺܝܢ ܗ̱ܘܰܘ ܐܶܠܳܐ ܐܰܝܟ ܕܰܟܬܺܝܒ ܕܰܗܘܰܘ ܐܳܕܳܡ<EOS>ܘܚܰܘܳܐ ܥܰܪ̈ܛܶܠܳܝܺܝܢ ܘܠܳܐ ܡܶܬܚܰܙܝܳܐ ܗ̱ܘܳܬ ܠܗܽܘܢ ܥܰܪܛܶܠܳܝܽܘܬܗܽܘܢ<EOS> ܐܶܠܳܐ ܡܶܢ<EOS>ܕܶܐܟܰܠܘ ܐܺܝܠܳܢܳܐ ܗܳܢܰܘ ܕܶܝܢ ܡܶܢ ܕܰܫܒܰܩܘ ܫܡܰܝܳܐ ܘܰܪܚܶܡܘ ܐܰܪܥܳܐ ܘܶܐܬܳܐ<EOS>ܪܶܥܝܳܢܗܽܘܢ ܡܶܢ ܫܡܰܝܳܐ ܠܘܳܬ ܦܰܓܪ̈ܰܝܗܽܘܢ ܗܳܝܕܶܝܢ ܚܙܰܘ ܕܥܰܪ̈ܛܶܠܳܝܺܝܢ ܐܶܢܽܘܢ<EOS>ܐܺܝܬܰܝܗܽܘܢ ܗ̱ܘܰܘ ܓܶܝܪ ܒܰܫܡܰܝܳܐ ܟܰܕ ܡܗܰܠܟܺܝܢ ܒܰܐܪܥܳܐ<EOS> ܘܰܡܡܰܠ̱ܠܺܝܢ ܗ̱ܘܰܘ ܡܶܢ<EOS>ܦܰܓܪ̈ܰܝܗܽܘܢ ܐܰܝܟ ܕܚܰܘܺܝ ܐܶܢܽܘܢ ܡܳܪܰܢ ܒܗܳܢܳܐ ܨܶܒܝܳܢܳܐ ܐ̱ܚܪܳܝܳܐ ܕܶܐܡܰܪ ܕܶܐܬܺܝܬ<EOS>ܕܶܐܥܒܶܕ ܨܶܒܝܳܢܳܟ ܐܰܠܳܗܳܐ ܗܰܘ ܕܡܶܢ ܒܪܺܝܫܺܝܬ ܐܰܘܒܶܕ ܐܳܕܳܡ<EOS> ܐܶܡܰܪ ܓܶܝܪ ܥܰܠ ܗܳܢܳܐ<EOS>ܨܶܒܝܳܢܳܐ ܐ̱ܚܪܳܝܳܐ ܕܕܳܡܶܐ ܠܗܰܘ ܩܰܕܡܳܝܳܐ ܕܪܽܘܚܳܐ ܐܰܬܰܪ ܕܨܳܒܝܳܐ ܢܳܫܒܳܐ ܘܩܳܠܳܗ<EOS>ܫܳܡܰܥ ܐܰܢ̱ܬ<EOS> ܗܳܟܰܢ ܐܶܢܽܘܢ ܐܰܝܠܶܝܢ ܕܺܝܠܺܝܕܺܝܢ ܡܶܢ ܪܽܘܚܳܐ<EOS> ܘܰܐܝܟܰܢ ܕܪܽܘܚܳܐ ܩܳܠܳܗ<EOS>ܗ̱ܽܘ ܒܰܠܚܽܘܕ ܫܳܡܰܥ ܐܰܢ̱ܬ ܘܠܳܐ ܡܶܢ ܐܰܝܡܶܟܳܐ ܐܳܬܝܳܐ ܝܳܕܰܥ ܐܰܢ̱ܬ ܘܠܳܐ ܠܰܐܝܟܳܐ<EOS>ܕܳܐܙܳܠ̱ܐ ܝܳܕܰܥ ܐܰܢ̱ܬ<EOS>ܗܳܟܰܢ ܩܳܠܳܐ ܕܳܐܕܳܡ ܘܰܕܚܰܘܳܐ ܡܶܫܬܡܰܥ ܗ̱ܘܳܐ ܡܶܢ ܦܰܓܪ̈ܰܝܗܽܘܢ ܟܰܕ<EOS>ܪܶܥܝܳܢܗܽܘܢ ܒܰܫܡܰܝܳܐ ܩܕܳܡ ܐܰܠܳܗܳܐ ܩܳܐܶܡ ܗ̱ܘܳܐ<EOS> ܐܰܝܟ ܕܝܰܘܡܳܢܳܐ ܕܺܐܝܬ ܐ̱ܢܳܫܳܐ<EOS>ܕܰܒܪܽܘܚ ܕܰܡܡܰܠ̱ܠܺܝܢ ܥܰܡ ܐ̱ܢܳܫܳܐ ܒܰܐܪܥܳܐ ܟܰܕ ܚܳܝܪܺܝܢ ܒܪܰܒܽܘܬܳܐ ܕܡܳܪܰܢ ܟܡܳܐ<EOS>ܐܶܬܡܰܟܟܰܬ ܘܺܐܝܬܰܘܗ̱ܝ ܪܶܥܝܳܢܗܽܘܢ ܥܰܡ ܡܳܪܰܢ ܒܰܫܡܰܝܳܐ ܘܟܰܕ ܡܨܰܠܶܝܢ ܒܰܐܪܥܳܐ ܘܳܐܙܶܠ<EOS>ܩܳܠܗܽܘܢ ܡܶܢ ܦܰܓܪ̈ܰܝܗܽܘܢ ܗܶܢܽܘܢ ܒܰܫܡܰܝܳܐ ܚܳܝܪܺܝܢ ܒܪܽܘܚ ܒܗܰܘ ܡܶܕܶܡ ܕܺܝܠܺܝܕ ܡܶܢ<EOS>ܪܽܘܚܳܐ ܘܕܳܡܶܝܢ ܠܡܳܪܰܢ ܒܡܰܟܺܝܟܽܘܬܳܐ<EOS> ܘܟܰܕ ܐܺܝܬܰܝܗܽܘܢ ܗܳܟܰܢ ܒܰܫܡܰܝܳܐ ܡܶܛܽܠ<EOS>ܕܶܐܬܡܰܟܰܟܘ ܘܡܶܛܽܠ ܕܰܫܒܰܩܘ ܟܽܠܡܶܕܶܡ ܕܡܶܬܚܙܶܐ ܕܰܠܥܶܠ ܢܰܦܢܽܘܢ ܚܝܳܪܗܽܘܢ<EOS>ܘܪܶܥܝܳܢܗܽܘܢ<EOS> ܘܶܐܢܗܽܘ ܕܨܳܒܶܝܢ ܕܢܶܬܬܪܺܝܡܽܘܢ ܘܢܶܬܦܢܽܘܢ ܠܰܐܪܥܳܐ ܠܡܶܩܢܳܐ<EOS>ܘܰܠܡܶܬܚܰܫܳܚܽܘ ܒܳܗ ܦܳܝܫܺܝܢ ܠܗܽܘܢ ܘܡܶܬܬܚܶܕ ܬܰܪܥܳܐ ܒܰܐܦܰܝ̈ܗܽܘܢ ܘܢܳܦܩܺܝܢ ܡܶܢ<EOS>ܐܽܘܪܺܫܠܶܡ ܕܒܰܫܡܰܝܳܐ ܐܰܝܟ ܐܳܕܳܡ ܡܶܢ ܥܕܶܢ ܪܽܘܚܳܢܳܝܬܳܐ ܕܗܺܝ ܗ̱ܺܝ ܐܽܘܪܺܫܠܶܡ ܕܰܒܪܽܘܚ<EOS>ܡܕܺܝܢ̱ܬܳܐ ܕܰܐܠܳܗܳܐ<EOS> ܗܳܟܰܢܳܐ ܗܳܟܺܝܠ ܒܰܕܡܽܘܬܳܐ ܕܗܳܕܶܐ ܬܰܚܘܺܝܬܳܐ ܕܚܰܘܺܝܢܰܢ<EOS>ܐܺܝܬܰܘܗ̱ܝ ܗ̱ܘܳܐ ܪܶܥܝܳܢܶܗ ܕܳܐܕܳܡ ܒܰܫܡܰܝܳܐ ܕܰܟܝܳܐܺܝܬ ܘܒܰܣܺܝܡܳܐܺܝܬ ܒܗܳܠܶܝܢ ܦܺܐܪ̈ܶܐ<EOS>ܕܪܽܘܚܳܐ ܕܦܰܪܶܫ ܫܠܺܝܚܳܐ<EOS>ܟܰܕ ܕܶܝܢ ܩܪܶܒ ܢܟܺܝܠܳܐ ܒܰܢܟܺܝܠܽܘܬܶܗ ܠܘܳܬ ܚܰܘܳܐ ܘܳܐܕܳܡ ܫܰܕܶܠ<EOS>ܐܶܢܽܘܢ ܐܰܝܟ ܕܰܠܝܶܫܽܘܥ ܫܳܕܶܠ ܗ̱ܘܳܐ ܘܶܐܡܰܪ ܠܶܗ ܠܒܳܪܽܘܝܳܐ ܕܟܽܠ ܗܳܐ ܚܙܺܝ ܡܳܐ<EOS>ܦܰܐܝܳܐ ܐܰܪܥܳܐ ܒܩܶܢܝܳܢܳܗ ܘܰܒܡܰܠ̈ܟܘܳܬܳܗ<EOS> ܫܡܰܥܰܝܢܝ ܘܰܩܢܺܝ ܘܰܐܡܠܶܟ ܘܠܳܐ ܬܶܬܡܰܣܟܰܢ<EOS>ܘܬܶܣܬܰܪܰܩ ܘܬܶܗܘܶܐ ܢܽܘܟܪܳܝܳܐ ܒܰܐܪܥܳܐ<EOS> ܘܶܐܡܰܪ ܠܶܗ ܡܳܪܰܢ ܕܙܶܠ ܠܳܟ ܠܒܶܣܬܰܪܝ<EOS>ܤܳܛܳܢܳܐ<EOS> ܘܡܶܚܕܳܐ ܒܠܺܝ ܘܶܐܣܬܚܶܦ ܘܰܐܘܦܺܝ ܩܪܳܒܶܗ ܘܢܶܣܝܽܘܢܶܗ<EOS>ܗܳܟܰܢ ܐܳܦ ܠܳܐܕܳܡ ܫܰܕܠܶܗ ܒܢܶܟܠܳܐ ܘܰܩܪܶܒ ܠܘܳܬܶܗ ܐܰܝܟ ܝܳܨܽܘܦܳܐ<EOS>ܘܫܳܩܶܠ ܛܰܥܢܳܐ ܘܡܰܠܟܳܗ ܠܚܰܘܳܐ ܕܬܶܡܠܽܘܟ ܠܳܐܕܳܡ ܘܦܰܩܕܳܗ ܕܬܺܐܡܰܪ ܠܳܐܕܳܡ ܕܢܶܩܢܶܐ<EOS>ܢܶܟ̈ܣܶܐ ܘܢܶܗܘܶܐ ܡܰܠܟܳܐ ܗܳܐ ܕܰܗܒܳܐ ܘܣܺܐܡܳܐ ܒܰܐܪܥܳܐ ܘܟܽܠ ܦܽܘܢܳܩ̈ܺܝܢ<EOS> ܩܢܰܘ<EOS>ܘܶܐܬܒܰܣܰܡܘ ܘܰܐܡܠܶܟܘ ܘܰܟܒܰܪܘ ܘܰܣܓܰܘ ܡܠܰܟ ܒܺܝܫܳܐ<EOS> ܘܰܫܕܰܘ ܡܶܢܟܽܘܢ ܥܰܢܘܳܝܽܘܬܳܐ<EOS>ܘܰܡܣܰܪܩܽܘܬܳܐ ܘܩܰܕܺܝܫܽܘܬܳܐ ܐܳܦ ܡܽܘܟܳܟܳܐ ܘܕܰܥܘ ܒܺܝܫ̈ܳܬܳܐ ܘܕܰܥܘ ܛܳܒ̈ܳܬܳܐ ܘܺܐܝܪܶܒܘ<EOS>ܘܰܗܘܰܘ ܐܰܝܟ ܐܰܠܳܗܳܐ ܗܰܘ ܕܰܒܪܳܟܽܘܢ<EOS> ܘܡܶܠܟܰܬ ܚܰܘܳܐ ܠܳܐܕܳܡ ܕܫܰܦܺܝܪ ܡܰܠܟܰܢ ܗܰܘ<EOS>ܡܳܪܽܘܕܳܐ<EOS> ܐܶܢ ܟܡܳܐ ܡܶܛܽܠ ܕܩܰܕܡܳܝ ܗ̱ܽܘ ܡܶܢܰܢ ܘܩܰܫܺܝܫ ܡܶܢܰܢ ܝܳܕܰܥ ܗ̱ܽܘ<EOS> ܘܶܐܡܰܪ<EOS>ܐܳܕܳܡ ܠܚܰܘܳܐ ܕܰܗܦܽܘܟܝ ܐܶܡܰܪܝ ܠܶܗ ܕܦܰܩܕܰܢ ܒܳܪܽܘܝܰܢ ܕܠܳܐ ܢܶܫܬܡܰܥ ܠܳܟ ܘܠܳܐ<EOS>ܢܶܐܟܽܘܠ ܡܶܢܶܗ ܘܠܳܐ ܢܶܬܬܚܶܕ ܒܰܐܪ̈ܥܳܢܳܝܳܬܳܐ<EOS> ܗܳܢܰܘ ܕܶܝܢ ܕܠܳܐ ܢܶܥܡܰܠ ܘܠܳܐ ܢܶܩܢܶܐ<EOS>ܡܶܕܶܡ ܒܰܐܪܥܳܐ<EOS> ܘܰܗܦܰܟ ܠܶܫܳܢܶܗ ܐܰܦܺܝܣܳܗ ܕܡܶܛܽܠ ܕܠܳܐ ܨܳܒܶܐ ܘܠܳܐ ܡܢܳܚ ܕܬܶܗܘܽܘܢ<EOS>ܐܰܟܘܳܬܶܗ<EOS> ܘܶܐܡܰܪ ܐܳܕܳܡ ܘܶܐܢ ܠܳܐ ܨܳܒܶܐ ܕܗܳܟܰܢܳܐ ܢܶܗܘܶܐ ܠܳܐ ܬܳܒܰܥ ܠܰܢ ܥܰܠ<EOS>ܕܰܐܡܪܰܚܢܰܢ؟ ܘܶܐܡܰܪ ܒܺܝܫܳܐ ܡܳܐ ܕܰܗܘܰܝܬܽܘܢ ܐܰܟܘܳܬܶܗ ܡܳܢܳܐ ܚܫܺܝܒ ܠܟܽܘܢ؟<EOS>ܚܙܺܝ ܓܰܒܪܳܐ ܕܰܐܝܕܳܐ ܬܰܪܥܺܝܬܳܐ ܐܶܬܪܰܥܺܝ ܐܳܕܳܡ ܥܰܠ ܡܰܢ ܕܰܒܪܳܝܗ̱ܝ<EOS>ܡܶܢ ܥܰܦܪܳܐ ܘܚܰܠܛܶܗ ܥܰܡ ܥܺܝܪ̈ܶܐ ܫܡܰܝ̈ܳܢܶܐ<EOS> ܘܶܐܫܬܡܰܥ ܐܳܕܳܡ ܘܚܰܘܳܐ ܥܰܠ ܣܰܒܪܳܐ<EOS>ܕܗܳܘܶܝܢ ܐܰܝܟ ܒܳܪܽܘܝܗܽܘܢ<EOS> ܐܶܡܰܪ ܓܶܝܪ ܦܰܘܠܳܘܣ ܕܒܶܪ̈ܝܳܬܳܐ ܐܶܫܬܰܥܒ̈ܰܕܝ<EOS>ܠܰܣܪܺܝܩܽܘܬܳܐ<EOS> ܠܳܐ ܠܰܡ ܒܨܶܒܝܳܢܗܶܝܢ ܐܶܠܳܐ ܡܶܛܽܠ ܡܰܢ ܕܫܰܥܒܶܕ ܐܶܢܶܝܢ ܥܰܠ ܣܰܒܪܳܐ<EOS>ܗܳܢܰܘ ܕܶܝܢ ܠܰܘ ܡܶܢ ܨܒܽܘܬ ܢܰܦܫܗܽܘܢ ܪܢܰܘ ܗܳܕܶܐ ܐܶܠܳܐ ܒܡܶܠܟܳܐ ܕܰܐܚܪ̈ܳܢܶܐ<EOS>ܫܰܪܟܳܐ ܕܶܝܢ ܨܶܒܝܳܢܳܐ ܐܺܝܬ ܠܶܗ ܠܳܐܕܳܡ ܘܶܐܠܽܘ ܗܽܘ ܠܳܐ ܨܒܳܐ ܐܳܠܶܦ<EOS>ܫܢ̈ܺܝܢ ܗܳܠܶܝܢ ܕܰܗܘܳܐ ܒܰܐܪܥܳܐ ܠܳܐ ܕܳܒܰܪ ܗ̱ܘܳܐ ܠܶܗ ܒܺܝܫܳܐ ܒܰܩܛܺܝܪܳܐ<EOS> ܐܶܬܛܦܺܝܣܘ<EOS>ܗܳܟܺܝܠ ܐܳܕܳܡ ܘܚܰܘܳܐ ܘܰܐܦܢܺܝܘ ܪܶܥܝܳܢܗܽܘܢ ܠܰܐܪܥܳܐ ܘܰܢܚܶܬܘ ܡܶܢ ܫܡܰܝܳܐ ܘܰܗܘܳܐ<EOS>ܪܶܥܝܳܢܗܽܘܢ ܒܰܐܪܥܳܐ ܐܰܝܟ ܦܰܓܪ̈ܰܝܗܽܘܢ ܘܰܦܣܰܩܘ ܘܰܢܚܶܬܘ ܡܶܢ ܦܰܪܕܰܝܣܳܐ ܫܡܰܝܳܢܳܐ<EOS>ܕܺܐܝܬܰܘܗ̱ܝ ܬܰܦܢܟܳܐ ܡܫܰܠܡܳܢܳܐ ܘܰܗܘܰܘ ܒܰܐܪܥܳܐ ܕܺܐܝܬܶܝܗ ܛܶܠܳܢܺܝܬܳܐ ܕܗܰܘ ܡܶܕܶܡ ܕܠܳܐ<EOS>ܡܶܬܚܙܶܐ ܠܥܰܝ̈ܢܶܐ ܕܒܶܣܪܳܐ ܗܳܢܰܘ ܕܶܝܢ ܛܶܠܳܢܺܝܬܳܐ ܕܗܰܘ ܦܰܪܕܰܝܣܳܐ ܫܡܰܝܳܢܳܐ<EOS> ܘܰܢܚܶܬ<EOS>ܐܳܕܳܡ ܘܩܳܡ ܒܦܰܪܕܰܝܣܳܐ ܐܰܪܥܳܢܳܝܳܐ ܕܺܐܝܬܰܘܗ̱ܝ ܛܶܠܳܢܺܝܬܳܗ ܕܰܫܡܰܝܳܐ<EOS> ܘܰܗܘܰܘ<EOS>ܡܶܣ̈ܟܺܢܶܐ ܡܶܢ ܥܽܘܬܪܳܐ ܥܶܠܳܝܳܐ ܘܰܐܩܶܦܘ ܠܡܶܪܗܰܛ ܒܳܬܰܪ ܥܽܘܬܪܳܐ ܬܰܚܬܳܝܳܐ ܕܺܐܝܬܰܘܗ̱ܝ<EOS>ܡܶܕܶܡ ܕܥܳܒܰܪ ܘܡܶܫܬܪܶܐ ܒܰܚܕܳܐ ܫܳܥܳܐ<EOS>ܠܰܘ ܕܶܝܢ ܡܶܢ ܩܕܳܡ ܕܰܢܠܽܘܛ ܐܶܢܽܘܢ ܐܰܠܳܗܳܐ ܥܡܰܠܘ ܒܰܐܪܥܳܐ ܐܶܠܳܐ<EOS>ܒܰܪܫܳܥܬܶܗ ܕܩܰܒܶܠܘ ܡܽܘܠܟܳܢܶܗ ܕܒܺܝܫܳܐ ܘܫܳܛܘ ܡܶܠܬܶܗ ܕܰܐܠܳܗܳܐ ܠܳܛ ܐܶܢܽܘܢ ܘܰܢܦܰܩܘ<EOS>ܡܶܢ ܦܰܪܕܰܝܣܳܐ ܪܽܘܚܳܢܳܐ<EOS> ܘܗܳܝܕܶܝܢ ܦܠܰܚܘ ܐܰܪܥܳܐ ܕܶܐܬܒܪܺܝܘ ܡܶܢܳܗ ܡܶܛܽܠ ܥܽܘܬܪܳܐ<EOS>ܕܥܳܒܰܪ<EOS> ܘܡܶܢ ܕܰܚܙܰܘ ܕܥܰܪܛܶܠܳܝܺܝܢ ܡܶܢ ܕܰܫܠܰܚ ܪܶܥܝܳܢܗܽܘܢ ܗܰܘ ܫܽܘܒܚܳܐ ܥܶܠܳܝܳܐ<EOS>ܐܰܩܶܦܘ ܠܡܺܐܨܰܦ ܕܰܠܒܽܘܫܳܐ ܡܶܛܽܠ ܕܺܝܕܰܥܘ ܒܶܗܬܬܳܐ ܕܠܳܐ ܡܶܬܚܰܙܝܳܐ ܗ̱ܘܳܬ ܠܗܽܘܢ ܟܰܕ<EOS>ܚܳܝܪܺܝܢ ܗ̱ܘܰܘ ܒܰܫܡܰܝܳܐ<EOS> ܘܰܚܙܰܘ ܕܶܐܬܟܠܺܝ ܠܰܚܡܳܐ ܫܡܰܝܳܢܳܐ ܘܰܐܩܶܦܘ ܠܡܶܥܡܰܠ ܒܰܐܪܥܳܐ<EOS>ܠܣܰܝܒܳܪܬܳܐ ܘܰܗܘܰܘ ܒܰܠܚܽܘܕܰܝܗܽܘܢ ܘܶܐܬܓܠܶܙܘ ܡܶܢ ܥܺܝܪ̈ܶܐ ܘܡܶܢ ܡܰܫܪ̈ܝܳܬܳܐ<EOS>ܪܰܘܪ̈ܒܳܬܳܐ ܗܳܠܶܝܢ ܕܰܟܪ̈ܺܝܟܳܢ ܠܢܳܛܪ̈ܰܝ ܦܽܘܩܕ̈ܳܢܶܐ ܘܠܳܐ ܠܰܐܝܠܶܝܢ ܕܫܳܝܛܺܝܢ ܡܶܠܬܳܐ<EOS>ܕܰܐܠܳܗܳܐ<EOS> ܘܰܐܩܶܦܘ ܠܡܶܪܰܓ ܠܫܰܘܬܳܦܽܘܬܳܐ ܘܰܠܡܺܐܠܰܕ ܐܰܝܟ ܚܰܝ̈ܘܳܬܳܐ<EOS> ܘܚܳܪܘ ܒܰܐܪܥܳܐ<EOS>ܘܶܐܬܕܰܡܺܝܘ ܒܳܗ ܕܠܳܐ ܐܶܬܒܰܝܰܢܘ ܒܺܐܝܩܳܪܗܽܘܢ ܥܶܠܳܝܳܐ<EOS> ܘܰܒܚܽܘܠܛܳܢܗܽܘܢ ܘܰܒܚܽܘܒܗܽܘܢ<EOS>ܕܰܠܘܳܬ ܥܺܝܪ̈ܶܐ ܥܶܠܳܝ̈ܶܐ<EOS>ܘܰܒܗܳܠܶܝܢ ܟܽܠܗܶܝܢ ܐܳܕܳܡ ܘܚܰܘܳܐ ܨܒܰܘ ܘܶܐܫܬܰܦܰܠܘ ܒܝܰܕ ܡܶܨܥܳܝܳܐ<EOS>ܒܺܝܫܳܐ ܘܰܫܒܰܩܘ ܫܡܰܝܳܐ ܘܥܽܘܬܪܳܐ ܫܡܰܝܳܢܳܐ ܘܰܪܚܶܡܘ ܐܰܪܥܳܐ ܘܟܽܠ ܕܒܳܗ<EOS> ܥܰܪܛܶܠܳܝܺܝܢ<EOS>ܗ̱ܘܰܘ ܕܶܝܢ ܕܒܶܝܬ ܐܳܕܳܡ ܡܶܢ ܗܳܢܳܐ ܠܒܽܘܫܳܐ ܕܡܶܬܚܙܶܐ ܒܗܳܢܳܐ ܥܳܠܡܳܐ<EOS> ܗܳܟܰܢ<EOS>ܐܺܝܬܰܝܗܽܘܢ ܗ̱ܘܰܘ ܕܒܶܝܬ ܐܳܕܳܡ ܩܕܳܡ ܕܠܳܐ ܢܶܚܛܽܘܢ ܘܠܰܘ ܟܰܕ ܠܳܐ ܝܳܕܥܺܝܢ ܚܛܰܘ<EOS>ܒܡܳܪܽܘܕܽܘܬܗܽܘܢ<EOS> ܒܗܳܕܶܐ ܕܶܝܢ ܫܰܒܪܺܝܢ ܗ̱ܘܰܘ ܕܰܣܒܰܪܘ ܕܗܳܘܶܝܢ ܐܰܝܟ ܐܰܠܳܗܳܐ<EOS> ܘܰܛܥܰܘ<EOS>ܕܠܰܝܬ ܡܶܕܶܡ ܕܡܶܫܟܰܚ ܕܢܶܗܘܶܐ ܐܰܝܟ ܒܳܪܽܘܝܳܐ ܕܥܳܠ̈ܡܶܐ ܟܽܠܗܽܘܢ ܗܰܘ ܕܗܽܘܝܽܘ<EOS>ܒܳܪܽܘܝܳܐ ܘܗܽܘܝܽܘ ܡܳܪܰܢ ܝܶܫܽܘܥ ܡܫܺܝܚܳܐ<EOS> ܐܰܠܳܗܳܐ ܕܶܝܢ ܚܳܙܶܐ ܗ̱ܘܳܐ ܘܡܰܗܡܶܐ ܘܡܰܓܰܪ<EOS>ܪܽܘܚܶܗ ܘܰܡܣܰܝܒܰܪ ܟܰܕ ܫܳܐܶܛ ܐܳܕܳܡ ܡܶܠܰܘܗ̱ܝ̈ ܘܫܳܪܶܐ ܦܽܘܩܕ̈ܳܢܰܘܗ̱ܝ ܘܒܳܥܶܐ ܕܢܶܚܛܽܘܦ<EOS>ܢܶܗܘܶܐ ܦܶܚܡܳܐ ܕܰܐܠܳܗܳܐ ܒܪܳܡܽܘܬܳܐ ܘܠܳܐ ܒܡܰܟܺܝܟܽܘܬܳܐ<EOS>ܡܶܛܽܠ ܗܳܢܳܐ ܐܶܡܰܪ ܫܠܺܝܚܳܐ ܕܰܡܫܺܝܚܳܐ ܠܰܘ ܒܰܚܛܽܘܦܝܳܐ ܨܒܳܐ ܕܢܶܗܘܶܐ<EOS>ܦܶܚܡܳܐ ܕܰܐܠܳܗܳܐ ܐܰܝܟ ܐܳܕܳܡ<EOS> ܐܶܠܳܐ ܢܰܦܫܶܗ ܣܰܪܶܩ ܐܳܦ ܡܶܢ ܗܳܢܳܐ ܡܶܕܶܡ ܕܰܪܚܶܡ<EOS>ܐܳܕܳܡ ܘܰܒܥܳܐ ܕܢܶܗܘܶܐ ܐܰܠܳܗܳܐ ܒܥܽܘܬܪܳܐ ܐܰܪܥܳܢܳܐ ܘܰܕܡܽܘܬܳܐ ܕܥܰܒܕܳܐ ܢܣܰܒ ܟܰܕ<EOS>ܗܘܳܐ ܒܰܕܡܽܘܬܶܗ ܕܗܳܝ ܒܪܺܝܬܶܗ ܕܒܰܪܢܳܫܳܐ ܩܰܕܡܳܝܳܐ ܒܡܶܫܬܰܡܥܳܢܽܘܬܶܗ ܘܰܒܚܽܘܒܶܗ<EOS>ܘܰܒܡܰܟܺܝܟܽܘܬܶܗ ܕܰܢܚܰܘܶܐ ܠܰܢ ܐܰܝܟܰܢ ܐ̱ܢܳܫ ܗܳܘܶܐ ܐܰܚܳܐ ܘܰܒܪܳܐ ܘܝܳܪܬܳܐ ܘܩܰܪܺܝܒܳܐ<EOS>ܕܰܨܒܳܐ ܕܠܳܐ ܚܣܳܡܳܐ ܕܢܶܥܡܪܽܘܢ ܥܰܡܶܗ ܐܰܪ̈ܥܳܢܶܐ ܕܡܽܘܬܳܐ ܠܰܡ ܕܥܰܒܕܳܐ ܢܣܰܒ ܕܢܶܫܬܡܰܥ<EOS>ܠܰܐܒܽܘܗ̱ܝ ܐܰܝܟ ܥܰܒܕܳܐ<EOS> ܠܰܘ ܐܰܝܟ ܕܰܢܣܰܒ ܠܶܗ ܐܳܕܳܡ ܕܡܽܘܬܳܐ ܕܪܳܡܽܘܬܳܐ ܕܢܶܗܘܶܐ<EOS>ܕܰܠܩܽܘܒܠܳܐ ܘܣܰܩܽܘܒܠܳܐ ܠܡܳܪܶܗ ܘܰܠܒܳܪܽܘܝܶܗ ܘܢܺܬܶܒ ܠܩܽܘܒܠܶܗ ܘܢܶܥܨܶܝܘܗ̱ܝ<EOS>ܠܳܐ ܓܶܝܪ ܣܰܚܦܶܗ ܠܳܐܕܳܡ ܡܶܕܶܡ ܒܝܰܘܡܳܐ ܕܰܢܦܰܠ ܐܶܠܳܐ ܐܶܢ ܪܳܡܽܘܬܳܐ<EOS>ܕܰܨܒܳܐ ܕܢܶܗܘܶܐ ܦܶܚܡܳܐ ܕܰܐܠܳܗܳܐ ܒܪܳܡܽܘܬܶܗ<EOS> ܘܗܺܝ ܥܒܰܕܬܶܗ ܝܰܬܺܝܪܳܐ ܘܗܺܝ ܐܰܦܶܩܬܶܗ<EOS>ܡܶܢ ܦܰܪܕܰܝܣܳܐ ܕܡܰܠܟܽܘܬܳܐ ܘܗܺܝ ܫܰܦܶܠܬܶܗ ܥܕܰܡܳܐ ܠܰܐܪܥܳܐ<EOS> ܐܰܚܰܝ̈ ܢܶܥܪܽܘܩ ܡܶܢ<EOS>ܪܳܡܽܘܬܳܐ ܕܠܳܐ ܢܶܗܘܶܐ ܡܶܠܚܳܐ ܕܦܰܟܺܝܗ ܛܰܥܡܳܗ ܕܳܐܦ ܠܳܐ ܠܙܶܒܠܳܐ ܐܳܙܳܠ̱ܐ ܕܠܳܐ<EOS>ܛܰܥܡܳܐ ܐܺܝܬ ܒܳܗ ܕܢܶܡܠܽܘܚ ܡܶܢܳܗ ܕܶܒܚ̈ܶܐ ܘܠܳܐ ܚܰܩܠܳܐ ܡܶܙܕܰܒܠܳܐ ܡܶܢܳܗ ܘܡܰܟܫܪܳܐ<EOS>ܡܶܢܳܗ ܚܶܛܬܳܐ ܐܰܝܟ ܕܶܐܡܰܪ ܡܳܪܰܢ ܕܡܰܢ ܕܢܶܬܬܪܺܝܡ ܐܰܝܟ ܐܳܕܳܡ ܢܶܬܡܰܟܰܟ<EOS> ܘܡܰܢ<EOS>ܕܢܶܬܡܰܟܰܟ ܐܰܝܟ ܝܶܫܽܘܥ ܢܶܬܬܪܺܝܡ ܐܰܝܟ ܕܗܽܘ ܐܶܬܬܪܺܝܡ<EOS>ܒܪܳܡܽܘܬܶܗ ܗ̱ܽܘ ܕܳܐܕܳܡ ܐܶܚܰܕ ܐܰܠܳܗܳܐ ܬܰܪ̈ܥܰܝ ܦܰܪܕܰܝܣܳܐ ܩܕܳܡܰܘܗ̱ܝ<EOS>ܗܳܢܰܘ ܕܶܝܢ ܬܰܪ̈ܥܶܐ ܕܰܫܡܰܝܳܐ<EOS> ܐܰܝܟܰܢܳܐ ܗܳܟܺܝܠ ܕܰܒܪܳܡܽܘܬܶܗ ܕܳܐܕܳܡ ܐܰܦܩܶܗ ܐܰܠܳܗܳܐ<EOS>ܡܶܢ ܦܰܪܕܰܝܣܳܐ ܗܳܟܰܢܳܐ ܒܡܰܟܺܝܟܽܘܬܶܗ ܡܰܥܶܠ ܠܶܗ ܗܳܢܰܘ ܕܶܝܢ ܡܰܣܶܩ ܠܶܗ ܠܰܫܡܰܝܳܐ<EOS>ܥܶܠ̈ܳܝܶܐ ܠܰܐܬܰܪ ܕܰܐܠܳܗܳܐ ܥܳܡܰܪ ܘܡܶܬܚܙܶܐ ܠܶܗ ܬܰܡܳܢ<EOS>ܐܶܡܰܪ ܓܶܝܪ ܕܰܒܡܰܢ ܡܪܰܥܶܝܢ ܐܰܢ̱ܬܽܘܢ ܠܺܝ ܡܶܢ ܒܳܬܰܪ ܕܰܐܪܓܶܙܬܽܘܢܳܢܝ؟<EOS>ܒܩܶܢ̈ܝܳܢܶܐ ܐܰܘ ܒܕܶܒ̈ܚܳܬܳܐ ܕܚܰܝܘ̈ܳܬܳܐ ܚܰܪ̈ܫܳܬܳܐ؟ ܕܶܒܚܝ ܕܺܝܠܝ ܡܶܟܺܝܠ ܘܬܰܪܥܽܘܬܝ<EOS>ܘܨܶܒܝܳܢܝ ܘܰܢܝܳܚܝ ܐܺܝܬܰܘܗ̱ܝ ܢܺܝܚܳܐ ܘܡܰܟܺܝܟ ܪܽܘܚܳܐ ܕܚܳܐܰܪ ܐ̱ܢܳܐ ܒܶܗ ܘܥܳܡܰܪ ܐ̱ܢܳܐ<EOS>ܒܶܗ ܘܗܽܘ ܒܺܝ ܣܳܠܶܩ ܟܰܕ ܣܳܠܶܩ ܐ̱ܢܳܐ ܠܰܐܬܪܳܐ ܕܰܢܝܳܚܝ<EOS>ܘܬܽܘܒ ܐܶܡܰܪ ܕܰܓܒܳܝܗ̱ܝ ܐܰܠܳܗܳܐ ܠܡܽܘܫܶܐ ܡܶܛܽܠ ܕܡܰܟܺܝܟ ܗ̱ܘܳܐ ܡܶܢ<EOS>ܟܽܠܗܽܘܢ ܒܢܰܝ̈ ܐ̱ܢܳܫܳܐ<EOS> ܡܰܟܺܝܟܽܘܬܳܐ ܥܰܡ ܟܽܠ ܐܶܬܬܰܩܠܰܬ ܘܗܺܝ ܢܶܛܠܰܬ<EOS> ܬܰܩܠܶܗ ܓܶܝܪ<EOS>ܐܰܠܳܗܳܐ ܠܡܽܘܫܶܐ ܥܰܡ ܫܶܬܡܳܐܐ ܐܰܠܦ̈ܺܝܢ ܐܳܣܪ̈ܰܝ ܣܰܝܦܳܐ ܘܥܰܡ ܢܶܫܰܝ̈ܗܽܘܢ ܘܥܰܡ<EOS>ܒܢܰܝ̈ܗܽܘܢ ܘܣܳܡܶܗ ܠܗܰܘ ܡܰܟܺܝܟܳܐ ܒܚܰܕ ܓܰܒܳܗ ܕܡܰܣܰܐܬܳܐ ܘܙܶܠܰܬ ܩܰܫܝܽܘܬܳܐ<EOS>ܘܪܳܡܽܘܬܳܐ ܘܢܶܛܠܰܬ ܡܰܟܺܝܟܽܘܬܳܐ ܘܢܺܝܚܽܘܬܳܐ<EOS> ܘܶܐܡܰܪ ܠܶܗ ܡܳܪܝܳܐ ܦܽܘܩ ܠܳܟ ܡܶܢ ܓܰܘ<EOS>ܥܰܡܳܐ ܗܳܢܳܐ ܘܰܐܘܒܶܕ ܐܶܢܽܘܢ ܒܰܚܕܳܐ ܫܳܥܳܐ<EOS> ܘܶܐܡܰܪ ܡܽܘܫܶܐ ܐܶܢ ܥܳܛܶܐ ܐܰܢ̱ܬ ܠܗܽܘܢ<EOS>ܥܛܺܝܢܝ ܥܰܡܗܽܘܢ<EOS> ܘܶܐܡܰܪ ܠܳܐ ܡܽܘܫܶܐ<EOS> ܡܰܢ ܕܰܚܛܳܐ ܠܺܝ ܐܶܥܛܶܝܘܗ̱ܝ<EOS> ܘܶܐܡܰܪ ܡܽܘܫܶܐ<EOS>ܠܳܐ ܡܳܪܝ<EOS> ܐܶܢ ܫܳܒܶܩ ܐܰܢ̱ܬ ܠܗܽܘܢ ܐܰܝܟ ܕܰܫܒܰܩܬ ܠܗܽܘܢ ܡܶܢ ܡܶܨܪܶܝܢ ܘܰܥܕܰܡܳܐ ܠܗܳܫܳܐ<EOS>ܘܶܐܠܳܐ ܥܛܺܝܢܝ ܥܰܡܗܽܘܢ<EOS> ܘܰܒܗܳܕܶܐ ܝܺܪܶܒ ܡܽܘܫܶܐ ܕܣܳܡ ܢܰܦܫܶܗ ܥܰܡ ܚܰܛܳܝ̈ܶܐ ܕܟܽܠ ܝܽܘܡ<EOS>ܚܳܛܶܝܢ ܗ̱ܘܰܘ<EOS> ܫܒܽܘܩ ܠܗܽܘܢ ܠܰܡ ܐܰܝܟ ܕܰܫܒܰܩܬ ܠܗܽܘܢ ܡܶܢ ܓܰܘ ܡܶܨܪܶܝܢ ܘܰܥܕܰܡܳܐ<EOS>ܠܝܰܘܡܳܢ<EOS> ܘܰܐܚܶܒ ܐܶܢܽܘܢ ܠܚܰܛܳܝ̈ܶܐ ܐܰܝܟ ܢܰܦܫܶܗ ܘܠܳܐ ܦܪܰܫ ܢܰܦܫܶܗ ܡܶܢܗܽܘܢ<EOS>ܗܳܟܰܢ ܬܽܘܒ ܨܒܳܐ ܒܶܗ ܒܢܽܘܚ ܒܰܠܚܽܘܕܰܘܗ̱ܝ<EOS> ܡܶܛܽܠ ܠܰܡ ܕܠܳܟ ܒܰܠܚܽܘܕ<EOS>ܚܙܺܝܬ ܕܬܰܡܺܝܡ ܐܰܢ̱ܬ ܘܡܰܟܺܝܟ ܐܰܢ̱ܬ ܡܶܢ ܟܽܠܳܗ ܐܰܪܥܳܐ<EOS> ܘܶܐܡܰܪ ܠܶܗ ܡܳܪܝܳܐ ܕܦܽܘܩ ܡܶܢ<EOS>ܒܰܝܢܳܬܗܽܘܢ ܕܥܳܛܶܐ ܐ̱ܢܳܐ ܠܟܽܠܒܣܰܪ ܕܰܒܪܺܝܬ<EOS> ܡܶܛܽܠ ܕܚܰܒܶܠ ܟܽܠ ܒܣܰܪ ܐܽܘܪܚܶܗ<EOS> ܘܶܐܡܰܪ<EOS>ܢܽܘܚ ܚܳܣ ܠܳܟ ܕܰܬܚܰܒܶܠܶܝܗ ܠܟܽܠܳܗ ܐܰܪܥܳܐ<EOS> ܘܶܐܡܰܪ ܠܶܗ ܡܳܪܝܳܐ ܗܳܐ ܣܳܐܶܡ ܐ̱ܢܳܐ ܠܳܗ<EOS>ܠܟܽܠܳܗ ܐܰܪܥܳܐ ܒܡܰܣܰܐܬܳܐ ܥܰܡܳܟ<EOS> ܘܶܐܢ ܢܳܛܠܺܝܢ ܠܩܽܘܒܠܳܟ ܫܳܒܶܩ ܐ̱ܢܳܐ ܠܗܽܘܢ<EOS> ܘܰܬܩܰܠ<EOS>ܐܶܢܽܘܢ ܡܳܪܝܳܐ ܥܰܡܶܗ ܘܰܢܛܰܠ ܢܽܘܚ ܒܡܰܟܺܝܟܽܘܬܶܗ ܛܳܒ ܡܶܢ ܟܽܠܗܽܘܢ<EOS> ܘܰܐܣܺܝܦ ܡܳܪܝܳܐ<EOS>ܟܽܠܒܣܰܪ ܕܪܳܡ ܘܙܰܠܺܝܠ ܒܗܰܘ ܙܰܒܢܳܐ<EOS>ܗܳܟܰܢܳܐ ܬܽܘܒ ܒܝܰܘ̈ܡܰܝ ܐܺܝܽܘܒ ܬܩܰܠ ܟܽܠܢܳܫ ܥܰܡܶܗ<EOS> ܘܰܢܛܰܠ ܐܺܝܽܘܒ<EOS>ܒܡܰܟܺܝܟܽܘܬܶܗ ܘܠܳܐ ܐܶܫܬܟܰܚ ܐܰܟܘܳܬܶܗ ܒܝܰܘ̈ܡܰܘܗ̱ܝ<EOS> ܘܣܳܗܶܕ ܡܳܪܰܢ ܕܶܐܡܰܪ ܕܝܳܐ ܡܰܢ<EOS>ܥܰܒܕܝ ܐܺܝܽܘܒ ܕܬܰܡܺܝܡ ܘܰܬܪܺܝܨ ܘܡܰܣܛܶܐ ܡܶܢ ܒܺܝܫܬܳܐ ܘܠܰܝܬ ܐܰܟܘܳܬܶܗ ܒܰܐܪܥܳܐ<EOS>ܘܕܶܐܡܪܶܬ ܥܰܠ ܡܰܣܰܐܬܳܐ<EOS> ܗܳܟܰܢ ܟܬܺܝܒ ܕܰܐܝܟ ܠܰܗܓܳܐ ܐܶܢܽܘܢ ܟܽܠܗܽܘܢ ܒܢܰܝ̈ܢܳܫܳܐ<EOS>ܕܰܓ̈ܳܠܶܐ ܕܰܒܡܰܣܰܐܬܳܐ ܬܩܺܝܠܺܝܢ ܘܰܣܪ̈ܺܝܩܺܝܢ ܐܰܟܚܕܳܐ<EOS>ܡܳܢܳܐ ܐܳܡܪܺܝܢܰܢ؟ ܡܶܛܽܠ ܕܗܶܢܽܘܢ ܗܘܰܘ ܒܰܠܚܽܘܕܰܝܗܽܘܢ ܡܰܟܺܝ̈ܟܶܐ<EOS>ܕܰܠܡܳܐ ܡܶܬܕܰܒܪܺܝܢ ܗ̱ܘܰܘ ܠܗܽܘܢ ܠܪܳܡܽܘܬܳܐ ܘܰܠܬܰܙܺܝܙܽܘܬܳܐ ܕܡܰܠܝܳܐ ܗ̱ܘܳܬ ܐܰܪܥܳܐ<EOS>ܟܽܠܳܗ؟ ܘܝܰܘܡܳܢ ܡܳܐ ܕܶܐܡܰܪܢ ܠܐ̱ܢܳܫ ܕܶܐܬܡܰܟܰܟ ܘܰܥܒܰܪ ܡܶܢ ܒܺܝܫܬܳܐ ܘܰܥܒܶܕ ܛܳܒܬܳܐ<EOS>ܐܰܝܟ ܩܰܕܡܳܝ̈ܶܐ<EOS> ܐܳܡܰܪ ܕܠܰܝܬ ܐ̱ܢܳܫ ܕܥܳܒܶܕ ܗܳܟܘܳܬ ܝܰܘܡܳܢܳܐ<EOS> ܘܰܐܢ̱ܬ ܘܶܐܢܳܐ ܥܰܠ<EOS>ܡܳܢܳܐ ܠܳܐ ܗܳܘܶܝܢܰܢ ܐܰܝܟ ܢܽܘܚ ܘܺܐܝܽܘܒ ܘܕܳܢܺܝܐܶܝܠ ܕܳܐܦ ܗܽܘ ܡܰܟܺܝܟ ܗ̱ܘܳܐ<EOS>ܐܰܟܘܳܬܗܽܘܢ ܕܥܰܡܗܽܘܢ ܣܳܡܳܗ ܡܳܪܝܳܐ ܡܢܳܬܶܗ ܐܶܠܳܐ ܡܶܛܽܠ ܕܠܰܝܬ ܐ̱ܢܳܫ ܐܰܝܟ ܗܳܠܶܝܢ<EOS>ܠܳܐ ܠܰܡ ܡܶܬܡܰܟܰܟ ܐ̱ܢܳܐ<EOS> ܐ̱ܢܳܫܳܐ ܕܶܝܢ ܕܡܰܟܺܝܟܺܝܢ ܘܰܡܝܰܬܪܺܝܢ ܡܶܢ ܗܳܠܶܝܢ ܐܺܝܬ<EOS>ܝܰܘܡܳܢ ܚܰܕ ܒܶܝܬ ܣܰܓܺܝ̈ܐܶܐ<EOS> ܐܶܠܳܐ ܐܶܢ ܒܶܗ ܒܐ̱ܢܳܫ ܠܳܐ ܗܳܘܝܳܐ ܡܰܟܺܝܟܽܘܬܳܐ<EOS>ܘܒܰܣܺܝܡܽܘܬܳܐ ܠܳܐ ܠܡܰܟܺܝ̈ܟܶܐ ܝܺܕܺܝܥ ܘܠܳܐ ܐܰܠܳܗܳܐ ܥܳܡܰܪ ܒܶܗ ܘܠܳܐ ܫܪܳܪܳܐ ܡܰܕܪܶܟ<EOS>ܐܳܦ ܦܰܐܘܠܳܘܣ ܕܶܝܢ ܣܰܓܺܝ ܪܰܒ ܕܰܐܚܶܒ ܠܒ̈ܺܝܫܶܐ ܛܳܒ ܡܶܢ ܢܰܦܫܶܗ<EOS>ܘܳܐܡܰܪ ܕܣܳܗܶܕ ܗ̱ܽܘ ܠܺܝ ܡܳܪܝܳܐ ܕܨܳܒܶܐ ܗ̱ܘܺܝܬ ܕܶܐܡܽܘܬ ܘܰܢܫܰܒܚܽܘܢ ܒܺܝܫ̈ܶܐ ܠܡܳܪܳܗ<EOS>ܕܬܶܫܒܽܘܚܬܳܐ ܐܶܢ ܨܳܒܶܐ ܐܰܠܳܗܳܐ ܕܰܢܩܰܒܠܰܢܝ ܘܰܢܚܰܠܶܦ ܡܰܘܬܝ ܒܚܰܝܰܝ̈ܗܽܘܢ ܡܶܛܽܠ<EOS>ܕܶܐܬܕܰܡܶܐ ܒܡܳܪܰܢ ܕܡܺܝܬ ܚܠܳܦ ܚܰܛܳܝ̈ܶܐ<EOS> ܘܰܫܠ̈ܺܝܚܶܐ ܟܽܠܗܽܘܢ ܥܰܠ ܐܰܦܰܝ̈ ܚܰܛܳܝ̈ܶܐ<EOS>ܡܺܝܬܘ ܒܡܰܘ̈ܬܶܐ ܣܰܓܺܝ̈ܐܶܐ ܕܢܶܓܕ̈ܶܐ ܘܰܕܣܰܝܦܳܐ ܘܕܰܙܩܺܝܦܳܐ<EOS> ܚܢܰܢ ܗܳܟܺܝܠ ܐܰܝܟܰܢܳܐ<EOS>ܡܰܕܪܟܺܝܢ ܚ̱ܢܰܢ ܠܗܽܘܢ ܕܳܐܦܠܳܐ ܡܶܫܒܰܩ ܫܳܒܩܺܝܢ ܚ̱ܢܰܢ ܠܚܰܛܳܝ̈ܶܐ ܘܰܟܡܳܐ ܦܳܝܫܺܝܢܰܢ<EOS>ܡܶܢ ܓܡܺܝܪܽܘܬܳܐ ܕܳܐܦܠܳܐ ܕܢܰܦܫܰܢ ܝܳܨܦܺܝܢܰܢ<EOS> ܟܡܳܐ ܡܚܰܝܒܺܝܢܰܢ ܠܗܳܕܶܐ ܕܡܶܪܕܰܦ<EOS>ܪܳܕܦܺܝܢܰܢ ܠܗܽܘܢ ܘܩܳܛܠܺܝܢܰܢ ܢܰܦܫܰܢ ܕܰܗܘܰܝܢ ܪ̈ܳܕܽܘܦܶܐ ܘܠܳܐ ܪ̈ܕܺܝܦܶܐ<EOS>ܬܽܘܒ ܐܶܡܰܪ ܡܰܠܰܐܟܳܐ ܠܡܰܪܝܰܡ<EOS> ܫܠܳܡ ܠܶܟܝ ܒܪܺܝܟܬܳܐ ܕܢܶܫ̈ܶܐ<EOS> ܗܳܢܰܘ<EOS>ܕܶܝܢ ܡܰܟܺܝܟܬܳܐ ܕܢܶܫ̈ܶܐ<EOS> ܡܳܪܝ ܥܰܡܶܟܝ ܡܶܛܽܠ ܡܰܟܺܝܟܽܘܬܶܟܝ<EOS> ܘܶܐܡܪܰܬ ܡܰܪܝܰܡ ܡܰܘܕܝܳܐ<EOS>ܐ̱ܢܳܐ ܠܶܗ ܠܰܐܠܳܗܳܐ ܕܚܳܪ ܒܡܽܘܟܳܟܳܐ ܕܰܐܡܬܶܗ ܘܠܳܐ ܒܫܽܘܦܪܳܐ ܘܠܳܐ ܒܥܽܘܬܪܳܐ<EOS> ܐܶܠܽܘ<EOS>ܐܺܝܬ ܗ̱ܘܳܐ ܓܶܝܪ ܐܰܢ̱ܬܬܳܐ ܐ̱ܚܪܺܬܳܐ ܕܡܰܟܺܝܟܳܐ ܗ̱ܘܳܬ ܡܶܢ ܡܰܪܝܰܡ ܡܶܢܳܗ ܡܶܬܺܝܠܶܕ<EOS>ܗ̱ܘܳܐ ܡܫܺܝܚܳܐ ܗܰܘ ܡܰܟܺܝܟܳܐ ܕܟܽܠܗܽܘܢ ܒܢܰܝ̈ܢܳܫܳܐ ܕܺܐܝܬܰܘܗ̱ܝ ܪܳܚܡܳܐ ܕܡܰܟܺܝܟܽܘܬܳܐ<EOS>ܡܶܟܺܝܠ ܗܘܳܐ ܐܳܕܳܡ ܒܰܐܪܥܳܐ ܫܡܰܝܳܢܳܐ ܗܘܳܐ ܬܰܚܬܳܝܳܐ ܪܽܘܚܳܢܳܐ ܗܘܳܐ<EOS>ܦܰܓܪܳܢܳܐ ܢܦܶܫ ܚܰܝ̈ܶܐ ܗܘܰܘ ܛܰܥܡܰܬ ܡܰܘܬܳܐ<EOS> ܘܶܐܬܪܰܟܢܰܬ ܪܰܒܽܘܬܳܐ ܘܡܰܠ̱ܠܰܬ ܥܰܡ<EOS>ܐܳܕܳܡ<EOS> ܘܰܥܪܰܩܘ ܐܳܕܳܡ ܘܚܰܘܳܐ ܘܶܐܬܛܰܫܺܝܘ ܒܶܝܬ ܐܺܝܠܳܢ̈ܳܐ ܕܩܳܝܡܺܝܢ ܒܰܐܪܥܳܐ<EOS> ܘܶܐܡܰܪ<EOS>ܡܳܪܝܳܐ ܠܳܐܕܳܡ ܐܰܝܟܳܐ ܐܰܢ̱ܬ ܐܳܕܳܡ ܕܠܰܝܬܰܝܟ ܒܶܝܬ ܥܺܝܪ̈ܶܐ ܥܶܠܳܝ̈ܶܐ؟ ܘܶܐܡܰܪ<EOS>ܕܩܳܠܳܟ ܫܶܡܥܶܬ ܘܶܐܬܛܰܫܺܝܬ ܡܶܢ ܩܕܳܡܰܝܟ ܕܒܳܗܶܬ ܐ̱ܢܳܐ ܕܶܐܚܙܶܝܟ ܐܳܦ ܒܰܐܪܥܳܐ ܗܰܘ<EOS>ܕܒܰܫܡܰܝܳܐ ܐܰܡܺܝܢܳܐܺܝܬ ܩܕܳܡ ܦܰܪܨܽܘܦܳܟ ܩܳܐܶܡ ܗ̱ܘܺܝܬ ܘܗܳܫܳܐ ܚܳܙܶܐ ܐܰܢ̱ܬ ܦܽܘܪܣܳܝܝ<EOS>ܗܳܢܰܘ ܕܶܝܢ ܒܳܗܶܬ ܐ̱ܢܳܐ ܒܡܶܕܶܡ ܕܶܐܬܪܰܥܺܝܬ ܘܫܳܛܶܬ ܡܶܠܬܳܟ ܘܠܳܐ ܝܶܕܥܶܬ ܕܠܳܐ ܥܰܦܪܳܐ<EOS>ܗܳܘܶܐ ܐܰܝܟ ܓܳܒܽܘܠܶܗ ܘܠܳܐ ܡܶܫܟܰܚ ܕܢܶܥܡܰܪ ܥܒܺܝܕܳܐ ܥܰܡ ܥܳܒܽܘܕܶܗ ܐܶܠܳܐ ܐܶܢ ܒܪ̈ܰܚܡܶܐ<EOS>ܟܰܕ ܢܶܬܡܰܟܰܟ<EOS>ܘܶܐܡܰܪ ܡܳܪܝܳܐ ܠܳܐܕܳܡ ܗܳܐ ܡܶܢ ܡܶܕܶܡ ܕܙܰܗܰܪܬܳܟ ܡܶܢܶܗ ܐܶܬܚܰܫܰܚܬ<EOS>ܗܳܢܰܘ ܕܶܝܢ ܠܰܫܡܰܝܳܐ ܐܰܣܠܺܝܬ ܘܰܓܒܰܝܬ ܐܰܪܥܳܐ<EOS> ܗܳܢܰܘ ܕܶܝܢ ܠܺܐܝܠܳܢܳܐ ܛܳܒܳܐ ܫܒܰܩܬ<EOS>ܠܗܰܘ ܕܠܳܐ ܝܳܕܰܥ ܗ̱ܘܰܝܬ ܒܶܗ ܒܺܝܫܬܳܐ ܘܰܢܚܶܬܬ ܠܗܰܘ ܕܺܝܕܰܥܬ ܒܶܗ ܒܺܝܫܬܳܐ ܘܛܳܒܬܳܐ<EOS>ܗܳܢܰܘ ܕܶܝܢ ܢܦܰܠܬ ܡܶܢ ܫܡܰܝܳܐ ܠܰܐܪܥܳܐ<EOS> ܥܰܠ ܡܳܢܳܐ ܐܳܕܳܡ؟ ܐܳܡܰܪ ܠܶܗ ܕܚܰܘܳܐ<EOS>ܡܠܰܟܬܰܢܝ؟ ܚܰܘܳܐ ܐܳܡܪܳܐ ܕܚܶܘܝܳܐ ܡܰܠܟܰܢܝ؟ ܚܶܘܝܳܐ ܐܳܡܰܪ ܡܳܪܽܘܕܳܐ ܫܰܕܠܰܢܝ ܘܫܰܕܪܳܢܝ؟<EOS>ܡܶܛܽܠ ܓܶܝܪ ܕܦܰܩܕܶܗ ܐܰܠܳܗܳܐ ܠܳܐܕܳܡ ܕܠܳܐ ܢܶܫܬܡܰܥ ܠܶܗ ܠܳܐ ܗܽܘ ܘܠܳܐ ܚܰܘܳܐ ܠܗܰܘ<EOS>ܕܰܡܪܰܕ ܥܰܠ ܡܶܠܰܬ ܡܳܪܶܗ ܐܰܝܟ ܕܡܶܢ ܠܥܶܠ ܐܰܦܺܝܣܢ ܐܰܝܟܰܢ ܡܪܰܕ ܡܶܛܽܠܗܳܢܳܐ ܫܰܕܰܪ<EOS>ܚܶܘܝܳܐ ܡܶܛܽܠ ܕܫܰܕܠܶܗ ܘܶܐܫܬܰܥܒܰܕ ܠܶܗ<EOS>ܒܗܳܝ ܓܶܝܪ ܕܰܡܪܰܕ ܘܰܐܠܳܗܳܐ ܣܰܚܦܶܗ ܗܘܳܐ ܤܳܛܳܢܳܐ ܒܰܪ ܚܶܫܽܘܟܳܐ<EOS>ܒܨܶܒܝܳܢܶܗ<EOS> ܘܰܐܗܡܺܝ ܠܶܗ ܘܠܳܐ ܩܰܛܠܶܗ ܡܶܛܽܠ ܢܰܓܺܝܪܽܘܬ ܪܽܘܚܶܗ ܘܠܳܐ ܬܳܐܶܒ ܗ̱ܘܳܐ<EOS>ܡܶܛܽܠ ܩܰܫܝܽܘܬܶܗ ܘܡܳܪܽܘܕܽܘܬܶܗ<EOS> ܘܰܚܠܳܦ ܕܠܳܐ ܦܠܰܚ ܠܡܳܪܝܳܐ ܐܰܝܟ ܕܶܐܡܰܪ ܡܳܪܰܢ<EOS>ܕܰܟܬܺܝܒ ܗ̱ܽܘ ܕܰܠܡܳܪܝܳܐ ܐܰܠܳܗܳܟ ܬܶܣܓܽܘܕ ܘܠܶܗ ܒܰܠܚܽܘܕܰܘܗ̱ܝ ܬܶܦܠܽܘܚ ܘܬܶܬܟܰܫܰܦ<EOS>ܐܶܠܳܐ ܕܰܠܩܽܘܒܠܳܗ ܕܗܳܕܶܐ ܒܶܪ̈ܝܳܬܳܐ ܐ̱ܚܪ̈ܳܢܝܳܬܳܐ ܫܰܕܶܠ ܘܰܡܪ̈ܰܕܝ ܐܰܝܟ ܕܰܠܚܶܘܝܳܐ<EOS>ܘܠܳܐܕܳܡ ܘܰܠܚܰܘܳܐ ܐܰܠܶܦ ܐܶܢܽܘܢ ܕܢܶܡܪܕܽܘܢ<EOS> ܘܰܢܦܰܠ ܐܳܕܳܡ ܡܶܢ ܫܡܰܝܳܐ ܒܗܳܝ ܫܽܘܪܰܥܬܳܐ<EOS>ܕܰܫܪܰܥ ܘܰܢܦܰܠ ܡܳܪܽܘܕܳܐ<EOS> ܡܳܪܽܘܕܳܐ ܓܶܝܪ ܥܠܰܘܗ̱ܝ ܣܶܠܩܰܬ ܗ̱ܘܳܬ ܡܰܚܫܰܒܬܳܐ ܕܢܶܗܘܶܐ<EOS>ܐܰܠܳܗܳܐ<EOS> ܘܟܰܕ ܐܶܬܗܰܓܰܡ ܠܶܗ ܐܶܬܳܐ ܫܰܕܠܶܗ ܠܳܐܕܳܡ ܕܢܶܫܪܰܥ ܢܶܦܶܠ ܠܶܗ ܕܢܶܗܘܶܐ ܠܶܗ<EOS>ܒܪܳܐ ܘܬܰܠܡܺܝܕܳܐ<EOS> ܘܠܳܐ ܐܰܢܺܝܚܶܗ ܐܰܠܳܗܳܐ ܐܰܝܟ ܡܶܕܶܡ ܕܶܐܬܪܰܥܺܝ ܐܶܠܳܐ ܚܰܢܶܗ ܠܳܐܕܳܡ<EOS>ܘܰܠܚܰܘܳܐ ܒܰܬܝܳܒܽܘܬܗܽܘܢ ܘܣܳܡ ܠܗܽܘܢ ܢܳܡܽܘܣܳܐ ܒܰܐܪܥܳܐ ܕܶܐܢ ܥܳܒܶܕ ܠܶܗ ܒܰܪܢܳܫܳܐ<EOS>ܚܳܝܶܐ ܒܶܗ<EOS> ܘܡܶܛܽܠ ܗܳܕܶܐ ܕܶܐܬܚܰܒܰܠ ܗܽܘ ܘܚܰܒܶܠ ܠܰܐܚܪ̈ܳܢܶܐ ܠܳܐ ܚܳܝܣܳܐ ܝܰܡܺܝܢܶܗ<EOS>ܕܝܶܫܽܘܥ ܥܠܰܘܗ̱ܝ ܘܥܰܠ ܚܽܘܒܳܠܶܗ ܘܥܰܠ ܬܰܫܢܺܝܩܶܗ ܕܰܐܝܟ ܕܚܰܒܶܠ ܡܶܬܚܰܒܰܠ ܘܟܽܠ ܢܰܦܫܳܐ<EOS>ܕܡܰܪܶܕ ܘܰܐܘܒܶܕ ܢܰܦܫܳܐ ܚܠܳܦ ܢܰܦܫܳܐ ܬܳܒܰܥ ܠܶܗ ܘܟܽܠܡܶܕܶܡ ܕܚܳܛܶܦ ܡܶܢ ܒܶܪ̈ܝܳܬܶܗ<EOS>ܬܳܒܰܥ ܠܶܗ ܕܥܳܒܰܪ ܬܰܫܢܺܝܩܳܐ ܕܟܽܠܗܽܘܢ ܪ̈ܰܫܺܝܥܶܐ ܘܬܰܫܢܺܝܩܶܗ ܕܺܝܠܶܗ ܢܶܗܘܶܐ ܩܰܝܳܡ<EOS>ܠܥܳܠܰܡ ܥܳܠܡܺܝܢ ܘܗܳܘܶܐ ܚܰܪܺܝܦ ܡܶܢ ܟܽܠ ܬܰܫܢ̈ܺܝܩܺܝܢ ܘܰܡܬܰܚܬܳܝ ܡܶܢ ܟܽܠܗܽܘܢ<EOS>ܚܳܣ ܠܶܗ ܠܡܳܪܰܢ ܕܢܶܫܓܽܘܪ ܓܺܗܰܢܳܐ ܕܐ̱ܢܳܫܳܐ ܐܰܝܟ ܕܺܝܠܶܗ ܡܶܛܽܠ ܕܠܳܐ<EOS>ܐ̱ܢܳܫ ܚܰܒܶܠ ܐܰܟܘܳܬܶܗ ܐܶܠܳܐ ܐܶܢ ܪ̈ܽܘܚܶܐ ܛܰܢ̈ܦܳܬܳܐ ܗܳܠܶܝܢ ܕܰܗ̈ܘܰܝ ܠܶܗ ܒ̈ܢܳܬܳܐ<EOS>ܘܰܡܫܰܥܒ̈ܕܳܢ ܠܶܗ ܕܳܐܦ ܗܶܢܶܝܢ ܒܰܪ̈ܝܳܢ ܗ̱ܘܰܝ̈ ܠܬܶܫܡܶܫܬܳܐ ܐܰܝܕܳܐ ܕܰܨܒܳܐ ܐܰܠܳܗܳܐ<EOS>ܕܢܶܒܪܶܐ ܐܶܢܶܝܢ<EOS> ܘܶܐܫܬܡܰܥ̈ܝ ܠܣܳܛܳܢܳܐ ܐܰܝܟ ܚܶܘܝܳܐ ܘܶܐܬܛܰܢܰܦ̈ܝ ܘܰܗܘܰܝ̈ ܤܳܛܳܢܳܐ<EOS>ܘܳܠܐ ܬܽܘܒ ܐܶܬܩܰܕ̈ܰܫܝ<EOS> ܟܽܠܢܳܫ ܓܶܝܪ ܕܰܐܪܫܰܥ ܒܕܳܪܕܳܪ ܡܰܪܡܰܪܘ<EOS> ܗܳܢܳܐ ܕܶܝܢ ܒܟܽܠ<EOS>ܕܳܪ̈ܺܝܢ ܡܰܪܡܰܪ ܟܡܳܐ ܕܗܳܘܶܐ ܗܳܢ ܥܳܠܡܳܐ ܡܰܪܡܰܪ ܡܶܛܽܠ ܕܰܫܦܰܪ ܠܳܐܕܳܡ ܘܠܰܒܢܰܘ̈ܗ̱ܝ<EOS>ܕܰܢܡܰܪܡܪܽܘܢ ܪܽܘܚܶܗ ܕܡܳܪܰܢ ܒܝܽܘܠܦܳܢܶܗ ܕܺܝܠܶܗ ܕܒܺܝܫܳܐ<EOS> ܗܳܟܰܢܳܐ ܟܡܳܐ ܕܺܐܝܬܰܘܗ̱ܝ ܗܰܘ<EOS>ܥܳܠܡܳܐ ܕܰܥܬܺܝܕ ܡܶܬܡܰܪܡܰܪ ܘܡܶܫܬܰܢܰܩ ܒܛܰܘܦܳܢܳܐ ܕܢܽܘܪܳܐ ܐܰܝܟ ܕܶܐܬܳܐ ܛܰܘܦܳܢܳܐ ܥܰܠ<EOS>ܒܢܰܝ̈ ܐܳܕܳܡ ܕܡܰܝ̈ܳܐ ܒܡܶܠܬܶܗ ܘܰܒܛܳܥܝܽܘܬܶܗ<EOS>ܡܶܟܺܝܠ ܫܰܪܺܝ ܐܰܠܳܗܳܐ ܠܡܶܬܪܰܚܳܡܽܘ ܥܰܠ ܐܳܕܳܡ ܘܚܰܘܳܐ<EOS> ܘܰܥܒܰܕ ܐܰܠܳܗܳܐ<EOS>ܟܽܘܬܺܝܢ̈ܝܳܬܳܐ ܕܡܶܫܟܳܐ ܘܰܐܠܒܶܫ ܐܶܢܽܘܢ ܒܪ̈ܰܚܡܰܘܗ̱ܝ ܘܠܳܐ ܐܰܝܟ ܣܰܟܠܽܘܬܶܗ ܘܰܐܝܟ ܡܶܕܶܡ<EOS>ܕܶܐܬܪܰܥܺܝ ܐܳܕܳܡ ܥܒܰܕ ܠܶܗ ܓܳܒܽܘܠܶܗ<EOS> ܐܶܠܽܘ ܓܶܝܪ ܐܰܝܟ ܣܰܟܠܽܘܬܶܗ ܡܣܳܦܽܘ ܡܣܺܝܦ ܗ̱ܘܳܐ<EOS>ܠܶܗ ܘܰܐܝܟ ܕܠܳܐ ܐܺܝܬܰܘܗ̱ܝ ܥܳܒܶܕ ܗ̱ܘܳܐ ܠܶܗ<EOS> ܐܶܠܳܐ ܗܽܘ ܐܳܕܳܡ ܒܚܺܐܪܽܘܬܶܗ ܓܒܳܐ ܠܶܗ<EOS>ܥܰܡܠܳܐ ܡܶܕܶܡ ܕܺܐܝܬܰܘܗ̱ܝ ܣܰܩܽܘܒܠܳܐ ܕܰܓܡܺܝܪܽܘܬܳܐ ܘܰܒܨܶܒܝܳܢܶܗ ܛܥܶܢ ܨܶܦܬܳܐ ܡܶܕܶܡ<EOS>ܕܚܳܢܶܩ ܠܰܐܝܠܶܝܢ ܕܒܳܥܶܝܢ ܕܢܶܬܥܰܠܽܘܢ ܠܪܰܘܡܳܐ ܥܶܠܳܝܳܐ ܡܶܛܽܠ ܕܰܫܡܰܥ ܡܶܠܟܳܐ ܕܡܰܢ<EOS>ܕܰܗܘܳܐ ܠܶܗ ܐܰܝܟ ܫܳܩܶܠܛܰܥܢܳܐ ܕܫܰܦܺܝܪ̈ܳܬܳܐ ܘܓܰܠܙܶܗ ܡܶܢ ܫܽܘܦܪ̈ܶܐ ܫܡܰܝ̈ܳܢܶܐ ܘܰܐܣܪܶܗ<EOS>ܒܫܽܘܦܪܳܗ ܕܰܐܪܥܳܐ<EOS> ܘܶܐܬܪܰܓܪܰܓ ܐܳܕܳܡ ܠܫܽܘܦܪܳܐ ܬܰܚܬܳܝܳܐ ܘܶܐܬܓܠܶܙ ܡܶܢ ܫܡܰܝܳܢܳܐ<EOS>ܘܰܒܥܶܠܰܬ ܕܡܶܬܚܙܶܐ ܗܳܢܳܐ ܥܳܒܽܘܪܳܐ ܠܥܰܝ̈ܢܶܐ ܕܒܶܣܪܳܐ ܣܰܓܺܝ ܚܰܒܺܝܒ ܠܡܰܢ ܕܠܰܝܬ ܠܶܗ<EOS>ܥܰܝ̈ܢܶܐ ܕܪܽܘܚܳܐ ܕܰܢܚܽܘܪ ܒܫܽܘܦܪܳܐ ܫܡܰܝܳܢܳܐ<EOS> ܘܳܐܕܳܡ ܕܺܐܝܬ ܗ̱ܘܳܐ ܠܶܗ ܥܰܝ̈ܢܶܐ ܚܳܙܶܐ<EOS>ܗ̱ܘܳܐ ܠܶܗ ܥܰܘܰܪ ܐܶܢܶܝܢ ܒܺܝܫܳܐ ܒܗܳܕܶܐ ܕܶܐܡܰܪ ܠܶܗ ܕܬܽܘܒ ܝܳܪܶܒ ܐܰܢ̱ܬ ܘܗܳܘܶܐ ܐܰܢ̱ܬ<EOS>ܥܰܡ ܒܳܪܽܘܝܳܟ<EOS>ܫܠܶܡ ܡܺܐܡܪܳܐ ܕܟܐ ܕܥܰܠ ܐܺܝܠܳܢܳܐ ܕܳܐܕܳܡ<EOS>