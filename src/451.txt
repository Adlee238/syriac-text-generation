ܥܲܠ ܗܵܝ̇ ܙܵܕܹܩ ܕܠܵܐ ܐܵܢܲܢܩܹܐ ܠܡܸܪܲܓܼ ܐܵܘ ܠܡܸܒܼܥܵܐ<EOS>ܕܐܵܬ̤ܵܐ ܡܸܕܸܡ ܓܲܠܝܵܐܝܼܬܼ ܒܐܝܼܕܲܢ ܐܵܘ ܠܘܵܬܲܬ ܬܸܫܬܲܡܲܫ<EOS> ܣ<EOS>ܟܲܕܼ ܒܟܼܠܙܒܲܢ ܩܲܪܝܼܒܼܘܼ ܡܵܪܝܵܐ ܒܝܲܕܼ ܥܘܼܕܼܪ̈ܵܢܵܘܗܝ ܠܘܵܬܼ<EOS>ܩܲܕܝ̈ܫܹܐ ܒܸܠܥܵܕܼ ܡ̣ܢ ܐܵܢܲܢܩܹܐ ܠܵܐ ܡܚܵܘܸܐ ܚܲܝܠܹܗ ܒܓܲܠ̈ܝܵܬܼܵܐ ܒܝܲܕܼ<EOS>ܤܵܥܘܿܪܘܼܬܼܵܐ ܡܸܕܸܡ ܕܐܵܬ̤ܵܐ ܡܸܬܼܪܲܓܼܫܵܢܝܼܬܼܵܐ<EOS> ܕܠܵܐ ܢܸܗܘ̈ܝܵܢ<EOS>ܡܥܲܕܪ̈ܵܢܝܵܬܲܢ ܦܲܟܿܝ̈ܗܵܢ ܘܲܠܘܵܬܼ ܤܘܼܓܦܵܢܵܐ ܢܥܲܬ̈ܕܼܵܢܵܢ<EOS> ܘܗܵܕܹܐ<EOS>ܟܲܕܼ ܗܵܢܵܐ ܟ̱ܠܹܗ ܒܛܝܼܠ ܠܹܗ ܥܠܲܝܗܘܿܢ ܕܐܵܦܠܵܐ ܚܲܕܼ ܥܸܕܵܢܵܐ<EOS>ܫܵܠ̇ܝܵܐ ܡܸܢܗܘܿܢ ܤܵܥܘܿܪܘܼܬܹܗ ܒܟܸܤܝܵܐ<EOS> ܐܸܠܵܐ ܒܟܼܠܡܸܕܸܡ ܫܵܒܹ̇ܩ<EOS>ܠܗܘܿܢ ܕܗܸܢܘܿܢ ܢܚܵܘܘܿܢ ܝܲܨܝܼܦܘܼܬܼܵܐ ܐܲܝܟܼ ܚܲܝܠܗܘܿܢ ܘܒܲܨܠܘܿܬܼܵܐ<EOS>ܢܸܠܐܘܿܢ<EOS> ܐܸܢܕܹܝܢ ܐܝܼܬܹܝܗ̇ ܨܒܼܘܼܬܼܵܐ ܕܲܢܚܘܼܒܼ ܡ̣ܢ ܥܲܤܩܘܼܬܼܵܗ̇<EOS>ܡܲܬܼܩܵܠܵܐ ܕܝܼܕܲܥܬܼܗܘܿܢ ܡܵܐ ܕܗܸܢܘܿܢ ܐܸܬܼܡܚܸܠܘ ܘܦܵܫ̣ܘ<EOS>ܡܸܢܵܗ̇ ܡܸܛܠ ܕܠܵܐ ܐܝܼܬܹܝܗ̇ ܕܲܟܼܝܵܢܵܐ ܤܵܦܩܘܼܬܼܵܐ ܗ̤ܘ ܓܵܡܲܪ ܐܲܝܟܼ<EOS>ܪܲܒܿܘܼܬܼܵܐ ܕܚܲܝܠܹܗ ܐܲܝܟܼ ܕܙܵܕܹܩ ܘܝܵܕܲܥ̇ ܕܲܡܥܲܕܲܪ ܠܗܘܿܢ<EOS> ܟܡܵܐ<EOS>ܕܡܲܨܝܵܐ ܒܟܸܤܝܵܐ ܡܚܲܝܸܠ ܠܗܘܿܢ ܕܢܸܬܼܡܨܘܿܢ ܠܘܼܩܒܲܠ<EOS>ܥܲܤܩܘܼܬܼܵܐ ܗܵܝ̇<EOS> ܕܲܒܼܝܲܕܼ ܝܑܼܕܲܥܬܼܵܐ ܕܲܡܫܲܟܸܿܢ ܠܗܘܿܢ ܥܵܒܹ̇ܕܼ ܕܢܸܫܬܿܪܸܐ<EOS>ܥܘܼܪܩܵܠܵܗ̇<EOS> ܘܲܒܼܝܲܕܼ ܬܹܐܘܿܪܝܼܵܐ ܡܥܝܼܪ ܠܗܘܿܢ ܠܘܵܬܼ ܬܸܫܒܿܘܿܚܬܼܵܐ<EOS>ܕܬܸܗܘܸܐ ܠܝܘܼܬܼܪܵܢܵܐ ܠܘܵܬܼ ܬܪ̈ܲܝܗܘܿܢ ܓܲܒܹ̈ܐ<EOS> ܐܸܢܕܹܝܢ ܥܲܠ ܓܲܠܝܘܼܬܼܵܗ̇<EOS>ܕܡܲܥܒܿܕܼܵܢܘܼܬܼܵܐ ܤܢܝܼܩܵܐ ܨܒܼܘܼܬܼܵܐ ܗܵܝܕܹܝܢ ܡܸܛܠ ܐܵܢܲܢܩܹܐ ܥܵܒܹ̇ܕܼ<EOS>ܗܵܕܹܐ<EOS> ܚܲܟܿܝܼܡܝܼܢ ܐܸܢܘܿܢ ܦܘܼܪ̈ܢܵܤܵܘܗܝ ܘܠܵܐܠ̈ܨܵܬܼܵܐ ܡܫܲܡܫܝܼܢ<EOS>ܘܠܵܐ ܗ̄ܘ̣ܵܐ ܠܫܸܓܼܡܵܐ<EOS> ܐܲܝܢܵܐ ܕܲܕܼܠܵܐ ܐܵܢܲܢܩܹܐ ܡܲܡܪܲܚ ܥܠܲ ܗܵܕܹܐ<EOS>ܐܵܘ ܒܵܥܹ̇ܐ ܡ̣ܢ ܐܲܠܵܗܵܐ ܘܡܸܬܼܪܲܓܼܪܲܓܼ ܕܬܸܕܼܡܪ̈ܵܬܼܵܐ ܘܚܲܝ̈ܠܹܐ<EOS>ܒܐܝܼܕܼܵܘ̈ܗܝ ܢܸܗܘܘܿܢ ܡܢܲܤܸܐ ܡ̣ܢ ܫܹܐܕܼܵܐ ܡܓܲܚܟܼܵܢܵܐ ܐܸܫܬܼܟܲܚ<EOS>ܒܡܲܕܿܥܹܗ<EOS> ܐܸܠܵܐ ܘܫܲܒܼܗܪܵܢܵܐ ܡܵܠܘܿܢ ܘܲܟܼܪܝܼܗ ܒܬܹܐܪܬܵܐ<EOS>ܒܐܘܼܠܨܵܢܵܐ ܓܹܝܪ ܠܡܸܫܐܲܠ ܥܘܼܕܼܪܵܢܵܐ ܕܐܲܠܵܗܵܐ ܙܵܕܹܩ<EOS> ܕܠܵܐ<EOS>ܩܛܝܼܪܵܐ ܕܹܝܢ ܕܡܸܕܸܡ ܠܲܡܢܲܤܵܝܘܼ ܕܩܹܘܲܢܕܹܝܢܘܿܣ ܐܝܼܬܹܝܗ̇<EOS> ܘܐܵܦܠܵܐ<EOS>ܙܲܕܝܼܩܵܐ ܐܝܼܬܼܵܘܗܝ ܕܲܫܪܵܪܵܐ ܐܲܝܢܵܐ ܕܗܵܕܹܐ ܪܵܐܹ̇ܓܼ<EOS> ܗܵܝ̇ ܕܹܝܢ ܕܡܵܪܝܵܐ<EOS>ܥܵܒܹ̇ܕܼ ܟܲܕܼ ܗ̤ܘ ܠܵܐ ܨܵܒܹ̇ܐ ܗܵܕܹܐ ܠܤܘܿܓܼܐܗܘܿܢ ܕܩܲܕܝܼ̈ܫܹܐ ܫܟܼܝܼܚܵܐ<EOS>ܗܵܝ̇ ܕܐ̄ܢܵܫ ܒܨܸܒܼܝܵܢܹܗ ܢܸܪܲܓܼ ܠܗܵܕܹܐ ܟܲܕܼ ܠܲܝܬܿ ܐܵܠܨܘܼܬܼܵܐ<EOS>ܡܲܦܘܼܠܬܼܵܐ ܗ̣̄ܝ ܕܡ̣ܢ ܙܗܝܼܪܘܼܬܼܵܐ ܘܡܸܫܬܲܪܥܵܢܘܼܬܼܵܐ ܕܡ̣ܢ ܝܑܼܕܲܥܬܼܵܐ<EOS>ܕܲܫܪܵܪܵܐ<EOS> ܘܐܸܢ ܒܗܵܕܹܐ ܐܸܫܬܿܡܲܥ ܗܵܘ̇ ܕܲܡܦܝܼܣ ܐܲܝܟܼ ܕܐܲܡܪܲܚ̣<EOS>ܠܘܵܬܼ ܡܵܪܲܢ ܘܡܸܫܟܲܚ ܐܲܬܼܪܵܐ ܥܠܵܘܗܝ ܡܝܲܒܸܿܠ ܠܹܗ ܠܹܗ ܠܘܵܬܼ<EOS>ܐ̄ܚܪܹܬܼܵܐ ܕܪܲܒܵܐ ܡܸܢܵܗ̇<EOS> ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܠܵܐ ܡܸܬܼܪܲܓܼܪܓܼܝܼܢ<EOS>ܠܵܗ̇ ܠܗܵܕܹܐ ܘܠܵܐ ܒܲܠܚܘܿܕܼ ܕܠܵܐ ܡܸܬܼܚܲܫܒܼܝܼܢ ܗܵܕܹܐ ܐܸܠܵܐ<EOS>ܐܵܦܠܵܐ ܟܲܕܼ ܡܸܬܼܝܲܗܒܵܪ ܠܗܘܿܢ ܒܵܥܹ̇ܝܢ<EOS> ܘܠܵܘ ܒܲܠܚܘܿܕܼ ܠܥܹܝܢ ܐ̄ܢܵܫ<EOS>ܐܸܠܵܐ ܐܵܦܠܵܐ ܒܹܝܬܼ ܠܗܘܿܢ ܘܲܠܢܲܦܫܗܘܿܢ<EOS>ܗܵܐ ܓܹܝܪ ܚܲܕܼ ܡ̣ܢ ܩܕܝܼ̈ܫܹܐ ܟܲܕܼ ܡܸܛܠ ܫܲܦܝܘܼܬܹܗ ܐܸܬܼܝܲܗܒܲܬ̤<EOS>ܠܹܗ ܡܵܘܗܲܒܼܬܼܵܐ ܘܲܡܩܲܕܸܡ ܗ̄ܘ̣ܵܐ ܘܝܵܕܲܥ̇ ܐܸܡܲܬܼܝ ܕܐ̄ܢܵܫ ܐܵܬܹ̇ܐ<EOS>ܗ̄ܘ̣ܵܐ ܠܘܵܬܹܗ ܒܥ̣ܵܐ ܡ̣ܢ ܐܲܠܵܗܵܐ ܟܲܕܼ ܐܲܦܝܼܣ ܐܵܦ ܠܲܐ̄ܚܪ̈ܵܢܹܐ<EOS>ܕܲܢܨܲܠܘܿܢ ܠܘܵܬܹܗ ܕܬܸܫܬܿܩܸܠ ܡܸܢܹܗ ܡܵܘܗܲܒܼܬܼܵܐ<EOS> ܐܲܒܼ̈ܗܵܬܼܵܐ ܕܹܝܢ<EOS>ܐܵܦܠܵܐ ܒܙܲܒܼ̈ܢܹܐ ܕܐܵܠ̈ܨܵܬܼܵܐ ܒܗܵܕܹܐ ܦܵܪܹܗ̄ܤܝܼܵܐ ܡܸܬܼܚܲܫܚܝܼܢ ܗ̄ܘ̣ܵܘ<EOS>ܗܵܐ ܗܵܘ̇ ܛܘܼܒܼܵܢܵܐ ܐܲܡܘܿܢ ܓܲܒܼܪܵܐ ܩܲܕܝܼܫܵܐ ܒܲܫܪܵܪܵܐ ܚܲܕܼ ܡ̣ܢ<EOS>ܐܲܒܼ̈ܗܵܬܼܵܐ ܬܡܝܼ̈ܗܹܐ ܒܲܙܒܲܢ ܟܲܕܼ ܐܵܙܹ̇ܠ ܗ̄ܘ̣ܵܐ ܠܲܫܠܵܡܹܗ ܕܡܵܪܝ<EOS>ܐܵܢܛܘܿܢܝܼܣ ܘܲܛܥ̣ܵܐ ܒܡܲܕܼܒܿܪܵܐ ܠܵܐ ܐܸܡ݂ܲܪ ܕܐܲܠܵܗܵܐ ܫܩܘܿܠܲܝܢܝ<EOS>ܘܤܝܼܡܲܝܢܝ ܐܲܝܟܵܐ ܕܐܝܼܬܼܵܘܗܝ ܐܲܢܛܘܿܢܝܼܣ<EOS> ܟܲܕܼ ܛܵܒܼ ܡܸܫܟܲܚ ܗ̄ܘ̣ܵܐ<EOS>ܠܡܸܥܒܲܕܼ ܡܸܕܸܡ ܕܕܼܵܡܹ̇ܐ ܠܗܵܕܹܐ ܡܸܛܠ ܩܲܪܝܼܒܼܘܼܬܹܗ ܕܲܠܘܵܬܼ<EOS>ܐܲܠܵܗܵܐ ܘܐܵܢܲܢܩܹܐ ܗ̄ܘ̣ܵܬܼ ܕܲܨܒܼܘܼܬܼܵܐ<EOS> ܐܲܝܟܼ ܕܐܡܝܼܪ ܡܸܛܠ ܗܵܘ̇<EOS>ܐܲܬܼܪܵܐ ܕܲܠܩܹܘܲܢܕܹܝܢܘܿܣ ܡܵܛ̇ܝܢ ܗ̄ܘ̣ܵܘ ܐܲܝܠܹܝܢ ܕܛܵܥܹ̇ܝܢ ܗ̄ܘ̣ܵܘ<EOS>ܒܡܲܕܼܸܒܿܪܵܠ ܗܵܘ̇<EOS> ܘܥܲܠ ܗܵܠܹܝܢ ܟܠܗܹܝܢ ܠܵܐ ܐܸܡ݂ܲܪ ܠܐܲܠܵܗܵܐ<EOS>ܗܵܕܹܐ ܐܸܠܵܐ ܒܲܠܚܘܿܕܼ ܗܵܕܹܐ ܚܕܼܵܐ ܡܸܠܬܼܵܐ ܐܸܡ݂ܲܪ ܡܵܪܝܵܐ ܠܲܡ ܠܵܐ<EOS>ܬܸܫܒܿܘܿܩ ܠܡܹܐܒܲܕܼ ܓܒܼܝܼܠܬܵܟ<EOS> ܚ̣ܙܲܝܬܿ ܡܲܟܿܝܼܟܼܘܼܬܼܵܐ ܐܸܤܬܲܟܲܠ̣ܬܿ<EOS>ܚܸܟܼܡܬܼܵܐ ܕܲܫܪܵܪܵܐ ܕܐܲܒܼ̈ܗܵܬܼܵܐ؟ ܐܲܠܵܗܵܐ ܕܹܝܢ ܝܲܨܝܼܦܘܼܬܼܵܐ ܕܐܝܼܬܼ ܠܹܗ<EOS>ܥܲܠ ܩܲܕܝܼ̈ܫܹܐ ܡܸܛܠ ܕܝܵܕܲܥ̇ ܗ̄ܘ̣ܵܐ ܕܫܲܪܝܼܪ ܗ̄ܘ̣ ܓܲܒܼܪܵܐ ܘܠܵܐ<EOS>ܡܸܬܼܡܚܸܠ ܒܚܘܼܫܵܒܹܗ ܒܝܲܕܼ ܪܵܡܘܼܬܼܵܐ ܥ̣ܒܲܕܼ ܐܲܝܟܼ ܕܫܵܘܝܵܐ ܠܪܲܒܿܘܼܬܹܗ<EOS>ܕܓܲܒܼܪܵܐ<EOS> ܘܟܲܕܼ ܗ̤ܘ ܠܵܐ ܐܲܦܝܼܣ ܐܲܠܵܗܵܐ ܡܸܕܸܡ ܕܙܵܕܹܩ ܥ̣ܒܲܕܼ<EOS>ܘܲܕܼܡܸܟܼ ܠܲܡ ܘܩܵܡ̣<EOS> ܘܲܚ̣ܙܵܐ ܒܲܕܼܡܘܼܬܼ ܐܝܼܕܼܵܐ ܕܒܲܪܢܵܫܵܐ ܕܬܲܠܝܵܐ<EOS>ܠܥܸܠ ܡ̣ܢ ܪܹܫܹܗ ܒܲܫܡܲܝܵܐ ܘܲܡܚܵܘܝܵܐ ܠܹܗ ܐܘܼܪܚܵܐ ܥܕܲܡܵܐ ܕܐܸܙܲܠ̣<EOS>ܘܩܵܡ̣ ܠܥܸܠ ܡ̣ܢ ܡܥܲܪܬܹܗ ܕܛܘܼܒܼܵܢܵܐ ܐܲܢܛܘܿܢܝܼܣ<EOS> ܚ̣ܙܲܝܬܿܛ<EOS>ܒܛܝܼܠܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܒܲܝܬܵܝܵܘ̈ܗܝ؟ ܡܸܫܟܲܚ ܗ̄ܘ̣ܵܐ<EOS>ܓܹܝܪ ܕܐܵܦܠܵܐ ܢܸܫܒܿܩܝܼܘܗܝ ܕܢܸܛܥܸܐ<EOS> ܐܸܠܵܐ ܪܵܚܹܡ ܗ̄ܘ̣ܵܐ ܕܢܸܕܲܥ<EOS>ܕܲܟܼܡܵܐ ܒܛܝܼܠ ܠܹܗ ܥܠܵܘܗܝ<EOS> ܘܫܲܒܼܩܹܗ ܕܢܸܛܥܸܐ ܘܚܵܘܝܹܗ<EOS>ܬܘܼܒܼ ܐܘܼܪܚܵܐ ܥܹܝܢ ܒܲܓܼܠܸܐ<EOS> ܘܠܵܐ ܒܝܲܕܼ ܒܲܪܢܵܫܵܐ ܐܸܠܵܐ ܒܝܲܕܼ<EOS>ܡܲܠܲܐܟܼܵܐ ܘܒܼܵܐܐܲܪ ܡܚܵܘܸܐ ܠܹܗ<EOS> ܐܹܝܘ ܠܲܒܼܛܝܼܠܘܼܬܹܗ ܕܐܲܠܵܗܵܐ ܕܥܲܠ<EOS>ܩܲܕܝܼ̈ܫܹܐ ܐܸܬܿܕܲܟܼܪ ܘܗܵܝ̇ ܕܐܲܒܵܐ ܡܵܩܵܪܝܼܣ ܕܟܲܕܼ ܐܵܙܹ̇ܠ ܗ̄ܘ̣ܵܐ<EOS>ܠܐܸܤܩܹܛܹܐ ܟܲܕܼ ܛܥܝܼܢ ܗ̄ܘ̣ܵܐ ܐܸܤܦܪ̈ܝܼܕܹܐ<EOS> ܘܲܬܼܚܸܒܼ ܘܦܵܫ̣ ܘܝܼܬܸܒܼ<EOS>ܠܹܗ ܒܲܕܼܠܵܐ ܐܸܫܟܲܚ̣ ܕܲܢܗܲܠܸܟܼ<EOS> ܠܵܐ ܫܐܸܠ̣ ܡ̣ܢ ܐܲܠܵܗܵܐ ܡܸܕܸܡ<EOS>ܕܢܸܥܒܸܿܕܼ ܠܘܵܬܹܗ ܐܲܝܟܼ ܕܲܒܼܡܲܥܒܿܕܼܵܢܘܼܬܼܵܐ ܠܲܢܚܵܝܹܗ<EOS> ܐܸܠܵܐ ܐܲܓܼܥܸܠ̣<EOS>ܢܲܦܫܹܗ ܠܐܲܠܵܗܵܐ ܟܲܕܼ ܐܵܡܲ݁ܪ ܐܲܠܵܗܵܐ ܐܲܢ̄ܬܿ ܝܵܕܲܥ̇ ܐܲܢ̄ܬܿ ܕܠܲܝܬܿ ܒܝܼ<EOS>ܬܘܼܒܼ ܚܲܝܠܵܐ<EOS> ܘܡܸܚܕܼܵܐ ܐܸܫܬܿܩܸܠ ܪܸܡܙܵܢܵܐܝܼܬܼ ܡ̣ܢ ܡܲܥܒܿܕܼܵܢܘܼܬܼܵܐ<EOS>ܕܐܲܠܵܗܵܐ ܘܐܸܬܿܬܿܤܝܼܡ ܐܲܝܟܵܐ ܕܒܼܵܥܹ̇ܐ ܗ̄ܘ̣ܵܐ ܠܡܹܐܙܲܠ ܗ̤ܘ ܥܲܡ<EOS>ܐܸܤܦܪ̈ܝܼܕܼܵܘܗܝ<EOS>ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܐܲܡܝܼܢܵܐܝܼܬܼ ܗܵܕܹܐ ܪܵܢܹܝܢ ܒܢܲܦܫܗܘܿܢ ܕܠܵܐ<EOS>ܫܵܘܹ̇ܝܢ ܠܐܲܠܵܗܵܐ<EOS> ܘܲܒܼܗܵܕܹܐ ܡܸܬܼܒܿܩܹܝܢ ܕܫܲܪܝܪܝܼܢ ܕܕܼܵܘܲܝ̈ܵܐ ܚܵܫ̇ܒܿܝܼܢ<EOS>ܢܲܦܫܗܘܿܢ<EOS> ܘܲܕܼܠܵܐ ܫܵܘܹ̇ܝܢ ܠܝܲܨܝܼܦܘܼܬܼܵܐ ܕܡܸܢܹܗ ܫܲܪܝܼܪܵܐܝܼܬܼ ܡܵܘܕܹܝܢ<EOS>ܒܟܸܤܝܵܠ ܘܲܒܼܓܸܠܝܵܐ<EOS> ܘܐܲܝܟܼ ܚܲܛܵܝܹ̈ܐ ܘܲܡܫܲܦ̈ܠܹܐ ܝܲܨܝܼܦܘܼܬܼܵܐ ܘܠܹܐܘܬܼܵܐ<EOS>ܡܚܵܘܹ̇ܝܢ ܥܲܠ ܟܠܡܸܕܸܡ ܘܠܲܐܠܵܗܵܐ ܡܲܓܼܥܠܝܼܢ ܢܲܦܫܗܘܿܢ<EOS>ܒܗܲܝܡܵܢܘܼܬܼܵܐ<EOS> ܟܲܕܼ ܗܸܢܘܿܢ ܠܵܐ ܦܵܝ̇ܫܝܼܢ ܐܲܝܟܼ ܚܲܝܠܗܘܿܢ ܡ̣ܢ ܡܸܕܸܡ<EOS>ܕܙܵܕܹܩ ܠܗܘܿܢ ܕܢܸܥܒܿܕܼܘܼܢ<EOS> ܟܲܕܼ ܗܵܕܹܐ ܒܝܲܕܼ ܪܘܼܚܵܐ ܡܸܬܼܚܲܟܿܡܝܼܢ<EOS>ܕܠܵܐ ܢܦܘܼܫܘܼܢ ܡ̣ܢ ܕܢܹܐܨܦܘܼܢ ܕܘܵܠܝܼܬܼܵܐ ܘܡ̣ܢ ܕܢܸܥܡܠܘܼܢ<EOS>ܟܡܵܐ ܕܚܲܝܼܢ<EOS> ܙܲܒܼܢܵܐ ܕܹܝܢ ܕܲܢܝܵܚܵܐ ܠܥܵܠܡܵܐ ܕܲܥܬܼܝܼܕܼ ܢܲܛܪܹܗ<EOS>ܘܐܲܝܠܹܝܢ ܕܐܲܠܵܗܵܐ ܒܗܘܿܢ ܥܵܡܲ̈ܪ ܠܗܵܕܹܐ ܗܵܪܟܵܐ ܠܵܐ ܪܵܓܝܼܢ<EOS>ܕܢܸܗܘܘܿܢ ܡܸܬܿܬܿܢܝܼܚܝܼܢ ܘܢܸܗܘܘܿܢ ܡܲܓܼܗܹܝܢ ܡ̣ܢ ܫܚܵܩܹ̈ܐ ܐܵܦܸܢ<EOS>ܡܸܬܼܝܼܗܸܒܼ ܠܗܘܿܢ ܒܘܼܝܼܐܵܐ ܒܗܵܠܹܝܢ ܕܪܘܼܚ ܒܲܙܒܲܢ ܙܒܲܢ ܒܟܸܤܝܵܐ<EOS>ܘܲܡܝܲܬܿܪܘܼܬܼܵܐ ܠܵܘ ܗܵܕܲܐ ܗ̣̄ܝ ܕܡܵܐ ܕܡܲܛܝܼ ܠܹܗ ܐ̄ܢܵܫ ܠܘܵܬܼܵܗ̇<EOS>ܢܦܘܼܫ ܠܹܗ ܡ̣ܢ ܝܲܨܝܼܦܘܼܬܼܵܐ ܘܡ̣ܢ ܠܹܐܘܬܼܵܐ<EOS> ܐܸܠܵܐ ܗܵܢܵܘ ܡܲܥܡܪܵܐ<EOS>ܕܪܘܼܚܵܐ ܕܐܲܡܝܼܢܵܐܝܼܬܼ ܗ̤ܘ ܠܹܗ ܡܫܲܥܒܸܿܕܼ ܘܥܵܨܹ̇ܐ ܐܵܦܸܢ ܐܝܼܬܼ<EOS>ܦܘܼܪܤܵܐ ܕܒܲܢܝܵܚܵܐ ܢܸܥܒܸܿܕܼܸ ܠܵܗ̇ ܠܲܨܒܼܘܼܬܼܵܐ<EOS> ܒܲܕܼܗܵܢܵܘ ܨܸܒܼܝܵܢܵܐ<EOS>ܕܪܘܼܚܵܐ<EOS> ܕܠܲܐܝܠܹܝܢ ܕܥܵܡܲ̇ܪ ܒܗܘܿܢ ܠܵܐ ܗ̄ܘ̣ܵܐ ܒܲܚܒܸܢܵܢܘܼܬܼܵܐ<EOS>ܡܥܲܚܸܕܼ ܠܗܘܿܢ ܘܠܲܢܝܵܚܹ̈ܐ ܡܙܲܡܸܢ ܠܗܘܿܢ ܐܸܠܵܐ ܠܥܲܡ̈ܠܹܐ<EOS>ܘܠܐܘܼܠܨܵܢܵܐ ܝܲܬܝܼܪܵܐ<EOS> ܘܥܝܼܪܘܼܬܼܵܐ ܡܲܠܸܦ ܠܗܘܿܢ ܘܲܒܸܤܝ̈ܘܿܢܹܐ<EOS>ܡܚܲܝܸܨ ܠܗܘܿܢ ܘܲܠܚܸܟܼܡܬܼܵܐ ܡܩܲܪܸܒܼ ܠܗܘܿܢ<EOS> ܗܵܢܵܘ ܨܸܒܼܝܵܢܵܐ<EOS>ܕܪܘܼܚܵܐ ܕܲܒܼܛܘܼܪ̈ܦܹܐ ܢܸܗܘܘܿܢ ܡܲܚܒܼܵܢܵܘ̈ܗܝ<EOS> ܐܲܝܠܹܝܢ ܕܒܲܢܝܵܚܹ̈ܐ<EOS>ܡܸܬܿܕܲܒܿܪܝܼܢ ܠܵܐ ܗ̄ܘ̣ܵܐ ܪܘܼܚܵܐ ܕܐܲܠܵܗܵܐ ܐܝܼܬܼ ܒܗܘܿܢ ܐܸܠܵܐ ܪܘܼܚܵܐ<EOS>ܕܤܵܛܵܢܵܐ<EOS> ܪܘܼܚܵܐ ܕܐܲܠܵܗܵܐ ܠܵܐ ܨܵܒܹ̇ܐ ܒܲܢܝܵܚܹ̈ܐ ܦܲܓܼܪ̈ܵܢܵܝܹܐ ܘܠܵܐ ܗ̄ܘ̣ܵܐ<EOS>ܒܥܘܼܡܪܵܐ ܕܲܢܝܵܚܵܐ ܡܸܬܿܬܿܬܝܼܚ ܐܸܠܵܐ ܒܥܘܼܡܪܵܐ ܕܛܘܼܪ̈ܵܦܹܐ<EOS> ܤܵܛܵܢܵܐ<EOS>ܕܹܝܢ ܒܥܘܼܡܪܵܐ ܕܲܡܠܸܐ ܢܝܵܚܹ̈ܐ ܡܸܬܿܬܿܢܝܼܚ ܐܲܝܟܼ ܤܵܗܕܘܼܬܹܗ<EOS>ܕܡܵܪܲܢ<EOS> ܪܘܼܚܵܐ ܕܝܼܢ ܕܩܘܼܕܼܫܵܐ ܡܫܲܢܸܐ ܡ̣ܢ ܢܝܵܚܵܐ ܐܲܝܟܼ ܕܐܲܡܝܼܪ<EOS>ܠܐܲܒܼ̈ܗܵܬܼܵܐ ܩܲܕܝܼ̈ܫܹܐ ܕܠܵܐ ܫܵܪܹܐ ܪܘܼܚܵܐ ܕܐܲܠܵܗܵܐ ܒܦܲܓܼܪܵܐ ܕܲܫܪܸܐ<EOS>ܒܲܢܝܵܚܵܐ<EOS> ܐܸܠܵܐ ܚܵܐܲܪ ܠܐܲܝܟܵܐ ܕܥܵܨܹ̇ܝܢ ܢܲܦܫܗܘܿܢ ܒܦܲܓܼܪܵܐ ܐܲܠܝܼܨܵܐ<EOS>ܒܢܲܦܫܵܐ ܡܛܲܝܲܒܼܬܼܵܐ ܘܥܵܒܹ̇ܕܼ ܐܵܘܵܢܵܐ ܠܘܵܬܼܗܘܿܢ ܘܡܲܠܸܦ ܠܗܘܿܢ<EOS>ܕܐܲܝܟܲܢܵܐ ܢܸܚܘܿܢ ܒܙܲܒܼܢܵܐ ܗܵܢܵܐ ܙܥܘܿܪܵܐ<EOS>ܐܲܝܠܹܝܢ ܕܠܲܚܒܼܘܼܗܝ ܠܐܲܠܵܗܵܐ ܒܐܘܼ̈ܠܨܵܢܹܐ ܕܟܼܠ ܓܢܸܣ ܫܲܠܸܡ̣ܘ<EOS>ܚܲܝܲܝ̈ܗܘܿܢ<EOS> ܟܠܗܘܿܢ ܓܹܝܪ ܙܲܕܝܼ̈ܩܹܐ ܒܛܘܼܪ̈ܵܦܹܐ ܐܲܦܩܘܼܗܝ ܠܥܵܠܡܵܐ<EOS>ܗܵܢܵܐ<EOS> ܟܠ ܟܡܵܐ ܕܲܠܘܵܬܼ ܐܲܠܵܗܵܐ ܐܸܬܼܩܲܪܲܒܼܘ ܗܵܟܲܢܵܐ ܥܲܠ<EOS>ܛܘܼܪ̈ܦܲܝܗܘܿܢ ܡܸܬܿܬܵܘܤܲܦ ܗ̄ܘ̣ܵܐ<EOS> ܚܲܕܼ ܓܹܝܪ ܡܸܢܗܘܿܢ ܒܡܵܘ̈ܡܵܬܼܵܐ<EOS>ܐܸܡ݂ܲܪ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ<EOS> ܝܵܡܹ̇ܐ ܐ̄ܢܵܐ ܠܲܡ ܒܫܘܼܒܼܗܵܪܟܼܘܿܢ ܐܲܚܲܝ̈<EOS>ܕܐܝܼܬܼ ܠܝܼ ܒܡܵܪܲܢ ܝܼܫܘܿܥ ܡܫܝܼܚܵܐ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ<EOS> ܒܗܵܕܹܐ<EOS>ܡܸܬܼܦܲܪܫܝܼܢ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܘܕܲܒܼܗܘܿܢ ܐܝܼܬܼܵܘܗܝ ܐܲܠܵܗܵܐ<EOS>ܕܗܸܢܘܿܢ ܒܐܘܼ̈ܠܨܵܢܹܐ ܚܵܐܹ̇ܝܢ ܘܥܵܠܡܵܐ ܒܲܢܝܵܚܵܐ ܡܸܬܼܚܲܐܸܐ<EOS> ܠܵܐ<EOS>ܐܸܨܛܒܼܝܼ ܐܲܠܵܗܵܐ ܕܢܸܗܘܘܿܢ ܡܸܬܿܬܿܢܝܼܚܝܼܢ ܡܲܚܒܼܵܢܵܘ̈ܗܝ ܒܲܦܓܲܪ<EOS>ܐܸܠܵܐ ܒܵܥܹ̇ܐ ܕܲܟܼܡܵܐ ܕܝܲܚܝܼܢ ܒܐܘܼܠܨܵܢܵܐ ܢܸܗܘܘܿܢ ܒܥܵܠܡܵܐ<EOS> ܟܲܕܼ<EOS>ܐܲܠܝܼܨܝܼܢ ܘܲܡܛܲܪܦܝܼܢ<EOS> ܘܲܤܢܝܼܩܝܼܢ ܘܲܡܫܵܘܚܵܕܼܝܼܢ<EOS> ܥܲܪܓܛܸܠܵܝܝܼܢ<EOS>ܘܲܨܪܝܼܟܼܝܼܢ<EOS> ܟܪܝܼܗܝܼܢ ܨܥܝܼܪܝܼܢ ܡܩܲܦܚܝܼܢ<EOS> ܒܹܝܬܼ ܩܝܵܡܵܐ ܠܲܝܬܿ<EOS>ܠܗܘܿܢ<EOS> ܠܸܒܿܗܘܿܢ ܘܲܬܼܒܼܝܼܪ<EOS> ܦܲܓܼܪܗܘܿܢ ܘܲܡܫܲܦܲܠ<EOS> ܝܵܕܼܘܿܥܲܝ̈ܗܘܿܢ<EOS>ܘܟܼܵܦ̇ܪܝܼܢ ܒܗܘܿܢ<EOS> ܬܲܪܥܝܼܬܼܗܘܿܢ ܘܡܲܠܝܵܐ ܥܵܩܬܼܵܐ<EOS> ܡܢܲܟܼܪܹܝܢ<EOS>ܒܲܚܙܵܬܼܗܘܿܢ ܠܟܼܠܵܗ̇ ܒܪܝܼܬܼܵܐ<EOS> ܡܢܲܟܼܟܼܪܲܝ ܡܵܘܬܲܒܼܗܘܿܢ ܠܟܼܠܗܘܿܢ<EOS>ܒܢܲܝ̈ܢܵܫܵܐ<EOS> ܕܘܼܝܵܪܗܘܿܢ ܝܑܼܚܝܼܕܼܵܝ ܘܲܡܫܵܘܚܲܕܼ<EOS> ܓܠܝܼܙ ܡ̣ܢ ܚܙܵܬܼܵܐ<EOS>ܕܥܵܠܡܵܐ ܤܦܝܼܩ ܡ̣ܢ ܟܠ ܐܵܬܼ̈ܐ ܕܲܡܚܲܕ̈ܝܵܢܝܵܬܼܵܐ ܕܲܬܼܢܵܢ<EOS> ܡܤܲܪܲܩ<EOS>ܡ̣ܢ ܟܠ ܡܠܘܿܐܹ̈ܐ ܕܲܢܝܵܚܵܐ<EOS> ܐܸܒܼܠܵܐ ܘܲܫܟܼܝܼܚ ܒܹܗ<EOS> ܦܨܝܼܚܘܼܬܼܵܐ<EOS>ܘܪܲܚܝܼܩܵܐ ܡܸܢܹܗ<EOS> ܥܩ̈ܬܼܵܐ ܘܬܼܵܟܼ̈ܒܵܢ ܒܹܗ<EOS> ܐܵܦܠܵܐ ܚܫܲܚܬܼܵܐ ܕܦܲܓܼܪܵܐ<EOS>ܐܝܼܬܼ ܠܗܘܿܢ ܡܲܠܝܵܐܝܼܬܼ ܐܲܝܟܼ ܟܠܢܵܫ<EOS> ܬܸܫܘܝܼܬܼܗܘܿܢ ܐܲܪܥܵܐ ܗ̣̄ܝ<EOS>ܦܲܪ̈ܨܘܼܦܲܝܗܘܿܢ ܡܵܘܩܕܝܼܢ ܡ̣ܢ ܨܵܘܡܵܐ<EOS> ܒܘܼܪ̈ܟܹܐ ܡܪ̈ܲܫܠܵܢ ܡ̣ܢ<EOS>ܡܚܝܼܠܘܼܬܼܵܐ<EOS> ܡܵܐܢܲܝ̈ ܓܵܘܵܝܹ̈ܐ ܡܚܲܒܿܠܵܐ ܤܵܥܘܿܪܘܼܬܼܗܘܿܢ ܡ̣ܢ<EOS>ܚܫܲܚܬܼܵܐ ܕܲܠܒܲܪ ܡ̣ܢ ܥܝܵܕܼ̈ܐ ܐ̄ܢܵܫܵܝܹ̈ܐ<EOS> ܗܸܢܘܿܢ ܒܵܟܹ̇ܝܢ ܘܥܵܠܡܵܐ ܓܵܚܹ̇ܟܼ<EOS>ܗܸܢܘܿܢ ܟܡܝܼܪܝܼܢ ܘܥܵܠܡܵܐ ܦܨܝܼܚ<EOS> ܗܸܢܘܿܢ ܨܲܝܡܝܼܢ ܘܥܵܠܡܵܐ<EOS>ܡܒܲܤܲܡ<EOS> ܒܪܝܼܬܼܵܐ ܟ̱ܠܵܗ̇ ܫܲܠܝܵܐ ܒܫܸܢܬܼܵܐ ܚܠܝܼܬܼܵܐ ܘܗܸܢܘܿܢ ܫܵܗ̇ܪܝܼܢ<EOS>ܒܲܨܠܘܿܬܼܵܐ<EOS> ܒܐܝܼܡܵܡܵܐ ܓܹܝܪ ܠܐܹܝܢ ܘܠܸܠܝܵܐ ܠܐܵܓܼܘܿܢܵܐ ܡܙܲܡܢܝܼܢ<EOS>ܚܲܝܹ̈ܐ ܡܲܪܝܼܪܹ̈ܐ ܚܵܐܹ̇ܝܢ ܒܥܵܠܡܵܐ ܩܲܕܝܼ̈ܫܹܐ ܒܦܲܓܼܪܵܐ ܡܡܲܟܿܟܼܵܐ ܒܢܲܦܫܵܐ<EOS>ܐܲܠܝܼܨܬܼܵܐ ܒܥܵܩ̈ܬܼܵܐ ܕܡ̣ܢ ܟܠ ܕܘܼܟ<EOS>ܗܵܟܲܢ ܐܝܼܬܼܵܘܝܗ ܨܸܒܼܝܵܢܹܗ ܕܐܲܠܵܗܵܐ ܕܲܒܼܒܼܝܼ̈ܫܵܬܼܵܐ ܢܸܚܘܿܢ ܟܠ<EOS>ܕܡܸܬܼܩܲܪܒܼܝܼܢ ܠܹܗ<EOS> ܟܲܕܼ ܡܲܡܟܿܟܼܝܼܢ ܘܲܡܫܲܦܠܝܼܢ ܒܟܼܠܵܗ̇ ܢܲܦܫܗܘܿܢ<EOS>ܘܦܲܓܼܪܗܘܿܢ<EOS> ܡܸܢܗܘܿܢ ܒܐܘܼ̈ܠܨܵܢܹܐ ܕܨܸܒܼܝܵܢܲܝ̈ܗܘܿܢ<EOS> ܘܡܸܢܗܘܿܢ<EOS>ܒܛܘܼܪ̈ܵܦܹܐ ܕܡ̣ܢ ܚܲܫܲܝ̈ܗܘܿܢ<EOS> ܡܸܢܗܘܿܢ ܒܟܹܐܒܹ̈ܐ ܡܲܪܝܼܪܹ̈ܐ<EOS>ܕܲܒܼܦܲܓܼܪ̈ܲܝܗܘܿܢ ܛܥܝܼܢܝܼܢ<EOS> ܡܸܢܗܘܿܢ ܒܕܼܵܘ̈ܘܿܢܹܐ ܘܒܲܪ̈ܕܼܘܼܦܝܹܐ ܕܡ̣ܢ<EOS>ܒܢܲܝ̈ܢܵܫܵܐ<EOS> ܒܩܹܘܲܢܕܝܢܘܿܣ ܕܡ̣ܢ ܚܲܫܹ̈ܐ ܒܩܹܘܲܢܕܹܝܢܘܿܣ ܡ̣ܢ<EOS>ܫܹܐܕܹ̈ܐ ܒܩܹܘܲܢܕܹܝܢܘܿܣ ܕܡ̣ܢ ܟܘܼܪ̈ܗܵܢܹܐ ܒܩܹܘܲܢܕܝܹܢܘܿܣ ܕܡ̣ܢ<EOS>ܡܸܤܟܹܢܘܼܬܼܵܐ<EOS> ܘܲܐ̄ܚܪ̈ܵܢܹܐ ܐܸܬܼܪܕܹܦܘ<EOS> ܐ̄ܚܪ̈ܵܢܹܐ<EOS> ܐܸܬܼܩܛܸܠܘ<EOS> ܐ̄ܚܪ̈ܵܢܹܐ<EOS>ܐܸܬܼܢܤܲܪܘ<EOS> ܐ̄ܚܪܵܢܹܐ ܐܸܬܼܪܓܸܡܘ<EOS> ܐ̄ܚܪ̈ܵܢܹܐ ܒܝܲܡܵܐ ܐܸܬܿܛܲܒܲܥܘ<EOS>ܐ̄ܚܪ̈ܵܢܹܐ ܐܸܬܼܩܲܛܲܥܘ ܗܲܕܵܡܲܝ̈ܗܘܿܢ ܟܲܕܼ ܚܲܝܝܼܢ<EOS> ܐ̄ܚܪ̈ܵܢܹܐ ܠܲܫܥܵܬܼܵܐ<EOS>ܘܲܠܒܸܙܚܵܐ ܐܸܫܬܿܠܸܡܘ<EOS> ܐ̄ܚܪ̈ܵܢܹܐ ܠܦܘܼܡܵܐ ܕܫܲܠܗܹܒܼܝܼܬܼܵܐ ܥܲܠ̣ܘ<EOS> ܐ̄ܚܪ̈ܵܢܹܐ<EOS>ܠܐܲܤܘܼܪܹ̈ܐ ܘܲܠܢܸ̈ܓܼܕܹܐ ܕܚܝܼ̈ܠܹܐ<EOS> ܐ̄ܚܪ̈ܵܢܹܐ ܠܦܘܼܡܵܐ ܕܚܲܪܒܵܐ ܥܲܠ̣ܘ<EOS>ܐ̄ܚܪܵܢܹܐ ܐܸܬܼܟܿܪܸܟܼܘ ܟܲܕܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ ܘܲܕܼܥܸܙܹ̈ܐ<EOS>ܘܲܗܘ̤ܵܘ ܐܲܝܟܼ ܛܵܥܲܝ̈ܵܐ ܒܚܘܼܪܒܵܐ<EOS> ܒܐܘܼ̈ܠܨܵܢܹܐ ܗܘ̤ܵܘ ܩܲܕܝܼ̈ܫܹܐ ܒܛܘܼܪܹ̈ܐ<EOS>ܘܒܲܡܥܲܪܹ̈ܐ ܘܲܒܼܦܲܥܪܹ̈ܝܗ̇ ܕܐܲܪܥܵܐ<EOS> ܕܐܲܝܟܼ ܗܵܠܹܝܢ ܐ̄ܢܵܫܵܐ ܕܤܵܗܹ̇ܕܼ<EOS>ܫܠܝܼܚܵܐ ܕܠܵܐ ܫܵܘܹ̇ܐ ܗ̄ܘ̣ܵܐ ܠܗܘܿܢ ܥܵܠܡܵܐ<EOS> ܘܕܲܬܼܗܝܼܪܵܐ ܡ̣ܢ ܟܠܗܹܝܢ<EOS>ܕܲܒܼܗܵܠܹܝܢ ܟܠܗܹܝܢ ܠܵܐ ܡܤܲܟܹܝܢ ܗ̄ܘ̣ܵܘ ܠܡܸܬܼܦܲܨܵܝܘܼ<EOS>ܘܲܠܡܸܬܼܪܵܘܵܚܘܼ ܐܲܝܟܼ ܡܸܠܲܬܼ ܛܘܼܒܼܵܢܵܐ ܫܠܝܼܚܵܐ<EOS> ܫܘܼܒܼܚܵܐ<EOS>ܠܲܡܟܲܠܠܵܢܗܘܿܢ ܕܐܵܦ ܗ̤ܘ ܒܚܲܫܵܐ ܕܲܨܠܝܼܒܼܵܐ ܓܲܡܪܵܗ̇ ܠܐܘܼܪܚܵܐ<EOS>ܗܵܕܹܐ ܒܵܬܲܪ ܟܠܗܹܝܢ ܕܲܒܼܥܸܩ̈ܒܼܵܬܹܗ ܢܸܬܿܕܲܡܘܿܢ ܐܵܦ ܩܲܕܝܼܫܵܘ̈ܗܝ<EOS>ܘܡܸܠܬܹܗ ܕܡܵܪܲܢ ܫܸܠܡܲܬ̤ ܒܲܥ̇ܒܼܵܕܼܵܐ<EOS> ܒܥܵܠܡܵܐ ܠܲܡ ܒܐܘܼܠܨܵܢܵܐ<EOS>ܬܸܗܘܘܿܢ<EOS> ܐܸܠܵܐ ܒܝܼ ܗܵܘ̇ܝܵܐ ܠܟܼܘܿܢ ܚܲܕܼܘܼܬܼܵܐ<EOS> ܒܚܲܝܠܵܗ̇ ܕܗܵܕܹܐ<EOS>ܚܲܕܼܘܼܬܼܵܐ ܡܸܬܼܓܲܒܿܪܝܼܢ ܩܲܕܝܼ̈ܫܹܐ ܗܵܠܹܝܢ ܠܲܡܤܲܝܒܵܪܘܼ<EOS> ܕܐܲܠܵܗܵܐ<EOS>ܕܲܒܼܚܲܝܠܹܗ ܤܲܝܒܲܪܘ ܩܲܕܝܼ̈ܫܹܐ ܒܗܵܠܹܝܢ ܐܵܓܼܘܿܢܹ̈ܐ ܘܠܵܐ ܐܸܬܼܡܚܸܠܘ<EOS>ܒܤܲܒܼܪܗܘܿܢ ܗ̤ܘ ܢܫܲܪܲܪ ܤܲܒܼܪܹܗ ܒܟܼܠܲܢ<EOS> ܐܵܡܹܝܢ ܒܸܠܥܵܕܼ<EOS>ܐܘܼ̈ܠܨܵܢܹܐ ܠܲܝܬܿ ܚܲܝܹ̈ܐ<EOS> ܝܵܕܲܥ̇ ܗ̄ܘ̣ܵܐ ܐܲܠܵܗܵܐ ܕܠܵܐ ܡܲܨ̈ܝܵܢ ܬܲܪܬܹܝܢ<EOS>ܚܲܕܼ̈ܘܵܢ ܢܸܗܘ̈ܝܵܢ ܒܚܲܕܼ ܒܲܪܢܵܫܵܐ<EOS> ܘܲܕܼܠܵܐ ܡܲܨܝܵܐ ܠܲܡܚܲܡܤܵܢܘܼ<EOS>ܒܚܘܼܒܹܗ ܟܲܕܼ ܡܢܵܚܝܼܢ ܒܦܲܓܼܪܵܐ ܟܠ̣ܵܐ ܐܸܢܘܿܢ ܡ̣ܢ ܗܵܕܹܐ<EOS> ܘܚܲܤ̣ܢܵܗ̇<EOS>ܠܪܸܚܡܬܹܗ ܒܢܲܦܫܗܘܿܢ ܒܝܲܕܼ ܓܘܼܙܵܝܵܐ ܕܡ̣ܢ ܟܠ ܗܲܢܝܼ̈ܐܵܬܹܗ<EOS>ܕܥܵܠܡܵܐ<EOS> ܕܲܡܫܝܼܚܵܐ ܗܵܘ̇ ܚܤܲܝܼܢ ܗ̄ܘ̣ ܚܘܼܒܹܗ ܡ̣ܢ ܡܵܘܬܵܐ<EOS>ܘܢܘܼܪܵܐ ܡܤܲܝܦܵܐ ܘܐܸܟܿܤܘܿܪܝܼܵܐ ܘܢܘܼܟܼܪܵܝܘܼܬܼܵܐ ܕܡ̣ܢ ܛܘܿܗܡܵܐ<EOS>ܘܓܼܘܼܙܵܝܵܐ ܕܡ̣ܢ ܚܲܝܹ̈ܐ ܘܟܼܠ ܥܘܼܤܵܩ̈ܝܼܢ ܠܵܐ ܩܵܝ̇ܡܝܼܢ ܩܕܼܵܡ ܚܘܼܒܹܗ<EOS>ܒܡܲܚܒܼܵܢܵܘ̈ܝܗ ܗ̤ܘ ܢܸܓܼܠܸܐ ܒܲܢ ܚܲܝܠܵܐ ܕܚܘܼܒܹܗ<EOS> ܐܵܡܹܝܢ<EOS>ܕܡܸܛܠ ܐܲܝܠܹܝܢ ܥܸܠ̈ܠܵܬܼܵܐ ܫܵܒܹ̇ܩ ܐܲܠܵܗܵܐ ܢܸܤܝ̈ܘܿܢܹܐ ܥܲܠ<EOS>