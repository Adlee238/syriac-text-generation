ܬܫܥܝܬܐ ܕܕܘܒܪ̈ܘܗܝ ܕܩܕܝܫܐ<EOS>
ܦܛܪܘܣ ܐܝܒܪܝܐ<EOS>
ܐܦܝܣܩܘܦܐ ܘܡܘܕܝܢܐ ܒܚܝܪܐ<EOS>
ܘܥܢܘܝܐ ܕܡܪܢ<EOS>ܕܢܬܥܗܕ ܠܡܕܒܪ̈ܢܐ ܕܝܠـ̣ܢ<EOS> ܡܢ ܦܘܠܘܣ ܫܠܝܚܐ ܐܠܗܝܐ ܦܩ̣ܝܕܝܢܢ<EOS> ܟܕ ܐܡ̇ܪ̣<EOS>
ܗܟܢܐ<EOS> ܐܬܥܗܕܘ ܠܡܕܒܪ̈ܢܝܟܘܢ܇ ܗܠܝܢ ܕܡܠܠܘ ܥܡܟܘܢ ܡܠܬܐ ܕܐܠܗܐ<EOS> ܗ̇ܢܘܢ ܕܟܕ ܡܬܒ̇ܩܝܢ ܐܢܬܘܢ<EOS>
ܒܫܘܠܡܐ ܕܕܘܒܪ̈ܝܗܘܢ ܡ̇ܪܘ ܒܗܝܡܢܘܬܗܘܢ ܐܝܟ ܡ̇ܢ ܗܟܝܠ ܕܚܘܒܬܐ ܟܐܢܬܐ ܦܪܥܝܢ ܚܢܢ ܘܕܫܦܪܐ<EOS>
ܠܐܠܗܐ ܘܦܘܩܕܢܐ ܫܠܝܚܝܐ ܡܫ̇ܡܠܝܢ ܚܢ̣ܢ<EOS> ܗܟܢܐ ܒܝܨܝܦܘܬܐ ܡܬܬܒܥܝܢ ܚܢܢ ܕܗܕܐ ܢܥܒ̣ܕ<EOS> ܐܝܟ<EOS>
ܕܒܫܪܪܐ ܓܝܪ݂<EOS> ܐܘܪܚܐ ܪܒܬܐ ܕܦܘܪܩܢܐ ܐܝܬܝܗ̇ ܠܬܠܡ̈ܝܕܐ܇ ܗܠܝܢ ܕܒ̈ܛܒܬܐ ܛ̇ܢܝܢ ܘܕܢܬ̇ܕܡܘܢ<EOS>
ܚܘܝܚܝܢ܇ ܕܘܒܪܐ ܡܝܬܪܐ ܕܗ̇ܢܘܢ ܕܒܐܠܗܐ ܗܘ̣ܘ ܪ̈ܝܫܢܐ<EOS> ܠܢ ܕܝܢ ܠܘ ܕܡܕܒܪܢܐ ܒܠܚܘܕ<EOS> ܐܠܐ<EOS>
ܘܕܪܥ̇ܝܐ ܛ̇ܒܐ܉ ܘܕܐܒܐ ܪܚ̇ܡ ܚܘܒܐ܉ ܘܕܐܦܝܣܩܘܦܐ ܚܣܝܐ܉ ܘܕܡ̇ܘܕܝܢܐ ܕܕܚܠܬ ܐܠܗܐ ܘܣܗܕܐ<EOS>
ܙܒܢ̈ܝܢ ܣܓܝ̈ܐܢ܇ ܥܘܗܕܢܐ ܩܕܝܡ ܣܝ̣ܡ ܠܢ<EOS> ܗ̇ܘ ܕܫܘܝܐܝܬ ܪܚ̣ܝܡ ܠܟܠܢܫ܉ ܘܠܗ̇ܘ ܕܐܡ̇ܪ ܘܠܗܠܝܢ<EOS>
ܕܫ̇ܡܥܝ̣ܢ ܒܗ̇ ܒܕܡܘܬܐ<EOS> ܐܝܟܢܐ ܕܒܟܠܗ̇ ܚܘܝܚܘܬܐ ܙܕ̇ܩ܇ ܕܡܠܬܐ ܘܫܡ̣ܥܐ ܕܡܛܠܗܢܐ ܢܥܒ̣ܕ ܟܕ<EOS>
ܥܠ ܨ̈ܠܘܬܗ ܩܕ̈ܝܫܬܐ ܬܟܝܠܝܢ ܚܢܢ<EOS> ܘܐܦܢ ܠܘ ܐܝܟ ܕܫܘܝܐ܉ ܐܠܐ ܒܫܦܝܪܘܬ ܨܒܝܢܐ<EOS>
ܚܘܒܬܐ ܕܡܨ̣ܝܢ ܚܢܢ ܢܦܪܘܥ ܪܝܫܐ ܕܝܢ ܥܒ̇ܕܝܢ ܚܢܢ ܕܬܫܥܝܬܐ ܕܡܛܠܬܗ܉ ܫܘܪܝܐ ܕܝܠܝܕܘܬ ܫܪܒܬܗ<EOS>ܡܛܠ ܗ̇ܝ ܕܐܡ̣ܝܪܐ ܠܚ̇ܡܐܝܬ܇ ܕܐܠܗܐ ܒܕܪܐ ܕܙܕܝ̈ܩܐ<EOS> ܘܕܪܐ ܕܙܕܝ̈ܩܐ ܢܬܒܲܪܟ<EOS> ܘܓܢܣܐ ܓܒ̣ܝܐ<EOS>
ܘܡܲܠܟܘܬܐ ܟܗܢܝܬܐ ܐܬܪܐ ܡ̇ܢ ܗܟܝܠ ܐܝܬܘ ܗܘܐ ܠܛܘܒܢܐ ܦܛܪܘܣ܉ ܐܬܪܐ ܕܐܝܒܪ̈ܝܐ܇ ܡܫܡܗܐ<EOS>
ܕܗ̇ܢܘܢ ܓܪ̈ܒܝܝܐ̇<EOS> ܕܠܘܬ ܡܕ̈ܢܚܝ ܫܡܫܐ ܣܝܡܝܢ<EOS> ܕܡܬܟ̇ܬܫ ܒܟܠܙܒܢ ܥܡ ܪ̈ܘܡܝܐ ܘܦܪ̈ܣܝܐ܉ ܟܕ<EOS>
ܝ̇ܨܦ ܟܠ ܚܕ ܡܢܗܘܢ ܕܒܝܬܝܐ ܕܝܠܗ ܢܥܒ̣ܕܝܘܗܝ ܠܐܬܪܐ ܒܪܚܡܘܬܐ ܠܘܬ ܥܘܕܪܢܐ<EOS> ܐܝܟ ܠܫܢܐ ܕܝܢ<EOS>
ܕܐܬܪܗܘܢ ܕܗ̇ܢܘܢ܉ ܩܕܝܡ ܐܝܬ ܗܘܐ ܠܗ ܫܡܐ̣ ܢܒܪܢܘܓܝܘܣ<EOS> ܟܕ ܕܝܢ ܐܫܬܘܝ ܠܐܣܟܝܡܐ ܩܕܝܫܐ<EOS>
ܕܕܝܪ̈ܝܐ܉ ܗܝܕܝܢ ܐܬܚ̇ܠܦ ܠܗ ܫܡܐ̣ ܦܛܪܘܣ<EOS> ܒܫܡܐ ܕܪܝܫܐ ܕܫܠܝ̈ܚܐ<EOS> ܟܕ ܡܢ ܡܦܘܚܝܬܐ ܐܠܗܝܬܐ<EOS>
ܟܒܪ ܐܝܟ ܕܐܢܐ ܡܬܚ̇ܫܒ ܐܢܐ܇ ܐܬܬܙܝܥܘ ܐܒܗ̈ܬܐ ܗ̇ܢܘܢ ܕܝܗܒܘ ܠܗ ܐܣܟܝܡܐ ܩܕܝܫܐ<EOS> ܡܛܠ ܕܥܬܝܕ<EOS>
ܗܘܐ ܕܢܛܢ ܒܕܘܒܪܗ ܘܒܙܢܘ̈ܗܝ ܘܒܦܐܪܝܣܝܐ ܕܗܝܡܢܘܬܗ܇ ܗ̇ܝ ܕܡܢܗ ܕܐܠܗܐ ܐܬܓܥ̣ܠܬ ܠܗ<EOS> ܕܡܛܠܬܗ̇<EOS>
ܘܦܛܪܘܣ ܗܢܘ ܕܝܢ ܟܐܦܐ ܫܡܗܗ ܡܪܢ܇ ܘܥܠ ܗܕܐ ܟܐܦܐ ܠܥܕܬܐ ܬܪܝ̣ܨܬ̇ ܫܘܒܚܐ ܫܬܐܣ܇ ܟܕ ܐܡ̣ܪ<EOS>
ܠܘܬܗ ܗܟܢܐ܇ ܐܢܬ ܗܘ ܟܐܦܐ ܘܥܠ ܗܕܐ ܟܐܦܐ ܐܒܢܝܗ̇ ܠܥܕܬܝ܇ ܘܬܪ̈ܥܐ ܕܫܝܘܠ ܠܐ ܢܚܣ̣ܢܘܢܗ̇܇<EOS>
ܘܐ̇ܬܠ ܠܟ ܩܠܝ̈ܕܐ ܕܡܠܟܘܬܐ ܕܫܡܝܐ̇<EOS> ܘܡܕܡ ܕܬܐܣܘܪ ܒܐܪܥܐ ܢܗܘܐ ܐܣܝܪ ܒܫܡܝܐ܇ ܘܡܕܡ ܕܬ̣ܫܪܐ<EOS>
ܒܐܪܥܐ ܢܗܘܐ ܫ̣ܪܐ ܒܫܡܝܐ ܕܦܛܪܘܣ ܗܟܝܠ ܛܘܒܢܐ ܐܒܐ ܕܝܠܢ ܘܐܦܝܣܩܘܦܐ܉ ܐܒܘܗܝ<EOS>
ܐܝܬܘܗܝ ܗܘܐ̣ ܒܘܣܡܪܝܘܣ ܡ̇ܠܟܐ ܕܐܝܒܪ̈ܝܐ<EOS> ܐܒܐ ܕܝܢ ܕܐܒܘܗܝ܉ ܒܘܣܡܪܝܘܣ<EOS> ܐܡܗ ܕܝܢ<EOS>
ܒܩܘܪܕܘܩܛܝܐ<EOS> ܐܡܐ ܕܝܢ ܕܐܡܗ̣ ܩܕܝܫܬܐ ܕܘܩܛܝܐ<EOS> ܘܩܫܝܫܗ ܡܢ ܐܡܐ̣ ܪܒܐ ܒܩܘܪܝܘܣ܇ ܒܥܠܗ̇<EOS>
ܕܕܘܩܛܝܐ<EOS> ܗ̇ܘ ܕܩܕܡܝܐ ܕܗ̇ܢܘܢ ܕܐܡ̣ܠܟܘ ܒܗ̇ܘ ܐܬܪܐ ܡܠܟܐ ܟܪܝܣܛܝܢܐ ܗܘ̣ܐ ܘܠܟܠܗ ܗ̇ܘ ܥܡܐ<EOS>
ܗ̇ܕܝ ܠܘܬ ܕܚܠܬ ܐܠܗܐ ܗ̇ܢܘܢ ܕܟܕ ܟܠܗܘܢ ܡܠܟ̈ܐ ܘܡ̈ܠܟܬܐ ܕܐܝܒܪ̈ܝܐ ܗ̣ܘܘ܉ ܒܝܕ ܡܝܬܪܘܬܐ ܬܘܒ<EOS>
ܩܢ̣ܘ̣ ܘܡܠܟܘܬܐ ܕܫܡܝܐ<EOS> ܩܫܝܫܬܗ ܕܝܢ ܡܢ ܐܒܐ܉ ܐܘܣܕܘܩܛܝܐ ܐܢܬܬܐ ܡ̇ܢ ܕܒܘܣܡܪܝܘܣ<EOS> ܐܡܐ ܕܝܢ<EOS>
ܕܒܘܣܡܪܝܘܣ ܐܒܘܗܝ ܦܪܣܡܢܝܘܣ ܕܝܢ ܐܝܬܘܗܝ ܗܘܐ ܐܚܐ܉ ܕܐܘܣܕܘܩܛܝܐ ܩܫܝܫܬܗ ܡܢ ܐܒܐ ܗ̇ܘ ܕܟܕ<EOS>
ܡܫܒܚܐܝܬ ܐܝܬܘܗܝ ܗܘܐ ܠܘܬ ܐܪܩܕܝܘܣ ܡ̇ܠܟܐ ܕܪ̈ܘܡܝܐ ܘܐܝܩܪܐ ܕܪܒ ܚܝܠܐ ܐܝܬ ܗܘܐ ܠܗ<EOS>
ܘܪ̈ܝܫܝܬܐ ܡ̇ܝܬܐ ܗܘܐ܉ ܠܚܪܬܐ ܟܕ ܡܢ ܡܟܝܢܘܬܐ ܕܐܘܕܘܟܣܝܐ ܐܢܬܬܗ ܕܐܪܩܕܝܘܣ ܥ̣ܪܩ ܘܐܫܟܚ<EOS>
ܕܢܬܛ̇ܫܐ܉ ܩܠܝܠܐܝܬ ܠܐܬܪܗ ܡܢܥ<EOS> ܘܟܕ ܐܡܠܟ ܥܠ ܐܝܒܪ̈ܝܐ ܘܠܗ̈ܘܢܝܐ ܚܘܪ̈ܐ ܫܩ̣ܠ ܥܡܗ ܕܫ̈ܒܒܐ<EOS>
ܐܝܬܝܗܘܢ ܕܐܝܒܪ̈ܝܐ܉ ܥܠ̣ܬܐ ܕܒܝ̈ܫܬܐ ܣܓܝ̈ܐܬܐ ܗܘܐ܇ ܠܗܠܝܢ ܕܡܫܥܒܕܝܢ ܠܪ̈ܘܡܝܐ<EOS> ܠܪܒܐ ܕܝܢ<EOS>
ܒܩܘܪܝܘܣ ܩܫܝܫܗ ܕܡܢ ܐܡܐ ܕܛܘܒܢܐ ܦܛܪܘܣ܉ ܐܚܐ ܐܝܬ ܗܘܐ ܠܗ ܩܕܝܫܐ ܐܪܣܝܠܝܘܣ<EOS> ܗ̇ܘ ܕܟܕ ܥܡ<EOS>
ܒܩܘܪܝܘܣ ܘܒܘܣܡܪܝܘܣ ܒܣܝܒܘܬܐ ܩ̣ܫ܉ ܡܢ ܟܕܘ ܕܪܝܫܢܘܬܐ ܕܐܝܒܪ̈ܝܐ܉ ܒܒܬܘܠܘܬܐ<EOS>
ܘܒܟܠܗ̇ ܚܣܝܘܬܐ ܠܚܝ̈ܘܗܝ ܫ̇ܠܡ<EOS> ܐܚ̈ܐ ܕܝܢ ܚܬܝ̈ܬܐ ܠܛܘܒܢܐ ܦܛܪܘܣ̣ ܠܐ ܗܘ̣ܘ ܠܗ<EOS> ܒܠܚܘܕ ܕܝܢ<EOS>
ܚܬܐ ܡܢ ܐܒܐ̣ ܡܢ ܕܪܘܟܬܐ ܕܫܡܗ̇ ܒܘܡܝܪܘܣܦܪܝܐ<EOS> ܒܛܟܣܐ ܕܚܬܐ ܚܬܝܬܬܐ ܠܗ ܐܬܚ̇ܫ̣ܒܬ̇ ܒܨܒܝܢܐ<EOS>
ܕܐܒܘܗܝ<EOS> ܐܢܬܬܐ ܕܝܢ ܩܕܝܫܬܐ ܘܡܫܡܗܬܐ ܕܫܡܗ̇ ܙܘܙܘ܇ ܪܒܝ̣ܬ ܠܦܛܪܘܣ܇ ܟܕ ܥܕܟܝܠ ܫܒܪܐ ܐܝܬܘܗܝ<EOS>ܘܠܘܬܗ̇ ܡ̇ܛܫܝ ܗܘܐ ܕܠܐ ܢܬܝܗܒ ܗܡܝܪܐ ܠܦܪ̈ܣܝܐ܇ ܕܡܛܠ ܗܕܐ ܙܒ̈ܢܝܢ ܣ̈ܓܝܐܢ ܫܕܪ ܐܝܙ̈ܓܕܐ<EOS>ܒܪܬܗ̇ ܕܝܢ ܕܗܕܐ ܕܡܬܩܪܝܐ ܐܘܛܐ܉ ܡܪܒܝܢܝܬܐ ܗܘ̣ܬ ܕܛܘܒܢܐ<EOS> ܗ̇ܝ ܕܐܦ ܐܝܢܩܬܗ̣ ܟܕ ܝܠܘܕܐ<EOS>
ܐܝܬܘܗܝ ܗܘܐ<EOS> ܒܥܠܗ̇ ܕܝܢ ܕܗܕܐ ܐܝܬܘܗܝ ܗܘܐ ܟܘܪܐܢܝܘܣ<EOS> ܐܚܐ ܕܝܢ ܚܬܝܬܐ̣ ܒܪܕܠܝܘܣ<EOS> ܒ̈ܢܝܗܘܢ<EOS>
ܕܝܢ ܩܛܐ ܘܡܘܪܓܩܝܣ܉ ܒܢ̈ܝ ܬܪܒܝܬܐ ܘܒܢ̈ܝ ܩܘܡܬܐ ܐܝܬܝܗܘܢ ܗܘܘ ܕܛܘܒܢܐ<EOS> ܘܠܐ ܐܢܫ ܡܢ ܙܥܘܪܘܬ<EOS>
ܢܦܫܐ܇ ܝܬܝܪܘܬ ܡܠܬܐ ܢܚܫܘܒ ܠܗܢܐ ܬܢ̣ܝܐ ܕܫ̈ܡܗܐ<EOS> ܠܘ ܓܝܪ ܣܪܝܩܐܝܬ ܠܗܠܝܢ ܐܬܥܗܕܢܢ<EOS> ܐܠܐ ܡܛܠ<EOS>
ܕܗ̇ܘ ܐܒܐ ܪܚ̇ܡ ܚܘܒܐ ܘܪܚ̇ܡ ܐܠܗܐ ܐܝܟ ܕܒܫܪܪܐ ܟܕ ܠܟܠܗܘܢ ܗܠܝܢ ܫܡܗ̈ܐ ܐܝܟܚܕܐ ܡܟܢܫ̣<EOS> ܒܚܕ<EOS>
ܝܘܡܐ ܒܫ̇ܢܬܐ܇ ܒܝܘܡܐ ܕܫܒܬܐ܇ ܒܫܒܬܐ ܡܨܥܝܬܐ ܕܨܘܡܐ܇ ܕܘܟܪܢܗܘܢ ܡܫܡܠܐ ܗܘܐ<EOS> ܟܕ ܗܢܐ ܦܘܪܥܢܐ<EOS>
ܦܪܥ ܠܗܘܢ ܚܠܦ ܫܠܝܘܬܐ ܗ̇ܝ ܕܫ̇ܟܢܘ ܠܗ܇ ܗ̇ܝ ܕܓܒ̣ܐ ܠܗ ܕܢܫ̣ܠܚ ܠܥܠܡܐ<EOS> ܘܡܛܠܗܕܐ ܕܙܕܩܐ<EOS>
ܚܫ̣ܒܢܢ ܘܚܢܢ ܒܨܝܪ̈ܐ܉ ܕܗܠܝܢ ܕܗ̇ܘ ܚܫ̣ܒ ܕܫ̇ܘܝܢ ܠܕܘܟܪܢܐ ܘܡܢܗܘܢ ܗܒܒܐ ܕܐܝܟ ܗܢܐ ܫ̣ܘܚ܉<EOS>
ܕܗ̇ܢܘܢ ܘܚܢ̣ܢ ܠܐ ܢܚ̣ܣܪ ܥܘܗܕܢܐ<EOS> ܐܝܬ ܓܝܪ ܐܝܬ܉ ܘܕܪ̈ܘܪܒܬܐ ܢܐܬܪܘܢ ܪ̈ܚܡܝ ܡܝܬܪ̈ܬܐ܇ ܟܕ<EOS>
ܫ̇ܡܥܝܢ ܬܫܥܝܬܐ ܕܡܛܠ ܗܠܝܢ<EOS> ܪܒܐ ܕܝܢ ܒܩܘܪܝܘܣ<EOS> ܗ̇ܘ ܕܩܕܡܝܐ ܕܡ̈ܠܟܐ ܕܐܝܒܪ̈ܝܐ<EOS>
ܗܘ̣ܐ ܟܪܣܛܝܢܐ ܘܕܘܩܛܝܐ ܒܪܬ ܙܘܓܗ ܕܗܢܐ ܠܕܐܝܟ ܗܢܐ ܪܘܡܐ ܕܕܚܠ̣ܬ ܐܠܗܐ ܡ̣ܛܘ ܘܠܡܝܬܪܘܬܐ<EOS>
ܘܕܘܒܪ̈ܐ ܕܒܡܫܝܚܐ܉ ܐܝܟܢܐ ܕܟܕ ܡ̈ܠܟܐ ܐܝܬܝܗܘܢ ܚܝ̈ܐ ܕܕܝܪܝܘܬܐ ܟܕ ܡܡܠܟܝܢ ܢܬܥ̣ܢܘܘܢ<EOS>
ܘܢܐܚܘܢ<EOS> ܟܕ ܓܝܪ ܓܘܢܐܝܬ ܫܠ̣ܡܘ ܠܚ̈ܕܕܐ ܬܪ̈ܝܗܘܢ ܫܠܡܘܬܐ ܛܒܬܐ܉ ܐܪܚܩܘ ܡܢ ܫܘܬܦܘܬܐ<EOS>
ܒܣܪܢܝܬܐ܉ ܟܕ ܣܦ̣ܩܬ ܠܗܘܢ ܝܠܝܕܘܬ ܒܢܝ̈ܐ ܕܐܬܝܗ̣ܒܬ ܠܗܘܢ<EOS> ܘܗ̣ܘ ܡ̇ܢ ܡܗܝܡܢܐ ܒܩܘܪܝܘܣ܉ ܟܕ<EOS>
ܠܨ̈ܘܡܐ ܘܠܨ̈ܠܘܬܐ ܘܠܙܕܩ̈ܬܐ ܝܗܒ ܢܦܫܗ܉ ܬܠܬ ܙܒ̈ܢܬܐ ܒܫܒܬܐ ܗ̣ܘ ܒܐܝ̈ܕܘܗܝ ܟ̇ܢܫ ܗܘܐ ܥܕܬܐ<EOS>
ܕܡܕܝܢܬܐ<EOS> ܘܟܕ ܒܪܚܡ̣ܬ ܡ̈ܣܟܢܐ ܣ̇ܓܝ ܫܦܝܥ ܗܘܐ܉ ܠܐ ܠܐ ܡܫ̣ܘܐ ܗܘܐ ܕܒܦܠܛܝܢ ܕܝܠܗ ܒܘ̈ܫܠܐ<EOS>
ܡ̈ܫܚܠܦܐ ܢܥܒ̣ܕ<EOS> ܘܟܕ ܠܗܠܝܢ ܒܩ̈ܘܦܝܢܐ ܛ̇ܥܢ ܗܘܐ ܗ̣ܘ ܒ̈ܠܝܠܘܬܐ ܡܘܒܠ ܗܘܐ ܠܒܝܬ ܡܣܟ̈ܢܐ<EOS>
ܕܡܢܗ ܐܬܒ̣ܢܝ܉ ܘܠܗ̇ܢܘܢ ܕܬܡܢ ܪܡ̣ܝܢ ܗܘܘ܇ ܗ̣ܘ ܡ̇ܠܟܐ ܒܐܝ̈ܕܘܗܝ ܡܘܟܠ ܗܘܐ<EOS> ܗ̣ܝ ܕܝܢ<EOS>
ܛܘܒܬܢܝܬܐ ܕܘܩܛܝܐ ܒܪܬ ܙܘܓܗ ܕܗܢܐ ܘܒܪܬ ܛܢ̣ܢܗ ܟܕ ܟܠܗ ܨܒܬܐ ܡܠܟܝܐ ܐܪܡ̣ܝܬ ܡܢܗ̇ ܘܣܩܐ<EOS>
ܗ̣ܝ ܠܗ̇ ܐܠܒ̣ܫܬ̇ ܘܠܦܘܪܝܘܢ ܕܝܠܗ̇ ܗ̇ܘ ܕܡܬܩܪܐ ܒܣܛܪܢܝܢ܉ ܠܟܠܗ ܗ̇ܘ ܕܗܒܐ ܘܡܪ̈ܓܢܝܬ̇ܐ<EOS>
ܙ̇ܒ̣ܢܬ܉ ܘܦܠܓ̣ܬ̇ ܠܡܣ̈ܟܢܐ<EOS> ܘܟܕ ܫ̈ܒܐ ܙܒ̈ܢܝܢ ܣܓܝ̈ܐܢ ܡ̇ܬܚܐ ܗܘܬ ܒܨܘ̈ܡܐ݂ ܘܒܨ̈ܠܘܬܐ܉<EOS>
ܛܝܒܘܬܐ ܕܐܝܟ ܗܕܐ ܫܩ̣ܠܬ̇ ܡܢ ܡܪܢ܉ ܐܝܟܢܐ ܕܐܝ̈ܕܝܗ̇ ܒܠܚܘܕ ܬܣ̣ܝܡ ܘܬܫ̇ܡܠܐ ܐܣܝܘܬܐ<EOS> ܡܛܠ<EOS>
ܕܝܢ ܪܒܐ ܒܩܘܪܝܘܣ ܗ̇ܘ ܕܗܘ̣ܐ ܓܒܪܗ̇ ܕܗܕܐ܉ ܫܘܝܐ ܕܠܐ ܢܥ̣ܒܪ ܗܕܐ ܬܫܥܝܬܐ<EOS> ܥܡ<EOS>
ܡܝܬܪ̈ܬܗ ܓܝܪ ܐܚܪ̈ܢܝܬܐ܉ ܘܟܠܝܠܐ ܕܡܘܕܝܢܘܬܐ ܒܙܒܢ ܩ̣ܛܪ<EOS> ܡܠܘܢ ܕܝܢ ܒܨܒܝܢܗ̣ ܘܕܣܗܕܘܬܐ<EOS> ܟܕ<EOS>
ܓܝܪ ܥܡ ܡ̇ܠܟܐ ܕܦܪ̈ܣܝܐ ܒܙܒܢ ܐܙ̇ܠ ܗܘܐ ܠܩܪܒܐ܉ ܐܝܟ ܡ̇ܢ ܕܡܩܡ ܗܘܐ ܠܗ ܩܝ̇ܡܐ ܕܫܝܢܐ ܥܡܗ<EOS>
ܘܐܝܟ ܪܒ ܚܝܠܗ܉ ܟܕ ܚ̣ܙܐ ܕܡܚܕܐ ܕܕܢ̣ܚ ܫܡ̣ܫܐ ܗ̣ܘ ܡ̇ܠܟܐ ܘܟܠܗܘܢ ܪ̈ܒܝ ܚ̈ܝܠܐ ܘܗ̈ܘܦܛܘ<EOS>
ܘܣܛܪ̈ܦܐ ܘܟܠܗܘܢ ܪ̈ܘܪܒܢܐ ܡܢ ܫܠ̣ܝܐ ܫܘܪܘ ܢܚ̣ܬܘ ܡܢ ܪ̈ܟܫܐ ܘܠܫܡܫܐ ܣܓܕܘ܉ ܟܬܪ ܗ̣ܘ ܟܕ<EOS>
ܝܬܝܒ ܥܠ ܣܘܣܝܗ<EOS> ܘܟܕ ܗܕܐ ܐܬܐܡ̣ܪܬ̇ ܠܡ̇ܠܟܐ ܡܢ ܣܛܪ̈ܦܐ ܐܚܪ̈ܢܐ ܟܕ ܩܡ ܩܕܡܘܗܝ ܗ̣ܘ<EOS>
ܒܩܘܪܝܘܣ ܘܐܫܬܐܠ ܕܐܢ ܫܪܝܪܬܐ ܐܝܬܝܗ̇ ܗܕܐ ܕܐܬܐܡ̣ܪܬ̇ ܡܛܠܬܗ܉ ܥܡ ܦܐܪܝܣܝܐ ܐܙܥܩ ܩܕܡ ܟܠܗ<EOS>
ܚܝܠܐ܇ ܗ̇ܘ ܕܒܪ ܛܢ̣ܢܗ ܫܪܝܪܐܝܬ ܕܕܢܝܐܝܠ ܘܕܬܠܬܐ ܛ̈ܠܝܐ ܪ̈ܚܡ̇ܘܗܝ܇ ܕܐܢܐ ܟܪܝܣܛܝܢܐ ܐܝܬܝ<EOS>
ܘܠܐ ܫܠܝܛ ܠܝ܇ ܕܟܕ ܫ̇ܒܩ ܐܢܐ ܠܗ̇ܘ ܕܐܝܬܘܗܝ ܒܠܚܘܕܘܗܝ ܐܠܗܐ ܫܪܝܪܐ ܘܒܪܘܝܐ ܕܟܠ܇ ܠܒܪܝܬܐ<EOS>
ܕܝܠܗ ܐ̇ܣܓܘܕ܇ ܗ̇ܝ ܕܠܬܫܡܫܬܐ ܕܝܠܝ ܘܕܟܠܗܘܢ ܒ̈ܢܝܢܫܐ ܐܬܒ̣ܪܝܬ ܕܬܢ̣ܗܪ<EOS> ܐܝܟܢܐ ܕܟܕ ܣ̇ܓܝ<EOS>
ܐܬܕܡ̇ܪ ܡ̇ܠܟܐ ܘܡܢ ܦܐܪܝܣܝܐ ܕܝܠܗ ܐܬܟܚܕ܉ ܢܬܗ̣ܦܟ ܘܟܣܝܐܝܬ ܠܘܬ ܗܠܝܢ ܕܝܠܗ ܢܐܡܪ܉ ܒܩܘܪܝܘܣ<EOS>
ܐܝܬܘܗܝ ܘܣܢܝ̣ܩܝܢܢ ܥܠܘܗܝ<EOS> ܡܢܐ ܡܫܟܚܝܢܢ ܕܢܥ̣ܒܕ ܠܗ<EOS> ܘܗܠܝܢ ܡܢ ܡܢܬܐ ܡܢ ܢܨ̈ܚܢܐ ܕܒܩܘܪܝܘܣ<EOS>ܐܪܣܠܝܘܣ ܕܝܢ ܐܚܘܗܝ ܚܬܝܬܐ ܕܗܢܐ<EOS> ܗ̇ܘ ܕܡܢ ܠܥܠ ܐܡܪܢܢ ܕܒܣܝܒܘܬܐ ܘܒܒܬܘܠܘܬܐ ܕܒܲܪ ܡܠܟܘܬܐ<EOS>
ܕܐܝܒܪ̈ܝܐ ܥܡ ܒܘܣܡܪܝܘܣ ܐܒܘܗܝ ܕܦܛܪܘܣ ܕܝܠܢ ܗ̇ܘ ܕܐܦ ܢܒܪܢܘܓܝܘܣ܉ ܟܕ ܣ̇ܓܝ<EOS>
ܐܦܝܣܘܗܝ ܘܐܬܟ̇ܫܦܘ ܠܗ ܓܒܪ̈ܐ ܪ̈ܝܫܢܐ ܕܐܬܪܐ ܕܢܙܕܘܓ ܡܛܠ ܝܠܝܕܘܬ ܒܢܝ̈ܐ ܘܝܘܒܠܐ ܕܡܠܟܘܬܐ܉<EOS>
ܟܕ ܐܝܬܝܘ ܠܗ ܐܢܬܬܐ ܡܢ ܓܢܣܐ ܕܡܠܟܘܬܐ ܩܘܝ ܠܘܬܗ̇ ܒܬܘܠܐ<EOS> ܟܕ ܝܠ̣ܦ ܕܝܢ ܕܡܕܡ ܕܒܗܬܬܐ<EOS>
ܥܒ̣ܕܬ ܘܗ̣ܝ ܟ̇ܦܪܐ ܗܘܬ ܟܕ ܢܝܚܐܝܬ ܐܬܪܫ̣ܝܬ̇ ܡܢܗ܉ ܠܚܪܬܐ ܕܝܢ ܨܕܗ ܡܢ ܫ̣ܠܝ ܠܗ̇ܘ ܪܫܝܥܐ<EOS>
ܐܘ̣ ܠܡܟܝܟܘܬܐ ܘܠܢܝ̣ܚܘܬܐ ܣܓܝܐܬܐ ܕܦܝܠܘܣܘܦܝܐ܉ ܐܡ̣ܪ ܠܘ̣ܬܗ<EOS> ܗܐ ܡܫܟܢܐ ܠܟ ܢܦܫܟ̣ ܘܕܡܟ<EOS> ܗܐ<EOS>
ܙܘ̈ܕܐ ܘܢܦܩ̈ܬܐ̣ ܦܘܩ ܩܠܝܠܐܝܬ܉ ܘܠܐ ܬܩܘܐ ܒܗܢܐ ܐܬܪܐ ܕܕܠܡܐ ܬܡܘܬ ܒܝܫܐܝܬ܇ ܘܕܡܟ ܢܬܚܫܒ<EOS>
ܥܠܝ<EOS> ܘܟܕ ܠܗ̇ܘ ܗܟܢܐ ܫܪܝܗܝ܉ ܒܬܪܟܢ ܐܡ̣ܪ ܠܐܢܬܬܗ<EOS> ܡܛܠ ܕܥܒ̣ܕܬ ܗܕܐ܉ ܠܐ ܡܫܪܐ ܫ̇ܪܐ ܐܢܐ<EOS>
ܠܟܝ܉ ܘܠܐ ܠܒܗܬܬܟܝ ܡ̇ܒܙܚ ܐܢܐ<EOS> ܡܗܝܡܢ ܐܢܐ ܕܝܢ ܒܒܪܗ ܕܐܠܗܐ ܗ̇ܘ ܕܠܢܡܘܣܗ ܛܠ̣ܡܬܝ܉ ܕܢܥܒܕ<EOS>
ܕܬܘ̈ܠܥܐ ܢ̇ܒ̣ܥ ܚܢܟܝ܉ ܘܗܟܢܐ ܢܬ̇ܛܠܩ ܒܣܪܟܝ<EOS> ܘܡܚܕܐ ܗ̣ܝ ܠܘܛܬܐ ܕܗ̇ܘ ܢܟܦܐ ܥܒ̇ܕܐ ܗܘܬ<EOS>ܘܐܬܪܐ ܗ̇ܘ ܕܬܚܝܬ ܟܪܣܗ̇ ܟܕ ܣܪܝ ܒ̈ܬܘܠܥܐ܉ ܡܪܝܪܐܝܬ ܡܬܛ̇ܠܩܝܢ ܗܘܘ ܚܝܝ̈ܗ̇ ܘܒܣܪܗ̇<EOS> ܘܟܠܗ<EOS>
ܗܢܐ܉ ܐܝܟܢܐ ܕܒܓܪ̈ܡܐ ܝܒܝ̈ܫܐ ܘܒܡܫܟܐ ܬܗܘܐ ܡܬ̇ܗܦܟܐ<EOS> ܐܠܐ ܛܢ̣ܢܗ ܕܗ̇ܘ ܙܕܝܩܐ ܬܘܒ ܡܢ<EOS>
ܠܘܛܬܐ̣ ܦܘܪܩܢܐ ܝܠ̣ܕ<EOS> ܟܕ ܡܬܪܕܝܐ ܓܝܪ ܡܢ ܡܚܘܬܐ ܐܠܗܝܬܐ ܘܠܡܫܬܘܕܥܢܘܬܐ ܐܬܬ̇ ܕܫܘܪܥܬܐ<EOS>
ܘܒܡܬܬܘܝܢܘܬܐ ܣܓܝܐܬܐ ܗܘܬ<EOS> ܡܪܝܪܐܝܬ ܡܬܬܢܚܐ ܗܘܬ܉ ܟܕ ܐܬܗܦ̣ܟܬ̇ ܠܘܬ<EOS>
ܡܫܬܘܕܝܢܘܬܐ ܘܠܡܬܬܘܝܢܘܬܐ ܘܫܚܩܐ ܕܠܒܐ ܗܢܐ ܟܠܗ ܐܬܬ܉ ܐܝܟܢܐ ܕܓܠܝܐܝܬ ܬܫܕܐ ܢܦܫܗ̇ ܩܕܡ ܬܪܥܐ<EOS>
ܕܥܕܬܐ ܘܩܕܡ ܟܠܢܫ ܬܓ̣ܠܐ ܚܛܝ̣ܬܐ<EOS> ܘܠܟܠܗܘܢ ܬܬܟܫܦ܉ ܕܢܕܘܫܘܢ ܠܥܠ ܡܢܗ̇<EOS> ܟܕ ܙܢܝܬܐ ܡܨܥܪܬܐ<EOS>
ܘܓܝܪܬܐ ܘܒܥܠܕܒܒܬܐ ܕܐܠܗܐ܉ ܘܚܣܕܐ ܕܒܢܝ̈ܢܫܐ ܩ̇ܪܝܐ ܗܘܬ ܢܦܫܗ̇<EOS> ܘܡܛܠܗܕܐ ܠܟܠܢܫ ܐܙܝܥ̣ܬ<EOS>
ܠܘܬ ܚܘܣܢܐ ܘܕܡܥ̈ܐ ܘܡܫܘܬܦ̇ܘܬ ܚܫܐ<EOS> ܘܟܕ ܗܘ̣ܐ ܨܘܡܐ ܓܘܢܝܐܝܬ ܡܢ ܟܠܗ ܥܡܐ ܘܬܟܫܦܬܐ<EOS>
ܚܦܝܛܐܝܬ ܡܢ ܥܕܬܐ ܥܡ ܐܡܝܢܘܬܐ ܘܕܡܥ̈ܐ ܘܬܐܢܚ̈ܬܐ ܕܚܠܦܝܗ̇ ܐܬܐܣ̣ܝܬ̇ ܡܢ ܡܚܘܬܐ<EOS> ܘܗܟܢܐ<EOS>
ܗܘܬ ܩܕܝܫܬܐ ܒܬܪ ܗܠܝܢ ܒܝܕ ܕܘܒܪܐ ܡܝܬܪܐ ܘܥܢܘܝܘܬܐ܉ ܐܝܟܢܐ ܕܛܘܦܣܐ̣ ܘܬܚܘܝܬܐ ܬܗܘܐ ܠܟܠܢܫ܇<EOS>
ܕܐܘܪܚܐ ܕܛܝܒܘܬܐ ܘܕܦܘܪܩܢܐ<EOS> ܗ̣ܘ ܕܝܢ ܗܢܐ ܡܗܝܡܢܐ ܐܪܣܝܠܝܘܣ ܡܢ ܕܘܒܪܗ ܡܝܬܪܐ܉ ܟܠܗ̇ ܗܕܐ<EOS>
ܛܝܒܘܬܐ ܘܦܐܪܝܣܝܐ ܐܫܟܚ ܠܘܬ ܐܠܗܐ܉ ܐܝܟܢܐ ܕܐ̈ܬܘܬܐ ܢܥ̣ܒܕ ܒܝܕ ܨ̈ܠܘܬܗ<EOS> ܐܝܟ ܕܗ̣ܘ ܛܘܒܬܢܐ<EOS>
ܐܒܐ ܕܝܠܢ܇ ܟܕ ܡܫܪܪ ܠܐ ܕܓܠܐܝܬ ܐܣ̣ܗܕ<EOS> ܟܕ ܡܡ̣ܠܟ ܗܘܐ ܕܝܢ ܥܠ ܐܝܒܪ̈ܝܐ ܘܝܠ̣ܦ ܡܛܠ ܛܘܒܢܐ<EOS>
ܦܛܪܘܣ ܕܐܪܚܩ ܡܢ ܥܠܡܐ ܘܒܡܕܝܢܬܐ ܩܕܝܫܬܐ ܥܡ̇ܪ ܘܬܡܢ ܕܘܒܪ̈ܐ ܕܕܝܪܝܘܬܐ ܡܬܥܢܘܐ ܐܝܟܢܐ<EOS>
ܕܟܕ ܪܕܝ̇ܐ ܡܠܬܐ ܒܝܕ ܐܠܗܐ ܡܚܘܝܐ ܫܠ̣ܚ ܠܗ ܟܕ ܐܡ̇ܪ ܡܛܠ ܕܟܬܝ̣ܒ ܛܘܒܘܗܝ ܠܗ̇ܘ ܕܐܝܬ ܠܗ<EOS>
ܙܪܥܐ ܒܨܗܝܘܢ܇ ܘܒܢ̈ܝ ܒܝܬܐ ܒܐܘܪܫܠܡ܇ ܐܝܟܙܢܐ ܕܐܝܬ ܠܢ ܐܢܬ<EOS> ܡܦ̣ܝܣ ܐܢܐ ܠܟ ܒܪܝ ܕܬܨ̇ܠܐ<EOS>
ܥܠܝ܉ ܐܝܟܢܐ ܕܒܝܕ ܨܠܘ̈ܬܟ̣ ܐܫܟܚ ܪ̈ܚ̣ܡܐ<EOS> ܘܡܛܠ ܕܥܝܕܐ ܐܝܬ ܠܣ̈ܓܝܐܐ ܪ̈ܘܪܒܢܐ<EOS>
ܕܐܪܥܐ ܗܠܝܢ ܪ̈ܚܡ̇ܝ ܗܢܝ̈ܐܘܬܐ ܘܡܗ̈ܝܡܢܐ ܕܢܥ̣ܒܕܘܢ ܠܗܘܢ ܙ̇ܡ̇ܪ̈ܐ ܘܙܡܪ̈ܬܐ ܗܠܝܢ<EOS>
ܣܪ̈ܝܩܬܐ ܕܥܠܡܐ ܗܠܝܢ ܕܠܘܬ ܦܘܪܓܐ ܘܗܢܝܐܘܬܐ ܡܚܒܠܢܝܬܐ ܢܙܡ̣ܪܘܢ ܗ̣ܘ ܡܙܡܪ̈ܝ ܟܗܢܝ̈ܬܐ<EOS>
ܐܩܝܡ ܠܗ̣ ܐܝܟ ܡ̇ܠܟܐ ܕܘܝܕ<EOS> ܕܒ̈ܚܫܡܝܬܐ ܘܒܟܠܥܕܢ ܡ̈ܠܐ ܩܕܝ̈ܫܬܐ ܕܐܠܗܐ ܡܙܡܪܝܢ<EOS> ܐܝܟܢܐ ܕܡܢ<EOS>
ܥܕܬܐ܉ ܠܐ ܬܗܘܐ ܡܫܚܠܦܐ ܡܕܡ ܦܠܛܝܢ ܕܝܠܗ<EOS> ܐܘܣܕܘܩܛܝܐ ܕܝܢ ܩܫܝܫܬܗ ܕܡܢ ܐܒܐ ܕܛܘܒܢܐ ܦܛܪܘܣ܉<EOS>
ܟܠܗ ܗܢܐ ܐܝܬܝܗ̇ ܗܘܬ ܩܕܝܫܬܐ܉ ܐܝܟܢܐ ܕܡܢ ܒܬܪ ܡܘܬܗ̇܉ ܟܕ ܡܬܒܢܝܐ ܗܘܬ ܕܘܟܬܐ ܡܕܡ ܕܡܛܪܬܐ<EOS>ܘܐܡܝܢܐܝܬ ܡܢ ܙܘܥܐ ܢ̇ܦܠܐ ܗܘܬ܉ ܟܕ ܐܝܬܝܘ ܦܓܪܗ̇ ܘܣܡ̣ܘ ܬܡܢ ܐܝܟ ܕܚܕ ܡܢ ܩܕܝ̈ܫܐ܉ ܡܚܕܐ<EOS>
ܫܠ̣ܬ̇ ܡܦܘܠܬܐ<EOS> ܛܘܒܬܢܝܬܐ ܕܝܢ ܙܘܙܘ ܗ̇ܝ ܕܪܒܝ̣ܬ ܠܛܘܒܢܐ܉ ܩܕܝܫܬܐ ܕܐܝܟ ܗܕܐ ܗܘ̣ܬ܉ ܐܝܟܢܐ<EOS>
ܕܟܕ ܫܒܪܐ ܐܝܬܘܗܝ ܗܘܐ ܘܨܐܕܝܗ̇ ܕܡ̣ܝܟ ܗܘܐ܉ ܙܒ̈ܢܝܢ ܣ̈ܓܝܐܢ ܬܨ̇ܒܥܝܘܗܝ ܒ̈ܕܡܥܐ<EOS> ܟܕ ܩ̇ܝܡܐ<EOS>
ܒܠܠܝܐ ܘܗܠܝܢ ܐܡ̇ܪܐ ܗܘܬ ܒܒܪܬ ܩܠܐ ܐܝܒܪܝܬܐ<EOS> ܡܪܝ ܝܫܘܥ܉ ܐܠܗܝ̣ ܘܡܥܒܕ ܚܝ̈ܐ ܕܝܠܝ ܐܬܪܚ̇ܡ<EOS>
ܥܠܝ<EOS> ܘܟܕ ܒܙܒܢ ܗܘ̣ܐ ܙܘܥܐ ܘܟܠܡܕܡ ܐܙܝܥ܉ ܗ̣ܝ ܛܘܒܬܢܝܬܐ ܪܗ̣ܛܬ ܟܕ ܡܬܟܪܟܐ ܒܒܝܬܗ̇<EOS>
ܕܐܝܬܘܗܝ ܗܘܐ ܕܬܡ̈ܢܐ ܩܘ̈ܢܟܣ܉ ܘܠܒ̣ܟܬ ܠܟܠܚܕ ܡܢ ܐܣ̈ܛܘܢܐ ܘܐܙܥ̣ܩܬ̇ ܟܕ ܐܡ̇ܪܐ ܒܦܪܪܝܣܝܐ<EOS>
ܡܪܝܐ ܚ̣ܙܝ ܐܝܟܢܐ ܦܠ̇ܚܬ ܠܟ<EOS> ܘܚܘܣ ܥܠܝ̣ ܘܥܠ ܒܢ̈ܝ<EOS> ܘܠܐ ܫܒ̣ܩܬ̇ ܒܥܘܬܗ̇ ܕܢܚ̣ܣܪ ܒܝܬܗ̇<EOS>
ܡܕܡ<EOS> ܟܕ ܛ̇ܒ ܗ̣ܘ ܙܘܥܐ ܠܣ̈ܓܝܐܐ̣ ܗ̇ܝܕܝܢ ܗܦ̣ܟ<EOS> ܐܝܬ ܗܘܐ ܕܝܢ ܕܒܗ̇ܝ<EOS>
ܡܕܝܢܬܐ̇ ܓܒܪܐ ܐܢܫ ܡܢ ܗܠܝܢ ܝܕܝ̈ܥܐ<EOS> ܝܥܢܐ ܘܕܒܣ̈ܓܝܐܐ ܡ̇ܥܘܠ ܗܘܐ<EOS> ܘܟܕ ܙܒ̈ܢܝܢ ܣܓܝ̈ܐܢ<EOS>
ܐܬܪܫ̣ܝ ܡܢܗ̇ ܠܐ ܡ̇ܗܡܐ ܗܘܐ ܡܢ ܝܥܢܘܬܗ<EOS> ܟܕ ܨ̇ܠܝ̣ܬ̇ ܕܝܢ ܗ̣ܝ ܡܢ ܫܠܝ ܢܚ̣ܬܬ̇ ܢܘܪܐ ܡܢ<EOS>
ܫܡܝܐ̣ ܘܠܟܠܗܝܢ ܚ̈ܩܠܬܗ ܕܡܢ ܟܕܘ ܩܪ̈ܝܒܢ ܗܘ̈ܝ ܠܚܨܕܐ ܐܟ̣ܠܬ<EOS> ܒܪܬܗ̇ ܕܝܢ ܕܗܕܐ ܕܡܬܩܪܝܐ ܗܘܬ<EOS>
ܐܘܛܐ<EOS> ܗ̇ܝ ܕܐܦ ܡܪܒܝܢܝܬܗ ܕܛܘܒܢܐ ܗ̣ܘܬ<EOS> ܟܠܗܘܢ ܝܘ̈ܡܬܗ̇ ܒܩܕܝܫܘܬܐ ܘܒܨܘ̈ܡܐ ܘܒܨ̈ܠܘܬܐ<EOS>
ܐܦܩ̣ܬ<EOS> ܐܡܗ ܕܝܢ ܕܩܕܝܫܐ ܐܒܐ ܕܝܠܢ ܒܩܘܪܕܘܩܛܝܐ܉ ܡܢ ܒܬܪ ܡܘܬܗ ܕܒܥܠܗܲ ܐܪܡܠܬܐ ܟܲܬܪܬ̇<EOS> ܘܟܕ<EOS>
ܠܐ ܐܬܪܡܝ̇ܬ ܕܠܓܒܪܐ ܕܬܪ̈ܝܢ ܬܗܘܐ ܒܨ̈ܘܡܐ ܘܒܨ̈ܠܘܬܐ ܐܡܝܢܐ ܗܘܬ<EOS> ܟܕ ܠܐ ܡܟܝܠ ܩ̇ܒ̣ܠܬ̇<EOS>
ܕܒܡܕܝܢܬܐ ܬܥ̣ܡܪܝ܇ ܐܠܐ ܟܕ ܒܩܘܪ̈ܝܐ ܕܝܠܗ̇ ܐܚ̣ܒܬ̇ ܕܚ̈ܝܐ ܕܕܝܪܝܘܬܐ ܬܐܚܐ ܒܝܬ ܩܘܒ̇ܠܐ<EOS>
ܕܐܝܟܣ̈ܢܝܐ܇ ܘܒܝܬ ܟܪ̈ܝܗܐ ܒܟܠܕܘܟ ܒܢܬ̇<EOS> ܠܗܕܐ ܟܕ ܫܡ̣ܥ ܛܘܒܢܐ ܕܥܬܝܕܐ ܕܬܐܬܐ ܘܬ̣ܣܥܪܝܘܗܝ<EOS>
ܥܪ̣ܩ ܠܩܘܦܪܘܣ ܕܠܐ ܢ̣ܚܙܐ ܦܪܨܘ̇ܦܗ̇<EOS> ܘܗ̣ܝ ܟܕ ܗܕܐ ܝܠ̣ܦܬܲ ܠܐ ܡܟܝܠ ܐܬ̣ܬ̇<EOS> ܐܠܐ ܘܠܐ ܣܟ<EOS>
ܐܨܛܒ̣ܝ ܡܡܬܘܡ ܡܢ ܟܕ ܫܩ̣ܠ ܐܣܟܝܡܐ ܕܕܝܪܝܘܬܐ܇ ܕܢܟ̣ܬܘܒ ܠܐܢܫ ܡܢ ܕܝܠܗ<EOS> ܐ̇ܘ ܕܢܩܒܠ ܟܬܝ̈ܒܬܐ<EOS>
ܡܢ ܐܢܫ<EOS> ܘܗܕܐ ܗ̣ܘ ܐܫܬ̇ܥܝ ܠܢ ܙܒ̈ܢܝܢ ܣܓ̈ܝܐܢ<EOS> ܟܕ ܡܢ ܥܩܪܐ ܩܕܝܫܐ ܕܐܝܟ ܗܢܐ ܘܡܢ ܐܒ̈ܗܐ<EOS>
ܩܕܝܫ̈ܐ ܕܐܝܟ ܗܠܝܢ ܗܒܒܐ ܕܘܪܕܐ ܫܘ̣ܚ܇ ܗ̣ܘ ܛܘܒܢܐ ܩܕ̄[ܝܫܐ] ܦܛܪܘܣ<EOS> ܘܡܢ ܡܪ̈ܒܝܢܐ ܕ̇ܚ̈ܠܝ<EOS>
ܐܠܗܐ ܕܐܝܟ ܗܠܝܢ ܐܬܪܒܝ<EOS> ܙܕܩ̇ܐܝܬ ܘܒܫܘܝܘܬ ܙܢܐ ܕܗܠܝܢ ܕܝܠܕܘܗܝ ܘܪܒܝܘܗܝ<EOS> ܗܘ̣ܐ ܡܐܢܐ ܓܒܝܐ<EOS>
ܐܝܟ ܕܟܬܝ̣ܒ܇ ܡܝܩܪܐ ܡܩܕܫܐ ܘܕܚ̇ܫܚ ܠܡܪܗ<EOS> ܘܕܡܛܝ̣ܒ ܠܟܠ ܥܒ̇ܕܐ ܛ̇ܒܐ<EOS> ܕܢܛܥ̣ܢ ܫܡܗ ܕܡܫܝܚܐ<EOS>ܘܢܫ̇ܒܚ ܘܢܟܲܪܙ ܠܗܝܡܢܘܬܐ ܬܪܝܨܬ ܫܘ̄[ܒܚܐ]<EOS> ܩܕܡ ܟܠܗܘܢ ܒܢ̈ܝ ܐܢ̈ܫܐ ܘܡܢ ܫܒܪܘܬܗ ܘܥܕܡܐ<EOS>
ܠܢܫܡܬܗ ܐܚܪܝܬܐ<EOS> ܗ̣ܘ ܟܕ ܗ̣ܘ ܢܟܲܬܪ ܬܠܡܝܕܐ ܕܫܠܝ̈ܚܐ ܘܡܕܡܝܢܐ ܚܬܝܬܐ<EOS> ܟܕ<EOS>
ܒܟܠܙܒܢ ܫܩ̣ܝܠ ܨܠܝܒܗ ܕܡܫܝܚܐ<EOS> ܘܡ̈ܠܐ ܡܢ ܪܘܚܐ ܩܕ̄[ܝܫܐ]<EOS> ܘܒܝܕ ܛܝܒܘܬܗ ܘܚܲܝܠܗ ܠܣ̈ܓܝܐܐ<EOS>
ܨܕ ܠܡܫܬ̇ܡܥܢܘܬܗ ܕܡܫܝܚܐ ܘܕܐܘܢܓܠܝܘܢ<EOS> ܟܕ ܛܘܦܣܐ ܝ̇ܗܒ ܢܦܫܗ ܕܟܠ ܛܒܬܐ ܘܕܘܒܪܐ ܡܝܬܪܐ ܐܝܟ<EOS>
ܡܪܬܝܢܘܬܐ ܫܠܝܚܝܬܐ<EOS> ܒܡܠܬܐ܉ ܒܗܘܦ̇ܟܐ<EOS> ܒܚܘ̣ܒܐ<EOS> ܒܗܝܡܢܘܬܐ<EOS> ܒܕܟܝܘܬܐ<EOS> ܘܩܝ̇ܡܬܐ ܢܨܝܚܬܐ<EOS>
ܕܗܝܡܢܘܬܐ ܬܪܝܨܬ̇ ܫܘ̄[ܒܚܐ]<EOS> ܘܠܬܒܝܠ ܟܠܗ̇ ܗ̣ܘܐ ܫܘܪܐ ܒܨܠܘ̈ܬܗ ܩܕܝܫ̈ܬܐ<EOS> ܐܝܟ ܢܘܚ ܒܙܒܢ<EOS>ܟܕ ܩܐܒܘܬܐ ܒܛܘܦܢܐ ܐܚܪܝܐ ܕܡܪܕܘܬܐ ܢܝ̇ܕܐ ܗܘܬ<EOS> ܐܠܐ ܡܝܬܪ̈ܬܗ ܡ̇ܢ ܡܦ̈ܬܟܬܐ ܘܕܒܐܠܗܐ<EOS>
ܘܕܘܒܪ̈ܘܗܝ ܐܘܢ̈ܓܠܝܐ ܕܒܟܠ ܩܘܡܬܐ ܕܝܠܗ ܪܝܫܐܝܬ ܡܬܚܲܘܝܢ ܗܘܘ ܘܒܛܝܒܘܬܐ ܐܠܗܝܬܐ ܥܡܗ ܪܒ̇ܝܢ<EOS>
ܗܘܘ ܠܘ ܕܡܚܝܠܘܬܐ ܘܕܡܣܟܢܘܬܐ ܕܡ̈ܠܐ ܕܝܠܢ ܐܝܬܝܗ̇ ܢܣ̣ܥܐ ܕܦܬܝܐܝܬ ܢ̇ܟܬܒ ܘܠܬܥ̇ܫܐ ܢܫ̇ܠܡ<EOS>ܕܚ̇ܠ ܐܢܐ ܓܝܪ ܕܠܡܐ ܟܕ ܒܬܗܘܡܐ ܕܠܐ ܣܟܐ ܘܕܠܐ ܓܫܐ ܕܬܘܪ̈ܨܘܗܝ ܐܗ̇ܠܟ<EOS> ܟܕ ܠܐ ܡܢܣ̇ܐܝܬ ܘܠܐ<EOS>
ܡܬܡ̇ܨܝܢܐܝܬ ܐܝܬ ܠܝ ܕܐܣ̇ܚܐ܇ ܕܡܢ ܫ̈ܦܥܐ ܕܓ̈ܠܠܐ ܕܛܝܒܘܬܐ ܕܢܩܝܦܐ ܠܗ ܐܬܢ̇ܘܓ ܘܐܬܛ̇ܒܥ<EOS>ܘܡܛܠ ܫܲܦܠܘܬܐ ܕܝܠܝ ܘܡܚ̣ܝܠܘܬܐ ܚܘܣܪܢܐ ܕܬ̣ܣܒܘܠ ܡܝܬܪܘܬܐ<EOS> ܡܢ ܗܪܟܐ ܟܠܚܕ ܡܢ ܕܘܒܪ̈ܘܗܝ<EOS>
ܕܗ̇ܘ ܘܫ̈ܘܘܟܢܘܗܝ ܕܒܙܒ̈ܢܐ ܡܫܚ̈ܠܦܐ ܘܙ̈ܢܝܐ ܘܣܘܥܪ̈ܢܐ<EOS> ܕܒܝܕ ܛܝܒܘܬܐ ܕܐܠܗܐ ܐܬܚܘܝܘ<EOS>ܒܥ̇ܢܘܝܘܬܐ ܘܒܢܙܝܪܘܬܐ<EOS> ܘܕܫܠܝܚܐܝܬ ܐ̇ܡܪ ܒܫܚ̈ܩܐ<EOS> ܒܐܢ̈ܢܩܐܣ<EOS> ܒܐ̈ܘܠܨܢܐ<EOS> ܒܪ̈ܕܘܦܝܐ<EOS>ܒܥܡ̈ܠܐ<EOS> ܒܨܘ̈ܡܐ<EOS> ܒܫܗܪ̈ܐ<EOS> ܒ̈ܕܐܪܐ<EOS> ܒܬܟ̈ܬܘܫܐ<EOS> ܒܐܓܘ̈ܢܐ̣ ܥܕܡܐ ܠܕܡܐ<EOS> ܠܘ ܠܘܬ ܚܛܝ̣ܬܐ<EOS>
ܒܠܚܘܕ ܘܠܐ ܠܘܬ ܕܡܐ ܘܒܣܪܐ ܐܠܐ ܠܘܬ ܐܪ̈ܟܣ ܘܫܘ̈ܠܛܢܐ<EOS> ܠܘܬ ܐܚ̈ܝܕܝ ܥܠܡܐ<EOS>
ܕܚܫܘܟܐ ܗܢܐ<EOS> ܠܘܬ ܪ̈ܘܚܐ ܕܒܝܫܘܬܐ<EOS> ܒܡܣܒܪ̈ܢܘܬܐ ܣ̈ܓܝܐܬܐ<EOS> ܒܚܲܝܠܐ ܕܐܬ̈ܘܬܐ ܘܕܬܕܡܪ̈ܬܐ<EOS>
ܘܕܐܣ̈ܘܬܐ<EOS> ܒܚܲܝܠܐ ܕܪܘܚܐ ܩܕܝܫܐ<EOS> ܒܝܕ ܙܝ̈ܢܐ ܕܙܕܝܩܘܬܐ<EOS> ܗܠܝܢ ܕܝܡܝܢܐ ܘܕܣܡܠܐ<EOS> ܒܫܘܒ̈ܚܐ<EOS>
ܘܒܨܥܪ̈ܐ<EOS> ܒܓܘܕ̈ܦܐ ܘܒܩ̈ܘܠܣܐ<EOS> ܐܝܟ ܠܐ ܝܕܝܥ̣ܐ ܓܝ̣ܪ ܘܝܕܝ̣ܥ ܗܘܐ<EOS> ܘܠܐܠܗܗ ܒܠܚܘܕܘܗܝ ܝܕܝ̣ܥ<EOS>
ܗܘܐ̣ ܟܡܐ ܕܙܕܩ̇ ܗܘܐ ܕܢܬܝܕܥ<EOS> ܐܝܟ ܡ̣ܝܬ ܗܘܐ ܠܒܣܪܐ̣ ܚܲܝ ܗܘܐ ܕܝܢ ܒܟܠܙܒܢ ܘܪܬ̇ܚ ܒܪܘܚܐ<EOS>ܐܝܟ ܡܣܟܢܐ ܕܝܢ ܠܣ̈ܓܝܐܐ ܕܝܢ ܡ̇ܥܬܪ ܗܘܐ<EOS> ܟܕ ܠܢܦܫ̈ܬܐ ܘܠܦܓܪ̈ܐ ܡܬ̇ܪܣܐ ܗܘܐ̇ ܒܬܘܪܣܝܐ<EOS>
ܕܠܚ̇ܡ ܠܟܠܚܕ ܡܢܗܘܢ<EOS> ܐܝܟ ܕܡܕܡ ܠܝܬ ܠܗ̣ ܘܟܠܡܕܡ ܐܚܝ̣ܕ<EOS> ܠܘ ܒܠܚܘܕ ܥܠ ܐܪܥܐ ܐܠܐ ܘܒܐܘܨ̈ܪܐ<EOS>
ܕܒܫܡܝܐ<EOS> ܬܡܢ ܓܝܪ ܐܝܬ ܗܘܐ ܠܗ ܣܝ̈ܡܬܐ ܕܣܝ̈ܡܢ܇ ܐܝܟܐ ܕܟܠܫܥ ܐܝܬܘܗܝ ܗܘܐ ܠܒܗ ܘܬܪܥܝܬܗ<EOS>
ܘܕܘܒܪܗ<EOS> ܗܠܝܢ ܘܟܠܗܝܢ ܕܠܗܠܝܢ ܢܩ̈ܦܢ<EOS> ܕܒܝܕ ܛܝܒܘܬܐ ܕܡܫܝܚܐ ܕܥ̇ܡܪ ܗܘܐ ܒܗ<EOS> ܠܘܬ ܛܢ̣ܢܐ<EOS>
ܘܦܘܪܩܢܐ ܕܣ̈ܓܝܐܐ ܡܥ̇ܠܝܐܝܬ ܐܬܬܲܪ̈ܨܝ ܡܢܗ<EOS> ܒܕܠܐ ܡܨܸܐ ܐܢܐ ܕܚܬܝܬܐܝܬ ܘܫܪܝܪܐܝܬ ܐ̇ܫܘܕܥ<EOS>ܘܐܝܟ ܕܒܬܫܥܝܬܐ ܐ̇ܟ̣ܬܒ ܫ̇ܒܩ ܐܢ̣ܐ<EOS> ܘܡܫܕܪ ܐܢܐ ܠܪ̈ܚܘܡܐ ܕܗܠܝܢ<EOS> ܠܘܬ ܦܘܡ̈ܐ ܕܟܠܗܘܢ ܗܠܝܢ<EOS>
ܕܡܢ ܩܕܝܡ ܗ̣ܘܘ ܩܕ̈ܝܫܐ<EOS> ܗ̇ܢܘܢ ܕܡܢ ܗܠܝܢ ܙܒ̈ܢܝܢ ܣܓܝ̈ܐܢ ܫܡ̣ܥܘ<EOS> ܗܠܝܢ ܕܐܝܟ ܕܒܟ̈ܬܒܐ<EOS>
ܟܗ̈ܢܝܐ ܟܬܝ̣ܒܝܢ<EOS> ܡ̇ܠܟ ܐܢܐ ܕܢ̇ܕܪܟ<EOS> ܘܢܬܡܠܐ ܝܕܥܬܐ ܕܡܢܗܘܢ ܘܝܘܬܪܢܐ<EOS> ܒܟܠܕܘܟ ܓܝܪ ܛܒܝ̈ܒܢ<EOS>ܘܟܕ ܐܢܫ ܠܐ ܡܫܲܐܠ ܡܢܗ̇ ܕܛܝܒܘܬܐ ܐܠܗܝܬܐ ܡܬܟܪ̈ܙܢ<EOS> ܘܠܐ ܐܢܫ ܠܐ ܢܗܝ̣ܡܢ ܠܗܠܝܢ ܕܡܬܐܡܪ̈ܢ<EOS>ܐܠܐ ܡܐܠܠܘܢ ܕܒܨܝܪ̈ܢ ܡܢ ܫܪܪܐ ܢ̇ܣܒܪ ܕܫ̇ܡܥ<EOS> ܐܝܢܐ ܓܝܪ ܙܲܒܢܐ ܐ̇ܘ ܡܠܬܐ ܢܣ̣ܦܩ ܕܢܫܬ̇ܥܐ<EOS>
ܚܬܝܬܐܝܬ<EOS> ܗܠܝܢ ܕܒܐܝ̈ܕܘܗܝ ܘܥܡܗ ܛܝܒܘܬܐ ܕܡܫܝܚܐ ܣܥܪܬ̇<EOS> ܠܘܬ ܦܘܪܩܢܐ<EOS>
ܡ̇ܢ ܐܝܟ ܕܐ̇ܡܪܬ ܘܡܡ̇ܪܚܘܬܐ ܕܗ̇ܢܘܢ ܕܨ̇ܒܝܢ ܒܛܒ̈ܬܐ ܢܛ̣ܢܘܢ<EOS> ܗ̇ܝܕܝܢ ܕܣܓܝ̈ܐܐ܇ ܠܘܬ<EOS>
ܩܘܝ̇ܡܐ ܘܒܢܝ̣ܢܐ ܘܫܘܪܪܐ ܕܗܝܡܢܘܬܐ ܬܪܝܨܬ̇ ܫܘܒܚܐ<EOS> ܘܕܥܕܬܐ ܩܐܬܘܠܩܝ ܕܝܠܗ<EOS> ܕܗ̇ܝ ܕܪܝܫ<EOS>
ܟܗ̈ܢܐ ܘܪܥ̇ܝܐ ܐܩܝ̣ܡܗ<EOS> ܘܒܐܝܢܐ ܙܢ̣ܐ܇ ܘܠܐ ܐܢܫ ܐܝܟ ܗ̇ܢܘܢ ܪܚ̈ܡܝ ܥ̈ܕܠܝܐ ܢܐܡܪ<EOS> ܡܢ ܢܦܫܗ<EOS>
ܢܣ̣ܒ ܘܚܛ̣ܦ ܐܝܩܪܐ ܕܐܝܟ ܗܢܐ<EOS> ܐܠܐ ܟܕ ܐܬܩ̣ܪܝ ܡܢ ܛܝܒܘܬܐ ܕܠܥܠ܇ ܩܪܝܬܐ ܡܕܡ ܐܠܗܝܬܐ<EOS>
ܘܫܘܲܝܬ̇ ܠܬܕܡܘܪܬܐ̇<EOS> ܗ̇ܝ ܕܐܦܠܐ ܟܕ ܡܣܪܗܒ ܐܢܐ ܡ̣ܨܝܐ ܕܐܥ̇ܒܪܝܗ̇<EOS> ܐܠܐ ܝܬܝܪܐܝܬ ܐܝܟ<EOS>
ܕܡ̣ܨܝܐ ܒܝܕ ܙܥܘܪ̈ܝܬܐ ܐ̇ܫܘܕܥ ܟܕ ܩܠܝܠ ܠܥܠ ܠܘܬ ܫܘܪܝܐ ܕܝܠܗ̇ ܡ̇ܝܬܐ ܐܢܐ ܠܡܠܬܐ<EOS> ܒܕܡܘܬܐ<EOS>
ܓܝܪ ܕܪܝܫ ܐܒܗ̈ܬܐ ܐܝܣܚܩ܉ ܘܐܦ ܗ̣ܘ ܡܢ ܡܘܠܟܢܐ ܐܬܒ̣ܛܢ ܘܐܬܝܠܕ<EOS> ܠܙܢܐ ܕܝܢ ܒܫܦܝܪܘܬ ܙܒܢܐ<EOS>
ܢܫܬܥܐ̣ ܒܝܕ ܙܥܘܪ̈ܝܬܐ ܟܕ ܗܦ̣ܟ ܒܘܣܡܪܝܘܣ ܐܒܘܗܝ ܕܗܢܐ ܡܢ ܦܪܘܐܣܛܝܘܢ ܡܕܡ ܕܢܐܬܐ ܠܡܕܝܢܬܐ܉<EOS>
ܡ̇ܢܥ̣ ܠܐܪܓܠܬܐ ܕܐܝܬ ܒܡܨܥܬܐ<EOS> ܟܕ ܣ̇ܓܝ ܪܕܝܐ܉ ܘܡܥܒܪܬܐ ܕܐܘܪܚܐ ܟܠܝܐ<EOS> ܘܟܕ ܐܬܐܠܨ ܕܢܫ̣ܪܐ<EOS>
ܥܠ ܣܦܪܗ̇ ܘܒܡܪܢܝܬܐ ܗ̣ܘܐ܉ ܚ̣ܙܐ ܠܐܢܫ ܕܐܡ̇ܪ ܠܗ܉ ܒܘܣܡܪܝܐ܉ ܗܐ ܗ̇ܘܐ ܠܟ ܡܬܥܒܪܢܐ ܢܗܪܐ<EOS>ܐܠܐ ܩܘܡ ܥܒ̣ܪ ܘܥܘܠ ܠܒܝܬܟ<EOS> ܘܚܟ̣ܡ ܠܐܢܬܬܟ܉ ܘܬܒ̣ܛ̣ܢ ܘܬܐܠܕ ܠܟ ܒܪܐ<EOS> ܗ̇ܘ ܕܢܗܘܐ ܡܝܩܪ ܩܕܡ<EOS>
ܐܠܗܐ̣ ܘܩܕܡ ܒܢܝ̈ܢܫܐ<EOS> ܟܕ ܗܟܝܠ ܒܛܝܒܘܬܐ ܐܠܗܝܬܐ ܕܐܝܟ ܗܕܐ ܐܬܒ̣ܛܢ ܘܐܬܝ̣ܠܕ ܘܐܬܪ̣ܒܝ܉ ܟܕ<EOS>
ܥܕܟܝܠ ܐܝܬܘܗܝ ܗܘܐ ܒܩܘܡܬܗ ܒܪ ܬܪܬܥܣܪ̈ܐ ܫܢ̈ܝܢ܉ ܗܡܝܪܐ ܐܫܬܕܪ ܠܕܚ̇ܠ ܠܐܠܗܐ<EOS>
ܘܟܪܣܛܝܢܐ ܬܐܘܕܘܣܝܘܣ ܙܥܘܪܐ ܡ̇ܠܟܐ ܕܪ̈ܘܡܝܐ<EOS> ܘܟܕ ܣ̈ܓܝܐܬܐ ܡܛܠ ܗܕܐ ܐܦܝܣ ܟܕ ܡܫܕܪ<EOS>
ܐܝ̈ܙܓܕܐ܉ ܡܫܬܕܪ ܡܢ ܒܘܣܡܪܝܘܣ ܐܒܘܗܝ܇ ܕܡܡܠܟ ܗܘܐ ܒܗ̇ܘ ܙܒܢܐ ܥܠ ܐܬܪܐ ܕܐܝܒܪ̈ܝܐ<EOS> ܟܕ ܩ̇ܕܡ<EOS>
ܝܩ̇ܪ ܡܠܘܢ ܪܚܡܘܬܐ ܕܪ̈ܘܡܝܐ ܐܝܟ ܟܪ̈ܝܣܛܝܢܐ܉ ܝܬܝܪ ܡܢ ܡܥܕܪܢܘܬܐ ܕܦܪ̈ܣܝܐ ܪ̈ܫܝܥܐ<EOS> ܡܫܬܕܪ<EOS>
ܕܝܢ ܥܡ ܙܘܚܐ ܣܓܝܐܐ̣ ܘܐܝܩܪܐ<EOS> ܘܟܕ ܐܬ̣ܐ ܠܘܬ ܛܘܒܢܐ ܬܐܘܕܘܣܝܘܣ ܘܚܒܝܒܐܝܬ ܡܢܗ ܐܬܩ̇ܒܠ<EOS>
ܘܐܝܟ ܒܪܐ ܡܬ̇ܪܒܐ ܗܘܐ ܡܢܗ ܘܡܬܚ̇ܒܒ܉ ܟܕ ܚ̣ܙܐ ܝܨܝܦܘܬܐ ܕܡܛܠ ܕܚܠ̣ܬ ܐܠܗܐ ܘܪܚܡ̣ܬ ܡܫܝܚܐ<EOS>
ܕܡ̇ܠܟܐ ܘܕܐܘܕܘܟܣܝܐ ܡܠܟܬܐ ܒܪܬ ܙܘܓܗ ܘܒܪܬ ܛܢܢ̣ܗ ܘܕܓܒܪ̈ܐ ܘܕܢܫ̈ܐ ܕܡܫܡܫܝܢ ܠܗܘܢ<EOS>ܘܝܬܝܪܐܝܬ ܕܐܘ̈ܢܘܟܣܐ ܗ̇ܢܘܢ ܕܡܬܩܪܝܢ ܩܒܘܩܠܪ̈ܐ ܐܝܬܝܗܘܢ ܗܘܘ ܓܝܪ ܟܠܗܘܢ ܕܗ̇ܥܡܪܝܢ ܐܝܟ<EOS>
ܕܒܕܝܪܐ ܒܦܠܛܝܢ ܒܨ̈ܠܘܬܐ ܘܒܨܘ̈ܡܐ ܘܒܬܫܡܫ̈ܬܐ ܕܠܠܝܐ ܘܒܐܚܪ̈ܢܝܬܐ ܗܠܝܢ ܕܡܢܝܚ̈ܢ ܠܐܠܗܐ܉<EOS>
ܐܬܓ̇ܘܙܠ ܒܛܢ̣ܢܐ<EOS> ܘܟܕ ܐܝܬ ܠܗ ܒܝܬܐܝܬ ܡܢ ܐܒܗ̈ܘܗܝ ܪܚܡ̣ܬ ܐܠܗܐ܇ ܐܝܟ ܒܠܨܘܨܝܬܐ ܕܢܘܪܐ<EOS>ܠܗܕܐ ܒܫ̈ܘܫܛܐ ܘܒܥܢܘܝܘܬܐ ܟܠ ܝܘܡ ܒܝܘܡ ܡ̇ܪܒܐ ܗܘܐ ܒܝܨܝܦܘܬܐ܉ ܥܕܡܐ ܕܫܠܗܒܝܬܐ ܪܒܬܐ<EOS>
ܘܓܘܙܠܬܐ ܕܛܝܒܘܬܐ ܫܡ̇ܝܢܝܬܐ ܠܢܦܫܗ ܫ̇ܡܠܝ<EOS> ܟܕ ܡܢ ܠܓܘ ܡ̇ܢ ܥܠ ܓܘܫܡܗ܉ ܠܒܘܫܐ ܕܣܥܪܐ ܠܒ̣ܝܫ<EOS>
ܗܘܐ<EOS> ܡܢ ܠܒܪ ܕܝ̣ܢ ܠܒܘܫܐ ܡܕܡ ܢܨܝܚܐ ܘܡܦܪܓܐ ܡ̇ܥܛܦ ܗܘܐ܉ ܕܢ̇ܛܫܐ ܡܝܬܪܘܬܗ<EOS> ܡܐܝܟܘܠܬܗ ܕܝܢ<EOS>
ܐܝܬܝܗ̇ ܗܘܬ܉ ܗ̇ܝ ܕܐܝܬ ܗܘܐ ܠܕܢܝܐܠ ܘܠܪ̈ܚܡ̇ܘܗܝ ܘܗܕܐ ܒܡܫܘܚܬܐ ܙܥܘܪܬܐ<EOS> ܘܚܕܐ ܠܬܠܬܐ<EOS>
ܝܘ̈ܡܝ̣ܢ ܘܠܐܪܒܥܐ ܗܕܐ ܫ̇ܩܠ ܗܘܐ<EOS> ܐܝܬ ܕܝܢ ܐܡܬܝ܉ ܘܚܕܐ ܠܫܒܬܐ ܕܝܘ̈ܡܬܐ<EOS> ܐܝܟ<EOS>
ܕܠܟܘܒܫܐ ܕܒܣܪܐ ܪܚ̇ܡ ܡܪܕܘܬܐ̇<EOS> ܘܕܕܘܨ̈ܐ ܠܐ ܡܛܟܣ̈ܐ ܕܗܢܐ<EOS> ܬܫܘܝܬܐ ܕܝܢ ܐܪܥܐ ܐܝܬܝܗ̇ ܗܘܬ<EOS>
ܠܡ̇ܠܟܐ ܛܠܝܐ ܘܪܥܕܐ<EOS> ܟܕ ܗܟܢܐ ܕܝܢ ܡ̇ܕܒܪ ܗܘܐ ܢܦܫܗ ܘܡܬܕܟܐ ܗܘܐ ܡܢ ܟܠ ܛܘܠܫܐ ܕܒܣܪܐ<EOS>
ܘܕܪܘܚܐ ܘܒܩܘܡܬܐ ܪܒ̇ܐ ܗܘܐ܉ ܗ̣ܘܐ ܗܝܟܠܐ ܕܐܠܗܐ̣ ܘܡ̣ܠܝܐ ܡܢ ܪܘܚܐ ܩܕܝܫܐ<EOS> ܘܗܢܐ ܟܠܗ܉<EOS>
ܐܝܟܢܐ ܕܒܛܝܒܘܬܐ ܐܠܗܝܬܐ ܟܕ ܥܕܟܝܠ ܛܠܝܐ ܐܝܬܘܗܝ܉ ܐܣܘ̈ܬܐ ܣ̈ܓܝܐܬܐ ܘܐܬܘ̈ܬܐ ܘܚ̈ܝܠܐ<EOS>
ܪ̈ܘܪܒܐ܉ ܘܒܗ̇ ܒܦܠܛܝܢ ܒܐܝ̈ܕܘܗܝ ܢܫܬ̇ܡܠܘܢ<EOS> ܘܡܛܠ ܕܠܐ ܠܓܡܪ ܐܣ̇ܓܦ ܠܫ̈ܡܘܥܐ܉ ܟܕ ܫ̇ܒܩ ܐܢܐ<EOS>
ܗܠܝܢ ܐܚܪ̈ܢܝܬܐ܉ ܚܕܐ ܡܢܗܝܢ ܠܘܩܕܡ ܐ̇ܣܝܡ ܕܣܦܩܐ̣ ܕܠܟܠܗܝܢ ܬܫܪܪ<EOS> ܓܪ̈ܡܐ ܓܝܪ ܕܣܗ̈ܕܐ<EOS>
ܩܕܝ̈ܫܐ ܐܝܬ ܗܘܐ ܠܗ܉ ܕܐܝܬܝܗܘܢ ܗܘܘ̣ ܦܪ̈ܣܝܐ ܒܓܢܣܐ<EOS> ܕܚܬܝܬܐܝܬ ܒܙܒ̈ܢܐ ܗ̇ܢܘܢ ܐܣܗܕܘ ܗܘܘ<EOS>ܗ̇ܢܘܢ ܕܥܕܟܝܠ ܡܢ ܡܫܠܡܢܘܬܗ ܕܛܘܒܢܐ ܘܥܝܕܐ܉ ܘܫ̈ܡܗܝܗܘܢ ܡܫ̇ܡܗܝܢ ܚܢܢ ܘܕܘܟܪ̈ܢܝܗܘܢ<EOS>
ܡܫܡܠܝܢܢ ܘܣܗ̈ܕܘܬܗܘܢ ܩ̇ܪܝܢ ܚܢܢ<EOS> ܗܠܝܢ ܒܦܪܕܝܣܩܐ ܒܐܝܩܪܐ ܣܝ̣ܡܝܢ ܗܘܘ ܠܗ܉ ܒܗ ܒܩܝܛܘܢܐ<EOS>
ܐܝܟܐ ܕܡܬܥܢܘܐ ܗܘܐ<EOS> ܘܬܡܢ ܕܡ̇ܟ ܗܘܐ ܩܕܡܝܗܘܢ ܥܠ ܐܪܥܐ<EOS> ܘܬܫ̈ܡܫܬܐ ܐܠܗ̈ܝܬܐ ܡܫܡܠܐ ܗܘܐ܉ ܥܡ<EOS>
ܢܗܝܪ̈ܐ ܘܒ̈ܣܡܐ ܘܬܫ̈ܒܚܬܐ ܘܒܥ̈ܘܬܐ<EOS> ܘܟܕ ܟܠܗ ܐܝܩܪܐ ܘܢܝܚܐ ܡܩ̇ܪܒ ܗܘܐ ܠܗܘܢ ܚ̇ܙܐ ܗܘܐ ܠܗܘܢ ܓܠܝܐܝܬ ܙܒ̈ܢܝܢ ܣܓܝ̈ܐܢ<EOS> ܟܕ ܡܙܡܪܝܢ ܥܡܗ ܘܫܗܪܝܢ ܥܡܗ̣ ܘܡ̇ܨܠܝܢ ܥܡܗ<EOS>ܒܙܒܢ ܗܟܝܠ ܟܕ ܡ̇ܢܥ ܥܐܕܐ ܩܕܝܫܐ ܕܒܝܬ ܕܢܚܐ ܕܒܗ ܠܟܠܗܘ̇ܢ ܣܘ̈ܢܩܠܝܛܝܩܘ ܬ̇ܒܥ ܥܝܕܐ<EOS>
ܘܢܚܙܘܢ ܠܡܠܟܐ ܘܕܢܬ̣ܚܙܘܢ ܡܢ ܚ̈ܕܕܐ܉ ܗ̣ܘ ܟܕ ܚܒ̣ܫ ܢܦܫܗ ܒܩܝܛܘܢܐ ܕܣ̈ܗܕܐ ܟܠܗ ܨܒܬܐ ܥ̇ܒܕ<EOS>
ܗܘܐ ܗܘ ܒܐܝ̈ܕܘܗܝ ܕܗ̇ܘ ܒܝܬ ܨܠܘܬܐ<EOS> ܟܕ ܟ̇ܦ̣ܪ ܠܐ̈ܣܐ̣ ܘܠܬܛܠܝܠܐ<EOS> ܠܐܪܥܐ ܕܝܢ ܟܢ̣ܫ ܘܐܫ̣ܝܓ<EOS>ܢܩܦܐܝܬ ܗܟܝܠ ܟܕ ܩܢܕܝ̈ܠܐ ܣܓܝ̈ܐܬܐ ܐܫ̣ܝܓ ܘܡ̣ܪܩ ܒܫܩܠܛܥܢܐ̣ ܬܠ̣ܐ<EOS> ܘܟܕ ܫܕܪ ܠܘܬ ܩܠܪܝܛܝܣ<EOS>
ܕܝܠܗ܉ ܦܩܕ ܕܢܐܬܐ ܠܗ ܡܫܚܐ ܠܕܠܩܐ ܕܢܗܝܪ̈ܐ<EOS> ܗ̣ܘ ܕܝܢ ܟܕ ܐܫܬܚܩ ܥܠ ܕܠܐ ܡܬ̇ܪܥܐ ܗܠܝܢ<EOS>
ܕܥܠܡܐ ܘܝܨܝܦ ܕܢܚܙܝܘܗܝ ܐܝܟܙܢܐ ܕܗܠܝܢ ܪ̈ܘܪܒܢܐ ܕܫܪܟܐ ܡܠܘܢ ܕܝܢ ܟܕ ܡܢܗ ܕܐܝܟ̇ܠܩܪܨܐ<EOS>
ܐܬܬܥ̇ܒ̣ܕ܉ ܠܚܡܬܐ ܐܬܗ̣ܦܟ ܟܕ ܐܡ̇ܪ܇ ܥܫܝ̈ܢܝܢ ܣܒܪ̈ܐ ܕܡܛܠܗܢܐ ܘܕܐܬܪܗ ܘܕܝܠܢ܉ ܕܟܕ ܐܫ̇ܬܕܪ<EOS>
ܡܢܗܘܢ܇ ܐܝܟ ܕܠܐܝܩܪܐ ܘܫܘܒܚܐ ܡܠܟܝܐ ܠܘܬ ܕܪ̈ܘܡܝܐ܉ ܕܝܪܝܐ ܨ̇ܒܐ ܕܢܗܘܐ<EOS> ܘܠܢ ܟܠܢ ܕܢܩܝܦܝܢ<EOS>
ܚܢܢ ܠܗ̣ ܢܥ̣ܒܕ ܕܘ̈ܝܐ<EOS> ܘܠܐ ܨܒ̣ܐ ܕܢܫܕܪ ܡܫܚܐ<EOS> ܗ̣ܘ ܕܝܢ ܛܠܝܐ ܩܕܝܫܐ ܘܦܝܠܣܘܦܐ ܟܕ ܐܪܓܫ<EOS>
ܒܡܥܒܕܢܘܬܐ ܕܒܥܠܕܒܒܐ ܚܬܝܬܘܬܐ ܐܘܢܓܠܝܬܐ܉ ܒܡܫܝܢܘܬܐ ܘܒܢܓܝܪܘܬ ܪܘܚܐ ܒܩܘܡܬܐ ܕܐܝܟ ܗܕܐ<EOS>
ܚܘܝ<EOS> ܘܠܪܘܓܙܐ ܐܗܦܟ ܠܘܬ ܨܠܘܬܐ<EOS> ܘܟܕ ܪܬ̇ܚ ܒܗܝܡܢܘܬܐ ܘܒܪܘܚܐ ܘܩ̇ܪܐ ܠܨܠܘ̈ܬܐ ܕܗܠܝܢ<EOS>
ܩܕܝ̈ܫܐ܉ ܟܕ ܡ̇ܢܥ ܗ̣ܘ ܪܡܫܐ ܕܝܠܗ ܕܫܗܪܐ܉ ܟܕ ܒܡܝ̈ܐ ܒܠܚܘܕ ܕܠܐ ܡܫܚܐ ܠܟܠܗܝܢ<EOS>
ܩܢܕܝ̈ܠܐ ܐܬ̣ܩܢ ܐܕܠܩ<EOS> ܘܗܠܝܢ ܫܒܥܐ ܝܘ̈ܡܬܐ ܕܥܐܕܐ ܩܕܝܫܐ܉ ܕܠܐ ܫܠ̣ܝܐ ܠܠܝܐ ܘܐܝܡܡܐ ܟܕ<EOS>
ܕܠܩ̈ܢ ܟܬܪ̈ܝ<EOS> ܗ̇ܝ ܕܟܕ ܐܫܬܡ̣ܥܬ̇ ܠܡ̇ܠܟܐ ܘܠܟܠܗܘܢ ܗ̇ܢܘܢ ܕܝܠܗ ܘܠܣܘܢܩܠܝܛܘܣ܉ ܠܟܠܗܘܢ<EOS>
ܠܬܡ̣ܗܐ ܐܝ̣ܬܝܬ<EOS> ܐܝܟܢܐ ܕܣ̈ܓܝܐܐ ܠܪܓܬܐ ܢܐܬܘܢ܇ ܠܘܬ ܗ̇ܝ ܕܢܛܢ̣ܘܢ ܒܕܘܒܪ̈ܘܗܝ ܘܒܥܢܘܝܘܬܗ<EOS>ܘܣܘܓܐܐ ܕܠܐ ܙܥܘܪ ܕܗܠܝܢ ܕܐܝܟ ܗܟܢ܇ ܕܥܡܗ ܡܬܥܢܘܝܢ ܘܫ̣ܘܝܢ ܠܗ ܒܛܢ̣ܢܐ ܠܘܬܗ ܐܬܟ̇ܢܫܘ<EOS>ܡܛܠܗܕܐ ܗܟܝܠ ܒܚܕ ܡܢ ܝܘܡ̈ܬܐ<EOS> ܟܕ ܩܐ̇ܡ ܒܝܢܬܗܘܢ ܘܡܡܠܠ ܥܡܗܘܢ ܗܠܝܢ ܕܦܘܪܩܢܗܘܢ ܡܢ ܫܠ̣ܝܐ<EOS>
ܚ̣ܙܐ ܠܡܪܢ ܒܝܢܬܗܘܢ ܒܐܣܟܝܡܐ ܕܢܙܝܪܐ<EOS> ܘܟܕ ܢܦ̣ܠ ܣܓ̣ܕ ܠܗ̣ ܠܒܟ ܪ̈ܓܠܘܗܝ<EOS> ܟܕ ܐܢܫ ܠܐ<EOS>
ܚܙܝܗܝ܉ ܐܠܐ ܐܢ ܗ̣ܘ ܒܠܚܘܕܘܗܝ<EOS> ܟܕ ܩ̇ܥܐ ܘܐܡ̇ܪ ܥܡ ܒܟ̣ܝܐ ܘܕܡܥ̈ܐ ܡܪܝ̇ ܘܐܠܗܝ<EOS> ܗ̣ܘ ܕܝܢ<EOS>
ܣܒ̣ܪ ܗܘܐ܉ ܕܐܦ ܗܠܝܢ ܐܚܪ̈ܢܐ ܚ̇ܙܝܢ ܗܘܘ<EOS> ܗܠܝܢ ܕܝܢ܉ ܠܐ ܚ̣ܙܘ<EOS> ܐܠܐ ܗ̣ܘ ܒܠܚܘܕܘܗܝ ܚ̣ܙܐ<EOS>ܐܝܟܢܐ ܕܟܠܗܘܢ ܗ̇ܢܘܢ ܕܠܘܬܗ܉ ܟܕ ܒܬܡ̣ܗܐ ܪܒܐ ܘܒܕܚܠܬܐ ܘܒܪܬܝܬܐ ܗ̣ܘܘ ܟܕ ܝܕ̣ܥܘܗܝ ܠܚܙܘܐ<EOS>
ܐܠܗܝܐ ܕܐܬܚ̣ܙܝ ܠܗ܉ ܝܬܝܪܐ ܢܪܒ̇ܘܢ ܠܛܢ̣ܢܗܘܢ ܐܠܗܝܐ ܘܠܚܘܒܗܘܢ<EOS> ܡܛܠܗܕܐ ܘܣܘܓܐܗܘܢ ܟܦ̣ܪܘ<EOS>
ܒܥܠܡܐ ܘܫܩ̣ܠܘ ܐܣܟܝܡܐ ܒܬܪ ܕܗ̣ܘܐ ܗ̣ܘ ܕܝܪܝܐ<EOS> ܗ̇ܢܘܢ ܕܐܦ ܫܡ̈ܗܝܗܘܢ ܐܡ̇ܪ ܗܘܐ ܠܢ<EOS> ܕܒܗܘܢ<EOS>
ܐܝܬܘܗܝ ܗܘܐ܉ ܘܠܒ̣ܝܫ ܠܐܠܗܐ ܬܐܘܕܘܛܐ ܕܝܪܝܐ ܘܐܚܘܗ̈ܝ<EOS> ܦܪܘܩܠܘܣ ܘܣܘܦܪܢܝܘܣ<EOS> ܫܒ̈ܝܚܐ<EOS>
ܒܫܘܠܛܢܐ<EOS> ܘܒܢ̈ܝܐ ܐܝܬܝܗܘܢ ܗܘܘ̇<EOS> ܘܐܦܝܛܪ̈ܘܦܐ ܕܐܘܣܝܐ ܡܠܟܝܬܐ<EOS> ܐܠܐ ܗܠܝܢ<EOS>
ܡ̇ܢ ܙܥܘܪ̈ܝܬܐ̇ ܠܓܡܪ ܡܢ ܣܓܝ̈ܐܬܐ ܕܫܘ̈ܘܟܢܘܗܝ ܕܛܘܒܢܐ ܟܕ ܛܠܝܐ ܐܝܬܘܗܝ ܘܒܦܠܛܝܢ ܡܬܕܒ̇ܪ<EOS>
ܥܒܘܪܐܝܬ ܐܫܬܥ̇ܝܢ ܟܕ ܡܫܬܘܫܛ ܗܘܐ ܕܝܢ ܒܩܘܡܬܐ ܘܒܪܚܡܬܐ ܐܠܗܝܬܐ ܘܡ̈ܣܩܢܐ ܣܐ̇ܡ ܗܘܐ ܒܠܒܗ<EOS>
ܐܝܟ ܡܠܬܐ ܕܡ̇ܙܡܪ ܟܗ̈ܢܝ̣ܬܐ ܕܘܝܕ ܘܢܘ̣ܗܪܐ ܡܢ ܢܘܗܪܐ ܡܚ̇ܠܦ ܗܘܐ ܕܝܬܝܪ ܪܡ ܘܝܬܝܪ ܓ̣ܠܐ܉<EOS>
ܐܬܪܓܪܓ ܕܢܪܚ̇ܩ ܡܢ ܥܠܡܐ ܘܡܢ ܣܪܝܩܘܬܗ܉ ܘܢܪܗܛ ܠܘܬ ܗ̇ܝ ܩܕܡܝܬܐ ܕܡܝܬܪ̈ܬܐ<EOS> ܗ̇ܝ ܕܐܝܬܝܗ̇<EOS>
ܐܝܟܣܢܝܘܬܐ<EOS> ܘܟܕ ܙܒܢ̈ܝܢ ܣܓܝ̈ܐܢ ܣܥܐ ܕܢܥܪܘܩ ܠܐ ܐܫ̣ܟܚ܉ ܟܕ ܐܝܟ̇ܠܩܪܨܐ ܘܕܝ̈ܘܐ ܡܫܬܘܕܥܝܢ<EOS>
ܗܘܘ<EOS> ܘܐܢܫܐ ܒܝ̈ܬܝܐ ܕܝܠܗ ܥ̣ܒ̈ܕܐ ܕܝܠܗ ܐܡ̇ܪ ܐܢܐ ܗ̇ܢܘܢ ܛܥܝ̈ܢܝ ܢܝ̈ܙܟܐ ܕܡܙܝܚܝܢ ܠܗ<EOS>
ܠܚܡܬܐ ܕܐܝܟ ܗܕܐ ܐܬܘ ܡܢ ܣܢܐܬܐ ܕܠܘܬܗ܉ ܐܝܟܢܐ ܕܙܒ̈ܢܝܢ ܣܓܝ̈ܐܢ ܢܣ̣ܥܘܢ ܕܡܛܫܝܐܝܬ<EOS>
ܢܩܛܠܘܢܝܗܝ<EOS> ܘܐܠܘ ܠܐ ܡܣܬܪܘܬܐ ܒܠܚܘܕ ܕܡܪܝܐ ܟܠ̣ܬ܉ ܐܝܬܘܗܝ ܣ̣ܥ̣ܪܘ ܡܪܘܚܘܬܗܘܢ<EOS> ܠܘ ܕܝܢ<EOS>
ܒܠܚܘܕ܉ ܐܠܐ ܘܕܚ̇ܠ ܠܐܠܗܐ ܬܐܘܕܘܣܝܘܣ ܡ̇ܠܟܐ܉ ܟܕ ܝܨܝܦ ܕܐܝܟ ܗܡܝܪܐ ܢܛܪܝܘܗܝ ܕܕܠܡܐ ܟܕ<EOS>
ܡܬܬܒܥ ܠܗ ܡܢ ܗ̇ܘ ܥܡܐ ܘܠܐ ܡܩܝܡ ܠܗ ܐܝܟ ܕܩܒܠܗ ܒܥ̈ܠܕܒܒܐ ܘܡܩܪ̈ܒܢܐ ܚܠܦ ܪܚ̈ܡܐ ܘܡܥܕܪ̈ܢܐ<EOS>
ܢܥܒ̣ܕ ܐܢܘܢ܉ ܟܕ ܩܪܝܗܝ ܠܘܬܗ ܘܡܛܠܬܗ̇ ܕܗܕܐ ܓܙ̣ܡ ܠܗ܉ ܒܢܛܘܪܬܐ ܣܓܝܐܬܐ ܐܚܝܕ ܗܘܐ ܠܗ܉ ܕܠܐ<EOS>
ܡܛܫܝܐܝܬ ܢܥܪܘܩ<EOS> ܐܠܐ ܘܠܐ ܡܕܡ ܐܝܬ ܕܚܝܠܬܢ ܡܢ ܚܝܠܗ ܕܡܫܝܚܐ܉ ܘܠܐ ܕܚܡܝܡ ܡܢ<EOS>
ܚܘܒܐ ܕܗ̇ܢܘܢ ܕܕܟܝܐܝܬ ܡ̇ܚܒ̇ܝܢ ܠܗ<EOS> ܗ̇ܘ ܕܡܢ ܫܒܪܘܬܗ ܚܒܒܗ ܐܝܟ ܕܠܫܡܘܐܝܠ܉ ܘܪܥܝ̣ܗܝ̣ ܐܝܟ<EOS>
ܕܠܐܝܣܪܐܝܠ ܘܐܝܟ ܕܠܝܘܣܦ ܗܟܢܐ ܐܦ ܠܗ܇ ܐܝܟ ܕܠܥܪܒܐ ܡ̇ܗܕܐ ܗܘܐ ܠܗ ܘܡ̇ܢܛܪ܇ ܗ̇ܘ ܕܠܪܓܬܗ<EOS>
ܛܒܬܐ ܕܡܛܠ ܐܣܟܝܡܐ ܕܕܝܪܝܘܬܐ ܠܥܒ̇ܕܐ ܐܝ̣ܬܝ܇ ܒܐܝ̣ܕܐ ܚܝܠܬܢܝܬܐ ܘܒܕܪܥܐ ܪܡ̇ܐ܇ ܒܝܕ ܐܬܘ̈ܬܐ<EOS>
ܘܬܕܡܪ̈ܬܐ܉ ܐܝܟ ܕܚ̣ܛܦ ܒܙܒܢ ܠܐܝܣܪܝܠ܇ ܡܢ ܛܪܢܘܬܐ ܕܡܨܪ̈ܝܐ܇ ܘܠܐܪܥܐ ܕܡܘܠܟܢܐ ܐܥܠ܇ ܗ̇ܝ<EOS>
ܕܡܪܕܝܐ ܚܠܒܐ ܘܕܒܫܐ<EOS> ܟܕ ܡܥܕܪ̈ܢܐ ܕܥܪܘܩܝܗ ܘܡ̈ܗܕܝܢܐ ܘܢܛܘܪ̈ܐ ܘܒ̈ܢܝ ܠܘܝܬܐ ܐܩܝܡ ܠܗ̣<EOS>
ܠܣܗ̈ܕܐ ܩܕܝܫ̈ܐ<EOS> ܗܠܝܢ ܕܫܦܝܪ ܡܢܗ ܡܬܬܢܝܚܝܢ ܗܘܘ<EOS> ܟܡܐ ܓܝܪ ܕܪܚܡܬܐ ܕܥܪܘܩܝܐ ܕܡܢ ܥܠܡܐ ܠܗ<EOS>
ܡܫܠܗܒܐ ܗܘܬ܉ ܫ̈ܐܕܐ ܘܒܢ̈ܝܢܫܐ ܡܥܕܪ̈ܢܝܗܘܢ ܕܗܠܝܢ ܡ̇ܥܟܪܝܢ ܗܘܘ ܠܗ ܡܢ ܗܕܐ܉ ܟܕ ܥܝܪܐܝܬ<EOS>
ܢܛܪܝܢ ܗܘܘ ܒܙܗܝܪܘܬܐ̇<EOS> ܠܡܥܠܬܗ ܘܠܡܦܩܬܗ܇ ܘܠܨ̈ܒܝܢܘܗܝ ܘܠܚܘܫܒܘ̈ܗܝ<EOS> ܘܟܕ ܐܫܟܚ ܠܗ̇ܘ ܕܡܢ<EOS>
ܐܠܗܐ ܐܬܝܗܒ ܠܗ ܠܛܘܒܢܐ ܝܘܚܢܢ ܐܘܢܘܟܣܐ ܒܪ ܙܢܘ̈ܗܝ ܘܒܪ ܛܢ̣ܢܗ ܘܕܫ̣ܘܐ<EOS>
ܠܗ ܒܪܓܬܐ ܕܚ̈ܝܐ ܕܠܥܠܡ ܘܡܥܕܪܢܐ ܕܐܘܪܚܐ ܕܠܗܕܐ ܡܝܬܝܐ ܗ̇ܘ ܕܐܝܬܘܗܝ ܗܘܐ ܒܓܢܣܗ ܡܢ ܐܬܪܐ<EOS>
ܕܠܕ̈ܝܩܝܐ ܕܒܟܠܗ̇ ܕܚܠ̣ܬ ܐܠܗܐ ܘܟܢܝܟܘܬܐ ܘܢܟܦܘܬܐ ܘܗܝܡܢܘܬܐ ܘܡܟܝܟܘܬܐ ܡ̣ܨܒܬ ܗܘܐ܉ ܟܕ<EOS>
ܠܗܢܐ ܥܡܗ ܫ̣ܩܠ ܘܒܐܣܪܐ ܕܚܘܒܐ ܚܝܕܗ ܘܐܩ̣ܦܗ ܠܗ ܐܝܟ ܦܘܠܘܣ ܠܒܪܢܒܐ܉ ܒܗ<EOS>
ܡܬܚ̇ܫܚ ܡܠܘܟܐ ܘܒܪ ܠܘܝܬܐ̇<EOS> ܕܥܪܘܩܝܐ ܕܦܘܪܩܢܐ<EOS> ܘܡܛܠ ܕܝܕܥ ܕܡܢ ܡܥܒܕܢܘܬܐ ܕܫ̈ܐܕܐ ܐܝܬܝܗ̇<EOS>
ܗ̇ܝ ܕܠܐ ܢܬܛ̇ܫܘܢ ܚܘ̈ܫܒܝܗܘܢ܇ ܐܠܐ ܡܢܗܘܢ ܡܬܝܕܥܝܢ ܘܡܬܓ̣ܠܝܢ܉ ܫܩ̣ܠܗ ܠܗ ܠܝܘܚܢܢ ܨܝܕ ܗ̇ܘ<EOS>
ܦܪܕܝܣܩܐ܇ ܐܝܟܐ ܕܣܝܡܝܢ ܗܘܘ ܓܪ̈ܡܝܗܘܢ ܕܣܗ̈ܕܐ ܩܕܝܫ̈ܐ<EOS> ܘܟܕ ܬܪ̈ܝܗܘܢ ܐܥܠܘ ܪ̈ܝܫܝܗܘܢ ܠܥܠ<EOS>
ܡܢ ܗܠܝܢ ܓܪ̈ܡܐ ܘܬܡܢ ܡܠܠܘ ܥܡ ܚ̈ܕܕܐ܉ ܗܟܢܐ ܥܒ̣ܕܘ ܬܢܘܝ ܡܛܠ ܙܒܢܐ ܘܙܢܐ ܕܥܪܘܩܝܐ<EOS> ܘܡܟܝܠ<EOS>
ܐܢܫ ܠܐ ܝ̣ܕܥ ܘܠܐ ܐܘܕܥ<EOS> ܘܠܐ ܫܐܕ̈ܐ ܘܠܐ ܒܢܝ̈ܢܫܐ܉ ܥܕܡܐ ܕܠܫܘܡܠܝܐ ܢܦ̣ܩ ܚܘܫܒܐ<EOS> ܟܕ ܗ̣ܢܘܢ<EOS>
ܣܗ̈ܕܐ ܩܕܝܫ̈ܐ̇<EOS> ܫܩ̣ܠܘ ܐܢܘܢ ܒܠܠܝܐ ܕܠܐ ܥܕܢܐ܇ ܒܝܢܬ ܡܛܪ̈ܬܐ ܕܐܝܟ ܗܠܝܢ܇ ܒܡܕܝܢܬܐ ܡܠܟܝܬܐ<EOS>
ܕܟܠܗ̇ ܗܕܐ ܘܕܐܝܟ ܗܕܐ<EOS> ܗܠܝܢ ܕܐܦ ܡܠ̣ܘ ܠܒܘ̈ܬܗܘܢ ܠܒܝܒܘܬܐ ܣܓܝܐܬܐ ܘܚܝܠܐ<EOS> ܚ̇ܙܝܢ ܗܘܘ ܠܗܘܢ<EOS>
ܓܝܪ ܐܝܟ ܕܙܒ̈ܢܝܢ ܣܓܝ̈ܐܢ ܫ̇ܡܥܬ ܟܕ ܗ̣ܘ ܛܘܒܢܐ ܡܫܬ̇ܥܐ ܗܘܐ ܠܡܚܒ̈ܢܘܗܝ ܗ̇ܢܘܢ ܕܐܦ<EOS>
ܢܐܬܪܘܢ ܡܫܟܚܝܢ ܗܘܘ ܡܢ ܬܫ̈ܥܝܬܐ ܕܐܝܟ ܗܠܝܢ܉ ܐܝܟܙܢܐ ܕܥܢܢܐ ܐܘ ܥܡܘܕܐ ܕܢܘܪܐ܇ ܕܒܚܫܘܟܐ<EOS>
ܩܕܡܝܢ ܗܘܘ ܪܕܝܢ ܩܕܡܝܗܘܢ ܘܡܗ̇ܕܝܢ ܠܗܘܢ<EOS> ܐܘ ܠܬܕܡܘܪܬܐ<EOS> ܡܫܒܚܝܢ ܗܘܘ ܘܡܙܡ̇ܪܝܢ ܒܫܘܝܘܬ ܒܪܬ<EOS>
ܩܠܐ ܡܕܡ ܒܩܠܐ ܕܡܠܚܡ ܘܚ̣ܠܐ܉ ܬܫܒܘܚܬܐ ܗܕܐ ܐܠܗܝܬܐ<EOS> ܕܗ̇ܝ ܕܐܦ ܡܠ̈ܐ ܕܝܠܗ̇ ܣܐ̇ܡ ܐܢܐ<EOS>ܐܝܬܝܗܝܢ ܓܝܪ ܗܠܝܢ<EOS> ܒܥܝ ܠܡܫܝܚܐ܉ ܘܚ̣ܙܝ ܢܘܗܪܐ ܕܡܢ ܢܘܗܪܐ<EOS> ܘܫܘܒܚܐ ܠܐ ܡܬܕܪܟܢܐ<EOS> ܘܠܗܠܝܢ<EOS>
ܕܒ̇ܥܝܢ ܠܗ̣ ܦܪܘܥܐ ܕܐܓܪܐ ܗ̇ܘܐ<EOS> ܥܗܝܕ ܗܘܐ ܕܝܢ ܗ̣ܘ ܛܘܒܢܐ ܘܠܗ ܠܩܠܗ̇ ܕܝܠܗ̇ ܕܬܫܒܘܚܬܐ ܘܠܐ ܫ̇ܠܝܢ ܗܘܘ ܡܢ ܕܡܙܡܪܝܢ ܗܟܢܐ ܓܠܝܐܝܬ܇ ܟܕ ܩ̇ܕܡܝܢ ܗܘܘ ܐ̇ܙܠܝܢ ܩܕܡܝܗܘܢ<EOS>
ܗ̣ܢܘܢ ܣܗ̈ܕܐ ܩܕܝ̈ܫܐ ܘܡ̇ܗܕܝܢ ܠܗܘܢ܇ ܥܕܡܐ ܕܡ̇ܛܘ ܠܠܡܐܢܐ<EOS> ܘܟܕ ܝܕܥܘ ܕܒܙܗܝܪܘܬܐ ܗ̣ܘܘ<EOS>
ܡܟܝܠ܉ ܒܬܟܝܠܘܬܐ ܒܥܘ ܐܠܦ̣ܐ<EOS> ܘܬܘܒ ܟܕ ܒܝܕ ܥܘܕܪܢܗܘܢ ܘܣܘܝ̇ܥܗܘܢ ܕܣܗ̈ܕܐ ܐܫܟܚܘ܉ ܡܚܕܐ<EOS>
ܥܒ̣ܪܘ<EOS> ܟܕ ܕܚ̣ܠܘ ܕܝܢ ܕܕܠܡܐ ܟܕ ܪܕܦܝܢ ܒܬܪܗܘܢ ܐܘ ܟܕ ܡܬܝܕܥܝܢ ܒܕܘܟܬܐ ܗ̇ܝ ܕܡܬܩܪܝܐ<EOS>
ܣܛܐܢܐ ܢܬܬܨܝܕܘܢ܇ ܐܬܢܛ̣ܪܘ ܗܘܘ ܓܝܪ ܬܪ̈ܥܐ ܘܠܡ̈ܐܢܐ ܕܡܕܝܢܬܐ ܡܢ ܒܬܪ ܡܦܩܬܗܘܢ ܐܝܟ<EOS>
ܕܠܒܥܬܗܘܢ ܬܠܬܐ ܝܘܡ̈ܬܐ܉ ܐܣܟܝܡܐ ܐܚܪܢܐ ܡܣܟܢܐ ܘܦܐܐ ܠܥ̣ܒ̈ܕܐ ܠܒ̣ܫܘ<EOS> ܘܒܝܕ ܣܬܪܗ ܕܐܠܗܐ ܗ̇ܘ<EOS>
ܕܥܡܗܘܢ ܐܙ̇ܠ ܗܘܐ ܘܡ̇ܗܕܐ ܠܗܘܢ ܐܬܡ̣ܨܝܘ ܕܠܐ ܢܬܝܕܥܘܢ܇ ܡܢ ܗܠܝܢ ܕܝܬܒܝܢ ܒܐܣܛܐܢܐ ܘܡܥܩܒܝܢ<EOS>
ܡܛܠܬܗܘܢ<EOS> ܘܡܟܝܠ ܡܢ ܬܡܢ ܫܒ̣ܩܘ ܠܛܘܦܐ̣ ܘܒܪ̈ܓܠܐ ܗ̇ܠܟܘ<EOS> ܘܒܝܕ ܐܬܪܐ ܕܗܝܦܪܘܣ܉ ܚܙܘܩܝܐ<EOS>
ܕܝܠܗܘܢ ܥܒ̣ܕܘ ܬܪ̈ܝܗܘܢ ܒܠܚܘܕܝܗܘܢ ܥܡ ܣܗ̈ܕܐ ܩܕܝ̈ܫܐ ܗ̇ܢܘܢ ܕܐܝܬܝܗܘ̇ܢ ܗܘܘ ܢܛܘܪ̈ܝܗܘܢ<EOS>
ܘܒܢ̈ܝ ܠܘܝܬܗܘܢ<EOS> ܟܕ ܛܥ̣ܝܢܝܢ ܓܪ̈ܡܝܗܘ̇ܢ ܡܝܩܪ̈ܐ ܒܓܠܘܣܩܡܐ ܙܥܘܪܐ ܕܕܗܒܐ܉ ܐܝܟܢܐ ܕܡܘܫܐ ܪܒܐ<EOS>
ܠܩܒܘܬܐ ܕܐܠܗܐ ܥܡ ܟܪ̈ܘܒܐ<EOS> ܛܥ̣ܝܢܝܢ ܗܘܘ ܕܝܢ ܘܟܬܒܐ ܙܥܘܪܐ ܕܝܘܚܢܢ ܐܘܢܓܠܣܛܐ ܒܠܚܘܕ<EOS> ܕܒܗ<EOS>
ܩܒܝܥܐ ܗܘܬ܉ ܡܢܬܐ ܡܢ ܩܝܣܐ ܕܨܠܝܒܐ ܩܕܝܫܐ ܘܡܝܩܪܐ ܘܦܪܘܩܝܐ<EOS> ܕܒܗ̇ ܡܬܢ̇ܛܪܝܢ ܗܘܘ ܘܐܬܘ̈ܬܐ<EOS>
ܣ̈ܓܝܐܬܐ ܘܚܝ̈ܠܐ ܕܠܐ ܙܥܘܪ ܚ̇ܘܝ ܒܗ̇ ܡܪܢ<EOS> ܟܕ ܡܥܒܕܢܘܬܐ ܢܝܚܬܐ ܝܗ̣ܒ ܒܗ̇ ܠܫܘܪܪܗܘܢ<EOS>
ܘܠܒܘܝܐܗܘܢ<EOS> ܟܬܪܬ ܓܝܪ ܟܠܗ̇ ܫܒܬܐ ܕܝܘ̈ܡܬܐ ܒܐܘܪܚܐ ܗ̇ܝ ܡܢ̇ܬܐ ܕܨܠܝܒܐ ܟܕ<EOS>
ܡܪܕܝܐ ܡܫܚܐ̣ ܫܦܝܥܐܝܬ<EOS> ܘܟܠܗ ܗܢܐ܉ ܐܝܟܢܐ ܕܒܐ̈ܝܕܝܗܘܢ ܢܩ̇ܒܠܘܢ ܘܢܡ̣ܫܚܘܢ ܐܦܝܗ̈ܘܢ<EOS>ܘܦܓܪ̈ܝܗܘܢ<EOS> ܘܥܕܟܝܠ ܬܘܒ ܝܬܝܪܐܝܬ ܢܫܬܦܥ ܡܫܚܐ<EOS> ܘܗܕܐ ܐܪܐ ܐܝܬܝܗ̇ ܗ̇ܝ ܕܩ̇ܪܐ ܢܒܝܐ ܡܫܚܐ<EOS>
ܕܚܕܘܬܐ܉ ܛܝܒܘܬܐ̣ ܘܚܝܠܐ ܕܪܘܚܐ ܩܕܝܫܘܬܐ܇ ܕܚ̇ܕܝܐ ܗܘܬ ܘܪܘܙܐ ܥܡ ܚܝܠܗ ܕܨܠܝܒܐ܇ ܗ̇ܘ ܕܢܦ̣ܩܘ<EOS>
ܕܢܫ̣ܩܠܘܢ ܗ̇ܢܘܢ ܩܕܝ̈ܫܐ܇ ܘܠܐܠܗܐ ܕܐܨܛܠ̣ܒ ܢܩ̣ܦܘܢ ܚܘܝܚܐܝܬ<EOS> ܟܕ ܠܚܘܝܚܘܬܗܘܢ ܝܬܝܪ ܡܪܒܝܐ<EOS>
ܗܘܬ ܘܡܩ̇ܝܡܐ ܒܝܕ ܬܡ̈ܝܗܬܐ ܕܕܐܝܟ ܗܠܝܢ<EOS> ܗ̣ܝ ܕܝܢ ܗܕܐ ܘܒܝܕ ܣܗ̈ܕܐ ܩܕܝܫ̈ܐ ܡܚܘܝܐ ܗܘܬ<EOS>
ܠܡܐܬܝܬܗܘܢ<EOS> ܟܕ ܓܝܪ ܪܕܝ̇ܢ ܗܘܘ ܒܐܘܪܚܐ ܘܥ̇ܒܪܝܢ ܗܘܘ ܥܠ ܐܬܪ̈ܘܬܐ ܘܡܕܝ̈ܢܬܐ ܘܩܘܪ̈ܝܐ ܘܠܐ<EOS>
ܝܕ̈ܝܥܐ ܐܝܬܝܗܘܢ ܗܘܘ ܣܟ ܠܥܡܘܪ̈ܝܗܘܢ ܕܐܬܪ̈ܘܬܐ ܘܠܗ̇ܢܘܢ ܕܪܕܝܢ ܥܡܗܘܢ܉ ܡܫܟܚܝܢ ܗܘܘ<EOS>
ܒܣܘܓܐܗܝܢ ܕܕܘܟܝ̈ܬܐ ܠܒܪ ܡܢ ܬܪ̈ܥܐ ܘܠܒܪ ܡܢ ܡܥܠ̈ܢܐ܉ ܟܢܫ̈ܐ ܕܛـܠ̈ܝܐ ܘܕܓܒܪ̈ܐ ܘܕܢ̈ܫܐ ܥܡ<EOS>
ܣܘ̈ܟܐ ܘܠܡ̈ܦܐܕܐ܉ ܐܝܟ ܡ̇ܢ ܕܠܐܘܪܥܐ ܕܣܗ̈ܕܐ ܢܦ̣ܝܩܝܢ ܘܠܒܪ ܡܢ ܫܘܪ̈ܐ ܝ̇ܬܒܝܢ<EOS> ܘܠܗ̇ܢܘܢ<EOS>
ܕܥܐܠܝܢ ܡܫܐ̇ܠܝܢ܉ ܕܐܝܟܐ ܐܝܬܝܗܘܢ<EOS> ܘܡܢ̣ܘ ܐܝܬܝܗܘܢ܇ ܗ̇ܢܘܢ ܕܛܥ̣ܝܢܝܢ ܓܪ̈ܡܐ ܕܣܗ̈ܕܐ<EOS>
ܩ̈ܕܝܫܐ<EOS> ܐܡ̇ܪܝܢ ܗܘܘ ܓܝܪ ܕܒܝܘܡܐ ܕܐܬܡܠ ܡ̇ܢܥ ܐܢܫܝ̈ܢ ܡܢܗܘܢ ܟܕ ܡܣ̇ܒܪܝܢ ܘܦܩ̇ܕܝܢ ܕܢܦܘܩ<EOS>
ܠܐܘܪܥܗܘܢ<EOS> ܐܝܟܢܐ ܕܟܕ ܣ̇ܓܝ ܐܬܕܡ̇ܪܘ ܒܝܨܝܦܘܬܗ ܕܡܪܢ ܕܡܛܠܬܗܘܢ ܘܝܬܝܪ ܗܘ̣ܬ ܠܗܘܢ ܚܘܝܚܘܬܐ<EOS>
ܘܡܫܪܪܘܬܐ ܕܠܒܐ܉ ܕܠܝܠܐܝܬ ܘܕܠܐ ܥܡܠܐ ܪܕܝ̇ܢ ܗܘܘ ܥܡ ܠܒܝܒܘܬܐ ܘܚܕܘܬܐ܉ ܐܝܟ<EOS>
ܡ̇ܢ ܕܡܢ ܐܝ̣ܕܐ ܕܐܝܟ ܗܕܐ ܡܣܬܬܪܝܢ ܗܘܘ<EOS> ܐܢܫ ܕܝܢ ܡܢ ܗܠܝܢ ܕܡܬܩܪܝܢ ܒܪ ܐܕܪ̈ܐ ܕܝܕܝܥ<EOS>
ܒܫܘܠܛܢܐ܉ ܟܕ ܐܕܪܟ ܐܢܘܢ ܒܐܘܪܚܐ ܘܐܣܒ̣ܪ ܕܥܒ̣ܕ̈ܐ ܥܪ̈ܘܩܐ ܐܝܬܝܗܘܢ ܘܣ̇ܟܝ ܕܠܬܫܡܫܬܗ<EOS>
ܘܠܥܒ̣ܕܘܬܗ ܢ̇ܣ̣ܒ ܐܢܘܢ ܟܕ ܒܕܚܠܬܐ ܘܒܓܙܡܐ ܐܙܝܥ ܪܥܝܢܗܘܢ ܦܩ̣ܕ ܕܢܐܙܠܘܢ ܥܡܗ<EOS> ܗ̣ܢܘܢ<EOS>
ܕܝ̣ܢ ܢܩܦܘܗܝ<EOS> ܡܢܐ ܓܝܪ ܥܬܝܕܝܢ ܗܘܘ ܕܢܥܒ̣ܕܘܢ܇ ܕܐܝܟ ܥܒ̈ܕܐ ܐܝܟܣܢܝ̈ܐ ܘܫ̈ܒ̣ܝܐ ܕܒܝܪܝܢ<EOS>
ܗܘܘ܇ ܐܠܐ ܕܥܝܢܝ̈ܗܘܢ ܢܬܠܘܢ ܠܥܠ ܠܘܬ ܡܪܝܐ܇ ܘܒܠܒܗܘܢ ܢܙ̇ܥܩܘܢ ܘܢܩܪܘܢ ܠܢܛܘܪ̈ܝܗܘܢ ܣܗ̈ܕܐ<EOS>
ܩܕܝܫ̈ܐ<EOS> ܗ̇ܢܘܢ ܕܒܗ ܒܠܠܝܐ ܐܬܘ ܥܠܘܗܝ ܕܓܒܪܐ ܥܡ ܟܘܐܪ̈ܐ ܣ̈ܓܝܐܐ<EOS> ܟܕ ܓܙܡܝܢ ܚ̇ܒܠܐ<EOS>
ܡܫܡܠܝܐ܉ ܠܗ̣ ܘܠܟܠܗ ܒܝܬܗ܇ ܐܢ ܗ̣ܘ ܕܠܐ ܢܫ̣ܪܐ ܐܢܘܢ ܠܛ̈ܠܝܐ ܒܫܠܡܐ<EOS> ܐܝܟ ܕܠܐܢܫ̈ܐ ܕܐܠܗܐ<EOS>ܘܕܒܗ ܡܓܘܣܝܢ ܘܠܘܬܗ ܡܣܪܗܒܝܢ<EOS> ܘܟܕ ܥܬܕܘܗܝ̣ ܕܒܐܝܩܪܐ ܢܫ̣ܪܐ ܐܢܘܢ<EOS> ܐܦ ܓܝܪ ܟܕ ܒܕܚܠ̣ܬܐ<EOS>
ܘܒܪܬܝܬܐ ܗ̣ܘܐ܉ ܡܚܕܐ ܩ̇ܕܡ ܒܨܦܪܐ܉ ܘܟܕ ܢܦ̣ܠ ܥܠ ܐܦܘ̈ܗܝ ܩܕܡܝܗܘܢ܉ ܢ̇ܦܩ ܗܘܐ ܠܗܘܢ ܪܘܚܐ<EOS>ܘܟܕ ܣ̇ܓܝ ܐܦܝܣ ܐܢܘܢ ܕܢܟܬܪܘܢ ܒܐܬܪܗ ܟܕ ܡܫܬܘܕܐ ܠܗܘܢ ܕܒ̇ܢܐ ܠܗܘܢ ܕܝܪܐ ܘܕܥܠܠܬܐ ܕܣ̇ܦܩܐ<EOS>
ܣܐ̇ܡ ܠܗ̇ ܘܕܟܠܗ ܢܝ̇ܚܐ ܡܩ̇ܪܒ ܠܗܘܢ܇ ܓܒܪܐ ܓܝܪ ܡܫ̇ܪܬܚܐ ܐܝܬܘܗܝ ܗܘܐ ܒܗ̇ܘ ܐܬܪܐ܉ ܟܕ ܠܐ<EOS>
ܐܬܬܦ̣ܝܣܘ ܠܗ܉ ܥܡ ܐܝܩܪ̈ܐ ܣ̈ܓܝܐܐ ܘܢܝ̈ܚܐ ܫ̣ܪܐ ܐܢܘܢ܉ ܐܝܟ ܕܠܡܪ̈ܝܐ ܘܡܥܕܪ̈ܢܐ܇ ܗ̇ܘ ܕܡܢ<EOS>
ܩܕܡ ܗܟܢ ܣ̇ܟܝ ܕܡܪܐ ܢܗܘܐ ܠܗܘܢ<EOS> ܟܕ ܗܟܢܐ ܗܟܝܠ ܡܝܩܪܐܝܬ ܘܒܬܕܡܘܪܬܐ ܐܫܬ̣ܪܝܘ ܘܝܬܝܪܐܝܬ ܪܒ̇ܢܘ ܒܗܘܢ ܪܚܡܬܐ ܘܚܘܒܐ ܕܠܘܬ ܡܪܢ܉ ܘܗܝܡܢܘܬܐ ܕܒܣܗ̈ܕܐ ܩ̈ܕܝܫܐ ܘܕܒܟܠܗ̇<EOS>
ܐܘܪܚܐ ܘܒܟܠ ܕܘܟܐ ܒܕܐܝܟ ܗܕܐ ܝܨܝܦܘܬܐ ܘܣܬܪ̈ܐ ܘܡ̈ܗܕܝܢܘܬܐ ܕܐܠܗܐ ܡܬܒ̇ܣܡܝܢ ܗܘܘ ܐܝܟܢܐ<EOS>
ܕܬܠܚ̣ܡ ܥܠܝܗܘܢ ܡܠܬܗ ܕܡܘܫܐ ܐܝܟ ܢܫܪܐ ܕܡܣ̇ܬܪ ܩܢܗ ܘܠܦܪ̈ܘܓܘܗܝ ܡܚܒܒ ܦ̇ܪܣ ܓܦ̈ܘܗܝ<EOS>
ܘܡܩ̇ܒܠ ܠܗܘܢ ܘܫ̇ܩܠ ܠܗܘܢ ܥܠ ܥܘܫܢܐ ܕܐܒܪ̈ܘܗܝ ܡܪܝܐ ܒܠܚܘܕܘܗܝ ܕܒܲܪ ܐܢܘܢ ܘܠܝܬ ܗܘܐ<EOS>
ܥܡܗܘܢ ܐܠܗܐ ܢܘܟܪܝܐ ܚܕܪ ܐܢܘܢ ܘܪܕܐ ܐܢܘܢ ܘܢܲܛܪ ܐܢܘܢ ܐܝܟ ܒܒܬܐ ܕܥܝܢܐ ܣܦ̈ܩܐ ܥܒ̣ܕ<EOS>
ܐܢܘܢ ܒܐܘܪܚܐ ܐܣܩ ܘܐܘܬܒ ܐܢܘܢ ܥܠ ܥܘܫܢܗ̇ ܕܐܪܥܐ ܩܕܝܫܬܐ܉ ܟܕ ܚ̇ܕܝܢ ܐܝܟܚܕܐ ܘܪܘܙ̇ܝܢ܉ ܐܝܟ<EOS>
ܐܘܪܚܐ ܙܥܘܪܬܐ܇ ܡܢ ܪܘܡܐ ܚ̇ܕܬܐ ܥܕܡܐ ܠܐܘܪܫܠܡ ܡܪܕܝܬܐ ܥܒ̣ܕܘ<EOS> ܟܕ ܡܢ ܐܝܟܣܢܝܐ ܟܠܫܥ<EOS>
ܐܝܟܣܢܝܐ ܡܚܠܦܝܢ܉ ܘܡܢ ܠܐ ܝܕ̈ܘܥܐ ܠܐ ܝܕ̈ܘܥܐ܉ ܘܡܢ ܚܘܒܐ ܕܪܬ̇ܚ ܗܘܐ ܒܗܘܢ<EOS> ܟܕ ܓܢ̣ܒ ܟܠܫܥ<EOS>
ܘܡܒ̇ܝܐܐ ܠܡܚܝܠܘܬܐ ܕܡܢ ܡܪܕܝܬܐ ܕܐܘܪܚܐ<EOS> ܟܕ ܕܝܢ ܒܩܘܪܒܐ ܗܘܘ ܕܐܘܪܫܠܡ ܡܕܝܢܬܐ ܩܕܝܫܬܐ<EOS>
ܗ̇ܝ ܕܪܚܝܡܐ ܗܘܬ ܠܗܘܢ ܘܚ̣ܙܘ ܡܢ ܪܘܡܐ ܕܐܝܬ ܠܩܘܒܠܗ̇ ܥܠ ܚܡܫܐ ܐܣ̈ܛܕܘܬܐ ܕܐܝܟ ܕܢܚ̣ܗ<EOS>
ܕܫܡܫܐ ܡܒܪܩ ܬܛܠܝܠܐ ܪܡ̇ܐ ܕܒ̈ܬܐ ܩ̈ܕܝܫܐ ܘܣܓܝ̈ܕܐ ܗ̇ܘ ܕܨܠܝܒܐ ܦܪܘܩܝܐ ܘܣܓܝܕܐ ܕܩܝ̣ܡܬܐ<EOS>
ܩܕܝܫܬܐ ܬܘܒ ܕܝܢ ܘܕܣܘܠܩܐ ܣܓܝܕܐ ܕܒܛ̣ܘܪܐ ܕܠܩܘܒܠܗ̇ ܘܪܘܪܒܐܝܬ ܐܙܥ̇ܩܘ ܟܕ ܡܠܬܐ ܗ̇ܝ<EOS>
ܢܒܝܝܬܐ ܡܫ̇ܡܠܝܢ ܗܐ ܨܗܝܘܢ ܡܕܝܢܬܐ ܕܦܘܪܩܢܢ ܥܝܢܝ̈ܟ ܢܚܙ̈ܝܢ ܠܐܘܪܫܠܡ<EOS>
ܘܫܘܒܚܐ ܘܩܘܒܠ ܛܝܒܘܬܐ ܐܝܟ ܚܝܠܗܘܢ ܐܣܩܘ ܠܡܫܝܚܐ ܗ̇ܘ ܕܪܚܝܡ ܠܗܘܢ ܠܗ̇ܘ ܕܩ̣ܪܐ ܘܐܦܩ ܘܗ̇ܕܝ<EOS>
ܘܫܘܙܒ ܐܢܘܢ ܟܕ ܫ̣ܕܘ ܢܦܫܗܘܢ ܥܠ ܐܦܝ̈ܗܘܢ ܠܐ ܫܠ̣ܝܘ ܡܢ ܕܣ̇ܓܕܝܢ ܡܢ ܠܥܠ ܗ̇ܘ ܪܘܡܐ܇ ܘܥܠ<EOS>
ܒܘܪ̈ܟܝܗܘܢ ܪܫ̇ܦܝܢ܇ ܘܣܒܝܣܐܝܬ ܒܣ̈ܦܘܬܗܘܢ ܘܒܥ̈ܝܢܝܗܘܢ ܫܐܠܝܢ ܫܠܡܐ ܕܗ̇ܝ ܐܪܥܐ ܩܕܝܫܬܐ܇<EOS>
ܠܦܠܝܪܦܘܪܝܐ ܕܪܚܡܬܐ ܕܡܬܓܘܙܠܐ ܗܘܬ ܒܗܘܢ܇ ܥܕܡܐ ܕܠܓܘ ܡܢ ܫܘܪ̈ܐ ܩܕܝܫ̈ܐ ܗ̣ܘܘ̇<EOS> ܘܠܗ̇ ܠܒܣܝܣ<EOS>
ܕܨܠܝܒܐ ܡܝܩܪܐ ܥ̇ܦ̣ܩܘ̇<EOS> ܐܡ̇ܪ ܐܢܐ ܠܓܓܘܠܬܐ ܩܕܝܫܬܐ ܘܕܩܝ̣ܡܬܐ ܩܕܝܫܬܐ<EOS> ܟܕ ܚ̇ܙܝܢ ܐܝܟܚܕܐ<EOS>
ܘܒ̇ܟܝܢ ܘܡ̇ܘܕܝܢ ܘܡܫܒܚܝܢ ܘܪܘ̇ܙܝܢ܇ ܐܝܟ ܡ̇ܢ ܕܩܒܠܘܗܝ ܡܢ ܟܕܘ ܠܝܫܘܥ ܗ̇ܘ ܕܪܚ̣ܝܡ ܠܗܘܢ܇<EOS>
ܘܥܡܗ ܡܟܝܠ ܥܡ̇ܕܝܢ ܒܫܡܝܐ<EOS> ܘܡܛܠ ܕܐ̇ܦܣܘܩ ܠܡܠܬܐ ܟܕ ܫ̇ܒܩ ܐܢܐ ܣ̈ܓܝܐܬܐ ܐܠܗܐ ܗ̇ܘ ܕܢܛܪ<EOS>
ܘܫ̣ܘܙܒ ܐܢܘܢ ܟܕ ܐܝܟܣܢ̈ܝܐ ܐܝܬܝܗܘܢ ܘܠܐ ܡܢ̈ܣܝܐ ܒܗܠܝܢ ܕܘܟ̈ܝܬܐ ܩܕܝܫ̈ܬܐ ܗ̣ܘ ܗ̇ܕܝ ܐܢܘܢ<EOS>
ܠܘܬ ܡܩ̈ܒܠܝ ܐܟܣ̈ܢܝܐ ܛ̈ܒܐ<EOS> ܘܡܠܦ̈ܢܐ ܘܡܥܕܪ̈ܢܐ ܕܪܓܬܗܘܢ ܩܕܝܫܬܐ܉ ܟܕ ܩܲܕܡ ܛܝܒ ܠܗܘܢ<EOS>
ܡܩܒܠܢܝܬܐ ܛܒܬܐ܉ ܐܡ̇ܪ ܐܢܐ ܕܝܢ ܠܛܘܒܬܢܝܬܐ ܡܐܠܢܝܐ ܗ̇ܝ ܪܘܡܝܬܐ<EOS> ܗ̇ܝ ܕܥܡ ܦܝܢܝܢܘܣ ܒܥܠܗ̇܇<EOS>
ܘܥܡ ܐܠܒܝܢܐ ܐܡܗ̇܇ ܗ̇ܢܘܢ ܕܪܝܫܝܬܐ ܡ̇ܝܬܝܢ ܗܘܘ ܕܣܘܢܩܠܝܛܘܣ ܕܪܘܡܝ܇ ܘܒܓܢܣܐ ܘܒܥܘܬܪܐ<EOS>
ܘܒܫܘܒܚܐ ܘܒܟܠܗ̇ ܡܦܪܓܘܬܐ ܕܗܠܝܢ ܕܫܪܟܐ ܐܝܬܝܗܘܢ ܗܘܘ ܐܝܟܢܐ ܕܐܦ ܒܓܢܣܐ ܕܡܠܟܘܬܐ ܡܫܘܬܦܝܢ<EOS>
ܗܘܘ ܟܕ ܠܡܫܝܚܐ ܐܚܒܘ ܒܪܚܡܬܐ ܫܪܝܪܬܐ ܘܝܬܝܪ ܡܢ ܟܠܡܕܡ ܠܗ ܝܩ̣ܪܘ ܘܣܡ̣ܘ<EOS>
ܠܗܘܢ ܥܘܬܪܐ ܗ̇ܘ ܕܩܐ̇ܡ ܘܐܡܝܢܐܝܬ ܡܟܬܪ ܚܠܦ ܗ̇ܘ ܕܪܕ̇ܐ ܘܡܬܓܪܪ ܘܡܬܚ̇ܒܠ ܘܡ̇ܚܒܠ ܘܥܠ<EOS>
ܟܠܗܝܢ ܒ̇ܣܪܘ܉ ܢܩܦܘܗܝ̣ ܟܕ ܡܫܡܠܝܐܝܬ ܫܠܚܘܗܝ ܠܥܠܡܐ̇<EOS> ܟܕ ܣܘܓܐܐ ܡ̇ܢ ܕܗܠܝܢ ܕܐܝܬ ܗܘܐ<EOS>
ܠܗܘܢ ܗܠܝܢ ܕܦܫ̈ܝܩܢ ܗ̈ܘܝ܉ ܠܡܣ̈ܟܢܐ ܘܠܣܢܝ̈ܩܐ ܗܠܝܢ ܕܐܝܬܝܗܘܢ ܗܘܘ ܒܟܠܕܘܟ ܒܪܝܫܢܘܬܐ<EOS>
ܕܪ̈ܘܡܝܐ̇<EOS> ܘܐܦ ܒܒ̈ܬܐ ܩܕܝ̈ܫܐ ܘܒܕܝܪ̈ܬܐ ܦ̇ܠܓܘ<EOS> ܟܠܗܝܢ ܕܝܢ ܗܠܝܢ ܕܫܪܟܐ ܟܕ ܫܒ̣ܩܘ ܘܐܝܟ<EOS>
ܙܒܠܐ ܚܫ̣ܒܘ ܘܒܨܠܝܒܗ ܕܡܪܢ ܐܬܚ̇ܙܩܘ ܚܒܝܒܐܝܬ܉ ܠܘܬ ܣܓܕܬܗ ܐܬܘ ܠܡܕܝܢܬܐ ܩܕܝܫܬܐ<EOS> ܠܗ̇ܝ ܕܟܕ<EOS>
ܐܬ̣ܘ ܘܐܚܒܘ ܥܡ̇ܘܪܝܐ ܕܬܡܢ<EOS> ܬܪ̈ܝܢ ܥܘܡܪ̈ܐ ܪ̈ܘܪܒܐ ܘܣ̈ܓܝܐܝ ܒܢ̈ܝܢܫܐ܇ ܐܩܝܡܘ ܒܛ̣ܘܪܐ ܩܕܝܫܐ<EOS>
ܕܙܝ̈ܬܐ<EOS> ܥܠ ܓܢܒ ܣܘܠܩܐ ܩܕܝܫܐ ܚܕ ܡ̇ܢ ܕܓܒܪ̈ܐ܉ ܐܚܪܢܐ ܕܝܢ ܕܢ̈ܫܐ<EOS> ܘܥܠܠܬܐ ܠܬܪ̈ܝܗܘܢ ܣܡ̣ܘ<EOS>ܠܬܫܒܘ ܘܠܩܘܠܣܐ ܕܐܠܗܐ<EOS> ܘܠܩܘܒܠܐ ܘܦܘܪܩܢܐ ܕܢ̈ܦܫܬܐ ܣܓܝ̈ܐܬܐ̇<EOS> ܕܗ̇ܢܘܢ ܕܡܛܠ ܦܘܪܩܢܗܘܢ<EOS>
ܐ̇ܬܝܢ ܠܬܡܢ<EOS> ܘܟܕ ܒܗܘܢ ܥ̇ܡܪܝܢ ܗܘܘ ܒܫܠ̣ܝܐ ܒܟܠܗ̇ ܥܢܘܝܘܬܐ ܘܫܠܝܘܬܐ ܘܢܙܝܪܘܬܐ ܘܡܟܝܟܘܬܐ܉<EOS>
ܐܓܘܢܐ ܫܦܝܪܐ ܡܬܟ̇ܬܫܝܢ ܗܘܘ ܟܕ ܡܡܣܟܢܝܢ ܗܘܘ ܢܦܫܗܘܢ̣ ܐܦ ܒܗ ܒܐܣܟܝܡܐ<EOS> ܐܦ ܓܝܪ ܡܢ ܓ̈ܠܠܐ<EOS>
ܦܪ̈ܬܚܢܐ ܐܝܬܘܗܝ ܗܘܐ ܠܒܘܫܗܘܢ<EOS> ܠܒܘܫܐ ܡܡܟܟܐ<EOS> ܘܫ̣ܝܛܐ<EOS> ܘܟܕ ܠܢܝܪܐ ܚܬܝܬܐ ܕܨܠܝܒܘܬܐ ܕܥܡ<EOS>
ܡܫܝܚܐ ܢ̇ܛܪܝܢ܉ ܡܢ ܦܘܠܚܢܐ ܕܐܝ̈ܕܝܗܘܢ ܬܪܣܝܬܐ ܕܡܚܝܠܘܬܗ ܕܦܓܪܐ ܟܠܝܘܡ ܡܬ̇ܦܪܣܝܢ ܗܘܘ<EOS> ܟܕ<EOS>
ܦܝܢܝܢܘܣ ܡ̇ܢ ܣܒ̇ܠ ܗܘܐ ܩ̈ܝܣܐ ܥܠ ܟܬܦ̈ܬܗ ܡܢ ܡܕܒܪܐ ܡܢ ܪܘܚܩܐ<EOS> ܘܒܫܘܩܐ ܡ̇ܙܒܢ ܗܘܐ̣ ܕܠܐ<EOS>
ܬܚܡܨܬܐ<EOS> ܗ̣ܝ ܕܝܢ ܛܘܒܢܝܬܐ<EOS> ܟܕ ܒܦܘܠܚܢܐ ܕܥܡܪܐ ܥܡܠܐ ܗܘܬ ܘܡܢ ܗܢܐ ܚܫܚܬܐ<EOS>
ܒܨܝܪܬܐ ܕܬܘܪܣܝܗ̇ ܡܡܠܝܐ ܗܘܬ܉ ܕܫܪܟܐ ܠܣ̈ܢܝܩܐ ܡ̇ܦܠܓܐ ܗܘܬ<EOS> ܗܕܐ ܗܟܝܠ ܟܕ ܫܡ̣ܥܬ̇ ܡܐܬܝܬܐ<EOS>
ܕܠܐܘܪܫܠܡ ܕܦܛܪܘܣ ܘܕܝܘܚܢܢ ܛ̈ܠܝܐ ܩ̈ܕܝܫܐ ܗܝܕܝܢ ܕܝܢ ܢܒܪܢܘܓܝܘܣ ܘܡܝܬܪܐܕܛܘܣ ܒ̈ܠܫܢܐ<EOS>
ܕܐܬܪ̈ܘܬܗܘܢ ܡܬܩ̣ܪܝܢ ܗܘܘ ܘܝ̣ܠܦܬ̇ ܕܡ̣ܢܘ ܐܝܬܝܗܘܢ ܘܡܢ ܐܝܟܐ܉ ܚܕܝܐܝܬ ܩܒ̣ܠܬ̇ ܐܢܘܢ<EOS> ܐܦ<EOS>
ܓܝܪ ܐܬܥ̣ܗܕܬ̇ ܕܟܕ ܒܙܒܢ ܐܬ̣ܬ ܠܡܕܝܢܬܗ ܡܠܟܝܬܐ ܕܩܘܣܛܢܛܝܢܘܣ܇ ܬܡܢ ܚܙܬܗ ܠܛܘܒܢܐ ܦܛܪܘܣ܇<EOS>
ܟܕ ܥܕܟܝܠ ܛܠܝܘܣܐ ܡܠܟܐܝܬ ܡܬܪܒܐ ܗܘܐ<EOS> ܘܐܚ̣ܒܬܗ ܗܘܬ ܣ̇ܓܝ<EOS> ܕܚܙܬܗ ܕܛܝܒܘܬܐ ܕܡܫܝܚܐ ܡܢ<EOS>
ܛܠܝܘܬܗ ܐܝܬ ܗܘܐ ܥܠܘܗܝ<EOS> ܐܝܬܘܗܝ ܗܘܐ ܓܝܪ ܐܝܟ ܕܐܡ̇ܪܬ ܡܢ ܫܒܪܘܬܗ܉ ܪܚܝܡ ܠܐܠܗܐ<EOS> ܥܠ̣ܬܐ ܕܝܢ<EOS>
ܕܡܐܬܝܬܗ̇ ܕܛܘܒܢܝܬܐ ܡܐܠܢܝܐ ܕܠܡܕܝܢܬ ܡܠܟܘܬܐ܉ ܐܝܬܝܗ̇ ܗܘܬ̣ ܗܕܐ<EOS> ܬܐܘܕܘܣܝܘܣ ܡ̇ܠܟܐ ܕܚ̇ܠ<EOS>
ܠܐܠܗܐ܉ ܟܕ ܐܬ̣ܐ ܐܢܫ ܠܘܬܗ ܡܢ ܫ̈ܒܝܚܐ ܕܪܘܡܝ ܕܐܫܬܕܪ ܡܢ ܘܠܝܢܛܝܢܘܣ ܡ̇ܠܟܐ ܕܢܡ̣ܟܘܪ ܠܗ<EOS>
ܠܒܪܬܗ ܕܛܘܒܢܐ ܬܐܘܕܘܣܝܘܣ ܘܐܝܬܘܗܝ ܗܘܐ ܗܢܐ ܒܪ ܓܢܣܗ̇ ܕܩܕܝܫܬܐ ܡܐܠܢܝܐ ܘܥܕܟܝܠ ܠܐ<EOS>
ܡܫܘܬܦܐ ܐܝܬܘܗܝ ܗܘܐ ܕܛܝܒܘܬܐ ܕܟܪ̈ܝܣܛܝܢܐ ܘܐܬܪܓܪܓ ܕܢܚܙܝܗ̇ ܠܛܘܒܢܝܬܐ ܡܐܠܢܝܐ ܘܐܫܬܘܕܝ<EOS>
ܕܗ̇ܘܐ ܟܪܝܣܛܝܢܐ ܐܢ ܗ̣ܘ ܕܦ̇ܓܥ ܒܗ̇ ܘܫ̇ܡܥ ܡܢܗ̇ ܡܠܬܐ ܕܦܘܪܩܢܐ܉ ܟܕ ܫܕܪ ܐܝܟ ܕܐܡ̇ܪܬ ܗ̣ܘ<EOS>
ܪܚ̇ܡ ܠܡܫܝܚܐ ܡ̇ܠܟܐ܉ ܐܦܝܣܗ̇ ܠܗ̇ ܠܛܘܒܢܝܬܐ ܕܬܐ̣ܬܐ ܥܕܡܐ ܠܡܕܝܢܬܐ ܡܠܟܝܬܐ̣<EOS>
ܡܛܠ ܦܘܪܩܢܐ ܕܢܦܫܐ<EOS> ܗ̇ܝ ܕܟܕ ܐܬ̣ܬ ܘܒܝܕ ܛܝܒܘܬܐ ܐܠܗܝܬܐ ܕܥ̇ܡܪܐ ܗܘܬ ܒܗ̇ ܡܗܝܡܢܐ<EOS>
ܘܟܪܝܣܛܝܢܐ ܡܫܡܠܝܐ ܥܒ̣ܕܬܗ ܘܠܐܚܪ̈ܢܐ ܣܓܝ̈ܐܐ ܒ̇ܢܝ̣ܬ ܘܠܘܬ ܕܘܒܪܐ ܐܠܗܝܐ ܕܕܡܐ ܠܕܝܠܗ̇<EOS>
ܢܒ̣ܪܫܬ ܘܠܪܓܬܗ ܕܛܘܒܢܐ ܦܛܪܘܣ ܝܬܝܪ ܐܥܝ̣ܪܬ ܠܘܬ ܛܢܢ̣ܗ̇<EOS> ܗܦ̣ܟܬ̇ ܬܘܒ ܠܡܕܝܢܬܐ ܩܕܝܫܬܐ<EOS>ܟܕ ܐܚܝܕܐ ܗܘܬ ܕܘܒܪܗ̇ ܩܕܡܝܐ ܘܥܢܘܝܘܬܗ̇<EOS> ܡܛܠ ܕܝܢ ܕܐܦ ܐܚܪܬܐ ܡܐܠܢܝܐ ܐܝܬ ܗܘܐ ܒܐܘܪܫܠܡ<EOS>
ܡܢ ܝܕܝܥ̈ܐ ܕܪ̈ܘܡܝܐ ܕܐܦ ܗ̣ܝ ܫܠ̣ܚܬ ܗܘܬ ܠܥܠܡܐ ܘܫܩ̣ܠܬ ܐܣܟܝܡܐ܉ ܙܕܩ̇ ܠܡܕܥ ܕܗ̇ܝ ܡ̇ܢ<EOS>
ܩܕܡܝܬܐ ܐܝܬܝܗ̇ ܗܘܬ ܗܕܐ ܕܝܢ ܐܚܪܝܬܐ܉ ܗ̇ܝ ܕܩܒ̣ܠܬ ܠܩ̈ܕܝܫܐ<EOS> ܗܘ̣ܬ ܕܝܢ ܐܚܪܬܐ ܡܢ ܩܕܡ<EOS>
ܗܠܝܢ ܬܪ̈ܬܝܢ ܡܫܡܗܬܐ ܒܓܢܣܐ ܘܒܥܘܬܪܐ<EOS> ܢܟܦܬܐ ܣ̇ܓܝ̣ ܘܕܚܠܬ ܐܠܗܐ<EOS> ܕܫܡܗ̇ ܦܘܡܢܝܐ<EOS> ܗ̇ܝ<EOS>
ܕܐܚܒ̣ܬ̇ ܕܬܥܡܪ܉ ܒܕ̈ܘܟܝܬܐ ܩ̈ܕܝܫܬܐ ܘܣܓܝ̈ܕܬܐ<EOS> ܕܒܕܘܒܪ̈ܝܗ̇ ܕܗ̇ܝ<EOS> ܘܒܚܘܒܗ̇ ܛܢ̈ܝܢ ܗܠܝܢ<EOS>
ܕܐܫܬ̣ܡܗ<EOS> ܗ̇ܝ ܕܐܦ ܠܥܕܬܐ ܕܣܘܠܩܐ ܩܕܝܫܐ ܒܢ̣ܬ ܘܐܝܟ̣ܪܟܬ ܒ̈ܢܝܢܐ<EOS> ܘܠܦܬܟܪܐ ܕܐܝܬ ܗܘܐ ܒܛܘܪܐ<EOS>
ܕܡܬ̣ܩܪܐ ܕܓܪܙܝܡ ܕܒܫܡܪܝܢ ܕܥܕܟܝܠ ܩܐ̇ܡ ܗܘܐ ܘܥܕܡܐ ܠܗ̇ܘ ܙܒܢܐ ܡܣܬܓܕ ܗܘܐ ܡܢ ܥܡܘܪ̈ܐ<EOS>
ܕܗ̇ܘ ܐܬܪܐ̣ ܣܚ̣ܦܬ̇<EOS> ܗܕܐ ܗܟܝܠ ܡܐܠܢܝܐ ܐܚܪܝܬܐ܇ ܐܢܬܬܗ ܕܦܢܝܢܘܣ ܘܒܪܬܗ̇ ܕܐܠܒܝܢܐ ܐܝܬܝܗ̇<EOS>
ܗ̇ܝ ܕܠܗ̇ܢܘܢ ܩܕ̈ܝܫܐ ܒܚܕܘܬܐ ܩܒ̣ܠܬ̇܇ ܐܝܟ ܕܠܒ̈ܢܝܐ ܚܒܝ̈ܒܐ<EOS> ܟܕ ܓܝܪ ܠܘܬܗ̇ ܐܬܩ̇ܒܠܘ̣ܥ ܬܡܢ<EOS>
ܘܒ̈ܛܘܦܣܐ ܕܕܘܒܪ̈ܐ ܕܥܢܘܝܘܬܐ ܐܬܝܩܪܘ ܒܥܘܡܪܐ ܗ̇ܘ ܕܓܒܪ̈ܐ<EOS> ܐܝܟܚܕܐ ܕܝܢ ܘܠܐܣܟܝܡܐ<EOS>
ܕܝܚܝܕܝܘܬܐ ܐܫܬܘܝܘ ܡܢ ܐܝܕ̈ܝܐ ܩܕܝ̈ܫܬܐ܉ ܡܢ ܩܕܝܫܐ ܘܛܒܝܒܐ ܓܐܪܘܢܛܝܘܣ̇<EOS>ܕܐܝܬܘܗܝ ܗܘܐ ܩܫܝܫܐ ܘܪܝܫ ܕܝܪܐ ܕܛ̣ܘܪܐ ܩܕܝܫܐ ܕܙܝ̈ܬܐ<EOS> ܐܦ ܓܝܪ ܗܢܐܓܐܪܘܢܛܝܘܣ ܗ̇ܘ ܕܛܒܝܒܐ<EOS>
ܡܠܬܐ ܕܡܛܠܬܗ ܕܐܝܬܘܗܝ ܗܘܐ ܒܓܢܣܗ ܐܘܪܫܠܡܝܐ܉ ܟܕ ܥܕܟܝܠ ܛܠܝܐ ܐܝܬܘܗܝ ܗܘܐ܉ ܠܚܫܚܬܐ<EOS>
ܕܢܛܘܪܬܐ ܐܫܬ̣ܩܠ ܡܢ ܩܕܝܫܬܐ ܡܐܠܢܝܐ܉ ܘܡܢ ܒܥܠܗ̇ ܕܗܕܐ<EOS> ܘܟܕ ܠܘܬܗܘܢ ܗ̣ܘ ܐܬܪܒܝ ܩܕܝܫܐܝܬ<EOS>
ܘܕܫ̇ܦܪ ܠܐܠܗܐ ܗܘܐ܉ ܐܬܚ̣ܙܝ ܠܗܘܢ ܕܫ̇ܘܐ܉ ܕܐܦ ܒܐܣܟܝܡܐ ܟܗܢܝܐ ܕܕܝܪܝܘܬܐ ܢܫܬ̣ܘܬܦ܉ ܐܝܟ ܡ̇ܢ<EOS>
ܕܐܝܬ ܠܗ ܕܢܩܝܦ ܘܕܘܒܪܐ ܘܙܢܐ<EOS> ܘܟܕ ܫܩܠܘܗܝ ܬܪ̈ܝܗܘܢ ܒܠܚܘܕܝܗ̈ܘܢ ܘܐܘܒܠܘܗܝ ܠܩܒܪܗ ܩܕܝܫܐ<EOS>
ܕܦܪܘܩܢ ܘܣܡܘ ܡ̈ܐܢܐ ܕܐܣܟܝܡܐ ܥܠ ܟܐܦܐ ܩܕܝܫܬܐ܉ ܐܝܟ ܕܡܢ ܐܝܕܘ̈ܗܝ ܕܡܪܢ ܐܠܒܫܘܗܝ<EOS> ܟܕ ܫܐ̣ܠ<EOS>
ܕܢܫܬ̇ܟܢ ܠܗ ܥܡ ܠܒܘܫܐ ܟܗܢܝܐ̣ ܗܠܝܢ ܬܠܬ<EOS> ܗܝܡܢܘܬܐ ܬܪܝܨܬܐ ܘܩܕܝܫܘܬܐ ܘܕܡ̈ܥܐ<EOS> ܘܗܟܢܐ̣<EOS>
ܠܬܠܬܝܗܝܢ ܐܫܬ̣ܘܝ<EOS> ܘܝܬܝܪܐܝܬ ܠܛܝܒܘܬܐ ܗ̇ܝ ܕܕܡ̈ܥܐ<EOS> ܐܝܟܢܐ ܕܟܕ ܐܬܬܣ̣ܝܡ ܩܫܝܫܐ ܐܝܟܚܕܐ<EOS>
ܘܪܝܫ ܕܝܪܐ ܒܛܘ̣ܪܐ ܩܕܝܫܐ ܕܙܝ̈ܬܐ ܘܕܥܘܡܪ̈ܐ ܕܒܗ ܙܒ̈ܢܝܢ ܣ̈ܓܝܐܢ ܒܚܕ ܝܘܡܐ ܒܫܒܬܐ܉ ܬܠܬܐ<EOS>
ܟܢ̈ܫܐ ܕܬܫܡܫܬܐ ܐܠܗܝܬܐ ܡܫ̇ܡܠܐ ܗܘܐ<EOS> ܘܝܬܝܪܐܝܬ ܒܚܕܒܫܒܐ ܩܕܝܫܐ<EOS> ܒܛܘ̣ܪܐ ܩܕܝܫܐ ܚܕ ܘܒܗ̇ܘ<EOS>
ܥܘܡܪܐ ܕܓܒܪ̈ܐ ܚܕ<EOS> ܘܬܘܒ ܒܗ̇ܘ ܥܘܡܪܐ ܕܢܫ̈ܐ̣ ܚܕ<EOS> ܒܗܠܝܢ ܓܝܪ ܝܘ̈ܡܬܐ ܕܫܪܟܐ ܟܠܝܘܡ ܡܫ̇ܡܠܐ<EOS>
ܗܘܐ ܟܢ̣ܫܐ ܘܬܫܡܫܬܐ ܕܝܠܢܝܬܐ ܠܛܘܒܢܝܬܐ ܡܐܠܢܝܐ܉ ܐܝܟ ܥܝܕܐ ܕܥܕܬܐ ܕܪܘܡܝ<EOS> ܘܒܟܠ ܚܕ ܡܢ ܗܠܝܢ<EOS>
ܟܢ̈ܫܐ ܟܕ ܡ̇ܫܪܐ ܗܘܐ ܒܬܫܡܫܬܐ ܩܕܝܫܬܐ ܗܟܢܐ ܕܠܐ ܫܠ̣ܝܐ ܥܕܡܐ ܠܫܘܠܡܐ ܐܫ̇ܕ<EOS>
ܗܘܐ ܕܡܥ̈ܐ ܥܡ ܟܐܒܐ ܘܫܚܩܐ ܕܠܒܐ܉ ܐܝܟܢܐ ܕܠܐ ܐܢܫ ܡܢ ܗ̇ܢܘܢ ܕܟܢܝܫܝܢ ܡܫܟܚ ܗܘܐ ܕܢܠܒܘܟ<EOS>
ܢܦܫܗ<EOS> ܟܕ ܟܠܗ ܟܢܘܫܝܐ ܒܡܬܬܘܝܢܘܬܐ ܐܝܬܝܗܘܢ ܗܘܘ܇ ܘܒܓܥܬܐ ܘܒܬܐ̈ܢܚܬܐ ܡܫܬ̇ܠܗܒܝܢ ܗܘܘ܇<EOS>
ܘܕܡܥ̈ܐ ܒܕܡܘܬܗ ܐ̇ܫܕܝܢ ܗܘܘ<EOS> ܡܛܠ ܗܕܐ ܙܕܩܐܝܬ ܟܕ ܠܛܝܒܘܬܐ ܕܐܝܟ ܗܕܐ ܐܫܬ̣ܘܝ܉ ܕܫ̇ܘܐ ܠܗ̇<EOS>
ܠܗܕܐ ܘܗ̣ܘ ܫܘܠܡܐ ܚܘܝ<EOS> ܟܕ ܐܕܪܟ ܓܝܪ ܠܙܒ̈ܢܐ ܕܡܪܕܘܬܐ ܕܥܒܘܪܝܐ ܕܣܘܢܕܘܣ ܕܟܠܩܝܕܘܢܐ<EOS>
ܘܛܢܢ̣ܐ ܣܗܕܝܐ ܚܘܝ ܒܗܘܢ ܥܕܡܐ ܠܐܣܘܪ̈ܐ ܘܠܒܝܬ ܚܒ̈ܘܫܝܐ ܘܩܘ̈ܡܐ ܕܩܕܡ ܕ̈ܝ̇ܢܐ ܘܟܠܝܠܐ<EOS>
ܕܡܘܕܝܢܘܬܐ ܩ̣ܛܪ܉ ܗܟܢܐ ܐܫܬ̣ܡܠܝ<EOS> ܘܟܕ ܣ̇ܓܝ ܐܬܛܦܝܣ ܡܢ ܪ̈ܝܫܢܐ ܘܡܢ ܦܪ̈ܨܘܦܐ ܡ̈ܫܒܚܐ<EOS>
ܣ̈ܓܝܐܐ ܕܒܠܚܘܕ ܢܫܬܘܕܐ ܕܢܡܠܠ ܥܡ ܝܘܒܝܢܐܠܝܘܣ ܟܦܘܪܐ ܟܕ ܠܐ ܡܫܬܘܬܦ ܥܡܗ ܘܢܫ̣ܬܪܐ ܡܢ<EOS>
ܐܘܠܨܢܐ܉ ܘܠܐ ܣܟ ܐܨܛܒ̣ܝ<EOS> ܐܠܐ ܐܡ̣ܪ܉ ܚܣ ܠܝ ܡܢ ܡܪܝܐ ܕܐܚ̇ܙܐ ܦܪܨܘܦܐ ܕܝܗܘܕܐ ܡܫܠܡܢܐ<EOS>ܐܝ̈ܕܘܗܝ ܕܗܢܐ ܝܗ̣ܒ ܐܣܟܝܡܐ ܠܐܒܗ̈ܬܐ ܕܝܠܢ܇ ܠܦܛܪܘܣ ܘܠܝܘܚܢܢ<EOS> ܘܗ̣ܘ ܫ̇ܚܠܦ ܠܗܘܢ ܫܡ̈ܗܐ<EOS>
ܗܠܝܢ܇ ܚܠܦ ܫܡ̈ܗܐ ܗܠܝܢ܇ ܚܠܦ ܫܡܗ̈ܐ ܕܣܝܡܝܢ ܗܘܘ ܠܗܘܢ ܡܢ ܐܬܪ̈ܘܬܗܘܢ<EOS> ܐܝܟܐ ܕܡܟܝܠ ܥ̇ܡܪܝܢ<EOS>
ܗܘܘ ܒܫ̣ܠܝܐ܉ ܘܡܛܦܣܝܢ ܗܘܘ ܡܝܬܪܘܬܐ ܕܥܢܘܝܘܬܐ<EOS> ܒܥܘܡܪܐ ܗ̇ܘ ܕܓܒܪ̈ܐ ܐܝܟܢܐ ܕܩܲܕܡܬ ܐܡ̇ܪܬ܇<EOS>
ܒܗ̇ܘ ܕܗ̣ܘ ܓܐܪܢܛܝܘܣ ܪܝܫ ܕܝܪܐ ܐܝܬܘܗܝ ܗܘܐ<EOS> ܬܡܢ ܡܟܝܠ ܣܡ̣ܘ ܘܓܪ̈ܡܐ ܡܝܩܪ̈ܐ ܕܗܠܝܢ ܣܗ̈ܕܐ<EOS>
ܩܕܝ̈ܫܐ̇<EOS> ܡܗ̈ܕܝܢܐ ܛ̇ܒ̈ܐ ܘܒܢ̈ܝ ܠܘܝܬܗܘܢ܇ ܥܡ ܓܪ̈ܡܐ ܕܗܠܝܢ ܐܪܒܥܝܢ ܣܗ̈ܕܐ<EOS>
ܛܒܝ̈ܒܐ ܕܒܣܒܣܛܝܐ<EOS> ܟܕ ܩܘܪܝܠܘܣ ܚܣܝܐ ܘܛܘܒܬܢܐ ܘܪܝܫܐ ܕܐܦܝ̈ܣܩܘܦܐ ܕܐܠܟܣܢܕܪܝܐ܇ ܫ̇ܡܫ<EOS>
ܣܝ̇ܡܗܘܢ ܕܗܠܝܢ<EOS> ܟܕ ܐܬܛܦܝܣ ܓܝܪ ܗܢܐ ܡܢ ܗ̇ܝ ܡܗܝܡܢܬܐ ܘܬܪܝܨܬ̇ ܫܘܒܚܐ ܐܘܕܘܩܝܐ ܡ̇ܠܟܬܐ<EOS>
ܕܢܐܬܐ ܡܛܠ ܣܝ̇ܡܐ ܕܓܪ̈ܡܐ ܡܝܩܪ̈ܐ ܕܐܣܛܦܐܢܘܣ ܡܫܒܚܐ ܘܡ̇ܩܠܣ ܒܟܠ ܪܝܫܐ ܕܣ̈ܗܕܐ ܘܪܝܫܐ<EOS>
ܕܡ̈ܫܡܫܢܐ ܘܐܢܩܢܝܐ ܢܥܒܕ ܕܗܝܟܠܐ ܦܐܝܐ ܕܒ̣ܢܬ̇ ܠܒܪ ܡܢ ܬܪ̈ܥܐ ܓܪ̈ܒܝܝܐ ܕܡܕܝܢܬܐ ܩܕܝܫܬܐ܉<EOS>
ܗܢܝܐܝܬ ܩܒ̇ܠܗ̇ ܠܩܪܝܬܐ<EOS> ܘܟܕ ܐܬ̣ܐ ܥܡ ܣܘܓܐܐ ܕܐܦ̈ܝܣܩܘܦܐ ܕܒܟܠܗ̇ ܐܓܘܦܛܘܣ ܘܣܝ̇ܡܐ ܕܓܪ̈ܡܐ<EOS>
ܩܕܝܫ̈ܐ ܕܪܝܫܐ ܕܣܗ̈ܕܐ ܫܒܝܚܐܝܬ ܥܒ̣ܕ ܒܚܡܫܥܣܪܐ ܒܐܝܪ ܝܪܚܐ܉ ܒܬܪܟܝܢ ܡܚܕܐ ܒܐܫܬܥܣܪܐ ܒܗ<EOS>
ܒܝܪܚܐ ܟܕ ܐܬܬܦܝܣ ܡܢ ܩܕܝܫܬܐ ܡܐܠܢܝܐ܉ ܐܦ ܣܝ̇ܡܐ ܕܣܗ̈ܕܐ ܩ̈ܕܝܫܐ ܦܪ̈ܣܝܐ̣ ܘܕܐܪܒܥܝܢ ܣܗ̈ܕܐ<EOS>
ܥܡܗܘܢ ܥܒ̣ܕ ܒܛܘܪܐ ܕܙܝ̈ܬܐ܇ ܒܗܝܟܠܐ ܟܢܝܟܐ ܕܐܦ ܗ̣ܘ ܐܬܬܩܢ ܢܨܝܚܐܝܬ ܡܢܗ̇ ܕܝܠܗ̇ ܕܐܘܕܘܩܝܐ<EOS>
ܡܠܟܬܐ܇ ܐܝܟ ܕܡ̇ܘܕܥ ܘܟܬܒܐ ܕܪܫܝܡ ܬܡܢ ܥܠ ܐܣܬܐ<EOS> ܐܠܐ ܠܘܬ ܗ̇ܝ ܕܣܝ̣ܡܐ ܠܢ ܢܦ̣ܢܐ<EOS> ܟܕ ܗܟܢܐ<EOS>
ܗܟܝܠ ܐܫ̣ܬܘܝ ܠܐܣܟܝܡܐ ܩܕܝܫܐ ܗ̣ܘ ܐܒܐ ܓܘܢܝܐ ܕܝܠܢ ܟܕ ܗܐ ܡܟܝܠ ܡܢ ܟܕܘ ܥܒ̣ܪ ܗܘܐ ܠܗ<EOS>
ܒܩܘܡܬܐ ܠܥܣܪܝܢ ܫ̈ܢܝܐ ܥܡ ܒܪ ܦܠܚܘܬܗ ܝܘܚܢܢ ܘܬܡܢ ܡܟܝܠ ܒܫ̣ܠܝܐ ܥܡ̇ܪ ܗܘܐ ܘܕܘܒܪܐ ܕܫ̇ܘܐ<EOS>
ܠܐܣܟܝܡܗ ܡܚܘܐ ܗܘܐ ܟܕ ܢܙܝܪܐܝܬ ܘܣ̇ܓܝ ܥܢܘܐܝܬ ܗ̣ܘ ܠܗ ܡܕܒ̇ܪ ܗܘܐ ܘܠܥܣܩܘܬ ܦܓܘܕܬܐ ܕܒܣܪܐ<EOS>
ܕܠܝܠ ܠܫܘܪܥܬܐ ܗ̇ܘ ܕܩܐ̇ܡ ܠܘܩܒܠ ܪܘܚܐ ܘܠܨܒܝܢܗ ܡܪܘܕܐ ܗ̇ܘ ܒܥܠܕܒܒܐ ܕܐܠܗܐ<EOS>
ܘܕܠܐ ܡܫܟܚ ܕܢܫ̇ܬܥܒܕ ܠܢܡܘܣܐ ܕܐܠܗܐ ܒܟܦܢܐ ܘܒ̣ܨܗܝܐ ܘܒܡ̇ܫܟܒܐ ܕܥܠ ܐܪܥܐ ܘܒܫܗܪܐ ܘܒܗܠܝܢ<EOS>
ܕܘܒܪ̈ܐ ܩ̈ܫܝܐ ܡܟ̇ܒܫ ܗܘܐ ܘܡܫ̇ܥܒܕ ܗܘܐ ܟܠܗ ܗܢܐ ܡ̇ܬܚ ܗܘܐ ܠܥܢܘܝܘܬܐ܉ ܥܕܡܐ ܕܢܫܢܩܗ̇<EOS>
ܠܫܓܝܫܘܬܐ ܕܙܘ̈ܥܐ ܕܛܠܝܘܬܐ̇<EOS> ܘܠܫܠܗܒܝܬܐ ܕܚ̈ܫܐ ܕܥ̇ܟ܇ ܘܒܦܫܝܩܘܬܐ ܡܟܝܠ ܝܗ̇ܒ ܗܘܐ ܕܢܫܬ̇ܝܢ<EOS>
ܠܪܘܚܐ̇<EOS> ܘܒܬܐܘܪܝܐ ܢܬܥ̣ܢܐ܇ ܘܢܫܬ̇ܠܛ ܥܠ ܒܣܪܐ̇<EOS> ܡܠܘܢ ܕܝܢ ܠܚܕܐ ܫܠܡܘܬܐ ܢܝܬܐ ܬܪ̈ܬܝܗܝܢ<EOS>ܟܕ ܒܓܠܕܐ ܝܒܝܫܐ ܘܒܓܪ̈ܡܐ ܠܗ̇ܝ ܚܝܠܬܢܘܬܐ ܪܒܬܐ ܘܫܦܝܪܘܬ ܓܘܫܡܐ ܚܒ̣ܫ܉ ܐܝܟܢܐ ܕܡܢ ܟܕܘ<EOS>
ܢܗܘܐ ܟܦܝܦ܉ ܟܕ ܡܪܟܢ ܡܢ ܣܓܝܐܘܬܐ ܕܨܥܝܪܘܬܐ ܘܡܢ ܥܢܘܝܘܬܐ ܪܒܬܐ̇<EOS> ܗ̇ܘ ܕܩܕܡܐܝܬ ܣ̇ܓܝ ܚܠܝܡ<EOS>
ܗܘܐ܇ ܘܣ̇ܓܝ ܡ̇ܦܪܓ ܗܘܐ ܒܪܒܘܬܐ ܕܓܘܫܡܐ<EOS> ܕܟܡܐ ܗܟܝܠ ܕܪ̈ܐ ܘܟܡܐ ܐܓܘ̈ܢܐ ܘܟܡܐ ܢ̈ܣܝܘܢܐ<EOS>
ܣܝܒ̣ܪ ܟܕ ܕܠܐ ܫܠ̣ܝܐ ܠܘܩܒܠ ܐܝܟ̇ܠܩܪܨܐ ܡܬܟܬܫ ܗܘܐ ܘܠܘܩܒܠ ܫ̈ܐܕܐ ܕܝܠܗ ܪ̈ܘܚܐ ܕܒܝ̣ܫܘܬܐ<EOS>
ܒܠܠܝܐ ܒܐܝܡܡܐ ܠܘ ܒܚ̈ܠܡܐ ܒܠܚܘܕ ܘܒܦܢܛܣܝܘܣ ܐܠܐ ܐܝܟ ܗ̇ܝ ܕܡܬܐܡܪܐ ܐܝ̣ܕܐ ܠܘܬ ܐܝܕܐ<EOS>
ܘܦܪܨܘܦܐܝܬ ܟܕ ܐܡܝܢܐܝܬ ܡܫ̇ܢܐ ܗܘܐ ܘܐܬ̇ܐ ܠܡܕܒܪܐ ܕܝܘܚܢܢ ܪܗܛܐ ܩܕܡܝܐ ܗ̇ܘ ܕܩܕܡܝܐ ܗܘܐ<EOS>
ܪܝܫܐ ܘܡܠܦܢܐ ܕܕܐܝܟ ܗܢܐ ܕܘܒܪܐ ܐܘܢܓܠܝܐ<EOS> ܐܡ̇ܪ ܐܢܐ ܕܝܢ ܠܗ̇ܘ ܕܡ̇ܬܚ ܨܝܕ ܝܘܪܕܢܢ ܘܬܡܢ<EOS>
ܠܕܘܒܪܗ ܥܒ̇ܕ ܗܘܐ ܟܕ ܠܚܘܕܘܗܝ ܥܡ ܐܠܗܐ ܒܠܚܘܕܘܗܝ ܡܬܥ̣ܢܐ ܗܘܐ ܘܐܓܘܢܐ ܕܡܝܬܪܘܬܐ ܝܬܝܪ<EOS>
ܚܬܝܬܐܝܬ ܥܒ̇ܕ ܗܘܐ ܓܢܒܪܐܝܬ ܘܠܐܝܢܐ ܥܘܕܪܢܐ ܘܒܘܝܐܐ ܡܢ ܐܠܗܐ ܐܫܬܘܝ܉<EOS>
ܘܠܐ ܕܡܚܝܠܘܬܐ ܕܡܠܬܢ ܐܝܬܝܗ̇ ܕܬ̇ܟܬܒ܉ ܘܠܐ ܗ̣ܝ ܡܡ̇ܫܚܘܬܗ ܕܙܒܢܐ ܡܩ̇ܒܠܐ<EOS> ܡܛܠܗܕܐ ܟܕ<EOS>
ܠܣ̈ܓܝܐܬܐ ܫ̇ܒܩ ܐܢܐ܉ ܗ̇ܝ ܕܐܦ ܝܬܝܪܐܝܬ ܫ̇ܘܝܐ ܠܥܘܗܕܢܐ ܘܠܬܫܥܝܬܐ ܕܓܕܫ̣ܬ ܠܗ ܒܫܘܪܝܐ<EOS> ܟܕ<EOS>
ܫܩ̣ܠ ܐܣܟܝܡܐ ܕܐ̇ܠܨܐ ܚ̇ܫܒ ܐܢܐ ܕܐ̇ܣܝܡ܇ ܠܬܚܘܝܬܐ ܡܢ ܕܗܠܝܢ ܕܐܫܬ̣ܒܩܝ<EOS> ܠܝܘܬܪܢܐ ܕܝܢ<EOS>
ܕܗܠܝܢ ܕܫ̇ܡܥܝܢ<EOS> ܟܕ ܚ̣ܙܐ ܓܝܪ ܠܛܘܒܢܐ ܦܣܪܝܘܢ ܠܗ̇ܘ ܕܣ̇ܓܝ ܪܚ̇ܡ ܡ̈ܣܟܢܐ ܘܪܚ̇ܡ ܐܟ̈ܣܢܝܐ<EOS>
ܕܥܡ ܫܪܟܗ ܕܡܝܬܪ̈ܬܗ ܕܒܐܠܗܐ ܘܙܕܩ̈ܬܗ ܒܝܬ ܡܣܟ̈ܢܐ ܒܢ̣ܐ ܠܒܪ ܡܢ ܬܪ̈ܥܐ ܡ̈ܕܢܚܝܐ ܕܡܕܝܢܬܐ<EOS>
ܠܢܝܚܐ ܘܠܒܘܝܐܐ ܕܗ̇ܢܘܢ ܕܡܢ ܡܚܝܠܘܬܐ ܕܘܝܐܝܬ ܡܬܢܣܝܢ ܦܓܪ̈ܝܗܘܢ ܘܠܓܘ ܡܢ ܫܘܪ̈ܐ ܕܝܢ<EOS>
ܕܨܗܝܘܢ ܩܕܝܫܬܐ ܥܘܡܪܐ ܪܒܐ ܘܦܐܝܐ ܐܩܝܡ ܠܬܫܡܫܬܐ ܘܠܙܘܡܪܐ ܕܗ̇ܢܘܢ ܕܐܡܝܢܐܝܬ ܕܠܐ ܫܠ̣ܝܐ<EOS>
ܡܫܒܚܝܢ ܠܡܪܝܐ܉ ܐܬܪܓܪܓ ܕܐܦ ܗ̣ܘ ܡܕܡܝܢܐ ܕܗܕܐ ܛܒܬܐ ܢܗܘܐ<EOS> ܘܟܕ ܣܡ ܒܢܦܫܗ ܕܒܥܘܕܪܢܗ ܕܡܪܝܐ<EOS>
ܢܒܢܐ ܒܝܬܐ ܘܢܩܝܡ ܬܡܢ ܡܢܝܢܐ ܝܕܝܥܐ ܕܕܝܪ̈ܝܐ ܩܕܝ̈ܫܐ ܕܡܫܒܚܝܢ ܠܡܪܝܐ܉ ܩܕܡ ܕܢܫ̇ܪܐ<EOS>
ܒܥܒ̇ܕܐ܉ ܐܬܡ̣ܚܠ̣ ܟܕ ܒܟܘܪܗܢܐ ܥܣܩܐ ܢܦ̣ܠ<EOS> ܘܟܕ ܒܗ ܪܡ̣ܐ ܗܘܐ ܩܫܝܐܝܬ܉ ܚ̣ܙܐ ܠܐܝܟ̇ܠܩܪܨܐ<EOS>
ܕܩܐ̇ܡ ܠܩܘܒܠܗ܉ ܟܕ ܓܠܝܐܝܬ ܡܓܚܟ ܘܡ̇ܚܣܕ̣ ܘܐܡ̇ܪ<EOS> ܗܐ ܚ̣ܙܝ ܡܢܐ ܥܒ̣ܕ ܠܟ ܗ̇ܘ ܕܪܚ̇ܡ ܐܢܬ<EOS>ܚܙ̣ܝ ܐܝܟܐ ܐܩܝܡܟ ܗ̇ܘ ܕܠܗ ܐܬܢ̇ܩܦܬ܉ ܘܡܛܠܬܗ ܟܠܗܝܢ ܫܒ̣ܩܬ<EOS> ܘܗܫܐ ܐܡ̣ܪ ܡܠܬܐ ܡܕܡ ܠܘܬܗ<EOS>
ܘܐܓ̣ܗܐ<EOS> ܗ̣ܘ ܕܝܢ ܟܕ ܢܦ̣ܚ ܒܗ ܘܐܬܥ̇ܙܙ ܐܝܟ ܡ̇ܢ ܕܙܒ̈ܢܝܢ ܣ̈ܓܝܐܢ ܫܩ̣ܝܠ<EOS>
ܗܘܐ ܢܣ̣ܝܢܐ ܕܓܘܡܕܢܘܬܗ̣ ܐܡ̣ܪ ܠܘܬܗ<EOS> ܡܛܠ ܝܫܘܥ ܕܝܠܝ ܐܡ̇ܪ ܐܢܬ ܟܠܒܐ ܛܡܐܐ ܘܓܘܡܕܢܐ ܢܨ̇ܐ<EOS>
ܥܡ ܐܠܗܐ ܘܡܓܕܦܢܐ܉ ܥܒ̇ܕܐ ܕܝܠܟ ܡ̇ܠܟ ܐܢܬ ܠܝ ܕܐܣ̇ܥܘܪ܉ ܢܒܛܠܟ ܚܝܠܗ ܕܡܫܝܚܐ<EOS> ܘܡܚܕܐ ܕܫܡ̣ܥ<EOS>
ܫܡܗ ܕܡܫܝܚܐ܉ ܟܕ ܐܝܟ ܬܢܢܐ ܐܫܬܪܝ ܗ̣ܘ ܒܝܫܐ̣ ܠܐ ܡܬܚܙܝܢܐ ܗ̣ܘܐ<EOS> ܘܡܟܝܠ ܫ̇ܪܝ ܕܢܒ̣ܟܐ ܗ̣ܘ<EOS>
ܦܛܪܘܣ܉ ܘܥܡ ܕܡܥ̈ܐ ܡܪ̈ܝܪܬܐ ܘܬܐܢܚ̈ܬܐ ܢܩ̣ܪܐ ܠܡܪܝܐ<EOS> ܗ̇ܘ ܕܟܕ ܡܚܕܐ ܐܬܚ̣ܙܝ ܠܗ ܐܝܟ ܗ̇ܝ<EOS>
ܕܟܬܝܒܐ ܕܟܕ ܥܕܟܝܠ ܡܡ̇ܠܠ ܐܢܬ ܐܡ̇ܪ ܕܗܐ ܐܢܐ ܩܪܝܒ ܐܢܐ܉ ܐܡ̣ܪ ܠܘܬܗ<EOS> ܡܐ ܠܟ<EOS> ܠܡܢܐ<EOS>
ܡܬܩܛܦܐ ܠܟ ܙܥܘܪ ܢܦܫܐ܉ ܠܐ ܝ̇ܕܥ ܐܢܬ ܕܕܚ̈ܝܐ ܘܕܡ̇ܘܬܐ ܫܘܠܛܢܐ ܐܝܬ ܠܝ ܘܒܐܝ̈ܕܝ ܐܝܬܝܗ̇<EOS>
ܘܗ̇ܝ ܕܬܐܚܐ ܘܗ̇ܝ ܕܬܡܘܬ܉ ܐܢ ܕܝܢ ܡܛܠܗܕܐ ܟܪܝܐ ܠܟ ܥܠ ܕܠܐ ܐܡ̣ܪܬ ܕܬܫ̣ܡܠܐ ܢܕܪܟ ܘܩܝ̇ܡܐ<EOS>
ܗ̇ܘ ܕܐܩ̣ܝܡܬ ܕܬܒܢܐ ܠܝ ܗܝܟܠܐ ܐܝܟ ܕܩܕܡ̣ܬ ܒܥ̣ܝܬ܉ ܬܠܝ ܥܝܢܝ̈ܟ ܘܚ̣ܙܝ<EOS> ܘܟܕ ܚܪ ܐܝܟ ܕܠܘܬ<EOS>
ܫܡܝܐ܉ ܚ̣ܙܐ ܥܕܬܐ ܡܕܡ ܫܦܝܪܬܐ ܘܫܒܝܚܬܐ ܕܡܠ̣ܝܐ ܢܘܗ̣ܪܐ ܘܫܘܒܚܐ܉ ܘܒܗ̇ ܐܝܟ ܕܒܣܕܪܐ ܩܝ̇ܡܝܢ<EOS>
ܘܠܘ ܐܝܟ ܕܒ̈ܓܘܕܐ ܓܠܝܐܝܬ܉ ܘܡܫܡܫܝܢ ܘܡܙܡܪܝܢ ܐܝܟ ܚܡܫܝܢ ܓܒܪ̈ܝܢ ܒܡܢܝܢܐ<EOS> ܘܩܠܐ ܗ̣ܘܐ ܠܘܬܗ<EOS>
ܟܕ ܐܡ̇ܪ܉ ܗܐ ܥܕܬܐ ܗ̇ܝ ܕܐܫܬܘܕܝܬ ܕܬܒ̣ܢܐ ܠܝ<EOS> ܗܐ̣ ܘܗܠܝܢ ܕܡܙܡܪܝܢ ܡܟܝܠ ܠܐ ܬܟ̣ܪܐ ܠܟ<EOS>ܘܟܕ ܗܠܝܢ ܐܡ̣ܪ܉ ܫ̇ܢܝ ܡܢ ܠܘܬܗ ܡܪܝܐ<EOS> ܗ̣ܘ ܕܝܢ ܟܕ ܣܓ̣ܕ ܘܒܚܕܘܬܐ ܗ̣ܘܐ܉ ܬܘܒ ܝܬܝܪܐܝܬ<EOS>
ܐܬܡ̣ܠܝ ܚܝܠܐ ܘܚܘܝܚܘܬܐ̣ ܘܗܝܡܢܘܬܐ<EOS> ܘܒܕܓܘܢ ܟܕ ܡܢ ܗܢܐ ܚܙܘܐ ܦܠܝܪܦܘܪܝܬܢܐ ܗ̣ܘܐ܉ ܗܟܢܐ ܥ̇ܬܕ ܕܢܩܘܡܘܢ ܘܢܙܡ̇ܪܘܢ ܐܚ̈ܐ ܗܠܝܢ ܕܥܡܗ܉ ܟܕ ܣܕܪ̈ܐ ܣܕܪ̈ܐ ܡ̇ܛܟܣܝܢ<EOS>ܘܒܨ̈ܠܘܬܗ ܥܕܡܐ ܠܝܘܡܢܐ܉ ܗ̣ܘ ܗܢܐ ܛܟܣܐ ܩܘܝ̣ ܘܐܬܢܛ̣ܪ ܡܢ ܐܚ̈ܐ ܕܝܠܗ<EOS> ܐܠܐ̣ ܕܢܦ̣ܢܐ ܥܠ<EOS>
ܗܠܝܢ ܕܫܪܟܐ ܕܬܫܥ̇ܝܬܐ ܐܠܨ̇ܐ<EOS> ܘܟܕ ܡܬܚܫܚܝܢ ܚܢܢ ܟܡܐ ܕܡܨܝܐ ܒܙܥܘܪ̈ܝܬܐ܉ ܡܢ ܐܝܟܐ ܕܫܒܩܢܢ<EOS>
ܠܡܠܬܐ̇<EOS> ܬܘܒ ܢܗܦܘܟ ܢ̇ܣ̣ܒ<EOS> ܥܗܕܝܢ ܚܢܢ ܓܝܪ ܕܐܫܬܘܕܝܢ ܚܢܢ ܕܒܝܕ ܐܠܗܐ ܢ̇ܠܦ܉ ܕܐܝܟܢܐ ܡܢ<EOS>
ܐܘܪܫܠܡ ܚ̇ܠܦ ܕܘܟܬܐ܇ ܘܐܬ̣ܐ ܥܡ̣ܪ ܒܐܬܪܐ ܕܓܙܐ ܡܕܝܢܬܐ ܕܥܠ ܓܢܒ ܝܡܐ܇ ܐܝܟܢܐ ܕܐܦ ܠܟܗܢܘܬܐ<EOS>
ܐܫܬܘܝ܇ ܘܠܚܪܬܐ ܠܪܝܫܘܬ ܟܗܢܘܬܐ<EOS> ܒܓܒܝܘܬܐ ܕܛܝܒܘܬܐ ܐܠܗܝܬܐ ܐܘܪܫܠܡ ܡܕܝܢܬܐ ܩܕܝܫܬܐ<EOS>
ܡܕܝܢܬܗ ܕܡ̇ܠܟܐ ܪܒܐ ܕܒܗ̇ ܪܐܙܐ ܦܪܘܩܝܐ ܕܟܠܗ̇ ܬܒܝܠ ܐܬܕܒ̇ܪ ܒܝܕ ܕܢܚ̣ܗ ܕܐܠܗܐ ܘܦܪܘܩܢ<EOS>
ܡܫܝܚܐ ܟܕ ܡܢ ܩܕܝܡ ܐܬܥܩ̣ܪܬ ܡܢ ܪ̈ܘܡܝܐ ܡܢ ܒܬܪ ܡܪܚܘܬܐ ܕܝܗ̈ܘܕܝܐ ܕܥܠ ܡܫܝܚܐ ܐܝܟ<EOS>
ܩܕܝܡܘܬ ܡ̈ܠܐ ܕܟܠܗܘܢ ܢܒ̈ܝܐ ܘܐܝܟ ܓ̣ܙܪ ܕܝܢ̣ܐ ܕܝܠܗ ܕܡܫܝܚܐ܉ ܠܚܪܬܐ ܡܢܕܪܝܫ ܐܬܒ̣ܢܝܬ<EOS>
ܘܐܬܥܡ̣ܪܬ ܝܬܝܪ ܦܬܝܐܝܬ ܒܙܒܢܘ̈ܗܝ ܕܩܘܣܛܢܛܝܢܘܣ ܡ̇ܠܟܐ ܪܚ̇ܡ ܠܡܫܝܚܐ ܘܡܗܝܡܢܐ ܗ̇ܘ ܐܒܐ<EOS>
ܘܦܛܪܝܪܟܐ ܕܟܠܗܘܢ ܡ̈ܠܟܐ ܟܪ̈ܣܛܝܢܐ ܗ̇ܘ ܕܒܫܪܪܐ ܓܒܝܐ ܕܘܝܕ ܚ̣ܕܬܐ<EOS> ܘܡܢ ܕܚܠܬ ܐܠܗܐ ܐܡܗ<EOS>
ܛܘܒܢܝܬܐ ܗܠܢܐ<EOS> ܗ̇ܝ ܕܫ̇ܘܝܐ ܠܗ ܒܛܢ̣ܢܐ ܘܫܪܝܪܐܝܬ ܐܡܗ ܚܬܝܬܬܐ<EOS> ܗܕܐ ܓܝܪ ܡ̇ܠܟܬܐ ܪܚܡܬ<EOS>
ܐܠܗܐ ܟܕ ܒܗܝܡܢܘܬܐ ܚܡܝܡܬܐ ܕܕܚ̣ܠܬ ܐܠܗܐ ܘܒܛܢ̣ܢܐ ܐܠܗܝܐ ܡܫܪܪܐ ܘܡܥܕܪܢܐ<EOS>
ܘܒܪ ܛܢܢ̣ܐ ܐܝܬ ܠܗ̇ ܒܪܗ̇܉ ܠܐ ܐܡܐܢܬܝ ܕܗ̣ܝ ܒܩܢܘܡܗ̇ ܬܐܬܐ ܠܕܘ̈ܟܝܬܐ ܩ̈ܕܝܫܬܐ ܕܡܫܝܚܐ<EOS>ܘܩܕܡܐܝܬ ܡ̇ܢ ܟܕ ܥܩ̣ܒܬ̇ ܘܐܫܟ̣ܚܬ̇ ܒܥܘܕܪܢܐ ܐܠܗܝܐ ܠܩܝܣܐ ܦܪܘܩܝܐ ܕܨܠܝܒܐ ܡܝܩܪܐ܉ ܣܡܬܗ<EOS>
ܠܣܓܕܬܐ ܘܠܐܣ̈ܝܘܬܐ ܕܢܦܫ̈ܬܐ ܘܕܦܓܪ̈ܐ ܠܟܠܗ̇ ܬܒܝܠ܇ ܕܚܠܦܝܗ̇ ܐܦ ܐܬܩܲܒܥ<EOS> ܘܡܢ ܒܬܪܟܝܢ<EOS>
ܐܩܝ̣ܡܬ̇ ܠܡܪܢ ܒ̈ܬܐ ܪ̈ܘܪܒܐ ܘܦܐܝ̈ܝ ܠܐܠܗܐ<EOS> ܘܗܝ̈ܟܠܐ ܦܐܝ̈ܐ<EOS> ܥܠ ܩܒܪܗ ܐܠܗܝܐ ܕܡܪܢ܉<EOS>
ܘܒܕܘܟܬܐ ܩܕܝܫܬܐ ܕܩܪܩܦܬܐ ܓܓܘܠܬܐ ܣܓܝܕܬܐ ܗ̇ܝ ܕܐܝܬܝܗ̇ ܩܕܘܫ ܩ̈ܘܕܫܝܢ ܫܪܝܪܐ܉ ܘܡܕܒܚܐ<EOS>
ܫܪܝܪܐ܇ ܗ̇ܘ ܕܪܙܢܐܝܬ ܡܢ ܩܕܝܡ ܡܢ ܢܒܝܐ ܡܘܫܐ ܐܬܟܪܙ ܘܩܲܕܡ ܐܬܪܫ̣ܡ܇ ܡܢ ܟܐ̈ܦܐ ܠܐ ܦܣܝ̈ܩܬܐ<EOS>
ܘܠܐ ܦܠܝܚ̈ܬܐ܇ ܕܡܢ ܟܝܢܐ ܡ̇ܪܟܒ<EOS> ܐܝܢܐ ܓܝܪ ܐܚܪܢܐ ܕܐܝܟ ܗܟܢ܇ ܐܠܐ ܗܢܐ ܡܕܒܚܐ ܒܠܚܘܕܘܗܝ܇<EOS>
ܐܝܟ ܕܒܫܪܪܐ ܡܕܒܚܐ ܕܡܫܝܚܐ ܠܐ ܡܬܦܠܓܢܐ̇<EOS> ܘܦܣܩܐ ܘܦܘܠܓܐ ܠܐ ܡ̇ܩܒܠ܇ ܕܥܠܘܗܝ ܗ̣ܘ ܐܡ̣ܪܐ<EOS>
ܫܪܝܪܐ ܕܐܠܗܐ ܐܬܢ̇ܟ̣ܣ ܘܐܬܩ̇ܪܒ܇ ܗ̇ܘ ܕܫ̇ܩܠ ܚܛܝ̣ܬܗ ܕܥܠܡܐ<EOS> ܡܛܠ ܕܝܢ ܕܠܗܪܟܐ ܡܠܬܐ ܐܬ̣ܬ<EOS>
ܠܢ܇ ܘܥܘܗܕܢܐ ܥܒ̣ܕܢܢ ܕܨܠܝܒܐ ܣܓܝܕܐ܉ ܕܙܕܩ̇ܐ ܚܫ̇ܒ ܐܢܐ<EOS> ܕܪܙܐ ܡܕܡ ܘܬܕܡܘܪܬܐ ܪܒܬܐ<EOS>
ܘܕܚܝܠܬܐ ܕܡܛܠ ܚܝܠܗ ܐܠܗܝܐ ܩܕܡܘܗܝ ܕܛܘܒܢܐ ܗܘܬ܉ ܠܬܫܒܘܚܬܐ ܕܐܠܗܐ ܘܠܦܠܝܪܘܦܘܪܝܐ ܣܒܪܐ<EOS>
ܕܟܪ̈ܝܣܛܝܢܐ<EOS> ܘܠܣܘܡܟܐ ܘܠܡܫܪܪܘܬܐ ܕܗܝܡܢܘܬܢ܉ ܐܣ̇ܝܡ ܒܡܠܬܐ̣ ܘܠܡܨܥܬܐ ܐܝ̇ܬܐ<EOS> ܕܗ̇ܝ ܕܟܕ<EOS>
ܣܗܕܐ ܘܚ̇ܙܝܐ ܗ̣ܘܐ ܗ̣ܘ ܛܘܒܢܐ ܗ̇ܘ ܒܪܗ̇ ܕܫܪܝܪܬܐ̣ ܡܗܝܡܢܐ ܐܒܐ ܕܝܠܢ܉ ܗ̣ܘ<EOS>
ܐܦ ܐܫܬܥܝ ܙܒ̈ܢܝܢ ܣܓܝ̈ܐܢ ܘܩܕܡ ܣܓܝ̈ܐܐ܉ ܟܕ ܡܬܬܦܝܣ ܠܢܒܝܐ ܕܐܡ̇ܪ ܚܘܘ ܒܥܡܡ̈ܐ ܪ̈ܘܪܒܬܗ܇<EOS>
ܘܐܫܬ̇ܥܘ ܟܠܗܝܢ ܬܕܡܪ̈ܬܗ܇ ܘܐܫܬ̇ܒܚܘ ܒܫܡܗ ܩܕܝܫܐ܇ ܐܬܥܗܕܘ ܬܡ̈ܝܗܬܗ ܗܠܝܢ ܕܥܒܕ<EOS> ܟܕ ܓܝܪ<EOS>
ܛܠܝܘܣܐ ܐܝܬܘܗܝ ܗܘܐ ܥܕܟܝܠ܉ ܘܒܦܠܛܝܢ ܡܬ̇ܪܒܐ ܗܘܐ ܠܘܬ ܛܘܒܢܐ ܬܐܘܕܘܣܝܘܣ ܡ̇ܠܟܐ܉ ܐܬܡ̣ܨܝ<EOS>
ܕܡܢܬܐ ܕܨܠܝܒܐ ܢ̇ܣ̣ܒ܇ ܡܢ ܩܠܝܪ̈ܝܩܘ ܗܠܝܢ ܕܐܝܟ ܥܝܕܐ ܐܬܝܢ ܡܢ ܐܘܪܫܠܡ ܠܐܝܩܪܗ ܕܡ̇ܠܟܐ܇<EOS>
ܘܡܝܬܝܢ ܠܗ ܒܘܪ̈ܟܬܐ<EOS> ܘܠܗܕܐ ܟܕ ܒܩܪܘܬܐ ܙܥܘܪܬܐ ܛܫܝ ܕܒܦܘܠܚܢܐ ܢܩܕܐ ܟܪܟܗ̇܉ ܢܛܪܗ̇<EOS>
ܙܗܝܪܐܝܬ̣ ܘܡܝܩܪܐܝܬ<EOS> ܘܟܕ ܣܡܗ̇ ܒܩܡܛܪܝܢ ܕܕܗܒܐ ܘܒܟܠ ܚܕ ܒܫܒܐ̣ ܝܬܝܪܐܝܬ ܕܝܢ ܒܥܐܕ̈ܐ<EOS>
ܝܕ̈ܝܥܐ ܡܝܬܐ ܗܘܐ ܠܗ̇ ܘܟܕ ܡܬܒ̇ܪܟ ܡܢܗ ܘܢܫ̇ܩ ܗܘܐ ܠܗ̇ ܬܘܒ ܣܐ̇ܡ ܗܘܐ ܠܗ̇ ܒܕܘܟܬܗ̇<EOS>ܒܙܒܢ ܗܟܝܠ ܒܚܕ ܡܢ ܝܘ̈ܡܬܐ ܟܕ ܥ̇ܒܕ ܗܕܐ܉ ܟܕ ܢܦ̣ܠ ܥܠ ܐܦ̈ܘܗܝ ܘܢܫܩܗ ܘܐܬܒ̇ܪܟ܉ ܩ̣ܪܐ ܠܐܢܫ<EOS>
ܡܢ ܗܠܝܢ ܩܘܒܩܠܪ̈ܐ ܗܠܝܢ ܕܥܡܗ<EOS> ܗ̇ܘ ܕܝܬܝܪ ܡܗܝܡܢܐ ܘܝܬܝܪ ܒܝܬܝܐ ܡܢ ܗܠܝܢ ܐܚܪ̈ܢܐ ܐܚܝܕ ܗܘܐ<EOS>
ܠܗ ܕܗܝܕܝܢ ܒܠܚܘܕܘܗܝ ܐܫܬ̣ܟܚ ܠܘܬܗ܉ ܘܚܦܛܗ ܕܐܦ ܗ̣ܘ ܢ̣ܣܓܘܕ ܘܢܬܒ̇ܪܟ<EOS> ܟܕ ܕܝܢ ܩ̣ܪܒ ܗ̇ܘ<EOS>
ܘܐܬ̣ܐ ܕܢܣ̣ܝܡ ܐܦ̈ܘܗܝ ܥܠ ܗ̇ܝ ܡܢܬܐ ܩܕܝܫܬܐ ܘܢܬܒ̇ܪܟ ܟܕ ܡܟܪܟܐ ܐܝܟܢܐ ܕܩ̇ܕܡܬ ܐܡ̇ܪܬ<EOS>
ܒܩܪܘܬܐ ܘܒܗ̇ܘ ܦܘܠܚܢܐ܉ ܗܘ̣ܬ ܡܢ ܫܠ̣ܝ̣ ܝܘܢܐ ܚܘܪܬܐ<EOS> ܘܟܕ ܦܪܚ̣ܬ ܡܢ ܐܝܕܘܗ̈ܝ ܕܩܕܝܫܐ܉<EOS>
ܡܬܟܪܟܐ ܗܘܬ ܒܒܝܬܐ ܟܕ ܦܪܚܐ ܘܒܥܝܐ ܡܦܩܢܐ<EOS> ܘܟܕ ܗܕܐ ܗ̣ܘܬ܉ ܒܬܡ̣ܗܐ ܗ̣ܘܐ ܗ̣ܘ<EOS>
ܛܘܒܢܐ̣ ܘܐܙܥܩ<EOS> ܘܟܕ ܡܫܘܪ܉ ܡܬܟ̣ܪܟ ܗܘܐ ܘܪܗ̇ܛ ܒܒܝܬܐ ܟܕ ܒ̇ܥܐ ܕܢܠܒܟܝܗ̇ ܠܗ̇ ܠܝܘܢܐ<EOS> ܗ̣ܝ<EOS>
ܕܝܢ ܟܕ ܒܝܕ ܟܘܬܐ ܐܫܟ̣ܚܬ ܠܗ̇ ܡܦܩܢܐ܉ ܠܐ ܡܬܚܙܝܢܝܬܐ ܗܘ̣ܬ܉ ܘܠܐ ܬܘܒ ܐܬܚ̣ܙܝܬ̇ ܒܬܪ ܗܟܢ<EOS>
ܗ̇ܝ ܡܢܬܐ܉ ܥܡ ܗ̇ܝ ܩܪܘܬܐ ܘܦܘܠܚܢܐ<EOS> ܗ̣ܝ ܕܝܢ ܥܠ̣ܬܐ ܐܝܟ ܕܐܕܪܟ ܠܚܙܬܐ ܗ̣ܘ ܛܘܒܬܢܐ<EOS> ܗ̇ܝ<EOS>
ܕܠܐ ܫ̇ܘܐ ܗܘܐ ܗ̇ܘ ܛܠܝܐ ܐܝܬܝܗ̇ ܗܘܬ<EOS> ܓܕܫܬ ܓܝܪ ܕܠܐ ܕܟ̣ܐ ܗܘܐ ܡܢ ܛܘ̈ܠܫܐ<EOS> ܕܕܡܝܐ ܕܝܢ<EOS>
ܠܗܕܐ܉ ܘܬܕܡܘܪܬܐ ܐܚܪܬܐ ܐܫܬܥܝ ܗ̣ܘ ܛܘܒܬܢܐ܇ ܡܛܠ ܚܝܠܗ̇ ܕܓܓܘܠܬܐ ܩܕܝܫܬܐ܇ ܘܕܛܝܒܘܬܐ ܐܠܗܝܬܐ<EOS>
ܕܡܛܫܝܐ ܒܗ̇<EOS> ܟܕ ܚܙܙܝܬܐ ܒܙܒܢ ܩܫܝܬܐ ܢܦ̣ܩܬ ܒܐ̈ܦܘܗܝ ܕܛܘܒܢܐ ܝܘܚܢܢ ܐܘܢܘܟܣܐ ܘܠܟܠܗ<EOS>
ܦܪܨܘܦܗ ܪܥ̇ܝܐ ܗܘܬ܉ ܒܥܩܬܐ ܐܝܬܝܗܘܢ ܗܘܘ ܬܪ̈ܝܗܘܢ<EOS> ܘܟܕ ܣ̇ܓܝ ܟܐ̇ܒ ܗܘܐ ܠܗܘܢ ܘܡܬܟܚܕ ܗ̣ܘ<EOS>
ܛܘܒܢܐ ܝܘܚܢܢ ܐܦܢ ܕܢܬܚ̣ܙܐ ܠܒܢ̈ܝܢܫܐ܉ ܟܕ ܥܫ̣ܢܬ ܟܪܝܘܬܐ ܘܐܝܟܠܐ ܗܘܬ ܠܠܒܘ̈ܬܗܘܢ܉ ܟܕ ܠܘܬ<EOS>
ܢܦܫܗ ܗ̣ܘܐ ܗ̣ܘ ܡܗܝܡܢܐ ܦܛܪܘܣ ܘܒܪܘܚܐ ܘܒܪܬܚܐ ܐܠܗܝܐ ܪܬ̣ܚ ܕܒܪܗ ܒܠܠܝܐ ܠܛܘܒܢܐ ܝܘܚܢܢ܉<EOS>
ܘܐܙܠ̣ܘ ܬܪ̈ܝܗܘܢ ܠܩܝܡܬܐ ܩܕܝܫܬܐ<EOS> ܘܟܕ ܣܠܩܘ ܠܕܘܟܬܐ ܕܓܓܘܠܬܐ ܩܕܝܫܬܐ ܡܢ ܓܒܐ ܓܪܒܝܝܐ ܐܝܟ<EOS>
ܡ̇ܢ ܕܫܠ̣ܝܐ ܗ̣ܝ ܕܘܟܬܐ ܘܡ̇ܛܫܝܐ܉ ܣܡ̣ܘ ܒܘܪܟܐ<EOS> ܟܕ ܡܦܝܣܝܢ ܠܡܪܢ ܒܕܡ̈ܥܐ ܡܪܝܪ̈ܬܐ̣<EOS>
ܘܒܬܐܢ̈ܚܬܐ<EOS> ܘܟܕ ܫܡܠܝܘ ܨܠܘܬܐ܇ ܘܩܡܘ ܘܩܪܒܘ ܕܢܣܓܕܘܢ ܠܟܐܦܐ ܣܓܝܕܬܐ ܕܓܓܘܠܬܐ ܩܕܝܫܬܐ܉ ܚ̣ܙܐ<EOS>
ܗ̣ܘ ܛܘܒܢܐ ܝܘܚܢܢ ܐܝܟ ܕܡ̣ܘܬܐ ܕܐܝܕܐ ܕܢ̣ܦܩܬ̇ ܡܢ ܬܡܢ ܘܩ̣ܪܒܬ̇ ܠܦܬܗ܉<EOS>
ܘܟ̇ܦ̣ܪܬ̇ ܠܟܠܗ ܦܪܨܘܦܗ<EOS> ܘܟܕ ܗ̣ܘܐ ܨ̇ܦܪܐ ܐܫܬܟܚ ܕܕܟܐ ܟܠܗ܉ ܟܕ ܠܝܬ ܥܩܬܐ ܐܘ ܛܘܠܫܐ ܕܗ̇ܘ<EOS>
ܟܐܒܐ<EOS> ܘܗܠܝܢ ܡ̇ܢ ܠܬܚܘܝܬܐ ܕܚ̇ܝܠܐ ܐܠܗܝܐ ܕܨܠܝܒܐ ܩܕܝܫܐ܉ ܘܠܦܠܝܪܦܘܪܝܐ ܕܣܒܪܢ<EOS> ܕܢܩܦܐ ܕܝܢ<EOS>
ܚ̇ܫܒ ܐܢܐ ܒܗ̇ ܒܕܡ̣ܘܬܐ܉ ܘܐܚܪܬܐ ܬܕܡܘܪܬܐ ܕܓ̣ܕܫܬ ܠܘܬܗ ܕܝܠܗ ܕܛܘܒܢܐ ܝܘܚܢܢ ܒܙ̈ܒܢܐ<EOS>
ܐܚܪ̈ܢܐ܇ ܐܩܦ ܠܗܕܐ ܬܫܥܝܬܐ<EOS> ܠܬܚܘܝܬܐ ܕܚܘܒܗܘܢ ܕܠܘܬ ܚܕ̈ܕܐ ܘܕܗܝܡܢܘܬܗܘܢ ܕܠܘܬ ܐܠܗܐ̣<EOS>
ܘܦܐܪܝܣܝܐ ܕܠܘܬܗ<EOS> ܒܙܒܢ ܓܝܪ ܟܕ ܐܬܟܪܗ ܗ̣ܘ ܛܘܒܢܐ ܝܘܚܢܢ ܟܘܪܗܢܐ ܩܫܝܐ ܐܝܟܢܐ ܕܢܬܦ̣ܣܩ<EOS>
ܥܠܘܗܝ ܘܗ̣ܘ ܐܒܐ ܦܛܪܘܣ ܣ̇ܓܝ ܬܒܝܪ ܗܘܐ ܘܕܠܐ ܫܠ̣ܝܐ ܡܬ̇ܟܫܦ ܗܘܐ ܠܡܪܝܐ ܡܛܠ ܚܘܠܡܢܗ܉<EOS>
ܐܬ̣ܐ ܠܗ ܩܠܐ ܕܐܡ̇ܪ<EOS> ܐܬܠܒܒ<EOS> ܗܐ ܐܦ ܚܘܠܡܢܐ ܝ̇ܗܒ ܐܢܐ ܠܗ ܡܛܠ ܒܥܘܬܟ܉ ܘܡܘܣܦ ܐܢܐ ܥܠ<EOS>
ܚܝ̈ܘܗܝ̣ ܬܪܬܥܣܪ̈ܐ ܫ̈ܢܝܐ ܐܚܪ̈ܢܝܬܐ<EOS> ܗ̇ܝ ܕܐܦ ܗܘܬ<EOS> ܘܗܝܕܝܢ ܕܬܡܝܗܐ܉ ܟܕ ܐܬܚ̣ܠܡ ܘܫ̇ܪܝ<EOS>
ܕܢܬܚ̇ܝܠ<EOS> ܫ̇ܪܝ ܦܓܪܗ ܕܢܬܩ̣ܠܦ ܩ̈ܠܦܐ ܥܒ̈ܝܬܐ܉ ܡܢ ܛܦܪ̈ܘܗܝ̣ ܥܕܡܐ ܠܩܕܠܗ<EOS> ܘܟܕ ܡܥܩܝܢ<EOS>
ܟܠܗܘܢ ܕܕܠܡܐ ܟܕ ܡܗܠܟ ܗ̣ܘ ܩܘܠܦܐ ܢܚ̇ܒܠ ܐܦ ܠܦܪܨܘܦܗ܉ ܬܘܒ ܟܕ ܚܦܝܛܐܝܬ ܐܬܟ̇ܫܦ ܘܨ̇ܠܝ ܗ̣ܘ<EOS>
ܐܒܐ ܦܛܪܘܣ܉ ܠܐ ܡܟܝܠ ܢܥܒ̣ܪ ܠܩܕܠܗ<EOS> ܟܕ ܐܬܚ̣ܠܡ ܕܝܢ܉ ܗ̣ܘܐ ܦܓܪܗ ܘܒܣܪܗ܉ ܐܝܟ ܕܫܒܪܐ ܕܝܠܝܕ<EOS>
ܗܫܐ<EOS> ܘܒܪܬ ܩܠܗ ܗܟܢܐ ܠܐ ܝܕܝܥܐ ܗܘܬ܉ ܐܝܟ ܕܠܐ ܢܫܟܚ ܕܡܕܡ ܕܓܪܝܕ ܘܝ̣ܕܝܥ ܢܡ̣ܠܠ<EOS> ܟܕ ܡ̇ܢܥ<EOS>
ܕܝܢ ܚܕ ܡܢ ܥܐ̈ܕܐ ܝܕܝܥ̈ܐ܉ ܡܦܝܣ ܗܘܐ ܠܗ ܗ̣ܘ ܐܒܐ ܦܛܪܘܣ ܐܝܟ ܕܡܢ<EOS>
ܦܠܝܪܦܘܪܝܐ ܐܠܗܝܬܐ ܕܢܥ̣ܒܕ ܠܗܘܢ ܩܘܪܒܢܐ ܩܕܝܫܐ<EOS> ܐܫܬܘܝܘ ܗܘܘ ܓܝܪ ܬܪ̈ܝܗܘܢ ܠܐܝܩܪܐ<EOS>
ܕܟܗܢܘܬܐ<EOS> ܗ̣ܘ ܕܝܢ ܛܘܒܢܐ ܦܛܪܘܣ܉ ܘܠܪܝܫܘܬ ܟܗܢܘܬܐ<EOS> ܗ̣ܘ ܕܝܢ ܟܕ ܟܐܢܐܝܬ ܡܫܬ̣ܐܠ ܗܘ̣ܐ ܐܝܟ<EOS>
ܠܐ ܡܲܠܠܐ ܘܐܝܟ ܡ̇ܢ ܕܠܐ ܡܨ̣ܐ ܗܘܐ܉ ܟܬܪ ܗ̣ܘ ܐܒܐ ܦܛܪܘܣ̣ ܟܕ ܡܦܝܣ ܘܡܚ̇ܦܛ<EOS> ܟܕ ܐܡ̇ܪ̣ ܕܠܐ<EOS>
ܐܠܨܐ ܕܬܩܥܐ<EOS> ܐܠܐ ܒܓܘ ܠܒܐ ܫܡ̇ܠܐ ܠܨ̈ܠܘܬܐ<EOS> ܘܟܕ ܫܬܝܩܝܢ ܚܢܢ ܓܝܪ̣ ܫܡ̇ܥ ܐܠܗܐ<EOS> ܟܕ ܕܝܢ<EOS>
ܐܬܥ̣ܨܝ̣ ܐܬܬܦܝܣ<EOS> ܘܟܕ ܩܡ ܩܕܡ ܡܕܒܚܐ ܩܕܝܫܐ ܘܓܪܝܕܐܝܬ ܘܝܕܝܥܐܝܬ ܐܡ̣ܪ ܠܘܬ ܥܡܐ ܫܠܡܐ<EOS>
ܠܟܠܟܘܢ܉ ܘܗܟܢܐ ܠܟܠܗ ܩܘܪܒܐ ܩܕܝܫܐ ܫܡܠܝ<EOS> ܘܟܕ ܡܢܕܪܝܫ ܢܣ̣ܒ ܡܢ ܐܠܗܐ ܒܪܬ ܩܠܗ ܩܕܡܝܬܐ ܐܝܟ<EOS>
ܗ̇ܘ ܕܠܐ ܡܡܬܘܡ ܐܬܟ̣ܪܗ ܟܬܪ ܘܡܢ ܒܬܪܟܢ ܫܦܝܪ ܡܡܠܠܐ ܟܠܗ ܙܒܢܐ ܕܫܪܟܐ ܒܙܒܢ ܗܢܐ ܛܘܒܢܐ<EOS>
ܝܘܚܢܢ<EOS> ܟܕ ܒܚܙܘܐ ܗ̣ܘܐ ܟܠܗܘܢ ܝܘܡ̈ܬܐ܉ ܬ̈ܠܬܐ ܫ̇ܡܠܝ ܒܗ̇ܘ ܚܙܘܐ<EOS> ܟܕ ܥܡ ܐܢܫ̣ ܣܟ ܠܐ ܡܠܠ<EOS>ܚ̇ܙܐ ܗܘܐ ܕܝܢ ܠܡܐܬܝܬܐ ܕܚܝܠܬܐ ܘܫܒܝܚܬܐ ܕܬܪ̈ܬܝܢ ܕܡܪܢ<EOS> ܟܕ ܫܡܝܐ ܡܢ ܫܠ̣ܝ ܦܬܝܚܝܢ ܗܘܘ܉<EOS>
ܘܠܩܪ̈ܢܬܐ ܕܡ̈ܙܥܩܢ<EOS> ܠܪ̈ܥ̣ܠܐ ܕܬܒܝܠ<EOS> ܠܫܘܚܠܦ ܐܣ̈ܛܘܟܣܐ ܐܘܟܝܬ ܚܘ̇ܠܦܐ<EOS> ܠܟܠܡܕܡ ܕܡ̣̇ܠܐ<EOS>
ܢܘܗ̣ܪܐ ܘܪܗܝܒܘܬܐ ܕܠܘܚܝ̣ܐ ܘܙܘܥܬܐ̣ ܘܫܓܘܫܝܐ<EOS> ܠܡ̈ܠܐܟܐ ܕܩ̇ܕܡܝܢ ܪܗ̇ܛܝܢ<EOS> ܘܠܛܟ̈ܣܐ ܩ̈ܕܡܝܐ<EOS>
ܕܚ̈ܝܠܘܬܐ ܫ̇ܡ̈ܝܢܐ<EOS> ܠܡ̈ܠܐܟܐ<EOS> ܠܪ̈ܝܫܝ ܡܠܐܟ̈ܐ<EOS> ܠܫܘ̈ܠܛܢܐ<EOS> ܠܡܪ̈ܘܬܐ<EOS> ܠܫܘ̈ܒܚܐ<EOS> ܠܛܟܣ̈ܐ<EOS>
ܕܫ̈ܠܝܚܐ ܩ̈ܕܝܫܐ<EOS> ܕܢܒ̈ܝܐ<EOS> ܕܣܗ̈ܕܐ<EOS> ܕܟ̈ܐܢܐ<EOS> ܠܟܪ̈ܘܒܐ<EOS> ܠܣܪ̈ܦܐ<EOS> ܘܒܬܪ ܟܠܗܘܢ<EOS> ܠܐܬ̇ܐ<EOS>
ܣܓܝܕܬܐ ܘܦܪܘܩܝܬܐ ܕܨܠܝܒܐ ܡܐܪܢܝܐ<EOS> ܘܠܗ ܠܡܪܝܐ ܦܪܘܩܐ ܘܡܫܝܚܐ̇<EOS> ܕܡܙܕܝܚ<EOS>
ܘܐܬ̇ܐ ܥܡ ܬܫܒܘܚܬܐ ܐܒܗܝܬܐ<EOS> ܘܚܝܠܐ ܠܐ ܡܬܡܠܠܢܐ<EOS> ܠܟܘܪ̈ܣܘܬܐ ܕܡܛܝܒܝܢ<EOS> ܘܠܒܝܬ ܕܝܢ̣ܐ ܐܠܗܝܐ<EOS>
ܘܕܚܝ̣ܠܐ<EOS> ܗ̇ܘ ܕܡܢ ܩܕܝܡ ܘܙܒ̈ܢܝܢ ܣܓܝ̈ܐܢ ܒܝܕ ܢܒ̈ܝܐ ܩ̈ܕܝܫܐ܇ ܘܡܢܗ ܕܕܝ̇ܢܐ ܘܦܪܘܩܐ ܩ̇ܕܡ<EOS>
ܐܣܬ̇ܒܪ ܠܢ ܠܣܗܕܘܬܐ<EOS> ܚ̇ܙܐ ܗܘܐ ܕܝܢ܉ ܕܚܕ ܒܠܚܘܕ ܡܕܒܚܐ ܕܩܐ̇ܡ ܥܠ ܐܪܥܐ܉ ܕܒܟܠܡܕܡ ܕܡ̇ܐ<EOS>
ܠܗ̇ܘ ܕܥܕܟܝܠ ܘܗܫܐ ܢܛܝܪ ܠܘܬܢ܇ ܕܥܠܘܗܝ ܬܪ̈ܝܗܘܢ ܡܫܡܫܝܢ ܗܘܘ<EOS> ܘܠܘܬܗ̣ ܣܘܓܐܐ ܕܕܝܪ̈ܝܐ<EOS>
ܩ̈ܕܝܫܐ ܕܚܕܪ̈ܘܗܝ ܩܝ̇ܡܝܢ܉ ܘܟܠܚܕ ܡܢܗܘܢ ܐܚܝܕ ܚܘܛܪܗ<EOS> ܘܗܐ ܡܢ ܫܠ̣ܝܐ ܩ̈ܠܐ ܕܩܪ̈ܢܬܐ<EOS>
ܘܫ̈ܓܘܫܝܐ ܕܐܣ̈ܛܘܟܣܐ̣ ܘܐܝܟ ܕܡܘܬܐ ܕܥ̈ܢܢܐ ܕܦܪ̈ܚܢ܇ ܘܚ̈ܛܦܢ ܡܢ ܗ̇ܘ ܡܕܒܚܐ ܠܗܠܝܢ ܩ̈ܕܝܫܐ<EOS>
ܕܩܝ̇ܡܝܢ ܠܘܬܗ̣ ܠܐܘܪܥܗ ܕܡܪܢ<EOS> ܟܕ ܫ̇ܡܠܝ ܗܟܝܠ ܬܠܬܐ ܝܘܡ̈ܬܐ ܒܚܙܘܐ ܕܐܝܟ ܗܢܐ܇ ܘܚ̣ܙܐ ܪ̈ܐܙܐ<EOS>
ܐܚܪ̈ܢܐ ܣ̈ܓܝܐܐ ܕܠܐ ܫܠܝܛ ܠܒܪܢܫܐ ܕܢܡܠܠ܉ ܒܬܪ ܗܠܝܢ ܟܕ ܐܬ̣ܐ ܠܘܬ ܢܦܫܗ܉ ܟܬܪ ܟܕ ܬܘܝܪ ܐܝܟ<EOS>
ܬܠܬܝܢ ܝܘܡ̈ܬܐ<EOS> ܟܕ ܠܐ ܨ̇ܒܐ ܕܢܡܠܠ ܥܡ ܐܢܫ ܡܕܡ<EOS> ܡܐܠܘܢ ܕܝܢ̣ ܐܦܠܐ ܡܨܐ ܗܘܐ<EOS> ܟܠܗ ܓܝܪ ܬܡܢ<EOS>
ܐܝܬܘܗܝ ܗܘܐ ܒܬܪܥܝܬܗ܉ ܘܠܐ ܡܟܝܠ ܥܠ ܐܪܥܐ ܣܒ̇ܪ ܗܘܐ ܕܥ̇ܡܪ<EOS> ܗ̣ܘܐ ܕܝܢ ܦܪܨܘܦܗ̣ ܐܝܟ ܦܪܨܘܦܐ<EOS>
ܕܡܠܐܝܟܐ<EOS> ܘܟܠܗ̇ ܕܡܘܬܗ ܐܚܪܬܐ ܐܝܬܝܗ̇ ܗܘܬ̣ ܡܢ ܗ̇ܝ ܐܢܫܝܬܐ<EOS> ܐܠܐ ܗܢܐ ܚܙܘܐ ܡ̇ܢ ܠܚܪܬܐ<EOS>
ܗ̣ܘܐ̣ ܒܬܪ ܙܒܢܐ ܣܓܝܐܐ<EOS> ܡܛܠ ܕܝܢ ܕܠܡܕܒܚܐ ܐܬܥ̇ܗܕܬ܉ ܠܐ ܡ̇ܛܫܐ ܐܢܐ ܐܬܐ ܕܗ̣ܘܬ ܒܗ ܟܕ<EOS>
ܡܬܩ̇ܕܫ܇ ܐܝܟ ܕܗ̣ܘ ܛܘܒܢܐ ܦܛܪܘܣ ܙܒ̈ܢܝܢ ܣܓܝ̈ܐܢ ܐܫܬ̇ܥܝ ܠܢ<EOS> ܟܕ ܫܢܝܘ ܓܝܪ<EOS>
ܡܢ ܒܬܪܟܝܢ ܒܙܒ̈ܢܐ ܕܡܪܕܘܬܐ ܟܠܩܝܕܘܢܝܬܐ ܘܒܐܠܟܣܢܕܪܝܐ ܡܕܝܪܝܢ ܗܘܘ ܬܡܢ ܥܒܕܘܗܝ ܠܗܢܐ<EOS>
ܡܕܒܚܐ ܩܕܝܫܐ<EOS> ܘܟܕ ܡܬ̇ܩܕܫ ܚ̣ܙܐ ܗ̣ܘ ܛܘܒܢܐ ܓܠܝܐܝܬ ܠܩܕܝܫܐ ܡܪܩܘܣ ܐܘܢܓܠܣܛܐ ܕܩܐ̇ܡ<EOS>
ܘܡ̇ܩܕܫ ܠܗ<EOS> ܘܡܛܠܗܕܐ ܬܕܡܪ̈ܬܐ ܕܐܝܟ ܗܠܝܢ ܘܚܝ̈ܠܐ ܣܓܝ̈ܐܐ ܘܐܣܘ̈ܬܐ ܒܐܝ̈ܕܘܗܝ ܫܡܠ̣ܝܬ̇<EOS>
ܛܝܒܘܬܐ܇ ܗܠܝܢ ܕܠܐ ܡ̣ܨܝܐ ܕܒܡܢܝܢܐ ܢܣܝܟ<EOS> ܘܡܛܠܬܗܝܢ ܘܠܐ ܚܝܠܐ ܐܝܬ ܠ̣ܢ ܘܠܐ ܙܒܢܐ ܕܒܐܝܕܐ<EOS>
ܒܐܝܕܐ ܢܐܡܪ<EOS> ܐܠܐ ܗܢܐ ܚܙܘܐ ܡ̇ܢ ܐܝܟ ܕܐܡ̇ܪܬ ܠܚܪܬܐ ܟܕ ܡܕܝܪܝܢ ܒܐܠܟܣܢܕܪܝܐ܇ ܘܚܠܦ<EOS>
ܐܘܪܬܘܕܘܟܣܝܐ ܪܕܝܦܝܢ ܐܬܓܠܝ<EOS> ܚܢܢ ܕܝܢ ܟܕ ܫܘܘܕܝܢ ܡܫ̇ܡܠܝܢ ܚܢܢ ܢܦ̣ܢܐ ܠܐܝܟܐ ܕܢܦ̣ܩܢܢ ܡܢ<EOS>
ܬܫܥܝܬܢ<EOS> ܟܕ ܡ̇ܠܦܝܢ ܚܢܢ ܥܠܬܐ ܗ̇ܝ ܕܐܘܒ̣ܠܬ ܐܢܘܢ ܠܥܘܡܪܐ ܗ̇ܘ ܕܒܝܢܬ ܓܙܐ ܠܡܝܘܡܐ܇ ܐܝܟܐ<EOS>
ܕܟܕ ܥܡ̣ܪܘ ܐܬܕܒ̣ܪܘ ܒܩܛܝܪܐ ܕܢܐܬܘܢ ܠܟܗܢܘܬܐ<EOS> ܗ̣ܝ ܗܟܝܠ ܡܕܝܢܬܐ ܩܕܝܫܬܐ ܐܘܪܫܠܡ ܟܕ ܗܟܢܐ<EOS>
ܩܒ̣ܠܬ̇ ܕܬܬ̣ܒܢܐ ܡܢܕܪܝܫ ܡܢ ܩܘܣܛܢܛܝܢܘܣ ܡ̇ܠܟܐ ܟܪܝܣܛܝܢܐ ܘܙܥܘܪܝܬ ܒܢ̈ܝ ܐܢܫܐ ܘܕܠܐ ܫܘܪܐ<EOS>
ܐܝܬܝܗ̇ ܗܘܬ ܥܕܟܝܠ ܒܫܘܪܝܐ ܟܕ ܫܘܪܐ ܩܕܡܝܐ ܐܣܬ̣ܕܪ ܡܢ ܪ̈ܘܡܝܐ ܠܓܡܪ̣ ܩܠܝܠ ܒ̈ܬܐ ܘܥܡܘ̣̈ܐ<EOS>
ܐܝܬ ܗܘܐ ܒܗ̇<EOS> ܟܕ ܒ̇ܥܝܢ ܗܟܝܠ ܗܠܝܢ ܪ̈ܝܫܝ ܟܗ̈ܢܐ ܘܐܦܝܣܩܘܦ̈ܐ ܕܗ̣ܘܘ ܒܬܪܟܝܢ ܒܐܘܪܫܠܡ<EOS>
ܕܣܘܓܐܐ ܕܥܡܘܪ̈ܐ ܢܥ̣ܡܪܘܢ ܒܡܕܝܢܬܐ ܘܣܘܓܐܐ ܕܒܢܝ̈ܢܐ ܢܬ̣ܒܢܘܢ ܝܗ̣ܒܘ ܫܘܠܛܢܐ ܠܟܠ ܕܨ̇ܒܐ<EOS>
ܘܡ̣ܨܐ ܕܒܐܝܕܐ ܕܗ̣ܝ ܡܢܬܐ ܕܡܕܝܢܬܐ ܟܠ ܕܘܟܬܐ ܕܫܦܪܐ ܠܗ ܢܲܣܒ ܡܓܢ ܕܠܐ<EOS>
ܛܝ̈ܡܐ̣ ܘܢܒ̣ܢܐ ܒܗ̇ ܡܥܡܪܐ<EOS> ܗܝܕܝܢ ܗܟܝܠ ܐܦ ܛܘܒܢܐ ܦܛܪܘܣ ܠܥܠ ܠܘܬ ܨܗܝܘܢ ܩܕܝܫܬܐ ܒܗ̇ܘ<EOS>
ܕܡܬ̣ܩܪܐ ܡܓܕܠܐ ܕܕܘܝܕ ܢܒܢ̣ܐ ܓܒ̣ܐ ܠܗ ܕܘܟܬܐ ܘܒܢ̣ܐ ܒܗ̇ ܕܝܪܐ<EOS> ܗ̇ܝ ܕܐܦ ܗܫܐ ܥܕܟܝܠ<EOS>
ܡܬܩܪܝܐ ܕܐܝܒܪ̈ܝܐ<EOS> ܘܣܝ̣ܡܐ ܡܢ ܣܡܠܐ܇ ܡܐ ܕܐ̇ܬܝܢ ܠܨܗܝܘܢ ܩܕܝܫܬܐ܇ ܡܢ ܬܪܥܐ ܕܬܪ̈ܝܢ ܕܝܠܗ<EOS>
ܕܡܓܕܠܐ<EOS> ܘܒܗ̇ ܥܡ̇ܪ ܗܘܐ ܒܫ̣ܠܝܐ̣ ܥܡ ܝܘܚܢܢ ܒܪ ܫܠܝܘܬܗ<EOS> ܐܬܐ ܕܝܢ ܕܓ̣ܕܫܬ̇ ܬܡܢ<EOS> ܟܕ ܒ̇ܢܝܢ<EOS>
ܠܗ̇ ܠܕܘܟܬܐ̣ ܠܐ ܥ̇ܒܪ ܐܢܐ<EOS> ܐܝܬܝܗ̇ ܕܝܢ ܗܕܐ ܐܢܫ ܡܢ ܝܕܝ̈ܥܐ ܕܩܠܝܪܘܣ ܫܒܒܐ ܗܘܐ ܠܗܘܢ<EOS>ܗ̇ܘ ܕܐܦ ܗ̣ܘ ܟܕ ܫܩ̣ܠ ܕܘܟܬܐ܇ ܥܒ̣ܕ ܒܢܝܢܐ ܬܡܢ<EOS> ܟܕ ܗ̣ܘܐ ܕܝܢ ܚܪܝܢܐ ܡܛܠ ܬܚܘܡܐ ܐܝܟܙܢܐ<EOS>
ܕܓܕ̇ܫܐ ܠܫܒ̈ܒܐ ܗ̣ܘ ܝܘܚܢܢ ܐܘܢܘܟܣܐ ܟܕ ܐܫܬ̣ܟܚ ܠܒܪ ܠܘܬ ܦܥ̈ܠܐ ܡܦܝ̣ܣ ܗܘܐ ܢܝ̣ܚܐܝܬ<EOS>
ܘܡܟܝܟܐܝܬ ܠܗ̇ܘ<EOS> ܕܐܝܟ ܗܢܐ ܐܝܬܘܗܝ ܗܘܐ ܥܝ̇ܕܗ<EOS> ܕܒܡܟܝܟܘܬܗ ܕܡܘܫܐ ܡܬܕܡܐ ܗܘܐ<EOS> ܗ̇ܘ ܕܝܢ<EOS>
ܕܡܲܥܘܠ ܗܘܐ ܐܝܟ ܗ̇ܘ ܕܩܫ̈ܝܬܐ ܚ̣ܫ ܥܠ ܕܣܟ ܐܡ̣ܪ ܠܩܘܒܠܗ<EOS> ܫ̇ܩܦܗ ܥܠ ܦܟܗ ܚܲܝܠܬܢܐܝܬ ܠܗ<EOS>
ܠܛܘܒܢܐ<EOS> ܟܕ ܐܬܕܡܝ ܠܡܫܡܫܢܗ ܕܩܝܦܐ<EOS> ܗ̣ܘ ܕܝܢ ܟܕ ܒܠ̣ܥ̣ ܘܣ̇ܓܝ ܟܐ̣ܒ ܠܗ ܟܕ ܡܕܡ ܣܟ ܠܐ<EOS>
ܦܲܢܝ ܐܠܐ ܕܫܒ̣ܩ ܠܦܥ̈ܠܐ ܘܠܗ̇ܘ ܟܕ ܡܠܐ ܚܡ̣ܬܐ ܥ̣ܠ ܠܘܬ ܐܒ̇ܐ ܦܛܪܘܣ ܠܓܘ ܟܕ ܠܦܟܗ ܠܒܝ̣ܟ<EOS>
ܒܐܝܕܗ ܘܡܒ̇ܓܢ<EOS> ܐܝܬܝܗ̇ ܗܘܬ ܕܟܐܒܐ ܗ̇ܝ ܡܚ̣ܘܬܐ<EOS> ܟܕ ܣܡ̣ܘ ܕܝܢ ܬܪ̈ܝܗܘܢ ܒܘܪܟܐ ܩܘܒ̇ܠ<EOS>
ܛܝܒܘܬܐ ܡ̇ܘܕܝܢ ܗܘܘ ܠܡܪܢ܇ ܗ̇ܘ ܕܐܫ̣ܘܝ ܐܢܘܢ ܠܫܘܬܦܘܬܐ ܕܫܘ̈ܩܦܘ<EOS> ܘܟܕ ܡܕܡ ܠܐ ܐܡ̣ܪ ܠܘܬ<EOS>
ܗ̇ܘ ܘܗܠܝܢ ܕܒ̇ܢܝܢ ܥܠ̣ܘ ܡܢ ܥܒ̇ܕܗܘܢ ܐܬܛ̣ܝܒܘ ܕܢܫ̇ܢܘܢ ܘܢܐܙܠܘܢ ܡܢ ܗ̇ܝ<EOS>
ܕܘܟܬܐ<EOS> ܘܠܨܦܪܗ ܕܝܘܡܐ ܐܚܪܢܐ̣ ܗ̇ܘ ܣܦܝܦܐ ܐܬܩ̣ܒܪ ܡܝ̣ܬܐ ܟܕ ܠܝܬ ܗܘܐ ܠܗ ܩܕܡ ܗܟܢ ܡܕܡ<EOS>
ܕܒܝ̣ܫ<EOS> ܐܝܟܢܐ ܕܬܬܝ̣ܕܥ ܗܕܐ ܠܟܠܗܘܢ ܥ̇ܡܘܪ̈ܝܗ̇ ܕܐܘܪܫܠܡ ܕܡܛܠ ܨܥܪܐ ܕܗ̣ܘܐ ܠܗܠܝܢ ܩܕܝ̈ܫܐ<EOS>
ܗ̣ܘ ܕܝ̇ܢܐ ܐܠܗܐ̣ ܠܐ ܐܓ̣ܪ ܪܘܚܗ<EOS> ܗ̇ܘ ܕܒܟܠܙܒܢ ܡܥ̇ܕܪ ܗܘܐ ܠܗܘܢ<EOS> ܟܕ ܩܘܝܘ ܗܟܝܠ ܬܪ̈ܝܗܘܢ<EOS>
ܒܠܚܘܕܝܗܘܢ ܒܗ̇ܝ ܕܘܟܬܐ ܘܐܝܬ ܗܘܐ ܠܗܘܢ ܥܕܟܝܠ ܟܣܦܐ ܕܦܫ̣ ܠܗܘܢ ܡܢ ܗ̇ܘ ܕܐܫܟ̣ܚܘ ܕܟܕ<EOS>
ܢ̇ܦܩܝܢ ܢܣ̣ܒܘܢ<EOS> ܟܕ ܡܢ ܟܕܘ ܣܘܓܐܣ ܒܟܠ ܕܘܟ ܠܕܝܪ̈ܝܐ ܩܕܝܫ̈ܐ ܘܠܡܣܟ̈ܢܐ ܦܲܠܓܘ<EOS> ܐܬܚ̇ܫܒܘ<EOS>
ܕܒܗ̇ܘ ܕܦ̣ܫ̣ ܬܐܓܘܪܬܐ ܛ̇ܒܬܐ ܢܬܬ̇ܓܪܘܢ<EOS> ܘܠܐܝܟܣܢܝ̈ܐ ܘܠܡܣܟ̈ܢܐ ܕܡܢ ܟܠܕܘܟ ܐ̇ܬܝܢ ܠܣܓܕܬܐ<EOS>
ܕܕܘܟܝ̈ܬܐ ܩܕܝ̈ܫܬܐ ܢܩ̇ܒܠܘܢ ܘܢܢܝܚ̣ܘܢ<EOS> ܟܕ ܣܡ̣ܘ ܗܟܝܠ ܚܫ̈ܚܬܐ ܣ̇ܦܩܐܝܬ ܡܩ̇ܒܠܝܢ ܗܘܘ<EOS>
ܐܝܟܣ̈ܢܝܐ ܐܒܪܗܡܐܝܬ ܗܠܝܢ ܐܝܟܣ̈ܢܝܐ ܘܬܘ̈ܬܒܐ<EOS> ܘܕܠܐ ܡܢ̇ܣܝܢ ܠܓܡܪ ܒܬܫ̈ܡܫܬܐ ܕܐܝܟ ܗܠܝܢ<EOS>ܐܝܟܢܐ ܕܬܓ̣ܕܫ ܙܒܢ̈ܝܢ ܣܓܝ̈ܐܢ<EOS> ܕܐܦ ܥܣܪ̈ܐ ܦܬܘܪ̈ܐ ܒܚܕ ܝܘܡܐ ܢܗܘܐ ܐܝܬ ܠܗܘܢ<EOS> ܘܝܬܝܪܐܝܬ<EOS>
ܒܥܐܕ̈ܐ ܝܕܝܥ̈ܐ<EOS> ܘܟܕ ܕܐܝܟ ܗܟܢ ܐܝܬܝܗܘܢ ܗ̣ܢܘܢ ܒܠܚܘܕܝܗܘܢ ܡܫ̇ܡܫܝܢ ܗܘܘ ܠܗܘܢ<EOS> ܟܕ ܒܘ̈ܬܐ<EOS>
ܢ̇ܦܩܝܢ ܗܘܘ ܗ̣ܢܘܢ<EOS> ܙܟ̇ܝܐ ܗܘܬ ܓܝܪ ܠܡܚ̣ܝܠܘܬܐ ܕܟܝܢܐ ܚܘܝܚܘܬܐ ܕܢܦܫܐ<EOS> ܘܚܘܒܐ ܕܡܫܝܚܐ ܕܡܢܗ<EOS>
ܡܬܚ̇ܝܠܝܢ ܗܘܘ<EOS> ܘܡܬܒ̇ܝܐܝܢ ܗܘܘ ܒܬܕܡܘܪܬܐ<EOS> ܘܒܕܓܘܢ ܒܙܒܢ ܟܕ ܟܢ̣ܫܐ ܕܐܝܟܣ̈ܢܝܐ ܐܬܟ̇ܢܫܘ<EOS>
ܠܘܬܗܘܢ ܚܣ̣ܪ ܠܗܘܢ ܣܘܢܩܢܐ<EOS> ܘܟܕ ܙܲܒܢܐ ܐܠܝ̣ܨ ܗܘܐ ܒܟܪܝܘܬܐ ܗ̣ܘܘ<EOS> ܒܠܒܗܘܢ ܪܐܙܢܐܝܬ<EOS>
ܡ̇ܙܥܩܝܢ ܗܘܘ ܠܘܬ ܐܠܗܐ ܟܕ ܡܬܢ̇ܟܦܝܢ ܗܘܘ ܡܢ ܫܚܩܐ ܕܫ̇ܚܩܝܢ ܗܘܘ ܐܝܟܣ̈ܢܝܐ<EOS> ܟܕ ܥܠ̣ܘ ܕܝܢ<EOS>
ܠܐܦܘܬܝܩܐ ܕܢܥ̇ܩܒܘܢ ܕܕܠܡܐ ܡܕܡ ܫܪܟܢܐ ܡܢ ܚܫܚܬܐ ܐܬܛܥ̣ܝ ܘܦ̣ܫ ܟܠܗܘܢ<EOS>
ܡܐܢ̈ܐ ܕܡܠܹܐ ܟܠܚܕ ܡܢܗܘܢ ܐܫܬ̣ܟܚ̣ ܐܕܫܐ ܗ̇ܘ ܕܡܢܩܕܝܡ ܐܝܬܘܗܝ ܗܘܐ ܕܝܠܗ<EOS> ܟܕ ܕܝܢ ܙܲܒܢܐ<EOS>
ܣܓܝܐܐ ܫܲܡܠܝܘ ܟܕ ܗܟܢܐ ܡܩ̇ܒܠܝܢ ܗܘܘ ܐܝܟܣܢܝ̈ܐ ܠܚܪܬܐ ܡܠ̣ܟ ܐܢܘܢ ܩܕܝܫܐ ܙܝܢܘܢ ܝܚܝܕܝܐ<EOS>
ܘܢܒܝܐ<EOS> ܗ̇ܘ ܕܐܝܬܘܗܝ ܗܘܐ ܬܠܡܝܕܐ ܕܪܒܐ ܣܝܠܘܢܐ<EOS> ܗ̇ܘ ܕܐܦ ܒܟܠܕܘܟ ܛܒܝ̣ܒ ܗܘܐ<EOS> ܕܬܘܒ ܢ̣ܥܠܘܢ<EOS>
ܠܥܘܡܪܐ ܘܝܬܝܪ ܢܬܕܪܫܘܢ ܒܝܕ ܫܘܥܒ̇ܕܐ ܘܡܟܝܟܘܬܐ ܟܕ ܐܡ̇ܪ ܠܗܘܢ<EOS> ܕܗܫܐ ܕܥ̣ܒܕܬܘܢ ܩܘܒ̇ܠܐ<EOS>
ܕܐܝܟܣ̈ܢܝܐ ܬ̇ܘ ܡܟܝܠ ܦܠ̣ܘܚܘ ܕܝܪܝܘܬܐ<EOS> ܟܕ ܡܬܪܕܝܢ ܐܢܬܘܢ ܕܝܢ ܒܥܘܡܪܐ<EOS> ܗܕܐ ܓܝܪ ܐܝܬܝܗ̇<EOS>
ܕܝܬܝܪ ܡܘܬܪܐ<EOS> ܠܗܠܝܢ ܕܥܕܟܝܠ ܛܠܝ̈ܐ ܐܝܬܝܗܘܢ ܒܩܘܡܬܐ<EOS> ܟܕ ܥܠ̣ܘ ܗܟܝܠ ܠܚܕ ܡܢ ܥܘܡܪ̈ܐ<EOS>
ܩܕܝܫ̈ܐ̣ ܒܟܠܗ̇ ܡܫܬ̇ܡܥܢܘܬܐ ܘܫܘܥܒܕܐ ܘܢܙܝܪܘܬܐ ܡܕܒܪܝܢ ܗܘܘ ܢܦܫܗܘܢ ܐܝܟܢܐ ܕܐ̇ܟܠܩܪܨܐ ܟܕ<EOS>
ܠܐ ܣ̇ܝܒܪ ܠܚܬܝܬܘܬܐ ܕܥ̇ܢܘܝܘܬܗܘܢ ܐܬܛܲܟܢ ܕܢܲܚܬ ܐܢܘܢ ܡܢ ܙܢ̣ܐ ܕܥܢܘܝܘܬܗܘܢ ܘܕܚܘܝܚܘܬܗܘܢ<EOS>ܟܕ ܡܬܦܲܪܣ ܠܗܘܢ ܢܣܝܘ̈ܢܐ ܡܦܬ̈ܟܐ<EOS> ܐܦ ܕܝܢ ܒܚܕ ܡܢ ܝܘ̈ܡܬܐ<EOS> ܟܕ ܩ̇ܐܡ ܒܓܘܕܐ ܘܡܙܲܡܪ ܥܡ<EOS>
ܐܚ̈ܐ ܐܒ̇ܐ ܦܛܪܘܣ ܚܲܘܝ ܠܗ ܩܕܡܘܗܝ ܐܢܬܬܐ ܕܫܠܝ̣ܚܐ̣ ܘܣ̇ܓܝ ܦܐܝܐ<EOS> ܗ̣ܘ ܕܝܢ ܟܕ ܒܠܚܘܕܘܗܝ<EOS>
ܚ̣ܙܐ ܠܦܢܛܣܝܐ ܘܠܗ̇ ܠܚܙܬܐ ܛܲܐܡܘܬܐ ܚܫ̣ܒ ܚ̇ܦܝ ܐܦܘ̈ܗܝ<EOS> ܟܕ ܠܟ̣ܐ ܘܠܟ̣ܐ ܡܬܗ̇ܦܟ ܗܘܐ<EOS> ܟܕ<EOS>
ܡܬܕܡܪܝܢ ܕܝܢ ܐܚ̈ܐ ܘܡܬܦ̇ܫܟܝܢ ܕܡܢܐ ܗܝ ܟܝ ܐܝܬܝܗ̇ ܥ̣ܠܬܐ ܩܥ̣ܐ ܒܩܠܐ ܪܡܐ ܟܕ ܐܡ̇ܪ<EOS> ܡܪܢ<EOS>
ܝܫܘܥ̣ ܐܪܝ̣ܡ ܡܢ ܩܕܡ ܥܝܢ̈ܝ ܗܕܐ ܕܡܘ̣ܬܐ ܫܟܝܪܬܐ ܘܛ̇ܢܦܬܐ<EOS> ܘܢܕܝܕܘܬܐ ܕܗܕܐ ܦܐܢܛܣܝܐ<EOS>
ܘܫܒܘܩܝܢܝ ܠܘܬ ܢܦܫܝ<EOS> ܟܕ ܫܡ̣ܥ ܕܝܢ ܗ̣ܘ ܒܝ̣ܫܐ ܫܡܗ ܕܦܪܘܩܢ ܡܚܕܐ ܠܐ ܡܬܚܙܝܢܐ ܗ̣ܘܐ<EOS> ܟܕ<EOS>
ܥܒ̣ܕܘ ܕܝܢ ܙܲܒܢܐ ܒܥܘܡܪܐ ܐܝܟ ܡܠ̣ܟܐ ܕܩܕܝܫܐ ܙܝܢܘܢ ܘܬܘܒ ܒܝܕ ܝܕܥܬܗ ܦܢ̣ܘ<EOS>
ܠܕܝܪܗܘܢ܇ ܘܒܡܕܝܢܬܐ ܩܕܝܫܬܐ ܒܫܲܠܝܘܬܐ ܥ̇ܡܪܝܢ ܗܘܘ<EOS> ܟܕ ܠܐ ܡܟܝܠ ܡ̇ܢ ܒܗ̇ ܒܕܡܘܬܐ ܡܩ̇ܒܠܝܢ<EOS>
ܗܘܘ ܐܝܟܣܢ̈ܝܐ<EOS> ܐܘܦ̣ܝ ܗܘܐ ܠܗ ܓܝܪ ܗ̇ܘ ܟܣܦܐ̣ ܟܕ ܫܦܝܪ ܐܬܦܲܪܢܣ<EOS> ܒܥ̇ܢܘܝܘܬܐ ܕܝܢ ܪܒܬܐ<EOS>
ܘܒܕܘܒܪ̈ܐ ܩܫܝ̈ܐ܇ ܗ̣ܢܘܢ ܠܗܘܢ ܫܚܩܢܢ ܗܘܘ<EOS> ܐܠܐ ܠܐ ܐܫܬ̣ܒܩ ܕܣ̇ܓܝ ܙܲܒܢܐ ܬ̇ܡܢ ܥܘܡܪܗܘܢ<EOS>
ܢܗܘܐ<EOS> ܐܘܕܘܩܝܐ ܡܲܠܟܬܐ ܗ̇ܝ ܕܐܝܬܝܗ̇ ܗܘܬ ܐܢܬܬܗ ܕܡܲܠܟܐ ܡܗܝܡܢܐ ܬܐܘܕܘܣܝܘܣ ܙܥܘܪܐ ܟܕ<EOS>
ܛܢ̣ܢܐ ܫܩ̣ܠܬ̇ ܕܡܐܠܢܝܐ ܗ̇ܝ ܕܩܲܕܡܬ̇ ܐܬܐ̇ܡܪܬ̇ ܗܘܬ ܡܢܢ ܐܬܪܓ̣ܪܓܬ̇ ܐܦ ܗ̣ܝ ܠܫܲܠܝܘܬܐ<EOS>
ܘܠܥܡܘܪܝܐ ܕܒܡܕܝܢܬܐ ܩܕܝܫܬܐ<EOS> ܐܝܟ ܡ̇ܢ ܕܬܗܘܐ ܩܲܪܝܒܐ ܕܗ̣ܝ ܒܩܢܘܡܗ̇ ܬܗܘܐ ܣ̇ܓܕܐ ܠܚܫ̈ܐ<EOS>
ܦܪ̈ܘܩܝܐ ܕܚܠܦܝܢ܇ ܕܡܫܝܚܐ ܡܲܠܟܐ ܕܬܫܒܘܚܬܐ<EOS> ܟܕ ܕܝܢ ܡܲܠܟܐܝܬ ܡܙܕܝܚܐ ܒܝܕ ܟܠܗܝܢ ܡܕܝܢ̈ܬܐ<EOS>
ܥܒ̣ܕܬ̇ ܐܘܪܚܐ ܘܠܡܕܝܢܬܐ ܩܕܝܫܬܐ ܗ̇ܝ ܕܪܐܓ̇ܐ ܗܘܬ ܐܬ̣ܬ̇ ܘܠܣܓܕܬܐ ܐܫܬ̣ܘܝܬ̇<EOS> ܟܕ ܝܠܦ̣ܬ̇<EOS>
ܕܝܢ ܕܐܒܐ ܦܛܪܘܣ ܬ̇ܡܢ ܥ̇ܡܪ ܒܥ̣ܬ̇ ܕܬܚ̣ܙܝܘܗܝ ܒܝܨܝܦܘܬܐ<EOS> ܐܝܟ ܡܪܒܝܢܬܗ ܕܒܪܚܡ̣ܬ̇ ܚܘܒܐ<EOS>
ܗܘ̣ܬ ܠܗ ܐܡܐ ܒܦܘܠܘܛܝܢ<EOS> ܗ̣ܘ ܕܝܢ ܩܕܡܝܐܝܬ<EOS> ܡܦܝ̣ܣ ܗܘܐ ܕܢܫܬ̣ܒܩ ܕܡܢ ܩܠܝܬܗ ܠܐ ܢܦ̣ܘܩ<EOS>ܡܛܠ ܕܢܣܝܘܢܐ ܕܐ̇ܢ ܗܘܐ<EOS> ܟܕ ܕܝܢ ܗ̇ܝ ܟܲܬܪܬ̇ ܟܕ ܐܡ̇ܪܐ ܕܐܢ ܠܐ ܒ̇ܥܐ ܗ̣ܘ ܕܢܐ̣ܬܐ<EOS>
ܨܐܝܕܝܗ̇ ܗ̣ܝ ܡܢܟܠܦܪܘܣ ܐܬ̇ܝܐ ܠܘܬܗ ܟܕ ܥܬܝܕܐ ܕܡܥܒܪܬܐ ܡܢ ܬܡܢ ܬܥ̣ܒܕ ܠܘܬ ܨܗܝܘܢ<EOS>
ܩܕܝܫܬܐ<EOS> ܟܕ ܕܚ̣ܠ ܡܢ ܝܘܩܪ̈ܐ ܘܡܢ ܚܣܡܐ ܕܒܢܝ̈ܢܫܐ ܢܦ̣ܩ ܚܕܐ ܙܒܢ ܘܡܠܠ ܥܡܗ̇<EOS> ܘܟܕ<EOS>
ܐܬܒܲܢܝܬ̇ ܒܗ ܡܛܠ ܢܝ̣ܚܘܬܗ ܣܓܝܐܬܐ ܘܡܟܝܟܘܬܗ ܘܢܟܦܘܬܗ ܘܐܦ ܒܚܟܡܬܗ ܫܡ̣ܥ ܡܢܗ̇ ܕܛܘܒܝܟ<EOS>
ܒܪܝ ܡܛܠ ܕܛ̇ܒܬܐ ܓܒ̣ܬ ܠܟ<EOS> ܐܬܕܟܪܝܢܝ ܒܨܠܘ̈ܬܟ ܩܕܝܫ̈ܬܐ<EOS> ܗ̣ܘ ܕܝܢ ܥܢ̣ܐ<EOS>
ܘܐܡ̣ܪ ܠܗ̇<EOS> ܐ̇ܝܕܐ ܦܪܪܝܣܝܐ ܐܝܬ ܠܗ ܠܚܛܝܐ̇ ܕܢܨ̇ܠܐ<EOS> ܗ̣ܝ ܕܝܢ ܐܡ̣ܪܬ̇ ܠܗ<EOS> ܚܛܗ̈ܝܟ̣ ܥܠ<EOS>
ܪܝܫܝ ܒܪܝ<EOS> ܘܗܟܢܐ ܟܕ ܦܢ̣ܐ ܠܩܠܝܬܗ ܒܫܠ̣ܝܐ ܐܝܬܘܗܝ ܗܘܐ<EOS> ܟܕ ܕܝܢ ܬܘܒ ܟܲܬܪܬ̇ ܟܕ ܡܬܝܐܝܒܐ<EOS>
ܕܬܐܬܐ ܠܘܬܗ ܡܚܕܐ ܪܗ̣ܛ ܠܘܬ ܩܕܝܫܐ ܙܝܢܘܢ ܢܒܝܐ ܗ̇ܘ ܕܩ̇ܕܝܡ ܐܡ̣ܝܪ<EOS> ܘܐܝܟ ܕܐܝܬ ܗܘܐ ܠܗ<EOS>
ܥܝ̇ܕܐ̣ ܓܠ̣ܐ ܠܗ ܚܘܫܒܘܗ̈ܝ<EOS> ܒܟܠ ܙܒܢ ܓܝܪ ܥܡܗ ܡܬܕܪܫ ܗܘܐ<EOS> ܫܡ̣ܥ ܡܢܗ ܫܲܘܙܒ̣ ܫ̇ܘܙܒ ܢܦܫܟ<EOS>ܗܟܢܐ ܗܟܝܠ ܟܕ ܐܬܬܦܝ̣ܣ ܠܡ̣ܠܟܗ<EOS> ܟܕ ܫܒ̣ܩ ܠܐܘܪܫܠܡ ܡܕܝܢܬܐ ܩܕܝܫܬܐ ܘܕܝܪܗ ܫܒܩܗ̇ ܠܐܢܫ̈ܝܢ<EOS>
ܕܐܦ ܗ̣ܢܘܢ ܫܠܚ̣ܘ ܠܥܠܡܐ ܐܬ̣ܐ ܥܡ̣ܪ ܒܟܢܘܫܝܐ ܕܐܝܬ ܒܝܢ̈ܬ ܓܙܐ ܠܡܕܝܢܬܐ ܙܥܘܪܬܐ ܕܡܬܩܲܪܝܐ<EOS>
ܡܝܘܡܐ<EOS> ܕܡܠܹܐ ܗܘܐ ܒܗ̇ܘ ܙܲܒܢܐ ܣܓܝ̈ܐܐ ܓܒܪ̈ܐ ܩܕܝܫ̈ܐ ܕܝܪ̈ܝܐ̣ ܛܥܝ̣̈ܢܝ ܨܠܝܒܗܘܢ<EOS> ܐܝܬܝܗ̇<EOS>
ܗܘܬ ܕܝܢ ܗ̣ܝ ܡܕܒܪܢܘܬܐ ܕܫܘܢܝܗ ܕܠܗ̇ܘ ܐܬܪܐ ܕܝܨܝܦܘܬܐ ܐܠܗܝܬܐ<EOS> ܕܐܠܗܐ ܗ̇ܘ ܚܟܝܡ ܒܟܠ<EOS>
ܘܝ̇ܨܘܦܐ ܕܢܦܫ̈ܬܢ<EOS> ܕܩܲܕܕܡ ܛܲܝܒ ܠܗ̇ܝ ܡܕܝܢܬܐ ܕܥܠ ܣܦܪ ܝܲܡܐ ܘܣ̇ܓܝ ܟܪܝܣܛܝܢܝܐ<EOS> ܪܝܫ ܟܗ̈ܢܐ<EOS>
ܘܐܦܝܣܩܘܦܐ ܕܫ̇ܘܐ ܠܗ̇ ܒܙܲܒܢܐ̣ ܝܬܝܪܐܝܬ ܕܡܪܕܘܬܐ<EOS> ܕܣܢ̣ܝܩ ܥܠ ܓܒܪܐ ܕܕܐܝܟ ܗܢܐ<EOS> ܡܥܕܪܢܐ<EOS>
ܕܕܚܠܲܬ ܐܠܗܐ<EOS> ܘܟ̇ܪܘܙܐ ܐܝܟܚܕܐ ܘܢ̇ܛܘܪܐ ܕܗܝܡܢܘܬܐ ܬܪܝ̣ܨܬ̇ ܫܘܒܚܐ<EOS> ܘܐܝܙܓܕܐ ܕܚܠܦ ܢܦܫ̈ܬܢ<EOS>ܕܐܝܬ ܠܗ ܦܐܪܪܝܣܝܐ ܣܓܝܐܬܐ ܠܘܬ ܡܪܢ<EOS> ܕܢܚ̇ܣܐ ܥܠ ܚܛܗ̈ܐ ܕܥܡܐ ܐܝܟ ܕܟܬܝ̣ܒ<EOS> ܘܕܡܹܨܐ ܕܢܚ̣ܫ<EOS>
ܚܠܦ ܡܚܝܠܘܬܢ<EOS> ܒܝܕ ܗ̇ܝ ܕܒܟܠܙܒܢ ܡܬܟ̇ܫܦ ܚܠܦܝܢ<EOS> ܟܕ ܗܟܢܐ ܗܟܝܠ ܒܗܢܐ<EOS>
ܟܢܘ̣ܫܝܐ ܥ̇ܡܪ ܗܘܐ ܐܡܝܢܐܝܬ ܐ̇ܬܐ ܗܘܐ ܥܡ ܝܘܚܢܢ ܒܪ ܩܠܝܬܗ ܠܘܬ ܙܝܢܘܢ ܩܕܝܫܐ܇ ܕܒܗ̇ܘ ܙܒܢܐ<EOS>
ܥ̇ܡܪ ܗܘܐ ܒܟܦܪ ܣܥܪܬܐ ܩܪܝܬܐ<EOS> ܥܠ ܚܡܫܬܥܣܪ̈ ܡܝ̈ܠܐ ܡܢ ܓܙܐ<EOS> ܘܟܠܗܘܢ ܚܘܫܒ̈ܘܗܝ ܥܡܗ ܡܕܪܫ<EOS>
ܗܘܐ<EOS> ܘܬܘܒ ܝܬܝܪ ܚܡܝܡܐܝܬ ܡܬ̇ܪܨ ܗܘܐ ܐܘܪܚܐ ܕܡܝܬܪܘܬܐ ܕܒܐܠܗܐ<EOS> ܣ̇ܓܝ ܐܬܪܚ̣ܡ ܗܘܐ ܡܢܗ ܘܡܢ<EOS>
ܛܝܒܘܬܗ ܢ̇ܣܒ ܗܘܐ<EOS> ܡܫܬ̇ܥܐ ܗܘܐ ܗܟܝܠ ܗ̣ܘ ܛܘܒܢܐ<EOS> ܕܒܙܒܢ ܟܕ ܐ̇ܬܝܬ ܠܘܬܗ ܩ̣ܡ ܗܘܐ ܗ̣ܘ<EOS>
ܩܕܝܫܐ ܙܝܢܘܢ ܠܨܠܘܬܐ<EOS> ܘܟܕ ܐܬܦ̣ܢܝ ܠܘܬܝ ܐܡ̣ܪ ܠܝ̣ ܨܲܠܐ<EOS> ܘܟܕ ܐ̇ܢܐ ܫܲܬܝܩ ܐܢ̣ܐ ܬܘܒ<EOS>
ܐܬܦ̣ܢܝ ܘܐܡ̣ܪ ܠܝ̣ ܨ̣ܠܐ<EOS> ܘܙܒܢ̈ܬܐ ܕܬܠ̈ܬ ܒܗ̇ ܒܕܡܘܬܐ<EOS> ܟܕ ܕܝܢ ܐ̇ܬܕܡܪܬ ܘܪܬܚ̣ܬ ܒܗ̣ ܐܡ̇ܪܬ<EOS>
ܠܗ<EOS> ܫܒ̣ܘܩ ܠܝ ܡܪܝ ܐܒ̇ܐ<EOS> ܠܐ ܝ̇ܕܥ ܐܢܬ ܕܥܠܡܝܐ ܐ̇ܝܬܝ ܘܚܛܝܐ ܘܐܡ̣ܪ<EOS> ܐܝܢ<EOS> ܐܝܢ<EOS> ܫܒܘ̣ܩ<EOS>
ܠܝ<EOS> ܘܟܕ ܥܒ̣ܕ ܨܠܘܬܐ̣ ܝܬ̣ܒ<EOS> ܘܡܢ ܒܬܪ ܫܒ̈ܥܐ ܝܘܡ̈ܝܢ ܗ̣ܘܬ ܗܘܬ ܟܝܪܛܘܢܝܐ ܕܝܠܗ<EOS> ܘܒܐܝܢܐ<EOS>
ܙܢܐ<EOS> ܙܕ̇ܩ ܓܝܪ ܕܐܦܠܐ ܗܕܐ ܒܫ̣ܬܩܐ ܢܥܒ̣ܪ<EOS> ܟܕ ܥܕܟܝܠ ܥ̇ܡܪ ܗܘܐ ܗ̣ܘ ܒܡܕܝܢܬܐ ܩܕܝܫܬܐ<EOS>
ܘܙܒ̈ܢܝܢ ܣܓܝ̈ܐܢ ܣܥ̣ܐ ܝܘܒܝܢܠܐܝܘܣ<EOS> ܗ̇ܘ ܕܗ̇ܝܕܝܢ ܐܦܝܣ ܐܝܬ̇ ܗܘܐ ܠܗ ܕܟܝܪܘܛܘܢܝܣܐ<EOS>
ܢܥܒ̣ܕܝܘܗܝ ܠܐ ܐܬܡ̣ܨܝ<EOS> ܟܕ ܐܠܗܐ ܡܣ̇ܬܪ ܗܘܐ ܠܗ<EOS> ܘܗܢܐ ܟܠܗ̣ ܟܕ ܟܢ̣ܫܐ ܡܫܬ̇ܡܠܐ ܗܘܐ<EOS>
ܒܨܗܝܘܢ ܩܕܝܫܬܐ<EOS> ܣܥ̣ܐ ܝܘܒܝܢܠܐܝܘܣ ܕܢܫܕܪ ܐܢܫ̈ܝܢ ܝܨ̈ܝܦܐ ܘܢܚ̣ܛܦܘܢܝܗܝ ܡܢ ܩܠܝܬܗ ܕܩܪܝܒܐ<EOS>
ܗܘܬ ܠܬ̇ܡܢ<EOS> ܘܟܕ ܥܬܝܕܝܢ ܗܘܘ ܕܢܐ̣ܬܘܢ ܐܬܚ̣ܙܝ ܠܗ ܡܠܐܝܟܐ ܘܐܡ̣ܪ ܠܗ<EOS> ܗܐ ܕܢܣ̣ܒܘܢܟ<EOS>
ܠܟܝܪܘܛܘܢܝܐ ܐ̇ܬܝܢ ܐܠܐ ܩܘܡ ܥܪܘ̣ܩ ܡܢ ܗܪܟܐ<EOS> ܘܟܕ ܗܟܢܐ ܥ̣ܪܩ ܝܬܝܪ ܝܨܝܦܐܝܬ ܢ̇ܛܪ ܗܘܐ<EOS>
ܢܦܫܗ<EOS> ܟܕ ܗܟܝܠ ܥܡ̣ܪ ܒܐܬܪܐ ܕܡܝܘܡܐ<EOS> ܐܦܝܣܩܘܦܐ ܐܝܬܘܗܝ ܗܘܐ ܗ̇ܝܕܝܢ ܕܗ̇ܝ<EOS>
ܕܘܟܬܐ ܦܘܠܘܣ ܒܪ ܐܚܘܗܝ ܕܝܘܒܝܢܠܐܝܘܣ<EOS> ܫܠܚ ܠܗ ܕܒܫܘܪܝܐ ܕܥܡܘܪܝܗ ܕܬܡܢ ܡܠܬܐ ܝܗ̣ܒ ܗܘܐ ܠܗ<EOS>
ܗ̣ܘ ܦܘܠܘܣ ܠܛܘܒܢܐ ܦܛܪܘܣ<EOS> ܕܬܒܥܗ ܗܘܐ ܕܠܐ ܢܣ̣ܝܡ ܥܠܘܗܝ ܐܝ̣ܕܐ<EOS> ܟܕ ܗܘܬ ܣܘܢܢܘܕܘܣ<EOS>
ܕܐܦܝܣ̈ܩܘܦܐ ܣܓ̈ܝܐܐ ܒܕܘܟܪܢܐ ܕܒܩܛܘܪ ܣܗܕܐ ܫܦܝܪ ܙܟܘܬܐ ܠܚܕ ܡܢ ܗ̇ܢܘܢ ܓܠ̣ܐ ܪܐܙܐ<EOS>ܘܡܲܦܝܣ ܠܗ ܕܟܝܪܘܛܘܢܝܐ ܢܥܒ̣ܕ<EOS> ܗ̣ܘ ܕܝܢ ܟܕ ܢܣ̣ܒ ܥܡܗ ܡܥܕܪܢܐ ܠܛܘܒܢܐ ܐܝܪܝܢܝܘܢ ܪܝܫܕܝܪܐ<EOS>
ܗ̇ܘ ܕܥܘܡܪܐ ܕܐܝܬܘܗܝ ܗܘܐ ܒܪ ܥܢܝ̣ܢܐ ܘܫܒܒܐ ܘܟܚܝܕܐ ܕܗܠܝܢ ܩܕܝܫ̈ܐ ܒܝܕ ܗܢܐ̇ ܒܠܐ<EOS>
ܡ̇ܣܒܪܢܘܬܐ ܢܦ̣ܠ ܡܢܫ̣ܠܝ ܘܟܝܪ̈ܛܘܢܝܣܐ ܥܒ̣ܕ ܩܫ̈ܝܫܐ ܠܬܪ̈ܝܗܘܢ ܥܡ ܩܛܝܪܐ ܣܓܝܐܐ<EOS>
ܘܥܨܝܢܘܬܐ<EOS> ܗ̇ܝܕܝܢ ܟܕ ܐܬܥ̣ܗܕ ܦܛܪܘܣ ܐܣܬ̇ܟܠ ܠܩܕܝܡܘܬ ܝܕܥ̣ܬܐ ܘܢܒܝܘܬܐ ܕܩܕܝܫܐ ܙܝܢܘܢ<EOS>ܒܪܡ ܘܟܕ ܗܟܢܐ ܩܲܒܠ ܣܝ̇ܡ ܐܝ̣ܕܐ ܫܒ̈ܥ ܫ̈ܢܝܢ ܟܲܬܪ ܟܕ ܠܐ ܨ̇ܒܐ ܕܢܬܚ̇ܫܒ ܒܬܫܡܫܬܐ ܟܗܢܝܬܐ<EOS>ܥܕܡܐ ܕܐܦ ܠܐܝܩܪܐ ܕܐܦܝܣܩܘܦܘܬܐ ܐܫ̣ܬܘܝ ܒܙܒܢܐ ܕܡܪܕܘܬܐ ܘܕܥ̣ܒܘܪܝܐ ܕܒܟܠܩܝܕܘܢܐ<EOS> ܟܕ ܓܝܪ<EOS>
ܐܣܬ̇ܒܪ ܒܟܠܕܘܟ ܟܦܘܪܝܐ ܕܒܟܬܒܐ ܕܟܠܗܘܢ ܗܠܝܢ ܐܦܝܣܩܘ̈ܦܐ ܡܪ̈ܘܕܐ ܘܫܘܪܪܐ ܕܛܘܡܣܐ ܪܫܝܥܐ<EOS>
ܕܠܐܘܢ ܘܚܘܕܬܐ ܕܝܘܠܦ̈ܢܐ ܥܢ̈ܬܐ ܕܢܣܛܘܪܝܘܣ ܕܕܝܘܣܩܘܪܘܣ ܡ̇ܢ ܪܝܫ ܐܦܝܣܩܘ̈ܦܐ ܕܐܓܘܦܛܘܣ<EOS>ܘܛܲܢܢܐ ܕܫܪܪܐ ܘܡܬܟܬܫܢܐ ܕܚܠܦ ܕܚܠ̣ܬ̇ ܐܠܗܐ ܐܫ̣ܬܕܝ ܠܐܝܟܣܘܪܝܐ<EOS> ܥܕ ܠܐ ܨܒ̣ܐ ܕܢܫ̣ܠܡ<EOS>
ܠܪܘܫܥܐ<EOS> ܬܐܘܕܘܪܝܛܘܣ ܕܝܢ ܘܝܗ̣ܝܒܐ ܗ̇ܢܘܢ ܕܡܢܗܘܢ ܕܗܠܝܢ ܕܗܐ ܡܢ ܟܕܘ<EOS> ܥܒ̣ܝܕܐ ܗܘܬ<EOS>
ܩܐܬܪܣܝܣ ܕܝܠܗܘܢ<EOS> ܘܡ̇ܚܪܡܝܢ ܡܛܠ ܓܠܝܘܬܐ ܕܪܘܫܥܗ ܕܠܐ ܕܝܢܐ ܐܬܩܒܠܘ<EOS> ܘܦܘܠܘܝܢܘܣ ܗ̇ܘ ܕܗ̣ܘܐ<EOS>
ܐܦܝܣ ܕܩܘܢܣܛܢܛܝܢܘܦܘܠ<EOS> ܕܡܛܠܬܗ̇ ܕܗܕܐ ܥܠ̣ܬܐ̣ ܗ̣ܘܬ ܩܬܐܪܣܝܣ ܕܝܠܗ<EOS> ܡܢ ܒܬܪ<EOS>
ܡ̇ܘܬܗ ܗܦ̣ܟܘ ܐܥܠ̣ܘܗܝ<EOS> ܘܝܘܒܝܢܠܐܝܘܣ ܕܝܢ ܗ̇ܘ ܕܡܬܐ̣ܡܪ ܪܝܫ ܟܗ̈ܢܐ ܕܐܘܪܫܠܡ ܟܕ ܫܠ̣ܡ<EOS>
ܠܥܒ̇ܪ ܢܡܘܣܐ ܘܐܪܡ̣ܝ ܒܗ ܐܝ̣ܕܐ ܘܠܡܢ̇ܬܐ ܕܝܗܘܕܐ ܡ̇ܫܠܡܢܐ ܩܲܕܡ ܝܲܩܪ ܦܢ̣ܐ ܥܡ ܙܲܘܚܐ<EOS>
ܣܓܝܐܐ<EOS> ܟܕ ܛ̇ܒ ܩܕܡ ܕܢܣܹܩ ܠܣܘܢܢܘܕܘܣ̣ ܐܣܠܝ ܠܗ̇ܘ ܕܡܬܐ̣ܡܪ ܛܘܡܣܐ ܕܠܐܘܢ<EOS> ܘܠܪܘܫܥܐ ܕܒܗ<EOS>
ܒܲܙܚ<EOS> ܘܣܲܗܕ ܠܟܠܗܘܢ ܩܠܝܪ̈ܝܩܘ ܘܠܕܝܪ̈ܝܐ ܕܒܦܠܣܛܝܢܝ ܟܕ ܐܡ̇ܪ<EOS> ܕܝܘܕܝܬܐ ܐܝܬܝܗ̇ ܘܕܣܝܡܘܢ<EOS>
ܚܲܪܫܐ̇ ܬܪܥܝܬܐ ܕܐܝܬ ܒܗ܇ ܘܗ̇ܘ ܕܫ̇ܠܡ ܠܗ̇ ܙܕܩ̇ ܠܗ ܕܢܬܓ̣ܙܪ<EOS> ܘܟܕ ܗܠܝܢ ܐܫܬ̣ܡܥ ܗܘܐ<EOS>
ܠܩܠܝܪ̈ܝܩܘ ܘܠܕܝܪ̈ܝܐ ܩ̈ܕ ܕܒܦܠܣܛܝܢܐ ܟܕ ܡܬܬܙܝܥ̣ܝܢ ܒܛܢܢ̣ܐ ܐܠܗܝܐ<EOS> ܠܘܩܕܡ ܢܦ̣ܩܘ ܠܐܘܪܥܗ<EOS>
ܕܗ̇ܘ ܝܘܒܝܢܠܐܝܘܣ ܠܐܘܪܚܐ<EOS> ܘܣ̇ܓܝ ܐܬܟ̇ܫܦܘ ܠܗ ܕܢܬܥ̣ܗܕ ܠܡܠܘ̈ܗܝ ܘܢ̇ܣܠܐ ܠܪܘܫܥܐ̣ ܘܢܬܟ̇ܬܫ<EOS>
ܚܠܦ ܫܪܪܐ<EOS> ܟܕ ܠܐ ܐܬܬܦ̣ܝܣ̣ ܐܬܟ̇ܢܫܘ ܐܝܟܚܕܐ ܠܡܕܝܢܬܐ ܩܕܝܫܬܐ ܟܕ ܐܝܬ ܠܗܘܢ ܒܡܨܥܬܗܘܢ<EOS>
ܠܡܪܢ ܝܫܘܥ ܡܫܝܚܐ ܗ̇ܘ ܕܐܬܟ̣ܦܪ ܒܗ ܡ̇ܢ ܡܢ ܪ̈ܫܝܥܐ<EOS> ܡܥ̇ܕܪ ܕܝܢ ܠܫܪܪܐ ܕܝܠܗ ܘܠܥܕܬܗ<EOS>
ܬܪܝ̣ܨܬ̇ ܫܘܒܚܐ ܗ̇ܝ ܕܦܪܩܗ̇ ܒܕܡܗ<EOS> ܘܟܕ ܡܢ ܛܝܒܘܬܗ ܡܬܢܦܚܝܢ ܘܐ̇ܝܬ ܥܡܗܘܢ ܘܐܦܝܣܩ̈ܘܦܐ<EOS>
ܐܘܪ̈ܬܘܕܘܟܣܘ ܛ̣̈ܢܢܐ<EOS> ܘܩܕܝܫܐ ܪܘܡܢܐ ܐܒܐ ܕܕܝܪ̈ܝܐ<EOS> ܟܕ ܓܒ̣ܘ ܠܛܘܒܢܐ ܬܐܘܕܘܣܝܘܣ ܡܢ ܬܐܓܡܐ<EOS>
ܩܕܝܫܐ ܓܒܪܐ ܕܒܕܘܒܪ̈ܐ ܕܕܝܪܝܘܬܐ ܡܢ ܛܠܝܘܬܗ ܐܬܥ̇ܢܘܝ<EOS> ܘܒܟܠܗܝܢ ܡܘܗ̈ܒܬܐ ܕܕܚܠܬ̇ ܡܪܝܐ̣<EOS>
ܡܨ̇ܒܬ܇ ܘܡܢ ܟܕܘ ܐܓ̈ܘܢܐ ܣܓܝ̈ܐܐ<EOS> ܘܒܗ̇ ܒܣܘܢܕܘܣ ܪܫܝܥܬܐ ܚܲܘܝ ܚܠܦ ܗܝܡܢܘܬܐ ܬܪܝ̣ܨܬ̇<EOS>
ܫܘܒܚܐ<EOS> ܐܩܝ̣ܡܘܗܝ ܪܝܫܟܗ̈ܢܐ ܘܪܥ̇ܝܐ ܕܡܕܝܢܬܐ ܩܕ ܐܘܪܫܠܡ<EOS> ܗ̇ܘ ܕܟܕ ܢܣ̣ܒ ܟܗܢܘܬܐ ܡܢ ܐܠܗܐ<EOS>
ܒܚܦܝ̣ܛܘܬܐ ܟܠܗ̇ ܝܨܝܦܘܬܐ ܘܫܩܠܛܥܢܐ ܥ̇ܒܕ ܗܘܐ<EOS> ܕܒܥ̈ܕܬܐ ܕܬܚܘܬܘܗܝ̣ ܕܕܟܝ̣ܬܐ<EOS>
ܬܬ̣ܢܛܪ ܗܝܡܢܘܬܐ ܫܠܝܚܝܬܐ<EOS> ܟܕ ܓܒ̣ܐ ܗܟܝܠ ܡܢ ܬܐܓ̣ܡܐ ܕܕܝܪ̈ܝܐ ܩܕܝܫ̈ܐ ܘܫܩܝ̈ܠܝ ܨܠܝܒܐ܇<EOS>
ܓܒܪ̈ܐ ܩܕܝܫ̈ܐ ܗ̇ܢܘܢ ܕܝܬܝܪܐܝܬ ܡܣܬܗܕܝܢ ܒܟܠܗ ܕܘܒܪܐ ܐܘܢܓܠܝܐ ܘܗܝܡܢܘܬܐ ܕܠܐ ܡܘܡ<EOS> ܠܗܠܝܢ<EOS>
ܟܝܪ̈ܘܛܘܢܝܣܐ ܥܒ̣ܕ ܐܦܝܣ̈ܩܘܦܐ ܘܣܗ̈ܕܐ<EOS> ܠܟܠ ܕܝܢ ܡܕܝܢܬܐ ܗ̇ܘ ܕܠܚ̇ܡ ܗܘܐ ܠܗ̇ ܫܲܕܪ<EOS> ܟܕ ܗܘ<EOS>
ܥܡܐ ܕܟܠ ܡܕܝܢܬܐ ܥܒ̣ܕ ܗܘܐ ܦܣܘܦܝܣܡܐ ܘܠܗ̇ܘ ܕܡܬܓܒܹܐ ܡܢܗܘܢ<EOS> ܗܟܢܐ ܥܡ ܟܠܗ̇ ܚܕܘܬܐ ܘܪܘܙܐ<EOS>
ܡܬܩ̇ܒܠܝܢ<EOS> ܟܕ ܓܝܪ ܟܝܪܘܛܘܢܝܣܐ ܥ̇ܒܕ ܗܘܐ ܗ̣ܘ ܦܐܛܪܝܪܟܐ ܒܒܪܬ ܩܠܐ ܪܒܬܐ ܡܣܲܗܕ ܗܘܐ ܠܗܘܢ<EOS>
ܠܗ̇ܢܘܢ ܕܟܝܪܘܛܘܢܝ ܗ̇ܘܝܢ ܟܕ ܐܡ̇ܪ<EOS> ܕܣܗ̈ܕܐ ܟܝܪ̈ܘܛܘܢܝܣܐ ܥ̇ܒܕ ܐܢܐ ܠܟܘܢ܇ ܘܟܪ̈ܘܙܐ<EOS>
ܕܗܝܡܢܘܬܐ ܬܪܝ̣ܨܬ̇ ܫܘܒܚܐ<EOS> ܗ̣ܘ ܓܝܪ ܙܲܒܢܐ̣ ܥܠ ܐܦܝܣ̈ܩܘܦܐ ܕܕܐܝܟ ܗܠܝܢ ܣܢܝܩ<EOS> ܗ̇ܝܕܝܢ ܗܟܝܠ<EOS>
ܥ̇ܡܘ̈ܪܐ ܕܡܝܘܡܐ ܕܓܐܙܐ ܟܕ ܡܬܬܙܝ̣ܥܝܢ ܡܢ ܚܲܝܠܐ ܐܠܗܝܐ ܘܝ̇ܕܥܝܢ ܠܗ ܠܛܘܒܢܐ ܦܛܪܘܣ ܡܢ<EOS>
ܙܲܒܢܐ ܣܓܝܐܐ ܕܠܘܬܗܘܢ ܥ̇ܡܪ ܗܘܐ ܘܟܠ ܐܕܫܐ ܕܡܝܬܪܘܬܐ ܡܚ̇ܘܐ ܡܚܕܐ ܟܕ ܪܗ̣ܛܘ ܟܠܗ ܥܡܐ<EOS>
ܠܐܝܟܐ ܕܥ̇ܡܪ ܗܘܐ ܒܫܲܠܝܘܬܐ̣ ܚܛ̣ܦܘܗܝ<EOS> ܟܕ ܣܓܝ̈ܐܬܐ ܡ̇ܢ ܐܬܟ̇ܬܫ ܠܘܩܒܠܗܘܢ<EOS> ܘܬܪ̈ܥܐ ܐܚ̣ܕ<EOS>
ܘܙܪܒ̣܇ ܟܕ ܚ̣ܙܐ ܕܐܝܟ ܓܲܝܣ̈ܐ ܐܬ̣ܘ ܥܠܘܗܝ<EOS> ܒܪܡ ܕܝܢ ܥܡ ܩܛܝܪܐ ܣܓܝܐܐ ܘܚܘ̣ܒܐ ܗ̣ܘ ܥܡܐ<EOS>
ܕܒ̣ܪܘܗܝ ܘܛܥܢ̣ܘܗܝ ܘܒܠܩܛܝܩܝܢ ܣ̇ܡܘܗܝ<EOS> ܘܟܕ ܣܘܓܐܐ ܕܪ̈ܝܫܢܐ ܝܕܝ̈ܥܐ ܘܗ̣ܘ ܩܠܝܪܘܣ̣ ܘܥܡܐ<EOS>
ܣܓܝܐܐ ܕܡܕܡܐ ܒܗܘܢ ܕܢܩ̣ܝܦ ܠܗܘܢ ܐܝܬܝܘܗܝ ܠܡܕܝܢܬܐ ܩܕܝܫܬܐ ܕܬܡܢ ܡܢ ܪܝܫܟܗ̈ܢܐ ܕܟܗܢܘܬܐ̇<EOS>
ܢܫ̣ܬܘܘܢ ܠܪܥ̇ܝܐ ܕܝܠܗܘܢ ܘܐܦܝܣܩܘܦܐ<EOS> ܟܕ ܕܝܢ ܒܐܘܪܚܐ ܪܕܝ̇ܢ ܗܘܘ ܘܡܢ ܟܕܘ ܪܡܫܐ ܩܲܪܝܒ<EOS>
ܗܘܐ ܐܬ̣ܘ ܠܩܪܝ̣ܬܐ ܕܡܬܩܪܝܐ ܣܘܟܐ <EOS> ܗ̇ܢܘܢ ܡ̇ܢ ܒܦܘ̈ܬܩܐ ܕܥܠ ܓܢܒ̣ܗ̇ ܫ̣ܪܘ<EOS>ܠܗ ܕܝܢ ܠܩܕܝܫܐ ܒܝܬܐ ܡܕܡ ܥܠܝܐ ܕܝܠܗ̇ ܕܩ̣ܪܝܬܐ ܥܒ̣ܕܘ ܕܢܫ̣ܪܐ ܥܡ ܗ̇ܢܘܢ ܕܡ̣ܨܝܢ<EOS>
ܕܢܛ̣ܪܘܢܝܗܝ<EOS> ܘܟܕ ܦܠ̣ܓ ܠܠܝܐ ܘܡܢ ܚܘܫܒܘܗ̈ܝ ܐܠܝܨ ܗܘܐ ܘܐܝܟ̇ܠ ܠܗ ܠܒܗ ܒܕ ܟܠܫܥ ܥ̇ܪܩ ܡܢ<EOS>
ܝܘܩܪܐ ܐܝܟܢܐ ܕܩ̇ܕܡܬ ܐܡ̇ܪܬ ܘܕܠܐ ܫ̇ܘܐ ܠܐܝܩܪܐ ܕܟܗܢܘܬܐ ܚ̇ܫܒ ܗܘܐ ܗ̣ܘ ܠܗ ܐܬܚ̇ܫܒ<EOS>
ܕܢܡ̣ܘܬ ܝܬܝܪܐܝܬ ܐܢ ܐ̇ܠܨܐ ܐܘ̇ ܕܢܩ̇ܒܠ ܡ̇ܘܒܠܐ ܕܐܝܟ ܗܕܐ<EOS> ܘܟܕ ܫܥܬܐ ܕܠܐ ܫܥܬܐ ܐܝܬܝܗ̇<EOS>
ܘܟܠܗܘܢ ܠܐ̣ܝܢ ܡܢ ܥܡܠܐ ܕܐܘܪܚܐ ܘܡܢ ܫܢ̣ܬܐ ܐܚ̣ܝܕܝܢ ܫܐ̣ܠ ܡܢ ܗܠܝܢ ܕܢ̇ܛܪܝܢ ܠܗ ܕܢ̇ܦܣܘܢ<EOS>
ܠܗ ܕܢܦ̣ܘܩ ܠܕܘܟܬܐ ܕܐܓܪܐ ܕܩܕܡ ܥܠܝ̣ܬܐ ܐܝܟ ܕܠܚܫܚܬܐ ܦܓܪܢܝܬܐ<EOS> ܘܟܕ ܗ̣ܢܘܢ ܐܦ̣ܣܘ ܘܢܦ̣ܩ<EOS>
ܒܠܚܘܕܘܗܝ ܪܗ̣ܛ ܕܢܫ̣ܕܐ ܢܦܫܗ ܡܢ ܪܘܡܐ܇ ܠܕܘܟܬܐ ܕܟܐܦ̈ܐ ܕܐܝܬ ܠܬܚܬ<EOS> ܟܕ ܡܣ̇ܟܐ̣ ܕܚܕܐ ܡܢ<EOS>
ܬܪ̈ܬܝܢ ܓ̇ܕܫܐ<EOS> ܐܘ̇ ܕܡܢ ܟܠܦܪܘܣ ܕܢܥ̣ܪܘܩ ܐܘ̇ ܟܕ ܡܣܬܪܚ ܘܠܐ ܚ̇ܫܚܐ ܗ̇ܘܐ ܢܫ̣ܬܒܩ ܡܢ<EOS>
ܩܛܝܪܐ ܕܗ̇ܢܘܢ ܕܕܒ̇ܪܝܢ ܠܗ<EOS> ܟܕ ܕܝܢ ܥܬܝܕ ܗܘܐ ܕܗܐ ܢܥ̣ܒܕ ܗܘ̣ܐ ܩܠܐ ܠܘܬܗ ܕܐܡ̇ܪ<EOS> ܦܛܪܐ̣<EOS>
ܦܛܪܐ<EOS> ܐܢ ܗܕܐ ܬܥ̣ܒܕ ܠܝܬ ܠܟ ܥܡܝ ܡܢ̇ܬܐ<EOS> ܘܗܟܢܐ ܟܕ ܐܬܟ̣ܠܝ ܡܢ ܣܥ̇ܝܐ ܐܬܕܒ̣ܪ ܠܐܘܪܫܠܡ<EOS>ܘܟܕ ܣܓܝ̈ܐܬܐ ܡ̇ܢ ܬ̇ܡܢ ܫܓ̣ܫ ܘܠܢܦܫܗ ܡܩܲܛܪܓ ܗܘܐ܇ ܘܥ̈ܠ̣ܬܐ ܣܓܝ̈ܐܬܐ ܡ̇ܙܥܩ ܗܘܐ<EOS>
ܕܒܐܝ̈ܕܝܗܝܢ ܕܠܐ ܫ̇ܘܐ ܠܟܗܢܘܬܐ ܡ̇ܣܒܪ ܗܘܐ ܕܡܚ̇ܘܐ ܢܦܫܗ ܘܠܗ̇ܘ ܕܥܬܝܕ ܗܘܐ ܕܟܝܪܘܛܘܢܝܣܐ<EOS>
ܢܥܒ̣ܕܝܘܗܝ ܡܣ̇ܗܕ ܗܘܐ<EOS> ܒܪܡ ܟܕ ܡܢܗ̇ ܕܛܝܒܘܬܐ ܐܠܗܝܬܐ ܦܣܩܐ ܘܟܝܪܘܛܘܢܝܐ ܩܲܒܠ ܐܦܠܐ ܗܟܢܐ<EOS>
ܨܒ̣ܐ ܕܢܫܲܡܫ<EOS> ܐܠܐ ܒܕܘܟܬܐ ܟܗܢܝܬܐ ܐܬܚ̣ܒܫ ܠܐ ܠܘܩܕܡ ܩܲܒܠ ܠܬܫܡܫܬܐ<EOS> ܟܕ<EOS>
ܟܠܗܘܢ ܡܦܝ̣ܣܝܢ ܘܡܬܟ̇ܫܦܝܢ ܗܘܘ ܘܗ̣ܘ ܦܐܛܪܝܪܟܐ ܥܕܡܐ ܬܘܒ ܕܡܢܗ̇ ܕܒܪܬ ܩܠܐ ܐܠܗܝܬܐ ܐܬܓ̣ܙܡ<EOS>
ܠܗ ܘܐܬܦ̣ܩܕ ܠܗ<EOS> ܘܗܟܢܐ ܟܕ ܟܢ̣ܫܐ ܡܫܬ̇ܡܠܐ ܒܥܕܬܐ ܩܕܝܫܬܐ ܕܗ̇ܘ ܕܡܬܐ̣ܡܪ ܫܝܠܘܚܐ ܗ̣ܘ ܡܢ<EOS>
ܢܦܫܗ ܟܕ ܟܠܗܘܢ ܡܬܕܡܪܝܢ ܘܡܬܬ̇ܘܗܝܢ<EOS> ܢܦ̣ܩ ܟܕ ܪܗ̇ܛ<EOS> ܘܐܬܟ̇ܢܫܘ ܥܡ ܪܝܫ ܐܦܝܣܩܘ̈ܦܐ ܘܥܡ<EOS>
ܐܦܝܣ̈ܩܘܦܐ ܕܫܪܟܐ<EOS> ܟܕ ܢܦ̣ܩܘ ܠܩܘܒܠܗ ܟܠܗܘܢ<EOS> ܒܚܕܘܬܐ ܘܪܘܙܐ ܘܒܕܘܡܪܐ̣ ܘܡܫܒܚܝܢ ܗܘܘ ܠܐܠܗܐ<EOS>ܐܚܝ̣ܕܝܢ ܗܘܘ ܕܝܢ ܒܥܩܬܐ ܣܓܝܐܬܐ܇ ܘܒܡܪܢܝܬܐ<EOS> ܕܕܠܡܐ ܗ̣ܝ ܡܫ̣ܬܐܠܢܘܬܐ̣ ܥܠ̣ܬܐ ܬܗܘܐ ܕܟܫܠܐ<EOS>
ܕܣ̈ܓܝܐܐ<EOS> ܟܕ ܕܝܢ ܐܬ̣ܐ ܠܥܕܬܐ ܩܕ ܕܡܝܘܡܐ<EOS> ܟܕ ܡܢ ܟܠܗܘܢ ܡܙܕܝܚ ܝܬܪܒ ܥܠ ܬܪܘܢܘܣ ܒܫܒܥܐ<EOS>
ܒܐܒ ܝܪܚܐ<EOS> ܟܕ ܥܐܕܐ ܪܒܐ ܘܩܕܝܫܐ ܘܫܡ̇ܝܢܐ ܘܚܝ̈ܐ ܗ̣ܘܐ̣ ܠܢܦܫ̈ܬܐ ܕܟܠܗܘܢ<EOS> ܘܟܕ ܡܣ̇ܪܗܒ ܥܡܐ<EOS>
ܘܟܠܢܫ ܡܬܪܓܪܓ ܗܘܐ ܕܡܢ ܐܝ̈ܕܘܗܝ ܩܕܝܫ̈ܬܐ ܢܫܬܘܬܦ ܠܪ̈ܐܙܐ ܦܪ̈ܘܩܝܐ<EOS> ܬܘܒ ܡܢ ܢܟܦܘܬܐ ܣܓܝܐܬܐ<EOS>
ܡܬܬ̇ܗܐ ܗܘܐ ܕܗ̣ܘ ܢܩ̇ܪܒ<EOS> ܐܠܐ ܘܟܕ ܠܗܘܢ ܠܐܦܝܣ̈ܩܘܦܐ ܘܠܩܠܝܪ̈ܝܩܘ ܡ̇ܫܦ ܗܘܐ ܕܐܦ ܬܫ̈ܡܫܬܐ<EOS>
ܩܕܝܫ̈ܬܐ ܢܫ̇ܠܡܘܢ ܠܐ ܠܘܩܕܡ ܨܒ̣ܐ ܕܢܩ̣ܘܡ ܩܕܡ ܡܕܒܚܐ ܩܕܝܫܐ ܘܐܘܟܪܝܣܛܝܐ ܩܕܝܫܬܐ ܢܫܲܡܠܐ<EOS>
ܥܕܡܐ ܕܐܫ̣ܬܚܩ ܗܘ ܥܡܐ ܘܛ̣ܢ ܘܐܣ̣ܒܪܘܗܝ ܕܐܦ ܫܪܝܪܐ ܗܘܬ<EOS> ܕܒܥ̣ܪܘܩܝܐ ܡܬܚܲܫܒ<EOS> ܘܪܗ̣ܛܘ ܟܕ<EOS>
ܓ̇ܙܡܝܢ ܕܢ̇ܘܩܕܘܢ ܠܗ ܘܠܥܕܬܐ ܐܢܗ̣ܘ ܕܠܐ ܢܫ̇ܡܠܐ ܠܗܘܢ ܟܢ̣ܫܐ<EOS> ܘܗܟܢܐ ܟܕ ܐܬܥ̣ܨܝ̣ ܩܡ ܩܕܡ<EOS>
ܡܕܒܚܐ ܩܕܝܫܐ<EOS> ܗܠܝܢ ܕܡܢ ܗܪܟܐ̣ ܗ̇ܘ ܕܥ̇ܪܐ ܢܥ̣ܪܐ<EOS> ܪܒܘܬ ܣܥܘܪܘܬܐ ܕܝܢ ܕܐܠܗܐ ܘܪܚܡ̣ܬ<EOS>
ܐܢܫܘܬܗ ܘܚܲܝܠܗ̣ ܒܦܐܪܪܝܣܝܐ ܬܬ̣ܟܪܙ ܘܬܣܬ̇ܒܪ ܒܟܠܕܘܟ<EOS> ܠܦܝ̇ܣܐ ܘܠܫܘܘܪܪܐ<EOS>
ܕܡܗ̈ܝܡܢܐ܇ ܘܠܩܘܝܡܐ ܕܗܝܡܢܘܬܐ ܬܪܝ̣ܨܬ ܫܘܒܚܐ<EOS> ܗܠܝܢ ܓܝܪ ܕܚܢܢ ܫܡ̣ܥܢܢ ܘܡܢ ܒܬܪ ܩܠܐ ܕܝܠܗ<EOS>
ܕܛܘܒܢܐ ܐܬܬܦܝܣܢܢ ܘܡܢ ܣܓܝ̈ܐܐ ܗܠܝܢ ܕܗܝܕܝܢ ܩܪܝܒܝܢ ܗܘܘ ܘܥܡܗ ܡܟܗܢܝܢ ܗܘܘ ܠܐ ܡܫܟܚܝܢ<EOS>
ܚܢܢ ܕܢܫܬܘܩ<EOS> ܡܛܠ ܓܝܪ ܕܠܐ ܥܕܟܝܠ ܟܕ ܛܒܐܝܬ ܬܢ̇ܐ ܗܘܐ ܨܠܘ̈ܬܐ ܩܕܝܫ̈ܬܐ ܘܠܐ ܩܲܕܡ ܐܬܗ̇ܓܝ<EOS>
ܡܢ ܫܠܝ ܐܬܐܠܨ ܕܢܩܘܡ ܩܕܡ ܡܕܒܚܐ ܘܬܫܡܫܬܐ ܩܕܝܫܬܐ ܢܫ̇ܡܠܐ ܥܡ ܕܚܠܬܐ ܣܓܝܐܬܐ ܘܣܘܪܕܐ<EOS>
ܘܪܬܝܬܐ ܟܕ ܩܝܡܝܢ ܠܘܬܗ ܘܐܢܫ̈ܝܢ ܡܢ ܩܠܝܪܘܣ ܕܡܫܟܚܝܢ ܕܢ̇ܥܗܕܘܢ ܐܢ ܗ̣ܘ ܕܡܢ ܗܠܝܢ ܕܙܕܩ̈ܢ<EOS>
ܢܥ̣ܒܪܝܘܗܝ ܟܕ ܡܛ̣ܐ ܥܕܢܐ ܘܥܒ̣ܕ ܩ̇ܪܝܬܐ ܕܪܘܚܐ ܩܕܝܫܐ ܘܟܠܗ̇ ܐܘܟܪܣܛܝܐ ܫ̇ܡܠܝ ܟܕ ܐܬ̣ܐ<EOS>
ܠܘܬ ܩܨ̇ܝܐ ܕܚܝ̣ܠܐ ܕܠܚܡܐ ܥܡ ܟܠܗ̇ ܚܢܓܬܐ ܘܫܚܩܐ ܕܠܒܐ ܘܕܡܥ̈ܐ ܣܓ̈ܝܐܬܐ ܐܝܟ ܕܐܝܬ ܗܘܐ ܠܗ<EOS>
ܥܝ̇ܕܐ ܟܠܗ ܗܢܐ ܫ̣ܘܪ ܕܡܐ ܟܕ ܩܨ̣ܐ ܐܝܟܢܐ ܕܟܠܗ ܦܬܘܪܐ ܩܕܝܫܐ ܢܬ̣ܪܙܦ<EOS> ܘܗ̣ܘ ܟܕ ܐܬܬܘܗ<EOS>
ܘܒܪܬܝܬܐ ܗܘܪܐ ܫ̇ܢܝ ܠܒܣܬܪܗ ܘܠܐ ܡܟܝܠ ܐܡܪܚ ܕܢܬܩܪܒ܇ ܠܩܨܝܐ ܕܗܠܝܢ ܠܚ̈ܡܐ ܕܫܪܟܐ<EOS> ܘܟܕ<EOS>
ܡܣܪܗܒ ܗܘܐ ܐܬ̣ܦܢܝ ܘܚܙܝܗܝ ܠܡܪܝܐ ܕܩܐ̇ܡ ܥܠ ܓܒܗ<EOS> ܘܡܠܒܒ ܠܗ̣ ܘܐܡ̇ܪ ܠܘܬܗ<EOS> ܐܦܝܣܩܘܦܐ ܩܨܝܲ<EOS>
ܠܐ ܬܕܚ̣ܠ<EOS> ܡܛܠ ܫܘܒܚܐ ܕܝܠܝ ܥ̇ܒܕܬ ܗܕܐ ܘܠܘ ܡܛܠ ܗ̇ܘ ܕܝܠܟ<EOS> ܕܢܐܠܦ ܟܠ ܐܢܫ ܕܐܝܟܐ ܐܝܬܘܗܝ<EOS>
ܫܪܪܐ ܘܡܢܘ ܐܝܬܝܗܘܢ ܗܠܝܢ ܕܗܝܡܢܘܬܐ ܬܪܝ̣ܨܬ̇ ܫܘܒܚܐ ܐܚ̣ܝܕܝܢ<EOS> ܗ̇ܝ ܗܟܝܠ ܬܕܡܘܪܬܐ ܕܗܝܕܝܢ<EOS>
ܗܘ̣ܬ ܒܦܘܡܐ ܕܟܠܢܫ ܡܬܬ̇ܢܝܐ̣ ܥܕܡܐ ܠܝܘܡܢܐ<EOS> ܟܕ ܩܘܝ ܗܟܝܠ ܒܥܕܬܐ ܩܕܝܫܬܐ ܕܝܠܗ ܐܝܟ ܙܒܢܐ ܕܫܬܐ ܝܪ̈ܚܝܢ ܟܕ ܟܠܗܘܢ ܡܥܕܥܐܕܝܢ ܘܕܝ̇ܨܝܢ ܘܝܗܒܝܢ ܛܘܒܐ ܠܥܡܘܪ̈ܝܗ̇ ܕܡܝܘܡܐ<EOS>
ܡܕܝܢܬܐ ܥܠ ܫܦܝܪܘܬ ܨܒܝܢܐ ܕܐܠܗܐ ܘܩܝܘܡܘܬܐ ܕܡܛܠ ܪܝܫ ܟܗ̈ܢܐ ܕܐܝܟ ܗܢܐ ܘܐܝܟ ܕܒܡܠܐܝܟܐ<EOS>
ܐܚܝܕܝܢ ܠܗ ܘܬ̣ܠܝܢ ܒܪܚܡܬܗ ܘܒܚܘܒܗ ܐܝܟ̇ܠܩܪܨܐ ܗ̇ܘ ܡܬ̇ܟܬܫ ܥܡ ܐܠܗܐ ܘܚ̇ܣܡܐ ܗ̇ܘ ܡܪܚܩܢܐ<EOS>
ܩܕܡܝܐ ܘܡ̇ܠܘܟܐ ܘܩܝܘܡܐ ܕܡܪ̈ܚܩܢܐ ܟܕ ܠܐ ܡܣܝܒܪ ܠܗܢܐ ܟܠܗ ܫܘܒܚܐ ܕܐܠܗܐ ܘܦܘܪܩܢܐ<EOS>
ܕܒܢܝ̈ܢܫܐ ܢܚ̣ܙܐ ܟܕ ܕܚܝ̇ܠ ܕܕܠܡܐ ܗܦܘܟܝܐ ܢܗܘܐ ܕܝܨܝܦܘܬܐ ܕܒܟܬܒܐ ܐܬܛܟ̣ܢܬ̇ ܒܟܠܩܝܕܘܢܐ<EOS>
ܠܘܩܒܠ ܕܚ̣ܠܬ ܐܠܗܐ ܘܡܛܝܒܐܝܬ ܫ̇ܡܥ ܗܘܐ ܠܦܘܩܕܢܘܗ̈ܝ ܡܥܒܕ ܠܗ ܒܝܕ ܦܘܩܕܢܐ ܡܠܟܝܐ ܠܪ̈ܝܫܝ<EOS>
ܟܗ̈ܢܐ ܡ̇ܢ ܩܕܝܫ̈ܐ ܘܫܪ̈ܝܪܐ ܘܛ̇ܢܢ̈ܐ ܕܕܚ̣ܠܬ ܐܠܗܐ ܗ̇ܢܘܢ ܕܐܬܬܣܝܡܘ ܡܢ ܬܐܘܕܘܣܝܘܣ ܪܒܐ<EOS>
ܘܫܠܝܚܝܐ ܪܝܫ ܟܗ̈ܢܐ ܒܟܠܗܝܢ ܡܕܝ̈ܢܬܐ ܕܦܠܣܛܝܢܐ ܢܬ̇ܪܕܦܘܢ ܡܢ ܟܘܪ̈ܣܘܬܗܘܢ ܘܐܢ ܗ̣ܘ ܕܠܐ<EOS>
ܨ̇ܒܝܢ ܒܩܛܝܪܐ ܢܦ̣ܩܘܢ ܘܒܡܣܡ ܒܪܝܫܐ ܢܦ̣ܠܘܢ<EOS> ܗ̣ܘ ܕܝܢ ܪܝܫ ܪ̈ܥܘܬܐ ܬܐܘܕܘܣܝܘܣ ܐܝܟܐ ܕܗ̣ܘ<EOS>
ܕܡܫܬܟܚ ܚܘܝܒܐ ܕܪܝܫܗ ܢܣ̣ܒܘܠ ܟܕ ܗ̇ܘ ܕܡܬ̣ܩܪܐ ܗܘܐ ܡܢܗ ܕܡ̇ܠܟܐ ܦܘܪܡܐ ܐܦ̇ܩ ܥܠܘܗܝ<EOS> ܒܗ̇ܘ<EOS>
ܙܒܢܐ ܟܠܗܘܢ ܐܫܦ̣ܘ ܘܫ̇ܢܝܘ ܕܗܕܐ ܡ̣ܠܟ ܗܘܐ ܗ̣ܘ ܦܛܪܝܪܟܐ ܬܐܘܕܘܣܝܘܣ<EOS> ܒܕܕܐܢ ܕܫ̇ܦܪܐ ܠܐܠܗܐ<EOS>
ܡܠܠܘܢ ܕܢܬܢ̇ܛܪܘܢ ܟܪ̈ܘܙܐ ܕܫܪܪܐ ܘܠܐ ܟܕ ܡ̇ܝܬܝܢ ܘܡܬܩ̇ܛܠܝܢ܇ ܢܬܓ̇ܝܙܘܢ ܥܡܡ̈ܐ<EOS>
ܐܘܪ̈ܬܘܕܘܟܣܘ ܡܢ ܗܠܝܢ ܕܡ̇ܒܢܝܢ ܠܗܘܢ ܘܡܣܡܟܝܢ ܠܗܘܢ<EOS> ܗܝܕܝܢ ܗ̣ܘ ܛܘܒܢܐ<EOS>
ܦܛܪܘܣ ܟܕ ܫ̇ܢܝ ܠܐܓܘܦܛܘܣ ܘܒܨܒܝܢܐ ܕܐܠܗܐ ܠܡܕܝܢܬܐ ܕܐܠܟܣܢܕܪ̈ܝܐ ܐܬ̣ܐ ܘܬܡܢ ܡܛܫܝ ܗܘܐ<EOS>
ܒܝܘ̈ܡܬܐ ܕܦܪܛܘܪܝܘܣ ܗ̇ܘ ܡܪܘܕܐ ܣܡ̣ܟܐ̣ ܘܒܘܝܐܐ ܠܟܠܗܘܢ ܐܘܪܬܘܕ̈ܘܟܣܘ ܗܘ̣ܐ ܗܘܐ<EOS> ܘܟܕ ܐܢܫ<EOS>
ܠܐ ܡܡ̇ܪܚ ܗܘܐ ܕܢܬܚ̣ܙܐ ܠܐ ܩܠܝܪܝܩܐ ܘܠܐ ܕܝܪܝܐ ܡܢ ܗ̇ܢܘܢ ܕܐܚܝܕܝܢ ܫܪܪܐ ܗ̣ܘ ܟܕ ܒܛܘܫܝܐ<EOS>
ܐܝܬܘܗܝ ܗܘܐ ܘܬܫ̈ܡܫܬܐ ܐܠܗ̈ܝܬܐ ܡܫ̇ܡܠܐ ܗܘܐ ܘܠܟܠܗܘܢ ܗܠܝܢ ܕܒ̇ܥܝܢ ܝܗ̇ܒ ܗܘܐ ܙܘ̈ܕܐ<EOS>
ܕܚ̈ܝܐ ܠܐ ܫ̇ܒܩ ܗܘܐ ܠܗܘܢ ܕܬܙܥ̣ܪ ܢܦܫܗܘܢ ܘܠܐ ܕܢܙܕܥܪܘܢ ܡܢ ܛܢܢ̣ܐ ܘܡܢ ܗܝܡܢܘܬܐ<EOS> ܗ̣ܘ<EOS>
ܕܝܢ ܘܚܙܘܐ ܕܚܝ̣ܠܐ ܕܐܝܟ ܗܢܐ ܐܫܬܘܝ ܕܢܚ̣ܙܐ<EOS> ܟܕ ܓܝܪ ܒܡܕܝܢܬܐ ܚܙܬܐ ܕܟܠܗ ܥܡܐ ܡܫܬ̇ܡܠܝܐ<EOS>
ܗܘܬ ܒܕܘܟܬܐ ܕܡܬܩܪܝܐ ܬܐܛܪܘܢ ܟܕ ܪܬ̣ܚ ܒܛܢ̣ܢܐ ܗ̣ܘ ܥܡܐ ܡܗܝܡܢܐ ܡܢ ܫܠ̣ܝܐ ܟܕ ܐܬܬܙܝܥ ܡܢ<EOS>
ܚܝܠܐ ܐܠܗܝܐ ܫ̇ܪܝ ܕܢܩܥܐ<EOS> ܕܝܣܩܘܪܘܣ ܠܡܕܝܢܬܐ̣ ܐܘܪܬܘܕܘܟܣܐ̣ ܠܡܕܝܢܬܐ<EOS> ܡܘܕܝܢܐ̣ ܠܬܪܘܢܘܣ<EOS>
ܕܝܠܗ<EOS> ܢܐܩܕܘܢ ܓܪ̈ܡܐ ܕܦܪܛܘܪܝܘܣ<EOS> ܠܝܗܘܕܐ ܛ̣ܪܘܕ ܠܐܝܟܣܘܪܝܐ<EOS> ܠܝܗܘܕܐ ܐܪܡܐ ܠܒܪ<EOS> ܘܪ̈ܒܘ<EOS>
ܒܢ̈ܬ ܩ̈ܠܐ ܐܚܪ̈ܢܝܬܐ ܟܕ ܡܙܥ̇ܩܝܢ ܗܘܘ ܠܕܝܣܩܘܪܘܣ ܡ̇ܢ ܡܥܕܪܢܐ ܕܕܚܠ̣ܬ ܐܠܗܐ ܫ̇ܐܠܝܢ ܗܘܘ<EOS>
ܕܢܦ̣ܢܐ ܡܢ ܐܝܟܣܘܪܝܐ ܥܘ̇ܠܬܐ ܘܬܪܘܢܘܣ ܕܝܠܗ ܢܣܒ ܕܐܒܐ ܕܝܢ ܚ̇ܛܘܦܐ ܘܡܬ̇ܟܬܫ ܥܡ ܐܠܗܐ<EOS>
ܩ̇ܝܦܐ ܚܕܬܐ ܕܢܫ̣ܬܕܐ ܘܠܓܡܪ ܢܬܕܚ̣ܩ ܡܢ ܥܕ̈ܬܐ ܩܕܝܫ̈ܬܐ<EOS> ܐܠܐ ܗ̇ܢܘܢ ܪ̈ܝܫܢܐ ܟܕ ܝܨܝܦܝܢ<EOS>
ܕܒܟܠܡܕܡ ܢܫܬ̇ܦܪܘܢ ܠܗ̇ܘ ܕܒܗ̇ܘ ܙܒܢܐ ܐܚܝܕ ܗܘܐ ܘܠܝܘܬܪܢܗܘܢ ܡܬܦܪܣܝܢ ܗܘܘ<EOS>
ܣܘܓܐܐ ܕܦ̈ܠ̣ܚܐ ܕܡܙܝܢܝܢ ܐܝܬܝܘ ܘܐܝܟܪܟܘܗ̇ ܠܬܐܛܪܘܢ<EOS> ܘܟܕ ܢܟܣܬܐ ܘܩܛܠ̣ܐ ܓܙܡ̇ܝܢ ܟܠܗ ܗܢܐ<EOS>
ܐܪܗܒܘܗܝ ܠܥܡܐ ܐܝܟܢܐ ܕܟܕ ܠܒܪ ܥ̇ܪܩܝܢ ܘܒܡܥ̈ܠܢܐ ܐܠܝ̈ܨܐ ܕܬܐܘܛܪܘܢ ܡܣܚܦܝܢ ܠܚ̈ܕܕܐ<EOS>
ܣܓ̈ܝܐܐ ܢܡ̣ܘܬܘܢ<EOS> ܗܝܕܝܢ ܗܟܝܠ ܗ̣ܘ ܛܘܒܢܐ ܦܛܪܘܣ ܟܕ ܒܛܘܫܝܐ ܐܝܬܘܗܝ ܗܘܐ ܐܝܟ ܕܐܡ̇ܪܬ<EOS>
ܡܫ̇ܡܠܐ ܗܘܐ ܪ̈ܐܙܐ ܩ̈ܕܝܫܐ<EOS> ܘܟܕ ܒܬܡܗܐ ܗܘ̣ܐ ܚ̣ܙܐ ܢܦܫ̈ܬܐ ܣ̈ܓܝܐܬܐ ܕܡ̈ܙܕܝܚܝܢ ܡܢ ܡܠܐ̈ܟܐ<EOS>
ܘܡ̈ܬܥ̇ܠܝܢ ܠܫܡܝܐ<EOS> ܟܕ ܐܬ̣ܘ ܕܝܢ ܐܢܫ̈ܝܢ ܡܢ ܡܕܝܢܬܐ ܘܐܘܕܥܘ ܗ̇ܝ ܕܓ̣ܕܫܬ̇ ܕܐܝܟ ܗܠܝܢ<EOS>
ܐܫܬ̣ܟܚܘ ܒܡܢܝܢܐ ܗܠܝܢ ܕܒܩܛܝܪܐ ܒܗ̇ܘ ܣܘܚܦܐ ܘܙܪܘܒܝܐ ܡܝ̣ܬܘ ܐܝܟ ܟܡܐ ܢܦܫ̈ܬܐ ܕܡ̣ܢܐ ܗ̣ܘ<EOS>
ܛܘܒܢܐ܇ ܟܕ ܗܘ̣ܐ ܒܗ̇ܘ ܚܙܘܐ<EOS> ܘܒܕܡܘ̣ܬܗ ܕܗ̇ܘ ܓܝ̇ܣܐ ܕܡܬܝܗܒ ܠܗ ܛܘܒܐ ܒܗ ܒܥܕܢܐ ܘܗܠܝܢ<EOS>
ܗ̣ܘ ܟܕ ܗ̣ܘ ܟܠܝܠܐ ܩܛ̣ܪܘ܇ ܒܚܕܐ ܫܥܬܐ ܒܝܕ ܡܘܕܝܢܘܬܐ ܕܗܝܡܢܘܬܐ<EOS> ܕܐܝܟ ܗܢܐ ܓܝܪ ܐܓܪܐ ܢܛܝܪ<EOS>
ܠܗܠܝܢ ܕܡ̇ܬܟܬܫܝܢ ܘܚܬܝܬܐܝܬ ܥ̇ܒܕܝܢ ܐܓܘܢܐ ܚܠܦ ܗܝܡܢܘܬܐ ܬܪܝ̣ܨܬ̇ ܫܘܒܚܐ ܐܦܢ ܠܘܬ ܫܘܠܡܐ<EOS>
ܕܚܝ̈ܝܗܘܢ ܡ̇ܚܘܝܢ ܛܢ̣ܢܐ<EOS> ܟܕ ܕܝܢ ܠܐ ܐܫܟܚ ܕܢܬܛ̇ܫܐ ܡܢ ܪܫܝܥܐ ܦܪܛܘܪܝܘܣ ܗ̣ܘ ܛܘܒܢܐ ܦܛܪܘܣ<EOS>
ܘܥܕܡܐ ܠܡ̇ܘܬܐ ܪܗܛ ܕܢܟܝܘܗܝ ܘܫܕܪ ܒܠܠܝܐ ܐܢܫ̈ܐ ܩܛܘ̈ܠܐ ܕܢܣܒ̣ܘܢܝܗܝ ܘܢܩܛܠ̣ܘܢܝܗܝ ܐܬܡ̣ܨܝ<EOS>
ܕܢܥ̣ܪܘܩ ܟܕ ܡܪܢ ܗ̇ܘ ܕܫܘܙܒܗ ܘܣܬ̣ܪܗ܇ ܓܠ̣ܐ ܠܗ ܢܟ̣ܠܐ ܕܡ̇ܛܫܝ<EOS> ܟܕ ܓܝܪ ܩܪܒܘ ܗܠܝܢ<EOS>
ܕܐܫܬ̇ܕܪܘ ܠܬܪܥܐ ܠܐܝܟܐ ܕܡ̇ܛܫܝ ܗܘܐ ܠܓܘ ܒܡܕܝܢܬܐ ܘܢܩ̣ܫܘ ܟܕ ܥ̇ܒܕܝܢ<EOS>
ܐܣܟܝܡܐ ܕܐܢ̈ܫܐ ܠܡ ܡܢ ܐܘܪܬܘܕܘ̈ܟܣܘ ܐܝܬܝܗܘܢ ܘܝܕ̈ܝܥܐ ܘܡܦܝܣܝܢ ܗܘܘ ܕܗܢܐ ܛܠܝܘܣܐ ܠܡ<EOS>
ܕܩܝ̈ܢܕܘܢܝܣܐ ܥܒ̇ܕ ܢܥܡ̣ܕ ܩܕܡ ܕܢܡ̣ܘܬ ܐܬܐܡ̣ܪ ܠܗ ܡܢ ܒܪܬ ܩܠܐ ܩܕܝܫܬܐ ܠܐ ܬܦ̣ܬܚ̣<EOS>
ܡܟܝ̈ܢܐ ܐܝܬܝܗܘܢ<EOS> ܗܝܕܝܢ ܐܡ̣ܪ ܠܐܚ̈ܐ ܕܐܝܬ ܗܘܐ ܥܡܗ<EOS> ܠܐ ܐܢܫ ܢܦܬ̣ܚ ܬܪܥܐ<EOS> ܐܠܐ ܗ̇ܘ ܡܕܡ<EOS>
ܕܚ̇ܙܝܢ ܐܢܬܘܢ ܠܝ ܕܥ̇ܒܕ ܐܢܐ̣ ܥܒ̣ܕܘ<EOS> ܘܟܕ ܣܡܘ ܒܘܪܟܐ ܬܟܝܒܐܝܬ ܘܩܡܘ ܩܥ̣ܐ ܒܩܠܐ ܪܡ̇ܐ ܗ̣ܘ<EOS>
ܘܐܚ̈ܐ ܕܥܡܗ ܐܒܘܢ ܕܒܫܡܝܐ<EOS> ܗܐ ܠܣܛܝ̈ܐ̣ ܥ̇ܕܪ<EOS> ܟܕ ܕܝܢ ܫܡܥ̣ܘ ܫܒܒ̈ܐ ܘܗܠܝܢ ܕܩܪܝܒܝܢ<EOS>
ܘܪܗ̣ܛܘ ܥܪ̈ܩ̣ܘ ܗܠܝܢ ܡܟܝ̈ܢܐ<EOS> ܘܗܟܢܐ ܟܕ ܐܫܬܘܙܒܘ ܡܢ ܦܚ̈ܐ ܕܨܝ̈ܕܐ ܐܝܟ ܕܟܬܝܒ ܢܦ̣ܩܘ ܡܢ<EOS>
ܬܡܢ ܘܫ̇ܢܝܘ ܠܐܬܪ̈ܘܬܐ ܥܠܝ̈ܐ ܕܬܐܒܐܝܣ<EOS> ܘܟܕ ܐܬ̣ܐ ܠܐܝܟܣܘܪܝܢܟܘܣ ܡܕܝܢܬܐ ܕܫܡܗ̣ ܡܘܫܐ<EOS>ܓܒܪܐ ܪܚ̇ܡ ܡܫܝܚܐ ܘܪܚ̇ܡ ܩܕܝܫ̈ܐ<EOS> ܘܠܒ̣ܝܫ ܝܘܬܪ̈ܢܐ ܒܗܝܡܢܘܬܐ̣ ܘܒܨܒܝܢܐ<EOS> ܕܡܛܠܬܗ ܡܫܬܥܐ<EOS>
ܗܘܐ ܗ̣ܘ ܛܘܒܢܐ ܕܟܕ ܬܪ̈ܝܢ ܐܠ̈ܦܝܢܢ ܕܕܝܢܪ̈ܐ ܐܝܬ ܗܘܐ ܠܗ ܥܠܠܬܐ ܒܫܢܬܐ ܦܠܓܗܘܢ ܕܗܠܝܢ<EOS>
ܡܦܠܓ ܗܘܐ ܠܩܕܝܫ̈ܐ ܘܠܡܣܟ̈ܢܐ ܘܠܐܝܟܣ̈ܢܝܐ<EOS> ܗ̇ܘ ܕܝܢ ܦܠܓܗܘܢ ܐܚܪܢܐ ܠܚܫ̈ܚܬܐ ܐܠܨ̈ܝܬܐ<EOS>
ܕܝܠܗ̣ ܘܠܡܕܬܐ ܕܚܘܒܬܐ ܕܕܡܘܣܝܘܢ<EOS> ܐܝܬܝܗ̇ ܕܝܢ ܗܕܐ ܐܝܟܣܘܪܝܢܟܘܣ ܡܕܝܢܬܐ ܪܒܬܐ ܘܟܗܝܢܬܐ<EOS>
ܕܬܐܒܐܝܣ<EOS> ܕܒܗ̇ ܗܢܐ ܟܠܗ ܐܡܠ̣ܟ̇ܬ ܛܝܒܘܬܗ ܕܡܫܝܚܐ ܐܝܟܢܐ ܕܟܕ ܟܠܗܘܢ ܗܘ̣ܘ<EOS>
ܟܪ̈ܝܣܛܝܢܐ ܠܐ ܒܨܝܪ ܡܢ ܥܣܪܐ ܐܠܦ̈ܝܐ܇ ܟܢ̣ܫܐ ܕܕܝܪ̈ܝܐ ܕܥܡܪܝܢ ܒܕܝܪ̈ܬܐ ܚܕܪ̈ܝܗ̇<EOS> ܟܕ<EOS>
ܐܝܬܘܗܝ ܕܝܢ ܬܡܢ ܓ̣ܕܫ ܒܗ̇ܘ ܙܒܢܐ ܕܗ̇ܘ ܪܫܝܥܐ ܘܡܬ̇ܟܬܫ ܥܡ ܐܠܗܐ ܦܪܛܘܪܝܘܣ ܚܪܡܐ ܠܡ<EOS>
ܒܟܬܒܐ ܢܬܛ̇ܟܢ ܘܢܪܟ̇ܒ ܠܡܛܥܝܢܘܬܐ ܕܦܫ̈ܝܛܐ ܘܢܥܗܕ ܒܗ ܢܟܝܠܐܝܬ ܘܡܛܫܝܐܝܬ܇ ܒܝ̣ܫܘܬܐ<EOS>
ܕܣܘܢܕܘܣ ܕܟܠܩܝܕܘܢܐ܇ ܒܨܢܝܥܘܬ ܒܝܫܘܬܐ ܣܓܝܐܬܐ ܘܒܡܣܐܒ ܒܐܦ̈ܐ<EOS> ܟܕ ܚ̣ܠܛ ܣܡܐ ܒܕܒܫܐ<EOS> ܟܕ ܕܝܢ<EOS>
ܗܢܐ ܐܬܩ̣ܪܝ ܩܕܡ ܟܠܗ ܥܡܐ ܘܠܐ ܐܬܡ̣ܨܝ ܕܠܐܢܫ ܡܢ ܗܠܝܢ ܡܣ̈ܬܬܐ ܢܙܥܙܥ ܫܕܪ ܨܚܚܗ ܕܗܢܐ<EOS>
ܠܐܦܝܣ̈ܩܘܦܐ ܕܬܚܘܬܘܗܝ ܗ̇ܢܘܢ ܕܩ̇ܒܠܘ ܕܢܫܬܥܒܕܘܢ ܠܡܪܘܕܘܬܗ<EOS> ܟܕ ܦܩ̣ܕ ܕܢܬ̣ܩܪܐ ܩܕܡ ܟܠ ܥܡܐ<EOS>
ܕܟܠ ܡܕܝܢܬܐ<EOS> ܟܕ ܩ̇ܒܠ ܗܟܝܠ ܠܗܢܐ ܐܦܝܣܩܘܦܐ ܕܐܝܟܣܘܪܝܢܟܘܣ܇ ܘܩܪܝܗܝ ܩܕܡ ܟܠܗ ܥܡܐ ܟܕ<EOS>
ܡ̇ܥܕܪ ܠܗ ܐܦ ܐܝܟ̇ܠܩܪܨܐ ܚܨܝܦ ܗܘܐ ܕܣ̈ܓܝܐܐ ܡܢ ܐܘܪ̈ܬܘܕܘܟܣܘ ܢ̇ܛܥܐ ܘܢܙܥܙܥ<EOS> ܘܟܕ ܣܓ̈ܝܐܐ<EOS>
ܩܝ̈ܢܕܘܢܝܣܐ ܥ̇ܒܕܝܢ ܗܘܘ ܕܢܬ̇ܟܫܠܘܢ ܐܝܟ ܡ̇ܢ ܕܦܫܝ̈ܛܐ ܐܝܬܝܗܘܢ ܘܠܐ ܡܕܪ̈ܫܐ ܒܕܐܝܟ ܗܕܐ<EOS>
ܨܢܝܥܘܬܐ ܘܐܣܟܡܬܢܘܬܐ ܐܬܛܦܝܣ ܗ̣ܘ ܛܘܒܢܐ ܦܛܪܘܣ ܡܢ ܪ̈ܝܫܢܐ ܕܡܕܝܢܬܐ܇ ܘܡܢܗ ܕܗ̇ܘ ܕܩܒܠܗ<EOS>
ܕܐܝܬܘܗܝ ܛ̇ܢܢܐ ܘܡܢ ܕܝܪ̈ܝܐ ܩܕܝ̈ܫܐ ܕܢܩܪܝܘܗܝ ܘܢ̇ܟܣ ܠܢ̣ܟܠܐ ܘܠܥܘܬܕܐ ܘܢ̇ܟܪܙ ܩܕܡ ܟܠܗ<EOS>
ܥܡܐ ܫܪܪܐ ܓܠܝܐܝܬ<EOS> ܘܟܕ ܣ̇ܓܝ ܐܫܬܐܠ ܐܝܟ ܡ̇ܢ ܕܠܐ ܡܕܪܫܐ ܐܝܬܘܗܝ ܒܫ̈ܓܘܫܝܐ ܕܕܐܝܟ ܗܠܝܢ<EOS>
ܘܒܦܐܪܝܣܝܐ ܕܩܕܡ ܥܡܐ ܒܪܡ ܟܕ ܐܬܥ̣ܨܝ ܝܗܒ ܢܦܫܗ ܠܣܗܕܘܬܐ<EOS> ܟܕ ܫܩܠܘܗܝ ܗܟܝܠ<EOS>
ܐܩܝܡܘܗܝ ܒܕܡܘܣܝܘܢ ܒܕܘܟܬܐ ܕܪܡ̇ܐ ܥܠ ܒܣܝܣ ܕܐܣܛܘܢܐ܇ ܕܥܠܘܗܝ ܩܝ̇ܡܐ ܣܛܐܠܐ ܕܡ̇ܠܟܐ<EOS> ܘܟܕ<EOS>
ܛܥ̣ܝܢ ܒܐܝ̈ܕܘܗܝ ܠܟܪܛܝܣܐ ܗ̇ܘ ܕܦܚܐ ܡܬ̇ܚܫܒ ܗܘܐ ܘܡܬ̇ܥܣܩ ܕܐܝܟܢܐ ܢ̇ܟܣ ܠܟܡܐܢܐ ܕܡ̇ܛܫܝ<EOS>
ܒܗ<EOS> ܘܡܢ ܫ̣ܠܝܐ ܚ̣ܙܐ ܠܛܘܒܢܐ ܬܐܘܕܘܣܝܘܣ ܐܦܝܣܩܘܦܐ ܕܐܘܪܫܠܡ ܗ̇ܘ ܝܥܩܘܒ ܚ̣ܕܬܐ܇ ܗ̇ܘ<EOS>
ܕܟܝܪܛܘܢܝܣܐ ܥܒ̣ܕܗ܇ ܗ̇ܘ ܕܗܐ ܡܢ ܟܕܘ ܐܫܬܡܠܝ܇ ܒܡܘܕܝܢܘܬܐ ܘܒܣܗܕܘܬܐ ܒܡܕܝܢܬ ܡܠܟܘܬܐ܇<EOS>
ܒܙܒܢܘܗ̈ܝ ܕܡܪܩܝܢܘܣ ܡ̇ܠܟܐ ܣ̇ܢܐ ܠܐܠܗܐ<EOS> ܙܢܐ ܕܝܢ ܕܡ̇ܘܬܗ ܐܡ̇ܪܝܢ ܚܢܢ ܠܚܪܬܐ ܟܕ ܐܠܗܐ<EOS>
ܡܦܣ<EOS> ܠܗܢܐ ܚ̣ܙܐ ܕܩܐ̇ܡ ܡܢ ܝܡܝܢܗ ܘܒܨܒܥܐ ܡ̇ܫܘܕܥ ܘܡܚܘܐ ܘܡܟܣ ܠܪܘܫܥܐ ܕܡ̇ܛܫܝ ܒܟܠ ܡܠܬܐ<EOS>ܘܗܠܝܢ ܕܫܡܥ ܗܘܐ ܡܢܗ ܗ̣ܢܝܢ ܡܡܠܠ ܗܘܐ ܠܥܡܐ<EOS> ܟܕ ܡܪܢ ܩܪܝܒ ܗܘܐ ܘܡ̇ܥܕܪ܇ ܘܦܐܪܝܣܝܐ ܐܝܟ<EOS>
ܚܕܐ ܘܛܝܒܘܬܐ ܡ̇ܫܟܢ<EOS> ܘܟܕ ܗܟܢܐ ܐܦܝܣ ܠܥܡܐ ܘܠܟܠܗܘܢ ܫܪܪ ܘܐܝܟ ܡܠܐܝܟܐ ܡܢ ܟܠܗܘܢ ܡܬ̣ܚܙܐ<EOS>
ܘܡܬ̇ܩܠܣ ܚܛ̣ܦ ܐܢܘܢ ܡܢ ܡܨܝ̈ܕܬܐ ܕܛܥܝܘܬܐ<EOS> ܟܕ ܐܒܗ̇ܬܗ ܠܬܢܝܢܐ ܡܪܚܩܢܐ ܘܡܫܡܫ̈ܢܘܗܝ<EOS>
ܘܠܡܢܝ̈ܚܢܘܗܝ ܒܗ̇ܘ ܙܒܢܐ ܛܘܒܢܐ ܕܝܘܣܩܘܪܘܣ ܪܝܫܐ ܕܐܦܝܣܩܘ̈ܦܐ ܟܕ ܐܓܘܢܐ ܫܦܝܪܐ ܕܡܘܕܝܢܘܬܐ<EOS>
ܐܬܟ̇ܬܫ ܘܪܗܛܗ ܫ̇ܡܠܝ ܘܗܝܡܢܘܬܐ ܫܠܝܚܝܬܐ ܕܠܐ ܥܒܘܪܐ ܥܕܡܐ ܠܫܘܠܡܐ ܢܛ̣ܪ ܟܕ ܐܝܬܘܗܝ<EOS>
ܒܐܝܟܣܘܪܝܐ̣ ܐܫܬܡܠܝ ܒܓܢܓܪܐ ܡܕܝܢܬܐ܇ ܗ̇ܝ ܕܐܝܬܝܗ̇ ܡܛܪܘܦܘܠܝܣ ܕܦܦܠܓܘܢܝܐ ܟܕ<EOS>
ܗܘܐ ܐܦܝܣܩܘܦܐ ܫܢܝ̈ܐ ܫܒ̣ܥ ܘܬܠܬܐ ܝܪ̈ܚܐ<EOS> ܘܗ̣ܘ ܝܘܡܐ ܕܫܟ̣ܒ ܒܗ ܐܝܬܘܗܝ ܗܘܐ ܫܒܥܐ ܒܐܝܠܘܠ<EOS>ܘܟܕ ܫܡܥܐ ܡܪܝܪܐ ܘܕܟܐܒܐ ܡܛܠܬܗ ܐܣܬ̇ܒܪ ܠܡܕܝ̈ܢܬܐ ܕܐܠܟܣܢܕܪ̈ܝܐ ܟܢܫ̈ܐ ܡܢ ܕܥܡܡ̈ܐ<EOS>
ܐܘܪ̈ܬܘܕܘܟܣܘ ܘܕܝܪ̈ܝܐ ܩܕܝ̈ܫܐ̣ ܘܕܝܪ̈ܝܬܐ ܐܬܬܒܪܘ ܒܢܦܫܐ ܡܢ ܚܫܐ ܩܫܝܐ ܘܥܩܬܐ ܟܕ ܦܣ̣ܩܘ<EOS>
ܣܒܪܐ ܡܟܝܠ ܕܦܘܪܩܢܗܘܢ<EOS> ܗ̣ܘ ܕܝܢ ܕܐܒܐ ܩܫܝܐ ܘܫ̇ܬܐ ܕܡܐ ܦܪܛܘܪܝܘܣ ܒܚܕܘܬܐ ܪܒܬܐ ܘܒܦܨܝܚܘܬܐ<EOS>
ܡܕܝܨ ܗܘܐ ܘܡܫܬܢܐ<EOS> ܐܝܟ ܡ̇ܢ ܕܡܫܪܪܬܐ ܡܟܝܠ ܐܝܬ ܠܗ ܪܝܫܢܘܬܐ ܘܕܠܐ ܫܓܘܫܝܐ<EOS> ܡܢ ܗܪܟܐ<EOS>
ܠܥܠ̈ܡܝܐ ܘܠܕܝܪ̈ܝܐ ܗܠܝܢ ܕܠܐ ܨ̇ܒܝܢ ܗܘܘ ܕܢܫܬܘܬܦܘܢ ܠܗ ܒܝ̣̈ܫܬܐ ܩܫܝ̈ܬܐ ܡ̇ܚܘܐ ܗܘܐ<EOS> ܟܕ<EOS>
ܠܪ̈ܝܫܢܐ ܙܒ̇ܢ ܗܘܐ ܘܒܐܝ̈ܕܝܗܘܢ ܟܠ ܐܕܫ̈ܐ̣ ܕܨܥܪ̈ܐ ܘܕܥܩ̈ܬܐ ܠܐ ܡܣܬܝܒܪ̈ܢܝܬܐ ܡ̇ܝܬܐ ܗܘ̣ܐ<EOS>
ܥܠ ܐܘܪ̈ܬܘܕܘܟܣܘ<EOS> ܟܕ ܟܢܫ̈ܐ ܕܐܣܛܪ̈ܛܝܘܛܐ ܒܥܪ̈ܝܪܝܐ ܘܒܪ̈ܒܪܝܐ ܐܥ̣ܠ ܠܡܕܝܢܬܐ<EOS> ܘܒܝ̈ܫܬܐ ܠܐ<EOS>
ܡܬܬ̇ܢܝܢܝ̈ܬܐ ܘܕܪ̈ܒܘ ܐܘ̈ܠܝܬܐ ܡܠܝ̈ܢ<EOS> ܘܠܐ ܢܡܘܣ̈ܝܬܐ ܕܟܝܢܐ ܕܠܐ ܚܘܣܢܐ ܣ̇ܥܪ ܗܘܐ ܥܕܡܐ<EOS>
ܕܐܦ ܥܠ ܒܬܘܠ̈ܬܐ ܩܕܝ̈ܫܬܐ ܡܬܚ ܠܫܢܝܘܬܗ<EOS> ܐܠܐ ܠܐ ܥܬܝܕ ܗܘܐ ܗ̇ܘ ܕܝ̇ܢܐ ܟܐܢܐ ܘܚܝܠܬܢܐ ܘܢܓܝܪ<EOS>
ܪܘܚܐ܇ ܕܝܬܝܪ ܢ̇ܓܪ ܪܘܚܐ ܥܠ ܒܝ̈ܫܬܐ ܕܕܐܝܟ ܗܠܝܢ܇ ܗ̇ܘ ܕܡ̇ܚܐ ܘܡܐܣܐ܇ ܘܪܕ̇ܐ ܘܡܚܠܡ<EOS> ܐܠܐ<EOS>
ܐܬܬܥܝܪ ܡܪܝܐ ܐܝܟ ܗ̇ܘ ܕܕܡ̣ܝܟ܇ ܘܠܪܘܡܚܗ ܐܒܪܩ ܘܒܗ̇ ܩ̣ܛܠ ܠܬܢܝܢܐ ܥܩܠܩܠܐ܇ ܠܡܪܩܝܢܘܣ ܐܡ̇ܪ<EOS>
ܐܢܐ ܐܬܘܪܝܐ ܚ̣ܕܬܐ܇ ܟܕ ܡܚܝܗܝ ܡܠܐܝܟܐ ܥܠ ܩܕܠܗ ܐܝܟ ܕܒܣܝܦܐ ܡܚܘܬܐ ܠܐ ܡܬܐܣܝܢܝܬܐ܇ ܐܝܟܢܐ<EOS>
ܕܗ̇ܢܘܢ ܕܒܥܝ̈ܢܝܗܘܢ ܚܙܘ ܘܐܫܬܪܪܘ ܐܣܗܕܘ<EOS> ܗܝܕܝܢ ܗܟܝܠ ܛܘܒܢܐ ܦܛܪܘܣ ܟܕ<EOS>
ܫܒܩܗ̇ ܠܐܝܟܣܘܪܝܢܟܘܣ ܦܢ̣ܐ ܠܐܠܟܣܢܕܪܝܐ<EOS> ܐܠܗܐ ܕܝܢ ܐܝܬܘܗܝ ܗܘܐ ܗ̇ܘ ܕܐܗܦܟܗ ܠܬܡܢ ܡܛܠ<EOS>
ܡܕܒܪܢܘܬܐ ܐܠܗܝܬܐ ܕܥܬܝܕܐ ܗܘܬ ܕܬܗܘܐ܇ ܠܒܘܝܐܐ ܕܥܡܐ ܡܗܝܡܢܐ܇ ܘܠܬܘܪܨܐ ܘܩܘܝܡܐ ܕܗܝܡܢܘܬܐ<EOS>
ܬܪܝ̣ܨܬ ܫܘܒܚܐ<EOS> ܐܝܬܝܗ̇ ܕܝ̣ܢ ܗܕܐ<EOS> ܟܕ ܡ̇ܢܥ ܠܡܕܝܢܬܐ ܕܐܠܟܣܢܕܪ̈ܝܐ ܫܡ̣ܥܐ ܕܡ̇ܘܬܗ<EOS>
ܕܡܪܩܝܢܘܣ ܗ̇ܘ ܕܗܘܐ ܪܝܫܐ ܘܥܠܬܐ ܘܩܝܘܡܐ ܕܒܝ̈ܫܬܐ ܕܕܐܝܟ ܗܠܝܢ ܗ̣ܢܘܢ ܥܡܡ̈ܐ ܡܗ̈ܝܡܢܐ ܕܡܢ<EOS>
ܟܕܘ ܡܫܪܝܢ ܗܘܘ ܘܡ̇ܥܩܝܢ ܡܢ ܐܘ̈ܠܨܢܐ ܣܓܝ̈ܐܐ ܘܪ̈ܕܘܦܝܐ ܕܐܬܘ ܥܠܝܗܘܢ ܐܝܟ ܕܐܡܝܪ ܘܡܪ̈ܦܝܢ<EOS>
ܗܘ̈ܝ ܐܝܕܝܗ̈ܘܢ ܟܕ ܙܒܢܐ ܕܢܦܐܫܐ ܐܫܟܚܘ ܡܢ ܕܪܝܫ ܚܝ̣ܘ<EOS> ܘܬܫܒܘܚܬܐ ܕܩܘܒ̇ܠ ܛܝܒܘܬܐ<EOS>
ܘܕܡܡܠܠܘܬ ܫܘܒܚܐ ܡܣܩܝܢ ܗܘܘ ܠܡܫܝܚܐ ܦܪܘܩܢ܇ ܗ̇ܘ ܕܠܐ ܠܓܡܪ ܪܓ̣ܙ ܘܐܫ̣ܠܡ ܐܢܘܢ ܒܐܝ̈ܕܝܐ<EOS>
ܕܗ̇ܘ ܕܐܒܐ ܡܚܒܠܢܐ ܘܫ̇ܬܐ ܕܡܐ<EOS> ܘܐܝܟ ܡ̇ܢ ܕܙܒܢܐ ܕܠܚ̇ܡ ܘܚܒܝܒ ܠܗܘܢ ܚ̣ܙܘ ܟܕ ܐܬܟ̇ܢܫܘ<EOS>
ܟܢ̣̈ܫܐ ܕܕܝܪ̈ܝܐ ܩܕܝ̈ܫܐ ܘܠܘ ܒܠܚܘܕ ܗ̇ܢܘܢ ܕܐܝܬ ܒܗ̇ ܒܡܕܝܢܬܐ ܐܠܐ ܘܗ̇ܢܘܢ ܕܐܝܬ ܠܘܬܗ̇<EOS>
ܒܗ̇ܘ ܕܡܬ̣ܩܪܐ ܐܢܛܘܢ ܘܒܐܩܛܩܕܩܛܘܢ ܘܒܐܝܩܣܛܘܢ ܘܒܫܪܟܐ ܕܕܝܪ̈ܝܬܐ ܩܕܝ̈ܫܬܐ ܥܡ ܟܠܗ ܥܡܐ<EOS>
ܡܗܝܡܢܐ ܘܛ̇ܢܢܐ ܕܐܠܟܣܢܕܪܝܐ ܡܕܝܢܬܐ ܟܕ ܐܝܬ ܠܗܘܢ ܪܝܫܐ ܘܩܕܡܝܐ ܕܝܠܗܘܢ ܘܠܘܬ ܗܕܐ ܡܥ̣ܝܪ ܘܡܩܝܡ ܠܗܘܢ ܐܝܟ ܨܒܝܢܐ ܕܐܠܗܐ ܛܘܒܢܐ ܥܢܘܝܐ ܘܢܒܝܐ ܪܒܐ ܠܘܢܓܝܢܐ ܐܒܐ<EOS>
ܕܕܝܪ̈̄ܝܐ ܟܕ ܓܘܢܐܝܬ ܐܬܚ̇ܫܒܘ ܟܠܗܘܢ ܫܕܪ ܐܢܫ̈ܝܢ ܕܠܗܕܐ ܠܚܡܝ̣ܢ<EOS> ܘܚ̣ܛܦܘ ܡܢ ܡܕܒܪܐ<EOS> ܟܕ<EOS>
ܠܐ ܩܲܕܡ ܐܝܠܦ ܘܠܐ ܣܟ ܐܪܓܫ܇ ܠܩܕܝܫܐ ܛܝܡܬܐܘܣ܇ ܗ̇ܘ ܡܘܕܝܢܐ ܛܒܝܒܐ ܘܣܗܕܐ ܫܪܝܪܐ܇ ܕܡܢ ܟܕܘ<EOS>
ܒܐܝܩܪܐ ܕܩܫܝܫܘܬܐ ܡܢ ܪܒܐ ܩܘܪܝܠܘܣ ܪܝܫܐ ܕܐܦܝܣ̈ܩܘܦܐ ܐܬܝܩ̣ܪ ܗܘܐ܇ ܥܡ ܐܢܛܠܝܘܣ ܐܚܘܗܝ<EOS>
ܚܬܝܬܐ ܘܫܲܘܐ ܠܗ ܒܛܢܢܐ<EOS> ܓܒܪܐ ܕܡܨܒܬ ܒܟܠܗ̇ ܣܥܘܪܘܬܐ ܘܛܝܒܘܬܐ ܫܠܝܚܝܬܐ<EOS> ܘܝܬܝܪܐܝܬ<EOS>
ܒܚܬܝܬܘܬܐ̣ ܘܒܛܢ̣ܢܐ ܚܡܝܡܐ ܕܗܝܡܢܘܬܐ ܬܪܝ̣ܨܬ ܫܘܒܚܐ<EOS> ܘܟܕ ܐܝܬܝܘܗܝ ܠܡܕܝܢܬܐ ܠܥܕܬܐ<EOS>
ܕܡܬܩܪܝܐ ܩܣ̇ܪܝܘܢ ܟܕ ܟܠܗ̇ ܡܕܝܢܬܐ ܐܝܟ ܚܕܐ ܐܝܟ ܕܠܡܐܡܪ ܥܡ ܢܫ̈ܐ ܘܒܢܝ̈ܐ ܐܬܟ̇ܢܫܬ ܥܡ<EOS>
ܕܝܪ̈ܝܐ ܩܕܝ̈ܫܐ ܣܪܗܒܘ ܕܟܝܪܘܛܘܢܝܣܐ ܢܥܒܕܘܢܝܗܝ ܘܢܩ̣ܝܡܘܢܝܗܝ ܪܝܫ ܟܗ̈ܢܐ܇ ܘܟܪܘܙܐ<EOS>
ܘܡܬܟܬܫܢܐ ܕܚܠܦ ܕܚܠ̣ܬ ܐܠܗܐ<EOS> ܐܠܐ ܟܕ ܚܕ ܒܠܚܘܕܘܗܝ ܐܫܬܟܚ ܡܢ ܐܦܝܣ̈ܩܘܦܐ ܐܪ̈ܬܘܕܘܟܣܘ<EOS>
ܐܝܬܘܗܝ ܗܘܐ ܕܝܢ ܗܢܐ ܐܘܣܒܝܣ ܕܦܝܠܘܣܝܘܢ ܡܛܠ ܗ̇ܝ ܕܗܠܝܢ ܐܚܪ̈ܢܐ ܕܪܕܝܦܝܢ ܗܘܘ ܘܡ̇ܛܫܝܢ<EOS>
ܘܠܐ ܡܡܪܚܝܢ ܗܘܘ ܕܢܬ̣ܚܙܘܢ ܟܕ ܐܬܝ̣ܕܥ ܠܥܡܐ ܒܨܒܝܢܐ ܕܐܠܗܐ ܕܛܘܒܢܐ ܦܛܪܘܣ ܗ̇ܘ ܕܝܠܢ ܬܡܢ<EOS>
ܐܝܬܘܗܝ ܘܡ̇ܛܫܝ ܪܗ̣ܛܘ ܥܡܐ̣ ܘܐܬܘ ܡܢ ܫܠ̣ܝܐ܇ ܠܕܘܟܬܐ ܗ̇ܝ ܕܡܕܝܪ ܗܘܐ ܒܗ̇ ܗ̣ܘ ܛܘܒܢܐ<EOS> ܘܟܕ ܫܩܠܘܗܝ ܒܩܛܝܪܐ ܘܥܠ ܟܬܦ̈ܬܗܘܢ ܛܥܢܘܗܝ ܐܘܒܠܘܗܝ ܠܩܣܪܝܘܢ܇ ܐܝܟܐ<EOS>
ܕܐܝܬܝܗܘܢ ܗܘܘ ܟܢܫ̈ܐ ܕܥܡܡ̈ܐ ܕܐܝܟ ܢܡܘܣ̈ܐ ܥܬܝ̈ܩܐ ܘܥܝ̈ܕܐ ܒܙܒ̈ܢܐ ܕܪ̈ܕܘܦܝܐ ܡܦܣܝܢ ܗܘܘ<EOS>
ܢܥ̣ܒܕܘܢ<EOS> ܘܟܕ ܦܠܝܪܘܦܘܪܬܢܐ ܗ̣ܘܐ ܗ̣ܘ ܛܘܒܢܐ ܠܘܩܕܡ ܡܢ ܐܠܗܐ ܕܨܒܝܢܗ ܐܝܬܘܗܝ ܗܢܐ ܐܝܟܙܢܐ<EOS>
ܕܙܒܢ̈ܝܢ ܣܓܝ̈ܐܢ ܟܣܝܐܝܬ ܓ̣ܠܐ ܠܪ̈ܚܡ̇ܘܗܝ ܚܒܝ̈ܒܐ ܗܟܢܐ ܥܡ ܗ̇ܘ ܐܦܝܣܩܘܦܐ ܛܝܡܬܐܘܣ ܟܕ<EOS>
ܛܝܒܘܬܐ ܕܐܠܗܐ ܩܪܝܒܐ ܗܘܬ ܗܝܕܝܢ ܘܟܠܡܕܡ ܣ̇ܥܪܐ<EOS> ܟܕ ܕܝܢ ܟܠܗܘܢ ܥ̣ܦܝܢ ܡܛܠ ܚܕܘܬܐ ܘܪܘܙܐ<EOS>
ܕܣܒܪܐ ܕܐܝܟ ܗܢܐ ܐܫܟܚ ܕܢ̣ܬܛܥܐ ܗ̣ܘ ܛܘܒܢܐ ܦܛܪܘܣ ܟܕ ܥܒ̣ܪ ܒܝܢܬ ܥܡܐ ܘܐ̣ܙܠ ܐܬܛ̇ܫܝ<EOS> ܟܕ<EOS>
ܣܬ̣ܪܗ ܡܪܝܐ ܗ̇ܘ ܕܓܠ̣ܐ ܠܗ܇ ܟܕ ܕܚ̇ܠ ܗܘܐ ܕܡܕܡ ܕܐܝܟ ܗܟܢ ܢܥ̣ܒܕ ܒܕܡܘܬ ܦܝܠܝܦܘܣ ܫܠܝܚܐ܇<EOS>
ܕܟܕ ܐܥܡܕܗ ܠܗ̇ܘ ܡܗܝܡܢܐ ܕܩܢܕܩܝ<EOS> ܡܚܕܐ ܠܐ ܐܬܚܙܝ<EOS> ܒܟܠܙܒܢ ܓܝܪ ܥ̇ܪܩ ܗܘܐ ܗ̣ܘ ܛܘܒܢܐ ܡܢ<EOS>
ܐܝܩܪܐ ܘܫܘܒܚܐ ܕܒܢܝ̈ܢܫܐ ܐܝܟ ܡ̇ܢ ܕܡܥܟܪܢܐ ܗ̇ܘܐ ܠܗ ܕܫܠܝܐ ܕܠܐ ܢܘܬܦܐ ܗ̇ܘ ܕܪܚܝܡ ܠܗ<EOS>
ܘܥܢܝܢܐ ܠܐ ܫܓܝܫܐ ܕܥܡ ܐܠܗܐ ܐܦܢ ܥܕܡܐ ܠܫܘܠܡܐ ܢܦܘܩ ܢܝܫܗ ܐܝܟ ܪܓܬܗ ܠܐ ܐܫܬ̣ܒܩ<EOS> ܟܕ ܓܝܪ<EOS>
ܟܝܪܛܘܢܝܐ ܕܪܝܫ ܟܗ̈ܢܐ ܪܒܐ ܛܝܡܬܐܘܣ ܗܟܢܐ ܒܦܣܩܐ ܘܒܫܦܝܪܘܬ ܨܒܝܢܐ ܕܐܠܗܐ<EOS>
ܗܘ̣ܬ ܒܓܒܝܘܬܐ ܘܒܝܨܝܦܘܬܐ ܘܒܦܣܝܦܝܣܡܐ ܕܥܡܐ ܕܐܠܟܣܢܕܪ̈ܝܐ ܘܕܩ̈ܕܝܫܐ ܘܫܩ̈ܝܠܝ ܨܠܝܒܐ<EOS>
ܕܝܪ̈ܝܐ ܘܚܕܘܬܐ ܠܐ ܡܬܡܠܠܢܝܬܐ ܘܕ̇ܝܨܐ ܐܚܝܕ ܗܘܐ ܠܢܦ̈ܫܬܐ ܕܟܠܗܘܢ ܟܕ ܥܡ̈ܡܐ ܡܥܕܥܐܕܝܢ<EOS>
ܘܚ̇ܕܝܢ ܗ̇ܘ ܪܫܝܥܐ ܘܛܡܐܐ ܒܟܠ ܦܪܛܘܪܝܘܣ ܟܕ ܚ̣ܙܐ ܢܦܫܗ ܕܒܩܝܢܕܘܢܘܣ ܐܝܬܘܗܝ ܝܬܝܪܐ<EOS>
ܐܬܒܥܪܪ<EOS> ܘܟܕ ܙܒ̣ܢ ܠܪ̈ܝܫܢܐ ܒܕܗܒܐ ܣܓܝܐܐ ܘܝܬܝܪܐܝܬ ܠܗ̇ܘ ܕܡܬܐܡܪ ܣܛܪܛܝܠܛܝܣ ܕܫܡܗ ܗܘܐ<EOS>
ܕܝܢܘܣܝܘܣ ܓܒܪܐ ܩ̇ܛܘܠܐ ܘܥܙܝܙ ܚܡܬܐ ܠܫܢܝܘܬܐ ܕܐܝܟ ܗܕܐ ܐܥܝܪ ܐܝܟܢܐ ܕܥܡ ܣܘܓܐܐ ܕܦܠ̣ܚ̈ܐ<EOS>
ܡܙܝ̈ܢܐ ܒܥܪ̈ܝܪܝܐ ܘܒܪ̈ܒܪܝܐ ܢܪܗܛ ܠܥܕܬܐ ܩܕܝܫܬܐ ܕܐܠܗܐ ܘܠܣ̈ܓܝܐܐ ܡܢ ܥܠ̈ܡܝܐ ܘܕܝܪ̈ܝܐ<EOS>
ܘܕܝܪ̈ܝܬܐ ܕܠܐ ܚܘܣܢܐ ܢܩ̇ܛܠ<EOS> ܠܣܓ̈ܝܐܐ ܕܝܢ ܒܡܚܘ̈ܬܐ ܢܦܲܣܩ ܘܦ̣ܠܓܘ ܡܝ̈ܬܐ ܢܫܒܘܩ<EOS> ܘܠܚܪܬܐ<EOS>
ܠܐ ܐܡܐܢ܇ ܕܢܲܣܒ ܚܐܦܐ ܠܒܝܬ ܡܥܡܘܕܝܬܐ ܐܠܗܝܬܐ܇ ܘܡܢܗ ܕܝܘܪܕܢܢ ܩܕܝܫܐ ܗ̇ܢܘ ܕܝܢ ܡܢܗ ܕܘܙܢܐ<EOS>
ܕܡܥܡܘܕܝܬܐ ܣܓܝܕܬܐ ܢܚܛܘܦ ܡܪܕܘܐܝܬ ܠܩܕܝܫܐ ܛܝܡܬܐܘܣ̣ ܥܡ ܐܢܛܠܝܘܣ ܐܚܘܗܝ܇ ܘܢܘܒܠܘܢܝܗܝ<EOS>
ܠܛܦܘܣܝܪܝܢ ܩܣܛܪܐ ܡ̇ܕܒܪܝܬܐ܇ ܕܪܚܝܩܐ ܡܢ ܡܕܝܢܬܐ ܬܠܬܝܢ ܡܝ̈ܠܐ<EOS> ܘܚܒܫܘܗܝ ܬܡܢ ܟܕ ܡܬܢ̣ܛܪ ܡܢ<EOS>
ܐܣܛܪ̈ܛܝܘܛܐ<EOS> ܐܝܟܢܐ ܕܡܟܝܠ ܟܕ ܐܫܟܚ ܙܒܢܐ ܕܥ̇ܗܢ ܠܫܢܝܘܬܗ ܗ̣ܘ ܪܫܝܥܐ ܦܪܛܘܪܝܘܣ ܒܝܫ̈ܬܐ<EOS>
ܣܓܝ̈ܐܬܐ ܬܘܒ ܢܚܘܐ ܠܘܩܒܠ ܕܝܪ̈ܝܐ ܘܥܠܡ̈ܝܐ܇ ܗܠܝܢ ܕܠܐ ܨ̇ܒܝܢ ܕܢܫܬܘܬܦܘܢ ܠܪܘܫܥܗ<EOS> ܝܬܝܪܐܝܬ<EOS>
ܠܘܩܒܠ ܗܠܝܢ ܕܝܨܦ̣ܘ ܕܟܝܪܛܘܢܝܐ ܕܛܘܒܢܐ ܛܝܡܬܐܘܣ<EOS> ܗܠܝܢ ܟܕ ܠܐ ܐܫܟܚܘ<EOS>
ܕܢܣܝܒܪܘܢ ܥܡܡ̈ܐ ܘܦܣ̣ܩܘ ܣܒܪܐ ܘܡܟܝܠ ܡܠ̣ܬ ܢܦܫܗܘܢ ܘܣܒܥܘ ܡܢ ܥܩܬܐ ܐܫܬ̇ܠܗܒܘ ܒܛܢܢܐ<EOS>
ܣܗܕܝܐ ܘܣ̣ܕܪܘ ܩܪܒܐ ܟܠܝܘܡ ܠܘܩܒܠ ܐܣܛܪ̈ܛܝܘܛܐ ܘܩܪܒܐ ܒܝܬܝܐ ܐܩܝܡܘ܇ ܥܡ ܩܛ̈ܠܐ ܘܐܫܝܕܘܬܐ<EOS>
ܕܕܡܐ<EOS> ܟܕ ܕܚ̣ܠܘ ܗܟܝܠ ܗ̣ܢܘܢ ܪ̈ܝܫܢܐ ܕܡܕܝܢܬܐ ܘܗ̇ܘ ܕܡܬܐܡܪ ܐܣܛܪܛܝܠܛܝܣ ܕܠܐ ܬܐܒܕ<EOS>
ܡܕܝܢܬܐ ܕܐܝܟ ܗܕܐ ܕܡ̇ܠܟܐ ܒܕܠܐ ܥܕܟܝܠ ܝܠ̣ܦ ܘܠܐ ܐܬܝ̣ܕܥ ܠܗ ܡܢܗܘܢ ܗܠܝܢ ܕܗ̈ܘܝ ܘܢܬܚ̇ܡܬ<EOS>
ܥܠܝܗܘܢ ܐܦ ܓܝܪ ܗܐ ܡܢ ܟܕܘ ܒܟܠܕܘܟ ܐܣܬܒܪܬ ܗܘܬ ܩܛܣܛܣܝܣ ܘܡܣܪܚܢܘܬܐ ܕܡ̇ܠܟܐ ܚܕܬܐ ܠܐܘܢ<EOS>
ܐܬܚ̇ܫܒܘ ܐܝܟܚܕܐ ܕܐܦ ܠܗ ܠܦܪܛܘܪܝܘܣ ܢ̇ܦܩܘܢ ܠܒܪ ܡܢ ܡܕܝܢܬܐ ܘܢܘܒܠܘܢܝܗܝ ܠܕܘܟܬܐ ܡܕܡ<EOS>
ܘܢܛܪܘܢܝܗܝ<EOS> ܥܕܡܐ ܕܟܕ ܡܠܦܝܢ ܠܡ̇ܠܟܐ܇ ܢܦܩܘܕ ܡܛܠ ܟܠ ܚܕ ܡܢܗܘܢ ܗ̇ܝ ܕܫܦܪܐ ܠܗ<EOS> ܟܕ ܢܦ̣ܩ<EOS>
ܗܟܝܠ ܗ̣ܘ ܦܪܛܘܪܝܘܣ̣ ܒܝܕ ܐܣܛܪ̈ܛܝܘܛܐ ܛܢ ܐܢܫ ܡܢܗܘܢ ܘܩܛܠ̣ܗ ܒܥܪܒܥܐ ܒܢܝܣܢ ܒܬܪ ܥܣܪܝܢ<EOS>
ܝܘ̈ܡܬܐ ܕܟܝܪܛܘܢܝܐ ܕܛܘܒܢܐ ܛܝܡܬܐܘܣ<EOS> ܟܕ ܝܬ̣ܒ ܗܘܐ ܥܠ ܬܪܘܢܘܣ ܚܡܫ ܫܢܝ̈ܢ ܘܫܬܐ ܝܪ̈ܚܝܢ<EOS>ܗ̇ܝ ܕܟܕ ܗܘܬ ܘܥ̣ܪܩܘ ܟܠܗܘܢ ܐܝܟܚܕܐ ܥܠܡܝ̈ܐ ܘܐܣܛܪ̈ܛܝܘܛܐ<EOS> ܐܫܬ̣ܒܩ̣ ܟܕ ܫ̣ܕܐ ܒܫܘܩܐ ܒܕܡܘܬ<EOS>
ܚܙܝܪܐ ܐܘ ܟܠܒܐ܇ ܗ̇ܢܘܢ ܕܒܗܘܦܟܘ̈ܗܝ ܘܒܦܩܪܘܬܗ ܠܗܘܢ ܐܬܕܡ̇ܝ܇ ܟܕ ܐܒܕܢܐ ܢܬ̣ܦ ܠܢܦܫܗ<EOS> ܗܠܝܢ<EOS>
ܡ̇ܢ ܗܟܝܠ ܕܒܗܠܝܢ ܕܓ̈ܕܫܝ ܗܘ̈ܝ ܕܠܟܠܗ̇ ܡܫܡܥܬܐ ܕܕܚ̈ܠܝ ܐܠܗܐ ܥܒܪ̈ܢ ܫܒܩܝܢ<EOS>
ܚܢܢ ܠܐܚܪ̈ܢܐ ܕܢܫܬܥܘܢ ܘܢ̇ܟܬܒܘܢ<EOS> ܐܦܢ ܓܝܪ ܫ̇ܘܐ ܗܘܐ ܗ̇ܘ ܕܚ̣ܫ ܐܠܐ ܠܐ ܠܢ ܦܐܝܐ ܘܠܐ<EOS>
ܕܢܫ̣ܡܥ ܗܠܝܢ ܕܐܝܟ ܗܟܢ ܘܠܐ ܕܢ̇ܬܢܐ<EOS> ܒܪܡ ܐܝܟ ܕܟܬܝܒ ܚ̇ܙܝܢ ܚܢܢ ܕܐܫܬܡ̣ܠܝܬ ܥܠܘܗܝ̣ ܡܠܬܐ<EOS>
ܐܠܗܝܬܐ܇ ܕܓܒܪܐ ܥܘ̇ܠܐ ܒܝ̣ܫܬܐ ܬܨܘܕܝܘܗܝ ܠܐܒܕܢܐ ܘܗ̇ܝ ܕܐܢܬ ܡܟܟܬ ܠܫܒܗܪ̈ܢܐ ܐܝܟ<EOS>
ܕܠܩܛܝ̈ܠܐ̇ ܘܕܡܪܝܐ ܠܘܩܒܠ ܫܒܗܪ̈ܢܐ ܡ̇ܩܪܒ܇ ܘܕܠܝܘܡܐ ܕܢܟܣܬܗ ܡܬ̣ܢܛܪ ܪܫܝܥܐ<EOS> ܟܕ ܕܝܢ ܐܫܬ̣ܠܚ<EOS>
ܗܠܝܢ ܠܠܐܘܢ ܡ̇ܠܟܐ ܐܬܪܚܡ ܥܠ ܥܩ̈ܬܐ ܕܟܠܗ ܗܢܐ ܙܒܢܐ ܐܕܪ̈ܟܝ ܠܡܕܝܢܬܐ ܕܐܠܟܣܢܕܪ̈ܝܐ<EOS> ܘܟܕ<EOS>
ܚܐ̇ܣ ܥܠ ܗܠܝܢ ܕܐܫܬ̣ܚܪܘ ܦܩܕ ܕܛܘܒܢܐ ܛܝܡܬܐܘܣ ܗ̇ܘ ܕܩ̇ܒܠ ܣܝ̇ܡ ܐܝܕܐ ܡܢ ܐܠܗܐ ܢܥ̣ܘܠ<EOS>
ܘܢܲܣܒ ܬܪܘܢܘܣ ܕܝܠܗ ܘܗܟܢܐ ܗ̣ܝ ܡܕܝܢܬܐ ܬܫܬܝܢ ܘܢܬ̣ܢܦܫ ܥܡܐ܇ ܘܢܫܟܚ ܒܘܝܐܐ ܕܗܠܝܢ ܒܝ̣ܫ̈ܬܐ<EOS>
ܕܥܒܪ̈ܝ܇ ܗ̇ܝ ܕܐܦ ܗܘ̣ܬ ܠܗܘܢ ܒܝܕ ܦܘܢܝܗ ܕܛܘܒܢܐ ܛܝܡܬܐܘܣ ܒܟܠܕܘܟ ܓܝܪ ܐܝܬ ܗܘܐ ܠܡܚܙܐ܇<EOS>
ܚܕܘܬܐ ܘܪܘܙܐ ܘܕܝ̇ܨܐ ܕܡܠܝܐ ܗܘܬ ܡܕܝܢܬܐ܇ ܟܕ ܟܢܫ̈ܐ ܣܓܝ̈ܐܐ ܕܠܐ ܡܗ̈ܝܡܢܐ ܪܗܛܝܢ ܗܘܘ<EOS>
ܘܥܡܕܝܢ<EOS> ܘܕܒܦܣܝܩ̈ܬܐ ܐ̇ܡܪ<EOS> ܫܡܝܐ ܐܝܬܝܗ̇ ܡܕܝܢܬܐ ܕܐܠܟܣܢܕܪ̈ܝܐ̣ ܒܗܠܝܢ ܝܘ̈ܡܬܐ<EOS> ܟܕ ܩܘܝ<EOS>
ܗܟܝܠ ܛܘܒܢܐ ܛܝܡܛܐܘܣ ܒܐܦܝܣܩܦܘܬܐ ܙܒܢܐ ܕܫܒܥ ܫܢܝ̈ܢ ܬܘܒ ܫܐܕܐ ܚ̇ܣܡܐ ܟܕ ܠܐ ܡܣܝܒܪ ܕܢܚ̣ܙܐ<EOS>
ܦܘܪܩܢܐ ܕܒܢܝ̈ܢܫܐ ܐܥܝܪ ܒܪܘܓܙܐ ܠܘܬ ܛܢ̣ܢܐ ܒܝ̣ܫܐ ܘܚ̇ܣܡܐ܇ ܠܐܦܝܣܩ̈ܘܦܐ<EOS>
ܕܒܟܠܕܘܟ<EOS> ܘܝܬܝܪܐܝܬ ܠܗ̇ܘ ܕܒܩܘܢܣܛܢܛܝܢܦܘܠܝܣ ܘܠܗ̇ܘ ܕܪܘܡܝ<EOS> ܐܦ ܓܝܪ ܐܝܬܝܗ̇ ܗܘܬ ܠܗܘܢ<EOS>
ܒܗܬܬܐ ܘܚܣ̣ܕܐ܇ ܩܛܣܛܣܝܣ ܘܫܘܒܚܐ ܘܕܘܒܪܐ ܘܦܐܪܝܣܝܐ ܕܝܠܗ ܕܛܘܒܢܐ܇ ܟܕ ܟܠܝܘܡ ܓܠܝܐܝܬ ܡܢܗ<EOS>
ܘܡܢ ܐܦܝܣܩܘܦ̈ܐ ܕܬܚܘܬܘܗܝ܇ ܘܩܠܝܪ̈ܝܩܘ ܘܕܝܪ̈ܝܐ ܘܥܠܡܝ̈ܐ܇ ܡܬܚܪܡܐ ܗܘܬ ܣܘܢܕܘܣ ܪܫܝܥܬܐ<EOS>
ܕܟܠܩܝܕܘܢܐ<EOS> ܘܟܕ ܒܪܗ̣ܛܐ ܣܓܝܐܐ ܕܠܟܠ ܓܒܝ̈ܢ ܐܬܚ̇ܫܚܘ ܘܒܡܘܗ̈ܒܬܐ ܘܒܦܪܘܣܛܣܝܐ ܕܪ̈ܫܝܥܐ ܟܕ<EOS>
ܐܫܟܚ ܕܡܢ ܪܚܡ̣ܬ ܟܣܦܐ ܡ̣ܙܕܟܝܢ ܗܠܝܢ ܕܒܗ̇ܘ ܙܒܢܐ ܐܚܝܕܝܢ ܗܘܘ ܠܐ ܠܘܩܕܡ ܫܠ̣ܝܘ ܡܢ<EOS>
ܛܘܟܢܗܘܢ ܘܒܝ̣ܫܘܬܗܘܢ܇ ܥܕܡܐ ܕܥܡ ܩܛ̈ܠܐ ܣܓ̈ܝܐܐ ܕܥܡܐ ܘܐܫܝܕܘܬܐ ܕܕܡܐ܇ ܥܒ̣ܕܘ ܕܢܫܬ̣ܕܐ<EOS>
ܠܐܝܟܣܘܪܝܐ ܛܘܒܢܐ ܛܝܡܬܐܘܣ܇ ܘܢܐܙܠ ܠܓܢܓܪܐ ܡܕܝܢܬܐ܇ ܐܝܟܐ ܕܐܫܬܡ̣ܠܝ ܟܠܝܠܐ ܕܡܘܕܝܢܘܬܐ<EOS>
ܕܠܒܝܫ ܙܟܘܬܐ ܘܪܝܫܟܗ̈ܢܐ ܕܝܣܩܪܘܣ ܒܪ ܡܘܕܝܢܘܬܗ<EOS> ܗܕܐ ܥ̣ܠܬܐ ܗܘ̣ܬ ܠܛܘܒܢܐ ܦܛܪܘܣ ܕܠܐ<EOS>
ܢܬܡ̣ܨܐ܇ ܕܐܝܟ ܨܠܘܬܗ ܘܪܓܬܗ ܡܢ ܒܝܢܬ ܒܢܝ̈ܢܫܐ ܢܫ̇ܢܐ܇ ܘܢܬܒܲܣܡ ܒܫܠܝܐ ܗ̇ܘ ܕܪܚܝܡ ܠܗ<EOS> ܟܕ<EOS>
ܢܦ̣ܩ ܓܝܪ ܛܝܡܬܐܘܣ ܪܝܫܐ ܕܐܦܝܣܩܘ̈ܦܐ ܘܐܫܬ̣ܠܡ ܠܐܝܟܣܘܪܝܐ ܒܦܘܩܕܢܐ ܘܒܫܘܠܛܢܐ ܡܠܟܝܐ ܘܐܢܫ<EOS>
ܐܚܪܝܢ ܡܢ ܩܫܝܫ̈ܢܐ ܥ̣ܠ ܚܠܦܘܗܝ ܡܢ ܦܘܩܕܢܐ ܡܠܟܝܐ ܕܫܡܗ ܡ̇ܢ ܛܝܡܬܐܘܣ ܫܡܐ ܕܝ̇ܢ ܝܬܝܪܐ<EOS>
ܡܬܩܪܐ ܗܘܐ ܣܠܘܦܩܪܘܣ ܘܒܗ̇ܘ ܒܕܡܘܬܐ ܐܚܝܕ ܗܘܐ ܒܒܝ̣ܫܘܬ ܫܘܒܚܐ ܕܟܠܩܝܕܘܢ̈ܝܐ ܟܕ ܚ̣ܙܐ<EOS>
ܦܛܪܘܣ ܗ̇ܘ ܡܢܝܚܢܐ ܕܐܠܗܐ ܘܒܪ ܛܢܢܐ ܕܡܘܫܐ ܪܒܐ ܫܚܩܐ ܕܐܚ̈ܐ ܡܗܝ̈ܡܢܐ<EOS>
ܕܐܫܬ̣ܒܩܘ ܒܝܬ ܡܘܬܐ ܘܒ̣ܨܕܝܐ ܕܗ̇ܢܘܢ ܕܡ̇ܒܢܝܢ ܠܗܘܢ ܘܡ̇ܣܡܟܝܢ ܠܗܘܢ ܘܩܝܢܕܘܢܝܣܐ ܥܒ̇ܕܝܢ<EOS>
ܕܢܙܕܥܙܥܘܢ ܡܢ ܫܪܪܐ ܕܗܝܡܢܘܬܐ ܢܣ̣ܒ ܛܢ̣ܢܐ ܐܠܗܝܐ ܟܕ ܥܕܡܐ ܠܡܘܬܐ ܐܠ̣ܨ ܢܦܫܗ ܟܕ ܗܠܝܢ<EOS>
ܡܠ̈ܐ ܛܒܝ̈ܒܬ ܒܟܠ ܕܫܠܝܚܐ ܡܬ̇ܪܥܐ ܘܡܬܗ̇ܓܐ܇ ܕܡܢ̣ܘ ܡܬܟܪܗ ܘܠܐ ܐܢܐ ܡܬܟܪܗ ܐܢܐ ܡܢ̣ܘ ܡܬܟ̣ܫܠ<EOS>
ܘܠܐ ܐܢܐ ܝ̇ܩܕ ܐܢܐ<EOS> ܘܟܕ ܠܫܠܝܘܬܐ ܕܠܗ ܪܚܝܡܐ ܐܝܟ ܕܠܐ ܙܒܢܐ ܫܒ̣ܩ ܐܙ̣ܠ ܬܘܒ ܠܡܕܝܢܬܐ<EOS>
ܕܐܠܟܣܢܕܪ̈ܝܐ ܘܠܥܘܡܪ̈ܐ ܩܕܝܫ̈ܐ ܕܚܕܪ̈ܝܗ̇ ܘܠܡܕܝܢ̈ܬܐ ܐܚܪ̈ܢܝܬܐ ܣܓܝ̈ܐܬܐ ܘܠܩܘܪ̈ܝܐ<EOS>
ܕܐܓܘܦܛܘܣ ܟܕ ܡ̇ܛܫܝܐܝܬ ܒܟܠܕܘܟ ܡܬܟܪܟ<EOS> ܘܡ̇ܒܢܐ ܘܡ̇ܣܡܟ ܠܟܢ̈ܫܐ ܕܐܘܪܬܘ̈ܕܘܟܣܘ ܘܐܚܪܢܐ<EOS>
ܦܘܠܘܣ ܫܠܝܚܐ ܠܟܠܢܫ̣ ܟܠ ܗ̇ܘܐ<EOS> ܟܕ ܒܡܠܬܐ ܘܒܥܒ̇ܕܐ ܕܘܒܪܗ ܘܙܢܗ ܛܘܦܣܐ ܠܡܠܦܢܘܬܐ ܕܕܘܒܪ̈ܐ<EOS>
ܕܕܚ̣ܠܬ ܐܠܗܐ ܘܛܢܢ̣ܐ ܐܠܗܝܐ ܝ̇ܗܒ ܗܘܐ<EOS> ܕܐܝܠܝܢ ܡ̇ܢ ܗܟܝܠ ܬܕܡܪ̈ܬܐ ܘܐܬܘ̈ܬܐ ܪ̈ܘܪܒܬܐ ܫܡܠܝ<EOS>
ܬܡܢ ܒܝܕ ܛܝܒܘܬܐ ܐܠܗܝܬܐ ܘܚ̇ܝܠܐ ܕܢܩܝܦ ܗܘܐ ܠܗ ܘܟܡܐ ܐܣܘ̈ܬܐ ܘܟܡܐ ܚܝ̈ܠܐ ܠܘ ܕܡܚܝܠܘܬܐ<EOS>
ܕܝܠܢ ܐܝܬܝܗ̇ ܕܟܠܗܝܢ ܢܟܬ̇ܒ<EOS> ܟܕ ܡܬܥܗܕܝܢ ܚܢܢ ܕܝܢ ܚܕܐ ܐܘ ܬܪ̈ܬܝܢ<EOS> ܗ̇ܠܝܢ ܕܫܪܟܐ ܠܗ̇ܢܘܢ<EOS>ܕܒܢܣܝܢܐ ܘܒܗ̇ ܒܚܙܬܐ ܐܕܪܟܘ܇ ܢܫ̣ܒܘܩ ܕܢ̇ܬܢܘܢ ܘܢܫܬ̇ܥܘܢ<EOS> ܒܪܬܐ ܕܐܢܫ ܡܢ ܝܕܝ̈ܥܐ ܕܡܕܝܢܬܐ<EOS>
ܟܪܝܗܐ ܗܘܬ ܟܘܪܗܢܐ ܩܫܝܐ<EOS> ܐܝܬܝܗ̇ ܗܘܬ ܕܝܢ ܝܚܝܕܝܬܗ ܘܪܚ̇ܡ ܗܘܐ ܠܗ̇ ܐܝܟ ܕܠܝܚܝܕܝܬܐ<EOS> ܕܗܕܐ<EOS>
ܐܡܐ ܡ̇ܢ ܪܚ̇ܡܬ ܠܡܫܝܚܐ ܐܝܬܝܗ̇ ܗܘܬ ܘܡܗܝܡܢܬܐ<EOS> ܘܣ̇ܓܝ ܚ̇ܕܝܐ ܗܘܬ ܒܩ̈ܕܝܫܐ<EOS>ܐܒܐ ܕܝܢ<EOS> ܟܪܣܛܝܢܐ ܡ̇ܢ<EOS> ܒܛܥܝܘܬܐ ܕܝܢ ܘܒܪܚܡܘܬܐ ܕܦܝ̈ܠܣܘܦܐ ܚܢ̈ܦܐ ܣ̇ܓܝ ܐܚܝܕ ܗܘܐ<EOS> ܡܢ<EOS>
ܗܪܟܐ ܟܕ ܫܘܘ̈ܕܝܐ ܫܩܠ ܡܢ ܐܢܫ ܪܝܫܗܘܢ ܕܚ̇ܪ̈ܫܐ ܕܡܚܠܡ ܠܛܠܝܬܐ ܐܢ ܗ̣ܘ ܕܢܣܒܝܗ̇ ܘܒܠܠܝܐ<EOS>
ܢܘܒܠܝܗ̇ ܠܣܪܦܝܘܢ ܘܬܡܢ ܢܫܡܠܐ ܥܠܝܗ̇ ܫܘܡܠܝ̈ܐ ܘܛܡ̈ܐܘܬܐ ܕܐܘܡܢ̈ܘܬܐ ܕܚ̇ܪܫܘܬܐ ܚܘܝܚܐܝܬ<EOS>
ܐܫܬ̣ܡܥ ܘܡܛܝܒܐ ܗ̣ܘܐ ܕܢܬܠܝܗ̇ ܠܛܠܝܬܐ<EOS> ܗܠܝܢ ܟܕ ܝܠܦܬ ܐܡܗ̇ ܡܢ ܥ̣ܒܕܐ ܐܢܫ ܕܐܪܓܫ<EOS>
ܕܐܝܬܘܗܝ ܗܘܐ ܟܪܣܛܝܢܐ ܘܣ̇ܓܝ ܡܗܝܡܢܐ ܒܪ ܫܥܬܗ ܡܫܕܪܐ ܠܘܬ ܛܘܒܢܐ ܦܛܪܘܣ ܟܕ ܡܘܕܥܐ ܠܗ ܥܠ<EOS>
ܥܘܬܕܗ ܕܐܝܟ̇ܠܩܪܨܐ<EOS> ܟܕ ܐܦܝ̣ܣܬ ܕܠܐ ܢܗܡܐ ܒܗ̇ ܘܒܓܒܪܗ̇ ܘܒܛܠܝܬܐ܇ ܕܒܡܘܬܐ ܫܪܝܪܐ<EOS>
ܩܝܢܕܘܢܝܣܐ ܥ̇ܒܕܝܢ ܕܢܦܠܘܢ܇ ܒܝܕ ܗ̇ܝ ܕܡܪܓܙܝܢ ܠܡܪܝܐ<EOS> ܟܕ ܕܝܢ ܫܡ̣ܥ ܗܕܐ ܗ̣ܘ ܛܘܒܢܐ<EOS>
ܘܐܫܬܠܗܒ ܒܛܢܢܐ ܐܙܥܩ ܒܩܠܐ ܪܡܐ<EOS> ܡܪܝ̣ܐ ܐܢ ܢܐܚܐ ܗ̇ܘ ܪܫܝܥܐ<EOS> ܘܟܕ ܐܡ̣ܪ ܗܕܐ ܡܚܕܐ ܢܣ̣ܒ<EOS>
ܐܢܫܝ̈ܢ ܡܢ ܩܕܝ̈ܫܐ ܗܠܝܢ ܕܥܡܗ ܒܠܠܝܐ ܘܐܙܠ̣ܘ ܠܘܬ ܐܡܗ̇ ܕܛܠܝܬܐ<EOS> ܘܟܕ ܐܫܟܚܗ̇ ܕܝ̇ܬܒܐ ܨܝܕ<EOS>
ܒܪܬܗ̇ ܘܡ̇ܣܕܩܐ ܒܒܟܝܐ ܘܒܐܘ̈ܠܝܬܐ ܐܝܟܚܕܐ ܕܝܢ ܘܢܛܪܐ ܕܠܐ ܬܫܬ̣ܠܡ ܛܠܝܬܐ ܡܢ ܓܒܪܗ̇ ܠܗ̇ܘ<EOS>
ܪܫܝܥܐ ܟܕ ܦܩܕ ܕܟܠܗܘܢ ܗܠܝܢ ܝܬܝܪ̈ܐ ܠܒܪ ܢܦ̣ܩܘܢ<EOS> ܫ̣ܩܠ ܡ̣ܫܚܐ̣ ܘܡ̇ܫܚܗ̇ ܠܛܠܝܬܐ<EOS> ܘܟܕ<EOS>
ܝܗ̣ܒ ܠܗ̇ ܪ̈ܐܙܐ ܩܕܝ̈ܫܐ ܘܠܐܡܗ̇ ܒܝܐܐ ܒܡ̈ܠܐ ܣܓܝ̈ܐܬܐ ܕܒܘܝܐܐ ܘܠܒܒܗ̇ ܕܕܠܐ ܦܘܫܟܐ ܥܠ<EOS>
ܡܫܝܚܐ ܗ̇ܘ ܡܪܐ ܕܚ̈ܝܐ ܬܬܟܠ ܦܢ̣ܐ ܠܐܝܟܐ ܕܫܪ̣ܐ ܗܘܐ<EOS> ܘܠܝܘܡܐ ܕܒܬܪܗ ܡܢܫܠܝ<EOS>
ܗ̣ܝ ܡ̇ܢ ܛܠܝܬܐ ܐܫܬܟܚܬ̇ ܕܚܠܝܡܐ<EOS> ܘܡܚܪܪܐ ܡܢ ܗ̇ܘ ܟܘܪܗܢܐ ܩܫܝܐ<EOS> ܗ̇ܘ ܕܝܢ ܦܝܠܣܘܦܐ ܢܨܐ ܥܡ<EOS>
ܐܠܗܐ ܐܬܩ̣ܒܪ ܡܝܬܐ<EOS> ܟܕ ܓܙܪ ܕܝ̣ܢܐ ܕܗ̇ܘ ܩܕܝܫܐ ܚܪܝܦܐܝܬ ܗܟܢܐ ܠܫܘܠܡܐ ܢܦ̣ܩ܇ ܗ̇ܘ ܕܟܕ<EOS>
ܐܬ̇ܪܥܡ ܐܙܥܩ ܟܕ ܐܡ̇ܪ ܡܪܝܐ ܐܢ ܢܐܚܐ ܗ̇ܘ ܪܫܝܥܐ<EOS> ܐܝܟܢܐ ܕܒܟܠܗ̇ ܡܕܝܢܬܐ ܝܕܝܥܬܐ ܬܗܘܐ ܗ̣ܝ<EOS>
ܬܕܡܘܪܬܐ܇ ܘܟܠܢܫ ܢܫܒܚ ܠܐܠܗܐ܇ ܥܠ ܛܝܒܘܬܗ ܕܐܬܝܗ̣ܒܬ ܠܩܕܝ̈ܫܘܗܝ܇ ܘܠܘܬ ܛܘܒܢܐ ܢܪܗܛܘܢ<EOS>
ܘܢܬܢ̇ܩܦܘܢ܇ ܘܝܬܝܪܐܝܬ ܢܬܚ̇ܝܠܘܢ ܒܗܝܡܢܘܬܐ ܬܪܝܨܬ ܫܘܒܚܐ<EOS> ܐܦ ܓܝܪ ܘܗܕܐ ܐܬ̇ܐ ܓ̣ܕܫܬ ܕܬܗܘܐ<EOS>
ܗܝܕܝܢ<EOS> ܟܕ ܐܙ̇ܠ ܗܘܐ ܒܠܠܝܐ ܥܡ ܗ̇ܢܘܢ ܕܢܩܝܦܝܢ ܠܗ ܠܒܝܬܗ ܕܐܢܫ ܥܬܝܪܐ ܕܢܣܥܘܪ ܠܟܪܝܗܐ<EOS>
ܘܥ̇ܒܪ ܗܘܐ ܥܠ ܕܘܟܬܐ ܡܕܡ ܕܒܗ̇ ܣܛܐܠܐ ܕܣ̇ܓܝ ܪܒܐ ܕܝܘܠܝܢܘܣ ܡܪܘܕܐ ܩ̇ܝܡܐ ܗܘܬ ܥܒ̣ܕ<EOS>
ܦܢܛܣܝܐ ܫܐܕܐ ܗܟܢܐ<EOS> ܢܚܬܬ ܗ̇ܝ ܣܛܐܠܐ ܡܢ ܩܘܡܗ̇ ܘܪܗܛܐ ܗܘܬ ܒܬܪܗܘܢ<EOS> ܘܟܕ ܐܪܓܫܘ ܗܟܝܠ ܗܠܝܢ<EOS>
ܕܡܗܠܟܝܢ ܥܡܗ ܒܗ̇ܘ ܚܒ̇ܛܐ ܘܫܓܘܫܝܐ ܘܚܙܐܘܗ̇ ܠܗ̇ܝ ܦܢܛܣܝܐ ܐܬܬܘܗܘ ܘܐܙܥܩܘ ܟܕ ܩ̇ܪܝܢ<EOS>
ܠܛܘܒܢܐ ܠܥܘܕܪܢܗܘܢ<EOS> ܗ̣ܘ ܕܝܢ ܟܕ ܐ̣ܣܬܒܪ ܕܠܐ ܐܪܓܫ ܟܕ ܛܒ ܝ̇ܕܥ ܗ̣ܘܐ<EOS> ܐܙ̇ܠ ܗܘܐ ܒܐܘܪܚܗ̣<EOS>
ܟܕ ܠܐ ܐܬܦ̣ܢܝ ܠܒܣܬܪܗ<EOS> ܟܕ ܕܚܝܠܝܢ ܕܝܢ ܗ̇ܢܘܢ ܘܠܒܝܟܝܢ ܡ̈ܐܢܘܗܝ ܐܬܦ̣ܢܝ ܗ̣ܘ ܛܘܒܢܐ ܘܩ̣ܪܐ<EOS>
ܫܡܗ ܕܡܪܢ ܝܫܘܥ ܡܫܝܚܐ ܘܢܦ̣ܚ ܒܗ̇ ܒܦܢܛܣܝܐ <EOS> ܘܡܚܕܐ ܟܕ ܐܝܟ ܬܢܢܐ ܐܫܬ̣ܪܝܬ<EOS>
ܠܐ ܡܬܚܙܝܢܝܬܐ ܗܘ̣ܬ<EOS> ܡܫܬ̇ܥܐ ܗܘܐ ܕܝܢ ܗ̣ܘ ܛܘܒܢܐ ܘܗܕܐ ܕܗܘ̣ܬ ܒܗܠܝܢ ܝܘ̈ܡܬܐ ܒܐܠܟܣܢܕܪܝܐ<EOS>ܐܦܝܣ ܐܢܫ ܡܢ ܡܚܒ̈ܢܐ ܠܐܢܫܝ̈ܢ ܡܢ ܩܕܝܫ̈ܐ ܕܢܐܬܘܢ ܠܒܝܬܗ ܘܢܒܪܟܘ̣ܢܝܗܝ ܘܥܡܗ ܢܫܬܘܬܦܘܢ<EOS>
ܒܦܬܘܪܐ<EOS> ܐܝܬܝܗܘܢ ܕܝܢ ܗ̇ܢܘܢ ܐܠܟܣܢܕܪ̈ܝܐ ܡܛܠܬܗ̇ ܕܗܕܐ̣ ܣ̇ܓܝ ܝܨ̈ܝܦܐ ܘܪ̈ܚ̇ܡܝ ܥܡܠܐ<EOS>ܐܝܬܘܗܝ ܗܘܐ ܕܝ̣ܢ ܡܢ ܟܚܝ̈ܕܐ ܘܝܕܝ̈ܥܐ ܗ̣ܘ ܓܒܪܐ<EOS> ܐܦܝܣ ܐܢܘܢ ܕܝܢ ܕܐܦ ܠܝ ܠܡ̣ ܢܣ̣ܒܘܢ<EOS>
ܥܡܗܘܢ<EOS> ܗ̇ܢܘܢ ܕܝܢ ܐܒܗ̈ܬܐ ܟܕ ܝܕܥܝܢ ܠܡܣܟܢܘܬܐ ܕܝܠܝ ܕܥܣܩܐܝܬ ܐܝܬ ܠܗ̇ ܠܘܬ ܩ̇ܪ̈ܝܬܐ<EOS>
ܕܕܐܝܟ ܗܠܝܢ ܡܛܠ ܡܚܝܠܘܬܐ ܣܓܝܐܬܐ ܒܪܡ ܟܕ ܣ̇ܓܝ ܩܡܘ ܥ̣ܨܐܘܢܝ ܟܕ ܐܡ̇ܪܝܢ ܕܡܛܠ ܕܐܝܬܘܗܝ<EOS>
ܡܢ ܛ̇ܢܢ̈ܐ ܘܝܨ̈ܝܦܐ ܓܒܪܐ ܠܐ ܙܕܩ̇ ܕܢܟܫܠܝܘܗܝ<EOS> ܟܕ ܕܝܢ ܐܬ̣ܝ̣ܢ ܐܣܬܡ̣ܟܢܢ ܥܠ ܦܬܘܪܐ<EOS> ܘܟܕ<EOS>
ܐܝܟܠܝܢܢ ܫ̇ܪܝ ܕܢܦܩܘܕ ܠܥ̣ܒ̈ܕܐ ܕܡܫܡܫܝܢ ܘܢܟܐܐ ܒܗܘܢ ܒܡ̈ܠܐ ܕܠܐ ܦܐܝ̈ܢ܇ ܕܐܝܬܝܗܝܢ ܡܢ<EOS>
ܥܝܕܐ ܒܝܫܐ ܕܥܠܡܐ<EOS> ܐܝܟ ܡ̇ܢ ܕܛܥ̣ܐ ܕܥܡ ܐܝܠܝܢ ܣܡܝܟ ܘܐܝܟ̇ܠ<EOS> ܘܟܕ ܒ̈ܗܝܢ ܒܗܠܝܢ ܡ̈ܠܐ ܡܟܬܪ<EOS>
ܗܘܐ ܗ̣ܘܐ ܩܠܐ ܠܘܬܝ ܟܕ ܐܡ̇ܪ ܦܛܪܐ ܦܛܪܐ ܫܡܝ ܡܬܓ̇ܕܦ ܘܐܢܬ ܝ̇ܬܒ ܐܢܬ ܘܡܬܬܢܝܚ ܐܢܬ ܟܕ<EOS>
ܕܝܢ ܠܐ ܐܢܫ ܫܡ̣ܥ ܐܝܟ ܕܐܡ̣ܪ ܠܩܠܐ ܐܠܐ ܐܢܐ ܒܠܚܘܕ<EOS> ܟܕ ܐܬ̇ܪܗܒܬ ܘܒ̇ܟܝܬ ܡܣܟܐ ܗ̇ܘܝܬ<EOS>
ܕܚܬܝܬܐܝܬ ܐܫܬܪܪ<EOS> ܘܟܕ ܬܠܬ ܙܒ̈ܢܝܢ ܗ̣ܘܐ ܗ̣ܘ ܩܠܐ ܟܕ ܠܐ ܐܫ̇ܟܚܬ ܕܐ̇ܟܠܐ ܠܕܡܥ̈ܐ ܢ̇ܓܕܬ<EOS>
ܢܦܫܝ ܡܢ ܡܨܥܬܐ ܕܗܠܝܢ ܐܚܪ̈ܢܐ ܐܝܟ ܗ̇ܘ ܕܪܗܝܒ ܐܢܐ ܡܛܠ ܚܫܚܬܐ ܘܗܟܢܐ ܢ̇ܦܩܬ ܘܪܗ̇ܛܬ<EOS>
ܠܩܠܝܬܐ<EOS> ܟܕ ܒܟܠܗ̇ ܐܘܪܚܐ ܡܬܬܢ̇ܚ ܐܢܐ ܘܐܒ̣ܝܠ ܐܢܐ<EOS> ܘܡܬܚ̇ܫܒ ܐܢܐ ܕܐܝܟܢܐ<EOS>
ܠܐ ܛ̇ܥܐ ܡܕܡ܇ ܐܦܠܐ ܡܢ ܗܠܝܢ ܕܡܣܬܒܪ̈ܢ ܕܐܝܬܝܗܝܢ ܙܥܘܪ̈ܝܬܐ ܠܥܝܢܐ ܕܠܐ ܕܡ̇ܟܐ܇ ܠܐ ܣܘܥܪܢܐ<EOS>
ܘܠܐ ܡܠܬܐ<EOS> ܘܗܕܐ ܐܪܐ ܐܝܬܝܗ̇ ܗ̇ܝ ܕܐܡ̣ܪ ܚܟܝܡܐ ܫܠܝܡܘܢ܇ ܪܘܚܗ ܕܡܪܝܐ ܡܠ̣ܬ ܟܠܗ̇ ܬܒܝܠ܇<EOS>
ܘܗ̇ܘ ܕܐܚܝܕ ܟܠ܇ ܝܕܥܬܐ ܐܝܬ ܠܗ ܕܩܠܗ܇ ܡܛܠ ܗܢܐ ܠܝܬ ܐܢܫ ܕܡܡܠܠ ܥܘ̣ܠܐ ܘܡܬܛ̇ܫܐ<EOS> ܘܠܐ<EOS>
ܡܬܦ̇ܠܛ ܡܢ ܕܝ̣ܢܐ ܕܡܟܣܢܘܬܐ<EOS> ܘܫܡ̣ܥܐ ܕܡ̈ܠܘܗܝ̣ ܐܬ̣ܐ ܠܘܬ ܡܪܝܐ ܠܡܟܣܢܘܬܐ ܕܪ̈ܘܫܥܘܗܝ<EOS> ܡܛܠ<EOS>
ܕܐܕܢܐ ܕܛܢ̣ܢܐ ܫ̇ܡܥܐ ܟܠܡܕܡ ܘܗ̣ܘ ܕܝܢ ܡܪܢ ܒܐܘܢܓܠܝܘܢ ܐܡ̣ܪ ܕܚܠܦ ܡܠܬܐ ܒ̇ܛܠܬܐ ܢܬܠ<EOS>
ܦܬܓܡܐ ܒܝܘܡܐ ܕܝܢܐ<EOS> ܒܪܡ ܐܡ̇ܪ ܗܘܐ ܗ̣ܘ ܛܘܒܢܐ ܕܡܢ ܗܕܐ ܗ̣ܘܬ ܥܠ̣ܬܐ ܕܦܘܪܩܢܐ ܘܫܘܚܠܦܐ<EOS>
ܕܠܘܬ ܛܒܬܐ܇ ܠܗ̇ܘ ܕܩ̣ܪܐ ܐܢܘܢ<EOS> ܠܐ ܓܝܪ ܨ̇ܒܐ ܡܪܝܐ ܒܡܘܬܗ ܕܚ̇ܛܝܐ܇ ܐܝܟ ܗ̇ܝ ܕܢܬ̣ܦܢܐ<EOS>
ܘܢܐܚܐ<EOS> ܘܗܕܐ ܕܝܢ ܬܫܥܝܬܐ ܕܚܝܠܬܐ ܘܪܥܝܠܬܐ ܐ̇ܠܨܐ ܕܠܐ ܢܫܒܘܩ܇ ܗ̇ܝ ܕܐܦ ܐܫܬ̇ܥܝ ܗ̣ܘ ܛܘܒܢܐ<EOS>
ܕܗܘܬ ܒܗ̇ܘ ܙܒܢܐ<EOS> ܟܕ ܐܢܐ ܓܝܪ ܥܬܝܕ ܗܘܝܬ ܐܡ̇ܪ ܕܐܩ̇ܪܒ ܩܘܪܒܢܐ ܠܒܪ ܡܢ ܡܕܝܢܬܐ ܒܚܕܐ ܡܢ<EOS>
ܕܝܪ̈ܬܐ ܩܕܝܫ̈ܬܐ ܟܕ ܐܬ̣ܘ ܐܢܫ̈ܝܢ ܡܢ ܡܚܒ̈ܢܐ ܩܕܡ ܩܘܕܫܐ<EOS> ܡܫܬ̇ܥܝܢ ܗܘܘ ܡܕܡ ܕܗܘ̣ܐ<EOS>
ܒܡܕܝܢܬܐ ܕܠܝܬ ܗܘܐ ܒܗ ܒܢܝܢܐ ܐܘ ܝܘܬܪܢܐ ܠܗܠܝܢ ܕܫ̇ܡܥܝܢ<EOS> ܐܢܐ ܕܝܢ ܫܬܝܩ ܗ̇ܘܝܬ ܟܕ ܠܐ<EOS>
ܡ̇ܩܒܠ ܐܢܐ ܠܗܠܝܢ ܕܡܬܐܡܪ̈ܢ <EOS> ܘܠܐ ܬܘܒ ܟ̇ܠܐ ܗܘܝܬ ܥܠ ܕܠܐ ܐܒ̣ܗܬ ܐܢܘܢ<EOS>ܐܝܬܝܗܘܢ ܗܘܘ ܓܝܪ ܡܢ ܢܨܝ̈ܚܐ ܕܡܕܝܢܬܐ<EOS> ܐܠܐ ܟܕ ܒܫܬ̣ܩܐ ܥ̇ܒܪܬ ܐܢܝ̈ܢ ܥ̇ܠܬ ܕܐܩ̇ܪܒ<EOS>
ܩܘܪܒܢܐ<EOS> ܘܟܕ ܩܡ̇ܬ ܩܕܡ ܡܕܒܚܐ ܩܕܝܫܐ ܚ̇ܙܝܬ ܡܠܐܝܟܐ ܕܚܝ̣ܠܐ ܒܚܙܘܗ ܘܪܥܝܠܐ ܕܐܬ̣ܐ ܥܡ<EOS>
ܚܡܬܐ ܘܠܒܟܢܝ ܒܡܨܥܬܝ ܘܨ̇ܒܐ ܗܘܐ ܕܡܢ ܟܘܬܐ ܢܫ̣ܕܝܢܝ ܠܬܚܬ<EOS> ܘܟܕ ܐܢܐ ܒ̇ܟܐ ܐܢܐ ܘܡܝܠܠ ܐܢܐ<EOS>
ܘܡܫܐܠ ܐܢܐ ܕܡ̇ܢܐ ܗ̣ܝ ܥܠ̣ܬܐ̣ ܐܡ̣ܪ<EOS> ܡܛܠ ܡܢܐ ܟܕ ܥܬܝܕ ܐܢܬ ܕܬܥܘܠ ܠܬܫܡܫܬܐ ܕܐܠܗܐ܇ ܘܬܩܘܡ<EOS>
ܩܕܡ ܡܕܒܚܐ ܩܕܝܫܐ܇ ܐܬܪܡܝ̣ܬ ܠܡ̈ܠܐ ܕܐܝܟ ܗܠܝܢ<EOS> ܘܟܕ ܐܢܐ ܐܡ̇ܪܬ ܐܢܬ ܝ̇ܕܥ ܐܢܬ ܡܪܝܐ<EOS> ܕܠܐ<EOS>
ܫ̇ܠܡܬ ܠܗ̈ܝܢ ܐܦܠܐ ܒܐܣܟܝܡܐ ܘܠܐ ܥ̣ܠ ܣܟ ܠܠܒܝ ܡܕܡ ܡܢ ܗܠܝܢ ܕܐܬܐܡܪ̈ܝ ܐܡ̣ܪ<EOS> ܠܡܢܐ ܕܝܢ<EOS>
ܣܟ ܐܬܪܡܝ̣ܬ ܕܕܐܝܟ ܗܠܝܢ ܡ̈ܠܐ ܒ̈ܛܠܬܐ ܬܫܡ̣ܥ<EOS> ܗܠܝܢ ܕܝܢ ܘܠܐ ܐܢܫ ܡܢ ܗܠܝܢ ܕܩܪܝܒܝܢ ܗܘܘ<EOS>
ܫ̇ܡܥ ܗܘܐ ܘܠܐ ܚ̇ܙܐ ܗܘܐ ܚܙܘܐ ܕܗ̇ܘ ܡܠܐܝܟܐ ܐܠܐ ܐܢܐ ܒܠܚܘܕ<EOS> ܒܪܡ ܐܠܐ ܕܚ̇ܙܝܢ ܗܘܘ ܠܝ<EOS>
ܕܒܪܥܠܬܐ ܗ̇ܘܝܬ ܘܒܚܢܓܬܐ<EOS> ܘܒܚܫܐ ܐܒܝ̣ܠ ܗ̇ܘܝܬ<EOS> ܘܠܚܪܬܐ ܐܡܪ ܗ̇ܘ ܡܠܐܝܟܐ<EOS> ܗܐ ܐܫܬ̣ܒܩܬ̇ ܠܟ<EOS>
ܗܕܐ ܚܕܐ ܙܒܢ<EOS> ܐܙܕܗܪ ܡܟܝܠ ܟܕ ܥܬܝܕ ܐܢܬ ܕܬܩܘܡ ܩܕܡ ܡܕܒܚܐ ܘܬܡ̇ܠܐ ܪ̈ܐܙܐ܇ ܐܝܟܢܐ ܕܫ̣ܦܝܐ<EOS>
ܘܕܟܝ̣ܐ ܬܩܘܡ<EOS> ܟܕ ܢ̇ܛܪ ܐܢܬ ܢܦܫܟ ܡܢ ܟܠܗ ܫܒܝܐ ܘܣܪܝܩܘܬ ܡ̈ܠܐ<EOS> ܘܟܕ ܗܕܐ ܐܡ̣ܪ ܡܠܐܝܟܐ̣ ܠܐ<EOS>
ܡܬܚܙܝܢܐ ܗܘ̣ܐ<EOS> ܗ̇ܝ ܕܐܦ ܢܛ̣ܪ ܗܘܐ ܝܨܝܦܐܝܬ ܗ̣ܘ ܛܘܒܢܐ ܥܕܡܐ ܠܢܫܡܬܐ ܐܚܪܝܬܐ<EOS> ܗܠܝܢ ܕܝܢ<EOS>
ܟܠܗܝܢ ܘܗܠܝܢ ܕܕܡܝ̈ܢ ܠܗܝܢ ܘܕܪ̈ܘܪܒܢ ܬܘܒ ܟܕ ܡܬܝ̈ܕܥܢ ܗ̈ܘܝܢ ܠܐܒܗ̈ܬܐ<EOS>
ܕܒܦܠܣܛܝܢܐ ܘܠܐܚ̈ܐ ܘܠܥ̈ܡܡܐ ܐܘܪ̈ܬܘܕܘܟܣܘ ܠܟܠܗܘܢ ܡܥܝܪ̈ܢ ܗ̈ܘܝ ܘܡ̈ܫܠܗܒܢ܇ ܠܘܬ ܪܚܡܬܐ<EOS>
ܕܐܒܘܗܘܢ ܩܕܝܫܐ ܘܐܦܝܣܩܘܦܗܘܢ<EOS> ܘܟܕ ܐܲܬܘ ܠܘܬܗ ܩܕܝ̈ܫܐ ܣܓܝ̈ܐܐ ܡܢ ܦܠܣܛܝܢܐ<EOS> ܡܛܠ ܕܡܪܢܐܝܬ<EOS>
ܐܝܬܝܗ̇ ܗܘܬ ܡܪܥܝܬܗ<EOS> ܘܠܐ ܢܗܡܐ ܡܢܗ̇܇ ܕܟܠܗ ܗܢܐ ܙܒܢܐ ܡܪܡܠܐ ܗܘܬ ܡܢ ܩܝܘܡܘܬܗ ܘܡܢ ܡܠܦܢܘܬܗ<EOS>
ܪܘܚܢܝܬܐ<EOS> ܟܕ ܥܒ̣ܕ ܗܟܝܠ ܙܒܢܐ ܕܠܐ ܙܥܘܪ ܒܐܠܟܣܢܕܪܝܐ ܘܒܫܪܟܐ ܕܐܓܘܦܛܘܣ ܘܣܦܩܐܝܬ ܒ̇ܢܝ<EOS>
ܐܢܘܢ ܘܚܝ̇ܠ ܐܢܘܢ ܟܕ ܐܬܬܦܝܣ ܠܚܪܬܐ ܐܝܟ ܕܐܡ̇ܪܬ ܡܠܘܢ ܕܝܢ ܘܡܢ ܐܠܗܐ ܐܬܦ̣ܩܕ ܠܗ ܗ̇ܘ<EOS>
ܕܡܢ ܒܠܥܕܘܗܝ ܘܠܐ ܡܕܡ ܣ̇ܥܪ ܗܘܐ ܦܢ̣ܐ ܠܐܬܪ̈ܘܬܐ ܕܦܠܣܛܝܢܐ<EOS> ܘܟܕ ܐܬ̣ܐ ܠܐܣܩܠܘܢܐ ܡܕܝܢܬܐ<EOS>
ܘܚܕܝܐܝܬ ܐܬܩ̇ܒܠ ܡܢ ܐܒܗ̈ܬܐ ܘܐܚ̈ܐ ܕܬܡܢ<EOS> ܩܘܝ ܒܩܪܝܬܐ ܚܕܐ ܕܡܬܩܪܝܐ ܦܐܠܐܐ ܥܠ ܥܣܪܐ<EOS>
ܐܣܛܕ̈ܘܬܐ ܡܢ ܡܕܝܢܬܐ<EOS> ܐܝܟܐ ܕܟܕ ܥܡ̣ܪ ܘܣ̈ܓܝܐܐ ܡܢ ܟܠ ܕܘܟ ܐܬܝܢ ܗܘܘ ܠܘܬܗ ܠܗܠܝܢ ܡ̇ܢ<EOS>
ܡܚ̇ܝܠ ܗܘܐ<EOS> ܠܗܠܝܢ ܕܝܢ ܟܕ ܡܢܗܪ ܡ̇ܘܣܦ ܗܘܐ ܠܥܕܬܐ ܬܪܝ̣ܨܬ ܫܘܒܚܐ<EOS> ܠܐܢܫ̈ܝܢ ܕܝܢ ܟܕ<EOS>
ܡܫܡܠܝܐܝܬ ܕܢܟܦܪܘܢ ܒܣܪܝܩܘܬܗ ܕܥܠܡܐ ܠܛ̇ܫ ܗܘܐ ܡܦܝܣ ܗܘܐ ܕܒܬܪ ܡܫܡܠܝܘܬܐ ܢܪܗ̣ܛܘܢ<EOS>
ܘܩܢܝܢܗܘܢ ܢܦ̇ܠܓܘܢ ܠܡܣ̈ܟܢܐ<EOS> ܘܟܕ ܫ̇ܩܠܝܢ ܨܠܝܒܗ ܕܡܫܝܚܐ ܠܗ ܒܠܚܘܕ ܢܩܦܘܢ<EOS> ܕܒܗܘܢ ܘܠܛܘܒܢܐ<EOS>
ܦܪܩܘܦܝܘܣ܇ ܗ̇ܘ ܕܢܟ̣ܦ ܒܟܠ ܘܕܒܫܪܪܐ ܒܪܢܫܐ ܕܐܠܗܐ ܨ̣ܪ܇ ܘܠܩܘܪܝܠܘܣ ܗ̇ܘ ܥ̣ܪܒܐ ܕܡܫܝܚܐ<EOS> ܠܬܪ̈ܝܗܘܢ ܟܕ ܡܢ ܥܠܡܐ ܐܦܩ ܠܐܬܪܐ ܕܡܠܐܝܟ̈ܐ ܐܘܒܠ<EOS> ܘܠܬܐܘܕܘܪܐ ܕܐܝܬܘܗܝ ܗܘܐ<EOS>
ܣܟܘܠܣܛܝܩܐ<EOS> ܗ̇ܘ ܕܠܚܪܬܐ ܐܦ ܡܩܒܠܢܐ ܕܕܘܒܪܗ ܐܘܢܓܠܝܐ ܘܕܛܢ̣ܢܗ ܘܕܪܝܫܢܘܬܐ ܕܥܘܡܪܗ ܗ̣ܘܐ ܥܡ<EOS>
ܐܒܐ ܝܘܚܢܢ ܣܒܐ ܡܝܩܪܐ܇ ܗ̇ܘ ܪܚܝܡܐ ܘܚܒܝܒܐ ܘܕܒܟܠܗ̇ ܡܝܬܪܘܬܐ ܕܕܝܪܝܘܬܐ܇ ܘܝܬܝܪܐܝܬ<EOS>
ܒܡܟܝܟܘܬܐ ܡ̣ܨܒܬ ܗܘܐ<EOS> ܘܠܐܚܪ̈ܢܐ ܣܓܝ̈ܐܐ ܠܘ ܒܠܚܘܕ ܓܒܪ̈ܐ ܐܠ̣ܐ ܘܢܫ̈ܐ ܢ̇ܓܕ ܗܘܐ ܠܘܬ<EOS>
ܦܠܚܘܬܗ ܕܡܫܝܚܐ<EOS> ܘܟܕ ܠܢܝܪܐ ܒܣܝܡܐ ܕܒܬܘܠܘܬܐ ܕܢ̣ܫܩܠܘܢ ܡܚ̇ܦܛ<EOS>
