ܕܝܼܠܹܗ ܕܡܵܪܝ ܝܲܥܩܘܿܒ̣<EOS>ܡܐܡܪܐ<EOS> ܢܗ<EOS>ܕܥܲܠ ܙܲܟܲܝ ܡܵܟ̣ܣܵܐ<EOS>ܡܸܛܠ ܒܝܼ̈ܫܹܐ ܐܲܪܡ̣ܝܼ ܐܘܼܪܚܹܗ ܒܥܵܠܡܵܐ ܡܵܪܲܢ<EOS>ܕܲܢܟܲܢܸܫ ܗ̄ܘ̣ܵܐ ܠܐܲܝܠܹܝܢ ܕܲܛܥ̣ܵܘ ܡ̣ܢ ܒܹܝܬܼ ܐܲܒ̣ܘܼܗܝ<EOS>ܨܹܝܕܼ ܚܲܛܵܝܹ̈ܐ ܬܪܲܨ ܡܲܪܕܝܼܬܹܗ ܕܢܲܦܢܸܐ ܐܸܢܘܿܢ<EOS>ܘܲܠܛܵܥܲܝ̈ܵܐ ܒܥ̣ܵܐ ܢܸܫܬܲܟ̣ܚܘܼܢ ܢܬܟܢܫܘܢ<EOS> ܕܐܲܒ݁ܝܼܕܼܝܼܢ ܗ̄ܘ̣ܵܘ<EOS>ܐܲܪܦܝܼ ܫܟ̣ܝܼ̈ܚܹܐ ܘܲܠܐܲܒ݁ܝܼ̈ܕܹܐ ܒܥ̣ܵܐ ܒܲܛܢܵܢܹܗ<EOS>ܫܒܲܩ ܠܲܓ̣ܡܝܼܪܹ̈ܐ ܥܲܡ ܬܲܝܵܒܹ̈ܐ ܡܸܬܼܗܲܦܲܟ̣ ܗ̄ܘ̣ܵܐ<EOS>ܡ̣ܢ ܙܵܢܝܼܬܼܵܐ<EOS>ܙܢܝ̈ܬܐ<EOS> ܡܸܬܼܢܲܫܲܩ ܗ̄ܘ̣ܵܐ ܘܲܡܩܲܒܸ݁ܠ ܗ̄ܘ̣ܵܐ<EOS>ܘܥܲܡ ܚܲܛܵܝܹ̈ܐ ܩܵܪܹܝܢ ܗ̄ܘ̣ܵܘ ܠܹܗ ܘܡܸܬܼܒܲܣܲܡ ܗ̄ܘ̣ܵܐ<EOS>ܚܲܒ̣ܪܵܐ ܕܡܵܟ̣ܣܹ̈ܐ ܘܲܕܼܙܵܢ̈ܝܵܬܼܵܐ ܡܸܫܬܲܡܲܗ ܗ̄ܘ̣ܵܐ<EOS>ܥܨܵܒܹ̈ܐ ܛܥܝܼܢ ܗ̄ܘ̣ܵܐ ܘܐܸܠܵܐ ܬܒ̣ܝܼܪܹ̈ܐ ܠܵܐ ܪܵܚܹ̇ܡ ܗ̄ܘ̣ܵܐ<EOS>ܠܵܘ ܠܲܚܠܝܼ̈ܡܹܐ ܢܚܸܬܼ ܗ̄ܘ̣ܵܐ ܕܢܸܥܣܘܿܪ ܐܵܣܝܵܐ ܛܵܒ̣ܵܐ<EOS>ܕܐܸܠܵܐ ܟܪ̈ܝܼܗܹܐ ܠܵܐ ܣܢܝܼܩܝܼܢ ܗ̄ܘ̣ܵܘ ܥܲܠ ܥܘܼܕܼܪ̈ܵܢܵܘܗܝ<EOS>ܠܐܲܝܢܵܐ ܕܠܵܐ ܡ̣ܝܼܬܼ ܠܵܐ ܐܵܠܨܵܐ ܠܹܗ ܥܲܠ ܢܘܼܚܵܡܵܐ<EOS>ܘܐܲܝܢܵܐ ܕܠܵܐ ܚܛ̣ܵܐ ܐܵܦ ܫܘܼܒ̣ܩܵܢܵܐ ܠܹܗ ܝܲܬ݁ܝܼܪܵܐ ܗ̄ܘ̣<EOS>ܐܲܝܢܵܐ ܕܲܬܼܒ̣ܝܼܪ ܒܵܥܹ̇ܐ ܥܨܵܒ̣ܵܐ ܕܢܸܬܼܩܲܪܲܒ̣ ܠܹܗ<EOS>ܘܡܲܢ ܕܲܡܡܲܚܲܝ ܩܵܪܹܐ ܠܐܵܣܝܵܐ ܢܹܐܬܸܐ ܨܹܐܕܼܵܘܗܝ ܢܚܙܝܘܗܝ<EOS>ܣܲܡܵܐ ܕܫܘܼܚ̈ܢܹܐ ܐܸܠܵܐ ܠܫܘܼܚ̈ܢܹܐ ܠܵܐ ܡܬܼܘܿܡ ܡܬ݁ܬ݁ܣܝܼܡ ܡܫܬ݁ܕܪ<EOS>ܥܨܵܒ̣ܵܐ ܕܡܲܪ̈ܥܹܐ ܐܸܠܵܐ ܡܵܪ̈ܥܹܐ ܠܡܪܥܐ<EOS> ܠܵܐ ܒܵܥܹ̇ܝܢ ܠܹܗ<EOS>ܬܒ̣ܝܼܪ̈ܲܝ ܠܸܒܵܐ ܣܢܝܼܩܝܼܢ ܒܲܠܚܘܿܕܼ ܥܲܠ ܠܘܼܒܵܒ̣ܵܐ<EOS>ܐܵܦ ܥܲܝܝܼ̈ܩܲܝ ܪܘܼܚܵܐ ܐ̄ܠܝܼܨܝܼܢ ܥܲܠ ܒܘܼܝܵܐܵܐ<EOS>ܐܲܝܢܵܐ ܕܐܝܼܬܼ ܠܹܗ ܫܘܼܚ̈ܢܹܐ ܣܢܝܼܩ ܗ̄ܘ̣ ܥܲܠ ܣܲܡ̈ܡܵܢܹܐ<EOS>ܕܟܲܕܼ ܡܸܬܼܐܲܣܸܐ ܢܸܗܘܸܐ ܢܦܹܐܫܵܐ ܠܲܚܒ̣ܵܪ̈ܵܬܹܗ<EOS>ܡܲܢ ܕܐܲܣ̣ܓܝܼ ܪܲܚܡܹܗ ܠܡܵܪܹܐ ܚܵܘܒܹܗ<EOS>ܕܥܲܠ ܫܘܼܒ̣ܩܵܢܵܐ<EOS>ܚܘܒܐ ܕܠܫܘܒܩܢܐ<EOS> ܬܲܠܝܵܐ ܢܲܦ̮ܫܹܗ ܡܸܛܠ ܕܲܣܢܝܼܩ<EOS>ܡܲܢ ܕܐܸܬܼܡܲܚܝܲܬ݀ ܢܲܦ̮ܫܹܗ ܒܥܵܘ̣ܠܵܐ ܘܚܲܫ̣ ܒܲܡܚܘܿܬܹܗ<EOS>ܠܗܵܘ̇ ܗ̄ܘ̣<EOS>ܒܡܚܘܬܗ̇ ܠܗܢܐ<EOS> ܚܵܫܲܚ ܣܲܡܵܐ ܕܪ̈ܲܚܡܹܐ ܕܢܸܬܼܩܲܪܲܒ̣ ܠܹܗ<EOS>ܐܲܝܢܵܐ ܕܢܲܟ̣ܬܹܗ ܚܛܵܗܹ̈ܐ ܘܐܲܝܠܸܠ̣ ܦܵܪܘܿܫܵܐܝܼܬܼ<EOS>ܗܵܢܵܐ ܣܢܝܼܩ ܗ̄ܘ̣ ܥܲܠ ܥܵܨܘܿܒ̣ܵܐ ܕܢܸܬܼܦܲܪܲܣ ܠܹܗ<EOS>ܡܲܢ ܕܲܒ̣ܠܝܼܥ ܠܹܗ ܒܓܹܐܪܵܐ ܕܪܘܼܫܥܵܐ ܥܲܠ ܗܲܕܵܡܵܘ̈ܗܝ<EOS>ܚܢܵܢܵܐ ܒܵܥܹ̇ܐ ܕܲܠܠܘܿܠܝܼܬܼܵܐ ܕܚܲܫܹܗ ܚܫܗ<EOS> ܢܸܡܫܘܿܛ<EOS>ܡܲܢ ܕܲܚܛܝܼܬܼܵܐ ܢܸܦܠܲܬ݀ ܥܠܵܘܗܝ ܐܲܝܟ̣ ܐܲܪܝܘܼܬܼܵܐ<EOS>ܪ̈ܲܚܡܹܐ ܒܵܥܹ̇ܐ ܕܲܢܦܲܨܘܿܢܵܝܗܝ ܡ̣ܢ ܚܘܼܒܵܠܵܐ<EOS>ܫܲܦܝܼܪ ܡܵܕܹܝܢ ܨܹܝܕܼ ܚܲܛܵܝܹ̈ܐ ܐ̄ܬ݀ܵܐ ܦܵܪܘܿܩܲܢ<EOS>ܕܢܸܣܥܘܿܪ ܐܸܢܘܿܢ ܐܲܝܟ̣ ܥܵܨܘܿܒ̣ܵܐ ܠܲܡ̈ܡܲܚܲܝܵܐ<EOS>ܒܙܲܟܲܝ ܡܵܟ̣ܣܵܐ ܫܘܼܩܵܐ ܥ̣ܒܲܕܼ ܠܵܗ̇ ܠܲܬܼܝܵܒ̣ܘܼܬܼܵܐ<EOS>ܕܟ̣ܠܢܵܫ ܢܹܐܬܸܐ ܢܸܬ݁ܬܲܓܲܪ ܒܵܗ̇ ܕܠܵܐ ܟܵܠܝܼܬܼܵܐ<EOS>ܒܗܵܘ̇ ܒܵܙܘܿܙܵܐ ܝܲܗ̄ܒ̣ ܠܘܼܒܵܒ̣ܵܐ ܠܲܒ̣̈ܢܲܝ ܥܵܘ̣ܠܵܐ<EOS>ܕܐܸܢܗ݀ܘ ܕܬܼܵܝ̇ܒ݁ܝܼܢ ܠܵܐ ܡܸܬܼܢܲܚ݁ܕܼܝܼܢ ܡ̣ܢ ܟܹܐܢܘܼܬܼܵܐ<EOS>ܐܲܝܟ̣ ܡܲܚܙܝܼܬܼܵܐ ܣ̣ܵܡܹܗ ܠܥܲܝܼ̈ܢܹܐ ܕܢܸܬܼܒܲܩܘܿܢ ܒܹܗ<EOS>ܕܐܸܢܗ݀ܘ ܕܦܵܢܹ̇ܝܢ ܠܵܐ ܡܸܬ݁ܕܲܟ̣ܪܝܼܢ ܣܘܼܪ̈ܚܵܢܲܝܗܘܿܢ<EOS>ܡܲܢ̣ܘܼ ܢܸܦܣܘܿܩ<EOS>ܕܢܦܣܘܩ<EOS> ܣܲܒ̣ܪܵܐ ܕܢܲܦ̮ܫܹܗ ܟܲܕܼ ܚܵܐܲܪ ܒܹܗ<EOS>ܒܚܲܒ̣ܪܵܐ ܕܡܵܟ̣ܣܹ̈ܐ ܕܲܗܘ݀ܵܐ ܚܲܒ̣ܪܵܐ ܠܲܫܠܝܼܚܘܼܬܼܵܐ<EOS>ܡܲܢ ܟܲܝ ܢܲܣܒܲܪ ܥܲܠ ܚܵܘ̈ܒܵܬܹܗ ܕܠܵܐ ܡܸܫܬܲܒ̣̈ܩܵܢ<EOS>ܕܲܠܚܵܛܘܿܦܵܐ ܚܵܙܹ̇ܐ ܕܲܚܠܝܼܛ ܥܲܡ ܬܲܠܡܝܼ̈ܕܹܐ<EOS>ܡܲܢ ܠܵܐ ܢܸܪܗܲܛ ܢܹܐܚܘܿܕܼ ܓܵܘܣܵܐ ܒܲܬܼܝܵܒ̣ܘܼܬܼܵܐ<EOS>ܕܐܝܼܬܼ ܒܵܗ̇ ܚܲܝܠܵܐ ܕܐܵܦ ܡ̣ܢ ܢܸܨܹ̈ܐ ܝܵܘ̈ܢܹܐ ܬܸܥܒܸ݁ܕܼ ܢܥܒ̣ܕ<EOS>ܡܲܢ ܠܵܐ ܢܹܐܬܸܐ ܒܵܬܲܪ ܗܵܢܵܐ ܪܵܥ̇ܝܵܐ ܛܵܒ̣ܵܐ<EOS>ܕܨܵܐܹ̇ܕܼ ܕܹܐܒܹ̈ܐ ܕܢܸܗܘܘܿܢ ܐܸܡܪܹ̈ܐ ܒܓܟܵܘ ܡܲܪܥܝܼܬܹܗ<EOS>ܡܲܢ̣ܘܼ ܡܲܣܓܸܐ ܣܵܢܹ̇ܐ ܚܲܝܵܘ̈ܗܝ ܕܢܸܥܪܘܿܩ ܕܡܣܠܐ ܘܣܢ̈ܐ ܚܝܘ̈ܗܝ ܢܥܪܘܩ<EOS> ܡܸܢܹܗ<EOS>ܕܗܵܢܵܐ ܐܵܣܝܵܐ ܕܢܵܨܲܚ ܚܲܝܠܹܗ ܒܲܚܒ̣ܵܪ̈ܵܬܼܵܐ<EOS>ܠܡܵܟ̣ܣܵܐ ܚܠܲܛ̣ ܗ̄ܘ̣ܵܐ ܥܲܡ ܬܲܠܡܝܼ̈ܕܹܐ ܡܸܛܠ ܦܘܼܪܣܵܐ<EOS>ܕܲܠܚܵܛ̈ܘܿܦܹܐ ܢܲܪܡܸܐ ܓܸܪܓ̣ܵܐ ܕܲܢܕܲܡܘܿܢ ܕܢܬܕܡܘܢ<EOS> ܒܹܗ<EOS>ܡܲܢ ܠܵܐ ܢܸܬܼܗܲܪ ܕܲܠܡܲܢ̣ܘܼ ܨܵܕܼ ܒܲܪ ܐܲܠܵܗܵܐ<EOS>ܠܡܵܟ̣ܣܵܐ ܝܲܥܢܵܐ ܕܢܸܗܘܸܐ ܫܠܝܼܚܵܐ ܨܹܝܕܼ ܬܲܝܵܒܹ̈ܐ<EOS>ܗܵܢܵܐ ܕܲܡܠܸܐ ܚܛܘܼܦܝܵܐ ܒܲܝܬܹܗ ܡ̣ܢ ܐܸܢ̈ܩܵܬܼܵܐ<EOS>ܘܲܕܼܠܵܐ ܕܝܼܠܹܗ ܒܸܙܬܼܵܐ ܚܡܲܠ̣ ܗ̄ܘ̣ܵܐ ܣܲܓܝܼܵܐܝܼܬܼ<EOS>ܗܵܢܵܐ ܕܐܲܥܕܝܼ ܟܠ ܡܵܐ ܕܐܸܫܟܲܚ ܥܲܠ ܬܲܓܵܪܹ̈ܐ<EOS>ܘܲܕܼܠܵܐ ܚܛܘܼܦܝܵܐ ܠܵܐ ܝܵܕܲܥ̇ ܗ̄ܘ̣ܵܐ ܠܲܡܗܲܠܵܟ̣ܘܼ<EOS>ܗܵܢܵܐ ܕܲܚܛ̣ܵܐ ܕܠܵܐ ܟܘܼܚܵܕܼܵܐ ܟܠܗܘܿܢ ܝܵܘܡܵܘ̈ܗܝ<EOS>ܟܼܲ݊ ܡܸܬܼܚܲܝܲܠ ܡ̣ܢ ܢܵܡܘܿܣܵܐ ܘܡ̣ܢ ܫܘܼܠܛܵܢܵܐ<EOS>ܚܵܛܹ̇ܐ ܘܲܬܼܟ̣ܝܼܠ ܘܲܒ̣ܫܘܼܠܛܵܢܵܐ ܡܸܬܼܚܲܫܲܚ ܗ̄ܘ̣ܵܐ<EOS>ܦܵܠܲܚ̇ ܥܵܘ̣ܠܵܐ ܘܓܲܠ̈ܝܵܢ ܐܲܦܵܘ̈ܗܝ ܟܲܕܼ ܦܵܠܲܚ̇ ܠܹܗ<EOS>ܓܲܠܝܵܐ ܚܛܝܼܬܹܗ ܘܠܵܐ ܡܸܬܼܪܲܫܝܵܐ ܡܫܬܪܝܐ<EOS> ܡ̣ܢ ܕܲܝܵܢܹ̈ܐ<EOS>ܝܑܼܕܝܼܥ ܪܘܼܫܥܹܗ ܘܠܵܐ ܬܵܟ̣ܣ̇ܝܼܢ ܠܹܗ ܕܲܥ̇ܒ̣ܵܕܹܗ ܗ̄ܘ̣ܵܐ<EOS>ܥ̇ܒ̣ܵܕܹܗ ܕܡܵܟ̣ܣܵܐ ܘܲܕܼܙܵܢܝܼܬܼܵܐ ܪܘܼܫܥܵܐ ܗ̄ܘ̣ ܓܲܠܝܵܐ<EOS>ܠܵܘ ܒܐܸܣܟܹܡܵܐ ܓܵܢܲܒ̣ ܚܵܛܹ̇ܐ ܕܠܵܐ ܢܸܬܼܦܲܪܣܸܐ<EOS>ܡܸܚܛܲܦ ܚܵܛܹ̇ܦ ܟܲܕܼ ܚܵܝ̇ܪܝܼܢ ܒܹܗ ܘܠܵܐ ܡܸܬܼܟܲܚܲܕܼ<EOS>ܡܸܒܲܙ ܒܵܐܹ̇ܙ ܟܲܕܼ ܚܵܙܹ̇ܝܢ ܠܹܗ ܘܠܵܐ ܡܸܬܼܢܲܟܲܦ<EOS>ܚܛܵܗܵܐ ܕܡܲܪܝܼܕܼ ܡ̣ܢ ܟܘܼܚܵܕܼܵܐ ܕܡܪܝܪ ܡܢ ܟܘܘܢܐ<EOS> ܘܡܟ̤ ܢܵܡܘܿܣܵܐ<EOS>ܘܠܵܐ ܡܸܬܼܚܲܦܸܐ ܡ̣ܢ ܚܲܙܵܝܹ̈ܐ ܡܵܐ ܕܡܸܫܬܲܡܲܫ<EOS>ܥܵܘ̣ܠܵܐ ܕܡܵܟ̣ܣܵܐ ܟܲܕܼ ܪܵܡ ܩܵܠܹܗ ܠܲܕܼܦܵܠܲܚ݁ ܒܹܗ<EOS>ܒܸܙܬܼܵܐ ܕܟ̣ܠܝܘܿܡ ܟܲܕܼ ܡܸܬܼܚܲܕܬܼܵܐ ܒܟ̣ܠ ܐܸܣܟܹܡ̈ܝܼܢ<EOS>ܗܵܢܵܐ ܫܡܲܥ̣ ܗ̄ܘ̣ܵܐ ܕܥܵܒܲܪ ܝܼܫܘܿܥ ܒܐܲܪܥܵܐ ܕܲܝܗܘܼܕܼ<EOS>ܘܲܢܦܲܩ̣ ܒܵܬܼܪܹܗ ܒܚܘܼܒܵܐ ܕܢܸܚܙܹܝܘܗܝ ܦܵܪܘܿܫܵܐܝܼܬܼ<EOS>ܟܪܝܼܗ ܗ̄ܘ̣ܵܐ ܒܥܵܘ̣ܠܵܐ ܘܲܫܡܲܥ̣ ܛܸܒܹ݁ܗ ܕܐܵܣܝܵܐ ܕܐܸܬ݀ܵܐ<EOS>ܘܲܛ̣ܥܲܢ ܟܹܐܒܹܗ ܘܲܢܦܲܩ̣ ܢܸܚܙܹܝܘܗܝ ܕܕܲܡ ܕܡ<EOS> ܥܵܨܹ̇ܒ̣ ܠܹܗ<EOS>ܫܘܼܚܢܵܐ ܪܲܒܵܐ ܐܝܼܬܼ ܗ̄ܘ̣ܵܐ ܒܢܲܦ̮ܫܹܗ ܕܡܲܪܝܼܕܼ ܗ̄ܘ̣ܵܐ ܒܵܗ̇ ܕܡܕܝܒ ܠܗ<EOS>ܘܣܲܪܗܸܒ̣ ܐܲܦܩܹܗ ܨܹܝܕܼ ܥܸܩܵܪܵܐ ܕܚܲܝܹ̈ܐ ܡܵܪܲܢ<EOS>ܠܗܵܘ̇ ܒܲܪ ܟܹܐܢܵܐ ܚܙܵܬ݀ ܝܲܥܢܘܼܬܼܵܐ ܘܣܸܟ̣ܪܲܬ݀ ܦܘܼܡܵܗ̇<EOS>ܘܲܒ̣ܚܘܼܫܵܒܹ̈ܐ ܛܵܒܹ̈ܐ ܩܵܡܲܬ݀ ܕܬܸܬܼܒܲܩܸܐ ܒܹܗ<EOS>ܫܡܲܥ̣ ܒܵܙܘܿܙܵܐ ܗܵܐ ܕܲܝܵܢܵܐ ܥܵܒܲܪ<EOS>ܘܐܲܪܦ̣ܝܼ ܥܝܵܕܼܵܘ̈ܗܝ ܥܒ݁ܕܘ̈ܗܝ<EOS> ܗܵܠܹܝܢ ܕܲܒ̣ܗܘܿܢ ܡܸܬܼܗܲܦܲܟ̣<EOS>ܗ̄ܘ̣ܵܐ<EOS>ܢܘܼܗܪܵܐ ܕܢܲܚ̣ ܗ̄ܘ̣ܵܐ ܒܢܲܦ̮ܫܹܗ ܕܙܲܟܲܝ ܡ̣ܢ ܛܲܝܒ݁ܘܼܬܼܵܐ<EOS>ܘܝܲܕܼܥܹܗ ܠܲܒ̣ܪܵܐ ܕܫܵܒܹ̇ܩ ܚܵܘ̈ܒܹܐ ܗ̄ܘ̣ ܢܸܬܼܓܵܘܲܣ ܒܹܗ<EOS>ܠܲܬܼܝܵܒ̣ܘܼܬܼܵܐ ܐܲܝܟ̣ ܠܲܡܕܼܝܼܢ̄ܬܵܐ ܕܫܘܼܪܹ̈ܐ ܕܫܝܢܐ<EOS> ܥܲܠ̣ ܗ̄ܘ̣ܵܐ<EOS>ܕܢܵܣܬܲܬܲܪ ܒܵܗ̇<EOS>ܗܘܐ<EOS> ܡ̣ܢ ܗܵܘ̇ ܓܲܝܣܵܐ ܕܒ̣ܵܙܘܿܙܘܼܬܼܵܐ<EOS>ܥܸܪܒܵܐ ܛܵܥܝܵܐ ܫܡܲܥ̣ ܗ̄ܘ̣ܵܐ ܛܸܒܹܗ ܕܪܵܥܝܵܐ ܕܐܸܬ݀ܵܐ<EOS>ܘܲܪܗܸܛ̣ ܒܵܬܼܪܹܗ ܕܢܸܚܡܘܿܠ ܢܲܦ̮ܫܹܗ ܒܓ̣ܵܘ ܡܲܪܥܝܼܬܹܗ<EOS>ܚ̣ܙܵܐ ܗ̄ܘ̣ܵܐ ܠܟܸܢܫܹ̈ܐ ܕܲܟ̣ܪܝܼܟ̣ܝܼܢ ܠܹܗ ܣܲܓܝܼܵܐܝܼܬܼ<EOS>ܘܣܸܕܼܪܹ̈ܐ ܕܥܲܡܵܐ ܕܪܵܗܛ̇ܝܼܢ ܩܘܼܕܼܡܵܘܗܝ ܬܲܩܝܼܦܵܐܝܼܬܼ<EOS>ܬܲܠܝܵܐ ܢܲܦ̮ܫܹܗ ܕܢܸܚܙܹܝܘܗܝ ܠܲܒ̣ܪܵܐ ܘܠܵܐ ܝܵܗ̇̄ܒܝܼܢ ܠܹܗ<EOS>ܟܸܢܫܹ̈ܐ ܕܙܵܪܒ݁ܝܼܢ ܡ̣ܢ ܟܠ ܓܲܒ݁ܝܼ̈ܢ ܕܢܸܬ݁ܛܲܦܘܿܢ ܒܹܗ<EOS>ܩܵܘܡܬܹܗ ܙܥܘܿܪܝܵܐ ܘܚܵܒܹ̇ܨ ܘܪܝܒ݁ܝܢ<EOS> ܥܲܡܵܐ ܘܡܵܢܵܐ ܢܸܥܒܸ݁ܕܼ<EOS>ܟܹܐܒܹܗ ܚܲܣܝܼܢ ܘܲܓ̣ܢܸܐ ܐܵܣܝܵܐ ܕܢܸܬܼܒܲܩܸܐ ܒܹܗ<EOS>ܐ̄ܠܝܼܨ ܒܲܚܛܵܗܹ̈ܐ ܘܲܠܣܵܥܘܿܪܵܐ ܪܓ̣ܝܼܓ̣ ܗ̄ܘ̣ܵܐ ܒܚܛܝܬܐ ܘܠܣܘܥܪܢܐ ܪܐܓ<EOS> ܕܢܸܚܙܸܐ<EOS>ܓܲܒ̣ܪܵܐ ܙܥܘܿܪܵܐ ܒܟܸܢܫܵܐ ܪܲܒܵܐ ܡܸܬܼܥܲܪܩܲܠ ܗ̄ܘ̣ܵܐ<EOS>ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܝܘܗܝ ܠܲܒ̣ܪܵܐ ܕܡܲܚܸܒ̣ ܗ̄ܘ̣ܵܐ ܠܹܗ<EOS>ܠܵܘ ܗܵܟܲܢܵܐ ܐܲܝܟ̣ ܕܲܙܥܘܿܪ ܗ̄ܘ̣ܵܐ ܒܚܸܙܘܹܗ ܙܲܟܲܝ<EOS>ܙܥܘܿܪ ܗ̄ܘ̣ܵܐ ܘܼܒܹܗ ܕܐܵܦ ܡ̣ܢ ܥܵܠܡܵܐ ܪܘܝܼܚ ܗ̄ܘ̣ܵܐ ܘܲܦܬܸܐ<EOS>ܟܲܪܝܵܐ ܡܫܘܼܚܬܹܗ ܡ̣ܢ ܣܲܓܝܼ̈ܐܹܐ ܕܩܲܪܝܼܒ̣ܝܼܢ ܠܹܗ<EOS>ܪܸܥܝܵܢܹܗ ܕܹܝܢ ܐܵܦ ܠܲܥܢܵܢܹ̈ܐ ܥ̣ܒܲܪ ܟܕܼ ܡܲܚܸܒ̣<EOS>ܒܗܵܢܵܐ ܓܲܒ̣ܪܵܐ ܐܸܢ ܚܵܐܲܪ ܐܲܢ̄ܬ݁ ܦܵܪܘܿܫܵܐܝܼܬܼ<EOS>ܓܲܢ̄ܒܵܪܵܐ ܗ̄ܘ̣ܵܐ ܕܲܫ̈ܡܵܗܵܬܼܵܐ ܒܡܲܕܥܹܗ ܪܵܡܵܐ<EOS>ܢܲܦ̮ܫܵܐ ܪܲܒ݁ܬܼܵܐ ܒܦܲܓ̣ܪܵܐ ܙܥܘܿܪܵܐ ܡܸܬܼܚܲܙܝܵܐ ܗ̄ܘ̣ܵܬܼ<EOS>ܕܬܲܠܝܵܐ ܡܫܘܼܚܬܼܵܗ̇ ܡܫܘܚܬܗ<EOS> ܡ̣ܢ ܒܸܪ̈ܝܵܬܼܵܐ<EOS>ܘܬܼܘܼܩܵܢܲܝ̈ܗܹܝܢ<EOS>ܟܪܹܝܢ ܗܲܕܵܡܵܘ̈ܗܝ ܚܘܼܫܵܒ̣ܵܘ̈ܗܝ ܕܹܝܢ ܐܲܪܝܼܟ̣ܝܼܢ ܗ̄ܘ̣ܵܘ<EOS>ܙܥܘܿܪ ܒܲܚܙܵܬܹܗ ܘܪܲܒ݁ ܒܲܒ̣ܨܵܬܼܵܐ ܡ̣ܢ ܣܲܓܝܼ̈ܐܹܐ<EOS>ܚ̣ܙܵܐ ܕܠܵܐ ܡܵܛܹ̇ܐ ܢܸܚܙܹܝܘܗܝ ܠܲܒ̣ܪܵܐ ܐܲܝܟ̣ ܨܸܒ̣ܝܵܢܹܗ<EOS>ܘܲܠܘܵܬܼ ܬܹܬܵܐ ܪܗܸܛ̣ ܚܲܟ݁ܝܼܡܵܐ ܕܦܘܼܪܣܹܗ ܢܸܣܥܘܿܪ ܢܫܟ݁ܚ<EOS>ܘܐܲܟ̣ܡܵܐ ܕܗܵܠܹܝܢ ܐܵܡܲܪ ܗ̄ܘ̣ܵܐ ܠܵܗ̇ ܠܬܹܬܵܐ ܙܲܟܲܝ<EOS>ܥܒܸܕܼܝ ܠܝܼ ܦܘܼܪܣܵܐ ܐܲܝܟ̣ ܕܲܡܥܵܕܲܬ݁ܝ ܡ̣ܢ ܫܘܼܪܵܝܵܐ<EOS>ܐܲܢ̄ܬ݁ܝ ܐܲܠܒܸܫܬ݁ܝܼܘܗܝ ܠܐܵܕܼܵܡ ܛܲܪ̈ܦܹܐ ܟܲܕܼ ܐܸܬܼܦܲܪܣܝܼ<EOS>ܒܹܟ̣ܝ ܢܸܬܼܡܲܠܸܐ ܣܘܼܢܩܵܢܝ ܗܵܫܵܐ ܕܐܸܚܙܸܐ ܠܲܒ̣ܪܵܐ<EOS>ܗܲܒ̣ܝ ܗܒ<EOS>ܠܝܼ ܪܵܘܡܹܟ̣ܝ ܐܸܣܲܩ ܐܹܩܘܼܡ ܥܲܠ ܣܵܘ̈ܟܵܬܹܟ̣ܝ<EOS>ܘܐܸܬܼܒܲܩܸܐ ܒܹܗ ܒܡܵܪܵܗ̇ ܕܲܥܕܸܢ ܕܐܸܬ݀ܵܐ ܣܲܥܪܲܢ ܣܥܪܢܝ<EOS>ܥܒܸܕܼܝ ܠܝܼ ܐܲܬܼܪܵܐ ܒܪܹܫܹܟ̣ܝ ܪܵܡܵܐ ܐܹܩܘܼܡ ܘܐܸܚܙܹܝܘܗܝ<EOS>ܠܗܵܘ̇ ܕܐܵܘܥܝܼ ܗ̄ܘ̣ܵܐ ܟܠ ܐܝܼܠܵܢ̈ܝܼܢ ܥܲܡ ܝܵܠܘܿܕܹܗ<EOS>ܣܲܝܒܲܪܝ ܣܝ̇ܒܪ<EOS>ܩܲܠܝܼܠ ܥܲܕܼ ܚܵܐܲܪ ܚ̇ܙܐ<EOS> ܐ̄ܢܵܐ ܘܡܸܬܼܒܲܩܸܐ ܐ̄ܢܵܐ<EOS>ܒܦܹܐܪܵܐ ܕܚܲܝܹ̈ܐ ܕܐܸܫܬܲܕܲܪ ܠܲܢ ܡ̣ܢ ܥܸܠܵܝܵܐ<EOS>ܙܥܘܿܪܝܵܐ ܩܵܘܡܲܬܼܝ ܘܐܸܢ ܥܲܠ ܪܵܘܡܹܟ̣ܝ ܠܵܐ ܩܵܐܹ̇ܡ ܐ̄ܢܵܐ<EOS>ܠܵܐ ܡܵܛܹ̇ܐ ܐ̄ܢܵܐ ܐܸܚܙܸܐ ܠܡܵܪܹܟ̣ܝ ܒܲܝܢܵܬܼ ܟܸܢܫܹ̈ܐ<EOS>ܠܵܐ ܠܝܼ ܪܵܘܡܵܐ ܘܠܵܐ ܠܹܟ̣ܝ ܦܹܐܪܵܐ ܕܲܡܓܲܙܝܵܐ ܕܡܓܙܝܬܐ<EOS> ܐܲܢ̄ܬ݁ܝ<EOS>ܗܘ݀ܵܝ ܠܝܼ ܪܵܘܡܵܐ ܘܐܸܢܵܐ ܦܹܐܪܵܐ ܗܵܘܹ̇ܐ ܐ̄ܢܵܐ ܒܹܟ̣ܝ<EOS>ܕܘܼܟܲܬܼ ܩܵܘܡܲܬܼܝ ܡܲܠܵܝ ܠܝܼ ܐܲܢ̄ܬ݁ܝ ܡܵܐ ܕܣܸܠܩܹ̇ܬܼ ܠܹܟ̣ܝ<EOS>ܘܐܸܢܵܐ ܠܘܵܬܹܟ̣ܝ ܕܘܼܟܲܬܼ ܦܹܐܪܵܐ ܡܡܲܠܸܐ ܐ̄ܢܵܐ ܒܹܟ̣ܝ ܠܟܝ<EOS>ܣܠܸܩ̣ ܚܲܟ݁ܝܼܡܵܐ ܘܩܵܡ̣ ܠܹܗ ܒܬܹܬܵܐ ܘܗܵܐ ܚܵܐܲܪ ܒܹܗ<EOS>ܒܡܵܪܲܢ ܕܐܵܬܹ̇ܐ ܘܟܸܢ̈ܫܹܐ ܥܲܡܹܗ ܕܲܟ̣ܪܝܼܟ̣ܝܼܢ ܠܹܗ<EOS>ܠܵܐ ܣܸܦܩܲܬ݀<EOS>ܣܦ̇ܩܐ<EOS> ܗ̄ܘ̣ܵܬܼ ܩܵܘܡܬܹܗ ܙܥܘܿܪܬܵܐ ܠܗܲܝܡܵܢܘܼܬܹܗ<EOS>ܘܪܵܘܡܵܐ ܫܐܝܼܠܵܐ ܐܵܘܣܸܦ̣ ܗ̄ܘ̣ܵܐ ܠܹܗ ܕܢܸܚܙܸܐ ܠܲܒ̣ܪܵܐ<EOS>ܢܲܬܼܦܹܗ ܚܘܼܒܵܐ ܘܲܣܠܸܩ̣ ܩܵܡ̣ ܠܹܗ ܥܲܠ ܐܝܼܠܵܢܵܐ<EOS>ܕܟ̣ܠܵܗ̇ ܚܙܵܬܹܗ ܬܸܡܠܸܐ ܡܸܢܹܗ ܕܒܲܪ ܐܲܠܵܗܵܐ<EOS>ܚ̣ܙܵܐ ܕܡܲܟ݁ܝܼܟ̣ ܗ̄ܘ̣ܵܐ ܘܠܵܐ ܡܵܛܹ̇ܐ ܗ̄ܘ̣ܵܐ ܕܢܸܚܙܹܐ ܠܲܒ̣ܪܵܐ<EOS>ܘܲܕܼܠܵܐ ܕܝܼܠܹܗ ܚܛܲܦ̣ ܠܹܗ ܪܵܘܡܵܐ ܘܩܵܡ̣ ܚܵܐܲܪ ܒܹܗ<EOS>ܩܵܘܡܬܼܵܐ ܚܕܲܬܵܐ ܥܸܒ̣ܕܲܬ݀ ܗ̄ܘ̣ܵܬܼ ܠܹܗ ܗܲܝܡܵܢܘܼܬܹܗ<EOS>ܕܐܵܦ ܡ̣ܢ ܟ̱ܠܹܗ ܟܸܢܫܵܐ ܢܹܐܪܲܟ̣ ܒܚܕܼܵܐ ܫܵܥܵܐ<EOS>ܣܠܸܩ̣ ܡܲܟ݁ܝܼܟ̣ܵܐ ܩܵܡ̣ ܠܹܗ ܒܪܵܘܡܵܐ ܥܲܠ ܐܝܼܠܵܢܵܐ<EOS>ܕܢܸܚܙܸܐ ܠܪܵܡܵܐ<EOS>ܠܡܪܗ<EOS> ܕܲܟ̣ܡܵܐ ܢܚܸܬܼ ܗ̄ܘ̣ܵܐ ܠܡܲܟ݁ܝܼܟ̣ܘܼܬܼܵܐ<EOS>ܐܸܬܼܥܲܠܝܼ ܗ̄ܘ̣ܵܐ ܕܢܸܬܼܒܲܩܸܐ ܗ̄ܘ̣ܵܐ ܒܗܵܘ̇ ܕܐܸܬ݁ܬܲܚܬܝܼ<EOS>ܣܠܸܩ̣ ܗ̄ܘ̣ܵܐ ܠܪܵܘܡܵܐ ܕܲܒ̣ܗܵܘ̇ ܕܐܸܬ݀ܵܐ ܠܥܘܼܡܩܵܐ ܢܚܘܼܪ<EOS>ܚ̣ܵܪ ܒܹܗ ܒܡܵܪܲܢ ܡܵܟ̣ܣܵܐ ܪܲܒܵܐ ܘܐܸܙܕܲܕܲܩ ܗ̄ܘ̣ܵܐ<EOS>ܚ̣ܙܵܝܗܝ ܡ̣ܢ ܪܘܼܚܩܵܐ ܘܐܲܝܟ̣ ܡ̣ܢ ܩܘܼܪܒܵܐ ܡܚܲܒܸ݁ܒ̣ ܡ̇ܚܒ<EOS> ܗ̄ܘ̣ܵܐ ܠܹܗ<EOS>ܠܚܸܘܝܵܐ ܟܲܣܝܵܐ ܢܟ̣ܝܼܬܼ ܗ̄ܘ̣ܵܐ ܙܲܟܲܝ ܪܲܒ݁ ܚܵܛܘܿܦܹ̈ܐ<EOS>ܘܚ̣ܵܪ ܒܹܗ ܒܲܒ̣ܪܵܐ ܘܕܸܥܟܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ<EOS>ܡܚܘܿܬܹܗ ܕܓ̣ܵܪܣܵܐ ܐܲܚܸܫܬܹܗ ܗ̄ܘ̣ܵܬܼ ܟܲܕܼ ܐܲܪܓܸܫ̣ ܒܵܗ̇<EOS>ܘܲܪܗܸܛ̣ ܢܸܚܙܸܐ ܠܗܵܘ̇ ܕܲܒ̣ܐ̄ܪܵܙܹܗ ܚ̣ܝܵܘ ܥܸܒ̣ܪ̈ܵܝܹܐ<EOS>ܕܘܼܟܲܬܼ ܚܸܘܝܵܐ ܗܵܘ̇ ܕܲܢܚܵܫܵܐ ܚܙܝܼ ܦܐܬܐ <EOS> ܡܲܠܝܼ ܡܵܪܲܢ<EOS>ܠܪܲܒܵܐ ܕܡܵܟ̣ܣܹ̈ܐ ܠܡܟܣܐ ܪܒܐ<EOS> ܕܢܲܟ̣ܬܹܗ ܥܵܘ̣ܠܵܐ ܐܲܝܟ̣ ܚܲܪܡܵܢܵܐ<EOS>ܚܛܝܼܬܼܵܐ ܒܢܲܦ̮ܫܹܗ ܒܲܕܼܡܘܼܬܼ ܡܪܬܼܵܐ ܦܲܪܝܼܚܵܐ ܗ̄ܘ̣ܵܬܼ<EOS>ܘܟܲܕܼ ܚ̣ܵܪ ܒܲܒ̣ܪܵܐ ܕܸܥܟܲܬ݀ ܡܸܢܹܗ ܘܐܸܙܕܲܕܲܩ ܗ̄ܘ̣ܵܐ<EOS>ܚܙܵܬܹܗ ܕܡܵܪܲܢ<EOS>ܕܒܪܐ<EOS> ܒܪܝܼܬܼܵܐ ܚܕܲܬܵܐ ܠܡܵܟ̣ܣܵܐ ܥܸܒ̣ܕܲܬ݀<EOS>ܕܡܸܚܕܼܵܐ ܕܚ̣ܵܪ ܒܹܗ ܐܸܫܬܲܚܠܲܦ ܗ̄ܘ̣ܵܐ ܡ̣ܢ ܒܝܼ̈ܫܵܬܹܗ<EOS>ܚ̣ܵܪ ܒܹܗ ܒܲܠܚܘܿܕܼ ܘܐܸܫܟܲܚ̣ ܟ̱ܠܵܗ̇ ܙܲܕܝܼܩܘܼܬܼܵܐ<EOS>ܕܐܲܝܟܵܐ ܕܨܵܒܹ̇ܐ ܕܲܢܚܘܼܪ ܚܘܼܒܵܐ ܥ̇ܒܵܕܼܵܐ ܥܵܒܹ̇ܕܼ<EOS>ܡܲܢ ܕܲܒ̣ܪܸܓ݁ܬܼܵܐ ܚܵܙܹ̇ܐ ܡܸܕܸܡ ܚܲܒ݁ܝܼܒ̣ܵܐܝܼܬܼ<EOS>ܐܸܫܬܵܘܬܲܦ ܠܹܗ ܨܸܒ̣ܝܵܢܵܐܝܼܬܼ ܟܲܕܼ ܠܵܐ ܩܲܪܝܼܒ̣<EOS>ܙܵܘ̈ܥܹܐ ܕܪܸܓ݁ܬܼܵܐ ܒܪܝܼܬܼܵܐ ܡܩܝܼܡܝܼܢ ܐܲܠܵܗܵܐܝܼܬܼ<EOS>ܐܵܘ ܒܸܢܝܵܢܵܐ ܐܵܘ ܣܘܼܚܵܦܵܐ ܠܲܕܼܩܵܢܹ̇ܐ ܠܵܗ̇<EOS>ܪܸܓ݁ܬܼܵܐ ܣܢܝܼܬܼܵܐ ܥܵܘ̣ܠܵܐ ܥܵܒܼ݁ܕܵܐ ܝ̇ܠܕܐ<EOS> ܐܵܦ ܒܲܚܙܵܬܼܵܗ̇<EOS>ܘܪܸܓ݁ܬܼܵܐ ܕܩܘܼܫܬܵܐ ܥܲܡ ܐܲܠܵܗܵܐ ܚܠܝܼܛܵܐ ܟ̱ܠܵܗ̇ ܐܦ ܠܐܠܗܐ ܦܫܝܩ ܠܗ̇ ܬܐܚܘܪ<EOS>ܡ̣ܢ ܐܝܼܠܵܢܵܐ ܚ̣ܙܵܝܗܝ ܠܐܲܠܵܗܵܐ ܒܪܸܓ݁ܬܼܵܐ ܙܲܟܲܝ<EOS>ܘܪܸܬܼܚܵܐ ܕܚܘܼܒܹܗ ܚܲܠܛܹܗ ܥܲܡܹܗ ܒܫܵܘܬܵܦܘܼܬܼܵܐ<EOS>ܐܲܝܢܵܐ ܕܪܵܓܵܐ ܢܲܦ̮ܫܹܗ ܡܸܕܸܡ ܕܬܸܬܼܒܲܩܸܐ ܒܹܗ<EOS>ܟܡܵܐ ܐܸܢ ܪܲܚܝܼܩ ܠܹܗ ܩܲܪܝܼܒ̣ܵܐ ܗ̄ܘ̣ ܡܸܛܠ ܚܘܼܒܹܗ<EOS>ܠܵܐ ܐܝܼܬܼ ܛܵܘܪܵܐ ܕܢܸܟ̣ܠܸܐ ܠܪܸܓ݁ܬܼܵܐ ܡ̣ܢ ܚܘܼܠܛܵܢܵܐ<EOS>ܕܲܟ̣ܡܵܐ ܕܚܵܝ̇ܪܵܐ ܚܠܝܼܛܵܐ ܗ̄ܝܼ ܟ̱ܠܵܗ̇ ܒܡܵܐ ܕܚܵܪܲܬ݀ ܒܹܗ<EOS>ܛܵܒ̣ ܡ̣ܢ ܟ̱ܠܹܗ ܟܸܢܫܵܐ ܐܲܪܚܸܩ̣ ܩܵܡ̣ ܗ̄ܘ̣ܵܐ ܙܲܟܲܝ<EOS>ܘܥܲܠ ܕܲܒ̣ܪܸܓ݁ܬܼܵܐ ܚ̣ܵܪ ܒܲܡܫܝܼܚܵܐ ܚܲܠܛܹܗ ܥܲܡܹܗ<EOS>ܢܘܼܪܵܐ ܕܚܘܼܒܵܐ ܣܸܦܲܬ݀ ܗ̄ܘ̣ܵܬܼ ܒܹܗ ܚܲܡܝܼܡܵܐܝܼܬܼ<EOS>ܘܚ̣ܵܪ ܒܹܗ ܒܲܒ̣ܪܵܐ ܘܫܲܩ̣ܠܹܗ ܒܪܸܓ݁ܬܼܵܐ ܥܲܠ ܚܘܼܫܵܒ̣ܵܘ̈ܗܝ<EOS>ܐܸܠܘܼ ܚܘܼܒܵܐ ܠܵܐ ܫܲܡܸܫ̣ ܗ̄ܘ̣ܵܐ ܥܵܒ̣ܵܕܹܗ ܬܲܡܵܢ<EOS>ܡܲܢ ܪܲܚܝܼܩ ܗ̄ܘ̣ܵܐ ܛܵܒ̣ ܡ̣ܢ ܙܲܟܲܝ ܡ̣ܢ ܦܵܪܘܿܩܲܢ<EOS>ܠܒܲܪ ܡ̣ܢ ܟܸܢܫܵܐ ܩܵܡ̣ ܥܲܠ ܬܹܬܵܐ ܢܸܬܼܒܲܩܸܐ ܡ̇ܢ ܣܠ̇ܩ ܗܘܐ ܥܠܗܝ̇ ܬܬܐ ܕܢܬܒܩܐ<EOS>ܒܹܗ<EOS>ܘܩܲܪܒܹܗ ܚܘܼܒܵܐ ܠܓ̣ܵܘ ܡ̣ܢ ܟܠܗܘܿܢ ܕܐܝܼܬܼ ܗ̄ܘ̣ܵܐ ܗܘܘ<EOS> ܬܲܡܵܢ<EOS>ܚ̣ܵܪ ܟܲܕܼ ܡܲܚܸܒ̣ ܘܲܚ̣ܙܵܝܗܝ ܠܲܒ̣ܪܵܐ ܟܲܕܼ ܡܸܬܼܪܲܓ̣ܪܲܓ̣<EOS>ܘܡܲܢ̣ܘܼ ܐܝܼܬܼ ܗ̄ܘ̣ܵܐ ܕܩܲܪܝܼܒ̣ ܕܢܚ̇ܝܒ<EOS> ܗܵܟܲܢ ܐܸܠܵܐ ܐܸܢ ܗܘ݀<EOS>ܘܟܲܕܼ ܒܲܪܝܼܟ̣ܵܐ ܚܙܵܬܹܗ ܨܗܝܼܬܼܵܐ ܥܲܠ ܦܵܪܘܿܩܲܢ<EOS>ܘܫܵܬܼܝܵܐ ܡܸܢܹܗ ܐܲܝܟ̣ ܡ̣ܢ ܢܸܒ̣ܥܵܐ ܕܲܡܠܸܐ ܚܲܝܹ̈ܐ<EOS>ܘܟܲܕܼ ܚܵܛܹ̇ܦ ܠܹܗ ܠܲܒ̣ܪܵܐ ܒܥܲܝܢܵܘ̈ܗܝ ܡ̣ܢ ܒܹܝܬܼ ܟܸܢܫܹ̈ܐ ܟܢܫܐ<EOS>ܕܗܘ݀ ܒܲܠܚܘܿܕܼܵܘܗܝ ܢܸܬܼܒܲܣܲܡ ܒܹܗ ܗܘܐ<EOS> ܒܦܹܐܪܵܐ ܚܲܠܝܵܐ<EOS>ܘܟܲܕܼ ܚܵܕܹܐ ܗ̄ܘ̣ܵܐ ܕܐܸܫܟܲܚ̣ ܚ̇ܐܪ ܗܘܐ ܕܢܫܟܚ<EOS> ܕܘܼܟ݁ܬܼܵܐ ܐܲܝܟ̣<EOS>ܨܸܒ̣ܝܵܢܹܗ<EOS>ܕܐܝܼܬܼ ܠܵܗ̇ ܪܵܘܡܵܐ ܕܢܸܚܙܸܐ ܡܸܢܵܗ̇ ܠܗܵܘ̇ ܕܐܲܚܸܒ̣ ܗ̄ܘ̣ܵܐ<EOS>ܗܵܝܕܹܝܢ ܡܵܪܲܢ ܚ̣ܵܪ ܒܐܝܼܠܵܢܵܐ ܟܲܕܼ ܥܵܒܲܪ ܗ̄ܘ̣ܵܐ<EOS>ܘܲܚ̣ܙܵܐ ܠܙܲܟܲܝ ܟܲܕܼ ܩܵܐܹ̇ܡ ܗ̄ܘ̣ܵܐ ܥܲܠ ܣܵܘ̈ܟܵܬܹܗ<EOS>ܚ̣ܵܪ ܒܹܗ ܒܚܘܼܒܵܐ ܘܫܲܪܝܼ ܨܹܐܕܼܵܘܗܝ ܕܲܢܡܲܠܸܠ ܗ̄ܘ̣ܵܐ<EOS>ܬܵܐ ܠܵܟ̣ ܙܲܟܲܝ ܘܐܸܢܵܐ ܚܙܹ̇ܝܬܼܵܟ̣ ܐܲܝܟ̣ ܕܲܚ̣ܙܲܝܬܵܢܝ<EOS>ܬܵܐ ܠܵܟ̣ ܡܵܟ̣ܣܵܐ ܗ݀ܘܝܼ ܠܝܼ ܫܠܝܼܚܵܐ ܨܹܝܕܼ ܬܲܝܵܒܹ̈ܐ<EOS>ܘܐܲܠܸܦ ܐܸܢܘܿܢ ܕܐܝܼܬܼ ܠܝܼ ܪ̈ܲܚܡܹܐ ܐܵܦ ܫܘܼܒ̣ܩܵܢܵܐ ܨܝܕ ܚܛܝ̈ܐ<EOS>ܬܵܐ ܚܲܛܵܝܵܐ ܦܘܿܩ ܐܲܟ̣ܪܸܙܲܝܢܝ ܥܲܡ ܬܲܠܡܝܼ̈ܕܲܝ<EOS>ܕܲܡܩܲܒܸ݁ܠ ܐ̄ܢܵܐ ܠܑܲܝܢܵܐ ܕܬܼܵܐܹ̇ܒ̣ ܡ̣ܢ ܒܝܼ̈ܫܵܬܹܗ<EOS>ܚܘܿܬܼ ܒܵܙܘܼܙܵܐ ܘܲܪܗܸܛ ܒܐܘܼܪܚܵܐ ܕܟ̣ܵܪܘܿܙܘܼܬܼܵܐ<EOS>ܘܲܩܪܝܼ ܠܒܼ̈ܫܹܐ ܣܲܒ̣ܪܵܐ ܒܩܵܠܵܐ ܪܵܡܵܐ<EOS>ܬܵܐ ܐܹܫܲܕܲܪܵܟ̣ ܥܲܠ ܪ̈ܲܫܝܼܥܹܐ ܕܬܲܠܸܦ ܐܸܢܘܿܢ<EOS>ܕܐܝܼܬܼ ܠܝܼ ܚܢܵܢܵܐ ܘܲܡܩܲܒܸ݁ܠ ܐ̄ܢܵܐ ܠܲܕܼܒ̣ܵܥܹ̇ܐ ܠܝܼ<EOS>ܬܵܐ ܐܹܨܘܼܪ ܨܲܠܡܵܐ ܦܲܐܝܵܐ ܕܲܬܼܝܵܒ̣ܘܼܬܼܵܐ ܠܬܝܒܘܬܐ<EOS>ܕܟ̣ܠܹܗ ܥܵܠܡܵܐ ܢܸܬܼܪܲܓ̣ܪܲܓ̣ ܠܵܟ̣ ܘܢܸܬ݁ܕܲܡܸܐ ܘܲܢܕܲܡܸܐ<EOS> ܒܵܟ̣<EOS>ܬܵܐ ܗ݀ܘܝܼ ܣܢܹܐܓ̣ܪܵܐ ܠܲܡܪܲܚܡܵܢܘܼܬܼܝ ܨܹܝܕܼ ܚܲܛܵܝܹ̈ܐ<EOS>ܕܣܲܓܝܼ ܪܥܸܐ ܐ̄ܢܵܐ ܐܸܫܒ݁ܘܿܩ ܚܵܘ̈ܒܹܐ ܠܲܕܼܒ̣ܵܥܹ̇ܐ ܠܝܼ<EOS>ܒܵܟ̣ ܢܹܐܠܦܘܼܢܵܢܝ ܥܲܡܡܹ̈ܐ ܘܥܵܠܡܹ̈ܐ ܘܐܲܬܼܪ̈ܵܘܵܬܼܵܐ<EOS>ܕܪܵܥܝܵܐ ܐܸܢܵܐ ܘܥܸܪܒܵܐ ܛܵܥܝܵܐ ܚܲܒ݁ܝܼܒ̣ ܗ̄ܘ̣ ܠܝܼ<EOS>ܬܵܐ ܚܘܿܬܼ ܙܲܟܲܝ ܒܒܲܝܬܵܟ̣ ܘܵܠܹ̇ܐ ܐܸܗܘܸܐ ܝܵܘܡܵܢ<EOS>ܚܘܿܬܼ ܐܲܬܼܩܸܢ ܠܝܼ ܕܲܒ̣ܫܵܪܘܼܬܼܵܟ̣ ܡܸܬܼܒܲܣܲܡ ܐ̄ܢܵܐ<EOS>ܗܵܢܵܐ ܗ̄ܘ̣ ܐܵܪܚܵܐ ܕܗܘ݀ ܡ̣ܢ ܢܲܦ̮ܫܹܗ ܐ̄ܬ݀ܵܐ ܒܨܸܒ̣ܝܵܢܹܗ<EOS>ܘܟܲܕܼ ܠܵܐ ܩ̣ܪܵܘ ܠܹܗ ܐܤܬ݁ܛܲܝܲܒ̣ ܗ̄ܘ̣ܵܐ ܠܲܚܫܵܡܝܼܬܼܵܐ<EOS>ܠܵܐ ܒܥ̣ܵܐ ܡܸܢܹܗ ܘܲܒ̣ܒܲܝܬܵܟ̣ ܠܲܡ ܡܸܫܬܲܪܸܐ ܐ̄ܢܵܐ<EOS>ܚܘܼܒܵܐ ܚ̣ܙܵܐ ܒܹܗ ܘܢܹܐܙܲܠ ܥܲܡܹܗ ܛܵܒ̣ ܚܵܕܹܐ ܗܘ̣ܵܐ<EOS>ܐܘܿ ܠܐܲܟܵܪܵܐ ܕܦܲܠܚܵܗ̇ ܠܐܲܪܥܵܐ ܕܡܲܪܝܼܕܼܵܐ ܗ̄ܘ̣ܵܬܼ<EOS>ܥܕܲܡܵܐ ܕܐܸܫܟܲܚ̣ ܕܐܵܦ ܙܝܼ̈ܙܵܢܹܐ ܠܚܸܛܹ̈ܐ ܢܲܗܦܸܟ̣<EOS>ܠܟ̣ܘܼ̈ܒܹܐ ܒܝܼ̈ܫܹܐ ܐܲܪܡ̣ܝܼ ܫܸܩܝܵܐ ܕܡܲܠܦܵܢܘܼܬܹܗ<EOS>ܥܕܲܡܵܐ ܕܝܲܗ̄ܒ̣ܘ ܗ̄ܘ̣ܵܘ ܦܹܐܪܹ̈ܐ ܚܠܲܝ̈ܵܐ ܒܥܵܠܡܵܐ ܟ̱ܠܹܗ<EOS>ܡ̣ܢ ܙܵܢܝܼܬܼܵܐ ܕܸܡ̈ܥܹܐ ܫܩܲܠ ܗ̄ܘ̣ܵܐ ܐܲܝܟ̣ ܪܹܫܝܼܬܼܵܐ<EOS>ܘܲܠܪܲܒ݁ ܡܵܟ̣ܣܹ̈ܐ ܕܚ̣ܵܪ ܒܹܗ ܒܲܠܚܘܿܕܼ ܥܲܒ̣ܕܹܗ ܫܠܝܼܚܵܐ<EOS>ܐܵܦ ܡ̣ܢ ܫܘܿܥܹ̈ܐ ܐܲܦܸܩ̣ ܦܹܐܪܹ̈ܐ ܒܲܨܠܝܼܒ̣ܘܼܬܹܗ<EOS>ܐܵܦ ܛܲܪ̈ܵܢܹܐ ܬܲܦܹ̈ܐ ܝܲܗ̄ܒ̣ܘ ܠܹܗ ܕܲܬܼܒܲܥ̣ ܐܸܢܘܿܢ<EOS>ܒܚܘܼܪܒܵܐ ܠܲܚܡܵܐ ܘܲܒ̣ܓ̣ܵܘ ܫܲܝܢܵܐ ܚܲܡܪܵܐ ܛܵܒ̣ܵܐ<EOS>ܠܟܲܦܢܹ̈ܐ ܣܲܒ̣ܥܵܐ ܘܲܠܟܹܐܒ̣̈ܬܼܵܢܹܐ ܟܠ ܥܘܼܕܼܪ̈ܵܢܝܼܢ<EOS>ܠܵܐ ܥ̣ܒܲܪ ܒܐܲܬܼܪܵܐ ܕܠܵܐ ܡܲܕܲܐܬܼܵܐ ܫܩܲܠ̣ ܡ̣ܢ ܬܲܡܵܢ<EOS>ܕܐܵܦ ܡ̣ܢ ܬܹܬܵܐ ܥܩܲܪܬܼܵܐ ܦܹܐܪܵܐ ܬܒܲܥ̣ ܬܸܬܸܠ ܠܹܗ<EOS>ܡ̣ܢ ܓܵܘ ܝܲܡܵܐ ܫܩܲܠ̣ ܐܸܣܬܹܝܪܵܐ ܕܠܵܐ ܒܲܥܝܵܕܼܵܐ<EOS>ܘܡ̣ܢ ܗܵܘ̇ ܩܲܝܣܵܐ ܓܠܝܼܙ ܡ̣ܢ ܦܹܐܪܹ̈ܐ ܦܹܐܪܵܐ ܚܲܠܝܵܐ<EOS>ܪܚܝܼܡ ܗ̄ܘ̣ ܦܹܐܪܵܗ̇ ܕܗܵܕܹܐ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ<EOS>ܕܡ̣ܢ ܣܵܘ̈ܟܵܬܼܵܗ̇ ܩܲܛ̣ܦܹܗ ܡܫܝܼܚܵܐ ܟܲܕܼ ܥܵܒܲܪ ܗ̄ܘ̣ܵܐ<EOS>ܚ̣ܙܵܝܗܝ ܗ̄ܘ̣ܵܐ ܠܙܲܟܲܝ ܐܲܝܟ̣ ܒܲܟܵܪܵܐ ܒܓ̣ܵܘ ܐܝܼܠܵܢܵܐ<EOS>ܘܣܲܪܗܸܒ̣ ܩܲܛ̣ܦܹܗ ܕܢܸܬܼܚܲܫܲܚ ܕܐܬܚܫܚ<EOS> ܗ̄ܘ̣ܵܐ ܒܛܲܥܡܹܗ ܚܲܠܝܵܐ<EOS>ܐܵܦܠܵܐ ܒܲܥܕܸܢ ܐܸܫܟܲܚ̣ ܡܸܡܬܼܘܿܡ ܐܲܝܟ̣ ܗܵܘ̇ ܦܹܐܪܵܐ<EOS>ܕܡ̣ܢ ܗܵܝ̇ ܬܹܬܵܐ ܩܛܲܦ̣ ܟܲܕܼ ܥܵܒܲܪ ܨܹܝܕܼ ܐܝܼܪܝܼܚܘܼ<EOS>ܠܵܐ ܕܵܡܹ̇ܐ ܗ̄ܘ̣ܵܐ ܗ̄ܘ̣ܵܐ ܠܐܵܕܼܵܡ ܕܲܥܪܲܩ̣ ܒܹܝܬܼ ܐܝܼܠܵܢܹ̈ܐ<EOS>ܘܡ̣ܢ ܗܵܝ̇ ܬܹܬܵܐ ܛܲܪ̈ܦܹܐ ܫܩܲܠ̣ ܗ̄ܘ̣ܵܐ ܘܬܼܘܼܒ̣ ܡܸܕܸܡ ܠܵܐ<EOS>ܕܢܸܚܙܹܝܘܗܝ ܠܲܒ̣ܪܵܐ ܡܸܬܼܪܲܓ̣ܪܲܓ̣ ܗ̄ܘ̣ܵܐ ܡ̣ܢ ܐܝܼܠܵܢܵܐ<EOS>ܠܵܘ ܐܲܝܟ̣ ܐܵܕܼܵܡ ܕܐܸܬ݁ܛܲܫܝܼ ܗ̄ܘ̣ܵܐ ܡ̣ܢ ܒܵܪܘܿܝܵܐ<EOS>ܒܫܸܠ̣ ܗ̄ܘ̣ܵܐ ܒܚܘܼܒܵܐ ܘܲܡܠܸܐ ܛܲܥܡܵܗ̇ ܕܲܬܼܝܵܒ̣ܘܼܬܼܵܐ<EOS>ܥܕܲܡܵܐ ܕܲܒ̣ܣܸܡ̣ ܕܐܵܦ ܠܐܲܠܵܗܵܐ ܡܸܬܼܩܲܪܲܒ̣ ܗ̄ܘ̣ܵܐ<EOS>ܡ̣ܢ ܐܝܼܪܝܼܚܘܿ ܘܡ̣ܢ ܗܵܝ̇ ܬܹܬܵܐ ܕܦܲܟ݁ܝܼܗܵܐ ܗ̄ܘ̣ܵܬܼ<EOS>ܗܵܢܵܐ ܐܸܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܟܲܫܝܼܪܘܼܬܹܗ<EOS>ܡܕܼܝܼܢ̄ܬܵܐ ܕܚܲܪܒܵܐ ܘܩܲܝܣܵܐ ܕܲܓ̣ܠܝܼܙ ܡ̣ܢ ܥܲܠ̈ܠܵܬܼܵܐ<EOS>ܐܵܕܼܫܵܐ ܚܲܠܝܵܐ ܝܲܗ̄ܒ̣ ܠܲܣܒܲܪܬܼܵܐ ܕܬܸܬܼܝܲܩܲܪ ܒܹܗ<EOS>ܪܲܒ݁ ܗ̄ܘ̣ ܚܲܝܠܵܗ̇ ܕܲܬܼܝܵܒ̣ܘܼܬܼܵܐ ܡܵܐ ܕܡܸܬ݁ܕܲܢܚܵܐ<EOS>ܕܡܲܨܝܵܐ ܒܚܲܝܠܵܐ ܕܐܵܦ ܚܲܪ̈ܒܵܬܼܵܐ ܠܲܡܒܲܢܵܝܘܼ<EOS>ܒܡܵܐ ܕܠܵܐ ܐܝܼܬܼ ܒܹܗ ܥܠܲܠܬܼܵܐ ܠܲܓ̣ܡܵܪ ܥܵܒ̣݁ܕܵܐ ܦܹܐܪܹ̈ܐ<EOS>ܒܩܲܝܣܵܐ ܚܲܪܒܵܐ ܣܓ̣ܘܼܠܵܐ ܪܚܝܼܡܵܐ ܬܠܵܬ݀ ܒܐܝܼܪܝܼܚܘܿ<EOS>ܒܲܪ ܐܲܠܵܗܵܐ ܥ̣ܒܲܕܼ ܚܲܕܼ̈ܬܼܵܬܼܵܐ ܒܐܘܼܪܚܵܐ ܕܐܲܪܡ̣ܝܼ<EOS>ܘܲܒ̣ܟ̣ܠ ܦܘܼܪ̈ܣܝܼܢ ܨܵܕܹܗ ܠܥܵܠܡܵܐ ܠܲܬܼܝܵܒ̣ܘܼܬܼܵܐ<EOS>ܐܲܝܟ̣ ܪܹܫܝܼܬܼܵܐ ܫܲܩ̣ܠܹܗ ܠܙܲܟܲܝ ܡ̣ܢ ܚܲܛܵܝܹ̈ܐ<EOS>ܕܢܸܗܘܸܐ ܢܝܼܫܵܐ ܠܐܲܝܠܹܝܢ ܕܐܵܬܹ̇ܝܢ ܠܲܬܼܝܵܒ̣ܘܼܬܼܵܐ<EOS>ܬܵܐ ܚܘܿܬܼ ܙܲܟܲܝ ܘܐܸܣܬܲܪܗܲܒ̣ ܗ̄ܘ̣ܵܐ ܢܚܸܬܼ ܦܵܪܘܿܫܵܐ<EOS>ܒܠܸܒܵܐ ܛܵܒ̣ܵܐ ܕܲܢܩܲܒܸܠ ܗ̄ܘ̣ܵܐ ܠܡܵܪܹܐ ܡܲܠܟܹ̈ܐ<EOS>ܪܗܝܼܒ̣ ܗ̄ܘ̣ܵܐ ܕܢܲܥܸܠ ܕܢܥܘܠ<EOS> ܥܘܼܬܼܪܵܐ ܪܲܒܵܐ ܕܲܦܓܲܥ̣ ܗ̄ܘ̣ܵܐ<EOS>ܒܹܗ<EOS>ܕܠܵܐ ܟܕ<EOS>ܣܵܒܲܪ ܗ̄ܘ̣ܵܐ ܕܓܲܙܵܐ ܕܐܲܝܟ̣ ܗܵܘ̇ ܪܒܐ<EOS> ܐܝܼܬܼ ܠܹܗ<EOS>ܕܢܸܫܟܲܚ<EOS>ܡܵܟ̣ܣܵܐ ܝܲܥܢܵܐ ܨܠܵܬ݀ ܗ̄ܘ̣ܵܬܼ ܥܲܝܢܹܗ ܥܲܠ ܬܲܓܵܪܵܐ<EOS>ܘܕܲܒ̣ܪܹܗ ܢܸܥܘܿܠ ܢܸܒ݁ܘܿܙ ܡܸܢܹܗ ܥܘܼܬܼܪܵܐ ܪܲܒܵܐ<EOS>ܛܥܘܼܢܬܵܐ ܕܪ̈ܲܚܡܹܐ ܚ̣ܙܵܐ ܕܥܵܒ̣݁ܪܵܐ ܗ̄ܘ̣ܵܬܼ ܒܐܘܼܪܚܵܐ ܬܲܡܵܢ<EOS>ܘܓܲܪܸܓ̣ ܐܲܥ̣ܠܵܗ̇ ܕܲܒ̣ܓ̣ܵܘ ܒܲܝܬܹܗ ܬܸܫܪܸܐ ܟ̱ܠܵܗ̇<EOS>ܫܝܵܪܬܵܐ ܢܸܚܬܲܬ݀ ܘܐܝܼܬܼ ܒܵܗ̇ ܚܢܵܢܵܐ ܡ̣ܢ ܥܸܠܵܝܵܐ<EOS>ܘܐܲܚܕܵܗ̇ ܙܲܟܲܝ ܕܢܸܣܲܒ̣ ܕܝܼܠܹܗ ܘܟܸܢ ܫܵܒܹ̇ܩ ܠܵܗ̇<EOS>ܪܲܒܵܐ ܕܡܵܟ̣̈ܣܹܐ ܠܒܲܟ̣ ܡܲܫܪܝܼܬܼܵܐ ܕܡܲܠܝܵܐ ܛܘܼ̈ܒܹܐ<EOS>ܕܡ̣ܢ ܗܵܘ̇ ܐܲܬܼܪܵܐ ܐܝܬܝܐ<EOS> ܓܢܝܼܙܵܐ ܢܸܚܬܲܬ݀ ܨܹܝܕܼ ܐܲܪ̈ܥܵܢܹܐ<EOS>ܐܲܚܕܹܗ ܒܚܘܼܒܵܐ ܠܗܵܘ̇ ܬܲܓܵܪܵܐ ܕܪ̈ܲܚܡܹܐ ܕܪܘܡܐ<EOS> ܕܐܸܬ݀ܵܐ<EOS>ܘܲܠܓ̣ܵܘ ܒܲܝܬܹܗ ܐܲܥܠܹܗ ܕܢܸܥܬܲܪ ܡ̣ܢ ܣܝܼ̈ܡܵܬܹܗ<EOS>ܐܘܿ ܠܵܟ̣ ܙܲܟܲܝ ܚܵܛܹ̇ܦ ܕܐܲܪܥܵܐ ܐܵܦ ܕܲܫܡܲܝܵܐ<EOS>ܒܵܐܹ̇ܙ ܐ̄ܢܵܫܵܐ ܐܵܦ ܠܐܲܠܵܗܵܐ ܒܒܲܝܬܹܗ ܡܲܓ̣ܢܸܐ<EOS>ܒܙܝܼܙܝܼܢ ܡܸܢܵܟ̣ ܟܠ ܬܲܓܵܪܹ̈ܐ ܒܲܫܒ̣ܝܼܠܲܝ̈ܗܘܿܢ<EOS>ܓܵܥܹ̇ܝܢ ܡܸܢܵܟ̣ ܝܲܬܼܡܹ̈ܐ ܥܠܝܼ̈ܒܹܐ ܒܚܘܼܫܒܵܢܲܝ̈ܗܘܿܢ<EOS>ܩܵܒ̣݁ܠܝܼܢ ܡܸܢܵܟ̣ ܟܠ ܚܵܙܘܿܩܹ̈ܐ ܒܐܵܘܵܢܲܝ̈ܗܘܿܢ<EOS>ܪܵܛ̇ܢܝܼܢ ܥܠܲܝܟ ܐܵܦ ܫܵܪ̈ܘܿܝܹܐ ܒܡܲܣܝܘܿܢܲܝ̈ܗܘܿܢ<EOS>ܪ̈ܲܚܡܹܐ ܒܐܲܪܥܵܐ ܢܚܸܬܼܘ ܗܲܠܸܟ̣ܘ ܗ̄ܘ̣ܵܘ ܘܲܚܛܲܦ̣ܬ݁ ܐܸܢܘܿܢ<EOS>ܚܢܵܢܵܐ ܪܕܼܵܐ ܗ̄ܘ̣ܵܐ ܡ̣ܢ ܥܸܠܵܝܵܐ ܘܐܲܢ̄ܬ݁ ܐܲܩܒܸܠܬܵܝܗܝ ܩܒܠܬܝܗܝ<EOS>ܐ̄ܬܲܬ݀ ܛܲܝܒ݁ܘܼܬܼܵܐ ܕܬܸܥܒܲܪ ܒܐܲܬܼܪܵܟ̣ ܬܘܼܒ̣ ܘܲܠܒܲܟ̣ܬܵܗ̇<EOS>ܕܢܲܚ̣ ܫܘܼܒ̣ܩܵܢܵܐ ܠܥܵܠܡܵܐ ܘܒܲܙܬܵܝܗܝ ܚܲܨܝܼܦܵܐܝܼܬܼ<EOS>ܐ̄ܬܲܬ݀ ܡܵܘܗܲܒ̣ܬܼܵܐ ܕܫܲܝܢܵܐ ܠܐܲܪܥܵܐ ܬܫ̇ܝܢ ܐܪܥܐ<EOS> ܘܗܵܐ ܒܒܲܝܬܵܟ̣ ܗ̄ܝܼ<EOS>ܫܡܲܝܵܐ ܘܐܲܪܥܵܐ ܕܬܸܩܢܸܐ ܥܲܙܝܼܬ݁ ܟܲܫܪܵܐܝܼܬܼ<EOS>ܙܟܲܝܬܵܢܝ ܙܲܟܲܝ ܘܐܲܝܲܢ ܐܸܡܪܵܟ̣ ܠܵܐ ܝܵܕܲܥ̇ ܐ̄ܢܵܐ<EOS>ܬܸܗ̇ܪܹܬܼ ܠܝܼ ܒܵܟ̣ ܐܘܿ ܙܲܟܝܵܐ ܡܠܸܐ ܙܵܟ̣ܘܼܬܼܵܐ<EOS>ܡܵܟ̣ܣܵܐ ܐܸܩܪܹܝܟ̣ ܫܠܝܼܚܵܐ ܐܝܼܬܲܝܟ̣ ܨܹܝܕܼ ܬܲܝܵܒܹ̈ܐ<EOS>ܬܲܠܡܝܼܕܼܵܐ ܐܲܢ̄ܬ݁ ܐܘܿ ܒܵܙܘܿܙܵܐ ܥܲܡ ܚܵܛܘܿܦܹ̈ܐ<EOS>ܒܟ̣ܠܗܹܝܢ ܛܲܪܩܵܐ ܐܢ̄ܬ݁ ܘܐܸܢܵܐ ܡܚܝܼܠ ܐ̄ܢܵܐ ܐܹܡܲܠܸܠ ܠܵܟ̣<EOS>ܠܡܵܟ̣ܣܹ̈ܐ ܪܲܒܵܐ ܠܲܫܠܝܼܚܹ̈ܐ ܐ̄ܚܝܵܢܵܐ ܘܚܲܒ̣ܪܵܐ<EOS>ܒܥܵܠܡܵܐ ܥܘܼܬܼܪܵܟ̣ ܘܲܫܡܵܐ ܕܢܵܨܲܚ ܒܲܫܠܝܼܚܘܼܬܼܵܐ<EOS>ܡܣܲܪܩܵܐ ܠܲܝܬܲܝܟ ܘܥܲܡ ܬܲܠܡܝܼ̈ܕܹܐ ܚܠܝܼܛ ܩܘܼܠܵܣܵܟ̣<EOS>ܒܢܸܟ̣̈ܣܹܐ ܣܡܝܼܟ̣ ܐܲܢ̄ܬ݁ ܘܲܒ̣ܥܲܠ̈ܠܵܬܼܵܐ ܟܲܫܝܼܪܵܐ ܐܲܢ̄ܬ݁<EOS>ܕܬܸܚܛܘܿܦ ܕܬܩܛܘܦ<EOS>ܐܝܼܬܼ ܒܵܟ̣ ܘܲܬܼܒܲܕܲܪ ܬܘܼܒ̣ ܠܵܐ ܥܲܣܩܵܐ ܠܵܟ̣<EOS>ܕܠܝܼܠ ܐܲܢ̄ܬ݁ ܘܲܦܫܝܼܩ ܠܲܡܟܲܢܵܫܘܼ ܘܠܲܡܒܲܕܵܪܘܼ<EOS>ܐܝܼܬܼ ܒܵܟ̣ ܚܲܝܠܵܐ ܕܬܲܥܘܸܐ ܘܬܸܒ݁ܘܿܙ ܘܲܕ݁ܬܸܙܕܲܕܲܩ<EOS>ܒܲܚܕܼܵܐ ܕܘܼܟ݁ܬܼܵܐ ܚܛܘܼܦܝܵܐ ܘܒܸܙܬܼܵܐ ܡܲܠܝܵܐ ܛܥܝܢܐ<EOS> ܐܝܼܕܼܵܟ̣<EOS>ܒܓܲܒܵܐ ܐ̄ܚܪܹܢܵܐ ܕܵܪܝܵܐ ܠܟ̣ܠܢܵܫ ܟܠ ܙܸܕܼ̈ܩܵܬܼܵܐ<EOS>ܒܥܘܼܡܪܵܟ̣ ܥܵܘ̣ܠܵܐ ܘܲܒ̣ܓ̣ܵܘ ܒܲܝܬܵܟ̣ ܒܲܪ ܐܲܠܵܗܵܐ<EOS>ܘܡܸܛܠܗܵܢܵܐ ܙܟܲܝܬܵܢܝ ܙܩܬܼܢܝ<EOS> ܕܐܸܫܠܸܐ ܡ̣ܢ ܩܘܼܠܵܣܵܟ̣<EOS>ܠܒܲܝܬܹܗ ܕܙܲܟܲܝ ܙܲܡܸܢ ܢܲܦ̮ܫܹܗ ܒܲܪ ܐܵܠܵܗܵܐ<EOS>ܕܢܸܬܸܠ ܚܲܝܹ̈ܐ ܠܕܲܣܢܝܼܩܝܼܢ ܗ̄ܘ̣ܵܘ ܥܲܠ ܫܘܼܒ̣ܩܵܢܵܐ<EOS>ܥܲܠ̣ ܗ̄ܘ̣ܵܐ ܐܵܣܝܵܐ ܕܲܠܟ̣ܘܼܪ̈ܗܵܢܹܐ ܕܥܵܘ̣ܠܵܐ ܢܸܛܪܘܿܕܼ<EOS>ܘܟܸܢܫܹ̈ܐ ܥܘܝܼܪܹ̈ܐ ܡܸܥܕܲܠ ܥܲܕܼܠܘܼܗܝ ܟܲܕܼ ܡܲܐܣܸܐ ܗ̄ܘ̣ܵܐ<EOS>ܠܡܘܿܢ ܥܲܠ̣ ܗܵܢܵܐ ܠܒܲܝܬܹܗ ܕܡܵܟ̣ܣܵܐ ܡܠܸܐ ܒܝܼ̈ܫܵܬܼܵܐ<EOS>ܠܡܘܿܢ ܡܸܬܼܚܲܠܲܛ ܥܲܡ ܚܲܛܵܝܹ̈ܐ ܘܡܲܚܸܒ̣ ܠܗܘܿܢ<EOS>ܠܡܘܿܢ ܠܵܐ ܡܲܣܛܸܐ ܡ̣ܢ ܨܹܝܕܼ ܒܝܼ̈ܫܹܐ ܘܫܵܒܹ̇ܩ ܠܗܘܿܢ<EOS>ܘܡܸܛܠܗܵܢܵܐ ܚܠܝܼܛ ܘܲܡܫܲܝܲܢ ܥܲܡ ܥܵܘ̈ܠܹܐ<EOS>ܠܡܘܿܢ ܠܵܐ ܡܲܣܠܸܐ ܠܦܵܠܚܲܝ̈ ܥܵܘ̣ܠܵܐ ܐܸܢ ܫܲܪܝܼܪܵܐ ܗ̄ܘ̣<EOS>ܠܡܵܢܵܐ ܠܵܥܹ̇ܣ ܥܲܡ ܪ̈ܲܫܝܼܥܹܐ ܘܚܲܒ݁ܝܼܒ̣ܝܼܢ ܠܹܗ<EOS>ܥܕܼܝܼܠ ܗ̄ܘ̣ܵܐ ܪܵܥܝܵܐ ܟܲܕܼ ܒܵܥܹ̇ܐ ܗ̄ܘ̣ܵܐ ܠܥܸܪܒܵܐ ܕܲܛ݁ܥ̣ܵܐ<EOS>ܘܗܘ݀ ܒܲܒ̣ܥܵܬܹܗ ܐܲܝܟ̣ ܟܲܫܝܼܪܵܐ ܡܸܬܼܚܲܫܲܒ̣ ܗ̄ܘ̣ܵܐ<EOS>ܚܦܝܼܛ ܝܵܨܘܿܦܵܐ ܘܓ̣ܵܙܲܪ ܫܘܼܚ̈ܢܹܐ ܕܥܵܘ̣ܠܵܐ ܣܲܢܝܵܐ<EOS>ܘܪܵܛ̇ܥܝܼܢ ܥܠܵܘܗܝ ܥܲܠ ܕܡܲܐܣܸܐ ܕܐܣܝ<EOS> ܗ̄ܘ̣ܵܐ ܠܲܡ̈ܡܲܚܲܝܵܐ<EOS>ܣܲܒ̣ܪܵܐ ܠܒ̣ܝܼ̈ܫܹܐ ܘܲܠܚܲܛܵܝܹ̈ܐ ܒܗܵܝ̇ ܫܵܪܘܼܬܼܵܐ<EOS>ܕܲܣܡܝܼܟ̣ ܗ̄ܘ̣ܵܐ ܒܵܗ̇ ܫܵܒܹ̇ܩ ܚܵܘ̈ܒܹܐ ܒܹܝܬܼ ܬܲܝܵܒܹ̈ܐ<EOS>ܚ̣ܙܵܐ ܫܩܠ̣<EOS>ܗ̄ܘ̣ܵܐ ܙܲܟܲܝ ܥܘܼܬܼܪܵܐ ܪܲܒܵܐ ܕܥܲܠ̣ ܠܐܵܘܵܢܹܗ ܕܬܝܒܘܬܐ<EOS>ܘܫܵܛ̣ ܗ̄ܘ̣ܵܐ ܢܸܟ̣ܣܵܘ̈ܗܝ ܕܲܠܗܵܝ̇ ܣܝܼܡܬܼܵܐ ܢܸܩܢܸܐ ܕܐܸܫܟܲܚ̣<EOS>ܢܸܗܪܲܬ݀ ܢܲܦ̮ܫܹܗ ܘܲܚ̣ܙܵܐ ܕܥܘܼܬܼܪܹܗ ܕܥܵܠܡܵܐ ܥܵܘ̣ܠܵܐ ܗ̄ܘ̣<EOS>ܘܫܲܪܝܼ ܒܵܥܹ̇ܐ ܕܢܸܫܕܹܝܘܗܝ ܡܸܢܹܗ ܥܲܠ ܣܲܓܝܼ̈ܐܹܐ<EOS>ܠܡܵܪܹܗ ܕܥܵܠܡܵܐ ܚ̣ܙܵܐ ܕܲܓ̣ܢܵܐ ܕܓ݁ܢܐ<EOS> ܕܚܢܐ<EOS> ܗ̄ܘ̣ܵܐ ܥܲܠ ܫܵܪܘܼܬܹܗ<EOS>ܘܫ̣ܵܛܹܗ ܠܥܵܠܡܵܐ ܘܫܲܪܝܼ ܕܢܸܥܪܘܿܩ ܡ̣ܢ ܒܝܼ̈ܫܵܬܹܗ<EOS>ܩ̣ܪܸܒ̣ ܦܵܪܘܿܫܵܐܝܼܬܼ ܘܲܣܓܸܕܼ ܠܲܒ̣ܪܵܐ ܟܲܕܼ ܐܵܡܲܪ ܠܹܗ<EOS>ܣܵܓܹ̇ܕܼ ܐ̄ܢܵܐ ܠܵܟ̣ ܐܵܣܝܵܐ ܕܣܲܥܪܲܢܝ ܕܲܡܡܲܚܲܝ ܗ̄ܘܹ̇ܝܬܼ<EOS>ܬܵܘܕܸܐ ܠܵܟ̣ ܡܵܪܝ ܢܲܦ̮ܫܵܐ ܕܫܸܚܬܲܬ݀ ܒܲܚܒ̣ܵܪ̈ܵܬܼܵܐ<EOS>ܕܡܲܪܝܩ̣ܵܗ̇ ܚܢܵܢܵܟ̣ ܬܸܚܙܸܐ ܫܘܼܦܪܵܟ̣ ܢܲܗܝܼܪܵܐܝܼܬܼ<EOS>ܡܸܬܼܟܲܫܲܦ ܠܵܟ̣ ܡܡܲܚܝܵܐ ܕܫܘܼܚ̈ܢܹܐ ܣܲܓܝܼܐܝܼܢ ܒܹܗ<EOS>ܕܠܵܐ ܢܸܕܲܬ݀ ܠܵܟ̣ ܕܬܸܥܨܘܿܒ̣ ܟܹܐܒܲܝ̈ ܒܐܲܟ̣ܝܼܦܘܼܬܼܵܟ̣<EOS>ܦܘܼܡܝ ܚܲܠܵܫܵܐ ܢܵܘܕܸܐ ܠܦܘܼܡܵܟ̣ ܕܲܩ̣ܪܵܐ ܒܐܸܕܼܢܲܝ̈<EOS>ܩܵܠܹ̈ܐ ܚܲܠܵܝ̈ܵܐ<EOS>ܩܠܐ ܕܚܝ̈ܐ<EOS> ܕܐܸܦܢܸܐ ܠܘܵܬܼܵܟ̣ ܡ̣ܢ ܬܘܼܩ̈ܠܵܬܼܵܐ<EOS>ܢܢܲܫ̈ܩܵܢ ܣܸܦ̈ܘܵܬܼܝ ܠܥܸܩܒܲܝ̈ܟ ܐܵܣܝܵܐ ܡܠܸܐ ܥܘܼܕܼܪ̈ܵܢܹܐ<EOS>ܕܡ̣ܢ ܕܲܣܥܲܪܬܵܢܝ ܩܲܠ̣ܘ ܗܲܕܵܡܲܝ̈ ܕܲܟ̣ܪܝܼܗܝܼܢ ܗ̄ܘ̣ܵܘ<EOS>ܥܲܦܪܵܐ ܐܸܠܟ݁ܘܿܚ ܡ̣ܢ ܕܘܼܪ̈ܟܵܬܼܵܟ̣ ܩܲܕܝܼ̈ܫܵܬܼܵܐ<EOS>ܕܲܒ̣̈ܗܲܠܟܟܵܬܼܵܟ̣ ܪܕܲܦܬܵܝܗܝ ܠܥܵܘ̣ܠܵܐ ܗܐ ܪܕܝܦ<EOS> ܕܥܵܡܲܪ ܗ̄ܘ̣ܵܐ ܥܲܡܝ ܒܝ<EOS>ܦܸܠܓܘܼܬܼ ܢܸܟ̣̈ܣܲܝ ܐܲܓ̣ܪܵܐ ܕܪܸ̈ܓ̣ܠܲܝܟ ܐܵܣܝܵܐ ܢܸܗܘܸܐ<EOS>ܕܲܠܣܘܼܥܪܵܢܵܟ̣ ܠܵܐ ܫܵܘܹ̇ܐ ܗ̄ܘܹ̇ܝܬܼ ܬܹܐܬܸܐ ܨܹܐܕܲܝ<EOS>ܟܠ ܡܵܐ ܕܓܸܠܙܹ̇ܬܼ ܦܵܪܲܥ ܐ̄ܢܵܐ ܡܵܪܝ ܟܲܕܼ ܚܵܕܹܐ ܐ̄ܢܵܐ<EOS>ܘܥܵܘ̇ܠܵܐ ܕܦܸܠܚܹ̇ܬܼ ܡܲܗܦܸܟ̣ ܐ̄ܢܵܐ ܠܹܗ ܠܙܲܕܝܼܩܘܼܬܼܵܐ<EOS>ܗܵܘ̇ ܡܵܐ ܕܒܸܙܹ̇ܬܼ ܥܲܡ ܪܸܒ݁ܝܼܬܹܗ ܡܲܦܢܸܐ ܐ̄ܢܵܐ ܠܹܗ<EOS>ܘܟ̣ܠ ܡܵܐ ܕܚܸܛ̇ܦܹܬܼ ܒܐܲܥ̈ܦܹܐ ܐܸܬܸܠ ܠܐܲܝܢܵܐ ܕܲܚܛܝܼܦ<EOS>ܚܵܣ ܠܝܼ ܡܸܟܹܝܠ ܢܸܥܘܿܠ ܥܵܘ̣ܠܵܐ ܠܓ̣ܵܘ ܡ̣ܢ ܬܲܪ̈ܥܲܝ<EOS>ܐܵܘ ܢܸܫܬܲܡܲܫ ܪܘܼܫܥܵܐ ܣܲܢܝܵܐ ܒܓܟܵܘ ܐܵܦܲܕܼܢܲܝ̈<EOS>ܬܲܪܥܵܐ ܕܥܲܠ̣ ܒܹܗ ܡܲܠܟܵܐ ܪܲܒܵܐ ܕܢܸܫܪܸܐ ܨܹܐܕܲܝ<EOS>ܠܵܐ ܦܵܬܲܚ̇ ܐ̄ܢܵܐ ܬܘܼܒ̣ ܠܲܚܛܵܗܵܐ ܕܡܸܢܹܗ ܢܸܥܘܿܠ<EOS>ܥ̇ܒ̣ܵܕܼܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܡܫܝܼܚܵܐ ܒܗܵܝ̇ ܫܵܪܘܼܬܼܵܐ<EOS>ܠܵܘ ܓܹܝܪ ܕܢܹܐܟ̣ܘܿܠ ܠܲܚܡܵܐ ܟܦܸܢ ܗ̄ܘܟܵܐ ܕܠܵܐ ܥܸܠ̈ܠܵܬܼܵܐ<EOS>ܚܠܘܿܠܵܐ ܪܲܒܵܐ ܥ̣ܒܲܕܼ ܗ̄ܘ̣ܵܐ ܬܲܡܵܢ ܠܲܬܼܝܵܒ̣ܘܼܬܼܵܐ<EOS>ܒܒܲܝܬܹܗ ܕܡܵܟ̣ܣܵܐ ܘܙܲܡܸܢ ܗ̄ܘ̣ܵܐ ܠܹܗ ܟܠ ܚܲܛܵܝܹ̈ܐ<EOS>ܡܸܫܬ݁ܘܼܬܼܵܐ ܗ̄ܘ̣ܵܬܼ ܕܡܸܫܬܲܩܠܵܐ ܕܡܬܡܲܠܝܐ<EOS> ܒܵܗ̇ ܙܲܕܝܼܩܘܼܬܼܵܐ<EOS>ܘܐܸܙܲܠ̣ ܡܵܪܲܢ ܢܸܚܕܸܐ ܬܲܡܵܢ ܥܲܡ ܬܲܝܵܒܹ̈ܐ<EOS>ܥܲܠ̣ ܒܲܪ ܟܹܐܢܵܐ ܘܛܲܪܕܹܗ ܠܥܵܘ̣ܠܵܐ ܕܐܝܼܬܼ ܗ̄ܘ̣ܵܐ ܬܲܡܵܢ<EOS>ܕܠܵܐ ܡܸܫܟܲܚ ܗ̄ܘ̣ܵܐ ܚܸܫܟܵܐ ܕܢܸܥܡܲܪ ܥܲܡ ܢܲܗܝܼܪܵܐ<EOS>ܫܲܪܝܼ ܕܢܸܕܼܪܸܐ ܙܲܟܲܝ ܢܸܟ̣ܣܵܘ̈ܗܝ ܥܲܠ ܕܲܣܢܝܼܩܝܼܢ<EOS>ܘܲܢܒܲܕܲܪ ܗ̄ܘ̣ܵܐ ܟܠ ܩܸܢܝܵܢܵܘ̈ܗܝ ܥܲܠ ܕܲܡܥܵܩܝܼܢ<EOS>ܛܥܝܼܢ ܙܸܕܼ̈ܩܵܬܼܵܐ ܥܲܠ ܝܲܡܝܼܢܹܗ ܘܥܲܠ ܣܸܡܵܠܹܗ<EOS>ܘܲܡܦܲܠܸܓ̣ ܗ̄ܘ̣ܵܐ ܒܬܲܪܬܹܝܢ ܐܝܼܕܼܵܘ̈ܗܝ ܟܲܫܝܼܪܵܐܝܼܬܼ<EOS>ܪܗܝܼܒ̣ ܕܲܢܒܲܕܲܪ ܐܲܝܟ̣ ܕܲܪܗܝܼܒ̣ ܗ̄ܘܟܵܐ ܕܲܢܟܲܢܸܫ ܗ̄ܘ̣ܵܐ<EOS>ܕܲܒ̣ܟ̣ܠ ܓܲܒ݁ܝܼ̈ܢ ܟܲܫܝܼܪܵܐ ܗ̄ܘ̣ܵܐ ܒܟ̣ܠ ܕܲܦܓܲܥ̣ ܒܹܗ<EOS>ܦܬܼܝܼܚܝܼܢ ܬܲܪ̈ܥܵܘܗܝ ܘܣܵܒܹ̇ܠ ܡܲܦܸܩ ܨܹܝܕܼ ܒܲܪ̈ܵܝܹܐ<EOS>ܘܲܡܪܝܼܡ ܩܵܠܹܗ ܕܟ̣ܠ ܡܲܢ ܕܒ̣ܙܝܼܙ ܢܹܐܬܸܐ ܢܸܣܲܒ̣<EOS>ܐܘܿ ܕܲܚܛܝܼܦܝܼܢ ܬܵܘ ܣܲܒ̣ܘ<EOS> ܕܝܼܠܟ̣ܘܿܢ ܡ̣ܢ ܒܵܙܘܿܙܵܐ<EOS>ܝܘܿܡ ܦܘܼܪܥܵܢܵܐ ܠܵܐ ܐ̄ܢܵܫ ܢܹܐܡܲܢ ܢܹܐܬܸܐ ܨܹܐܕܲܝ<EOS>ܬܵܘ ܡܸܣܟܹ݁ܢܹ̈ܐ ܣܲܒ̣ܘ ܙܸܕܼ̈ܩܵܬܼܵܐ ܡ̣ܢ ܥܵܠܘܿܒ̣ܵܐ<EOS>ܣܢܝܼܩܵܘ̈ܗܝ ܕܐܲܬܼܪܵܐ ܥܲܕ݁ܪܘܼܢܝ ܩܲܠܝܼܠ ܐܸܕܼܪܸܐ ܢܸܟ̣ܣܲܝ̈<EOS>ܐܘܿ ܚܲܣܝܼܪܹ̈ܐ ܗܘ݀ܵܘ ܠܝܼ ܦܵܥܠܹ̈ܐ ܒܐܲܓ̣ܪܵܐ ܛܵܒ̣ܵܐ<EOS>ܘܲܣܒ̣ܘܿܠܘ ܐܲܦܸܩܘ ܗܵܢܵܐ ܥܵܘ̣ܠܵܐ ܕܐܲܣܓܝܼܘ ܚܵܘ̈ܒܲܝ<EOS>ܫܲܦܝܼܪ ܗ̄ܘ̣ܵܐ ܠܹܗ ܟܲܕܼ ܪܵܗܹܛ ܗ̄ܘ̣ܵܐ ܥܲܠ ܙܸܕܼ̈ܩܵܬܼܵܐ<EOS>ܘܕܼܵܪܹܐ ܢܸܟ̣ܣܵܘ̈ܗܝ ܥܲܠ ܟܠ ܕܐܵܬܹ̇ܝܢ ܡ̣ܢ ܟܠ ܓܲܒ݁ܝܼ̈ܢ<EOS>ܒܸܙܬܼܵܐ ܕܥܸܠܲܬ݀ ܩܲܠܝܼܠ ܩܲܠܝܼܠ ܟܲܕܼ ܚܵܕܹܐ ܗ̄ܘ̣ܵܐ<EOS>ܒܲܚܕܼܵܐ ܫܵܥܵܐ ܐܲܦܵܩ̣ ܝܲܗ̣ܒܵܗ̇ ܟܲܕܼ ܪܵܘܹ̇ܙ ܗ̄ܘ̣ܵܐ<EOS>ܚ̣ܙܵܝܗܝ ܗ̄ܘ̣ܵܐ ܠܲܒ̣ܪܵܐ ܘܲܡܠܵܬ݀ ܥܲܝܢܹܗ ܫܘܼܦܪܵܐ ܡܸܢܹܗ<EOS>ܘܠܵܐ ܡܸܫܟܲܚ ܗ̄ܘ̣ܵܐ ܢܚܘܼܪ ܒܥܵܠܡܵܐ ܚܲܒ݁ܝܼܒ̣ܵܐܝܼܬܼ<EOS>ܟܲܕܼܢܹܗ ܡܫܝܼܚܵܐ ܒܢܝܼܪܵܐ ܕܩܲܠܝܼܠ ܕܲܫܠܝܼܚܘܼܬܼܵܐ<EOS>ܘܫܲܦܝܼܪ ܗ̄ܘ̣ܵܐ ܠܹܗ ܕܢܲܪܟܸ݁ܢ ܟܲܬܼܦܹܗ ܨܹܝܕܼ ܡܵܡܘܿܢܵܐ<EOS>ܟܬܲܒ̣ ܠܲܣܒܲܪܬܼܵܐ ܦܸܠܓܘܼܬܼ ܢܸܟ̣ܣܵܘ̈ܗܝ ܟܕܼ ܦܸܠܓ̣ܥܲܬ݀ ܒܹܗ<EOS>ܘܠܵܐ ܐܸܫܬܵܘܚܲܪ ܢܸܦܘܿܩ ܢܸܬܸܠ ܡܘܿܢ ܕܐܸܫܬܵܘܕܝܼ<EOS>ܛܥܝܼ̈ܢܵܢ ܐܝܼܕܼܵܘ̈ܗܝ ܙܲܕܝܼܩܘܼܬܼܵܐ ܠܲܡܦܲܠܵܓ̣ܘܼ<EOS>ܩܪ̈ܝܼܚܵܢ ܥܲܝܢܵܘ̈ܗܝ ܨܹܝܕܓܼ ܡܸܣܟܹ݁ܢܹ̈ܐ ܠܲܡܩܲܒܵܠܘܼ<EOS>ܪܵܗܛܵܢ ܪܸ̈ܓ̣ܠܵܘܗܝ ܥܲܠ ܐܘܼܪ̈ܚܵܬܼܵܐ ܨܹܝܕܼ ܥܵܒ̣ܘܿܪܹ̈ܐ<EOS>ܕܲܢܦܲܠܸܓ̣ ܗ̄ܘ̣ܵܐ ܒܚܘܼܒܵܐ ܢܸܟ̣ܨܣܵܘ̈ܗܝ ܠܐܲܝܢܵܐ ܕܲܣܢܝܼܩ<EOS>ܗܵܢܵܐ ܥ̇ܒ̣ܵܕܼܵܐ ܐܸܫܬܲܡܲܫ ܗ̄ܘ̣ܵܐ ܒܗܵܝ̇ ܫܵܪܘܼܬܼܵܐ<EOS>ܘܥܵܕܼܠ̇ܝܼܢ ܣܲܟܼ̈ܠܹܐ ܕܲܠܡܘܿܢ ܠܵܥܹ̇ܣ ܥܲܡ ܚܲܛܵܝܹ̈ܐ<EOS>ܠܵܐ ܪܲܒܵܐ ܗ̄ܘ̣ܵܬܼ ܕܐܲܚ̣ܝܼ ܡܝܼܬܼܵܐ ܒܵܬܲܪ ܕܲܣ̣ܪܝܼ<EOS>ܐܲܝܟ̣ ܡܵܐ ܕܪܲܒܵܐ ܗܵܕܹܐ ܕܡܵܟ̣ܣܵܐ ܫܠܝܼܚܵܐ ܢܸܗܘܸܐ<EOS>ܐܹܝܢ ܒܲܫܪܵܪܵܐ ܕܬܸܕܼܡܘܼܪܬܵܐ ܗ̄ܘ̣ܵܬܼ ܡܲܠܝܼܲܬܼ ܬܲܗܪܵܐ<EOS>ܕܓܲܒ̣ܪܵܐ ܝܲܥܢܵܐ ܢܦܲܠܸܓ̣ ܢܸܕܼܪܸܐ ܟܠ ܕܲܩܢܸܐ ܗ̄ܘ̣ܵܐ<EOS>ܪܲܒܵܐ ܗ̄ܝܼ ܗܵܕܹܐ ܕܢܲܦ̮ܫܵܐ ܬܸܚܸܐ ܡ̣ܢ ܒܝܼ̈ܫܵܬܼܵܐ<EOS>ܝܲܬ݁ܝܼܪ ܡ̣ܢ ܗܵܝ̇ ܕܦܲܓ̣ܪܵܐ ܢܩܘܼܡ ܡ̣ܢ ܐܲܒ̣ܕܵܢܵܐ<EOS>ܐܵܬ݀ܵܐ ܪܲܒ݁ܬܼܵܐ ܗܵܕܲܐ ܗ̄ܝܼ ܕܲܣ̣ܥܲܪ ܒܲܪ ܐܲܠܵܗܵܐ<EOS>ܕܡ̣ܢ ܚܲܛܵܝܵܐ ܥ̣ܒܲܕܼ ܙܲܕܝܼܩܵܐ ܒܚܲܕܼ ܥܸܕܵܢܵܐ<EOS>ܐܲܝܟܵܐ ܐܸܢܘܿܢ ܟܸܢܫܹ̈ܐ ܕܥܵܕܼܠ̇ܝܼܢ ܟܲܕܼ ܥܵܐܹ̇ܠ ܗ̄ܘ̣ܵܐ<EOS>ܠܒܲܝܬܹܗ ܕܡܵܟ̣ܣܵܐ ܕܢܹܐܟ̣ܘܿܠ ܠܲܚܡܵܐ ܥܲܡ ܚܲܛܵܝܹ̈ܐ<EOS>ܠܵܐ ܝܵܕܼܥ̇ܝܼܢ ܗ̄ܘ̣ܵܘ ܕܲܢܚܘܼܪܘܼܢ ܒܹܗ ܡܘܿܢ ܣܵܥܲܪ ܗ̄ܘ̣ܵܐ<EOS>ܚܲܟܝܼܡ ܠܸܒܵܐ ܗ̄ܘ̣ ܕܲܠܝܘܼܬܼܪ̈ܵܢܹܐ ܡܸܬܼܚܲܫܲܚ ܗ̄ܘ̣ܵܐ<EOS>ܫ̣ܕܼܵܐ ܒܲܠܘܼܥܵܐ ܗܵܘ̇ ܨܲܝܵܕܼܵܐ ܒܘܼܝܵܢܵܐ<EOS>ܘܲܠܫܲܠܝܼܛܵܐ ܕܟ̣ܠܹܗ ܟܲܪܟ̣ܵܐ <EOS> ܒܪ̈ܲܚܡܵܘܗܝ ܨܵܕܹܗ<EOS>ܠܪܲܒܵܐ ܕܡܵܟ̣̈ܣܹܐ ܚܒܲܫ̣ ܗ̄ܘ̣ܵܐ ܒܓܟܵܘܦܵܐ ܕܐܲܪܡ̣ܝܼ ܬܲܡܵܢ<EOS>ܕܠܵܐ ܐ̄ܢܵܫ ܡܸܡܬܼܘܿܡ ܨܵܕܼ ܗܵܟܲܢܵܐ ܐܸܠܵܐ ܡܵܪܲܢ<EOS>ܒܥܵܠܡܵܐ ܝܲܡܵܐ ܐܲܪܡ̣ܝܼ ܡܨܝܼܕܬܹܗ ܒܲܪ ܐܲܠܵܗܵܐ<EOS>ܘܡܵܟ̣ܣܵܐ ܚܸܒ̣ܫܲܬ݀ ܘܲܠܩܸܢܝܵܢܵܘ̈ܗܝ ܥܲܡܹܗ ܢܸܓ̣ܕܲܬ݀<EOS>ܐܸܠܘܼ ܠܵܐ ܥܲܠ̣ ܡܵܪܲܢ ܢܹܐܟ̣ܘܿܠ ܠܲܚܡܵܐ ܬܲܡܵܢ<EOS>ܗܵܢܵܐ ܨܲܝܕܵܐ ܠܗܵܕܹܐ ܡܨܝܼܕܬܵܐ ܠܵܐ ܥܵܐܹ̇ܠ ܗ̄ܘ̣ܵܐ<EOS>ܐܸܠܘܼ ܥ̣ܒܲܪ ܗ̄ܘ̣ܵܐ ܘܠܵܐ ܐܸܙܕܲܡܲܢ ܕܢܹܐܬܸܐ ܨܹܐܕܼܵܘܗܝ<EOS>ܗܵܕܹܐ ܫܟܟܵܚܬܵܐ ܕܲܬܼܝܵܒ̣ܘܼܬܼܵܐ ܠܵܐ ܐܸܫܟܲܚ ܗ̄ܘ̣ܵܐ<EOS>ܝܵܕܲܥ̇ ܗ̄ܘ̣ܵܐ ܓܹܝܪ ܡܘܿܢ ܥܵܒܹ̇ܕܼ ܗ̄ܘ̣ܵܐ ܟܲܪ ܕܐܝܼܬܼܵܘܗܝ ܗ̄ܘ̣ܵܐ<EOS>ܘܡܸܛܠܗܵܢܵܐ ܡ̣ܢ ܓܘܼܢܵܝܵܐ ܠܵܐ ܕܵܚܹ̇ܠ ܗ̄ܘ̣ܵܐ<EOS>ܚ̣ܙܵܝܗܝ ܗ̄ܘ̣ܵܐ ܡܵܪܲܢ ܠܙܲܟܲܝ ܘܚ̣ܕܼܝܼ ܒܛܲܠܝܵܐ ܕܲܩܢ̣ܵܐ<EOS>ܘܫܲܪܝܼ ܕܢܸܩܪܹܝܘܗܝ ܒܲܪ ܐܲܒ̣ܪܵܗܵܡ ܡܸܛܠ ܚܘܼܒܹܗ<EOS>ܝܵܘܡܵܢܵܐ ܠܲܡ ܗܘ݀ܵܘ ܒܹܗ ܚܲܝܹ̈ܐ ܒܒܲܝܬܵܐ ܗܵܢܵܐ<EOS>ܕܚܲܝܹ̈ܐ ܕܢܲܚ̣ܘ ܒܹܗ ܘܲܥܪܲܩ̣ ܡܵܘܬܵܐ ܕܡܲܡܠܸܟ̣ ܗ̄ܘ̣ܵܐ ܒܹܗ<EOS>ܗܵܐ ܠܘܼܒܵܒ̣ܵܐ ܠܒ̣ܝܼ̈ܫܹܐ ܟܠܗܘܿܢ ܘܲܠܚܲܛܵܝܹ̈ܐ<EOS>ܕܲܡܨܹܝܢ ܐܸܢܘܿܢ ܛܵܒܹ̈ܐ ܠܡܸܗܘܵܐ ܒܲܬܼܝܵܒ̣ܘܼܬܼܵܐ<EOS>ܗܵܐ ܚܲܕܼ̈ܬܼܵܬܼܵܐ ܕܲܣܥܲܪ ܒܐܘܼܪܚܹܗ ܒܲܪ ܐܲܠܵܗܵܐ<EOS>ܒܪܝܼܟ̣ ܗ̄ܘ̣ ܕܐܲܟ̣ܪܸܙ ܣܲܒ̣ܪܵܐ ܛܵܒ̣ܵܐ ܠܲܒ̣ܢܲܝ̈ܢܵܫܵܐ<EOS>ܫܠܸܡ̣ ܕܥܲܠ ܙܲܟܲܝ ܡܵܟ̣ܣܵܐ ܘܫܵܪܘܼܬܼܵܐ<EOS>