ܣܦܼܪܐ ܕܚܡܫܐ ܕܬܫ̈ܥܝܬܐ ܕܥܕܬܐ<EOS>ܫܪܒܐ ܩܕܡܝܐܼ<EOS> ܕܟܡܐ ܣܗ̈ܕܐ ܗܼܘܘ ܒܝܘܡ̈ܬܗ ܕܘܐܪܘܣ ܡܠܟܐ ܒܓܠܝܘܣܿ<EOS> ܕܐܝܟܢܐ ܣܒܠܘ ܐܓܘܢܐ<EOS>ܥܠ ܐ̈ܦܝ ܕܚܠܬ ܐܠܗܐ<EOS>ܕܬܪ̈ܝܢܼ ܕܐܝܟܐܢ ܣܗ̈ܕܐ ܪ̈ܚܿܡܘܗܝ ܕܐܠܗܐ ܡܩܿܒܠܝܢ ܗܘܘ ܘܡܐܣܝܢ ܠܐܝܠܝܢ ܕܫܪܥܝܢ ܒܪܕܘܦܝܐ<EOS>ܕܬܠܬܐܼ ܕܐܝܠܝܢ ܚܙ̈ܘܢܐ ܚܙܼܐ ܒܚܠܡܗ ܐܛܛܠܘܣ ܣܗܕܐ<EOS>ܕܐܪܒܥܐܼ ܕܐܝܟܢܐ ܡܓܥܠܝܢ ܗܘܘ ܣܗ̈ܕܐ ܠܐܝܪܢܐܘܣ ܒܐܓܪ̈ܬܗܘܢ<EOS>ܕܚܡܫܐܼ ܕܐܝܟܢܐ ܐܚܬ ܐܠܗܐ ܡܛܪܐ ܡܢ ܫܡܝܐ ܒܨ̈ܠܘܬܐ ܕܟܪ̈ܣܛܝܢܐܿ<EOS> ܠܡܪܩܘܣ ܐܘܪܠܝܘܣ ܩܣܪ<EOS><EOS>ܕܫܬܐܼ ܬܢܝܢܐ ܕܐܦܣ̈ܩܘܦܐ ܕܗܼܘܘ ܒܪܗܘܡܐ<EOS>ܕܫܒܥܐܼ ܕܥܕܡܐ ܠܗܿܢܘܢ ܙܒ̈ܢܐ ܗ̈ܘܝܢ ܗܘܝ ܐܬܘ̈ܬܐ ܫܒܝ̈ܚܬܐ ܒܝܕ ܡܗܝ̈ܡܢܐ <EOS>ܕܬܡܢܝܐܼ ܕܐܝܟܢܐ ܡܕܟܪ ܐܝܪܢܐܘܣ ܠܟܬ̈ܒܐ ܕܐܠܗܐ<EOS>ܕܬܫܥܐܼ ܐܦܣ̈ܩܘܦܐ ܕܗܼܘܘ ܒܝܘ̈ܡܘܗܝ ܕܘܡܕܘܣ ܡܠܟܐ<EOS>ܕܥܣܪܐܼ ܥܠ ܦܢܛܢܣ ܦܝܠܘܣܦܐ <EOS> <EOS>ܕܚܕܥܣܪܼ ܥܠ ܩܠܡܝܣ ܐܠܟܣܢܕܪܝܐ<EOS>ܕܬܪܥܣܪܼ ܥܠ ܐܐܦܣܩ̈ܘܦܐ ܕܗܼܘܘ ܒܐܘܪܫܠܡ<EOS>ܕܬܠܬܥܣܪܼ ܥܠ ܪܘܕܘܢ ܘܥܠ ܦܠܝܓܘܬܐ ܕܐܕܟܪ ܡܛܠ ܡܪܩܝܘܢ<EOS>ܕܐܪܒܬܥܣܪܼ ܥܠ ܢܒ̈ܝܐ ܕܓ̈ܠܐ ܕܐܝܬ ܗܘܘ ܒܗܪܣܝܣ ܕܦܪ̈ܘܓܝܐ<EOS>ܕܚܡܫܬܥܣܪܼ ܥܠ ܦܠܝܓܘܬܐ ܕܒܠܣܛܘܣ ܕܗܼܘܬ ܒܪܗܘܡܐ<EOS>ܕܫܬܬܥܣܪܼ ܕܐܝܠܝܢ ܡܬܐܡܪܢ ܥܠ ܡܘܢܛܢܘܣ ܘܥܠ ܢܒ̈ܝܐ ܕܓ̈ܠܐ ܕܗܼܘܘ ܥܡܗ <EOS> <EOS>ܕܫܒܬܥܣܪܼ ܥܠ ܡܝܠܝܛܝܐܕܣ ܘܥܠ ܡܐܡܪ̈ܐ ܕܐܟܬܒ<EOS>ܕܬܡܢܬܥܣܪܼ ܕܟܡܐ ܐܟܣ ܐܦܘܠܘܢܝܘܣ ܠܗܪܣܝܣ ܕܦܪ̈ܘܓܝܐ ܘܐܝܠܝܢ ܐܕܟܪ <EOS>ܕܬܫܬܥܣܪܼ ܕܐܝܠܝܢ ܐܡܼܪ ܣܪܦܝܘܢ ܥܠ ܗܪܣܝܣ ܕܦܪ̈ܘܓܝܐ<EOS>ܕܥܣܪܝܼܢ ܕܟܡܐ ܐܡܼܪ ܒܟܬܝ̈ܒܬܐ ܐܝܪܢܐܘܣ ܠܘܩܒܠ ܣܕ̈ܩܐ ܐܝܬ ܗܘܘ ܒܪܗܘܡܐ <EOS>ܕܥܣܪܝܢ ܘܚܕܼ ܕܐܝܟܢܐ ܐܣܗܕ ܐܦܘܠܘܢܝܘܣ ܒܪܗܘܡܐ <EOS> <EOS>ܕܥܣܪܝܢ ܘܬܪ̈ܝܼܢ ܕܐܝܠܝܢ ܐܦܣ̈ܩܘܦܐ ܝܕܝܥܝܢ ܗܘܘ ܒܗܿܢܘܢ ܙܒ̈ܢܐ<EOS>ܕܥܣܪܝܢ ܘܬܠܬܐܼ<EOS> ܥܠ ܙܐܛܡܐ ܕܗܼܘܐ ܒܗܿܘ ܙܒܢܐ ܡܛܠ ܦܣܟ <EOS>ܕܥܣܪܝܢ ܘܐܪܒܥܐܼ<EOS> ܥܠ ܦܠܝܓܘܬܐ ܕܗܼܘܬ ܒܐܣܝܐ <EOS>ܕܥܣܪܝܢ ܘܚܡܫܐܼ<EOS> ܕܐܝܟܢܐ ܗܼܘܬ ܚܕܐ ܫܘܝܘܬܐ ܒܟܠ ܕܘܟ ܡܛܠ ܦܣܟ<EOS>ܕܥܣܪܝܢ ܘܫܬܐܼ<EOS> ܕܟܡܐ ܡܐܡܪ̈ܝܢ ܩܒܿܠܢܢ ܡܢ ܝܨܝܦܘܬܗ ܕܐܝܪܢܐܘܣ<EOS>ܕܥܣܪܝܢ ܘܫܒܥܐܼ<EOS> ܥܠ ܫܪܟܐ ܕܣܓ̈ܝܐܐ ܕܝܕܝܥܝܢ ܗܘܘ ܒܗܿܢܘܢ ܙܒ̈ܢܐ<EOS>ܕܥܣܪܝܢ ܘܬܡܢܝܐܼ ܥܠ ܗܿܢܘܢ ܕܗܘܘ ܡܢ ܫܘܪܝܐ ܡܢ ܗܪܣܝܣ ܒܐܝܢܐ ܛܘܦܣܐ ܐܝܬܝܗܘܢ ܗܘܘܿ<EOS>ܘܐܝܟܢܐ ܐܡܪܚܘ ܠܡܚܒܠܘ ܟܬ̈ܒܐ ܩܕܝ̈ܫܐ<EOS>ܣܦܼܪܐ ܕܚܡܫܐ ܕܬܫ̈ܥܝܬܐ ܕܥܕܬܐ<EOS><EOS> <EOS> <EOS> <EOS>ܫܪܒܐ ܩܕܡܝܐܼ<EOS> ܕܟܡܐ ܣܗ̈ܕܐ ܗܘܼܘ ܒܝܘ̈ܡܬܗ ܕܘܐܪܘܣ ܒܓܠܝܘܣܿ<EOS> ܘܐܝܟܐ<EOS>ܣܒܠܘ ܐܓܘܢܐ ܥܠ ܐ̈ܦܝ ܕܚܠܬ ܐܠܗܐ<EOS>ܐܦܣܩܘܦܐ ܕܝܢ ܕܥܬܐ ܕܪܗܘܡܐ ܣܘܛܐܪ ܟܕ ܩܡ ܬܡܢܐ ܫ̈ܢܝܢ ܢܦܩܼ ܡܢ ܥܠܡܐܼ<EOS>ܘܩܒܿܠ ܡܢ ܒܬܪܗܼ ܐܼܠܘܬܐܪܘܣ<EOS> ܕܐܝܬܘܗ ܝܗܘܐ ܐܦܣܩܘܦܐ ܕܬܪܥܣܪ ܡܢ ܒܬܪ ܫ̈ܠܝܚܐ<EOS> ܐܝܬܝܗܿ<EOS>ܗܘܬ ܕܝܼܢ ܫܢܬ ܫܒܥܣܪ̈ܐ ܕܐܘܛܘܩܪܛܘܪ ܐܢܛܘܢܝܢܘܣ ܘܐܪܘܣ<EOS> ܕܒܗ ܒܗܢܐ ܙܒܢܐ ܒܐܬܪ̈ܘܢ<EOS>ܐܬܪ̈ܘܢ ܥܙܝܙܐܝܬ ܐܬܬܥܝܪ ܪܕܘܦܝܐ ܕܥܠܝܢ ܐܝܟ ܕܡܢ ܡܚܦܛܢܘܬܐ ܕܥܡܐܼ<EOS>ܘܪ̈ܒܘܬܐ ܕܣܗ̈ܕܐ ܡܫܟܚ ܐܢܫ ܕܗܼܘܘ ܒܟܠ ܐܬܪ܇ ܟܕ ܢܦܚܡ ܡܕܡ ܕܓܼܕܫ ܒܚܕ ܥܡܐܿ<EOS> ܘܐܬܟܬܒ<EOS>ܘܐܫܬܼܠܡ ܠܗܿܢܘܢ ܕܡܢ ܒܬܪܗܘܢ ܠܕܘܟܪܢܐ ܕܠܐ ܡܬܛܥܐ<EOS> ܟܬܒܐ ܕܬܫ̈ܥܝܬܗܘܢ ܕܗܠܝܢ ܡܫܡܠܝܐܝܬܼ<EOS>ܪܫܝܡ ܗܘ ܠܢ ܥܡ ܕܣܗ̈ܕܐ ܕܟܢܿܫܢܢ<EOS> ܕܠܘ ܒܠܚܘܕ ܒܛܘܦܣܐ ܕܬܫܥܝܬܐ ܐܡܝܪ ܠܼܢ<EOS> ܐܠܐܼ ܐܦ<EOS>ܕܝܘܠܦܢܐ<EOS> ܗܫܐ ܕܝܼܢ ܗܠܝܢ ܕܡܬ̈ܒܥܝܢ ܒܗܢܐ ܫܪܒܐ ܕܐܪܡܐ ܠܢ ܢܠܩܿܛ ܘܢܣܝܡ<EOS> ܐܚܪ̈ܢܐ ܕܝܢ<EOS>ܕܡܫܬܥܝܢ ܘܟܬܒܝܢ ܬܫ̈ܥܝܬܐ ܕܥܠܡܐܼ<EOS> ܡܫܼܠܡܝܢ ܙܟܘܬܐ ܕܩܪ̈ܒܐ ܕܗܘܝܐ ܡܢ ܒܥ̈ܠܕܒܒܐܿ<EOS>ܘܢܨ̈ܚܢܐ ܕܪ̈ܒܝ ܚܝ̈ܠܐ ܘܚܠܝܨܘܬܐ ܕܩܪ̈ܒܬܢܐܿ<EOS> ܕܐܬܿܛܢܦܘ ܒܕܡܐ ܘܒܩ̈ܛܠܐ ܣܓܗܝܐܐ ܕܛ̈ܠܝܐ<EOS>ܒܢܗܝ ܐܬܪܐ ܘܒܥܘܬܪܐ ܕܐܚܪ̈ܢܐ <EOS> <EOS> ܡܠܬܐ ܕܝܢ ܕܬܫܥܝܬܐ ܕܡܛܠ ܕܘܒܪܐ ܕܕܚܠܬ ܐܠܗܐܼ<EOS>ܐܡܪܝܢ ܐܢܚܢܢ<EOS> ܥܠ ܩܪܒܐ ܗܿܘ ܕܡܛܠ ܫܝܢܐ ܕܢܦܫܐܼ ܘܥܠ ܗܿܢܘܢ ܕܢܨܚܘ ܒܗ<EOS> ܕܠܘ ܥܠ ܐ̈ܦܝ<EOS>ܐܬܪܐ ܐܬܿܟܬܫܘܼ ܐܠܐ ܥܠ ܐ̈ܦܝ ܫܪܪܐ<EOS> ܘܠܘ ܥܠ ܐ̈ܦܝ ܪ̈ܚܘܡܝܗܘܢܼ<EOS> ܐܠܐܼ ܥܠ ܐ̈ܦܝ ܕܚܠܬ<EOS>ܡܪܢ<EOS> ܘܪܫܼܡܢܢ ܠܕܘܟܪܢܐ ܕܠܥܠܡ ܡܣܝܒܪܢܘܬܐ ܕܐܬ̈ܠܝܛܘܗܝ ܕܫܪܪܐܿ<EOS> ܘܡܕܡ ܕܣܒܠܘ<EOS>ܒܓܢܒܪܘܬܗܘܢܿ<EOS> ܘܙܟܘܬܐ ܕܙܟܘ ܠܫܐ̈ܕܐ ܘܠܒܥ̈ܠܕܒܒܐ ܕܠܐ ܡܬܚܙܝܢ<EOS> ܘܟܗܠܝܠܝܗܘܢ ܕܗܠܝܢ<EOS>ܠܕܘܟܪܢܐ ܕܠܥܠܡܼ ܡܟܪܙܝܢ ܚܢܢ ܒܐܬܪܐ ܗܟܝܠ ܕܓܠܝܘܣ ܐܝܬܘܗܝ ܗܘܐ ܗܢܐ<EOS>ܬܟܬܘܫܐ ܕܐܓܘܢܐܿ<EOS> ܗܠܝܢ ܣܗ̈ܕܐ ܕܐܡܪܢܢ ܥܠܝܗܘܢ<EOS> ܡܫܡܗܢ ܕܝܢ ܬܡܢ ܡܕܝܢ̈ܬܐ ܝܕܝ̈ܥܬܐ<EOS>ܡܛܪܦܘܠܝܣܼ<EOS> ܕܡܝܬܪܢ ܡܢ ܐܚܪ̈ܢܝܬܐ ܕܐܝܬ ܒܗ ܒܐܬܪܐܿ<EOS> ܠܐܘܕܘܢܐ ܘܒܝܐܢܢܐ<EOS> ܕܥܠܝܗܝܢ ܥܠ<EOS>ܗܠܝܢ ܡܕܝܢ̈ܬܐ ܬܪܬܝܗܝܢ ܘܥܠ ܟܠܗܿ ܟܘܪ ܕܝܠܗܝܢ܇ ܥܒܿܪ ܪܘܕܘܢܘܣ ܢܗܪܐ ܒܫܦܥܐ ܣܓܝܐܐ<EOS>ܕܡܘ̈ܗܝ<EOS> ܬܫܥܝܬܐ ܕܝܢ ܕܥܠ ܗܠܝܢ ܣܗ̈ܕܝܐܼ<EOS> ܟܬܼܒ ܘܫܕܪ ܥܕ̈ܬܐ ܝܕܝ̈ܥܬܐ ܕܒܐܬܪܐ ܕܓܠܝܘܣ<EOS>ܠܥܕܗܬܐ ܕܐܝܬ ܒܐܣܝܐ ܘܒܦܪܘܓܝܐ ܡܕܡ ܕܐܣܬܥܪ ܠܘܬܗܘܢ<EOS> ܡܫܬܥܝܢ ܕܝܼܢ ܗܢܐ ܛܘܦܣܐ<EOS> ܐܼܣܝܡ<EOS>ܐܢܝܢ ܕܝܢ ܠܗܝܢ ܠܡ̈ܠܝܗܘܢ ܥܒܼ̈ܕܘܗܝ ܕܡܫܝܚܐ ܕܥܡܪܝܢ ܒܒܝܐܢܢܐ ܘܒܠܐܘܕܘܢܐ ܕܓܠܝܘܣܼ<EOS>ܠܐܚ̈ܐ ܕܐܝܬ ܒܐܣܝܐ ܘܒܦܪܘܓܝܐ ܕܐܝܬ ܠܗܘܢ ܗܝܡܢܘܬܐ ܕܦܪܘܩܢ ܘܕܣܒܪܢܼ<EOS> ܫܠܡܐܿ ܘܛܝܒܘܬܐܼ<EOS>ܘܫܘܒܚܐ<EOS> ܡܢ ܐܠܗܐ ܐܒܐܼ ܘܡܢ ܝܫܘܥ ܡܫܝܚܐ ܡܪܢ<EOS> ܘܡܢ ܒܬܪ ܗܠܝܢ ܐܡܪܘ ܩܠܝܠ ܩܕܡ ܬܫܥܝܬܐܼ<EOS>ܘܡܫܿܪܝܢ ܘܥܒܕܝܢ ܫܘܪܝܐ ܠܡܠܬܿܗܘܢܼ ܗܟܢܐ ܕܥܠ ܪܒܘܬܗ ܡ ܕܐܘܠܨܢܐ ܕܗܘܼܐ ܗܪܟܐ ܘܥܠ<EOS>ܪܘܓܙܗܘܢ ܕܥܡܡ̈ܐ ܕܥܠ ܩܕܝ̈ܫܐ ܘܕܟܡܐ ܣܝܒܪܘ ܣܗ̈ܕܐ ܛܘܒ̈ܢܐܼ<EOS> ܚܬܝܬܐܝܬ ܠܐ ܐܢܚܢܢ<EOS>ܣܦܩܝܢܢ ܕܢܐܡܪܼ<EOS> ܐܦ ܠܐ ܒܟܬܒܐ ܡܫܟܚ ܕܢܣܬܝܟ<EOS> ܡܢ ܟܠܗ ܓܝܪ ܚܝܠܗ ܐܬܬܥܝܪ ܥܠܝܢ ܒܥܠܕܒܒܐܼ<EOS>ܘܩܿܕܡ ܨܪܗܿ ܠܢ ܠܡܐܬܝܬܗܿ<EOS> ܕܥܬܝܕܐ ܕܬܗܘܐ ܕܠܐ ܟܘܚܕ<EOS> ܘܒܟܠ ܨܒܘܼ ܐܬܦܪܣ<EOS>ܕܢܥܼܝܪ ܠܐܝܠܝܢ ܕܕܝܠܗ ܐܢܘܢܿ<EOS> ܘܢܩܿܕܡ ܢܕܪܫ ܐܢܘܢ ܠܘܩܒܠ ܥܒܼ̈ܕܘܗܝ ܕܐܠܗܐ<EOS> ܕܠܘ ܒܠܚܘܕ<EOS>ܡܢ ܒ̈ܬܐ ܘܡܢ ܒܠܢܗܣ ܘܡܢ ܫܘ̈ܩܐ ܛܪܕܝܢ ܗܘܘ ܠܼܢ<EOS> ܐܠܐ ܕܐܦ ܠܓܡܪ ܐܢܫ ܡܢܢ ܠܐ ܢܬܚܙܐ<EOS>ܒܕܘܟܼ ܓܙܡܝܢ ܗܘܘ<EOS> ܩܝܡܐ ܗܘܬ ܕܝܢ ܠܩܘܒܠܗܘܢ ܛܝܒܘܬܐ ܕܐܠܗܐܼ<EOS> ܘܠܐܝܠܝܢ ܕܟܪܝܗܝܼܢ ܡܦܨܝܐ<EOS>ܗܘܬ<EOS> ܡܩܝܼܡܐ ܗܘܬ ܕܝܢ ܥܡܘ̈ܕܐ ܬܩ̈ܢܐܿ<EOS> ܕܡܫܟܚܝܢ ܗܘܘ ܒܝܕ ܡܣܝܒܪܢܘܬܗܘܢ ܠܡܩܿܒܠܘ<EOS>ܒܢܦܫܗܘܢ ܟܠܗ ܓܙܡܗ ܕܒܥܠܕܒܒܐ<EOS> ܘܟܗܘܢ ܐܟܚܕܐ ܡܣܝܒܪܝܢ ܗܘܘ ܟܠ ܚܣ̈ܕܝܼܢ ܘܟܠ ܫ̈ܢܕܝܢ<EOS>ܘܣܓܝܐ̈ܬܐ ܠܗܘܢܼ ܙܥܘܪ̈ܝܬܐ ܚܫܝܒܢ ܗܘܝܿ<EOS> ܕܡܬܚܦܛܝܢ ܗܘܘ ܠܡܐܙܠ ܠܘܬ ܡܫܝܚܐ<EOS> ܘܡܚܘܝܢ<EOS>ܗܘܘܼ ܕܠܐ ܫܘܿܝܢ ܚܫܘܗܝ ܕܙܒܢܐ ܗܢܐܿ<EOS> ܠܬܫܒܘܚܬܐ ܕܥܬܝܕܐ ܕܬܬܓܠܐ ܒܢ<EOS> ܘܩܕܡܐܝܬ ܡܕܡ<EOS>ܕܓܕܿܫ ܗܘܐ ܠܗܘܢ ܡܢ ܟܠܗ ܐܟܠܘܣ ܟܕ ܟܢܼܝܫ ܡܣܝܒܪܝܢ ܗܘܘܼ ܚܠܝܨܐܝܬ<EOS> ܡܚ̈ܘܬܐ ܘܪܓܡܐ<EOS>ܕܟܐ̈ܦܐ ܘܚܒܘܫܝܐ<EOS> ܘܟܠ ܡܕܡ ܕܐܝܬ ܥܝܕܐ ܠܡܗܘܢ ܐܝܟ ܕܡܢ ܐܢܫܐ ܒܥܪ̈ܝܪܝܐܿ<EOS> ܠܘܬ ܣܢܐܝܗܘܢ<EOS>ܘܠܘܬ ܒܥ̈ܠܕܒܒܝܗܘܢ <EOS> <EOS> ܟܕ ܕܝܢ ܐܬܘ ܠܫܘܩܐ ܘܐܫܿܬܐܠܘ ܡܢ ܟܝܠܝܪܟܐ ܘܡܢ ܫ̈ܠܝܛܢܐ<EOS>ܕܩܝܡܝܢ ܗܘܘ ܒܡܕܝ̈ܢܬܐ ܩܕܡ ܟܠܗ ܥܡܐܼ<EOS> ܟܕ ܐܘܕܝܘ ܕܝܢ ܕܟܪ̈ܣܛܝܢܐ ܐܢܘܢܼ<EOS> ܐܬܚܒܫܘ ܒܝܬ<EOS>ܐܣܝܪ̈ܐܼ ܥܕܡܐ ܠܡܐܬܝܬܗ ܕܗܓܡܘܢܐ<EOS> ܘܡܢ ܒܬܪܟܢ ܕܝܼܢ ܐܝܬܝܘ ܐܢܘܢ ܠܘܬ ܗܓܡܘܢܐܿ<EOS> ܗܿܘ<EOS>ܕܝܬܝܪܐܝܬ ܡܬܚܫܚ ܗܘܐ ܒܩܫܝܘܬܐ ܠܘܬ ܥܡܐ ܕܝܠܢ<EOS> ܚܕ ܡܢ ܐܚ̈ܐ ܕܝܢ ܕܫܡܗ ܗܘܐ ܘܐܝܛܘܣ<EOS>ܐܦܓܕܬܘܣ ܕܡܫܡܠܐ ܗܘܐ ܒܚܘܒܐ ܕܠܗܐ ܘܕܠܘܬ ܩܪܝܒܗܼ<EOS> ܕܗܟܢܐ ܓܡܝܪ ܗܘܐ ܒܕܘܒܪ̈ܘܗܝܼ<EOS> ܕܟܕ ܛܠܝܐ ܗܘܐܼ ܐܬܦܚܡ ܠܙܟܪܝܐܿ<EOS> ܒܣܗܕܘܬܐ ܗܿܝ ܕܐܡܝܪܐ ܥܠܘܗܝ<EOS> ܡܗܠܝܟ<EOS>ܗܘܐ ܓܝܪ ܒܟܠܗܘܢ ܦܘܩ̈ܕܢܘܗܝ ܕܡܪܝܐ ܘܒܟܐܢܘܬܗܼ ܕܠܐ ܥܕܠܝ<EOS> ܘܒܟܠܗܿ ܬܫܡܫܬܐ ܕܠܘܬ ܩܪܝܒܗܿ<EOS>ܕܠܐ ܡܐܝܢܘܬܐ<EOS> ܘܐܝܬ ܗܘܐ ܒܗ ܛܢܢܼܐ ܕܐܠܗܐܼ ܘܪܬܿܚ ܗܘܐ ܒܪܘܚܐ<EOS> ܗܟܢܐ ܕܝܢ ܐܝܬܘܗܝ ܗܘܐܼ<EOS>ܕܠܐ ܣܝܒܪ ܗܘܐ ܕܢܚܙܐ ܕܝܢܼܐ ܕܗܿܘܐ ܒܢ ܕܠܐ ܡܚܫܒܬܐ<EOS> ܐܠܐ ܐܬܪܥܡ ܗܘܐ ܝܬܝܪܐܝܬ ܘܡܦܝܣ<EOS>ܗܘܐ ܕܢܫܬܡܥܼ ܘܢ݀ܦܩ ܗܘܐ ܪܘܚܐ ܥܠ ܐ̈ܦܝ ܐܚ̈ܐܿ<EOS> ܕܠܐ ܡܣܬܥܪ ܠܘܬܗܘܢ ܡܕܡ ܕܪܘܫܥܐ ܐܝܟ<EOS>ܗܿܢܘܢ ܕܕܠܐ ܐܠܗ ܐܢܘܢ ܪܒܘ ܕܝܢ ܥܠܘܗܝܼ ܟܠܗܘܢ ܗܿܢܘܢ ܕܚܕܝܪܝܢ ܗܘܘ ܠܒܝܡ<EOS> ܐܝܬܘܗܝ ܗܘܐ<EOS>ܓܝܪ ܓܒܪܐܼ ܝܕܝܥܐ<EOS> ܐܦ ܗܼܘ ܗܓܡܘܢܐܼ ܠܐ ܩܒܿܠ ܦܝܣܐ ܕܟܐܢܘܬܐ ܕܩܿܪܒ ܗܘܐ ܠܗ<EOS> ܐܠܐ ܒܠܚܘܕ<EOS>ܗܕܐ ܫܿܐܠܗ ܗܘܐܼ ܕܝܢ ܐܦ ܗܼܘ ܟܪܣܛܝܢܐ ܐܝܬܘܗܝ<EOS> ܗܼܘ ܕܝܢ ܐܘܕܝ ܒܦܪܗܣܝܐ<EOS> ܒܩܠܐ ܪܡܐܼ<EOS>ܘܐܬܿܚܠܛ ܐܦ ܗܼܘ ܒܡܢܝܢܐ ܕܣܗ̈ܕܐ ܘܗܼܘܐ ܡܒܝܐܢܐ ܕܟܪ̈ܣܛܝܢܐ<EOS> ܐܝܬ ܗܘܐ ܒܗ ܓܝܪ ܪܘܚܐ<EOS>ܦܪܩܠܛܐ ܝܬܝܪ ܡܢ ܙܟܪܝܐܼ ܕܚܘܝ ܚܘܒܗ ܫܦܝܥܐܿ<EOS> ܕܡܛܠ ܡܦܩ ܒܪܘܚܐ ܕܥܠ ܐ̈ܦܝ ܐܚ̈ܐ ܨܒܼܐ<EOS>ܕܢܣܝܡ ܐܦ ܢܦܫܗ<EOS> ܐܝܬܘܗܝ ܗܘܐ ܓܝܪ ܬܠܡܕܝܐ ܫܪܝܪܐ ܕܡܫܝܚܐܿ<EOS> ܕܢܩܝܼܦ ܠܐܡܪܗ ܕܐܠܗܐ ܠܐܬܪ<EOS>ܕܐܿܙܠ <EOS> ܡܢ ܗܪܟܐ ܡܬܦܪܫܝܢ ܗܘܘܼ ܣܓܗܝܐܐ<EOS> ܝܕܝ̈ܥܐ ܕܝܢ ܘܡ̈ܛܝܒܐܼ ܗܿܘܝܢ ܗܘܘ ܪܗܫܝ<EOS>ܣܗ̈ܕܐܿ<EOS> ܗܿܢܘܢ ܕܡܢ ܟܠܗܿ ܬܪܥܝܬܗܘܢ ܡܫܡܠܝܢ ܗܘܘ ܒܡܘܕܝܢܬܘܐ ܕܣܗܕܘܬܐ<EOS> ܡܬܝܕܥܝܢ ܗܘܘ<EOS>ܕܝܢ ܐܝܠܝܢ ܕܠܐ ܡܛܝܒܝܢ ܘܠܐ ܡܕܪܫܝܢ ܕܥܕܟܝܠ ܟܪܝܗܝܢ ܗܘܘܼ<EOS> ܘܠܐ ܡܫܟܚܝܢ ܗܘܘ ܡܣܝܒܪܝܢ<EOS>ܚܝܠܗ ܕܐܓܘܢܐ ܪܒܐܼ<EOS> ܕܡܢܗܘܢ ܗܦܟܘ ܥܣܪܐ ܒܡܢܝܢܐܿ<EOS> ܕܗܢܼܘܢ ܥܩܬܐ<EOS>ܣܓܝܐܬܐ ܘܐܒܐ ܪܒܐ ܥܒܕܘ ܠܢ ܘܬܪܥܝܬܐ ܕܫܪܟܐ ܕܐܚܪ̈ܢܐ ܐܝܠܝܢ ܕܥܕܟܝܠ ܠܐ ܐܬܬܚܕܘ ܗܘܘܼ<EOS>ܐܟܪܗܘ<EOS> ܘܗܼܢܘܢ ܗܠܝܢ ܟܠ ܒܝ̈ܫܢ ܣܒܠܝܢ ܗܘܘ ܡܢ ܚܢ̈ܦܐ ܥܡܗܘܢ ܥܡ ܣܗ̈ܕܐܼ ܘܠܐ ܡܬܼܦܪܫܝܢ<EOS>ܗܘܘ ܡܢܗܘܢ<EOS> ܗܝܕܝܢ ܟܘܠܼܢ ܪܘܪܒܐܝܢ ܬܘܼܗܢܢ܇ ܕܠܐ ܥܕܟܝܠ ܝܕܥܝܢ ܗܘܝܢ ܡܢܐ ܢܓܼܕܫ<EOS>ܒܡܘܕܝܢܘܬܐ<EOS> ܕܠܘ ܕܕܚܠܝܢ ܗܘܝܢ ܡܢ ܫܢ̈ܕܐ ܕܐܿܬܝܢ ܗܘܘ ܥܠܝܼܢ<EOS> ܐܠܐܼ ܕܚܝܪܝܢ ܗܘܝܢ<EOS>ܒܫܘܠܡܐ ܕܨܒ̈ܘܬܐ<EOS> ܘܕܚܠܝܢ ܗܘܝܢ ܕܠܐ ܢܗܦܘܟ ܐܢܫ<EOS> ܡܬܬܚܕܝܢ ܗܘܘ ܕܝܢ ܒܟܠܝܘܡ ܐܝܠܝܢ<EOS>ܕܫܘܿܝܼܢ<EOS> ܘܡܿܡܠܝܢ ܗܘܘ ܡܢ̈ܝܢܝܗܘܢ ܕܗܿܢܘܢ ܕܢܦܠܘ<EOS> ܗܟܢܐ ܕܡܢ ܬܪ̈ܬܝܗܝܢ ܗܠܝܢ ܥܕܬ̈ܐ<EOS>ܐܬܓܒܼܝܘ ܟܠܗܘܢ ܚ̈ܦܝܛܐܿ<EOS> ܘܐܝܠܝܢ ܕܝܬܝܪܐܝܬ ܒܐ̈ܝܕܝܗܘܢ ܡܬܿܩܝܡܢ ܗܘܝ ܥܕ̈ܬܐ ܕܗܪܟܐ <EOS>ܡܬܬܚܕܝܢ ܗܘܘ ܕܝܢ ܬܘܒ ܐܦ ܐܢܫܐ ܚܢ̈ܦܐ ܒ̈ܢܝ ܒܬ̈ܝܗܘܢ ܕܐܢܫܐ ܡܢ ܕܝܠܼܢ<EOS> ܡܛܠ ܕܒܓܠܝܐ<EOS>ܠܥܝܢ ܟܠܗ ܥܡܐ ܦܩܼܕ ܗܓܡܘܢܐ ܕܢܬܥܩܒ ܟܠܢ<EOS> ܗܼܢܘܢ ܕܝܢ ܗܠܝܢܐܝܟ ܕܡܢ ܡܥܒܕܢܘܬܗ ܕܣܛܢܐܼ<EOS>ܕܚܠܘ ܡܢ ܣܪ̈ܩܐܿ<EOS> ܕܚܿܙܝܢ ܗܘܘ ܕܡܣܝܒܪܝܢ ܩܕܝܗܫܐ<EOS> ܓܪܓܘ ܐܢܘܢ ܕܝܢ ܦܠܚܼ̈ܐ ܕܢܕܓܠܘܢ<EOS>ܥܠܝܢ ܘܢܐܡܪܘܢܼ<EOS> ܕܒܢ̈ܝܢ ܠܡ ܐܟܠܝܢ ܚܢܼܢ ܘܥܡ ܐܡܼ̈ܗܬܢ ܒܙܘܘܓܐ ܡܬܚܠܛܝܢܢܿ<EOS> ܘܐܚܪ̈ܢܝܬܐ<EOS>ܐܝܠܝܢ ܕܠܐ ܫܠܝܛ ܠܢ ܠܡܡܠܠܘ ܐܘ ܠܡܬܪܥܝܘ ܐܢܝܢ ܐܦܠܐ ܠܡܗܝܡܢܘܿ<EOS> ܕܐܣܬܥܪ ܡܡܬܘܡ ܡܕܡ<EOS>ܕܐܝܟ ܗܟܢܐ ܠܘܬ ܒ̈ܢܝ ܐܢܫܐ ܟܕ ܕܝܢ ܢܦܼܩ ܗܢܐ ܛܒܼܐܼ<EOS> ܟܠܢܫ ܠܒܼܫ ܚܡܬܐ ܥܠܝܼܢ ܐܝܟ<EOS>ܚܝ̈ܘܬܐ<EOS> ܕܐܦܢ ܐܝܬ ܗܘܐ ܐܢܫܐ ܕܡܢ ܩܕܝܡ ܡܬܪܚܿܡܝܢ ܗܘܘ ܥܠܝܢ ܡܛܠ<EOS>ܐܚܝܢܘܬܐܼ<EOS> ܗܝܕܝܢ ܪܘܪܒܐܝܬ ܡܬܡܪܡܪܝܢ ܗܘܘܼ ܘܡܚܪܩܝܢ ܗܘܘ ܫܢܝܗܘܢ ܥܠܝܢ<EOS> ܡܬܡܿܠܝܐ ܗܘܬ<EOS>ܕܝܢ ܡܠܬܗ ܕܡܪܢ ܕܐܡܼܪ ܗܘܐܿ<EOS> ܕܬܐܬܐ ܫܥܬܐ ܕܟܠ ܡܿܢ ܕܢܩܛܘܠܟܘܢܿ<EOS> ܢܣܼܒܪ ܕܠܐܠܗܐ ܦܠܿܚ<EOS>ܡܢ ܗܪܟܐ ܡܟܝܠ ܫܢ̈ܕܐ ܕܠܐ ܡܬܡܠܠܝܢ ܡܣܝܒܪܝܢ ܗܘܘ ܣܗ̈ܕܐ ܛܘܒ̈ܢܐ<EOS> ܕܡܬܦܪܣ ܗܘܐ ܓܝܪ<EOS>ܣܛܢܐܼ ܕܐܦ ܡܢܗܘܢ ܢܬܡܠܠ ܓܘܕܦܐ ܕܡܕܡ<EOS> ܝܬܝܪܐܝܬ ܕܝܼܢ ܥܫܼܢ ܪܘܓܙܐ ܕܟܠܗ ܥܡܐ ܘܕܗܓܡܘܢܐ<EOS>ܕܐܣܛܪ̈ܛܝܘܛܐܿ<EOS> ܥܠ ܣܘܢܩܛܘܣ ܡܫܡܝܢܐ ܕܡܢ ܒܝܐܢܢܐܿ<EOS> ܘܥܠ ܡܪܛܘܪܘܣ ܕܢܣܼܒ ܗܘܐ ܡܥܡܘܕܝܬܐ<EOS>ܚܕܬܐܝܬ܇ ܐܝܬܘܗܝ ܗܘܐ ܕܝܢ ܐܬܠܝܛܐ ܚܠܝܨܐܿ<EOS> ܘܥܠ ܐܛܛܠܘܣ ܕܐܝܬܘܗܝ ܗܘܐ ܓܢܣܗ ܡܢ ܦܪܓܡܘܣ<EOS>ܡܕܝܢܬܐܿ<EOS> ܗܼܘ ܕܝܢ ܐܝܬܘܗܝ ܗܘܐ ܐܡܝܢܐܝܬ ܠܟܠܗܘܢ ܕܒܗܢܐ ܐܬܪܐ ܥܡܘܕܐ ܬܩܢܐܿ<EOS> ܘܥܠ<EOS>ܒܠܢܕܝܢܐ ܗܿܝ ܕܒܗܿ ܚܘܝ ܡܫܝܚܐܿ<EOS> ܕܐܝܠܝܢ ܕܡܬ̈ܚܙܝܢ ܕܒܝܬ ܒ̈ܢܝ ܐܢܫܐ ܒܨܝܪܢ ܘܡܫܟܪܢ<EOS>ܘܫܝܼܛܢ܇ ܠܬܫܒܘܚܬܐ ܪܒܬܐ ܡܫܼ̈ܬܘܝܢ ܠܘܬ ܐܠܗܐ ܡܛܠ ܚܘܒܐ ܕܠܘܬܗܿ<EOS> ܗܿܘ ܕܒܚܝܠܐ ܡܬܝܕܥ<EOS>ܘܠܘ ܒܚܙܬܐ ܡܫܬܒܗܪ<EOS> ܟܕ ܓܝܪ ܐܢܚܢܢ ܟܘܠܢ ܕܚܿܠܝܠܝܢ ܗܘܝܼܢ<EOS> ܐܦ ܗܿܝ ܕܐܝܬܝܗܿ ܗܘܬ ܡܪܬܗܿ<EOS>ܒܦܓܪ ܐܦ ܗܼܝ ܓܝܪ ܡܢܗܘܢ ܡܢ ܣܗ̈ܕܐ ܐܝܬܝܗܿ ܗܘܬ ܒܐܓܘܢܐ ܘܝܨܝܦܐ ܗܘܬ ܥܠ ܗܕܐ ܐܡܬܗܿ<EOS>ܕܠܡܐ ܠܐ ܬܫܟܚ ܠܡܘܕܝܘ ܒܦܪܗܣܝܐ ܡܛܠ ܟܪܝܗܘܬܐ ܕܦܓܪܗܼܿ<EOS> ܗܼܝ ܕܝܢ<EOS>ܒܠܕܝܢܐ ܕܐܝܟ ܗܢܐ ܚܝܠܐ ܐܬܡܠܝܬܼܿ<EOS> ܐܝܟܢܐ ܕܢܫܼܬܪܘܢ ܘܢܡܠܚܘܢ ܗܿܢܘܢ ܕܒܝܘܒܠܐ ܒܠܟ<EOS>ܐܣܟܝܡ ܡܫܢܩܝܢ ܗܘܘ ܠܗܿ ܡܢ ܨܦܪܐ ܘܥܕܡܐ ܠܪܡܫܐ<EOS> ܘܗܿܢܘܢ ܡܘܕܝܢ ܗܘܘ ܕܐܙܕܟܝܘܼ<EOS> ܘܡܕܡ<EOS>ܠܡܥܒܕ ܠܗܼܿ ܠܝܬ ܗܘܐ ܠܗܘܢ<EOS> ܘܡܬܕܡܪܝܢ ܗܘܘ ܕܐܫܬܚܪܬܿ ܒܗܿ ܐܦܢ ܢܫܡܿܬܐܿ<EOS> ܕܡܿܨܪܐ ܗܘܐ<EOS>ܟܠܗ ܦܓܪܗܿ ܘܡܦܼܚܬ<EOS> ܘܣܗܕܝܢ ܗܘܘܼ ܕܚܕ ܡܢ ܙܢ̈ܘܗܝ ܕܗܢܐ ܐܘܠܨܢܐ ܣܿܦܩ ܗܘܐ ܕܢܪܝܡܝܗܿ<EOS>ܢܦܫܗܿ܇ ܚܕ ܟܡܐ ܗܢܐ ܟܠܗ ܬܫܢܝܩܐ<EOS> ܐܠܐ ܕܝܢ ܗܝܼ ܛܒܘܢܝܬܐ ܐܝܟ ܐܬܠܝܛܐ ܚܠܝܨܐܼ<EOS> ܡܬܚܕܬܐ<EOS>ܗܘܬ ܒܗܿ ܒܡܘܕܝܢܘܬܗܿ<EOS> ܘܗܕܐ ܗܘܼܬ ܪܘܚܿܬܗܿ ܘܢܝܚܗܿ ܘܕܠܐ ܢܟܐܼܒ ܠܗܿ ܒܡܕܡ ܕܣܒܠܐ<EOS>ܗܼܘܬܼ<EOS> ܒܗܕܐ ܕܐܡܪܐ ܗܘܬ ܕܟܪܣܛܝܢܝܬܐ ܐܢܐܿ<EOS> ܘܠܘܬܢ ܡܕܡ ܕܒܝܫ ܠܐ ܡܣܬܥܪ ܣܘܢܩܛܘܣ ܕܝܢ<EOS>ܐܦ ܗܼܘ ܝܬܝܪܐܝܬ ܘܝܬܝܪ ܡܢ ܠܟܢܫܼ<EOS> ܫܢ̈ܕܐ ܕܡܢ ܒ̈ܢܝ ܐܢܫܐ ܡܣܝܒܪ ܗܘܐܼ ܚܠܝܨܐܝܬ<EOS> ܘܟܕ<EOS>ܣܒܪܝܢ ܗܘܘ ܗܿܢܘܢ ܥܘ̈ܠܐ ܕܡܛܠ ܐܟܝܦܘܬܐ ܘܡܛܠ ܪܒܘܬܗܘܢ ܕܫ̈ܢܕܐܿ ܕܢܫܼܡܥܘܢ ܡܢܗ ܡܕܡ ܡܢ<EOS>ܐܝܠܝܢ ܕܠܐ ܙܕܩܿـܼܢ<EOS> ܗܼܘ ܗܟܢܐ ܩܡ ܠܘܩܒܠܗܘܢ ܒܡܣܝܒܪܢܘܬܗܼ<EOS> ܐܝܟܢܐ ܕܐܦܠܐ ܫܡܗ ܢܐܡܪ<EOS>ܠܗܘܢܿ<EOS> ܐܦܠܐ ܕܡܢ ܐܝܢܐ ܗܘ ܥܡܐ ܐܦܠܐ ܕܡܢ ܐܝܕܐ ܗܘ ܡܕܝܢܬܐܿ<EOS> ܐܠܐ ܕܐܢ ܥܒܼܕܐ ܗܘ ܐܘ<EOS>ܒܪܚܐܪ̈ܐ<EOS> ܐܠܐ ܠܘܩܒܠ ܟܠ ܡܕܡ ܕܡܫܿܐܠܝܢ ܗܘܘ ܠܗܼ<EOS> ܗܕܐ ܡܬܝܒ ܗܘܐ ܠܗܘܢ<EOS>ܒܠܫܢܐ ܪܗܘܡܝܐܼ ܕܟܪܣܛܝܢܐ ܐܼܢܐ<EOS> ܘܒܗܕܐ ܡܘܕܐ ܗܘܐ ܚܠܦ ܫܡܐ ܘܚܠܦ ܡܕܝܢܬܐ ܘܚܠܦ ܛܘܗܡܐ<EOS>ܘܚܠܦ ܟܠܡܕܡ ܫܘܝܐܝܬܼ<EOS> ܘܡܕܡ ܐܚܪܝܼܢ ܠܐ ܫܡܥܘ ܡܢܗ ܚܢ̈ܦܐ<EOS> ܘܡܛܠ ܗܢܐ ܗܼܘܐ ܠܩܘܒܠܗ<EOS>ܚܪܝܢܐ ܪܒܐ ܡܢ ܗܓܡܘܢܐ ܘܡܢ ܐܝܠܝܢ ܕܡܫܢܩܝܢ ܗܘܘ ܠܗ<EOS> ܘܟܕ ܡܕܡ ܐܚܪܝܢ ܠܝܬ ܗܘܐ ܗܠܘܢ<EOS>ܕܢܥܒܕܘܢ ܠܗܼ<EOS> ܠܚܪܬܐ ܛܣ̈ܣܐ ܕܢܚܫܐ ܡܚܡܝܢ ܗܘܘ ܘܣܝܿܡܝܢ ܥܠ ܦܓܪܗܼ ܒܕܘܟܝ̈ܬܐ ܪ̈ܟܝܟܬܐ<EOS>ܘܟܕ ܝܩܿܕ ܗܘܐ ܦܓܪܗ ܗܼܘ ܡܣܝܒܪ ܗܘܐܼ<EOS> ܘܠܐ ܡܬܼܟܦܦ ܗܘܐ ܐܘ ܡܬܿܪܦܐ<EOS> ܐܠܐ ܡܬܚܝܠ ܗܘܐ<EOS>ܒܡܘܕܝܢܘܬܐ ܡܢ ܢܒܥܐ ܫܡܝܢܐ ܕܡ̈ܝܐ ܚ̈ܐ ܕܢܦܩܘ ܡܢ ܣܛܪܗ ܕܡܫܝܚܐܿ<EOS> ܕܡܿܛܠ ܗܘܐ ܥܠܘܗܝ<EOS>ܘܡܿܚܝܪ ܠܗ<EOS> ܐܦ ܗܘ ܕܝܢ ܦܓܪܗܼ ܣܗܕܐ ܗܘܐ ܕܡܕܡ ܕܣܝܒܪ<EOS> ܟܠܗ ܓܝܪ ܡܚ̈ܘܬܐ ܗܼܘܐܼ<EOS>ܘܫܘ̈ܚܢܐ<EOS> ܘܡܒܼܣܒܣ ܘܡܚܼܒܠ ܗܘܐ ܟܠܗ ܚܙܘܗܼ ܡܢ ܕܡܘܬܐ ܕܒ̈ܢܝ ܐܢܫܐ<EOS> ܘܟܕ ܚܐܫ ܒܗܼ<EOS>ܡܫܝܚܐܼ ܬܫܒܘܚܬܐ ܪܒܬܐ ܓܡܿܪ ܗܘܐ ܒܐܝܕܗܿ<EOS> ܕܡܿܒܛܠ ܗܘܐ ܠܒܥܠܕܒܒܐ ܘܡܚܘܐ ܒܗ ܕܡܘܬܐ<EOS>ܠܐܚܪ̈ܢܐ<EOS> ܕܠܝܬ ܡܕܡ ܕܕܚܝܼܠ ܐܝܟܐ ܕܐܝܬ ܚܘܒܗ ܕܐܒܐܼ<EOS> ܘܠܐ ܡܕܡ ܕܡܟܿܐܒ ܐܝܟܐ ܕܐܝܬ<EOS>ܫܘܒܚܗ ܕܡܫܝܚܐ ܗܼܢܘܢ ܕܝܢ ܥܘ̈ܠܐ<EOS> ܒܬܪ ܝܘܡܐܼ<EOS> ܬܘܒ ܡܫܢܩܝܢ ܗܘܘ ܠܗ ܠܣܗܕܐ<EOS> ܘܣܒܪܝܢ<EOS>ܗܘܘܼ ܕܟܕ ܣܼܪܐ ܘܡܣܐ ܦܓܪܗ ܕܐܢ ܡܩܪܒܝܢ ܠܗ ܬܘܒ ܠܗܘܢ ܫܢ̈ܕܐܼ ܡܬܡܨܝܢ ܚܝܠܗ<EOS> ܠܐ ܓܝܪ<EOS>ܡܫܟܚܐ ܗܘܬܼ ܐܦܠܐ ܐܝܕܐ ܕܒܪܢܫܐ ܠܡܩܪܒ ܠܗܿ<EOS> ܐܘ ܐܢ ܢܡܘܬ ܒܗܘܢ<EOS>ܒܬܫ̈ܢܝܩܘܗܝ ܢܥܒܕ ܕܚܠܬܐ ܠܐܚܪ̈ܢܐ<EOS> ܠܘ ܕܝܢ ܒܠܚܘܕ ܚܕܐ ܡܢ ܗܠܝܢ ܠܐ ܓܕܫܝܗܝܼ<EOS> ܐܠܐ<EOS>ܡܕܡ ܕܒ̈ܢܝ ܐܢܫܐ ܠܐ ܡܬܪܥܝܢ ܗܘܘܼ<EOS> ܐܬܐܣܝܼ ܘܐܬܚܠܡ ܦܓܪܗ ܒܫ̈ܕܐ ܕܩܿܪܒܘ ܠܗ ܡܢ ܒܬܪܟܢ܇<EOS>ܘܩܒܿܠ ܕܡܘܬܗ ܩܕܡܝܬܐ ܘܚܘܫܚܐ ܕܗܕܡ̈ܘܗܝ<EOS> ܕܫܢܕܐ ܗܿܘ ܕܬܪ̈ܝܼܢ ܠܐ ܗܘܐ ܠܬܫܢܝܩܐ ܗܘܼܐ<EOS>ܠܗܼ<EOS> ܐܠܐ ܠܐܫܝܘܬܐܼ ܒܛܝܒܘܬܗ ܕܡܫܝܚܐ ܘܐܢܬܬܐ ܚܕܐ ܕܫܡܗܿ ܒܝܒܠܐ ܕܐܝܬܝܗܿ ܗܘܬ ܡܢ<EOS>ܗܿܢܘܢ ܕܟܦܼܪܘ ܡܢ ܩܕܝܡܼ<EOS> ܟܕ ܣܼܒܪ ܒܥܠܕܒܒܐ ܕܢܦܠܬܼܿ<EOS> ܨܒܼܐ ܬܘܒܼ ܕܐܦ ܒܝܕ ܓܘܕܦܐ<EOS>ܢܚܝܿܒܝܗܿ<EOS> ܘܐܝܬܝܗܿ ܬܘܒ ܠܫܢ̈ܕܐ<EOS> ܘܐܿܠܨ ܗܘܐ ܕܬܐܡܪ ܥܠܝܢ ܐܝܠܝܢ ܕܠܐ ܙܕܩܼܢ<EOS> ܕܢܚܙܐ<EOS>ܪܦܝܘܬܗܿ ܘܢܿܫܝܫܘܬܗܿ<EOS> ܗܼܝ ܕܝܢ ܒܝܗܘܢ ܒܫ̈ܢܕܐ ܥܗܕܬܿ ܢܦܫܗܼܿ ܘܐܝܟ ܕܡܢ ܫܢܬܐ ܥܡܝܩܬܐ<EOS>ܐܬܥܝܪܬܿ<EOS> ܟܬܿ ܒܝܕ ܗܠܝܢ ܫܢ̈ܕܐ ܕܙܒܢܐ ܠܬܫܢܝܩܐ ܕܓܗܢܐ ܕܠܥܠܡ<EOS> ܘܥܢܬܼܿ ܘܐܡܪܬܿ ܠܘܩܒܠ<EOS>ܗܿܢܘܢ ܡܓܕ̈ܦܢܐ<EOS> ܐܿܝܟܢܐ ܠܡ ܐܟܠܝܢ ܛ̈ܠܝܐܿ<EOS> ܗܿܢܘܢ ܕܐܦܠܐ ܕܡܐ ܕܚܝ̈ܘܬܐ ܫܠܝܛ ܠܗܘܢ<EOS>ܠܡܐܟܠ<EOS> ܘܡܢ ܗܿܝ ܫܥܬܐ ܡܘܕܝܐ ܗܘܬ ܥܠ ܢܦܫܗܿ ܕܟܪܣܛܝܢܝܬܐ ܐܝܬܝܗܼܿ<EOS> ܘܒܡܢܝܢܐ ܕܣܗ̈ܕܐ<EOS>ܐܬܬܘܣܦܬܿ<EOS> ܟܕ ܕܝܢ ܐܬܒܿܛܠܘ ܫܘܢܩ̈ܝܗܘܢ ܕܛܪ̈ܘܢܐ ܡܢ ܡܫܝܚܐܿ ܒܝܕ ܡܣܝܒܪܢܘܬܗܘܢ<EOS>ܕܛܘܒ̈ܢܐܼ<EOS> ܨܢܥܬܐ ܐܚܪܬܐ ܡܬܦܪ ܗܘܐ ܒܥܠܕܒܒܐܿ<EOS> ܕܒܚܒܘܫܝܐ ܕܒܝܬ ܐܣܝܪ̈ܐ ܒܕܘ̈ܟܝܬܐ<EOS>ܕܚܫܘܟܢ ܘܐ̈ܠܝܨܢ ܢܫܢܩ ܐܢܘܢ܇ ܘܢܡܬܼܚ ܪ̈ܓܠܝܗܘܢ ܒܣܕܐ ܥܠ ܚܡܫܐ ܢܩ̈ܒܝܢ܇ ܘܒܡܚ̈ܘܬܐ<EOS>ܐܚܪ̈ܢܝܬܐ ܕܡܥܕܝܢ ܒܪܘܓܙܐ ܠܡܬܚܫܚܘ<EOS> ܘܗܠܝܢ ܚܘ̈ܦܛܐܼ ܡܢ ܒܥܠܕܒܒܐ ܡܣܬܥܪܝܢ ܗܘܘ ܠܘܬ<EOS>ܗܿܢܘܢ ܕܚܒܝ̈ܫܝܢ ܗܘܘ<EOS> ܗܟܢܐ ܕܣ̈ܓܝܐܐ ܕܡܢܗܘܢ ܐܬܚܿܢܩܘ ܗܘܘ ܒܝܬ ܐܣܝܪ̈ܐ ܐܝܠܝܢ ܕܨܒܼܐ<EOS>ܡܪܝܐ ܕܗܟܢܐ ܢܦܩܼܘܢ ܡܢ ܥܠܡܐܼ ܕܢܚܘܐ ܢܦܫܗ<EOS> ܗܿܢܘܢ ܓܝܪ ܕܐܫܬܢܩܘ<EOS>ܡܪܝܪܐܝܬ ܕܡܣܼܬܒܪܝܢ ܗܘܘ ܕܐܦ ܟܕ ܬܬܩܪܒ ܗܘܬ ܠܗܘܢ ܟܠܗܿ ܐܣܝܘܬܐܿ ܠܡܚܐ ܠܐ ܡܫܟܚܝܢ<EOS>ܗܘܘܼ<EOS> ܗܼܢܘܢ ܩܘܝܘ ܒܝܬ ܐܣܝܪܗܐܼ<EOS> ܟܕ ܓܠܝܙܝܢ ܡܢ ܟܠܗܿ ܒܛܝܠܼܘܬܐ ܕܒ̈ܢܝ ܐܢܫܐ<EOS> ܡܢ ܡܪܢ<EOS>ܕܝܢ ܡܬܚܠܡܝܢ ܗܘܘ ܘܡܬܚܝܠܝܢ ܒܓܦܪܐ ܘܒܢܦܫܐܼ<EOS> ܘܠܐܚܪ̈ܢܐ ܡܓܪܓܝܢ ܗܘܘܼ ܘܡܒܝܐܝܢ<EOS> ܗܠܝܢ<EOS>ܕܝܢ ܕܚܕܬܐܝܬ ܐܬܬܚܕܘ ܗܘܘ ܘܥܕܟܝܠ ܠܐ ܡܿܡܚܝܢ ܗܘܘ ܦܓܪ̈ܝܗܘܢܼ<EOS> ܠܐ ܡܣܝܒܪܝܢ ܗܘܘ ܝܘܩܪܗ<EOS>ܕܚܒܘܫܝܐܿ ܐܠܐܼ ܠܓܘ ܡܝܿܬܝܢ ܗܘܘ <EOS> ܛܘܒܢܐ ܕܝܢ ܦܘܬܝܢܘܣ ܗܿܘ ܕܡܗܝܼܡܢܢ ܗܘܐ ܬܫܡܫܬܐ<EOS>ܕܐܦܣܩܦܘܬܐ ܒܠܘܕܘܢܐ ܕܥܒܝܪ ܗܘܐ ܠܫܒܥܝܢ ܫ̈ܢܝܢ ܘܟܪܝܗ ܗܘܐ ܦܓܪܗ ܣܿܓܝ ܘܠܡܚܣܢ ܢܬܢܼܦܫ<EOS>ܗܘܐ ܡܛܠ ܟܪܝܗܘܬܐ ܕܦܓܪܗ ܡܢ ܬܪܥܝܬܐ ܕܝܢ ܕܪܘܚܐ ܡܬܚܝܠ ܗܘܐ ܡܛܠ ܪܓܬܐ ܕܣܗܕܘܬܐ ܕܩܝܡܐ<EOS>ܗܘܬܼ<EOS> ܐܦ ܠܗ ܕܝܢ ܓܪܝܢ ܗܘܘܼ ܘܡܝܬܝܢ ܠܗ ܠܒܝܡܿ<EOS> ܟܕ ܦܓܪܗ ܡܫܪܝ ܗܘܐ ܡܢ ܣܝܒܘܬܐ ܘܡܢ<EOS>ܟܘܪܗܢܐ<EOS> ܢܦܫܗ ܕܝܢ ܢܛܝܪܐ ܗܘܬ ܒܗܼ<EOS> ܕܒܗ ܡܫܝܚܐ ܢܫܬܒܚ ܗܘܐ<EOS> ܘܟܕ ܐܝܬܝܘܗܝ ܐܣܛܪ̈ܛܝܘܛܐ<EOS>ܠܒܝܡ ܘܠܘܼܝܢ ܗܘܘ ܠܗ ܫ̈ܠܝܛܢܐ ܕܡܕܝܢܬܐ ܘܟܠܗ ܟܢܫܐ ܩܿܥܝܢ ܗܘܘ ܩܥܬܐ ܕܟܠ ܓܢܣܿ ܕܗܢܐ<EOS>ܠܡ ܗܘܝܘ ܡܫܝܚܐܼ<EOS> ܗܼܘ ܕܝܢ ܐܘܕܝܼ ܒܣܗܕܘܬܐ ܛܒܬܐ<EOS> ܟܕ ܕܝܢ ܐܿܠܨ ܗܘܐ ܠܗ ܗܓܡܘܢܐ ܕܢܐܡܪ<EOS>ܕܐܝܢܐ ܗܘ ܐܠܗܗܘܢ ܕܟܪ̈ܣܛܝܢܐܼ<EOS> ܗܼܘ ܕܝܼܢ ܐܡܼܪ<EOS> ܘܡܚ̈ܘܬܐ ܕܟܠ ܓܢܣ ܡܣܝܒܪ ܗܘܐ<EOS> ܗܢܿܘܢ<EOS>ܕܝܢ ܕܩܪܝܒܝܢ ܗܘܘ ܠܗܼ<EOS> ܒܐܝ̈ܕܝܗܘܢ ܘܒܪ̈ܓܠܝܗܘܢ ܡܨܥܪܝܢ ܗܘܘ ܠܗ ܒܟܠ<EOS>ܐܣܟܝܡܼ<EOS> ܘܠܐ ܡܬܚܡܨܝܢ ܗܘܘ ܡܢ ܣܝܒܘܬܗ<EOS> ܘܐܝܠܝܢ ܕܪܚܝܩܝܢ ܗܘܘ ܡܢܗܼ<EOS> ܟܠ ܚܕ ܚܕ ܡܢܗܘܢ<EOS>ܡܕܡ ܕܐܚܝܕ ܗܘܐ ܒܐܝܕܗܼ ܫܿܕܝܢ ܗܘܘ ܒܗ<EOS> ܘܟܠܗܘܢ ܗܕܐ ܚܫܒܝܢ ܗܘܘ ܒܪ̈ܥܝܢܗܘܢܼ<EOS> ܕܪܘܪܒܐܝܬ<EOS>ܡܣܼܟܠ ܘܡܪܫܥ ܐܢܐ ܕܡܫܬܚܪ ܘܠܐ ܡܬܛܢܦ ܒܗ<EOS> ܗܟܢܐ ܓܝܪ ܣܒܪܝܢ ܗܘܘܼ ܕܬܒܥܬܐ ܒܗ ܢܫܡܿܬܐܼ<EOS>ܐܫܬܕܝ ܒܝܬ ܐܣܝܪ̈ܐ<EOS> ܘܡܢ ܒܬܪ ܬܪ̈ܝܢ ܝܘ̈ܡܝܼܢ ܡܝܬ<EOS> ܘܗܘܼܬܐ ܗܘܬ ܕܝܢ ܡܦܪܢܣܢܘܬܐ ܪܒܬܐ<EOS>ܕܐܠܗܐܼ<EOS> ܘܪ̈ܚܼܡܐ ܕܠܐ ܡܬܟܝܠܝܢ ܕܡܫܝܚܐ ܒܗܿܢܘܢ ܪ̈ܠܝܼܠܐ ܕܢܦܠܘ ܗܘܘܿ<EOS> ܕܠܐ ܐܫܬܒܩܘ ܡܢ<EOS>ܡܦܪܢܣܢܘܬܗ ܕܡܫܝܚܐ<EOS> ܐܦ ܗܿܢܘܢ ܓܝܪ ܕܐܬܬܚܕܘ ܡܢ ܩܕܝܡ ܘܟܦܼܪܘ<EOS> ܡܬܚܒܫܝܢ ܗܘܘ ܘܐܦ<EOS>ܗܢܼܘܢ<EOS> ܘܡܣܝܒܪܝܢ ܗܘܘ ܐܘ̈ܠܨܢܐ<EOS> ܐܦܠܐ ܓܝܪ ܒܗܢܐ ܥܠܡܐ ܗܼܘܐ ܠܗܘܢ ܝܘܬܪܢܐ ܡܕܡ ܒܗܕܐ<EOS>ܕܟܦܪܘ<EOS> ܗܿܢܘܢ ܓܝܪ ܕܐܘܕܝܘ ܗܘܘ ܐܝܟ ܡܐ ܕܐܝܬܝܗܘܢ ܗܘܘܼ ܐܝܟ ܟܪ̈ܣܛܝܢܐ ܚܒܝܫܝܢ ܗܘܘܿ<EOS>ܟܕ ܠܐ ܡܝܬܝܢ ܗܘܘ ܥܠܝܗܘܢ ܥܠܼܬܐ ܐܚܪܬܐ<EOS> ܗܠܝܢ ܕܝܢ ܡܟܝܠ ܐܝܟ ܩ̈ܛܘܠܐ ܘܡܣܝ̈ܒܐ ܐܚܝܕܝܢ<EOS>ܗܘܘܼ<EOS> ܘܥܦܝܦܐܝܬ ܥܠ ܐܚܪ̈ܢܐ ܡܫܬܢܩܝܢ ܗܘܘ<EOS> ܠܗܿܢܘܢ ܓܝܪܼ ܚܕܘܬܐ ܕܣܗܕܘܬܐ ܡܩܠܐ ܗܘܬ<EOS>ܡܢܗܘܢ ܛܥܢܐܿ<EOS> ܘܣܒܪܐ ܕܡܘܠܟܢܗ ܘܚܘܒܗ ܕܡܫܝܚܐ ܘܪܘܚ ܦܪܩܠܛܐ ܠܗܠܝܢ ܕܝܢ ܕܟܦܼܪܘܼ<EOS>ܬܐܪܬܗܘܢ ܪܘܪܒܐܝܬܼ ܡܫܢܩܐ ܗܘܬ ܠܗܘܢ<EOS> ܗܟܢܐ ܕܐܦ ܡܢ ܟܠܢܫܼ ܝܕܝܥܝܢ ܗܘܘ ܒܫܘܩ̈ܐ ܡܢ<EOS>ܐ̈ܦܝܗܘܢ<EOS> ܗܿܢܘܢ ܓܝܪ ܣܗ̈ܕܐ ܐܡܬܝ ܕܢܦܩܝܢ ܗܘܘ ܦܨܝܚܝܢ ܗܘܘܼ<EOS> ܘܫܘܒܚܐ ܘܛܝܒܘܬܐ ܣܓܝܐܬܐ<EOS>ܒܐ̈ܦܝܗܘܢ ܡܡܙܓܐ ܗܘܬ<EOS> ܘܦܟܪ̈ܝܗܘܢ ܐܝܟ ܨܒܬܐ ܦܐܝܐ ܐܝܬܝܗܘܢ ܗܘܘ<EOS>ܥܠܝܗܘܢܼ<EOS> ܘܐܝܟ ܟܠܬܐ ܡܨܒܬܬܐ ܕܡܼܨܒܬ ܠܒܘܫܗܿ ܒܕܗܒܐ ܛܒܐ<EOS> ܘܡܿܚܐ ܗܘܐ ܡܢܟܘܢ ܪܝܚܗ<EOS>ܕܡܫܝܚܐ<EOS> ܕܐܝܬ ܡܢܗܘܢ ܕܡܣܼܬܒܪܝܢ ܗܘܘܼ ܕܒܒܣ̈ܡܐ ܕܥܠܡܐ ܡܫܝܚܝܢ ܗܘܘ<EOS> ܗܿܢܘܢ ܕܝܢ<EOS>ܟܦܘܪ̈ܐܼ<EOS> ܟܕ ܟܡܝܝܪܝܢ ܘܡܡܟܟܝܢ ܘܡܫܟܪܝܢ ܘܡܠܼܝܢ ܟܠܗܿ ܒܗܬܬܐܼ<EOS> ܘܡܬܚܣܕܝܢ ܗܘܘ ܡܢ<EOS>ܚܢ̈ܦܐܼ ܐܝܟ ܪ̈ܦܝܐ ܘܢܫ̈ܝܫܐ<EOS> ܘܡܬܪܫܝܢ ܗܘܘ ܐܝܟ ܩ̈ܛܘܠܐܼ<EOS> ܘܐܘܒܕܘ ܫܡܐ ܕܡܢ ܟܠ ܡܝܩܪ<EOS>ܘܡܫܒܚ ܘܡܿܚܐ<EOS> ܘܡܢ ܕܐܡܪܘ ܩܠܝܠܼ<EOS> ܒܬܪ ܗܠܝܢ ܐܘܣܦܘܼ ܘܐܡܪܘ<EOS> ܕܡܢ ܒܬܪ ܗܠܝܢ ܠܡܼ<EOS> ܠܟܠ<EOS>ܐܣܟܝܡ ܐܬܦܠܓܬܿ ܗܘܬ ܣܗܕܘܬܐ ܒܡܦܩܬܗܘܢ<EOS> ܡܢ ܟܠ ܗܒ̈ܒܝܢ ܓܝܪ ܘܡܢ ܟܠ ܦܩ̈ܚܝܢ ܓܕܠܘ<EOS>ܟܠܝܠܐܼ ܘܩܿܪܒܘ ܠܐܒܐ<EOS> ܙܕܩܿ ܗܘ ܕܝܢ ܕܢܐܡܪ ܥܠ ܐܬ̈ܠܝܛܐ ܚܝ̈ܠܬܢܐܿ<EOS> ܕܣܝܒܪܘ ܐܓܘܢܐ<EOS>ܒܟܠ ܫܘܚܠܦ ܘܙܟܘ ܪܘܪܒܐܝܬ܇ ܘܩܒܿܠܘ ܟܠܝܠܐ ܪܒܐ ܕܠܐ ܚܒܿܠܐ<EOS> ܠܡܪܛܘܪܘܣ ܗܟܝܠ ܘܠܣܘܢܩܛܘܣܿ<EOS>ܘܠܒܠܢܕܝܢܐ ܘܠܐܛܛܠܘܣܼ<EOS> ܐܝܬܝܘ ܐܢܘܢ ܠܚܝ̈ܘܬܐ ܠܥܝܢ ܟܠܗ ܥܡܐ ܠܚܙܬܐ ܕܥܡ̈ܡܐ ܗܿܝ ܕܕܠܐ<EOS>ܪ̈ܚܡܼܐ ܗܝܿ<EOS> ܒܝܘܡܐ ܕܐܬܝܗܒ ܗܘܐ ܡܛܘܠܬܢ ܠܚܙܬܐ ܕܬܟܬܘܫܐ<EOS> ܘܠܡܪܛܘܪܘܣ ܘܠܣܘܢܩܛܘܣ ܐܝܬܝܘ<EOS>ܐܢܘܢ ܬܘܒ ܒܬܐܛܪܘܢ ܠܟܠ ܫ̈ܢܕܝܼܢ ܘܐܝܟ ܗܿܘ ܕܡܕܡ ܠܐ ܓܼܕܫ ܐܢܘܢ<EOS> ܝܬܝܪܐܝܬ ܕܝܢ ܒܫ̈ܕܐ<EOS>ܣܓ̈ܝܐܐ ܚܣܢܝܢ ܗܘܘ ܠܗ ܠܒܥܠܕܒܒܐ<EOS> ܡܛܠ ܟܝܠܝܐ ܓܝܪ ܐܝܬ ܗܘܐ ܠܗܘܢ ܐܓܘܢܐ<EOS> ܡܣܝܒܪܝܢ ܗܘܘ<EOS>ܕܝܢ ܬܘܒ ܫܘ̈ܚܢܐ ܕܡܚ̈ܘܬܐ ܕܗܼ̈ܘܝ ܒܗܘܢ ܬܡܢ ܘܢܘ̈ܟܬܬܐ ܕܚܝ̈ܘܬܐܿ<EOS> ܘܟܠܡܕܡ ܕܩܿܥܝܢ ܗܘܘ<EOS>ܒܫܢܝܘܬܗܘܢ ܟܢ̈ܫܐ ܡܢ ܗܢܐ ܓܒܐ ܘܡܢ ܗܢܐܿ<EOS> ܘܦܩܕܝܢ ܗܘܘ ܕܢܫܢܩܘܢ ܐܢܘܢ<EOS>ܘܥܡ ܟܠܗܝܼܢ ܥܠ ܟܘܪܣܝܐ ܕܦܪܙܠܐ ܐܘܬܒܘ ܐܢܘܢ<EOS> ܘܟܕ ܡܬܛܓܢܝܢ ܗܘܘ ܦܓܪ̈ܝܗܘܢܼ<EOS> ܪܝܚܐ<EOS>ܕܝܩܕܢܗܘܢ ܡܿܚܐ ܗܘܐ ܠܗܘܢ ܠܟܢ̈ܫܐ<EOS> ܗܢܼܘܢ ܕܝܢ ܟܢ̈ܫܐܼ ܐܦ ܠܐ ܗܟܢܐ ܬ݀ܝܟܝܢ ܗܘܘ<EOS> ܐܠܐ<EOS>ܬܘܒ ܝܬܝܪܐܝܬ ܡܫܬܛܝܢ ܗܘܘܼ<EOS> ܘܨܿܒܝܢ ܗܘܘ ܕܢܙܟܘܢ ܠܡܣܝܒܪܢܘܬܗܘܢ ܕܛܘܒ̈ܢܐ<EOS> ܐܦܠܐ ܕܝܢ<EOS>ܗܟܢܐ ܫܡܥܘ ܡܕܡ ܐܚܪܝܢ ܡܢ ܣܘܢܩܛܘܣ ܐܠܐ ܐܢ ܗܿܝ ܡܠܬܐ ܕܡܘܕܝܢܘܬܐܿ<EOS> ܕܡܢ ܪܫܝܼܬܐ ܡܥܕ<EOS>ܗܘܐ ܕܢܐܡܪ <EOS> ܗܠܝܢ ܗܟܝܠ ܐܓܘܢܐ ܪܒܐ ܣܒܠܘ ܡܛܠ ܕܣܿܓܝ ܐܓܪܬܿ ܒܗܘܢ ܢܦܫܗܘܢ<EOS> ܠܚܪܬܐ<EOS>ܕܝܼܢ ܐܬܢܿܟܣܘ<EOS> ܘܚܠܦ ܚܙ̈ܘܢܐ ܡܦܪ̈ܫܐ ܕܬܟܬ̈ܘܫܐ ܕܗܿܘܝܢ ܗܘܘ ܒܗܿܘ ܝܘܡܐܼ<EOS> ܗܼܢܘܢ ܗܘܘ<EOS>ܚܙܬܐܼ ܠܟܠܗ ܥܠܡܐ<EOS> ܒܠܢܕܝܢܐ ܕܝܢ ܐܬܬܠܝܬܿ ܒܩܝܣܐܼ<EOS> ܘܡܛܝܒܐ ܗܘܬ ܕܬܗܘܐ ܡܐܟܘܠܬܐ<EOS>ܠܚܝ̈ܘܬܐ ܕܡܪܦܝܢ ܗܘܘ ܥܠܝܗܿ<EOS> ܘܒܚܙܬܗܿ ܒܐܣܟܡܐ ܕܨܠܝܒܐ ܬܠܝܐ ܗܘܬܼ<EOS> ܘܒܨܠܘܬܗܿ<EOS>ܚܝܠܬܢܝܬܐܼ ܠܘܒܒܐ ܪܒܐ ܥܒܕܐ ܗܘܬ ܠܗܿܢܘܢ ܕܥܒܕܝܢ ܗܘܘ ܐܓܘܢܐܿ<EOS> ܕܚܿܙܝܢ ܗܘܘ ܒܐܓܘ̈ܢܝܗܘܢ<EOS>ܐܦ ܒܥܝ̈ܢܝܗܘܢ ܒܿܪ̈ܝܬܐ ܒܝܕ ܗܕܐ ܚܙܬܐ ܠܗܿܘ ܕܐܨܛܠܒ ܥܠ ܐ̈ܦܝܗܘܢ<EOS> ܕܢܦܝܣ ܠܟܠܗܘܢ ܐܝܠܝܢ<EOS>ܕܡܗܝܡܢܝܢ ܒܗ<EOS> ܕܟܠ ܕܚܐܫ ܥܠ ܐ̈ܦܝ ܬܫܒܘܚܬܗ ܕܡܫܝܚܐܼ ܫܘܬܦܘܬܐ ܐܝܬ ܠܗ ܥܡ ܐܠܗܐ ܚܝܐ<EOS>ܘܟܕ ܠܐ ܩܼܪܒ ܠܗܿ ܚܕܐ ܡܢ ܗܠܝܢ ܚܝ̈ܘܬܐܼ<EOS> ܐܚܬܘܗܿ ܡܢ ܗܿܘ ܩܝܣܐ ܘܐܪܡܝܘܗܿ ܬܘܒ ܒܝܬ<EOS>ܐܣܝܪ̈ܐܼ<EOS> ܕܬܼܬܢܛܪ ܠܐܓܘܢܐ ܐܚܪܢܐܿ<EOS> ܕܒܕܘܪ̈ܫܐ ܣܓ̈ܝܐܐ ܬܼܙܟܐ ܠܣܛܢܐ ܒܥܠܕܒܒܐ ܘܚܝܒܘܬܐ<EOS>ܕܠܐ ܥܒܪܐ ܬܥܒܕ ܠܗ܇ ܠܐ̈ܚܐ ܕܝܢ ܬܓܪܓ ܐܢܘܢ܇ ܕܗܕܐ ܙܥܘܪܬܐ ܘܟܪܝܗܬܐ<EOS>ܘܫܝܛܬܐ ܐܝܟ ܐܬܠܝܛܐ ܪܒܐ ܕܠܐ ܡܙܕܟܐ ܠܒܝܫܐ ܗܘܬܿ<EOS> ܘܒܕܪ̈ܐ ܣܓ̈ܝܐܐ ܚܣܼܢܬܗ ܠܒܥܠܕܒܒܐܿ<EOS>ܘܐܒܓܘܢܐ ܒܟܠܝܠܐ ܕܠܐ ܡܬܿܚܒܠ ܐܬܟܠܠܬܿ<EOS> ܠܐܛܛܘܣ ܕܝܢ ܐܦ ܠܗܼ ܪܘܪܒܐܝܬ ܒܿܥܐ ܗܘܐ ܠܗ<EOS>ܟܢܫܐ<EOS> ܐܝܬܘܗܝ ܗܘܐ ܓܝܪܼ ܡܫܡܗܐ<EOS> ܘܡܛܠ ܬܐܪܬܐ ܛܒܬܐ ܕܐܝܬ ܗܘܬ ܠܗ ܥܼܠܼ ܐܝܟ ܐܬܠܝܛܐ<EOS>ܡܛܝܒܐ<EOS> ܡܛܠ ܕܡܼܕܪܫ ܗܘܐ ܡܠܝܐܝܬ ܒܫܘܘܕܝܐ ܕܟܪܣܛܝܢܘܬܐܼ<EOS> ܘܐܡܝܢܐܝܬ ܣܗܕܐ ܕܫܪܪܐ ܐܝܬܘܗܝ<EOS>ܗܘܐ ܠܘܬܢ<EOS> ܘܟܕ ܐܟܪܟܘܗܝ ܚܕܪ̈ܝܗܿ ܕܬܐܿܛܪܘܢܼ<EOS> ܐܿܙܠ ܗܘܐ ܩܕܡܘܗܝ ܕܦܐ ܕܟܬܝܒ ܒܗ ܒܠܫܢܐ<EOS>ܪܗܘܡܝܐܼ ܗܢܘ ܐܛܛܠܘܣ ܟܪܣܛܝܢܐ<EOS> ܘܟܕ ܗܼܘ ܥܡܐ ܪܘܪܒܐܝܬ ܡܬܥܙܙ ܗܘܐ ܥܠܘܗܝܼ<EOS> ܟܕ ܝܠܼܦ<EOS>ܗܓܡܘܢܐ ܕܪܗܘܡܝܐ ܗܘܼ<EOS> ܦܩܼܕ ܕܢܬܐܣܪ ܒܝܬ ܐܣܝܪ̈ܐ ܥܡ ܗܿܢܘܢ ܐܚܪ̈ܢܐ ܕܐܝܬ ܗܘܐ ܬܡܢ<EOS>ܕܟܬܼܒ ܡܛܠܬܗܘܢ ܠܩܣܪܼ<EOS> ܘܡܩܘܐ ܗܘܐ ܠܐܦܘܦܣܝܣ ܕܝܠܗ ܙܒܢܐ ܕܝܢ ܕܗܼܘܐ ܒܡܨܥܬܐܼ<EOS> ܠܘ<EOS>ܕܒܛܠܢܐ ܐܝܬܘܗܝ ܗܘܐ ܠܗܘܢ ܐܘ ܕܠܐ ܦܐܪ̈ܐ<EOS> ܐܠܐ ܒܝܕ ܡܣܝܒܪܢܘܬܗܘܢܼ<EOS> ܚܢܢܗ ܕܡܫܝܚܐ ܗܿܘ<EOS>ܕܠܐ ܡܬܬܟܝܠܼ ܡܬܚܙܐ ܗܘܐ<EOS> ܒܝܕ ܗܿܢܘܢ ܓܝܪ ܕܚܝܼܝܢ ܗܘܘ ܚܐܝܢ ܗܘܘܼ ܐܦ ܗܿܢܘܢ ܕܡܝܬܘ<EOS>ܘܗܼܢܘܢ ܣܗ̈ܕܐ ܠܗܿܢܘܢ ܕܠܐ ܗܼܘܘ ܣܗ̈ܕܐ ܡܦܢܼܝܢ ܗܘܘܼ<EOS> ܘܗܘܝܐ ܗܘܬ ܚܕܘܬܐ ܪܒܬܐ ܠܐܡܢ<EOS>ܒܬܘܠܬܐܿ<EOS> ܕܠܗܿܢܘܢ ܕܫܕܬ ܐܢܘܢ ܐܝܟ ܡܝ̈ܬܐ ܩܿܒܠܬܿ ܐܢܘܢ ܚ̈ܝܐ<EOS> ܒܐܝ̈ܕܝܗܘܢ ܓܝܪ ܕܗܿܢܘܢ<EOS>ܣܗ̈ܕܐܼ<EOS> ܣܓܗܝܐܐ ܡܢ ܐܝܠܝܢ ܕܟܦܼܪܘ ܡܬܒܛܢܝܢ ܗܘܘܼ ܐܦ ܡܬܝܠܕܝܢ<EOS> ܡܬܥܝܪܝܢ ܗܘܘܼ ܘܝܠܦܝܢ<EOS>ܕܢܘܕܘܢ<EOS> ܘܟܕ ܚܝܼܝܢ ܗܘܘ ܘܚܠܦܝܡܝܼܢ ܡܬܩܪܒܝܢ ܗܘܘ ܠܒܝܡܿ<EOS> ܕܢܫܬܿܐܠܘܢ ܡܢ ܗܓܡܘܢܐ ܒܚܘܬܚܬܗ ܕܐܠܗܐ ܗܿܘ ܕܠܐ ܨܒܿܐ ܒܡܘܬܗ ܕܚܛܝܐܿ<EOS> ܐܠܐ ܒܣܝܡ ܥܠ ܐܝܠܝܢ ܕܬܝܒܝܢ<EOS>ܠܘܬܗ <EOS> <EOS>ܟܬܼܒ ܕܝܢ ܩܣܪܼ<EOS> ܕܐܝܠܝܢ ܕܠܐ ܟܦܪܝܼܢ ܢܡܘܬܘܢ<EOS> ܘܐܝܠܝܢ ܕܟܦܪܝܼܢ ܢܫܬܪܘܢ<EOS>ܒܚܓܐ ܕܝܢ ܕܗܘܼܐ ܗܪܟܐ ܕܣܓܝܐܝܢ ܒ ܒܢܝ̈ܢܫܐܼ ܕܡܢ ܟܘܠ ܥܡ̈ܡܝܢ ܡܬܟܿܢܫܝܢ ܠܗܼ<EOS> ܟܕ ܫܿܪܝ<EOS>ܕܢܟܼܢܫܼ ܐܝܬܝ ܐܢܘܢ ܠܒܝܡܿ<EOS> ܕܢܥܒܕ ܐܢܘܢ ܠܛܘܒ̈ܢܐ ܬܐܿܛܪܘܢ ܘܚܙ̈ܘܢܐ ܠܟܠܗ ܗܿܘ ܟܢܫܐ<EOS>ܘܡܛܠ ܗܢܐܼ ܬܘܒ ܡܫܿܐܠ ܗܘܐ ܠܗܘܢ<EOS> ܘܠܐܝܠܝܢ ܕܐܝܬܝܗܘܢ ܡܢ ܕܪܓܐ ܕܪܗܘܡܝܘܬܐܼ ܦܩܼܕ<EOS>ܕܢܬ݀ܦܣܩܘܢ ܪ̈ܫܝܗܘܢ<EOS> ܠܫܪܟܐ ܕܝܢ ܡܫܕܪ ܗܘܐ ܠܗܘܢܼ ܠܚܝ̈ܘܬܐ<EOS> ܡܫܬܒܚ ܗܘܐ ܕܝܢ ܡܫܝܚܐ<EOS>ܪܘܪܒܐܝܬ ܒܗܿܢܘܢ ܕܡܢ ܩܕܝܡ ܟܦܼܪܘ ܗܘܘܼ<EOS> ܕܠܒܪ ܡܢ ܡܣܼܒܪܢܘܬܗܘܢ ܕܚ̈ܢܦܐ ܡܘܕܝܢ ܗܘܘ<EOS> ܐܦ<EOS>ܓܝܪ ܡܢܗܘܢ ܘܠܗܘܢ ܡܫܬܿܐܠܝܢ ܗܘܘ ܗܠܝܢ܇ ܐܝܟ ܕܗܐ ܠܡ ܡܫܼܬܪܝܢ<EOS> ܟܕ ܕܝܢ ܐܘܕܝܘ ܐܬܬܘܣܦܘ<EOS>ܗܘܘ ܥܠ ܡܢܝܢܐ ܕܣܗ̈ܕܐ<EOS> ܩܘܝܘ ܕܝܢ ܠܒܪܼ ܗܿܢܘܢ ܕܐܦ ܠܐ ܥܩܒܬܐ ܕܗܝܡܢܘܬܐ ܡܡܬܘܡ ܗܼܘܬ<EOS>ܠܗܘܢ܇ ܐܦܠܐ ܝܕܥܬܐ ܕܠܒܘܫܐ ܕܡܫܬܘܬܐܿ<EOS> ܐܦ ܠܐ ܬܪܥܝܬܐ ܕܕܚܠܬ ܐܠܗܐ<EOS> ܐܠܐܼ ܐܦ<EOS>ܒܗܘ̈ܦܟܝܗܘܢ ܡܓܕܦܝܢ ܗܘܘ ܥܠ ܐܘܪܚܐ ܕܫܪܪܐܿ<EOS> ܕܐܝܬܝܗܘܢ ܒܢ̈ܝܐ ܕܐܒܕܢܐ<EOS> ܘܫܪܟܐ ܕܐܚܪ̈ܢܐܼ<EOS>ܐܬܬܘܣܦܘ ܥܠ ܥܕܬܐ <EOS> <EOS> ܘܟܕ ܡܫܬܿܐܠܝܢ ܗܘܘܼ<EOS> ܓܒܪܐ ܚܕ ܕܫܡܗ ܗܘܐ ܐܠܟܣܢܕܪܘܣ ܕܓܢܣܗ<EOS>ܐܝܬܘܗܝ ܗܘܐ ܦܪܘܓܝܐ ܘܒܐܘܡܢܘܬܐ ܕܚܟܡܬܐ ܐܝܬܘܗܝ ܗܘܐ ܐܣܝܐ ܘܫ̈ܢܝܐ ܣܓܝܐ̈ܬܐ ܐܬܗܿܦܟ<EOS>ܒܓܠܝܘܣ ܘܝܕܝܥ ܗܘܐ ܠܟܠܢܫ ܡܛܠ ܚܘܒܗ ܕܠܘܬ ܐܠܗܐ ܘܦܪܗܣܝܐ ܕܡܠܬܗܼ<EOS> ܠܐ ܕܝܢ ܓܠܝܙ ܗܘܐܼ<EOS>ܐܦܠܐ ܡܢ ܡܘܗܒܬܐ ܕܫܠܝܚܘܬܐ<EOS> ܗܼܘ ܗܢܐ ܩܐܡ ܗܘܐ ܩܕܡ ܒܝܡܼ<EOS> ܘܒܪܡܙܗ<EOS>ܡܿܓܪܓ ܗܘܐ ܠܗܘܢ ܠܗܿܢܘܢ ܕܢܘܕܘܢ<EOS> ܘܐܝܟ ܗܿܘܼ ܕܚܒܼ̈ܠܐ ܡܿܚܝܢ ܗܘܘ ܠܗ<EOS> ܝܕܝܥ ܗܘܐ ܕܝܼܢ<EOS>ܠܗܿܢܘܢ ܕܩܝܡܝܢ ܗܘܘ ܠܘܬ ܒܝܡ <EOS> <EOS> ܐܬܪܥܡ ܗܘܐ ܕܝܢ ܟܠܗ ܟܢܫܐ ܗܿܘ ܡܛܠ ܗܿܢܘܢ<EOS>ܕܟܦܼܪܘ ܗܘܘ ܕܬܘܒ ܦܢܼܘ ܐܘܕܝܘܼ<EOS> ܘܩܥܘ ܥܠܘܗܝ ܥܠ ܐܠܟܣܢܕܪܘܣܿ<EOS> ܐܝܟ ܕܗܼܘ ܠܡ ܥܒܼܕ ܗܕܐ<EOS>ܘܟܕ ܐܝܬܝ ܘܐܩܝܡܗ ܗܓܡܘܢܐ ܘܡܫܿܐܠ ܗܘܐ ܕܡܢܐ ܐܝܬܘܗܝ ܘܗܼܘ ܐܡܼܪ ܕܟܪܣܛܝܢܐ ܐܝܬܝܼ<EOS>ܐܬܚܡܬ ܘܚܝܿܒܗܼ ܕܢܫܬܕܐ ܠܚܝ̈ܘܬܐ<EOS> ܘܠܝܘܡܐ ܕܒܬܪܟܼܢ ܥܠ ܥܡ ܐܛܛܠܘܣ<EOS> ܐܦ ܠܗ ܓܝܪ ܠܐܛܛܠܘܣ<EOS>ܐܝܟ ܕܢܥܒܕ ܛܝܒܘܬܐ ܗܓܡܘܢܐ ܠܟܢܫܐܼ<EOS> ܐܦ ܠܗܼ ܐܫܠܡܗ ܗܘܐ ܕܢܫܬܕܐ ܠܚܝ̈ܘܬܐ<EOS> ܟܕ ܕܝܢ<EOS>ܐܥܒܪܘ ܐܢܘܢ ܒܬܐܛܪܘܢ ܒܟܠܗܘܢ ܡܐ̈ܢܐ ܕܡܛܝܒܝܢ ܠܫܢ̈ܕܐܿ ܘܣܝܒܪܘ ܐܓܘܢܐ ܪܒܐܼ<EOS> ܠܚܪܬܐ<EOS>ܐܬܢܿܟܣܘܼ ܐܦ ܗܼܢܘܢ<EOS> ܐܠܟܣܢܕܘܣ ܕܝܢ ܐܦܠܐ ܡܬܬܪܢܿܚܘ ܐܬܬܢܿܚܼ<EOS> ܐܦ ܠܐ ܡܦܬܚ ܦܬܼܚ ܦܘܡܗ<EOS>ܘܐܡܼܪ ܡܕܡ<EOS> ܐܠܐ ܒܠܒܗܼ ܡܡܠܠ ܗܘܐ ܥܡ ܐܠܗܐ <EOS> <EOS> ܐܛܛܠܘܣ ܕܝܢ ܡܢ ܕܐܘܬܒܘܗܝ ܥܠ<EOS>ܟܘܪܣܝܐ ܕܦܪܙܠܐ ܕܢܐܩܕ ܗܘܐܼ<EOS> ܟܕ ܫܿܪܝ ܣܿܠܩ ܡܢ ܦܓܪܗ ܪܝܚܐܼ<EOS> ܐܡܼܪ ܒܠܫܢܐ ܪܗܘܡܝܐ ܠܟܠܗ<EOS>ܗܿܘ ܟܢܫܐ<EOS> ܗܕܐ ܗܝ ܕܢܐܟܘܠ ܐܢܫ ܕܒ̈ܢܝ ܐܢܫܐܿ<EOS> ܗܕܐ ܕܐܢܬܘܢ ܒܢ ܥܒܕܝܢ ܐܢܬܘܢ<EOS> ܐܢܚܢܢ<EOS>ܓܝܪ ܠܐ ܒܢܗܝ ܐܢܫܐ ܐܟܠܢܼܢ ܐܦܠܐ ܡܕܡ ܕܣܼܢܐ ܣܥܝܪ ܠܢ<EOS> ܘܟܕ ܕܝܢ ܫܐܿܠܘܗܝ ܗܘܘ ܕܐܝܢܐ<EOS>ܫܡܐ ܐܝܬ ܠܐܠܗܐܼ ܐܼܡܪ<EOS> ܕܠܐܠܗܐ ܫܡܐܼ ܠܝܬ ܠܗ ܐܝܟ ܕܠܒܪܢܫܐ<EOS> ܒܬܪ ܗܠܝܢ ܟܠܗܘܢܼ<EOS>ܠܝܘܡܐ ܐܚܪܝܐ ܕܬܟܬ̈ܘܫܐܼ ܐܥܠܘ ܠܒܠܢܕܝܢܐܿ<EOS> ܥܡ ܛܠܝܐ ܚܕ ܕܫܡܗ ܗܘܐ<EOS>ܦܘܢܛܝܩܘܣ ܕܐܝܬܘܗܝ ܗܘܐ ܐܝܟ ܒܪ ܚܡܫܥܣܪ̈ܐ ܫ̈ܢܝܢ܇ ܕܠܗܘܢ ܠܗܠܝܢ ܟܠܝܘܡ ܡܥܠܝܢ ܗܘܘ ܠܗܘܢ<EOS>ܕܢܗܘܘܢ ܚܿܙܝܢ ܫܢ̈ܕܐ ܕܐܚܪ̈ܢܐܿ<EOS> ܘܐܠܨܝܢ ܗܘܘ ܠܗܘܢ ܕܢܐܡܘܢ ܒܦܬܟܪ̈ܐ<EOS> ܘܡܛܠ ܕܩܘܝܘ ܗܘܘ<EOS>ܒܬܩܢܘܬ ܘܫܝܿܛܝܢ ܗܘܘ ܠܗܘܢܼ<EOS> ܐܬܡܪܡܪ ܥܠܝܗܘܢ ܟܠܗ ܗܿܘ ܟܢܫܐܿ<EOS> ܐܝܟܢܐ ܕܐܦܠܐ ܥܠ ܩܘܡܬܗ<EOS>ܕܗܿܘ ܛܠܝܐ ܢܬܪܚܿܡܘܢ܇ ܐܦܠܐ ܡܢ ܓܢܣܐ ܕܐܢܬܬܐ ܢܬܚܡܨܘܢ<EOS> ܐܠܐ ܐܪܡܝܘ ܐܢܘܢ ܠܟܠ ܫ̈ܢܕܝܢ<EOS>ܘܐܥܒܪܘ ܐܢܘܢ ܒܟܠ ܫܘ̈ܚܠܦܝܢ ܕܫܘ̈ܢܩܐܼ<EOS> ܘܐܠܨܝܢ ܗܘܘ ܠܗܘܢ ܕܢܐܡܘܢ ܒܦܬܟܪ̈ܐ<EOS> ܟܕ ܕܝܢ ܠܐ<EOS>ܡܫܟܚܝܢ ܗܘܘ ܠܡܥܒܕ ܠܗܘܢ ܗܕܐܼ<EOS> ܗܼܘ ܓܝܪ ܦܘܢܛܝܩܘܣ ܡܬܚܝܠ ܗܘܐ ܡܢ ܗܿܝ ܚܬܗܼ<EOS> ܘܚܿܙܝܢ<EOS>ܗܘܘ ܗܼܢܘܢ ܚ̈ܢܦܐܿ<EOS> ܕܗܼܝ ܡܓܪܓܐ ܠܗ ܘܡܫܪܪܐ ܠܗ<EOS> ܣܝܒܪ ܗܟܝܠ ܚܠܝܨܐܝܬ ܟܠ ܫܢ̈ܕܝܼܢ<EOS>ܘܐܫܠܡܗܿ ܠܪܘܚܗܼ ܘܢܦܼܩ ܡܢ ܥܠܡܐ ܛܘܒܢܝܬܐ ܕܝܢ ܒܠܢܕܝܢܐ ܠܚܪܬܐ ܕܟܠܗܘܢܼ<EOS> ܐܝܟ ܐܡܐ<EOS>ܚܠܝܨܬܐ ܕܓܪܓܬܿ ܐܢܘܢ ܘܫܕܪܬ ܠܒܢ̈ܝܗܿ ܟܕ ܡܟܠܠܝܢ ܠܘܬ ܡܠܟܐ ܡܫܝܚܐ ܘܫܡܠܝܬܿ ܐܢܘܢ<EOS>ܠܟܠܗܘܢ ܐܓܘ̈ܢܐ ܕܒܢ̈ܝܗܿ ܘܡܬܚܦܛܐ ܗܘܬ ܕܬܐܙܠ ܠܘܬܗܘܢ ܟܕ ܡܠܝܐ ܚܕܘܬܐ ܘܕܝܨܐ ܐܝܟ ܗܿܘ<EOS>ܕܠܒܘܣܡܐ ܕܡܫܬܘܬܐ ܐܬܩܪܝܬܿ ܗܘܬܼ<EOS> ܐܪܡܝܘܗܿ ܕܝܼܢ ܠܚܝ̈ܘܬܐ<EOS> ܘܡܢ ܒܬܪ ܡܚ̈ܘܬܐ ܘܚܝ̈ܘܬܐܿ<EOS>ܘܡܢ ܒܬܪ ܛܓܢܐܼ<EOS> ܠܚܪܬܐ ܐܪܡܝܘܗܿ ܒܓܘܪܓܬܐܼ ܘܢܦܠܬܿ ܠܬܘܪܐ<EOS> ܘܟܕ ܡܫܬܢܩܐ ܗܘܬ ܡܢܗܼ<EOS> ܐܝܟ<EOS>ܗܿܘ ܕܐܦܠܐ ܡܪܓܫܘ ܡܪܓܫܐ ܗܘܬ ܒܡܕܡ ܕܓܿܕܫ ܠܗܿ܇ ܡܛܠ ܣܒܪܐ ܘܣܘܟܝܐ ܕܡܕܡ ܕܡܗܝܡܢܐ ܗܘܬ܇<EOS>ܘܡܛܠ ܡܡܠܠܗܿ ܕܥܡ ܡܫܝܚܐ<EOS> ܘܠܚܪܬܐܼ ܐܬܢܟܣܬܿ ܐܦ ܗܝܼ<EOS> ܘܡܘܕܝܢ ܗܘܘ ܟܗܘܢ<EOS>ܚܢ̈ܦܐܼ<EOS> ܕܠܐ ܡܡܬܘܡ ܣܒܠܬܿ ܐܢܬܬܐ ܗܠܝܢ ܘܕܐܝܟ ܗܠܝܢ ܚ̈ܫܐ<EOS> ܐܦܠܐ ܕܝܢ ܗܟܢܐ ܣܒܥܬܿ<EOS>ܫܢܝܘܬܗܘܢ ܘܩܫܝܘܬܗܘܢ ܕܠܘܬ ܩܕܝ̈ܫܐ<EOS> ܡܢ ܚܝ̈ܘܬܐ ܓܝܪ ܒܥܪ̈ܝܪܝܬܐ ܗܢܘ ܕܝܢ ܡܢ ܣܛܝܢܐܼ<EOS>ܐܫܬܼܓܫܘ ܗܘܘ ܗܠܝܢ ܥܡܡ̈ܐ ܒܥܪ̈ܝܪܝܐ ܘܒܪ̈ܒܪܝܐܼ ܘܠܐ ܝܕܥܝܢ ܗܘܘ ܕܢܫܠܘܢ<EOS> ܐܠܐ ܬܘܒܪ<EOS>ܫܘܪܝܐ ܐܚܪܢܐ ܕܨܥܪܐ ܥܒܕܘ ܠܦܓܪܗܝܗܘܢ ܕܩܕܝ̈ܫܐ<EOS> ܠܐ ܓܝܪ ܐܬܟܚܕܘ ܡܢ ܗܿܝ ܕܐܙܕܟܝܘܿ ܡܛܠ<EOS>ܕܡܚܫܒܬܐ ܕܒܪܢܫܐ ܠܝܬ ܗܘܐ ܠܗܘܢܼ<EOS> ܐܠܐ ܝܬܝܪܐܝܬ ܡܬܥܝܪ ܗܘܐ ܪܘܓܙܗܘܢ ܥܠܝܼܢ ܐܝܟ<EOS>ܕܚܝ̈ܘܬܐ<EOS> ܘܗܓܡܘܢܐ ܘܥܡ ܟܠܗ ܫܘܝܐܝܬ ܡܚܘܝܢ ܗܘܘ ܣܢܐܬܗܘܢ ܕܥܘܼܠܐ ܕܠܘܬܢܼ<EOS> ܕܢܫܼܠܡ ܟܬܒܐ<EOS>ܕܐܡܼܪ܇ ܕܥܘܿܠܐ ܬܘܒ ܢܿܥܘܠ ܘܙܕܝܩܐ ܬܘܒ ܢܙܕܕܩ<EOS> ܘܠܗܿܢܘܢ ܓܝܪ ܕܐܬܚܿܢܩܘ ܗܘܘ ܒܝܬ<EOS>ܐܣܝܪ̈ܐ ܐܪܡܝܘ ܐܢܘܢ ܠܟ̈ܠܒܐܼ<EOS> ܘܢܛܪܝܢ ܗܘܘ ܠܗܘܢ ܝܨܝܦܐܝܬ ܒܠܠܝܐ ܘܒܐܝܡܡܐ ܠܕܐ<EOS>ܡܬܼܩܒܪܘܢ ܡܢܢ<EOS> ܘܗܝܕܝܢ ܣܡܘ ܐܢܘܢ ܠܫܪܟܢܐ ܕܝܬܪܘ ܡܢ ܚܝ̈ܘܬܐ ܘܡܢ ܢܘܪܐܿ<EOS> ܡܢܗܘܢ<EOS>ܕܡܢܬܫܝܢ ܘܡܢܗܘܢ ܕܡܘܩܕܝܢ܇ ܘܩܪ̈ܩܦܬܐ ܕܫܪܟܐ ܕܐܚܪ̈ܢܐ ܥܡ ܦܘ̈ܣܩܐ ܕܫܪ̈ܟܢܝܗܘܢܼ<EOS> ܘܢܛܪܝܢ<EOS>ܗܘܘ ܠܗܘܢ ܕܠܐ ܢܬܩܒܪܘܢ ܒܝܨܝܦܘܬܐ ܕܣܛܪ̈ܘܛܝܘܛܐܼ ܝܘܡ̈ܬܐ ܣ̈ܓܝܐܐ<EOS> ܘܐܝܬ ܡܢܗܘܢ ܡܢ<EOS>ܚܢ̈ܦܐ ܕܡܬܥܙܙܝܢ ܗܘܘ ܘܡܚܪܩܝܢ ܗܘܘ ܫܢܝ̈ܗܘܢ ܥܠܝܗܘܢ ܘܒܿܥܝܢ ܗܘܘ ܕܢܣܒܘܢ ܬܒܥ̈ܬܐ<EOS>ܡܢܗܘܢ ܕܝܬܝܪܢ ܡܢ ܗܠܝܼܢ<EOS> ܐܚܪ̈ܢܐ ܕܝܢ ܓܚܟܝܢ ܗܘܘܼ ܘܡܒܙܚܝܢ ܒܗܘܢ܇ ܘܡܘܪܒܝܢ ܗܘܘ<EOS>ܠܬܟܪ̈ܝܗܘܢ ܘܐܡܪܝܢ ܗܘܘ܇ ܕܡܢܗܘܢ ܩܒܿܠܘ ܡܣܡ ܒܪ̈ܫܐ ܗܠܝܢ<EOS> ܐܚܪ̈ܢܐ ܕܝܢ<EOS>ܐܝܠܝܢ ܕܡܣܼܬܒܪܝܢ ܕܡܟܝܟܝܢ ܘܚܫܘ̈ܫܝܢ ܒܗܘܢܼ<EOS> ܘܡܚܣܕܝܢ ܗܘܘ ܠܗܘܢ ܘܐܡܪܝܢ ܕܐܝܟܐ ܗܘ<EOS>ܐܠܗܗܘܢ ܕܗܠܝܢ܇ ܘܡܢܐ ܐܘܬܪܬܿ ܐܢܘܢ ܕܚܠܬܗܿ<EOS> ܗܿܝ ܕܝܬܝܪ ܡܢ ܢܦܫܗܘܢ ܓܒܘ ܠܗܘܢ<EOS> ܡܢ ܠܘܬ<EOS>ܗܿܢܘܢ ܕܝܼܢ ܕܐܝܟ ܗܠܝܢ ܫܘܚ̈ܠܦܐ ܡܫܬܡܫܝܢ ܗܘܘ<EOS> ܐܢܚܢܢ ܕܝܢ ܒܐܒܠܐ ܪܒܐ ܐܝܬܝܢ ܗܘܝܼܢ<EOS>ܡܛܠ ܕܠܐ ܡܫܟܚܝܢ ܗܘܝܢ ܕܢܩܒܘܪ ܦܓܪ̈ܝܗܘܢ ܒܐܪܥܐ<EOS> ܐܦܠܐ ܓܝܪ ܠܠܝܐ ܥܗܢ ܗܘܐ ܠܢ ܠܗܕܐ<EOS>ܐܦܠܐ ܟܣܦܐ ܡܦܝܣ ܗܘܐ ܠܗܘܢ ܠܢܛܘܪ̈ܐܼ<EOS> ܐܦܠܐ ܒܥܘܬܐ ܡܟܚܕܐ ܗܘܬ ܠܗܘܢ<EOS> ܒܟܠ ܦܘܪ̈ܣܝܢ ܓܝܪ<EOS>ܢܛܪܝܢ ܗܘܘ ܠܗܘܢܼ<EOS> ܐܝܟ ܕܡܕܡ ܪܒ ܝܬܪܝܢ ܗܘܘ ܐܠܐ ܡܬܩܒܪܝܢ ܗܠܝܢ<EOS> ܡܢ ܒܬܪ ܕܐܡܪܘܼ<EOS>ܐܚܪ̈ܢܝܬܐ ܐܘܣܦܘܼ ܘܐܡܪܘ<EOS> ܕܦܓܪ̈ܝܗܘܢ ܠܡ ܕܣܗ̈ܕܐ ܟܕ ܦܪܣܝܘ ܐܢܘܢ ܒܟܠ ܐܣܟܝܡܿ ܘܐܬܬܣܝܡܘ<EOS>ܒܐܐܪ ܫܬܐ ܝܘ̈ܡܝܼܢ<EOS> ܡܢ ܒܬܪܟܢ ܐܘܩܕܘ ܐܢܘܢ ܗܿܢܘܢ ܥܿܘ̈ܠܐ ܥܕܡܐ ܕܗܼܘܘܐ ܝܟ ܩܛܡܐܼ<EOS>ܘܫܕܘ ܐܢܘܢ ܒܘܕܘܢܘܣ ܢܗܪܐ ܕܥܒܿܪ ܬܡܢ܇ ܐܝܟܢܐ ܕܐܦܠܐ ܫܪܟܢܗܘܢ ܢܬܚܙܐ ܡܟܝܠ ܥܠ ܐܪܥܐ <EOS><EOS> ܘܗܠܝܢ ܣܥܪܝܢ ܗܘܘܼ ܐܝܟ ܐܢܫܐ ܕܡܫܟܚܝܢ ܗܘܘ ܕܢܙܟܘܢ ܠܐܠܗܐܿ<EOS> ܘܢܣܒܘܢ ܡܢܗܘܢ ܐܦ<EOS>ܚܘܕܬܐ ܕܩܝܼܡܬܗܘܢ ܕܡܢ ܒܝܬ ܡܝ̈ܬܐ<EOS> ܕܐܝܟ ܕܐܡܪܝܢ ܗܘܘ ܓܝܪ ܗܼܢܘܢ ܗܠܝܼܢ<EOS> ܕܐܦܠ ܠܐ ܠܡ<EOS>ܣܒܪܐ ܢܗܘܐ ܠܗܘܢ ܕܩܝܼܡܬܐ ܗܿܝ ܕܥܝܠܗܿ ܐܬܬܟܠܘܿ<EOS> ܘܐܥܿܠܘ ܠܢ ܦܘܠܚܢ ܕܕܚܠܬܐ ܢܘܟܪܬܐ<EOS>ܘܚܿܕܬܐܿ<EOS> ܘܫܛܘ ܠܟܠܗܘܢ ܐܘ̈ܠܨܢܐܿ<EOS> ܘܐܬܘ ܠܡܘܬܐ ܒܚܕܘܬܐ ܟܕ ܡܛܝܒܝܢ<EOS> ܘܗܫܐܼ ܢܿܚܙܐ ܐܢܗܘ<EOS>ܕܩܝܡܝܢ܇ ܘܐܢ ܡܫܟܚ ܐܠܗܗܘܢ ܕܢܥܕܪ ܐܢܘܢ ܘܢܦܨܐ ܐܢܘܢ ܡܢ ܐܝ̈ܕܝܢ<EOS>ܕܬܪܝܼܢ ܕܐܝܟܢܐ ܣܗ̈ܕܐ ܪ̈ܚܿܡܘܗܝ ܕܐܠܗܐ ܡܩܒܠܝܢ ܗܘܘ ܘܡܐܣܝܢ ܠܐܝܠܝܢ<EOS>ܕܫܪܥܝܢ ܒܪܕܘܦܝܐ<EOS>ܗܠܝܢ ܕܩܿܕܡܢܢ ܐܡܪܢܼܢ ܣܒܿܠܢ ܗܘܝ ܥܕܬ̈ܐ ܕܡܫܝܚܐ ܒܝܘ̈ܡܘܗܝ ܕܘܐܪܘܣ<EOS>ܐܘܛܘܩܪܛܘܪ<EOS> ܕܡܢ ܗܠܝܼܢ ܡܫܟܚ ܗܘ ܐܢܫ ܕܢܦܚܡ ܒܪܥܝܢܗ ܕܡܢܐ ܓܼܕܫ ܒܗܿܢܘܢ ܙܒ̈ܢܐ ܐܦ<EOS>ܒܐܬܪ̈ܘܬܐ ܐܚܪ̈ܢܐ<EOS> ܙܕܩܿ ܗܼܘ ܕܝܢ ܕܡܢܗ ܡܢ ܗܢܐ ܟܬܒܐܼ ܢܪܫܘܡ ܐܦ ܡ̈ܠܐ ܐܚܪ̈ܢܝܬܐܿ<EOS>ܕܒܗܝܢ ܡܬܝܕܥܐ ܡܟܝܟܘܬܗܘܢ ܘܡܪܚܡܢܘܬܗܘܢ ܕܗܠܝܢ ܣܗ̈ܕܐ ܕܩܿܕܡܢ ܐܼܡܪܢ ܥܠܝܗܘܢ<EOS> ܟܬܝܒܢ<EOS>ܕܝܢ ܬܡܼܢ ܗܠܝܢ ܡ̈ܠܐ<EOS> ܕܗܼܢܘܢ ܠܡ ܗܠܝܢ ܣܗ̈ܕܐܼ ܗܟܢܐ ܐܝܬܝܗܘܢ ܗܘܘ ܛܢ̈ܢܐ ܘܡܡܪ̈ܝܢܐ<EOS>ܕܡܫܝܚܐܿ<EOS> ܗܿܘ ܕܟܕ ܕܡܘܬܐ ܗܘ ܕܐܠܗܐܿ<EOS> ܠܐ ܗܘܐ ܒܚܛܘܦܝܐ ܚܫܒܼܗܿ ܨܒܘܬܐ ܕܢܗܘܐ ܦܚܡܐ<EOS>ܠܐܠܗܐ<EOS> ܕܟܕ ܒܗܢܐ ܫܘܒܚܐ ܐܝܬܝܗܘܢ ܗܘܘ ܕܠܘ ܚܕܐ ܙܒܢ ܐܘ ܬܪ̈ܬܝܢ ܐܠܐ ܙܒ̈ܢܬܐ ܣܓܝܐ̈ܬܐ<EOS>ܐܣܗܕܘ ܗܘܘܼ<EOS> ܕܟܕ ܡܢ ܚܝ̈ܘܬܐ ܐܬܢܣܒܘ ܗܘܘܿ ܘܡܠܼܝܢ ܗܘܘ ܟܘ̈ܝܐ ܘܫܘܡ̈ܬܐ ܘܡܚ̈ܘܬܐܼ<EOS> ܐܦ<EOS>ܠܐ ܗܢܼܘܢ ܐܡܪܝܢ ܗܘܘ ܥܠ ܢܦܫܗܘܢ ܕܣܗ̈ܕܐ ܐܢܘܢܼ ܐܦ ܠܐ ܠܢ ܡܦܣܝܢ ܗܘܘ ܕܢܩܪܐ ܐܢܘܢ ܒܗܢܐ<EOS>ܫܡܐ<EOS> ܐܠܐ ܐܢ ܓܼܕܫ ܡܡܬܘܡ ܘܩܼܪܐ ܐܢܘܢ ܐܢܫ ܣܗ̈ܕܐ ܐܘ ܒܡܠܬܐ ܐܘ ܒܐܓܪܬܐܼ<EOS> ܩܫܝܐܝܬ<EOS>ܟܐܿܝܢ ܗܘܘ ܒܗ ܒܗܿܘ ܡܿܢ ܕܩܿܪܐ <EOS> ܚܿܕܝܐܝܬ ܓܝܪ ܡܙܕܩܝܢ ܗܘܘ ܠܗ ܠܗܢܐ ܫܡܐ ܕܣܗܕܘܬܐ<EOS>ܠܡܫܝܚܐܿ<EOS> ܠܗܿܘ ܕܐܝܬܘܗܝ ܣܗܕܐ ܡܗܝܡܢܐ ܕܫܪܪܐܼ ܘܒܘܟܪܐ ܕܡܝ̈ܬܐ ܘܪܫܝܼܬܐ ܕܚ̈ܝܐܼ<EOS>ܘܡܬܕܟܪܝܢ ܗܘܘ ܠܣܗ̈ܕܐ ܕܢܦܩܘ ܡܢ ܥܠܡܐ ܘܐܡܪܝܢ ܗܘܘܿ<EOS> ܕܗܿܢܘܢ ܐܢܘܢ<EOS>ܣܗ̈ܕܐܿ<EOS> ܗܿܢܘܢ ܕܒܡܘܕܝܢܘܬܗܘܢ ܐܫܘܝ ܐܢܘܢ ܡܫܝܚܐ ܕܢܬܼܕܒܪܘܢܿ<EOS> ܘܚܼܬܡ ܣܗܕܘܬܗܘܢ ܒܝܕ<EOS>ܡܦܩܬܗܘܢ<EOS> ܐܢܚܢܢ ܕܝܢ ܡܘ̈ܕܝܢܐ ܐܝܬܝܢ ܡܣ̈ܟܢܐܼ ܘܒܨܼܝܪ̈ܐ<EOS> ܘܒܕܡ̈ܥܐ ܣܓܝ̈ܐܬܐ ܡܦܝܣܝܢ<EOS>ܗܘܘ ܠܐܚ̈ܐ ܘܒܿܥܝܢ ܗܘܘ ܡܢܗܘܢܼ<EOS> ܕܒܬܟܫܦܬܐ ܢܥܒܕܘܢ ܨ̈ܠܘܬܐ ܚܠܦܝܗܘܢ ܕܢܫܬܟܠܠܘܢ<EOS> ܘܟܕ<EOS>ܚܝܠܗܿ ܕܝܢ ܕܣܗܕܘܬܐ ܒܥܒܿܕܐ ܡܚܘܝܢ ܗܘܘ ܒܦܪܗܣܝܐ ܝܓܐܬܐ ܕܐܝܬ ܗܘܐ ܠܗܘܢ ܠܘܬ ܚ̈ܢܦܐ<EOS>ܘܚܘܡܣܢܗܘܢ ܒܡܣܝܒܪܢܘܬܐ ܕܠܐ ܕܚܠܬܐ ܘܙܘܥܬܐ ܡܚܘܝܢ ܗܘܘܼ<EOS> ܡܢ ܫܡܐ ܕܣܗ̈ܕܐ ܡܫܬܐܠܝܢ ܗܘܘ<EOS>ܩܕܡ ܐܚ̈ܐܼ<EOS> ܡܛܠ ܕܡܠܼܝܢ ܗܘܘ ܕܚܠܬܗ ܕܐܠܗܐ ܘܬܘܒ ܡܢ ܒܬܪܟܢ ܐܡܪܘܼ<EOS> ܕܡܡܟܟܝܢ ܗܘܘ<EOS>ܢܦܫܗܘܢ ܬܚܝܬ ܐܝܕܐ ܪܡܿܬܐܿ<EOS> ܗܿܝ ܕܡܢܗܿ ܐܬܪܡܪܡܘ ܗܫܐ<EOS> ܠܟܠ ܐܢܫ ܕܝܼܢ ܢܦܩܝܢ ܗܘܘ ܪܘܚܐ<EOS>ܘܠܐܢܫܼ ܠܐ ܡܩܛܪܓܝܢ ܗܘܘ<EOS> ܘܫܿܪܝܢ ܗܘܘܼ ܠܟܠ ܐܢܫ<EOS> ܘܠܐܢܫܼ ܠܐ ܐܣܪܝܢ ܗܘܘ<EOS> ܘܠܗܿܢܘܢ<EOS>ܕܒܝܫ̈ܬܐ ܡܣܼܒܠܝܢ ܗܘܘ ܠܗܘܢܼ ܡܨܠܝܢ ܗܘܘ ܥܠܝܗܘܢܿ<EOS> ܐܝܟ ܬܩܼܝܡ ܠܗܘܢ ܗܕܐ ܚܛܝܬܐ<EOS> ܐܢ<EOS>ܕܝܢ ܚܠܦ ܗܿܢܘܢ ܕܪܓܡܝܢ ܗܘܘ ܠܗ ܒܥܿܐ ܗܘܐܼ ܚܕ ܟܡܐ ܚܠܦ ܐ̈ܚܐ<EOS> ܘܡܢ ܒܬܪ ܩܠܝܠܼ ܐܡܪܘ<EOS>ܬܘܒ<EOS> ܕܗܢܐ ܠܡ ܟܠܗ ܩܪܒܐ ܪܒܐ ܕܗܼܘܐ ܠܗܘܢ ܥܡ ܣܛܢܐܼ<EOS> ܡܛܠ ܚܘܒܐ ܡܫܡܠܝܐܿ<EOS> ܕܢܬܚܢܩ ܚܘܝܐ<EOS>ܒܝܼܫܐܿ<EOS> ܘܠܗܿܢܘܢ ܕܣܼܒܪܘ ܕܢܦܠܘ ܗܘܘ ܟܕ ܚܝܼܝܢ ܢܬܝܒ ܐܢܘܢ<EOS> ܠܐ ܓܝܪ ܡܫܬܒܗܪܝܢ ܗܘܘ ܥܠ<EOS>ܗܿܢܘܢ ܕܢܦܠܘ ܗܘܘ<EOS> ܐܠܐ ܒܡܕܡ ܕܗܼܢܘܢ ܝܬܝܪܝܢ ܗܘܘ ܡܡܿܠܝܢ ܗܘܘ ܣܘܢܩܢܐ ܕܐܚܪ̈ܢܐܼ<EOS> ܕܪ̈ܚܼܡܐ ܐܝܟ ܐܡܐ ܥܠ ܒܢ̈ܝܗܿ ܐܝܬ ܗܘܐ ܠܗܘܢ<EOS> ܘܕܡ̈ܥܐ ܣܓܝܐ̈ܬܐ ܡܫܦܼܥܝܢ<EOS>ܗܘܘ ܡܛܠܬܗܘܢ ܠܘܬ ܐܒܐܼ<EOS> ܘܚܝ̈ܐ ܫܐܼܠܘ ܡܢܗܼ ܘܝܼܗܒ ܠܗܘܢ<EOS> ܘܗܢܼܘܢ ܦܿܠܓܘ ܐܢܘܢ ܥܡ<EOS>ܩܪ̈ܝܒܝܗܘܢܼ<EOS> ܘܒܟܠ ܡܕܡ ܠܒܫܼܘ ܙܟܘܬܐܼ ܘܐܙܠܘ ܠܘܬ ܐܠܗܐ<EOS> ܫܠܡܐ ܪܚܡܼܘ ܐܡܝܢܐܝܬ ܘܫܠܡܐ<EOS>ܐܓܥܠܘ ܠܼܢ<EOS> ܘܒܫܠܡܐ ܡܢܿܥܘ ܠܘܬ ܐܠܗܐ<EOS> ܘܠܐ ܫܒܩܘ ܟܐܒܐ ܠܐܡܗܘܢܼ<EOS> ܐܦ ܠܐ ܫܓܘܫܝܐ ܘܩܪܒܐ<EOS>ܠܐܚ̈ܝܗܘܢ<EOS> ܐܠܐ ܚܕܘܬܐܼ ܘܫܠܡܐ<EOS> ܘܐܘܝܘܬܐܼ ܘܚܘܒܐ<EOS> ܗܠܝܢ ܕܐܬܐܡܪܼ ܡܛܠ ܚܘܒܗܘܢ ܕܗܿܢܘܢ<EOS>ܛܘ̈ܒܢܐ ܕܠܘܬ ܐܚ̈ܐ ܕܢܦܠܘ ܗܘܘܿ<EOS> ܘܐܝܟ ܕܠܝܘܬܪܢܐ ܐܬܣܝܡ ܗܪܟܐܿ<EOS> ܡܛܠ ܬܪܥܝܬܗܘܢ ܕܗܿܢܘܢ<EOS>ܕܕܠܐ ܪ̈ܚܼܡܐ ܘܕܠܐ ܚܢܢܐ ܐܢܘܢ܇ ܕܡܬܩܪܒܝܢ ܠܘܬ ܗܕܡ̈ܘܗܝ ܕܡܫܝܚܐ ܕܠܐ ܚܘܣܢ <EOS> <EOS>ܕܬܠܬܐܼ ܕܐܝܠܝܢ ܚܙ̈ܘܐ ܚܼܙܐ ܒܚܠܡܗ ܐܛܛܠܘܣ ܣܗܕܐ<EOS>ܗܼܘ ܕܝܢ ܗܢܐ ܟܬܒܐ ܕܗܠܝܢ ܣܗ̈ܕܐ ܕܩܿܕܡܢ ܐܼܡܪܢ ܥܠܝܗܘܢܼ<EOS> ܐܦ ܬܫܥܝܬܐ<EOS>ܐܚܪܬܐ ܐܝܬ ܒܗ ܕܫܘܿܝܐ ܠܕܘܟܪܢܐ<EOS> ܠܝܬ ܕܝܢ ܚܣܡܐ ܕܢܣܝܡܝܗܿ ܠܝܕܥܬܗܘܢ ܕܐܝܠܝܢ ܕܩܿܪܝܢ<EOS>ܐܝܬܝܗܿ ܕܝܼܢ ܗܟܢܐ<EOS> ܐܠܩܝܒܕܣ ܠܡ ܓܝܪ ܚܕ ܡܢܗܘܢܼ ܒܕܘܒܪܐ ܕܥܡܘܛ ܡܬܿܛܒܪ ܗܘܐ<EOS> ܘܡܕܡ<EOS>ܐܚܪܝܢ ܡܢ ܩܕܝܡ ܠܐ ܐܿܟܠ ܗܘܐ ܐܘ ܫܬܿܐܼ<EOS> ܐܠܐ ܐܢ ܠܚܡܐ ܘܡ̈ܝܐ<EOS> ܘܨܒܿܐ ܗܘܐ ܕܐܦ ܒܝܬ<EOS>ܐܣܝܪ̈ܐܼ ܗܟܢܐ ܢܗܘܐ ܡܬܿܕܒܪ<EOS> ܠܐܛܛܠܘܣ ܕܝܢ ܐܬܚܙܝ ܗܘܐ ܠܗ ܡܢ ܒܬܪ ܗܿܘ ܐܓܘܢܐ ܩܕܡܝܐ ܕܣܒܼܠ ܗܘܐܼ<EOS> ܕܠܐ ܫܦܝܪ ܥܒܿܕ ܐܠܩܝܒܕܣ ܕܠܐ ܡܬܚܫܚ ܒܒܪ̈ܬܗ<EOS>ܕܐܠܗܐܿ<EOS> ܘܫܿܒܩ ܠܐܚܪ̈ܢܐ ܕܡܘܬܐ ܕܬܩܘܠܬܐ<EOS> ܘܐܬܛܦܝܣ ܕܝܢ ܐܠܩܝܒܕܣ ܠܟܠܗܘܢܼ<EOS> ܘܡܩܿܒܠ ܗܘܐ<EOS>ܣܝܒܪܬܐܼ ܘܡܘܕܐ ܠܐܠܗܐ<EOS> ܠܐ ܓܝܪ ܡܫܬܒܩܝܢ ܗܘܘ ܕܠܐ ܣܘܥܪܢܐ ܕܛܝܒܘܬܗ ܕܐܠܗܐ<EOS> ܐܠܐܼ ܪܘܚܐ<EOS>ܕܩܘܕܫܐ ܐܝܬܝܗܿ ܗܘܬ ܡܠܦܢܝܬܗܘܢ<EOS> ܘܗܠܝܼܢ ܥܕܡܐ ܠܗܪܟܐ ܣܦܝܢ <EOS>ܕܐܪܒܥܐܼ ܕܐܝܟܢܐ ܡܓܥܠܝܢ ܗܘܘ ܣܗ̈ܕܐ ܠܐܝܪܢܐܘܣ ܒܐܓܪ̈ܬܗܘܢ<EOS>ܗܿܢܘܢ ܕܝܢ ܕܒܝܬ ܡܘܢܛܢܘܣ ܘܐܠܩܝܒܕܣ ܘܬܐܘܕܛܘܣ ܒܦܪܘܓܝܐܼ<EOS> ܩܕܡܐܝܬ<EOS>ܗܼܘܬ ܥܠܝܗܘܢ ܡܣܼܒܪܢܘܬܐ ܕܢܒܝܘܬܐܼ ܠܘܬ ܣܓ̈ܝܐܐ<EOS> ܐܬܘ̈ܬܐ ܓܝܪ ܫܒܝ̈ܚܬܐ ܕܛܝܒܘܬܗ<EOS>ܕܐܠܗܐܼ<EOS> ܥܕܡܐ ܠܗܿܘ ܙܒܢܐ ܡܬܼܓܡܪܢ ܗܘܝܼ ܒܥܕܬ̈ܐ ܣܓܝܐ̈ܬܐ<EOS> ܘܡܛܠ ܗܢܐܼ ܐܝܬ ܗܘܬ<EOS>ܡܣܼܒܪܢܘܬܐ ܐܦ ܥܠ ܗܠܝܢ ܠܘܬ ܣܓ̈ܝܐܐܿ<EOS> ܕܐܦ ܗܼܢܘܢ ܡܬܢܒܝܘ ܡܬܢܒܝܢ<EOS> ܐܝܬ ܗܘܬ ܕܝܢ<EOS>ܦܠܓܘܬܐ ܡܛܠܬܗܘܢ <EOS> <EOS> ܬܘܒ ܕܝܢ ܐܚ̈ܐ ܕܐܝܬ ܒܓܠܝܘܣܼܿ ܦܘܪܫܢܗܘܢ ܕܒܕܚܠܬ ܐܠܗܐ<EOS>ܘܒܗܝܡܢܘܬܐ ܫܪܝܪܬܐܼ ܐܦ ܡܛܠ ܗܠܝܢ ܐܟܬܒܘ<EOS> ܐܦ ܐܓܪ̈ܬܐ ܡܦܪ̈ܫܬܐ ܕܣܗ̈ܕܐ ܕܐܫܬܟܠܠܘ<EOS>ܠܘܬܗܘܿܢ ܕܐܟܬܒܘ ܟܕ ܒܝܬ ܐܣܝܪ̈ܐ ܐܝܬܝܗܘܢ ܗܘܘܼ<EOS> ܠܐܚ̈ܐ ܕܐܝܬ ܗܘܘ ܒܐܣܝܐ ܘܒܦܪܘܓܣܐ ܣܡܘ<EOS>ܒܗܝܢ<EOS> ܠܘ ܕܝܢ ܒܠܚܘܕ ܠܗܠܝܼܢ<EOS> ܐܠܐ ܐܦ ܠܐܠܘܬܪܘܣ ܐܦܣܩܘܦܐ ܕܪܗܘܡܐ ܕܐܝܬ ܗܘܐ ܒܗܿܘ<EOS>ܙܒܢܐܼ<EOS> ܡܛܠ ܫܠܡܐ ܕܥܕܬܐ ܡܦܝܣܝܢ ܗܘܘ ܠܗ<EOS> ܘܗܼܢܘܢ ܕܝܢ ܗܠܝܢ ܣܗ̈ܕܐܼ<EOS>ܐܦ ܠܐܝܪܢܐܘܣ ܕܐܝܬܘܗܝ ܗܘܐ ܩܫܝܫܐ ܒܗܿܘ ܙܒܢܐ ܒܥܕܬܐ ܕܠܐܘܕܘܢܐܼ<EOS> ܡܓܥܠܝܢ ܗܘܘ ܠܗ<EOS>ܠܐܠܘܬܪܘܣ ܐܦܣܩܘܦܐ ܕܪܗܘܡܐ<EOS> ܘܡܣܼܗܕܝܢ ܗܘܘ ܥܠܘܗܝ ܣܓܝܐ̈ܬܐ ܐܝܟ ܕܡܚ̈ܘܝܢ ܡ̈ܠܝܗܘܢ<EOS>ܕܐܡܪܝܼܢ ܗܟܢܐ<EOS> ܕܬܗܘܐ ܚܿܕܐ ܒܐܠܗܐ ܬܘܒܼ<EOS> ܘܐܡܝܢܐܝܬ ܡܨܠܝܢ ܐܢܚܢܢ ܥܠܝܟܘܢ ܐܒܘ̈ܢ<EOS>ܐܠܘܬܪܐ<EOS> ܗܠܝܢ ܟܬܝܒ̈ܬܐ ܕܩܿܕܡܢܢ ܪܫܼܡܢܼܢ ܕܢܝܬܐ ܐܢܝܢ ܠܟ ܐܚܘܢ ܘܫܘܬܦܢ ܐܝܪܢܐܘܣ<EOS>ܘܡܦܝܣܝܢ ܐܢܚܢܢ ܠܟܼ ܘܡܓܥܠܝܢ ܐܢܚܢܢ ܠܗ ܠܟ<EOS> ܛܢܢܿܐ ܓܝܪ ܐܝܬܘܗܝ ܕܕܝܬܩܐ ܕܡܫܝܚܐ<EOS> ܡܢܐ<EOS>ܕܝܢ ܡܬܒܥܐ ܠܢ ܕܢܬܼܢܐ ܣܕܝܪܘܬܐ ܕܫܡܗܝ̈ܗܘܢ ܕܣܗ̈ܕܐ ܕܪܫܝܡܝܢ ܒܗܢܐ ܟܬܒܐ ܡܢܗܘܢ ܘܠܗܘܢܿ<EOS>ܕܐܝܠܝܢ ܕܐܬܦܣܿܩܘ ܪ̈ܫܝܗܘܢ ܘܐܬܟܠܠܘ ܘܕܐܝܠܝܢ ܕܢܦܠܘ ܡܐܟܘܠܬܐ ܕܚܝ̈ܘܬܐܿ<EOS> ܘܬܘܒ ܕܗܿܢܘܢ<EOS>ܕܫܟܒܘ ܒܝܬ ܐܣܝܪ̈ܐܿ<EOS> ܘܡܢܝܢܐ ܕܡܘ̈ܕܝܢܐ ܕܩܝܿܡܝܢ ܗܘܘ ܥܕܟܝܠ<EOS> ܐܝܢܐ ܓܝܪ ܕܨܿܒܐܼ ܦܫܝܩ<EOS>ܠܗ ܕܢܐܠܦ ܡܫܡܠܝܐܝܬ ܟܕ ܢܣܒܝܘܗܝ ܠܟܬܒܗܘܢܿ<EOS> ܗܿܘ ܕܐܦ ܗܘܼ ܥܡ ܟܘܢܫܐ ܕܣܗ̈ܕܐ ܕܟܢܿܫܢܢ<EOS>ܡܚܠܛ ܠܢ<EOS>ܕܚܡܫܐ ܕܐܝܢܐ ܐܚܬ ܐܠܗܐ ܡܛܪܐ ܡܢ ܫܡܝܐ ܒܨ̈ܠܘܬܐ ܕܟܪ̈ܣܛܝܢܐܿ<EOS> ܠܡܪܩܘܣ<EOS>ܐܘܪܠܝܘܣ ܩܣܪ <EOS>ܐܝܠܝܢ ܕܝܢ ܕܗܼ̈ܘܝ ܒܫܢ̈ܘܗܝ ܕܐܢܛܘܢܝܢܘܣܼ<EOS> ܐܝܬܝܗܝܢ ܗܘܝ ܗܠܝܢ<EOS>ܕܩܿܕܡܢܐܼܡܪܢ ܥܠܝܗܝܢ<EOS> ܡܬܐܡܪܐ ܕܝܢ ܡܠܬܐܼ<EOS> ܕܐܚܘܗܝ ܕܗܢܐ ܡܪܩܘܣ ܐܘܪܠܝܘܣ ܩܣܪܼ<EOS> ܟܕ ܣܼܕ<EOS>ܪ ܗܘܐ ܩܪܒܐ ܥܡ ܓܪ̈ܡܢܝܐ ܘܣܪ̈ܡܛܝܐܼ<EOS> ܕܨܗܝ ܗܘܐ ܚܝܠܗ ܠܡ̈ܝܐܼ ܘܠܝܬ ܗܘܐ<EOS>ܠܗ ܦܘܪܣܐ ܡܕܡ ܠܡܥܒܕ<EOS> ܣܛܪ̈ܛܝܘܛܐ ܕܝܢ ܕܠܓܝܘܢܐ ܕܡܬܩܪܝܐ ܡܠܝܛܝܢܐ ܕܡܢ ܗܝܕܝܢ ܘܥܕܡܐ<EOS>ܠܗܫܐ ܡܢ ܡܗܝ̈ܡܢܐ ܡܩܝܼܡܐܼ<EOS> ܟܕ ܣܕܪܝܢ ܠܘܩܒܠ ܒܥܠܕܒ̈ܒܝܗܘܢܼ<EOS> ܣܡܘ ܒܘܪܟܐ ܥܠ ܐܪܥܐ ܐܝܟ<EOS>ܕܐܝܬ ܠܢ ܥܝܕܐ ܠܡܨܠܝܘܼ ܘܡܬܟܫܦܝܢ ܗܘܘ ܠܐܠܗܐ<EOS> ܘܗܕܐ ܨܒܘܬܐܼ ܬܕܡܘܪܬܐ ܡܕܡ<EOS>ܠܒܥ̈ܠܕܒܒܝܗܘܢ ܡܬܚܙܝܐ ܗܘܬ<EOS> ܘܟܕ ܗܼܢܘܢ ܬܿܡܝܗܝܢ ܗܘܘܼ<EOS> ܬܕܡܘܪܬܐ ܕܪܒܐ ܡܢ ܗܕܐ ܐܕܪܟܼܬܿ<EOS>ܗܘܬ ܗܢܘ ܕܝܢ ܙܘܥܐ ܕܪܥܡܐ ܥܫܝܢܐܼ<EOS> ܘܠܒܥ̈ܠܕܒܒܝܗܘܢ ܪܕܦܿ ܗܘܐܼ ܘܡܥܪܩ ܠܗܘܢ ܠܐܒܕܢܐ<EOS>ܘܒܡܛܪܐ ܕܝܢ ܐܪܘܚ ܗܘܐ ܠܚܝܠܐ ܟܠܗܼ ܡܛܠ ܗܿܢܘܢ ܕܡܦܝܣܝܢ ܗܘܘ ܠܐܠܗܐܿ<EOS> ܕܩܪܝܒ ܗܘܐ ܟܠܗ<EOS>ܚܝܠܐ ܡܢ ܨܗܝܐ ܠܡܐܒܕ<EOS> ܗܕܐ ܕܝܢ ܬܫܥܝܬܐ ܐܝܬܝܗܼܿ ܐܦ ܠܘܬ ܡܟܬ̈ܒܢܐ ܗܿܢܘܢ ܕܪܚܝܩܝܢ ܡܢ<EOS>ܝܘܠܦܢܐ ܕܝܠܢ܇ ܕܠܘܬܗܘܢ ܐܣܬܥܪܬܿ ܗܼܝ ܗܕܐ<EOS> ܐܘܕܥܘ ܕܝܢ ܡܛܠܬܗܼܿ ܐܦ ܐܢܫ ܡܢ ܕܝܠܢ<EOS> ܐܠܐ<EOS>ܕܝܢ ܠܡܟܬ̈ܒܢܐ ܒܪ̈ܝܐ ܕܬܫ̈ܥܝܬܐܼ<EOS> ܐܝܟ ܢܘܟܪ̈ܝܐ ܕܗܝܡܢܘܬܐ ܐܟܬܒܘ ܬܕܡܘܪܬܐ<EOS> ܠܐ ܕܝܢ<EOS>ܐܘܕܝܘ ܕܒܨ̈ܠܘܬܐ ܕܝܠܢ ܗܘܼܬ ܗܕܐ<EOS> ܗܠܝܢ ܕܝܢ ܕܝܠܢ ܐܝܟ ܪ̈ܚܡܝ ܫܪܪܐܼ<EOS> ܒܦܫܝܛܘܬܐ<EOS>ܘܒܒܪܝܪܘܬܐܼ ܡܕܡ ܕܐܣܬܥܪ ܐܫܠܡܘ<EOS> ܕܚܕ ܡܢܗܘܢ ܐܝܬܘܗܝ ܐܦܘܠܝܢܪܣ ܕܐܡܼܪ ܥܠ ܗܕܐ ܠܓܝܘܢܐܿ<EOS>ܕܒܨ̈ܠܘܬܗܿ ܗܼܘܬ ܗܕܐ ܬܕܡܘܪܬܐܿ<EOS> ܕܡܢ ܗܿܘ ܙܒܢܐ ܩܿܒܠܬܿ ܫܡܐ ܡܢ ܡܠܟܐ ܒܠܫܢܐ ܪܗܘܡܝܐܿ<EOS>ܕܫܿܠܡ ܠܗܢܐ ܡܕܡ ܕܐܣܬܥܪ<EOS> ܘܣܗܕܐ ܡܗܝܡܢܐ ܕܗܠܝܼܢ ܛܪܛܠܠܝܢܘܣ<EOS> ܗܿܘ ܕܟـܬܼܒ ܒܠܫܢܐ<EOS>ܪܗܘܡܝܐ ܡܦܩ ܒܪܘܚܐ ܥܠ ܐ̈ܦܝ ܗܝܡܢܘܬܢ ܠܣܘܢܩܠܛܘܣܿ<EOS> ܕܠܗ ܠܗܢܐ ܩܿܕܡܢ<EOS>ܐܕܪܟܢܝܗܝ<EOS> ܡܫܪܪ ܠܗܿ ܕܝܢ ܠܗܕܐ ܬܫܥܝܬܐ ܒܬܚܘܝܬܐ ܪܒܬܐܼ ܕܒܥܒܿܕܐ ܐܣܬܼܥܪܬܿ<EOS> ܟܬܿܒ ܕܝܢ<EOS>ܐܦ ܗܼܘ ܘܐܿܡܪܼ ܗܟܢܐ <EOS> <EOS> ܕܡܪܩܘܣ ܠܡ ܡܿܠܟܐ ܣܟܘܠܬܢܐܼ<EOS> ܐܓܪ̈ܬܐ ܕܝܠܗ ܐܝܬ ܥܕܡܐ<EOS>ܠܝܘܡܢܐ ܕܒܗܝܢ ܣܗܿܕܼ<EOS> ܕܒܓܪܡܢܝܐܼ ܒܨܘܪܟܢܐ ܕܡܝ̈ܐ ܩܪܝܒ ܗܐܘ ܚܝܠܗ ܠܡܐܒܕܿ<EOS> ܘܒܨ̈ܠܘܬܐ<EOS>ܕܟܪ̈ܣܛܝܢܐ ܐܬܼܦܪܩܘ<EOS> ܘܐܡܿܪ ܥܠܘܗܝܼ ܕܐܦ ܡܘܬܐ ܐܬܠܚܡ ܠܐܝܠܝܢ ܕܨܿܒܝܢ ܕܢܩܛܪܓܘܢ ܠܥܡܐ<EOS>ܕܝܠܢ<EOS> ܘܡܢ ܒܬܪ ܗܠܝܢ ܐܡܼܪ ܬܘܒ ܗܼܘ ܗܢܐ ܓܒܪܐ<EOS> ܐܿܝܠܝܢ ܐܢܘܢ ܗܟܝܠ ܗܠܝܢ ܢܡܘ̈ܣܐ<EOS>ܕܪܘܫܥܐ ܘܕܥܘܼܠܐ ܘܕܩܫܝܘܬܐ ܕܥܠܝܢ ܗܘ ܒܠܚܘܕ ܡܬܬܣܝܡܝܢ܇ ܕܐܦܠܐ ܐܣܦܣܝܢܘܣ ܢܼܛܪ ܐܢܘܢ ܟܕ<EOS>ܐܦ ܠܝܗ̈ܘܕܝܐ ܙܟܼܐ ܗܘܐ<EOS> ܛܪܐܝܢܘܣ ܕܝܢ ܒܡܕܡ ܡܕܡܼ ܐܦ ܐܣܠܝ ܐܢܘܢ܇ ܕܟܠܼܐ ܕܠܐ ܢܬܥܩܒܘܢ<EOS>ܟܪ̈ܣܛܝܢܐ<EOS> ܐܦ ܗܪܕܝܢܘܣ ܫܕܪ ܐܢܘܢ ܟܕ ܡܟܠܡܕܡ ܡܥܩܒ ܗܘܐܼ<EOS> ܐܦܠܐ ܐܢܛܘܢܝܢܘܣ ܗܿܘ ܕܐܬܩܪܝ<EOS>ܐܘܣܒܣ <EOS> <EOS> <EOS>ܕܫܬܐܼ<EOS> ܐܦܣ̈ܩܘܦܐ ܕܗܼܘܘ ܒܪܗܘܡܐ<EOS>ܢܐܬܐ ܠܢ ܡܟܝܠ ܠܣܕܝܪܘܬܗܿ ܕܬܥܫܬܐ<EOS> ܦܘܬܡܝܢܘܣ ܕܝܢ ܟܕ ܡܿܠܝ ܟܠܗܝܢ<EOS>ܫ̈ܢܝ ܚܝ̈ܘܗܝ ܬܫܥܝܢ ܫ̈ܢܝܢ ܘܐܫܬܟܠܠ ܥܡ ܗܿܢܘܢ ܣܗ̈ܕܐ ܕܓܠܝܘܣܼ<EOS> ܩܒܿܠ ܡܢ ܒܬܪܗ<EOS>ܐܦܣܩܦܘܬܐ ܕܥܕܬܐ ܕܠܐܘܕܘܢܐܼ<EOS> ܐܝܪܢܐܘܣ<EOS> ܗܢܐ ܕܝܢ ܒܛܝܠܘܬܗܼ ܡܢ ܦܘܠܝܩܪܦܘܣ ܡܬܬܠܡܕ ܗܘܐ<EOS>ܘܡܝܒܠܢܘܬܐ ܕܐܦܣܩ̈ܘܦܐ ܕܗܘܘ ܒܪܗܘܡܐܼ ܗܼܘ ܐܟܬܒܿ<EOS> ܒܡܐܡܪܐ ܕܬܠܬܐ ܕܣܡ<EOS>ܠܘܩܒܠ ܗܪܣܝܣ<EOS> ܘܚܫܼܒ ܐܢܘܢܼ ܥܕܡܐ ܠܐܼܠܘܪܬܪܘܣܿ<EOS> ܗܿܘ ܕܥܠ ܙܒܢ̈ܘܗܝ ܐܪܡܐ ܗܼܘܐ ܠܗ<EOS>ܚܘܦܛܐ ܕܗܿܢܘܢ ܡܐܪܡܘܗܝ<EOS> ܡܫܬܥܐܿ ܕܝܢ ܥܠܝܗܘܢ ܘܣܿܕܪ ܠܗܘܢܼ ܗܟܢܐ <EOS> ܕܫ̈ܠܝܚܐ ܠܡ<EOS>ܛܘܒ̈ܢܐ ܣܡܘ ܫܬܐ̈ܣܐ ܕܥܕܬܐ ܘܒܿܢܝܘܗܼܿ<EOS> ܘܐܩܝܡܘ ܒܗܿ ܐܦܣܩܘܦܐ<EOS> ܠܠܝܢܘܣ<EOS> ܠܗܢܐ ܕܝܢ<EOS>ܠܝܢܘܣܼ ܡܕܟܪ ܠܗ ܦܘܠܘܣ ܫܠܝܚܐ ܒܐܓܪܬܐ ܕܛܡܬܐܘܣ<EOS> ܘܩܒܿܠ ܡܢ ܒܬܪܗܼ ܐܢܢܩܠܛܘܣ<EOS> ܘܡܢ ܒܬܪ<EOS>ܗܢܐ ܬܠܝܬܝܐ ܡܢ ܒܬܪ ܫ̈ܠܝܚܐܼ<EOS> ܩܒܿܠ ܐܦܣܩܦܘܬܐܼ ܩܠܡܝܣ<EOS> ܗܢܐ ܕܚܼܙܐ ܐܢܘܢ ܠܫ̈ܠܝܚܐ<EOS>ܛܘ̈ܒܢܐ ܘܐܬܿܗܦܟ ܥܡܗܘܢ܇ ܘܥܕܟܝܠ ܟܪܘܙܘܬܐ ܕܫ̈ܠܝܚܐ ܡܫܪܪܐ ܗܘܬ ܒܗܿ<EOS> ܘܡܫܠܡܢܘܬܗܘܢ ܩܕܡ<EOS>ܥܝ̈ܢܘܗܝ ܐܝܬܝܗܿ ܗܘܬ<EOS> ܠܘ ܕܝܢ ܗܼܘ ܒܠܚܘܕܘܗܝܼ<EOS> ܐܠܐܼ ܐܦ ܣܓ̈ܝܐܐ ܐܫܬܚܪܘ ܗܘܘ ܒܗܿܘ<EOS>ܙܒܢܐ ܕܐܬܬܠܡܕܘ ܡܢ ܫ̈ܠܝܚܐ<EOS> ܒܝܘ̈ܡܬܗ ܕܝܢ ܕܝܠܗ ܕܩܠܡܝܣܼ<EOS> ܗܼܘܐ ܗܘܐ ܫܓܘܫܝܐ ܣܓܝܐܐ<EOS>ܠܐܚ̈ܐ ܒܩܘܪܢܬܘܣ<EOS> ܘܫܕܼܪܬܿ ܥܕܬܐ ܕܪܗܘܡܐ ܠܩܘܪܢܬܘܣ ܐܓܪܬܐܼ ܕܬܩܿܪܒ ܐܢܘܢ ܠܫܝܢܐܿ<EOS>ܘܬܬܚܕܬ ܗܝܡܢܘܬܗܘܢ ܘܡܫܠܡܢܘܬܐ ܗܿܝ ܕܩܒܿܠܘ ܗܘܘ ܚܕܝܐܝܬ ܡܢ ܫ̈ܠܝܚܐ <EOS> ܡܢ ܒܬܪ ܩܠܝܠܼ<EOS>ܐܡܼܪ ܬܘܒ<EOS> ܕܡܢ ܒܬܪ ܗܢܐ ܩܠܡܝܣ ܩܒܿܠܼ ܐܪܣܛܘܣ<EOS> ܡܢ ܒܬܪ ܐܪܣܛܘܣܼ ܐܠܟܣܢܕܘܣ<EOS> ܘܗܝܕܝܢ ܩܡ<EOS>ܫܬܝܬܝܐ ܡܢ ܒܬܪ ܫ̈ܠܝܚܐܼ ܟܣܝܣܛܘܣ<EOS> ܘܡܢ ܒܬܪܗܼ ܛܠܣܦܘܪܘܣ<EOS> ܗܿܘ ܕܐܣܗܕ ܫܒܝܚܐܝܬ<EOS> ܘܡܢ<EOS>ܒܬܪܗܼ ܗܝܓܝܢܘܣ<EOS> ܘܡܢ ܒܬܪ ܗܝܓܝܢܘܣܼ ܦܝܘܣ<EOS> ܘܬܘܒ ܡܢ ܒܬܪ ܗܢܐܼ ܐܢܝܩܛܘܣ<EOS> ܩܒܿܠ ܕܝܢ ܡܢ<EOS>ܐܢܝܩܛܘܣܼ ܣܘܛܪ<EOS> ܘܡܢ ܒܬܪܗ ܩܒܿܠ ܕܬܪܥܣܪ ܡܢ ܒܬܪ ܫ̈ܠܝܚܐܼ<EOS> ܐܼܠܘܬܪܘܣ<EOS> ܒܗ ܒܕܪܓܐܼ ܘܒܗ<EOS>ܒܝܘܠܦܢܐ ܐܪܕܘ<EOS> ܘܡܫܠܡܢܘܬܐ ܕܩܿܒܠܬܿ ܥܕܬܐ ܡܢ ܫ̈ܠܝܚܐ ܘܟܪܘܙܘܬܐ ܕܫܪܪܐ<EOS>ܡܿܛܝܬܿ ܥܕܡܐ ܠܘܬܢ<EOS> ܗܠܝܢ ܐܡܼܪ ܐܝܪܢܐܘܣܿ<EOS> ܕܫܿܠܡܢ ܠܬܫ̈ܥܝܬܐ ܗܠܝܢ ܕܡܩܿܕܡܢ ܐܡܝܪ̈ܢ<EOS>ܠܢ<EOS> <EOS> <EOS> <EOS>ܕܫܒܥܐܼ<EOS> ܕܥܕܡܐ ܠܗܿܢܘܢ ܙܒ̈ܢܐ ܗ̈ܘܝܢ ܗܘܝ ܐܬܘ̈ܬܐ ܫܒܝ̈ܚܬܐ ܒܝܕ<EOS>ܡܗܝ̈ܡܢܐ<EOS>ܒܡܐܡܪ̈ܐ ܕܝܢ ܕܐܟܬܒ ܐܝܪܢܐܘܣ ܕܗܿܘܝܢ ܚܡܫܐ ܒܡܢܝܢܐ ܥܠ ܡܟܣܬܢܘܬܐ<EOS>ܘܫܪܝܐ ܕܝܕܥܬܐ ܕܓܠܬܐܼ<EOS> ܒܡܐܡܪܐ ܕܬܪܝܢ ܕܝܠܗ ܕܗܢܐ ܫܪܒܐ ܐܟܬܒܼ<EOS> ܕܐܦ ܒܝܘ̈ܡܬܗ ܐܫܬܚܪܬܿ<EOS>ܗܘܬ ܬܚܘܝܬܐ ܕܚܝܿܠܐ ܕܬܕܡܪ̈ܬܐ ܒܥܕ̈ܬܐ<EOS> ܘܡܘܕܥ ܕܝܢ ܒܗܠܝܢ ܡܗܠܐܼ<EOS> ܕܠܘ ܣܿܕܓܝ ܠܡ<EOS>ܚܣܝܪܝܢ ܡܢ ܗܕܐ ܕܢܩܝܡܘܢ ܡܝ̈ܬܐ ܐܝܟ ܕܡܩܼܝܡ ܗܘܐ ܡܪܢ܇ ܘܫ̈ܠܝܚܐ ܒܨ̈ܠܘܬܗܘܢ<EOS> ܘܙܒܢ̈ܬܐ<EOS>ܣܓܝܐ̈ܬܐܼ ܐܦ ܒܐܚܘܬܐ ܐܡܬܝ ܕܙܕܩܿ ܗܘܐ ܘܫܐܼܠܬܿ ܥܕܬܐ ܕܐܝܬ ܒܐܬܪ̈ܘܬܢ ܐܬܪ̈ܘܢ ܡܢ<EOS>ܐܠܗܐܿ ܒܨܘܡܐ ܘܒܒܥܘܬܐ ܣܓܝܐܬܐܼ<EOS> ܐܬܼܦܢܝܬܿ ܪܘܚܗ ܕܡܝܬܐܼ ܘܐܬܝܗܒ ܒܪܢܫܐ ܠܨܠܘ̈ܬܗܘܢ<EOS>ܕܩܕܝܫ̈ܐ<EOS> ܘܡܢ ܒܬܪ ܗܠܝܼܢ ܐܡܼܪ ܬܘܒ<EOS> ܕܐܢ ܐܡܪܝܢ ܐܦ ܥܠ ܡܪܢ ܕܒܦܢܛܣܝܐ ܣܿܥܪ ܗܘܐ ܕܐܝܟ<EOS>ܗܠܝܼܢ ܢܥܿܠܐ ܐܢܘܢ ܠܘܬ ܢܒ̈ܝܐܼ ܘܢܿܚܘܐ ܐܢܘܢ ܡܢܗܘܢ܇ ܕܟܠܡܕܡ ܡܩܼܕܡ ܗܘܐ ܘܐܡܝܪ ܗܘܐ<EOS>ܥܠܘܗܝ ܘܐܣܬܥܪ ܫܪܝܪܐܝܬ܇ ܘܗܘܝܘ ܒܠܚܘܕܘܗܝ ܒܪܗ ܕܐܠܗܐ<EOS> ܘܡܛܠ ܗܢܐ ܐܝܠܝܢ ܕܐܝܬܝܗܘܢ<EOS>ܬܠܡ̈ܝܕܘܗܝ ܒܫܪܪܐܼ<EOS> ܒܫܡܗܼ ܘܒܡܘܗܒܬܐ ܕܩܒܿܠ ܡܢܗܼ<EOS> ܠܥܘܪܕܢܐ ܕܫܪܟܐ ܕܒ̈ܢܝ ܐܢܫܐ ܣܥܪܝܢ<EOS>ܕܐܝܟ ܗܠܝܢ܇ ܐܝܟ ܡܘܗܒܬܐ ܕܩܿܒܠܘ ܡܢܗ ܐܢܫ ܐܢܫ<EOS> ܐܝܬ ܓܝܪ ܡܢܗܘܢܼ ܕܫܐܕܐ ܪܕܦܝܢ<EOS>ܡܗܝܡܢܐܝܬ ܘܫܪܝܪܐܝܬ<EOS> ܕܟܡܐ ܙܒ̈ܢܝܢ ܒܬܪ ܕܐܬܕܟܝܘ ܐܢܫܐ ܡܢ ܪ̈ܘܚܐ<EOS>ܒܝܫ̈ܬܐܿ<EOS> ܡܗܝܡܢܝܢ ܗܘܘ ܘܗܿܘܝܢ ܒܥܕܬܐ<EOS> ܐܝܬ ܕܝܢ ܐܚܪ̈ܢܐܼ ܕܐܦ ܡܩܕܡܘܬ ܝܕܥܬܐ ܕܐܝܠܝܢ<EOS>ܕܥܬܝܕܢ ܠܡܗܘܐ ܐܝܬ ܠܗܘܢ܇ ܘܚܙ̈ܘܢܐ ܘܡ̈ܠܐ ܕܢܒܝܘܬܐ<EOS> ܐܚܪ̈ܢܐ ܕܝܢ ܠܐܝܠܝܢ ܕܟܪܝܗܝܼܢ<EOS>ܒܣܝܡ ܐܝܕܐ ܡܐܣܝܼܢ<EOS> ܘܡܚܠܡܝܢ<EOS> ܗܐ ܕܝܢ ܐܝܟ ܕܩܿܕܡܢ ܐܡܼܪܢܼ ܐܦ ܡܝ̈ܬܐ ܩܡܘܿ<EOS> ܘܩܘܝܘ ܥܡܢ<EOS>ܫ̈ܢܝܐ ܣܓܝܐ̈ܬܐ<EOS> ܡܢܐ ܕܝܢ ܢܐܡܪ ܗܠܝܢ<EOS> ܠܐ ܓܝܪ ܐܝܬ ܡܢܝܢܐ ܠܡܘܗ̈ܒܬܐ ܕܩܒܼܠܬܿ ܥܕܬܐ ܡܢ<EOS>ܡܪܢ ܒܟܠܗ ܥܠܡܐ<EOS> ܘܒܫܡܗ ܕܝܫܘܥ ܡܫܝܚܐ ܗܿܘ ܕܐܨܛܠܬ ܒܫ̈ܢܝ ܦܢܛܘܣ ܦܝܠܛܘܣܼ<EOS> ܒܟܠ ܝܘܡܼ<EOS>ܓܡܪܐ ܥܘܕܢܐ ܠܥܡܡ̈ܐܿ<EOS> ܟܕ ܠܐܢܫܐ ܠܐ ܡܛܥܝܐܿ<EOS> ܘܒܟܣܦܐ ܡܘܗܒܬܐ ܠܐ ܝܗܒܐ<EOS> ܐܝܟܢܐ ܓܝܪ<EOS>ܕܡܓܢ ܢܣܒܼܬܿ ܡܢ ܐܠܗܐܼ ܡܓܼܢ ܐܦ ܝܗܒܐ<EOS> ܘܒܕܘܟܬܐ ܐܚܪܬܐ ܗܼܘ ܟܕ ܗܼܘ ܟܬܿܒܼ<EOS> ܕܐܝܟ ܠܡ<EOS>ܕܫܡܥܢܢ ܥܠ ܐܚ̈ܐܼ ܣܓ̈ܝܐܐ ܒܥܕܬܐ ܕܐܝܬ ܠܗܘܢ ܡܘܗܒܬܐ ܕܢܒܝܘܬܐܿ<EOS> ܘܒܟܠ ܠܫ̈ܢܝܢ ܡܡܠܠܝܢ<EOS>ܒܪܘܚܐ ܕܩܘܕܫܐܿ<EOS> ܘܟܣܝ̈ܬܗܘܢ ܕܒܢ̈ܝ ܐܢܫܐ ܡܝܬܝܢ ܠܓܠܝܐ ܐܝܟ ܕܠܝܘܬܪܢܐܿ<EOS> ܘܐܪ̈ܙܘܗܝ<EOS>ܕܐܠܗܐ ܡܫܿܬܥܝܢ <EOS> <EOS> ܘܗܠܝܢ ܕܐܡܼܪܢܼ ܕܢܚܘܐ ܕܥܕܡܐ ܠܗܿܢܘܢ ܢܒ̈ܝܐܿ<EOS> ܩܘܝ ܗܘ̈ܝ<EOS>ܡܘܗܒ̈ܬܐ ܦܪ̈ܝܫܬܐ ܠܘܬ ܐܝܠܝܢ ܕܫܘܿܝܢ<EOS>ܕܬܡܢܝܐܼ ܕܐܝܟܢܐ ܡܕܟܪ ܐܝܪܢܐܘܣ ܠܟ̈ܬܒܐ ܕܐܠܗܐ<EOS>ܡܛܠ ܕܝܢ ܕܟܕ ܫܿܪܝܢܢ ܒܗܿ ܒܬܫܥܝܬܐܼ<EOS> ܐܫܬܘܕܝܢܢ ܕܢܣܼܝܡ ܡܕܡ ܕܐܡܪܘ<EOS>ܒܙܒܢ̈ܝܗܘܢ ܩܫܝ̈ܫܐ ܩܕܡ̈ܝܐ ܘܡܟܬ̈ܒܢܐ ܕܗܼܘܘ ܒܥܕܬ̈ܐ ܥܠ ܟܬ̈ܒܐ ܕܡܬܩܒܠܝܢ܇ ܐܝܟ<EOS>ܡܫܠܡܢܘܬܐ ܕܩܒܿܠܘ ܘܐܫܠܡܘ ܒܟܬ̈ܒܝܗܘܢ<EOS> ܚܕ ܡܢܗܘܢ ܕܝܢ ܐܝܬܘܗܝܼ<EOS>ܐܝܪܢܐܘܣ<EOS> ܢܿܣܝܡ ܗܟܝܠ ܡ̈ܠܘܗܝܿ ܘܩܕܡܐܝܬܼ ܡܕܡ ܕܐܡܼܪ ܥܠ ܐܘܢܓܠܝܘܢ ܩܕܝܫܐ<EOS> ܐܡܼܪ ܕܝܼܢ<EOS>ܗܟܢܐ<EOS> ܕܡܬܝ ܠܡ ܒܝܬ ܥܒܪ̈ܐ ܒܠܫܢܐ ܕܝܠܗܘܢܼ ܐܦ ܟܬܒܐ ܕܐܘܢܓܠܝܘܢ ܣܡܿ<EOS> ܟܕ ܦܛܪܘܣ ܘܦܘܠܘܣ<EOS>ܡܣܿܒܪܝܢ ܗܘܘ ܒܪܗܘܡܐ ܘܡܬܼܩܢܝܢ ܥܕܬܐ<EOS> ܘܡܢ ܒܬܪ ܕܝܢ ܡܦܩܬܗܘܢ ܕܗܠܝܼܢ<EOS> ܡܪܩܘܣ ܬܠܡܝܕܗ<EOS>ܘܡܬܪܓܡܢܗ ܕܦܛܪܘܣܼ<EOS> ܐܦ ܗܼܘ ܗܿܘ ܡܕܡ ܕܡܟܪܙ ܗܘܐ ܦܛܪܘܣܼ ܒܟܬܒܐ ܐܫܠܡ ܠܢ <EOS> <EOS>ܠܘܩܒܠ ܕܝܢ ܗܿܘ ܕܢܩܝܦ ܗܘܐ ܠܦܘܠܘܣܼ<EOS> ܠܐܘܢܓܠܝܘܢ ܕܡܟܪܙ ܗܘܐ ܗܼܘ ܦܘܠܘܣܼ ܒܟܬܒܐ ܣܡܗ<EOS>ܗܘܐ<EOS> ܘܡܢ ܒܬܪܟܼܢ<EOS> ܝܘܚܢܢ ܬܠܡܝܕܗ ܕܡܪܢ ܗܿܘ ܕܢܦܼܠ ܗܘܐ ܥܠ ܚܕܝܗܼ<EOS> ܐܦ ܗܼܘ ܟܬܼܒ<EOS>ܐܘܢܓܠܝܘܢܼ ܟܕ ܡܬܿܗܦܟ ܗܘܐ ܒܐܦܣܘܣܘ ܕܐܣܝܐ<EOS> ܗܠܝܢ ܕܝܢ ܐܡܝܪܢ ܠܗܼ ܒܡܐܡܪܐ ܕܬܠܬܐ ܕܗܢܐ<EOS>ܫܪܒܐ ܕܐܡܪܢܢ ܥܠܘܗܝ ܡܢ ܩܕܝܡ<EOS> ܒܡܐܡܪܐ ܕܝܢ ܕܚܡܫܐܼ ܗܟܢܐ ܐܡܼܪ ܥܠ ܓܠܝܘܢܗ ܕܝܘܚܢܢ ܘܥܠ<EOS>ܚܘܫܒܢܐ ܕܫܡܗ ܕܡܛܥܝܢܐ<EOS> ܕܟܕ ܗܠܝܢ ܠܡ ܗܟܢܐ ܐܝܬܝܗܝܢ ܘܒܟܠܗܘܢ ܨܚ̈ܚܐ ܩܕܡ̈ܝܐ ܕܟܬܝܒܝܢ<EOS>ܒܚܘܦܛܐ ܣܝܡ ܗܢܐ ܡܢܝܢܐܼ<EOS> ܘܣܗܕܝܢ ܟܠܗܘܢ ܗܿܢܘܢ ܕܥܝܢ ܒܐ̈ܦܝܢ ܚܙܘ ܗܘܘ ܠܝܘܚܢܢ<EOS> ܘܗܼܝ<EOS>ܡܠܬܐ ܡܠܦܐ ܠـܼܢ<EOS> ܕܡܢܝܢܐ ܕܫܡܗ ܕܗܢܐ ܚܘܝܐ ܐܝܟ ܚܘܫܒܢܐ ܕܝܘ̈ܢܝܐܼ ܡܢ ܟܬܝܒ̈ܬܗ ܡܬܝܕܥ<EOS>ܘܡܢ ܒܬܪ ܩܠܝܠ ܐܼܡܪ ܬܘܒ ܥܠܘܗܝ<EOS> ܕܐܢܚܢܢ ܠܡܼ ܠܐ ܡܬܐܠܨܝܢ ܚܢܢ ܡܛܠ ܫܡܗ ܕܡܛܥܝܢܐܿ<EOS>ܕܢܦܣܘܩ ܘܢܐܡܪ ܥܠܘܗܝ ܫܪܝܪܐܝܬ<EOS> ܐܢ ܓܝܪ ܡܬܒܥܐ ܗܘܐ ܕܢܬܟܪܙ ܓܠܝܐܝܬ ܒܗܢܐ ܙܒܢܐ ܫܡܗܼ<EOS>ܒܐܝ̈ܕܘܗܝ ܕܗܿܘ ܕܚܙܝܗܝ ܠܗܘܿ ܓܠܝܘܢܐ ܡܬܐܡܪ ܗܘܐ<EOS> ܠܘ ܓܝܪ ܩܕܡ ܙܒܢܐ ܣܓܝܐܐ ܐܬܚܙܝ<EOS> ܐܠܐ<EOS>ܝܬܝܪ ܚܣܝܪܼ ܒܗܕܐ ܫܪܒܬܐ ܕܝܠܢ܇ ܒܘܫܠܡܐ ܕܡܠܟܘܬܗ ܕܕܘܡܛܝܢܘܣ<EOS> ܗܠܝܢ<EOS>ܐܫܬܥܝ ܡܛܠ ܗܿܘ ܓܠܝܘܢܐ ܗܢܐ ܓܒܪܐ ܕܐܡܪܢܢ ܥܠܘܗܝ<EOS> ܡܕܟܪ ܕܝܢ ܐܦ ܠܐܓܪܬܗ ܩܕܡܝܬܐ ܕܝܘܚܢܢ<EOS>ܘܡܝܬܐ ܡܢܗܿ ܣܗ̈ܕܘܬܐ ܣܓܝܐ̈ܬܐܼ<EOS> ܘܗܟܢܐܼ ܐܦ ܠܐܓܪܬܗ ܕܦܛܪܘܣ ܩܕܡܝܬܐ <EOS> <EOS> ܠܗܿܘ ܕܝܢ<EOS>ܟܬܒܐ ܕܪܥܿܝܐܼ<EOS> ܠܘ ܒܠܚܘܕ ܕܡܕܥ ܝܿܕܥ ܠܗܼ<EOS> ܐܠܐܼ ܐܦ ܡܿܩܒܠܘ ܡܩܼܒܠ ܥܠܘܗܝ<EOS> ܘܐܡܿܪ ܡܢܗܼ<EOS>ܗܟܢܐ<EOS> ܕܛܒܐܝܬ ܠܡ ܐܡܼܪ ܟܬܒܐܿ<EOS> ܕܩܕܡܝܬ ܗܝܡܢ ܕܚܕ ܗܘ ܐܠܗܐ ܕܒܼܪܐ ܟܠ ܘܐܬܩܢ<EOS>ܘܕܫܟܪܐ<EOS> ܘܒܚܟܡܬܐ ܕܫܠܝܡܘܢ ܡܬܚܫܚ ܒܡ̈ܠܝܗܿ ܘܐܿܡܪ ܡܢܗܼܿ ܗܟܢܐ<EOS> ܕܚܙܬܐ ܠܡ ܕܐܠܗܐ<EOS>ܥܒܕܐ ܚ̈ܝܐܼ<EOS> ܘܚ̈ܝܐܼ ܡܿܩܪܒܝܢ ܠܘܬ ܐܠܗܐ<EOS> ܘܡܕܡ ܕܥܗܼܕ ܗܘܐ ܩܫܝܫܐ ܚܕ ܕܩܒܿܠ ܗܘ ܡܢ<EOS>ܫ̈ܠܝܚܐ ܡܕܟܪ ܬܘܒ ܗܿܘ ܕܫܡܗ ܠܐ ܐܫܠܡ ܠـܼܢ<EOS> ܘܣܐܡ ܬܘܒ ܡܢ ܕܝܠܗ ܦܘܫ̈ܩܐ ܕܟܬ̈ܒܐ ܕܐܠܗܐ<EOS>ܬܘܒ ܕܝܢ ܐܕܟܪ ܐܦ ܠܝܘܣܛܝܢܘܣ ܣܗܕܐ ܘܠܐܝܓܢܛܝܘܣܼ<EOS> ܘܡܬܚܫܚ ܠܣܗܕܘܬܐ ܡܢ ܟܬܒ̈ܝܗܘܢ <EOS><EOS> ܡܫܬܘܕܐ ܕܝܢ ܬܘܒ ܒܚܘ̈ܦܛܐ ܕܥܒܼܕܼ<EOS> ܕܡܢܗܘܢ ܡܢ ܟܬ̈ܒܘܗܝ ܕܡܪܩܝܘܢ ܢܩܼܘܡ ܠܩܘܒܠܗ<EOS>ܕܐܝܟܢܐܕܝܢ ܐܬܬܪܓܡܘ ܟܬ̈ܒܐ ܕܪܘܚܐ ܕܐܠܗܐܿ ܡܢ ܗܿܢܘܢ ܫܒܥܝܢ ܕܬܪܓܡܘ ܐܢܘܢܼ<EOS> ܫܼܡܥ ܡܢܐ<EOS>ܟܬܿܒ ܒܡ̈ܠܘܗܝ<EOS> ܕܐܠܗܐ ܠܡܼ ܒܪ ܐܢܫܐ ܗܼܘܐ<EOS> ܘܗܼܘ ܡܪܝܐ ܐܚܝܢܿ ܘܝܗܼܒ ܐܬ݀ܐܼ<EOS> ܕܗܐ ܠܡ<EOS>ܒܬܘܠܬܐ ܒܛܿܢܐܼ ܘܝܿܠܕܐ<EOS> ܘܠܘ ܐܝܟ ܐܡܪܘ ܐܢ̈ܫܝܢ ܗܿܢܘܢ ܕܡܡܪ̈ܚܝܢ ܠܡܬܪܓܡܘ ܝܘܡܢܐ<EOS>ܟܬ̈ܒܐܿ<EOS> ܕܗܐ ܠܡ ܥܠܝܡܬܐ ܒܛܿܢܐ ܘܝܿܠܕܐ ܒܪܐܿ<EOS> ܐܝܟ ܕܬܪܓܡ ܬܐܘܕܘܛܝܘܢ ܐܦܣܝܐ ܘܐܩܝܠܝܣ<EOS>ܦܘܢܛܣܝܐܿ<EOS> ܕܬܪ̈ܝܗܘܢ ܐܝܬܝܗܘܢ ܗܘܘ ܝܗܘ̈ܕܝܐ ܓܼܝܘܪ̈ܐܿ<EOS> ܕܒܬܪܗܘܢ ܕܠܝܢ ܐܙܠܘ ܐܒܝܘ̈ܢܝܐ<EOS>ܘܐܡܪܝܢ܇ ܕܡܢ ܝܘܣܦ ܐܬܝܠܕ ܡܪܢ<EOS> ܘܡܢ ܒܬܪ ܩܠܝܠܼ ܐܡܼܪ ܬܘܒ<EOS> ܕܩܕܡ ܠܡ<EOS>ܕܢܫܬܪܪ ܫܘܠܛܢܗܘܢ ܕܪ̈ܗܘܡܝܐ ܘܥܕܟܝܠ ܡܩ̈ܕܘܢܝܐ ܐܚܝܕܝܢ ܗܘܘ ܠܐܣܝܐܼ<EOS> ܦܛܘܠܡܐܘܣ ܕܡܬܚܦܛ<EOS>ܗܐܘ ܕܢܨܒܬ ܒܝܼܒܠܝܐܬܩܼܐ ܕܐܬܩܢ ܗܘܐ ܒܐܠܟܣܢܕܪܝܐ ܒܟܬ̈ܒܐ ܕܟܠܗܘܢ ܒܢ̈ܝ ܐܢܫܐܿ ܐܝܟܐ<EOS>ܕܝܐܬ ܗܘܐ ܕܫܘܿܝܢ ܠܚܘܦܛܐܼ<EOS> ܫܼܐܠ ܗܘܐ ܡܢ ܒ̈ܢܝ ܐܘܪܫܠܡ ܕܢܩܼܢܐ ܗܘܐ ܟܬܒ̈ܝܗܘܢܿ<EOS> ܘܢܦܩ<EOS>ܐܢܘܢ ܠܠܫܢܐ ܝܘܢܝܐ<EOS> ܗܼܢܘܢ ܕܝܢ ܡܛܠ ܕܡܫܥܒܕܝܢ ܗܘܘ ܒܗܿܘ ܙܒܢܐ ܠܡܩܕܘ̈ܢܝܐܼ ܫܕܪܘ ܠܘܬ<EOS>ܠܛܘܠܡܐܘܣ ܫܒܥܝܢ ܩܫ̈ܝܫܝܢ܇ ܕܡܕܪܫܝܢ ܒܟܬ̈ܒܐ ܘܝܕܥܝܢ ܬܪ̈ܝܗܘܢ ܠܫ̈ܢܐ<EOS> ܐܠܗܐ ܕܝܼܢ ܥܒܼܕ<EOS>ܗܘܐ ܡܕܡ ܕܨܒܼܐ<EOS> ܗܼܘ ܕܝܢ ܡܠܟܐ ܨܒܼܐ ܗܘܐ ܕܢܩܿܒܠ ܢܣܝܢܗܘܢܼ<EOS> ܕܕܚܠܼ ܗܘܐ ܓܝܪ ܕܠܐ<EOS>ܢܫܬܘܘܢ ܒܚܕ ܪܥܝܢܐܿ<EOS> ܘܢܛܿܫܘܢ ܒܬܘܪܓܡܗܘܢ ܫܪܪܐ ܕܐܠܬ ܒܟܬ̈ܒܐ<EOS> ܘܦܼܪܫ ܐܢܘܢ ܚܕ ܡܢ ܚܕ<EOS>ܘܦܼܩܕܼ ܕܟܠܗܘܢ ܚܕ ܬܘܪܓܡܐ ܢܿܟܬܒܘܢ<EOS> ܘܗܟܢܐ ܥܒܼܕܼ ܥܠ ܟܠܗܘܢ ܟܬ̈ܒܐ<EOS> ܟܕ ܕܝܢ ܐܬܟܢܿܫܘ<EOS>ܘܐܬܘ ܟܠܗܘܢ ܐܟܚܕܐ ܠܘܬ ܠܛܘܠܡܐܘܣ ܘܦܿܚܡ ܟܠ ܚܕ ܚܕ ܡܢܗܘܢ ܬܘܪܓܡܗܼ<EOS> ܐܠܗܐ ܐܫܬܒܚܿ<EOS>ܘܟܬ̈ܒܐ ܐܬܝܕܥܘܼ ܘܕܐܠܗܐ ܐܢܘܢ ܫܪܝܪܐܝܬ܇ ܕܟܠܗܘܢ ܐܟܚܕܐ ܠܗܝܢ ܠܡ̈ܠܐ ܘܠܗܘܢ ܠܫܡ̈ܗܐ<EOS>ܐܡܪܘ ܡܢ ܪܫܝܼܬܐ ܘܥܕܡܐ ܠܘܫܠܡܐ<EOS> ܘܟܠܗܘܢ ܥܡ̈ܡܐ ܕܐܝܬ ܗܘܐ ܬܡܢ ܝܕܥܘܼ<EOS> ܕܐܝܟ ܕܡܢ<EOS>ܡܚܦܛܢܘܬܐ ܕܐܠܗܐ ܐܬܬܪܓܡܘ ܟܬ̈ܒܐ<EOS> ܘܠܐ ܗܘܐ ܬܡܼܝܗܐ ܗܕܐ ܕܥܒܼܕ ܐܠܗܐܿ<EOS> ܗܿܘ ܕܐܦ ܒܫܒܝܬܗ<EOS>ܕܥܡܐ ܕܗܼܘܬ ܒܝܘܡܘܗܝ ܕܢܒܘܟܕܢܨܪ ܕܐܬܚܒܠܘ ܗܘܘ ܟܬ̈ܒܐܿ<EOS> ܘܡܢ ܒܬܪ ܫܒܥܝܢ<EOS>ܫ̈ܢܝܢ ܟܕ ܣܠܩܘ ܗܘܘ ܝܗ̈ܘܕܝܐ ܠܐܪܥܗܘܢ ܒܙܒ̈ܢܘܗܝ ܕܐܪܛܚܫܬ ܡܠܟܐ ܕܦܪ̈ܣܝܐܿ<EOS> ܝܗܼܒ ܪܘܚܐ<EOS>ܒܥܙܪܐ ܟܗܢܐ ܡܢ ܫܪܒܬܐ ܕܠܘܗܝܐ ܕܢܟܬܘܒ ܟܠܗܝܢ ܡ̈ܠܝܗܘܢ ܕܢܒ̈ܝܐ ܩܕܡ̈ܝܐܿ<EOS> ܘܢܬܠ ܠܗ ܠܥܡܐ<EOS>ܢܡܘܣܐ ܗܿܘ ܕܐܬܝܗܒ ܒܝܕ ܡܘܫܐ<EOS> ܗܠܝܢ ܟܠܗܝܢ ܐܡܼܪ ܐܝܪܢܐܘܣ <EOS> <EOS>ܕܬܫܥܐܼ<EOS> ܐܦܣܩ̈ܘܦܐ ܕܗܼܘܘ ܒܝ̈ܘܡܘܗܝ ܕܩܘܕܡܘܣ ܡܠܟܐ<EOS>ܟܕ ܕܝܢ ܡܿܠܝ ܐܢܛܘܢܝܢܘܣ ܬܫܥܣܪ̈ܐ ܫ̈ܢܝܢ ܒܡܠܟܘܬܗܼ<EOS> ܩܒܿܠ ܡܢ ܒܬܪܗܼ<EOS>ܩܘܡܕܘܣ<EOS> ܕܒܫܢܬܐ ܕܝܠܗ ܩܕܡܝܬܐܿ ܡܿܠܝ ܗܘܐ ܐܓܪܝܦܝܢܘܣ ܬܪ̈ܬܥܣܪܐ ܫ̈ܢܝܢ ܒܬܫܡܫܬܐ<EOS>ܕܐܦܣܩܦܘܬܐܼ ܕܥܕܬܐ ܕܐܠܟܣܢܕܪܝܐܿ<EOS> ܘܩܒܿܠ ܡܢ ܒܬܪܗ ܝܘܠܝܢܘܣ<EOS>ܕܥܣܪܐܼ ܥܠ ܦܢܛܢܘܣ ܦܝܠܣܘܦܐ<EOS>ܐܝܬܘܗܝ ܗܘܐ ܕܝܢ ܒܗܿܘ ܙܒܢܐ ܪܫܐ ܕܝܘܠܦܢܐ ܕܡܗܝ̈ܡܢܐ ܕܐܝܬ ܗܘܐ<EOS>ܒܐܠܟܣܢܕܪܝܐܼ<EOS> ܓܒܪܐ ܕܡܫܒܚ ܗܘܐ ܒܡܪܕܘܬܐ ܕܚܟܡܬܐܿ ܕܫܡܗ ܗܘܐܼ ܦܢܛܢܘܣ<EOS> ܐܝܟ ܕܡܢ ܥܝܕܐ<EOS>ܓܝܪ ܩܕܡܝܐܼ ܡܩܿܝܡܐ ܗܘܬ ܠܘܬܗܘܢ ܡܠܦܢܘܬܐ ܕܡ̈ܠܐ ܩܕܝ̈ܫܬܐ ܗܿܝܕ ܐܦ ܥܕܡܐ ܠܘܬܢ ܡܬܼܚܬܿ܇<EOS>ܘܡܢ ܐܢܫܐ ܐܝܠܝܢ ܕܚܝܠܬܢܝܢ ܒܡܠܬܐ ܘܒܚܘܦܛܐ ܕܕܚܠܬ ܐܠܗܐ ܡܬܩܿܝܡܐ ܗܘܬ<EOS> ܘܡܬܐܡܪܐ ܕܝܢ<EOS>ܡܠܬܐܼ<EOS> ܕܡܢ ܟܠܗܘܢ ܐܝܠܝܢ ܕܡܝܬܪܝܢ ܗܘܘ ܒܗܿܘ ܙܒܢܐܼ<EOS> ܢܗܝܪ ܗܘܐ ܗܢܐ ܓܒܪܐ ܕܐܡܪܢܢ<EOS>ܥܠܘܗܝܼ ܘܡܢ ܝܘܠܦܢܐ ܕܗܼܘܐ ܕܦܝܠܘܣܘܦܬܐ ܕܗܿܢܘܢ ܕܡܬܩܪܝܢ ܣܛܘܐ̈ܝܩܘ<EOS> ܗܟܢܐ ܕܝܢ ܐܡܪܝܢ<EOS>ܥܠܘܗܝ<EOS> ܕܚܘܝ ܬܪܥܝܬܐ ܕܚܘܦܛܐ ܒܡܠܬܐ ܕܐܠܗܐܼ<EOS> ܐܝܟܢܐ ܕܐܦ ܟܪܘܙܐ<EOS>ܕܐܘܢܓܠܝܘܢ ܕܡܫܝܚܐ ܠܥܡ̈ܡܐ ܕܐܝܬ ܒܡܕܢܚܐ ܗܼܘܐ ܗܘܐܧ<EOS> ܘܥܠܼ ܗܘܐ ܥܕܡܐ ܠܐܪܥ ܕܗܢܕܘ<EOS> ܐܝܬ<EOS>ܗܘܘ ܓܝܪ ܥܕܟܝܠ ܒܗܿܘ ܙܒܢ ܡܣܒܪ̈ܢܐ ܣܓ̈ܝܐܐ ܕܡܠܬܐ ܕܐܠܗܐܿ<EOS> ܗܿܢܘܢ ܕܐܝܟ ܕܒܛܢܢܼܐ ܕܐܠܗܐ<EOS>ܕܡܘܼܬܐ ܕܫ̈ܠܝܚܐ ܫܩܝܠܝܢ ܗܘܘ܇ ܘܐܝܟ ܕܠܬܪܒܝܬܐ ܘܒܢܝܢܐ ܕܡܠܬܐ ܕܐܠܗܐ ܡܬܚܦܛܝܢ ܗܘܘ܇ ܕܚܕ<EOS>ܡܢܗܘܢ ܐܝܬܘܗܝ ܗܘܐ ܗܼܘ ܦܢܛܢܘܣܿ<EOS> ܕܡܬܐܡܪ ܥܠܘܝܗ ܕܥܠܼ ܗܘܐ ܥܕܡܐ ܠܗܕܢܘ ܘܐܫܟܚ ܬܡܢ<EOS>ܐܘܢܓܠܝܘܢ ܕܡܬܝܿ<EOS> ܕܩܕܡ ܡܐܙܠܗ ܕܠܬܡܢ ܐܝܬܘܗܝ ܗܘܐ ܠܘܬ ܐܢܫܐ ܕܗܝܡܢܘ ܒܡܫܝܚܐ ܬܡܢ܇<EOS>ܕܐܟܙܪ ܗܘܐ ܠܗܘܢ ܒܪ ܬܘܠܡܝ ܚܕ ܡܢ ܫ̈ܠܝܚܐܿ<EOS> ܘܫܒܩܗ ܗܘܐ ܠܗܘܢ ܠܟܬܒܐ ܕܐܘܢܓܠܝܘܢ ܕܡܬܝ<EOS>ܒܟ̈ܬܝܒܬܐ ܥܒܪ̈ܝܬܐܿ<EOS> ܘܢܛܝܪ ܗܘܐ ܠܘܬܗܘܢ ܥܕܡܐ ܠܗܿܘ ܙܒܢܐ<EOS> ܗܘ ܕܝܢ ܦܢܛܢܘܣ ܥܡ ܟܠܗܘܢ<EOS>ܣܘܥܪ̈ܢܘܗܝ ܫܦܝܪ̈ܐܼ<EOS> ܠܚܪܬܐܼ ܪܫܐ ܕܝܘܠܦܢܐ ܕܒܐܠܟܣܢܕܪܝܐ ܗܼܘܐ ܗܘܐ<EOS> ܘܒܩܠܐ ܚܝܐ ܘܒܟܬܒܐ<EOS>ܕܡܐܡܪܐܼ<EOS> ܓܙܐ ܕܘܝܠܦܢܐ ܕܕܚܠܬ ܐܠܗܐ ܣܐܡ ܗܘܐ<EOS>ܕܚܕܥܣܪܼ ܥܠ ܩܠܡܝܣ ܐܠܟܣܢܕܪܢܝܐ <EOS>ܒܝܘ̈ܡܬܗ ܕܝܢ ܕܦܢܛܢܘܣܼ<EOS> ܝܕܝܥ ܗܘܐ ܒܐܠܟܣܢܕܪܝܐ ܕܡܬܢܦܩ ܗܘܐ ܒܟܬ̈ܒܐ<EOS>ܕܐܠܗܐܼ ܩܠܡܝܣ<EOS> ܒܪ ܫܡܗ ܕܐܦܣܩܘܦܐ ܗܿܘ ܕܗܼܘܐ ܗܘܐ ܒܪܗܘܡܐܿ<EOS> ܕܐܝܬܘܗܝ ܗܘܐ ܬܠܡܕܝܐ<EOS>ܕܫ̈ܠܝܚܐ<EOS> ܗܿܘ ܕܗܼܘܐ ܗܘܐ ܒܪܗܘܡܐܿ<EOS> ܕܐܝܬܘܗܝ ܗܘܐ ܬܠܡܝܕܐ ܕܫ̈ܠܝܚܐ<EOS> ܗܼܘ ܕܝܢ ܗܢܐ<EOS>ܩܠܡܝܣ ܒܡܐܡܪ̈ܐ ܕܐܟܬܒ ܒܫܡܗܼ<EOS> ܡܕܟܪ ܠܗ ܠܦܢܛܢܘܣܼ ܕܡܠܦܢܐ ܗܘܐ<EOS> ܐܝܬ ܠܗ<EOS>ܕܝܼܢ ܐܦ ܒܡܐܡܪ̈ܐ ܐܚܪ̈ܢܐ<EOS> ܘܒܡܐܡܪܐ ܩܕܡܝܐ ܪܡܿܙ ܗܘܐ ܥܠܘܗܝ ܥܠ ܗܢܐ ܦܢܛܢܘܣܼ<EOS> ܟܕ ܐܘܕܥ<EOS>ܗܘܐ ܥܠ ܐܢܫܐ ܝܕܝ̈ܥܐ ܕܩܒܿܠܘ ܘܐܬܝܒܠܘ ܡܢ ܫ̈ܠܝܚܐ<EOS> ܐܿܡܪ ܕܝܼܢ ܗܟܢܐ<EOS> ܕܗܢܐ ܠܡ ܫܪܒܐ<EOS>ܕܐܪܡܐ ܠܼܢ<EOS> ܠܘ ܟܬܒܐ ܗܘ ܕܡܬܼܩܢ ܒܐܘܡܢܘܬܐ ܠܚܙܬܐ<EOS> ܐܠܐܼ ܥܘܗ̈ܕܢܐ ܣܝܿܡܝܢܢ ܒܝܬ ܓܙܐ<EOS>ܠܣܝܒܘܬܐܿ<EOS> ܘܨܘܪܬܐ ܕܗܿܢܘܢ ܨ̈ܠܡܐ ܚ̈ܝܐ ܘܚܝ̈ܠܬܢܐ ܕܡ̈ܠܐ ܕܐܢܫܐ ܛܘܒ̈ܢܐܿ<EOS> ܕܐܫܬܿܘܝܬ<EOS>ܕܐܼܡܫܥ ܘܐܚܙܐ<EOS> ܐܝܟ ܕܒܫܪܪܐܼ ܫܘܿܝܢ ܠܥܘܗܕܢܐ ܕܐܝܩܪܐ<EOS> ܕܐܝܬ ܡܢܗܘܢ ܕܡܢ ܗܼܕܠܐ ܐܝܬܘܗܝ<EOS>ܗܘܐܼ ܘܐܚܪܢܐ ܡܢ ܣܘܪܝܐ<EOS> ܘܐܚܪܢܐ ܡܢ ܡܨܪܝܼܢ ܘܐܚܪܢܐ ܡܢ ܡܕܢܚܐ<EOS> ܕܗܼܢܘܢ ܗܠܝܼܢ<EOS> ܐܝܬ<EOS>ܡܢܗܘܢ ܕܡܢ ܒܝܬ ܐܪ̈ܡܼܝܐ ܗܘܐܼ ܘܐܚܪܢܐ ܦܠܣܛܝܢܝܐܿ<EOS> ܕܐܝܬܘܗܝ ܗܘܐ ܡܢ ܫܘܪܝܐ ܡܢ ܥܒܪ̈ܝܐ<EOS>ܘܒܐܚܪܝܬ ܟܠܗܘܢ ܕܝܼܢ ܦܓܿܥܬ ܒܗܿܘ ܕܒܚܝܠܐ ܩܕܡܝܐ ܗܼܘܐܿ<EOS> ܘܐܫܟܿܚܬܗ ܕܛܫܼܐ ܗܘܐ ܘܠܐ<EOS>ܝܕܝܥ ܘܐܬܿܬܢܝܚܬ ܠܘܬܗ ܒܨܡܪܝܢ<EOS> ܐܝܠܝܢ ܕܝܢ ܕܢܛܪܘ ܡܫܠܡܢܘܬܐ ܕܝܘܠܦܢܐ ܕܫܪܪܐܼ<EOS> ܡܚܕܐ ܡܢ<EOS>ܦܛܪܘܣ ܘܝܥܩܘܒ ܘܝܘܚܢܢ ܘܦܘܠܘܣ ܡܢ ܗܿܢܘܢ ܫ̈ܠܝܚܐ ܩܕܝ̈ܫܐܼ<EOS> ܐܝܟ ܒܢ̈ܝܐ ܡܢ ܐܒܗ̈ܝܗܘܢ<EOS>ܩܒܿܠܘ<EOS> ܙܥܘܪܝܢ ܐܢܘܢ ܕܝܢ ܐܝܠܝܢ ܕܕܡܘ ܠܐܒܗ̈ܝܗܘܢ<EOS> ܡܿܛܝܘ ܕܝܢ ܐܦ ܥܕܡܐ ܠܘܬܢ ܒܨܒܝܢܗ<EOS>ܕܐܠܗܐܼ<EOS> ܐܝܠܝܢ ܕܙܪܥܘ ܒܢ ܙܪܥܐ ܩܕܝܫܐ ܕܐܒ̈ܗܬܢ ܫ̈ܠܝܚܐ݀ <EOS> <EOS> <EOS>ܕܬܪܥܣܪܼ ܥܠ ܐܦܣ̈ܩܘܦܐ ܕܗܼܘܘ ܒܐܘܪܫܠܡ<EOS>ܒܗܿܢܘܢ ܙܒ̈ܢܐ ܝܕܝܥ ܗܘܐ ܐܦܣܩܘܦܐ ܒܥܕܬܐ ܕܐܘܪܫܠܡܼ ܢܪܩܣܘܣ<EOS> ܗܿܘ ܕܡܫܡܗ<EOS>ܐܦ ܥܕܡܐ ܠܗܫܐ<EOS> ܐܝܬܘܗܝ ܗܘܐ ܕܝܼܢ ܕܚܡܫܬܥܣܪ ܒܡܝܒܠܢܘܬܐ ܡܢ ܚܘܪܒܗܘܢ ܕܝܗ̈ܘܕܝܐ ܕܒܫ̈ܢܝ<EOS>ܗܪܕܝܢܘܣܿ<EOS> ܕܡܢ ܗܿܘ ܙܒܢܐ ܫܿܪܝܬ ܩܕܡܐܝܬ ܠܡܬܩܝܡܘ ܬܡܢ ܥܕܬܐ ܕܡܢ ܥܡ̈ܡܐܿ<EOS> ܡܢ ܒܬܪ<EOS>ܗܿܢܘܢ ܕܡܢ ܓܙܘܪܬܐ<EOS> ܐܘܕܥܢܢ ܕܝܢ ܕܗܘܼܐ ܗܘܐ ܬܡܢ ܐܦܣܦܐ ܩܕܡܝܐ ܡܢ ܥܡ̈ܡܐܼ ܡܪܩܘܣ<EOS> ܘܡܢ<EOS>ܒܬܪܗܼ ܩܣܝܢܘܣ<EOS> ܐܝܟ ܕܡܚܘܝܐ ܣܕܝܪܘܬܐ ܕܡܝܒܠܢܘܬܐ ܕܬܡܢ<EOS> ܡܢ ܒܬܪ ܗܢܐܼ ܦܘܦܠܝܘܣ<EOS> ܘܬܘܒ<EOS>ܡܢ ܒܬܪ ܗܢܐܼ ܡܟܣܝܡܘܣ<EOS> ܘܒܬܪ ܗܠܝܼܢ ܝܘܠܝܢܘܣ<EOS> ܘܡܢ ܒܬܪܗܼ ܓܐܝܘܣ<EOS> ܘܒܬܪ ܗܢܐ ܣܝܡܟܘܣܼ<EOS>ܘܓܐܝܘܣ ܐܚܪܢܐ<EOS> ܘܘܒܼ ܝܘܠܝܢܘܣ ܐܚܪܢܐ<EOS> ܘܡܢ ܒܬܪ ܗܠܝܼܢ ܩܦܝܛܘܢ<EOS> ܘܡܢ ܒܬܪܗܼ ܘܐܠܝܣ<EOS>ܘܬܘܒܼ ܕܘܟܠܝܢܘܣ<EOS> ܘܒܬܪ ܟܠܗܘܢܼ ܢܪܩܣܘܣ<EOS> ܕܗܿܘܝܢ ܟܠܗܘܢ ܬܠܬܝܢ ܡܢ ܒܬܪ ܫ̈ܠܝܚܐ<EOS>ܒܡܝܠܒܠܢܘܬܐ<EOS>ܕܬܠܬܥܣܪ ܥܠ ܪܘܕܘܢܼ ܘܥܠ ܦܠܝܓܘܬܐ ܕܐܕܟܪ ܡܛܠ ܡܪܩܝܘܢ<EOS>ܒܗܿܘ ܙܒܢܐܼ ܐܦ ܪܘܕܘܢ ܕܓܢܣܗ ܐܝܬܘܗܝ ܗܘܐ ܡܢ ܐܣܝܐ ܘܬܬܠܡܕ ܒܪܗܘܡܐ<EOS>ܡܢ ܛܛܝܢܘܣ ܗܿܘ ܕܡܢ ܩܕܝܡ ܐܡܪܢܢ ܥܠܘܗܝ ܐܝܟ ܕܗܼܘ ܐܫܬܥܝܼ<EOS> ܠܗ ܕܝܢ ܠܗܢܐܼ ܣܝܼܡܝܢ ܠܗ<EOS>ܟܬ̈ܒܐ ܡܦܪ̈ܫܐ<EOS> ܘܥܡ ܗܠܝܼܢ ܐܦ ܠܘܩܒܠ ܗܪܣܝܣ ܕܡܪܩܝܘܢ ܣܡܿ<EOS> ܗܝܿ<EOS>ܕܒܝܘ̈ܡܬܗ ܐܬ݀ܦܼܠܓܬܿ ܠܪ̈ܥܝܢܐ ܡܦܪ̈ܫܐܿ<EOS> ܐܝܟ ܕܡܫܬܥܐܿ<EOS> ܟܕ ܟܬܿܒ ܥܠ ܗܿܢܘܢ ܕܥܒܕܘ<EOS>ܦܠܓܘܬܐ ܘܚܬܝܬܐܝܬ ܡܟܣ ܡ̈ܠܐ ܕܓ̈ܠܬܐܿ<EOS> ܕܐܬܦܪܣ ܘܐܫܟܚ ܟܠ ܚܕ ܚܕ ܡܢܗܘܢ<EOS> ܫܼܡܥ ܕܝܢ ܡܢܗ<EOS>ܕܟܬܿܒ ܗܠܝܢ <EOS> ܕܡܛܠ ܗܢܐ ܠܡܼ ܐܬܿܦܠܓܘ ܥܠ ܢܦܫܗܘܢ܇ ܥܠ ܕܩܝܡܝܢ ܥܠ ܐ̈ܦܝ ܬܪܥܝܬܐ ܕܠܝܬ<EOS>ܠܗܿ ܩܝܡܐ<EOS> ܡܢ ܪܡܟܐ ܕܝܢ ܕܝܠܗܘܢ ܕܗܠܝܼܢ<EOS> ܐܦܠܠܣ ܗܿܘ ܕܚܬܝܪ ܒܚܘܪ̈ܬܗ ܘܒܣܝܒܘܬܗܼ ܒܚܕ<EOS>ܫܘܪܝܐ ܡܘܕܐ<EOS> ܘܥܠ ܢܒ̈ܘܬܐ ܐܡܿܪܼ ܕܡܢ ܪܘܚܐ ܐܢܝܢ ܕܣܩܘܒܠܐ<EOS> ܡܛܘܠܼ ܕܡܬܛܦܝܣ ܠܡܗܠܐ<EOS>ܕܒܬܘܠܬܐ ܚܕܐ ܫܐܕܢܝܬܐ ܕܫܡܗܿ ܦܝܠܘܡܢܐ<EOS> ܐܚܪ̈ܢܐ ܕܝܼܢ ܬܪܝܢ ܫܘܪ̈ܝܝܢ ܡܥܠܝܢ ܐܝܟ<EOS>ܡܪܩܝܘܢܿ<EOS> ܕܡܢܗܘܢ ܐܝܬܝܗܘܢ ܦܘܢܛܝܛܘܣ ܘܒܣܠܝܩܘܣ<EOS> ܘܐܚܪ̈ܢܐ ܐܙܠܘ ܒܬܪ ܦܘܢܛܝܢܛܘܣ ܘܠܐ<EOS>ܐܿܫܟܚܘ ܕܢܿܦܪܫܘܢ ܨܒܘ̈ܬܐ ܐܝܟܢܐ ܕܐܦ ܠܐ ܗܼܘ ܠܐܝܠܝܢ ܕܦܫܝܩܼܢ<EOS> ܐܬܼܦܢܝܘ ܠܗܘܢ ܘܐܡܪܝܼܢ<EOS>ܕܐܝܬ ܬܪ̈ܝܢ ܫܘܪ̈ܝܝܢ ܫܚܝܡܐܝܬ ܕܠܐ ܬܚܘܝܬܐ<EOS> ܐܚܪ̈ܢܐ ܕܝܢ ܡܢܗܘܢ ܬܘܒܼ ܠܕܒܝܫܢ ܡܢ ܗܠܝܢ<EOS>ܐܫܬܕܝܘ<EOS> ܕܠܘ ܬܪ̈ܝܢ ܒܠܚܘܕ ܟܝ̈ܢܝܢ ܣܝܿܡܝܼܢ<EOS> ܐܠܐܼ ܐܦ ܬܠܬܐ<EOS> ܕܐܝܬܘܗܝ ܠܗܘܢ ܪܫܐ<EOS>ܘܡܕܒܪܢܐ ܣܝܢܐܪܘܣܿ<EOS> ܐܝܟ ܐܡܪܝܢ ܐܝܠܝܢ ܕܐܚܝܕܝܢ ܝܘܠܦܢܗ<EOS> ܟܬܿܒ ܕܝܢ ܗܼܘ ܪܘܕܘܢܼ ܕܐܦ<EOS>ܠܕܪܫܐ ܐܬܼܐ ܥܡܐܦܠܠܣ<EOS> ܘܐܿܡܪܼ ܗܟܢܐ<EOS> ܕܐܦܠܠܣ ܠܡ ܣܒܐ ܐܡܼܪ ܥܡܼܢ<EOS> ܘܒܣܓܝܐ̈ܬܐ ܕܐܿܡܪ<EOS>ܗܘܐܼ ܒܝܫܐܝܬ ܐܬܿܟܘܢ<EOS> ܘܡܛܗܢܐ ܐܿܡܪ ܗܘܐܼ ܕܠܐ ܡܬܒܥܐ ܕܢܝܬܝܗܿ ܠܡܠܬܐ ܠܘܫܐܠܐ<EOS> ܐܠܐ ܟܠ<EOS>ܐܢܫ ܢܿܩܘܐܼ ܐܝܟܢܐ ܕܗܝܡܢ<EOS> ܐܿܡܪ ܗܘܐ ܓܝܪܼ<EOS> ܕܟܠܗܘܢ ܐܝܠܝܢ ܕܡܣܿܒܪܝܢ<EOS>ܒܗܿܘ ܕܐܨܛܠܒܼ ܚܐܝܢ ܒܠܚܘܕ܇ ܐܢ ܡܫܬܟܚܝܢ ܒܿܥܒ̈ܕܐ ܛܒ̈ܐ<EOS> ܘܕܥܛܠ ܡܢ ܟܠܗܝܢ ܡܿܠܦ ܗܘܐ<EOS>ܐܝܟ ܕܩܿܕܡܬ ܐܿܡܪܬܼ<EOS> ܥܠ ܐܠܗܐ ܣܐܡ ܓܝܪ ܚܕ ܫܘܪܝܐܼ ܐܝܟ ܕܐܦ ܐܢܚܢܢ ܐܡܪܢܢ<EOS> ܘܡܐ ܕܣܡܗ<EOS>ܡܘܿܣܦ ܘܐܿܡܪܼ ܟܠܗ ܡܣܡ ܒܪܥܝܢܗ<EOS> ܘܡܐ ܕܐܡܪܢܢ ܠܩܘܒܠܗ ܕܡܢ ܐܝܟܐ ܐܝܬ ܠܟ ܬܚܘܝܬܗܿ ܕܗܕܐ<EOS>ܐܘ ܐܝܟܢܐ ܡܫܟܚ ܐܢܬ ܠܡܐܡܪ ܚܕ ܫܘܪܝܐ ܦܫܿܩ ܠܼܢ<EOS> ܗܼܘ ܕܝܢ ܐܿܡܪ ܗܘܐܼ<EOS> ܕܢܒܝ̈ܘܬܐ ܠܡ<EOS>ܗܼܢܝܢ ܠܗܝܢ ܡܟܣܢ<EOS> ܡܛܠ ܕܡܕܡ ܕܫܪܝܪ ܠܐ ܐܡܿܪܢ<EOS> ܠܐ ܓܝܪ ܫܠܡܢ ܠܚܕ̈ܕܐ<EOS> ܘܕܓܠܢܿ ܘܣܩܘܒܠܐ<EOS>ܐܢܝܢ ܕܢܦܫܗܝܢ<EOS> ܕܐܝܟܢܐ ܕܝܢ ܐܝܬܘܗܝ ܗܘܐ ܚܕ ܫܘܪܝܐ ܐܿܡܪ ܗܘܐܼ ܕܠܐ ܝܿܕܥ<EOS> ܐܠܐܼ ܕܗܟܢܐ<EOS>ܡܬܬܙܝܥ ܒܠܚܘܕ<EOS> ܘܬܘܒ ܡܘܡܐ ܗܿܘܝܬ ܠܗ ܕܢܐܡܪ ܫܪܝܪܬܐܼ<EOS> ܘܝܡܿܐ ܗܘܐ ܘܡܿܫܪ ܘܐܿܡܪܼ<EOS> ܕܠܐ<EOS>ܡܦܼܣ ܐܢܐ ܕܐܝܟܢܐ ܐܝܬܘܗܝ ܚܕ ܐܠܗܐ ܐܝܬܝܐ<EOS> ܐܠܐ ܒܠܚܘܕܼ ܡܗܿܝܡܢܐ ܐܢܐ<EOS> ܐܢܐ ܕܝܢ ܓܚܿܟܬ<EOS>ܘܫܛܬܗ ܒܪܥܝܢܝܼ<EOS> ܡܛܠ ܕܐܿܡܪ ܗܘܐ ܥܠ ܢܦܫܗ ܕܡܠܦܢܐ ܗܘܿ<EOS> ܘܠܐ ܝܿܕܥ ܗܘ ܕܢܩܼܝܡ ܗܿܘ ܡܕܡ<EOS>ܕܡܿܠܦ ܗܘܐ<EOS> ܒܗ ܕܝܢ ܒܗܢܐ ܡܐܡܪܐ ܟܬܿܒ ܗܘܐ ܠܩܠܣܛܝܘܢܼ<EOS> ܘܡܘܕܐ ܗܘܐ ܕܐܬܬܠܡܕ ܒܪܗܡܐ<EOS>ܡܢ ܛܛܝܢܘܣ<EOS> ܘܐܿܡܪ ܗܘܐ ܕܐܬܚܦܛ ܗܘܐ ܛܛܝܢܘܣ ܘܣܡ ܣܼܦܪܐ ܕܫܘ̈ܐܠܗܐܼ ܘܡܫܬܘܕܐ ܗܘܐ ܒܗܘܢ<EOS>ܕܢܩܼܝܡܿ<EOS> ܕܡܚܦܐ ܗܘܐ ܘܠܐ ܝܕܝܥ ܡܕܡ ܕܪܫܡ ܒܟܬ̈ܒܐ ܕܐܠܗܐ<EOS> ܗܼܘ ܕܝܢ ܪܘܕܘܢ ܒܡܐܡܪܐ ܕܝܠܗ<EOS>ܐܫܬܘܕܝܼ ܕܢܣܝܡ ܫܿܪܝܗܘܢ ܕܫܘ̈ܐܠܘܗܝ ܕܗܿܘ<EOS> ܐܝܬ ܠܗ ܕܝܢ ܟܬܒܐܼ ܐܦ ܥܠ ܫܬܬ ܝܘܡ̈ܐ<EOS>ܐܦܠܠܣ ܕܝܢ ܗܿܘ ܕܐܡܪܢܢ ܥܠܘܗܝ ܣܓܝܐ̈ܬܐܼ ܓܕܦ ܥܠ ܡܘܫܐ<EOS> ܘܥܡܗ ܐܦ ܥܠ ܡ̈ܠܘܗܝ ܕܐܠܗܐ<EOS>ܓܕܦܼ ܒܡܐܡܪ̈ܘܗܝ ܣ̈ܓܝܐܐ<EOS> ܘܐܝܟ ܕܣܿܒܪ ܗܘܐ ܒܪܥܝܢܗܼ<EOS> ܠܡܟܣܢܘܬܗܘܢ<EOS>ܕܟܬ̈ܒܐ ܘܟܘܘܢܗܘܢܼ ܚܦܝܛܘܬܐ ܪܒܬܐ ܐܝܬ ܗܘܬ ܠܗ<EOS> ܗܠܝܢ ܕܝܢ ܐܬܐܡܪ ܥܠ ܗܠܝܢ<EOS>ܕܐܪܒܬܥܣܪܼ<EOS> ܥܠ ܢܒ̈ܝܐ ܕܓ̈ܠܐ ܕܐܝܬ ܗܘܘ ܒܗܪܣܝܣ ܒܦܪܘܓܝܐ<EOS>ܒܥܠܕܒܒܐ ܕܝܢ ܕܥܬܗ ܕܐܠܗܐ ܕܣܿܢܐ ܫܦܝܪ̈ܬܐܿ ܘܪܚܿܡ ܣܢܝ̈ܬܐܼ<EOS> ܠܐ ܫܒܿܩ<EOS>ܚܕ ܦܘܿܪܣܐ ܕܢܟܠܐ ܕܢܥܒܕ ܠܘܩܒܠ ܒ̈ܢܝ ܐܢܫܐ<EOS> ܬܘܒ ܚܦܛ ܕܢܗ̈ܘܝܢ ܗܪ̈ܣܝܣ ܠܘܩܒܠ ܥܕܬܐܼ<EOS>ܕܡܢܗܘܢ ܒܕܡܘܬܐ ܕܪܚܫܐ ܠܝܼܛܐ ܕܪܡܿܐ ܡܪܬܐܼ<EOS> ܒܐܣܝܐ ܘܒܦܪܘܓܣܐ ܪܫܦܝܢ ܗܘܘ<EOS> ܡܘܢܛܢܘܣ ܕܝܢ<EOS>ܡܫܬܒܗܪ ܗܘܐܼ ܕܗܘܝܘ ܦܪܩܠܛܐ<EOS> ܘܦܪܝܣܩܐ ܘܡܟܣܡܠܠܐ ܢܫ̈ܐ ܕܐܝܬܝܗܝܢ ܡܢ ܕܝܠܗܼ<EOS> ܘܐܦ ܗܼܢܝܢ<EOS>ܡܫܬܒܗܪܢ ܗ̈ܘܝܼ ܕܢܒܝ̈ܬܗܿ ܗܘܝ ܕܡܘܢܛܢܘܣ<EOS>ܕܚܡܫܬܥܣܪܼ<EOS> ܥܠ ܦܠܓܘܬܐ ܕܦܠܘܪܝܢܘܣ ܘܕܒܠܣܛܘܣ ܕܗܘܬ ܒܪܗܘܡܐ<EOS>ܐܝܬ ܗܘܐ ܕܝܢ ܐܚܪ̈ܢܐ ܕܒܪܗܘܡܐ ܥܙܿܝܢ ܗܘܘܼ<EOS> ܕܐܝܬܘܗܝ ܗܘܐ ܥܠܝܗܘܢ ܪܫܐ<EOS>ܦܠܘܪܝܢܘܣ ܕܢܦܼܠ ܡܢ ܩܫܝܫܘܬܗܿ ܕܥܕܬܐܼ<EOS> ܘܥܡܗ ܐܦ ܒܠܣܛܘܣܿ<EOS> ܕܒܕܡܘܬܗ ܢܦܼܠ ܐܦ ܗܼܘ<EOS>ܕܗܼܢܘܢ ܗܠܝܢ ܠܣܓ̈ܝܐܐ ܡܢ ܒ̈ܢ ܝܥܕܬܐ ܢܓܕܝܢ ܗܘܘ ܠܨܒܝܢܐ ܕܝܠܗܘܢܿ<EOS> ܘܬܪܝܗܘܢ ܡܢܗܘܢ<EOS>ܘܠܗܘܢ ܠܡܼܩܡ ܠܘܩܒܠ ܫܪܪܐ ܡܬܚܦܛܝܢ ܗܘܘ <EOS>ܕܫܬܬܥܣܪ܇ ܕܡܢܐ ܡܬܐܡܪ ܥܠ ܡܘܢܛܢܘܣ ܘܥܠ ܢܒ̈ܝܐ ܕܓ̈ܠܐ ܕܗܘܘ ܥܡܗ<EOS><EOS>ܠܘܩܒܠ ܗܪܣܝܣ ܕܝܢ ܗܿܝ ܕܡܬܩܪܝܐ ܕܦܪ̈ܘܓܝܐܼ<EOS> ܚܝܠܐ ܕܫܪܪܐܼ ܐܿܩܝܡ<EOS>ܠܡܬܟܬܿܫܠ ܠܘܩܒܠܗܘܢ ܒܙܒܢܐ ܚܣܝܢܐ ܕܠܐ ܡܙܕܟܐ<EOS> ܠܐܦܘܠܝܢܪܣ ܕܝܢ ܗܿܘ ܕܒܐܝܪܦܘܠܝܣ ܗܿܘ<EOS>ܕܐܕܟܪܬܗ ܡܠܬܐ ܡܢ ܩܕܝܡܿ<EOS> ܘܠܐܚܪ̈ܢܐ ܣܓ̈ܝܐܐ ܥܡܗ ܕܚܟܝ̈ܡܝܢ ܒܡܠܬܐܿ<EOS> ܕܡܢܗܘܢ ܡܢ ܗܠܝܢ<EOS>ܫܪ̈ܒܐ ܣܓ̈ܝܐܐ ܕܬܫ̈ܥܝܬܐ ܡܠܬܐܿ<EOS> ܕܡܢܗܘܢ ܡܢܗܠܝܢ ܫܪ̈ܒܐ ܣܓ̈ܝܐܐ ܕܬܫ̈ܥܝܬܐ ܐܫܬܒܩܘ ܠܢ<EOS>ܗܿܘ ܕܝܢ ܐܦܘܠܝܢܪܣ ܟܕ ܫܿܪܝ ܕܢܟܬܘܒ ܠܘܩܒܠܗܘܢ ܡܘܕܥܼ ܕܐܦ ܕܠܐ ܟܬܝܒ̈ܬܐ ܐܟܣ ܛܥܝܘܬܗܘܢ<EOS>ܘܒܪܝܫ ܡܠܬܗ ܣܐܡܼ ܕܐܝܟ ܗܢܐ ܛܘܦܣܐ<EOS> ܡܢ ܩܕܡ ܙܒܢܐ ܠܡ ܣܓܝܐܐ ܐܬܿܦܩܕܬ ܡܢܟ ܚܒܝܒܢ<EOS>ܐܘܝܪܝܩܝ ܡܪܩܠܐܐܼ<EOS> ܕܐܣܝܡ ܡܐܡܪܐ ܠܘܩܒܠ ܗܪܣܝܣ ܕܡܬܩܪܝܐ ܕܡܝܠܛܐܕ<EOS> ܘܐܬܿܟܠܝܬܼ ܥܕܡܐ<EOS>ܠܘܝܡܢܐ<EOS> ܠܘ ܡܛܠ ܕܠܐ ܡܫܟܚ ܗܿܘܝܬ ܕܐܟܣ ܕܓܠܘܬܐ ܘܐܣܗܕ ܠܫܪܪܐܼ<EOS> ܐܠܐܼ ܡܬܟܚܕ ܗܿܘܝܬ<EOS>ܘܕܚܿܠ܇ ܕܠܐ ܐܣܬܼܒܪ ܠܐܢ̈ܫܝܢ ܕܥܠ ܝܘܠܦܢܐ ܕܕܝܬܩܐ ܕܣܒܪܬܐ ܚܿ݊ܬܐ ܨܒܿܐ ܐܢܐ ܕܐܘܣܦ ܡܕܡ<EOS>ܕܐܝܢܐ ܕܨܿܒܐ ܕܢܬܿܕܒܪ ܐܝܟ ܝܘܠܦܢܢܐ ܕܣܒܪܬܐܼ<EOS> ܠܐ ܡܫܟܚ ܠܡܘܣܦܘ ܥܠܘܗܝ ܐܘ ܠܡܒܨܪ ܡܢܗ<EOS>ܡܕܡ<EOS> ܕܫܪܘܬܝܢ ܕܝܢ ܐܙܿܠܬ ܠܐܢܩܘܪܐ ܕܓܠܛܝܐܼ<EOS> ܘܐܿܕܪܟܬ ܠܥܕܬܐ ܕܦܘܢܛܘܣܼ ܕܕܠܝܚܐ ܡܢ ܗܕܐ<EOS>ܢܒܝܘܬܐ ܚܿܕܬܐ ܐܝܟ ܕܗܼܢܘܢ ܐܡܪܝܢ<EOS> ܐܝܟ ܕܡܬܝܕܥܐ ܡܿܢ ܨܒܘܬܐܼ ܢܒܝܘܬܐ ܗܝ ܕܓܠܬܐ<EOS> ܘܐܝܟ<EOS>ܕܐܬܿܡܨܝܬ ܒܚܝܠܐ ܕܝܗܒܬܿ ܛܝܒܘܬܗ ܕܡܪܢܼ<EOS> ܡܠܠܢ ܒܥܕܬܐ ܥܠܝܗܝܢ ܥܠ ܗܠܝܢ ܘܥܠ ܡܕܡ<EOS>ܕܡܫܬܘܕܝܼܢ ܝܘܡ̈ܬܐ ܣܓ̈ܐܐܿ<EOS> ܐܝܟܢܐ ܕܥܕܬܐ ܗܿܘܬ ܒܕܝܨܐ ܘܗܿܢܘܢ<EOS>ܕܠܩܼܘܒܠܐ ܐܬܕܚܩܘ ܕܫܥܬܐܿ<EOS> ܘܗܿܢܘܢ ܕܩܝܡܝܢ ܗܘܘ ܥܠ ܐ̈ܦܝܗܘܢ ܗܼܘܘ ܒܥܩܬܐ<EOS> ܐܦܝܣܘ ܗܘܘ<EOS>ܕܝܢ ܩܫ̈ܝܫܐ ܕܐܝܬ ܗܘܘ ܒܟܗ ܗܿܘ ܐܬܪܐܼ<EOS> ܕܐܝܠܝܢ ܕܐܬܡܠܠ ܠܘܩܒܠ ܗܿܢܘܢ ܕܐܝܬܝܗܘܢ ܠܘܩܒܠ<EOS>ܡܠܬܐ ܕܫܪܪܐܼ ܒܟܬܝܒ̈ܬܐ ܢܫܒܘܩ ܐܢܝܢ ܠܗܘܢ܇ ܟܕ ܐܝܬܘܗܝ ܗܘܐ ܥܡܢ ܒܬܫܡܫܬܢ ܩܫܝܫܐ<EOS>ܙܘܛܝܩܐ<EOS> ܡܥܒܕ ܕܝܢ ܗܕܐܼ ܠܐ ܥܒܕܢܢ<EOS> ܐܫܬܘܕܝܢܢ ܕܝܢ ܕܢܟܬܘܒ ܗܪܟܐ ܒܛܝܒܘܬܗ ܕܐܠܗܐ<EOS>ܒܚܘܦܛܐܼ ܘܢܫܕܪ ܠܗܘܢ ܗܼܢܝܢ ܗܠܝܢ<EOS> ܘܡܢ ܒܬܪ ܗܠܝܢ ܐܡܼܪ ܐܚܪ̈ܢܝܬܐܼ<EOS> ܘܒܫܘܪܝܐ ܕܡܠܗ<EOS>ܡܫܬܥܐ ܗܥܠ ܗܿܘ ܕܗܼܘܐ ܥܠܼܬܐ ܕܗܕܐ ܗܪܣܝܣ ܟܕ ܐܬܿܐ ܒܗܿ ܒܡܠܬܐܼ ܗܟܢܐ ܕܥܠܼܬܐ ܠܡ<EOS>ܕܐܝܟܢܐ ܐܬܚܙܝ ܣܕܩܐ ܕܗܪܣܝܣ ܕܝܠܗܘܢ ܠܘܩܒܠ ܥܕܬܐܼ ܗܕܐ ܗܼܘܬ<EOS> ܩܪܝܬܐ ܚܕܐ ܡܬܐܡܪܐ ܕܐܝܬ<EOS>ܒܡܝܣܝܐ ܕܦܪܘܓܝܐ ܕܫܡܗܿ ܐܪܕܒܘ ܕܬܡܢ ܡܬܐܡܪ ܥܠ ܚܕ ܕܗܝܡܢ ܗܘܐ ܚܕܬܐܝܬ ܕܫܡܗ ܗܘܐ<EOS>ܡܘܢܛܢܘܣ ܒܝܘ̈ܡܘܗܝ ܕܓܪܦܛܘܣ ܐܢܬܘܦܛܐ ܕܐܣܝܐܼ ܕܒܪܓܬܐ ܣܓܝܐܬܐ ܕܪܚܡܬܐ ܕܪܫܢܘܬܐ<EOS> ܘܡܢ<EOS>ܫܠܝ ܢܦܼܩ ܡܢ ܪܥܝܢܗܼ ܘܫܿܪܝ ܡܬܢܒܐ ܘܡܡܠ ܡ̈ܠܐ ܢܘܟܪ̈ܝܬܐܿ<EOS> ܠܒܪ ܡܢ ܥܝܕܐ ܕܡܫܠܡܢܘܬܐ<EOS>ܕܥܕܬܐ<EOS> ܐܝܠܝܢ ܕܝܢ ܕܐܝܬ ܗܘܘ ܒܗܿܘ ܙܒܢܐ ܕܫܡܥܘ ܡܢܗ ܡ̈ܠܐ ܢܘܟܪ̈ܝܬܐܼ<EOS> ܐܝܬ ܡܢܗܘܢ<EOS>ܕܐܬܒܐܫ ܗܘܐ ܠܗܘܢܼ<EOS> ܘܐܝܟ ܕܒܓܒܪܐ ܕܗܼܘܬ ܥܠܘܗܝ ܡܥܒܕܢܘܬܐ ܕܫܐܕܐ ܘܪܘܚܐ ܕܛܥܝܘܬܐ<EOS>ܕܡܙܝܥܐ ܠܥܡܐܿ<EOS> ܟܐܿܝܢ ܗܘܘ ܒܗ ܘܬܟܣܝܢ ܗܘܘ ܠܗ ܕܠܐ ܢܡܠܠ܇ ܕܡܬܕܟܪܝܢ<EOS>ܗܘܘ ܦܘܩ̈ܕܢܘܗܝ ܕܡܪܢ ܕܡܬܠܚܡܿ<EOS> ܕܢܙܕܗܪ ܒܥܝܪܘܬܐ ܡܢ ܢܒ̈ܝܐ ܕܓ̈ܠܐ<EOS> ܐܝܬ ܕܝܢ ܐܚܪ̈ܢܐ<EOS>ܕܐܝܟ ܕܒܪܘܚܐ ܕܩܘܕܫܐ ܘܒܡܘܗܒܬܐ ܕܢܒܝܘܬܐ ܚܬܝܪܝܢ ܗܘܘ ܒܗܼ ܘܡܬܿܪܦܝܢ ܗܘܘ ܒܢܦܫܗܘܢܿ<EOS>ܘܠܐ ܥܗܕܝܢ ܗܘܘ ܦܘܩܕܢܗ ܕܡܪܢ<EOS> ܘܠܗܿܝ ܪܘܐ ܕܢܟܝܐ ܡܕܥܐ ܘܥܘܪܐ ܠܗ ܘܡܛܥܝܐ ܠܥܡܐܼ<EOS>ܒܕܛܥܿܝܢ ܗܘܘ ܘܡܬܒܝܢ ܡܢܗܼܿ ܡܓܪܓܝܢ ܗܘܘ ܠܗܿ ܐܝܟ ܕܠܐ ܡܟܝܠ ܬܫܬܘܩ<EOS> ܘܐܝܬܝܗܿ ܗܕܐܼ<EOS>ܒܐܘܡܢܘܬܐ ܕܨܢܥܬܐ ܕܒܥܠܕܒܒܐܿ<EOS> ܕܐܬܦܪܣ ܠܐܒܕܢܗܘܢ ܕܐܝܠܝܢ ܕܫܡܥܝܢ ܠܗ<EOS> ܒܕܡܝܩܪܝܢ ܠܗ ܠܒܪ<EOS>ܡܢ ܙܕܩܐܼ<EOS> ܘܐܥܝܪ ܘܐܘܩܕ ܬܪܥܝܬܗܘܢ ܗܿܝ ܕܕܡܟܐ ܗܘܬ ܡܢ ܗܝܡܢܘܬܐ ܫܪܝܪܬܐ<EOS> ܘܐܩܝܡ ܬܪ̈ܬܝܢ<EOS>ܢܫ̈ܝܢ ܐܚܪ̈ܢܝܢ ܘܡܠܼܐ ܐܢܝܢ ܪܘܚܐ ܕܫܘܩܪܐܼ<EOS> ܘܡܡܠܠܢ ܗܘܝ ܒܫܢܝܘܬܐ ܘܕܠܐ ܒܥܕܢܐ ܕܥܗܿܢ<EOS>ܘܠܒܪ ܡܢ ܛܘܦܣܐ ܕܘܿܠܐ ܐܟܘܬܗ ܕܡܘܢܛܢܘܣ<EOS> ܘܠܐܝܠܝܢ ܕܚܝܪܝܢ ܗܘܘ ܒܗ ܘܡܬܿܪܦܝܼܢ ܠܗܘܢ<EOS>ܝܗܿܒ ܗܘܐ ܛܘܒܐ ܗܼܘ ܗܿܘ ܫܐܕܐ<EOS> ܘܒܝܕ ܫܘ̈ܘܕܝܐ ܪ̈ܘܪܒܐܼ ܡܚܼܬܪ ܗܘܐ ܠܗܘܢ<EOS> ܒܙܒܢ ܕܝܢ ܐܦ<EOS>ܡܚܿܝܒ ܗܘܐ ܠܐܚܪ̈ܢܐ ܐܝܟ ܕܡܢ ܕܡܘ̈ܬܐܼ ܐܝܟ ܕܢܗܘܐ ܫܘܿܐ ܠܡܬܗܝܡܢܘܿ<EOS> ܕܢܣܼܬܒܪ ܕܐܦ<EOS>ܡܟܣܢܐ ܐܝܬܘܗܝ<EOS> ܙܥܘܪ̈ܒܐ ܕܝܢ ܐܝܬܝܗܘܢ ܗܘܘ ܦܪܘܓܝܐ ܐܝܠܝܢ ܕܛܥܘ<EOS> ܘܥܠ ܟܠܗܿ ܥܕܬܐ ܕܬܚܝܬ<EOS>ܫܡܝܐ ܡܿܠܦ ܗܐ ܠܗܘܢ ܒܡܪܚܘܬܗ ܗܿܘ ܫܐܕܐ ܕܢܓܕܦܘܢܼ<EOS> ܥܠ ܕܠܐ ܡܩܿܒܠܐ ܗܘܬ ܠܗ ܒܐܝܩܪܐ<EOS>ܐܦܠܐ ܡܥܠܢܘܬܐ ܕܐܘܪܚܐ ܠܢܒܝܘܬܐ ܕܓܠܬܐ ܐܝܬ ܗܘܐ ܠܗ ܒܗܿ ܠܗܿܘ ܫܐܕܐ<EOS>ܟܠܗܘܢ ܓܝܪ ܡܗܝ̈ܡܢܐ ܕܐܝܬ ܗܘܘ ܒܐܣܝܐܼ<EOS> ܙܒܢ̈ܬܐ ܣܓܝܐ̈ܬܐ ܐܬܿܟܢܫܘ ܒܕܘ̈ܟܝܬܐ ܣܓܝܐ̈ܬܐ<EOS>ܡܛܠ ܗܕܐ<EOS> ܘܠܗܝܢ ܠܗܠܝܢ ܡ̈ܠܐ ܕܡܬܡܿܠܠܢ ܗܘܝ ܕܫܪܘܬܝܢ ܐܥܠܘ ܐܢܝܢ ܠܫܘ̈ܐܠܗܐܼ ܘܦܣܼܩܘ<EOS>ܥܠܝܗܝܼܢ ܕܡ̈ܠܐ ܐܢܝܢ ܛܢܦ̈ܬܐ<EOS> ܘܐܣܠܝܘܗܿ ܠܗܕܐ ܗܪܣܝܣܼ<EOS> ܘܗܟܢܐ ܐܫܬܕܝܘ ܡܢ ܥܕܬܐܼ<EOS>ܘܐܬܼܕܚܩܘ ܡܢ ܫܘܬܦܘܬܗܿ <EOS> <EOS> ܗܠܝܢ ܐܫܬܥܝ ܩܕܡܐܝܬ ܗܼܘ ܐܦܘܠܝܢܪܣܼ<EOS> ܘܒܟܠܗ ܡܐܡܪܗܼ<EOS>ܥܒܼܕ ܡܟܣܢܘܬܐ ܕܗܕܐ ܛܥܝܘܬܐ<EOS> ܘܒܡܐܡܪܐ ܕܬܪܝܢ ܥܠ ܫܘܠܡܗܘܢ ܕܗܠܝܢ ܐܡܼܪܼ ܗܟܢܐ<EOS> ܡܛܠ<EOS>ܠܡ ܕܩܿܪܝܢ ܠܢ ܡܣ̈ܠܝܝ ܠܢܒ̈ܝܐ ܥܠ ܕܠܐ ܩܒܿܠܢܢ ܠܢܒܝ̈ܝܗܘܢ ܕܓ̈ܠܐ ܐܡܪܝܢ ܓܝܪ ܕܗܠܝܢ<EOS>ܐܢܘܢ ܕܐܫܬܘܕܝ ܡܪܢ ܕܢܫܕܪ ܠܗܿܘ ܥܡܐܼ ܢܿܬܝܒܘܢܢ ܦܬܓܡܐ<EOS> ܐܝܟ ܕܩܕܡ ܐܠܗܐܼ<EOS> ܕܐܢ ܐܝܬ ܐܢܫ<EOS>ܡܢ ܗܿܢܘܢ ܕܒܝܬ ܡܘܢܛܢܘܣ ܘܡܢ ܗܿܢܝܢ ܢܫ̈ܐ ܕܫܿܪܝ ܠܡܡܠܘ ܕܓ̈ܠܬܐ ܕܐܬܪܕܦܘ ܡܢ ܝܗ̈ܘܕܝܐ<EOS>ܐܘ ܕܐܬܩܼܛܠܘ ܡܢ ܥܿܘ̈ܠܐܼ<EOS> ܠܝܬ ܕܝܼܢ ܐܦܠܐ ܚܕ<EOS> ܐܦܠܐ ܐܢܫ ܡܢܗܘܢ ܐܬܬܚܕ ܥܠ ܐ̈ܦܝ ܗܢܐ<EOS>ܫܡܐ ܘܐܨܛܠܒ<EOS> ܐܦ ܠܐ ܒܟܢ̈ܘܫܬܗܘܢ ܕܝܗ̈ܘܕܝܐܼ<EOS> ܚܕܐ ܡܢ ܗܠܝܢ ܢܫ̈ܝܗܘܢ ܐܬܢܿܓܕܬܿ ܐܘ<EOS>ܐܬܪܓܡܬܿ ܡܢ ܡܬܘܡ<EOS> ܒܡܘܬܐ ܕܝܢ ܐܚܪܢܐ ܡܬܐܡܪ ܥܠܝܗܘܢ ܕܡܝܬܘ<EOS> ܡܘܢܛܢܘܣ ܓܝܪ ܘܡܟܣܝܡܠܐܼ<EOS>ܗܠܝܢ ܬܪ̈ܝܗܘܢ ܐܬܬܙܝܥܘ ܗܘܘ ܡܢ ܗܿܘ ܪܘܚܐ ܡܚܒܠܢܐܼ<EOS> ܘܩܼܛܠܘ ܢܦܫܗܘܢ<EOS> ܠܐ ܗܘܐ ܐܟܚܕܐܿ<EOS>ܐܠܐܼ ܒܙܒܢܐ ܕܡܘܬܗ ܕܚܕ ܚܕ ܡܢܗܘܢ<EOS> ܘܗܢܐ ܛܒܼܐ ܐܝܬܘܗܝܼ ܕܗܟܢܐ ܡܝܬܘܿ<EOS> ܐܝܟ ܡܘܬܗ<EOS>ܕܝܗܘܕܐ ܡܫܠܼܡܢܐ<EOS> ܘܐܝܟ ܕܡܬܐܡܪܐ ܡܠܬܐ ܥܠ ܗܿܘ ܪܫܐ ܕܗܕܐ ܢܒܝܘܬܐ ܕܡܫܬܡܗܐ ܠܘܬܗܘܢ<EOS>ܕܐܝܬܘܗܝ ܬܐܕܘܛܘܣ ܗܿܘ ܕܐܝܟ ܐܦܛܪܘܦܐ ܥܒܝܕ ܗܘܐ ܠܗܘܢܼ<EOS> ܕܢܦܼܩ ܗܘܐ ܡܢ<EOS>ܪܥܝܢܗ ܘܗܝܡܢ ܠܗܿܝ ܪܘܚܐ ܕܛܥܝܘܬܐ ܕܐܝܟ ܗܿܘ ܕܠܫܡܝܐ ܡܬܥܠܐ ܘܡܫܬܠܩ<EOS> ܘܢܦܼܠ ܘܡܝܼܬܼ<EOS>ܒܝܫܐܝܬ<EOS> ܐܡܪܝܢ ܕܝܢ ܕܗܕܐܼ ܗܢܐ ܗܘܼܬ<EOS> ܐܠܐ ܕܝܢ ܥܕ ܢܚܙܐ ܐܢܚܢܢ ܐܘ ܕܐܢܬܘܢ ܬܬܛܦܝܣܘܢ<EOS>ܥܠ ܗܕܐܼ ܠܐ ܢܦܣܘܩ ܐܘ ܛܘ̈ܒܢܐܿ<EOS> ܐܘ ܓܝܪ ܗܟܢܐ ܗܝ ܐܘ ܠܐ<EOS> ܡܡܬ ܡܝܬܘ ܠܗܘܢܿ ܡܘܢܛܘܣܿ<EOS>ܘܬܐܘܕܘܛܘܣܼ ܘܡܟܣܝܡܠܐ<EOS> ܐܡܼܪ ܕܝܢ ܒܗ ܒܗܢܐ ܡܐܡܪܐܼ<EOS> ܕܨܒܘ ܗܘܘ ܐܦܣ̈ܩܘܦܐ ܩܕܝ̈ܫܐ ܕܐܝܬ<EOS>ܗܘܘ ܒܗܿܘ ܙܒܢܐ ܕܢܟܘܢܘܗܿ ܠܗܿܝ ܪܘܚܐ ܕܐܝܬ ܗܘܐ ܒܡܟܣܝܡܠܐܼ ܘܟܠܘ ܐܢܘܢ ܐܚܪ̈ܢܐܿ<EOS>ܗܿܢܘܢ ܕܡܥܕܪܝܢ ܗܘܘ ܠܗܿ ܠܗܿܝ ܪܘܚܐ<EOS> ܟܬܿܒ ܕܝܼܢ ܗܟܢܐ<EOS> ܕܠܐ ܠܡ ܬܐܡܪ ܐܝܟ ܡܠܬܗ ܕܠܘܬ<EOS>ܐܣܛܪܘܢܣ ܐܘܪܒܢܣ ܗܿܝ ܪܘܚܐ ܕܐܝܬ ܗܘܐ ܒܡܟܣܝܡܠܐܿ<EOS> ܕܡܬܕܪܦ ܐܢܐ ܠܡ ܐܝܟ ܕܐܒܐ ܡܢ ܐܡܪ̈ܐ<EOS>ܠܐ ܗܿܘܝܼܬ ܕܐܒܐ<EOS> ܡܠܬܐ ܐܝܬܝܿ ܘܪܘܚܐܼ ܘܚܝܠܐ<EOS> ܐܢ ܐܝܬ ܒܗܿ ܕܝܢ ܚܝܠܐ ܒܗܕܐ ܪܘܚܐܼ<EOS>ܒܥܿܒܕܐ ܢܬܚܘܐܼ ܘܬܿܟܣ<EOS> ܘܒܝܕ ܗܿܝ ܪܘܚܐ ܢܥܨܼܐ ܕܢܘܕܘܢ ܒܗܿ܇ ܠܐܝܠܝܢ ܕܐܬܘ ܕܢܩܒܘܢܗܿ<EOS>ܘܢܟܘܢܘܢܗܿ ܠܗܿܝ ܪܘܚܐ ܟܕ ܡܡܠܠܐܿ<EOS> ܕܐܝܬܝܗܘܢ ܗܘܘ ܐܢܫܐ ܒ̈ܢܝ ܚܐܪ̈ܐ ܘܐܦܣܩ̈ܘܦܐܿ<EOS>ܙܘܛܝܩܘܣ ܡܢ ܩܘܡܢܐ ܩܪܝܬܐ ܘܝܘܠܝܢܘܣ ܡܢ ܐܦܡܝܐܿ<EOS> ܕܠܗܘܢ ܠܗܠܝܢ ܟܠܘ ܐܢܘܢ ܗܿܢܘܢ ܕܒܝܬ<EOS>ܬܐܡܝܣܘܢ ܘܠܐ ܫܒܩܘ ܕܢܟܘܢܘܢܗܿ ܠܗܿܝ ܪܘܚܐܿ<EOS> ܘܢܚܘܘܢ ܕܐܝܬܝܗܿ ܕܕܓܠܘܬܐ ܘܡܛܥܝܐ ܠܥܡܐ<EOS>ܘܒܗ ܒܗܢܐ ܡܐܡܪܐ ܬܘܒ ܐܡܼܪ ܐܚܪ̈ܢܝܬܐ ܠܡܟܣܢܘܬܐ ܕܢܒܝܘܬܐ ܕܓܠܬܐ ܕܡܟܣܝܡܠܐܼ<EOS> ܘܐܡܼܪ ܐܦ<EOS>ܥܠ ܙܒܢܐ ܕܒܗ ܟܬܼܒ ܗܐܘ ܗܠܝܢ<EOS> ܘܡܕܟܪ ܐܦ ܡ̈ܠܐ ܕܢܒܝܘܬܗܿ ܕܒܗܝܢ ܩܨܡܬܿ<EOS>ܕܩܪܒܐ ܠܡ ܘܫܓܘܫܝܐ ܗܿܘܐܼ<EOS> ܘܡܿܟܣ ܠܗܿ ܠܕܠܓܠܘܬܗܿ ܘܐܡܿܪܼ ܗܟܢܐ<EOS> ܕܐܝܟܢܐ ܠܡ<EOS> ܠܐ ܗܐ<EOS>ܐܬܝܕܥܬܿ ܠܗܿ ܐܦ ܗܕܐ ܕܓܠܘܬܐ ܕܗܐ ܝܬܝܪ ܡܢ ܬܠܬܥܣܪ̈ܐ ܫ̈ܢܝܢ ܥܕܡܐ ܠܝܘܡܢܐ ܐܝܬ ܠܗܿ<EOS>ܕܡܝܬܬܿ ܗܕܐ ܐܢܬܬܐ ܘܠܐ ܗܼܘܐ ܩܪܒܐܿ ܠܐ ܠܟܠܗ ܥܠܡܐ ܐܦܠܐ ܒܕܘܟ ܐܠܐ ܐܦ ܠܟܪ̈ܣܛܝܢܐ<EOS>ܝܬܝܪܐܝܬ ܗܼܘܐ ܫܠܡܐ ܢܓܝܪܐ ܒܪ̈ܚܼܡܘܗܝ ܕܐܠܗܐܼ<EOS> ܘܗܠܝܢ ܕܝܼܢ ܡܢ ܡܐܡܪܐ ܕܬܪ̈ܝܢ<EOS> ܡܢ<EOS>ܡܐܡܪܐ ܕܝܢ ܕܬܠܬܐܼ ܐܣܝܡ ܩܠܝܠ ܡ̈ܠܐ ܡܛܠ ܗܿܢܘܢ ܕܡܫܬܒܗܪܝܢ܇ ܕܐܦ ܡܢܗܘܢ ܗܼܘܘ ܣܗ̈ܕܐ<EOS>ܣ̈ܓܝܐܐ<EOS> ܐܿܡܪ ܕܝܼܢ ܗܟܢܐ<EOS> ܕܡܐ ܕܒܟܠܗܝܢ ܠܡ ܐܬܟܘܢܘܿ ܘܠܝܬ ܠܗܘܢ ܡܕܡ ܕܢܐܡܪܘܢܼ<EOS>ܡܬܓܘܣܝܢ ܠܗܘܢ ܒܣ̈ܗܕܐ ܘܐܡܪܝܼܢ ܣܗ̈ܕܐ ܣ̈ܓܝܐܐ ܐܝܬ ܠܢ<EOS> ܘܗܕܐ ܬܘܝܬܐ ܗܝ ܡܗܝܡܢܬܐܼ<EOS>ܕܕܓܠܐ ܗܝ ܗܿܝ ܪܘܚܞܐ ܕܢܒܝܘܬܐ ܕܡܬܐܡܪܐ ܠܘܬܗܘܢ<EOS> ܝܬܝܪ ܡܢ ܟܠܗܝܢ ܓܝܪܼ ܗܕܐ ܗܝ ܕܠܐ<EOS>ܫܪܪܐ<EOS> ܐܦ ܡܢ ܗܪܣܝܣ ܓܝܪ ܐܚܪ̈ܢܝܬܐ ܐܝܬܼ ܕܐܝܬ ܠܗܘܢ ܣܗ̈ܕܐ ܣ̈ܓܝܐܐ<EOS> ܠܘ ܕܝܢ ܡܛܠ ܗܕܐ<EOS>ܐܡܪܝܢ ܚܢܢ ܕܛܒܐܝܬ ܐܚܝܕܝܼܢ<EOS> ܐܦ ܠܐ ܡܘܕܝܢ ܚܢܢ ܕܫܪܪܐ ܐܝܬ ܠܘܬܗܘܢ ܘܩܕܡܐܝܬ ܡܢ ܗܪܣܝܣ<EOS>ܕܡܪ̈ܩܝܘܢܐ ܕܐܡܪܝܼܢ ܕܣܗ̈ܕܐ ܣܓ̈ܝܐܐ ܐܝܬ ܠܘܬܗܘܢ<EOS> ܐܠܐ ܒܗ ܕܝܢ ܒܡܫܝܚܐ ܒܫܪܪܐܼ ܠܐ<EOS>ܡܘܕܝܢ ܒܗ<EOS> ܘܒܬܪ ܩܠܝܠܼ ܐܿܡܪ ܬܘܒ<EOS> ܘܡܛܠܗܢܐ ܠܡܼ<EOS> ܐܡܬܝ ܕܡܬܩܪܝܢ ܡܢ ܥܕܬܐ ܠܣܗܕܘܬܐ<EOS>ܐܝܠܝܢ ܕܐܝܬܝܗܘܢ ܒܗܝܡܢܬܘܐ ܕܫܪܪܐܿ ܥܡ ܣܗ̈ܕܐ ܕܗܿܢܘܢ ܕܡܬܩܪܝܢ ܡܢ ܗܪܣܝܣ ܕܦܪ̈ܘܓܝܐܼ<EOS>ܡܬܦܪܫܝܢ ܡܢܗܘܢ<EOS> ܘܟܕ ܠܐ ܡܫܬܘܬܦܝܢ ܠܗܘܢ ܡܫܬܟܠܠܝܼܢ<EOS> ܡܛܠ ܕܠܐ<EOS>ܨܒܿܝܢ ܕܢܿܗܝܡܢܘܢ ܠܗܿܝ ܪܘܚܐ ܕܐܝܬ ܒܡܘܢܛܢܘܣ ܘܒܗܠܝܢ ܢܫ̈ܐ<EOS> ܘܗܕܐܼ ܫܪܝܪܐ ܗܝ<EOS> ܐܦ<EOS>ܒܝܘ̈ܡܬܢ ܗܼܘܬ ܒܐܦܡܝܐ ܡܕܝܢܬܐ ܗܿܝ ܕܐܝܬ ܥܠ ܡܢܢܕܪܘܣ ܢܗܪܐܿ<EOS> ܒܗܿܢܘܢ ܕܒܝܬ ܓܐܝܘܣ<EOS>ܘܐܠܟܣܢܕܪܘܣ ܕܐܣܗܕܘ ܡܢ ܐܘܡܢܝܐ<EOS>ܕܫܒܬܥܣܪ ܥܠ ܡܝܠܝܛܕܣܼ ܘܥܠ ܡܐܡܪܐ ܕܐܟܬܒ<EOS>ܒܗܢܐ ܕܝܢ ܡܐܡܪܐ ܕܐܟܬܒ ܗܢܐ ܓܒܪܐ ܕܐܡܪܢܢ ܥܠܘܗܝܼ<EOS> ܡܕܟܪܼ ܐܦ ܠܡܠܝܛܕܣ<EOS>ܡܟܬܒܢܐ ܕܡܢ ܥܕܬܐܼ<EOS> ܕܟܬܼܒ ܐܦ ܗܼܘ ܡܐܡܪܐ ܠܘܩܒܠ ܗܕܐ ܡܗܪܣܝܣ<EOS> ܟܕ ܕܝܢ ܣܡ ܡܕܡ ܡܢ<EOS>ܡ̈ܠܝܗܘܢ ܡܘܿܣܦܼ ܘܐܿܡܪ<EOS> ܕܗܠܝܢ ܠܡ ܐܫܿܟܚܬ ܒܚܕ ܡܢ ܡܐܡܪ̈ܝܗܘܢܼ<EOS> ܕܩܝܡܝܢܿ ܠܘܩܒܠ ܡܐܡܪܐ<EOS>ܕܐܠܩܝܒܕܣ ܐܚܘܢ ܗܿ، ܕܒܗ ܡܚܐ ܗܐܿ<EOS> ܕܠܐ ܡܬܒܥܐ ܠܗ ܠܢܒܝܐ ܕܢܡܠܠ ܠܒܪ ܡܢ ܗܘܢܗ<EOS>ܘܒܦܣܝ̈ܩܬܐ ܟܕ ܢܚܿܬ ܒܗܿ ܒܡܠܬܗܼ<EOS> ܣܿܕܪ ܠܐܝܠܝܢ ܕܐܬܢܒܝܘ ܒܕܝܬܩܐ ܚܿܕܬܐܼ<EOS> ܕܥܡܗܘܢ ܥܡ<EOS>ܗܠܝܢ ܚܿܫܒ ܠܐܢܬܬܐ ܚܕܐ ܕܫܡܗܿ ܐܡܡܝܐܼ ܘܠܩܘܕܪܛܘܣ<EOS> ܐܿܡܪ ܕܝܼܢ ܗܟܢܐ<EOS> ܕܢܒܝܐ ܠܡ ܕܓܠܐܼ<EOS>ܠܒܪ ܡܢ ܗܘܢܗ ܗܘ<EOS> ܘܡܛܠ ܗܢܐ ܕܠܐ ܟܘܚܕܐ ܗܘܼ ܘܕܠܐ ܕܚܠܬܐ<EOS> ܡܫܿܪܐ ܕܝܢ ܒܨܒܝܢܗ ܒܠܐ<EOS>ܝܕܥܬܐܼ<EOS> ܡܬܼܗܦܟ ܕܝܢ ܕܠܐ ܒܨܒܝܢܗ ܠܫܢܝܘܬܐܼ ܐܝܟ ܕܩܿܕܡܬ ܐܡܿܪܬ<EOS> ܕܒܗܢܐ ܛܘܦܣܐܼ ܠܐ<EOS>ܡܫܟܚܝܢ ܕܢܚܘܘܢ ܕܗܼܘܐ ܚܕ ܡܢ ܢܒ̈ܝܐ<EOS> ܠܐ ܒܕܝܬܩܐ ܥܬܝܩܬܐܼ ܐܦܠܐ ܒܚܿܕܬܐܿ<EOS> ܡܢ ܐܝܠܝܢ<EOS>ܕܠܒܫܘ ܪܘܚܐ ܕܩܘܕܫܐ<EOS> ܠܐ ܠܐܕܐܼ ܘܠܐ ܠܝܗܘܕܐ<EOS> ܘܠܐ ܠܫܝܠܐܼ ܘܠܐ ܠܒܢ̈ܬܗ ܕܦܝܠܝܠܦܘܣ<EOS> ܘܠܐ<EOS>ܠܐܡܡܝܐ ܗܿܝ ܕܡܢ ܦܝܠܝܕܦܝܐܼ ܘܠܐ ܠܩܘܕܪܛܘܣ<EOS> ܐܦܠܐ ܠܚܕ ܡܢ ܐܚܪ̈ܢܐ<EOS>ܠܐ ܡܟܝܠ ܢܫܬܒܗܪܘܢ ܒܗܠܝܢ܇ ܟܕ ܠܐ ܐܝܬ ܠܗܘܢ ܥܡܗܘܢ ܚܘܫܒܢܐ<EOS> ܘܬܘܒ ܡܢ ܒܬܪ ܩܠܝܠܼ ܐܡܼܪ<EOS>ܐܢ ܓܝܪ ܠܡ ܡܢ ܒܬܪ ܩܘܕܪܛܘܣ ܘܐܡܡܝܐ ܗܿܝ ܕܡܢ ܦܝܠܕܦܝܐ ܕܐܝܟ ܕܐܡܪܝ ܗܠܝܢ܇ ܩܿܒܠ ܢܫ̈ܐ<EOS>ܕܒܝܬ ܡܘܢܛܢܘܣ ܡܘܗܒܬܐ ܕܢܒܝܘܬܐܼ ܢܿܚܘܘܢ<EOS> ܕܡܢ ܗܠܝܢ ܕܒܝܬ ܡܘܢܛܢܘܣ ܘܡܢ ܢܫ̈ܐ ܕܝܠܗܘܢܼ<EOS>ܡܢܼܘ ܩܒܿܠ<EOS> ܡܬܒܥܐ ܗܘ ܠܗܿ ܓܝܪ ܠܡܘܗܒܬܐ ܕܢܒܝܘܬܐ ܕܬܗܘܐ ܒܥܕܬܐ ܥܕܡܐ ܠܡܐܬܝܬܐ ܐܚܪܝܬܐܼ<EOS>ܐܝܟ ܕܐܡܼܪ ܫܠܝܚܐ<EOS> ܐܠܐܼ ܠܐ ܐܝܬ ܠܗܘܢ ܕܢܚܘܘܢ<EOS> ܐܪܒܥܣܪ̈ܐ ܓܝܪ ܫ̈ܢܝܢ ܐܝܬ ܡܢ ܡܘܬܗܿ<EOS>ܕܡܟܣܝܡܠܐܼ ܘܥܕܡܐ ܠܗܫܐ ܗܢܐ ܕܝܢ ܐܡܼܪܼ ܗܠܝܢ ܟܠܗܝܢ܇ ܡܠܝܛܕܣ ܕܝܢ ܗܢܐ ܕܐܡܼܪ<EOS>ܥܠܘܗܝܼ<EOS> ܐܦ ܕܘܟܪܢܐ ܕܚܘ̈ܦܛܐ ܐܚܪ̈ܢܐܼ ܫܒܼܩ ܠܢ ܥܠ ܡ̈ܠܘܗܝ ܕܐܠܗܐܿ<EOS> ܒܡܐܡܪܐ ܕܐܟܬܒ<EOS>ܠܘܩܒܠ ܚܢ̈ܦܐܿ<EOS> ܘܒܐܚܪܢܐ ܕܥܒܼܕ ܠܘܩܒܠ ܝܗܘ̈ܕܝܐ<EOS> ܘܒܬܪ̈ܝܗܘܢ ܫܪ̈ܒܐ ܡܢܗܘܢ ܘܠܗܘܢܼ<EOS>ܬܪ̈ܝܢ ܬܪ̈ܝܢ ܡܐܡܪ̈ܝܢ ܣܝܼܡܝܢ ܠܗ<EOS> ܬܘܒ ܕܝܢ ܐܦ ܡܦܩ ܒܪܘܚܐ ܥܒܝܕ ܠܗ ܠܘܩܒܠ ܚܢ̈ܦܐܼ<EOS>ܡܛܠ ܦܝܠܣܦܘܬܐ ܗܿܝ ܕܒܗܿ ܐܝܬܘܗܝ ܗܘܐ<EOS>ܕܬܡܢܬܥܣܪܼ ܕܐܝܟܢܐ ܐܟܣ ܐܦܘܠܘܢܝܘܣ ܠܗܪܣܝܣ ܕܦܪ̈ܘܓܝܐ ܘܐܝܠܝܢ ܐܕܟܪ<EOS><EOS>ܠܘܩܒܠ ܗܪܣܝܣ ܕܝܢ ܕܢܬܩܪܐ ܕܦܪ̈ܘܓܝܐܼ<EOS> ܐܦ ܐܦܘܠܘܢܝܣ ܓܒܪܐ ܡܟܬܒܢܐ ܒܪ<EOS>ܥܕܬܐ ܟܕ ܥܕܟܝܠ ܥܙܝܙܐ ܗܘܬ ܒܦܪܘܓܝܐܼ ܥܒܼܕ ܡܐܡܪܐ ܕܡܟܣܢܘܬܐ<EOS> ܘܠܗܠܝܢ ܢܒ̈ܝܬܐ<EOS>ܕܡܫܬܡܗܘܢ ܡܢܗܘܢ ܟܘܿܢ ܐܢܝܼܢ ܕܕܓ̈ܠܬܐ ܐܢܝܢ<EOS> ܘܕܘܒܪܗܘܢ ܕܪ̈ܫܢܝܗܿ ܕܗܕܐ<EOS>ܗܪܣܝܣ ܕܐܝܟܢܐ ܐܝܬܘܗܝ ܗܘܐܼ ܟܿܘܢ<EOS> ܫܼܡܥ ܕܝܢ ܠܗܝܢ ܠܡ̈ܠܐ ܕܐܿܡܪ ܥܠ ܡܘܢܛܢܘܣܼ ܗܟܢܐ<EOS>ܐܠܐ ܕܡܢܼܘ ܐܝܬܘܗܝ ܗܢܐ ܡܠܦܢܐ ܚܕܬܐܼ ܥܒ̈ܕܘܗܝ ܘܝܘܠܦܢܗ ܡܚܘܐ<EOS> ܗܢܘ ܕܐܠܦ ܫܪܝܐ ܕܙܘܘܓܐ<EOS>ܘܣܡ ܢܡܘܣܐ ܕܨܘܡܐܿ<EOS> ܗܿܘ ܕܠܦܦܘܙܐ ܘܠܛܝܡܘܢ ܐܘܪܫܠܡ ܩܼܐ ܐܢܝܢ܇ ܐܝܬܝܗܝܢ ܕܝܢ ܗܠܝܢ<EOS>ܡܕܝ̈ܢܬܐ ܙܥܘܪ̈ܝܬܐ ܕܦܪ̈ܘܓܝܐܿ<EOS> ܘܨܿܒܐ ܗܘܐ ܕܢܟܿܢܫ ܠܬܡܢ ܠܟܠ ܕܡܬܛܦܝܣܝܢ ܠܗ ܡܢ ܟܠ<EOS>ܐܬܪ܇ ܗܿܘ ܕܐܩܝܡ ܬܒܘ̈ܥܐ ܕܟܣܦܐܿ<EOS> ܘܒܫܡܐ ܕܩܘܪ̈ܒܢܐ ܐܬܦܿܪܣ ܕܢܣܒ ܫܘܚܕܐܿ<EOS> ܗܿܘ ܕܡܕܐܬܐ<EOS>ܝܗܿܒ ܗܐܘ ܠܐܝܠܝܢ ܕܡܟܪܙܝܢ ܝܘܠܦܢܗܿ<EOS> ܕܒܝܕ ܝܥܢܘܬܗܘܢ ܢܫܬܪܪ ܝܘܠܦܢܐ ܕܡܠܬܗ ܗܠܝܢܕܝܢ<EOS>ܐܡܼܪܼ ܥܠ ܡܘܛܢܘܣ<EOS> ܘܥܠ ܢܒ̈ܝܬܗ ܕܝܢ ܟܕ ܢܚܿܬ ܒܗܿ ܒܡܠܬܗ ܟܬܿܒܼ ܗܟܢܐ<EOS> ܕܡܚܘܝܢ ܐܢܚܢܢ<EOS>ܠܡ ܩܕܡܐܝܬ ܥܠܝܗܝܢ ܥܠ ܗܠܝܢ ܢܒܝ̈ܬܗܼ<EOS> ܕܡܢ ܕܐܬܼܡܠܝ ܪܘܚܐ ܕܫܘܩܪܐܼ ܫܒܼܩ ܠܒ̈ܥܠܝܗܝܢ<EOS>ܐܿܝܟܢܐ ܗܟܝܠ ܡܕܓܠܝܢ ܥܠ ܦܪܝܣܩܐ ܘܩܿܪܝܢ ܠܗܿ ܒܬܘܠܬܐ<EOS> ܘܬܘܒ ܡܘܣܦܼ ܘܐܡܿܪ<EOS> ܝܿܕܥ ܐܢܬ<EOS>ܕܟܠܗܘܢ ܟܬ̈ܒܐ ܟܿܠܝܢ ܠܢܒܝܐܼ ܕܠܐ ܢܣܒ ܫܘܚܕܐ ܘܟܣܦܐ<EOS> ܡܐ ܕܚܿܙܐ ܐܢܐ ܗܟܝܠ ܠܢܒܝܬܐ<EOS>ܕܢܣܼܒܬܿ ܕܗܒܐ ܘܣܐܡܐ ܘܢܚ̈ܬܐ ܛܒ̈ܐܼ ܐܿܝܟܢܐ ܠܐ ܐܫܬܼܐܠ ܡܢܗܿ<EOS> ܘܬܘܒ ܟܕ ܢܚܿܬ ܒܗܿ<EOS>ܒܡܠܬܐܼ<EOS> ܐܡܼܪ ܥܠ ܚܕ ܡܘܕܝ̈ܢܝܗܘܢܼ ܗܟܢܐ<EOS> ܕܬܘܒ ܠܡ ܐܦ ܬܡܝܣܘܢ ܗܿܘ ܕܡܥܼܛܦ ܗܘܐ<EOS>ܥܠܘܒܘܬܐ ܒܐܣܟܡܐ ܕܫܘܿܐ ܠܡܬܩܒܠܘ ܗܿܘ ܕܠܐ ܫܩܼܠ ܗܘܐ ܐܬ݀ܐ ܕܡܘܕܝܢܘܬܐܿ ܐܠܐ ܒܟܣܦܐ<EOS>ܣܓܝܐܐܼ<EOS> ܐܢܝܚ ܗܘܐ ܡܢܗ ܐܣܘܪ̈ܐ<EOS> ܕܟܕ ܘܿܠܐ ܗܘܐ ܗܘܐ ܕܢܬܡܟܟ ܪܥܝܢܗ ܡܛܠ<EOS>ܗܕܐܼ ܐܝܟ ܣܗܕܐ ܡܫܬܒܗܪ ܗܘܐܿ<EOS> ܘܐܡܪܚ ܕܢܬܕܡܐ ܠܫܠܝܚܐ ܘܢܟܬܘܒ ܐܓܪܬܐ ܩܬܘܠܝܩܐܿ<EOS> ܕܢܬܠܡܕ<EOS>ܠܐܝܠܝܢ ܕܝܬܝܪ ܡܢܗ ܗܝܡܢܘ ܗܘܘ ܕܢܬܕܪܫܘܢ ܥܡܗ ܒܡ̈ܠܐ ܣܪ̈ܝܩܬܐܿ<EOS> ܘܢܓܕܦܘܢ ܥܠ ܡܪܢ ܘܥܠ<EOS>ܫܠܝܚ̈ܘܗܝ ܘܥܠ ܥܕܬܐ ܩܕܝܫܬܐ<EOS> ܘܥܠ ܐܚܪܢܐ ܬܘܒ ܗܿܘ ܕܡܝܩܪ ܗܘܐ ܡܢܗܘܢ ܐܝܟ ܣܗܕܐܼ ܗܟܢܐ<EOS>ܐܡܼܪ<EOS> ܕܠܐ ܠܡ ܢܐܡܪ ܥܠ ܣܓ̈ܝܐܐܼ<EOS> ܬܐܡܪ ܠܢ ܒܝܬܐ ܥܠ ܐܠܟܣܢܕܪܘܣ ܗܿܘ ܕܩܿܪܐ ܗܘܐ ܢܦܫܗ<EOS>ܣܗܕܐܿ<EOS> ܗܿܘ ܕܥܡܗ ܡܫܬܿܪܝܐ ܗܘܬ܇ ܗܿܘ ܕܣܓܕܝܢ ܠܗ ܐܦ ܠܗܿ ܣܓ̈ܝܐܐ<EOS> ܗܿܘ ܕܥܠ ܬܚ̈ܠܘܨܘܗܝ<EOS>ܘܡܪܚܘܬܗ ܘܐܚܪ̈ܢܝܬܐ ܕܡܛܠܗܝܢ ܐܬܕܝܼܢ<EOS> ܠܘ ܐܢܚܢܢ ܡܬܒܥܐ ܕܢܐܡܪܼ ܐܠܐ ܦܘܠܫܬܐ ܕܐܣܬܐ<EOS>ܡܢܼܘ ܗܟܝܠ ܠܡܢܼܘ ܫܒܼܩ ܚܛ̈ܗܐ<EOS> ܢܒܝܐ ܫܒܼܩ ܬܚ̈ܠܘܨܘܗܝ ܠܣܗܕܐܼ<EOS> ܐܘ ܣܗܕܐ ܠܢܒܝܐ ܫܒܼܩ<EOS>ܥܠܘܒܘܬܗ<EOS> ܟܕ ܓܝܪ ܡܪܢ ܐܡܼܪ ܕܠܐ ܬܩܼܢܘܢ ܕܗܒܐ ܘܟܣܦܐܿ ܘܠܐ ܬܪ̈ܬܝܢ ܟܘܢܝܢܝܼܢ<EOS> ܗܠܝܼܢ<EOS>ܒܣܩܘܒܠܐ ܕܟܠܗܝܢ ܡܣܼܟܠܝܢ܇ ܒܗܠܝܢ ܩܢ̈ܝܢܐ ܕܦܣܩ ܥܗܠܝܗܘܢ<EOS> ܡܚܘܝܢ ܐܢܚܢܢ ܓܝܪ ܥܠ ܗܿܢܘܢ<EOS>ܕܡܬܩܪܝܢ ܠܘܬܗܘܢ ܣܗ̈ܕܐ ܘܢܒ̈ܝܐܼ<EOS> ܕܠܘ ܒܠܚܘܕ ܡܢ ܥܬܝܪ̈ܐܼ<EOS> ܐܠܐ ܐܦ ܡܢ ܡܣ̈ܟܢܐ ܘܡܢ<EOS>ܝܬ̈ܡܐܼ ܘܡܢ ܐܪ̈ܡܠܬܐ ܓܒܿܝܢ ܡ̈ܥܐ<EOS> ܐܢ ܕܝܢ ܐܝܬ ܠܗܘܢ ܬܘܟܠܢܐ ܢܩܘܡܘܢ ܒܗܕܐܼ<EOS> ܘܿܢܣܝܡܘܢ<EOS>ܦܣܩܐ ܕܐܝܢ ܐܬܟܘܢܘܿ<EOS> ܐܦܢ ܕܡܢ ܗܫܐ ܢܫܼܠܘܢ ܡܢ ܣܟ̈ܠܘܬܗܘܢ<EOS> ܡܬܒܥܐ ܓܝܪ ܕܢܬܼܒܩܘܢ<EOS>ܦܐܪ̈ܘܗܝ ܕܢܒܝܐ<EOS> ܡܢ ܦܐܪ̈ܘܗܝ ܓܝܪ ܡܬܝܕܥ ܐܝܠܢܐ<EOS> ܕܬܗܘܐ ܕܝܢ ܝܕܝܥܐ ܠܐܝܠܝܢ ܕܨܒܿܝܢ<EOS>ܕܢܐܠܦܘܢ ܥܠ ܐܠܟܣܢܕܘܣܼ ܢܚܘܐ ܦܫܝܩܐܝܬ<EOS> ܐܬܕܝܢ ܗܢܐ ܡܢ ܐܡܠܝܘܣ ܦܪܘܢܛܘܢ<EOS>ܐܢܬܘܦܛܐ ܕܐܦܣܘܣܼ<EOS> ܠܘ ܡܛ ܫܡܐܿ ܐܠܐܼ ܡܛܠ ܬܚ̈ܠܘܨܐ ܕܡܡܪܚ ܗܘܐ ܘܥܒܿܕ<EOS> ܘܟܕ ܗܘܼܐ ܟܦܘܪܐ<EOS>ܘܝܡܼܐ ܘܕܓܠ ܒܫܡܗ ܕܡܪܢ ܘܐܛܥܝ ܠܡܗܝ̈ܡܢܐ ܕܬܡܢ ܘܥܕܬܗ ܡܢ ܐܝܟܐ ܕܐܝܬܘܗܝ ܗܘܐ ܠܐ<EOS>ܩܿܒܠܬܗ ܡܛܠ ܕܠܣܛܐ ܗܘܐܼ<EOS> ܐܝܠܝܢ ܕܨܿܒܝܢ ܕܢܐܠܦܘܢ ܡܛܠܬܗܼ<EOS> ܐܝܬ ܠܗܘܢ ܒܝܬ ܐܪ̈ܟܼܐ<EOS>ܕܐܣܝܐܿ<EOS> ܗܿܘ ܕܠܐ ܝܕܥܿ ܠܗܿ ܗܢܐ ܢܒܝܐܿ<EOS> ܟܕ ܠܘܬܗܿ ܗܘ ܫ̈ܢܝܐ ܣܓܐ̈ܬܐ<EOS> ܠܗܢܐ ܡܟܣܝܢ<EOS>ܐܢܚܢܢ ܠܗܿ ܘܒܐܝܕܗܼ ܐܦ ܠܩܢܝܢܗ<EOS> ܘܡܟܣܝܢ ܚܢܢ ܠܗܢܐ ܢܒܝܐ ܒܕܡܘܬܗܼ ܘܡܫܟܚܝܢ ܚܢܢ ܕܢܚܘܐ<EOS>ܠܥܝܢ ܣܓ̈ܐܐ<EOS> ܘܐܢ ܕܝܢ ܬܟܝܠܝܼܢ ܢܣܝܒܪܘܢܗܿ ܠܡܟܣܢܘܬܐ<EOS> ܬܘܒ ܕܝܢ ܒܕܘܟܬܐܐܚܪܬܐ ܒܗ<EOS>ܒܡܐܡܪܐܼ<EOS> ܥܠ ܗܿܢܘܢ ܢܒ̈ܝܐ ܕܡܫܬܒܗܪܝܢ ܒܗܘܢ ܡܘܣܦ ܘܐܿܡܪܼ ܗܟܢܐ<EOS> ܐܢ ܟܦܪܝܢ ܠܡ ܕܠܐ<EOS>ܢܣܒܝܢ ܢܒܝ̈ܝܗܘܢ ܫܘܚܕܐ<EOS> ܗܼܝ ܗܕܐܼ ܢܿܘܕܘܢ<EOS> ܕܐܢ ܐܬܟܘܢܘ ܕܢܣܒܘܼ ܠܝܬ ܐܢܘܢ ܢܒ̈ܝܐ<EOS>ܘܪܒܘ ܣܗܕܘܢ ܕܗܠܝܼܢ ܐܢܐ ܡܩܼܝܡ ܐܢܐ ܙܕܩܿ ܕܝܼܢ ܕܟܠܗܘܢ ܦܐܪ̈ܘܗܝ ܕܢܒܝܐ ܕܢܬܼܒܩܘܢ<EOS>ܐܿܡܪ ܠܝ ܗܟܝܠ<EOS> ܢܒܝܐ ܡܣܼܬܚܐܼ<EOS> ܢܒܝܐ ܡܨܛܒܬܼ<EOS> ܢܒܝܐ ܪܚܿܡܡ ܨܒܬܐܼ<EOS> ܢܒܝܐ ܒܛܒ̈ܠܝܬܐ<EOS>ܘܒܒܘ̈ܠܘܬܐ ܡܫܬܥܐܼ<EOS> ܢܒܝܐ ܡܘܙܦܼ<EOS> ܗܠܝܢ ܢܿܘܕܘܢܼ ܕܐܢ ܫܠܝܛ ܕܢܣܬܥܪܢ ܐܘ ܠܐ<EOS> ܐܢܐ ܕܝܢ<EOS>ܡܚܘܐ ܐܢܐܼ ܕܐܣܬܥܪ ܠܘܬܗܘܢ<EOS> ܘܗܼܘ ܟܕ ܗܼܘ ܐܦܠܘܢܝܘܣ ܒܗ ܒܗܢܐ ܡܐܡܪܐ ܡܫܿܬܥܐܼ<EOS>ܕܐܪ̈ܒܥܝܢ ܫܢ̈ܝܼܢ ܥܕܡܐ ܠܟܬܒܗ ܕܗܢܐ ܡܐܡܪܐ ܐܝܬ ܗ̈ܘܝܿ<EOS> ܡܢ ܕܐܩܦ ܡܘܢܛܢܘܣ ܒܗܕܐ<EOS>ܕܡܣܼܬܒܪܐ ܢܒܝܘܬܐ<EOS> ܘܬܘܒܼ ܐܡܼܪ<EOS> ܕܙܘܛܝܩܘܣ ܗܿܘ ܕܐܕܟܪܗܿ ܗܘܐ ܡܟܬܒܢܐ<EOS>ܩܕܡܝܐܼ ܕܟܕ ܥܒܕܐ ܗܘܬ ܢܦܫܗܿ ܕܡܬܢܒܝܐ ܗܘܐ ܡܟܣܝܡܠܐ ܒܦܦܘܙܐܼ<EOS> ܩܡ ܗܘܐ ܕܢܿܟܣ ܠܗܿܝ ܪܘܚ<EOS>ܕܡܬܚܦܛܐ ܗܘܬ ܒܗܼܿ<EOS> ܘܟܠܐܘܗܝ ܗܘܘ ܗܿܢܘܢ ܕܐܝܬ ܗܘܐ ܠܗܘܢ ܬܪܥܝܬܗܿ<EOS> ܡܕܟܪ ܕܝܼܢ ܐܦ<EOS>ܠܬܐܪܣܐ ܣܗܕܐ ܕܗܼܐܘ ܒܗܿܘ ܙܒܢܐ<EOS> ܐܡܿܪ ܗܐ ܕܝܢ ܬܘܒܼ ܐܝܟ ܕܡܢ ܡܫܠܡܢܘܬܐ<EOS> ܕܦܿܩܕ ܗܘܐ ܠܡ<EOS>ܦܪܘܩܢ ܠܫ̈ܠܝܚܘܗܝ<EOS> ܕܬܪܬܥܣܪ̈ܐ ܫ̈ܢܝܼܢ ܠܐ ܢܪܚܩܘܢ ܡܢ ܐܘܪܫܠܡ<EOS> ܡܬܚܫܚ ܕܝܢ ܠܣܗܕܘܬܐܼ ܡܢ<EOS>ܓܠܝܘܢܗ ܕܝܘܚܢܢ<EOS> ܘܡܫܿܬܥܐܼ ܕܐܦ ܡܝܬܐ ܐܩܝܡ ܝܘܚܢܢ ܒܚܝܠܐ ܕܐܠܗܐ ܒܐܦܣܘܣ<EOS> ܘܐܚܪ̈ܢܝܬܐ<EOS>ܐܡܼܪܼ ܕܒܗܝܢ ܟܘܢ ܡܠܝܐܝܬ ܠܗܕܐ ܗܪܣܝܣ ܕܐܡܪܢܢ ܥܠܝܗܿ<EOS> ܗܠܝܢ ܐܡܼܪ ܐܦܘܠܘܢܝܘܣ <EOS> <EOS>ܕܬܬܥܣܪܼ<EOS> ܕܡܢܐ ܐܡܼܪ ܣܪܦܝܘܢ ܥܠ ܗܪܣܝܣ ܕܦܪ̈ܘܓܝܐ<EOS>ܥܠ ܡܕܡ ܕܐܡܼܪ ܕܝܢ ܐܦܘܠܝܢܪܣ ܠܘܩܒܠ ܗܕܐ ܗܪܣܝܣ ܕܦܪ̈ܘܓܐܼ ܡܕܟܪ ܠܗ<EOS>ܣܪܦܝܘܢ ܐܦܩܣܩܦܐܿ<EOS> ܕܗܘܼܐ ܒܬܪ ܡܟܣܝܡܝܢܘܣ ܒܥܕܬܐ ܕܐܢܛܝܘܟܝܐ<EOS> ܡܕܟܪ ܠܗ ܕܝܼܢ ܒܐܓܪܬܐ<EOS>ܕܝܠܗ ܕܟܬܼܒ ܠܩܪܣܩܘܣ ܘܦܘܢܛܝܘܣܿ ܕܒܗܿ ܟܘܢ ܐܦ ܗܼܘ ܠܗܕܐ ܗܪܣܝܣ<EOS> ܘܐܘܣܦ ܘܐܡܼܪ ܒܗܼܿ<EOS>ܕܡܛܠ ܠܡ ܕܬܗܘܘܢ ܝܕܥܝܢ ܕܕܓܠܘܬܐ ܕܗܝܿ ܕܡܬܩܪܝܐ ܢܒܝܘܬܐ ܚܿܕܬܐ ܡܣܒܠܐ ܗܝ ܡܥܒܕܢܘܬܗܿ<EOS>ܠܟܠܗܿ ܐܚܘܬܐ ܕܐܝܬ ܒܟܠܗ ܥܠܡܐܼ<EOS> ܕܫܿܕܪܬ ܠܟܘܢܼ ܐܦ ܟܬܝ̈ܒܬܐ ܕܩܠܘܕܝܘܣ ܐܦܘܠܝܢܪܣ ܛܘܒܢܐ<EOS>ܐܦܣܩܘܦܐܿ<EOS> ܕܐܝܬ ܗܘܐ ܒܐܝܪܘܦܘܠܝܣ ܕܐܣܝܐ<EOS> ܒܗܕܐ ܕܝܢ ܓܪܬܗ ܕܣܪܦܝܘܢܼ ܐܦ ܪܘܫܡܐ<EOS>ܕܐܦܣ̈ܩܘܦܐ ܣܓ̈ܝܐܐ ܪܫܝܡܝܢ ܒܗܿ<EOS> ܕܐܝܬ ܡܢܗܘܢܼ ܕܗܟܢܐ ܪܫܼܡܘ<EOS>ܐܘܪܠܝܘܣ ܩܪܝܝܢܘ ܣܗܕܐܼ<EOS> ܡܨܠܐ ܐܢܐܼ ܕܬܗܘܘܢ ܚܠܝܡܝܢ<EOS> ܐܚܪܢܐ ܕܝܢ ܒܗܢܐ ܛܘܦܣܐܼ<EOS>ܐܘܪܠܝܘܣ ܦܘܦܠܝܘܣ ܝܘܠܝܢܘܣ ܐܦܣܩܘܦܐ ܡܢ ܕܝܒܠܬܘܣ ܕܬܪܩܐܼ<EOS> ܚܝ ܗܘܐ ܐܠܗܐ ܕܒܫܡܝܐܼ<EOS>ܕܣܘܛܘܣ ܛܘܒܢܐ ܗܿܘ ܕܐܝܬ ܒܐܢܢܝܟܠܘܣ ܨܒܼܐ ܕܢܦܩ ܫܐܕܐ ܕܐܝܬ ܒܦܪܝܣܩܐܼ<EOS> ܘܠܐ ܫܒܩܘܗܝ<EOS>ܢ̈ܣܒܝ ܒܐ̈ܦܐ<EOS> ܐܦ ܕܐܦܣܩ̈ܘܦܐ ܕܣܓܝܐܝܢ ܒܡܢܝܢܐ ܘܫܠܡܝܢ ܠܗܠܝܢ܇ ܪܫܼܡܘ ܟܬܝܒ̈ܬܗܘܢ ܒܗܕܐ<EOS>ܐܓܪܬܐ<EOS> ܗܠܝܢ ܕܝܼܢ ܗܟܢܐ ܐܝܬܝܗܝܢ ܗ̈ܘܝ<EOS>ܕܥܣܪܝܼܢ ܕܟܡܐ ܐܡܼܪ ܐܝܪܢܐܘܣ ܒܟܬ̈ܝܒܬܐ ܠܘܩܒܠ ܣ̈ܕܩܐ ܕܐܝܬ ܗܘܘ<EOS>ܒܪܗܘܡܐ<EOS>ܐܝܬ ܗܘܐ ܕܝܢ ܒܪܗܘܡܐ ܐܢܫܐ ܕܡܫܚܠܦܝܢ ܫܪܪܐ ܕܢܡܘ̈ܝܗܿ ܕܥܕܬܐܼ<EOS>ܐܝܪܢܐܘܣ ܕܝܼܢ ܟܬܼܒ ܐܓܪ̈ܬܐ ܡܦܪ̈ܫܬܐ<EOS> ܒܚܕܐ ܕܝܢ ܟܬܼܒ ܥܠܝܗܿ ܠܘܩܒܠ ܒܠܣܛܘܣ ܡܛܠ<EOS>ܣܕܩܐܼ<EOS> ܒܐܚܪܬܐ ܕܝܼܢ ܠܘܩܒܠ ܦܠܘܪܝܘܣ ܥܠ ܚܕ ܫܘܪܝܐܿ<EOS> ܘܕܐܠܗܐ ܠܘ ܥܒܘܕܐ ܗܘ ܕܒܝ̈ܫܬܐ<EOS>ܩܐܡ ܗܘܐ ܓܝܪ ܗܢܐܼ ܥܠ ܐ̈ܦܝ ܗܕܐ ܬܪܥܝܬܐ<EOS> ܘܬܘܒ ܡܛܘܠܬܗܼ ܕܐܬܓܪܦ ܗܘܐ ܠܗ ܠܛܥܝܘܬܐ ܕܒܝܬ<EOS>ܘܠܢܛܝܢܘܣ<EOS> ܐܦ ܥܠ ܬܡ̈ܝܢܝܐ ܣܡ ܡܐܡܪܐ ܒܚܘܦܛܐ ܐܝܪܢܐܘܣ ܕܒܗ ܪܫܿܡܼ<EOS> ܕܐܕܪܟ ܗܘ ܡܝܒܠܢܘܬܐ<EOS>ܩܕܡܝܬܐ ܕܫ̈ܠܝܚܐ<EOS> ܘܒܫܘܠܡܗ ܕܗܢܐ ܡܐܡܪܐ ܪܘܫܡܐ ܐܚܪܢܐ ܕܐܫܿܟܚܬܿ<EOS> ܘܿܠܐ ܗܘ ܕܢܬܼܢܝܘܗܝ<EOS>ܒܗܢܐ ܟܬܒܐ<EOS> ܐܝܬ ܒܗ ܕܝܼܢ ܗܟܢܐ<EOS> ܕܡܘܡܐ ܐܢܐ ܠܟ ܠܡ ܠܐܝܢܐ ܕܟܬܿܒ ܗܢܐ<EOS>ܟܬܒܐ ܒܡܪܢ ܝܘܫܥ ܡܫܝܚܐ ܘܒܡܐܬܝܬܗ ܫܒܝܚܬܐ ܗܿܝ ܕܒܗܿ ܐܬܿܐ ܕܢܕܘܢ ܚܝܗܐ ܘܡܝ̈ܬܐܼ<EOS>ܕܬܦܚܡܝܘܗܝ ܗܢܐ ܕܟܿܬܼܒܬܼ ܘܬܬܩܢܝܘܗܝ ܥܠ ܗܢܐ ܨܚܚܐ ܡܢ ܐܝܟܐ ܕܟܬܒܬܝܗܝ<EOS> ܘܒܒܛܝܠܘܬܐ ܐܦ<EOS>ܠܗܿ ܠܗܕܐ ܡܘܡܬܐ ܬܟܬܘܒܼ<EOS> ܘܬܣܝܡܝܗܿ ܒܗܿܘ ܟܬܒܐ ܕܟܿܬܼܒܬ<EOS> ܘܗܠܝܢ ܕܝܼܢ ܠܝܘܬܪܢܐ ܐܬܐܡܪ<EOS>ܡܢ ܗܿܘ ܓܒܪܐ<EOS> ܬܢܿܝܢܢ ܕܝܢ ܐܢܚܢܼܢ ܕܬܗܘܐ ܠܢ ܬܚܘܝܬܐ ܡܫܠܡܝܬܐ ܕܚܘܦܛܐܿ<EOS> ܕܝܨܝܦܘܬܗܘܢ<EOS>ܕܗܿܢܘܢ ܐܢܫܐ ܩܕܝ̈ܫܐ ܘܩܕܡ̈ܝܐ<EOS> ܒܗܿܝ ܕܝܢ ܐܓܪܬܐ ܕܐܡܪܢܢ ܥܠܝܗܿ ܕܟܬܼܒ ܠܦܠܘܪܝܢܘܣ ܗܼܘ<EOS>ܐܝܪܢܐܘܣܼ<EOS> ܡܼܕܟܪ ܠܗ ܬܘܒ ܢܩܦܗ ܕܥܡ ܦܘܠܝܩܪܦܘܣ ܘܐܿܡܪ ܗܟܢܐܼ ܬܟܝܠܐܝܬ<EOS> ܕܗܠܝܢ ܠܡ<EOS>ܝܘ̈ܠܦܢܐܼ ܠܐ ܫܠܡܝܢ ܠܥܕܬܐ<EOS> ܘܒܪܘܫܥܐ ܪܒܐ ܪܡܿܝܢ ܠܗ ܠܐܝܢܐ ܕܡܬܛܦܝܣ ܠܗܘܢ<EOS> ܗܠܝܢ<EOS>ܝܘ̈ܠܦܢܐܼ ܐܦܠܐ ܗܪ̈ܛܝܩܘ ܕܠܒܪ ܡܢ ܥܕܬܐ ܐܡܪܚܘ ܕܡܡܬܘܡ ܕܢܡܠܠܘܢ ܐܢܘܢ<EOS> ܗܠܝܢ ܝܘ̈ܠܦܢܐܼ<EOS>ܩܫ̈ܝܫܐ ܕܗܼܘܘ ܩܕܡܝܢ܇ ܗܿܢܘܢ ܕܗܼܘܘ ܬܠܡ̈ܝܕܝܗܘܢ ܕܫ̈ܠܝܚܐܼ ܠܐ ܐܫܠܡܘ ܠܟ<EOS> ܚܙܝܬܟ ܓܝܪ<EOS>ܟܕ ܛܠܝܐ ܐܼܢܐ ܒܐܣܝܐ ܬܚܬܝܬܐ ܠܘܬ ܦܘܠܝܩܪܦܘܣ ܒܕܪܬܐ ܕܒܣܝܠܝܩܐܼ<EOS> ܘܫܒܝܚܐܝܬ ܡܬܿܕܒܪ<EOS>ܗܘܝܬܼ ܘܡܬܚܦܛ ܗܘܝܬ ܕܬܬܠ ܒܘܩܝܢܐ ܠܘܬܗ<EOS> ܝܬܝܪܐܝܬ ܓܝܪ ܥܗܕܢܐ ܠܗܠܝܢ ܕܒܗܿܘ ܙܒܢܐܼ ܐܘ<EOS>ܠܗܠܝܢ ܕܗܫܐ ܡܣܬܥܪܢ<EOS> ܝܘܠܦܢܐ ܓܝܪ ܕܒܛܠܝܘܬܐܼ<EOS> ܥܡܗܿ ܥܡ ܢܦܫܐ ܪܒܿܐܼ ܘܡܬܚܠܛ ܒܗܿ<EOS>ܘܡܛܠܗܢܐ ܡܫܟܚ ܐܢܐ ܕܐܡܪ ܐܦ ܕܘܟܬܐ ܕܝܬܿܒ ܗܐ ܒܗܿ ܘܡܿܠܦ ܛܘܒܢܐ ܦܘܠܝܩܪܦܘܣܿ<EOS>ܘܡܦܩ̈ܢܘܗܝ ܘܡܥ̈ܠܢܘܗܝܿ<EOS> ܘܕܡܘܬܐ ܕܕܘܒܪܗ ܘܚܙܬܐ ܕܓܘܫܡܗܿ<EOS> ܘܝܘܠܦܢܐ ܕܡܠܦ ܗܘܐ ܠܥܡܐܿ<EOS>ܘܗܘܦܟܐ ܕܡܬܿܗܦܟ ܗܘܐ ܥܡ ܝܘܚܢܢ ܘܥܡ ܐܚܪ̈ܢܐ ܕܚܙܘ ܠܡܪܢ ܐܝܟ ܕܡܫܿܬܥܐ<EOS>ܗܘܐܿ<EOS> ܘܕܐܝܟܢܐ ܡܬܕܟܪ ܗܘܐ ܡܠܝ̈ܗܘܢܿ<EOS> ܘܕܐܝܠܝܢ ܫܼܡܥ ܗܘܐ ܡܢܗܘܢ ܥܠ ܡܪܢ ܘܥܠ ܚܝ̈ܠܐ<EOS>ܕܣܿܥܪ ܗܘܐ ܘܥܠ ܝܘܠܦܢܗܿ<EOS> ܕܡܢܗܘܢ ܡܢ ܗܿܢܘܢ ܕܚܙܘ ܒܥܝ̈ܢܝܗܘܢ ܠܡܠܬܐ ܚܝܬܐ ܩܒܿܠ ܗܘܐ<EOS>ܦܘܠܝܩܪܦܘܣܿ<EOS> ܘܡܫܬܿܥܐ ܗܘܐ ܥܠ ܟܠܗܝܢ ܕܫܠܡܢ ܠܟܬ̈ܒܐ<EOS> ܗܠܝܢ ܐܦ ܒܗܿܘ ܙܒܢܐ ܡܛܠ ܚܢܢܼܗ<EOS>ܕܐܠܗܐ ܕܗܼܘܐ ܥܠܝܼ<EOS> ܚܦܝܛܐܝܬ ܫܿܡܥ ܗܿܘܝܬܼ ܘܣܐܡ ܗܿܘܝܬ ܠܗܝܢ ܒܥܘܗܕܢܢܐ<EOS> ܠܘ ܒܩܪܛܣܐܿ<EOS>ܐܠܐܼ ܒܠܒܝ<EOS> ܘܐܡܝܢܐܝܬ ܒܛܝܒܘܬܗ ܕܐܠܗܐܼ ܚܒܝܒܐܝܬ ܡܬܥܗܕ ܐܢܐ ܠܗܝܢ<EOS> ܘܡܫܟܚ ܐܢܐ ܕܐܣܼܗܕ<EOS>ܩܕܡ ܐܠܗܐܼ<EOS> ܕܐܢ ܫܿܡܥ ܗܘܐ ܡܕܡ ܕܕܡܿܐ ܠܗܠܝܢ ܗܿܘ ܛܘܒܢܐ ܩܫܝܫܐ ܕܡܢ ܫ̈ܠܝܚܐܼ<EOS> ܩܿܥܐ<EOS>ܗܘܐ ܘܡܣܿܟܪ ܗܘܐ ܐ̈ܕܢܘܗܝܼ ܘܐܝܟ ܥܝܕܐ ܐܿܡܪ ܗܘܐܿ<EOS> ܐܘ ܐܠܗܢ ܛܿܒܐܿ<EOS> ܠܐܝܠܝܢ ܙܒ̈ܢܐ<EOS>ܢܛܪܬܢܝ ܕܐܗܘܐ ܡܣܝܒܪ ܗܠܝܢ<EOS> ܘܥܿܪܩ ܗܘܐܼ ܐܦ ܡܢ ܕܘܟܬܐ ܕܩܐܡ ܗܘܐ ܒܗܿ ܐܘ ܝܬܿܒ ܗܘܐ<EOS>ܒܗܿ܇ ܐܢ ܫܿܡܥ ܗܘܐ ܕܐܝܟ ܗܠܝܢ ܡ̈ܠܐ<EOS> ܘܐܦ ܡܢ ܐܓܪ̈ܬܗ ܕܟܬܼܒ ܐܘ ܠܥܕ̈ܬܐ ܕܩܪܝܒܢ ܠܗ<EOS>ܕܢܫܪܪ ܐܢܝܢܿ ܐܘ ܠܐ̈ܢܫܝܢ ܡܢ ܐܚ̈ܐ ܕܢܠܦ ܐܢܘܢ ܘܢܓܪܓ ܐܢܘܢܼ<EOS> ܡܫܟܚܐ ܗܝ ܡܬܝܕܥܐ ܗܕܐ<EOS>ܕܐܿܡܪܬ<EOS> ܗܠܝܢ ܐܡܼܪ ܐܝܪܢܐܘܣ<EOS>ܕܥܣܪܝܢ ܘܚܕܼ ܕܐܝܟܢܐ ܐܣܗܕ ܐܦܠܘܢܝܣ ܒܪܗܘܡܐ <EOS>ܒܙܒܢܐ ܕܝܢ ܕܡܠܟܘܬܗ ܕܩܘܡܘܕܘܣ ܐܬܼܗܦܟ ܗܘܐ ܪܕܘܦܝܐܿ<EOS> ܘܗܼܘܐ ܫܝܢܐ<EOS>ܒܗܝܠܐ ܒܛܝܒܘܬܗ ܕܐܠܗܐ ܠܟܠܗܝܢ ܥܕ̈ܬܐ ܕܐܝܬ ܒܟܠܗ ܥܠܡܐܿ<EOS> ܟܕ ܝܘܠܦܢܐ ܕܚܝ̈ܐ ܡܢ ܟܠܗ<EOS>ܓܢܣܐ ܕܒ̈ܢܝ ܐܢܫܐ ܐܦܢܝ ܗܘܐ ܟܠ ܢ̈ܦܫܢ ܠܦܘܠܚܢܐ ܕܕܚܠܬ ܐܠܗܐܿ<EOS> ܐܝܟܢܐ<EOS>ܕܐܦ ܡܢ ܝܕܝ̈ܥܐ ܕܐܝܬ ܗܘܘ ܒܪܗܘܡܐ ܒܥܘܬܪܐ ܘܒܛܘܗܡܐ ܣܓܝܐܐ ܐܬܦܼܢܝܘ ܗܘܘ ܠܚܝ̈ܝܗܘܢ܇ ܥܡ<EOS>ܟܠ ܒ̈ܢܝ ܒܬ̈ܝܗܘܢ ܘܒ̈ܢܝ ܛܘܦܗܡܗܘܢ<EOS> ܠܐܿ ܕܝܢ ܐܫܟܚ ܗܘܐ ܫܐܕܐ ܚܣܿܡܐ ܕܣܿܢܐ ܫܦܝܪ̈ܬܐ<EOS>ܕܢܣܝܒܪ<EOS> ܐܠܐ ܐܬܦܪܣ ܗܘܐ ܕܢܠܒܼܫ ܠܩܘܒܠܢ ܬܘܒ ܨܢ̈ܥܬܐ ܡܦܪ̈ܫܬܐ ܘܠܐܦܠܘܢܝܣ ܓܒܪܐ ܕܡܫܡܗ<EOS>ܗܘܐ ܒܡܗܝ̈ܢܐ ܕܐܝܬ ܗܘܐ ܒܗܿܘ ܙܒܢܐ ܒܡܪܕܘܬܐ ܘܚܟܡܬܐ ܐܝܬܝܗ ܠܕܝܢܼܐܿ<EOS> ܕܐܥܝܪ ܗܘܐ ܠܚܕ<EOS>ܡܢ ܡܫܡ̈ܫܢܘܗܝ ܕܡܛܝܒܝܢ ܠܗܠܝܢ ܕܢܩܛܪܓܘܢܝܗܝ ܠܗܢܐ ܓܒܪܐ<EOS> ܐܠܐ ܕܝܢ ܗܼܘ ܗܢܐ ܒܝܫܼܐܼ<EOS> ܥܠ<EOS>ܕܐܥܠ ܗܘܐ ܕܝܢܼܐ ܕܠܐ ܒܙܒܢܗ ܡܛܠ ܕܠܐ ܡܫܟܚܝܢ ܗܘܘ ܕܢܚܘܘܢ ܐܝܟ ܕܡܢ ܦܘܩܕܢܗܕܡܠܟܐ<EOS>ܐܝܠܝܢ ܕܡܘܕܥܝܢ ܥܠ ܕܐܝܟ ܗܠܝܢ ܨܒܘ̈ܬܐܼ ܬܒܿܪܘ ܠܗ ܫܩܘ̈ܗܝܿ<EOS> ܕܦܣܼܩ ܗܘܐ ܥܠܘܗܝ ܗܢܐ<EOS>ܦܣܩܐ ܦܪܚܝܘܣ ܕܝܿܢܐ<EOS> ܗܢܐ ܕܝܢ ܣܗܕܐ ܪܚܡܗ ܕܐܠܗܐ ܟܕ ܣܿܓܝ ܒܿܥܐ ܗܘܐ ܡܢܗ ܒܦܝܣܐ<EOS>ܕܝܿܢܐܿ<EOS> ܕܢܐܡܪ ܡܠܬܐ ܩܕܡ ܒܘܠܼܐ ܕܣܘܢܩܠܛܘܣܼ<EOS> ܝܗܼܒ ܗܘܐ ܡܦܩ ܒܪܘܚ ܚܟܝܡܐܿ<EOS> ܥܠ<EOS>ܗܝܡܢܘܬܐ ܗܿܝ ܕܥܠ ܐ̈ܦܝܗܿ ܡܣܼܗܕ ܗܘܐ<EOS> ܐܝܟ ܕܡܢ ܦܘܩܕܢܐ ܕܝܢ ܕܣܘܢܩܠܛܘܣ ܐܬܕܝܢ ܕܢܬܦܣܩ<EOS>ܪܫܗܼ ܘܐܫܬܟܠܠ<EOS> ܡܛܠ ܕܐܝܬ ܗܼܘܐ ܠܗܘܢ ܢܡܘܣܐ ܩܕܡܝܐܿ<EOS> ܕܐܝܠܝܢ ܕܥܐܠܝܢ ܠܕܝܢܼܐ ܚܕܐ ܙܒܢ<EOS>ܘܠܐ ܡܬܗܦܟܝܢ ܡܢ ܬܪܥܝܬܗܘܢ ܕܠܐ ܢܫܬܒܩܘܢ<EOS> ܐܝܢܐ ܕܝܢ ܕܡܚܒ ܕܢܐܠܦ ܡ̈ܠܘܗܝ ܘܡܦܩ ܒܪܘܚܗ<EOS>ܗܿܘ ܕܐܼܡܪ ܗܘܐ ܠܘܩܒܠ ܡܕܡ ܕܐܫܿܬܐܠ ܗܘܐ ܡܢ ܦܪܚܝܘܣ ܘܟܠܗ ܡܦܩ ܒܪܘܚܗ ܕܠܘܩܒܠ<EOS>ܣܘܢܩܠܛܘܣܼ<EOS> ܝܿܠܦ ܡܢ ܟܬܒܐ ܡܟܢܼܫ ܠܢ<EOS>ܕܥܣܪܝܢ ܘܬܪܝܼܢ<EOS> ܕܐܝܠܝܢ ܐܦܣܩ̈ܘܦܐ ܝܕܝܥܝܢ ܗܘܘܒ ܗܿܘ ܙܒܢܐ<EOS>ܒܫܢܬ ܥܣܪ ܕܡܠܟܘܬܗ ܕܐܦܣܩܦܘܬܐ ܐܠܘܬܪܘܣܼ<EOS> ܩܒܿܠ ܡܢ ܒܬܪܗܼ ܒܝܩܛܘܪ<EOS>ܘܒܗܢܐ ܙܒܢܐ ܟܕ ܡܿܠܝ ܝܘܠܦܢܘܣ ܥܣܪ ܫ̈ܢܝܢ ܒܬܫܡܫܬܐ ܕܥܕܬܐ ܕܐܠܟܣܢܕܪܝܐܼ ܩܒܿܠ ܕܡܛܪܝܘܣ<EOS>ܘܒܗܘܢ ܒܗܠܝܢ ܙܒ̈ܢܐ ܐܦ ܒܥܕܬܐ ܕܐܢܛܝܘܟܝܐܼ<EOS> ܬܡܝܢܝܐ ܡܢ ܫ̈ܠܝܚܐ ܝܕܝܥ ܗܘܐ ܐܦܣܩܘܦܐܼ<EOS>ܣܪܦܝܘܢ<EOS> ܗܿܘ ܕܩܕܡܢܢ ܐܡܪܢܢ ܥܠܘܗܝ<EOS> ܘܥܕܬܐ ܕܩܣܪܝܐ ܕܦܠܣܛܝܢܐ ܡܕܒܪ ܗܘܐܼ ܬܐܘܦܝܠܘܣ<EOS> ܐܦ<EOS>ܢܪܩܣܘܣܘ ܕܝܢ ܗܿܘ ܕܐܕܟܪܬܗ ܡܠܬܐ ܡܢ ܩܕܡ ܩܠܝܠܼ<EOS> ܥܕܟܝܠ ܒܗܿܘ ܙܒܢܐܼ<EOS> ܗܼܘ ܐܚܝܕ ܗܘܐ<EOS>ܬܫܡܫܬܐ ܕܥܕܬܐ ܕܐܘܪܫܠܡ<EOS> ܘܒܗܘܢ ܒܗܠܝܢ ܙܒ̈ܢܐ ܐܝܬ ܗܘܐ ܐܦܣܩܘܦܐ ܒܩܘܪܢܬܘܣ ܕܗܠܕܐܼ<EOS>ܒܟܝܠܘܣ<EOS> ܘܒܥܕܬܐ ܫܒܝܚܝܢ ܗܘܘ ܒܗܿܘ ܙܒܢܐ<EOS> ܘܒܗܝܡܢܘܬܗܘܢ ܫܪܝܪܬܐܼ ܒܟܬ̈ܝܒܬܐ ܩܿܒܠܢܢ<EOS>ܠܗܠܝܢ ܕܝܢ ܡܛܠ ܕܥܗܢܐ ܗܘܬܼ ܣܼܕܪܢ ܐܢܘܢ ܒܫܡܗ̈ܝܗܘܢ<EOS>ܕܥܣܪܝܢ ܘܬܠܬܐܼ<EOS> ܥܠ ܙܛܡܐ ܕܗܘܼܐ ܒܗܼܘ ܙܒܢܐ ܡܛܠ ܦܣܟ<EOS>ܒܥܬܐ ܕܝܢ ܣܓܝܐܬܐܼ ܐܬܼܙܝܥܬܿ ܒܗܿܘ ܙܒܢܐ<EOS> ܡܛܠ ܕܥܕܬ̈ܐ ܕܐܝܬ ܗ̈ܘܝ<EOS>ܒܟܠܗܿ ܐܣܝܐ ܐܝܟ ܕܡܢ ܡܠܫܡܢܘܬܐ ܩܕܡܝܬܐܼ<EOS> ܐܪܒܥܣܪܐ ܒܣܗܪܐ ܢܛܪܝܢ ܗܘܘܼ ܘܥܒܕܝܢ ܝܘܡܐ<EOS>ܕܥܐܕܐ ܕܦܘܪܩܢܐ ܕܦܣܩ ܕܒܗ ܟܬܝܒ ܕܢܟܣܝܢ ܗܘܘ ܐܡܪܐ ܝܗ̈ܘܕܝܐ<EOS> ܕܡܢ ܟܠ ܦܘܪ̈ܣܝܢ ܡܬܒܥܐ ܗܘ<EOS>ܠܡܼ ܕܒܗ ܢܫܼܪܘܢ ܨܘܡܐܿ<EOS> ܒܐܝܢܐ ܝܘܡܐ ܕܡܣܬܩܒܠ ܡܢ ܫܒܬܐܿ<EOS> ܗܕܐ ܕܝܼܢ ܠܐ<EOS>ܡܫܬܡܫܐ ܗܘܬ ܒܟܠܗܝܢ ܥܕ̈ܬܐܕܐܝܬ ܒܟܠܗ ܥܠܡܐ<EOS> ܐܝܟ ܕܡܢ ܡܢܘܬܐ ܓܝܪ ܕܫ̈ܠܝܚܐ ܘܥܕܡܐ<EOS>ܠܝܘܡܢܐܼ ܡܬܼܢܛܪ ܗܢܐ ܥܝܕܐܿ<EOS> ܕܒܝܘܡܐ ܐܚܪܢܐ ܠܐ ܐܢܫ ܢܫܼܐ ܨܘܡܐܿ<EOS> ܠܒܪ ܡܢ ܗܿܘ ܝܘܡܐ<EOS>ܕܩܝܡܬܗ ܕܦܪܘܩܢ<EOS> ܐܬܟܿܢܫܘ ܗܘܘ ܕܝܢ ܐܦܣܩ̈ܘܦܐ ܐܟܚܕܐ ܡܛܠ ܗܕܐܼ<EOS> ܘܟܠܗܘܢ ܒܚܕܐ ܬܪܥܝܬܐ<EOS>ܟܬܒܘ ܗܘܘ ܐܓܪ̈ܬܐ ܠܟܠܗܝܢ ܥܕ̈ܬܐ ܕܒܟܠ ܐܬܪ܇ ܕܐܝܟ ܕܡܢ ܢܡܘܣܐ ܕܥܕܬܐܿ<EOS> ܠܐ ܢܗܘܐ ܡܫܬܡܫ<EOS>ܪܙܐ ܕܩܝܼܡܬܐ ܕܡܢ ܒܝܬ ܡܝ̈ܬܐ ܕܡܪܢ ܐܠܐ ܒܝܘܡܐ ܕܚܕܒܫܒܐܿ<EOS> ܘܒܗܢܐ ܝܘܡܐ ܒܠܚܘܕ ܢܛܪ<EOS>ܕܢܫܼܪܐ ܨܘܡܐ ܕܦܣܟ<EOS> ܐܝܬ ܕܝܼܢ ܘܐܦ ܥܕܡܐ ܠܗܫܐ ܟܬ̈ܒܐ ܕܐܝܠܝܢ ܕܐܬܟܿܢܫܘ ܗܘܘ ܒܗܿܘ ܙܒܢܐ<EOS>ܒܦܠܣܛܝܢܐܿ<EOS> ܕܟܬܝܒ ܗܘܐ ܒܪܫܗܘܢ ܬܐܘܦܝܠܘܣ ܐܦܣܩܘܦܐ ܕܥܕܬܐ ܕܩܣܪܝܐܿ<EOS> ܘܢܪܩܣܘܣ ܕܥܕܬܐ<EOS>ܕܐܘܪܫܠܡ<EOS> ܘܕܗܿܢܘܢ ܬܘܒ ܕܐܬܟܢܿܫܘ ܗܘܘ ܒܪܗܘܡܐܼ<EOS> ܐܝܬ ܟܬܒܐ ܐܚܪܢܐ ܡܛܘܠܬܗ ܕܗܢܐ ܙܐܛܡܐܼ<EOS>ܘܡܘܕܥ ܥܠ ܐܦܣܩܘܦܐ ܒܝܩܛܘܪ܇ ܘܥܠ ܐܦܣܩ̈ܘܦܐ ܕܐܬܪ̈ܘܬܐ ܕܐܚܪ̈ܢܐ ܕܣܝܡ ܒܪܫܗܘܢ ܦܠܡܐܿ<EOS>ܘܕܥܕ̈ܬܐ ܕܒܓܠܝܘܣ ܕܐܝܪܢܐܘܣ ܐܝܬܘܗܝ ܗܘܐ ܠܗܝܢ ܪܫܐ<EOS> ܬܘܒ ܕܝܼܢ ܐܦ ܕܥܕ̈ܬܐ ܕܒܝܬ<EOS>ܢܗܪ̈ܘܬܐ ܘܡܕܝܢ̈ܬܐ ܕܬܡܢ܇ ܘܡܢܗ ܘܠܗ ܐܦ ܕܒܟܝܠܘܣ ܐܦܣܩܦܐ ܕܩܘܪܢܬܘܣ ܘܕܣܓ̈ܝܐܐ ܐܚܪ̈ܢܐܿ<EOS>ܗܿܢܘܢ ܕܒܚܕ ܪܥܝܢ ܐܫܬܘܝܘ ܗܘܘ ܘܣܡܘ ܚܕ ܚܘܫܒܢܐܼ<EOS> ܘܕܗܠܝܢ ܕܒܢ ܐܝܬܘܗܝ ܗܘܐ ܚܕ ܦܣܩܐ<EOS>ܗܢܐ ܕܐܡܪܢܢ ܥܠܘܗܝ<EOS>ܕܥܣܪܝܢ ܘܐܪܒܥܐܼ ܥܠ ܦܠܝܓܘܬܐ ܕܗܼܘܬܐ ܒܐܣܝܐ<EOS> <EOS> <EOS>ܐܦܣܩ̈ܘܦܐ ܕܝܢ ܕܐܝܬ ܗܘܘ ܒܐܣܝܐ ܡܬܚܦܛܝܢ ܗܘܘܼ<EOS> ܕܢܛܪܘܢ ܥܝܕܐ ܗܿܘ<EOS>ܩܕܡܝܐ ܕܐܫܼܬܠܡ ܗܘܐ ܠܗܘܢ<EOS> ܐܝܬܘܗܝ ܗܘܐ ܕܝܼܢ ܥܠܝܗܘܢ ܪܫܐ ܦܘܠܝܩܪܛܣ<EOS> ܗܿܘ ܕܐܦ ܗܼܘ<EOS>ܒܐܓܪܬܐ ܗܿܝ ܕܟܬܼܒ ܠܒܝܩܛܘܪ ܘܠܥܕܬܐ ܕܪܗܘܡܐܿ<EOS> ܣܡ ܡܫܠܡܢܘܬܐ ܗܿܝ ܕܩܒܿܠ ܗܘܐ ܒܗܠܝܢ<EOS>ܡ̈ܠܐ<EOS> ܕܐܢܚܢܢ ܠܡ ܕܠܐ ܫܘܚܠܦܐ ܥܒܕܝܢܢ ܠܗ ܠܝܘܡܐܼ<EOS> ܘܠܐ ܡܘܣܿܦܝܢܢ ܥܠܘܗܝܼ ܘܠܐ ܒܨܪܝܢ<EOS>ܐܢܚܢܢ ܡܢܗ<EOS> ܐܦ ܓܝܪ ܒܐܣܝܐܼ ܢܗܝܪ̈ܐ ܪ̈ܘܪܒܐ ܫܟܝܒܝܢ܇ ܕܗܼܢܘܢ ܩܝܡܝܢ ܠܝܘܡܐ ܕܡܐܬܝܬܗ<EOS>ܕܡܪܢ܇ ܕܒܗ ܐܬܿܐ ܒܫܘܒܚܐ ܡܢ ܫܡܝܐ ܘܡܥܩܒ ܠܟܠܗܘܢ ܩܕܝ̈ܫܐ<EOS> ܦܝܠܝܦܘܣ ܗܿܘ ܕܐܝܬܘܗܝ ܗܘܐ<EOS>ܡܢ ܬܪ̈ܥܣܪ ܫ̈ܠܝܚܐ ܕܗܼܘ ܫܟܼܒ ܒܐܝܪܦܘܠܝܣܼ<EOS> ܘܬܪ̈ܬܝܢ ܒܢ̈ܬܗ ܕܣܐܒ ܒܒܬܘܠܘܬܐ<EOS> ܘܐܚܪܬܐ<EOS>ܒܪܬܗ ܒܪܘܚܐ ܕܩܘܕܫܐ ܡܬܿܕܒܪܐ ܗܘܬܼ ܘܐܬܬܢܝܚܬܿ ܒܐܼܦܣܘܣ<EOS> ܬܘܒ ܕܝܼܢ ܐܦ ܝܘܚܢܢ ܗܿܘ<EOS>ܕܢܦܼܠ ܗܘܐ ܥܠ ܚܕܝܗ ܕܝܫܘܥ ܗܿܘ ܕܐܝܬܘܗܝ ܗܘܐ ܟܘܡܪܐ ܘܣܝܡ ܗܘܐ ܟܠܝܠܐ ܕܩܘܕܫܐ<EOS>ܘܐܝܬܘܗܝ ܗܘܐ ܣܗܕܐ ܘܡܠܦܢܐܼ<EOS> ܗܼܘ ܗܢܐܼ ܒܐܼܦܣܘܣ ܫܼܟܒ<EOS> ܬܘܒ ܕܝܢ ܐܦ ܦܘܠܝܩܪܦܘܣܼ<EOS>ܒܙܡܘܪܢܼܐ<EOS> ܕܐܝܬܘܗܝ ܗܘܐ ܐܦܣܩܘܦܐ ܘܣܗܕܐ<EOS> ܘܬܪܣܐܐ ܕܐܝܬܘܗܝ ܗܘܐ ܐܦܣܩܘܦܐ ܕܘܣܗܕܐ ܡܢ<EOS>ܐܘܡܢܝܐܼ ܘܫܼܟܒ ܒܙܡܘܪܢܐ<EOS> ܡܢܐ ܕܝܢ ܡܬܒܥܐ ܕܢܐܡܪ ܥܠ ܣܓܪܝܘܣ ܐܦܣܩܦܐ ܘܣܗܕܐ ܗܼܘ ܫܟܼܒ<EOS>ܒܠܕܝܩܝܐܿ<EOS> ܘܬܘܒ ܕܝܢ ܥܠ ܦܦܝܪܘܣ ܛܘܒܢܐܿ<EOS> ܘܥܠ ܡܠܝܛܘܢ ܐܘܢܘܟܣܐ ܗܿܘ ܕܒܪܘܚܐ ܕܩܘܕܫܐ<EOS>ܡܬܿܕܒܪ ܗܘܐ ܟܠܗ ܙܒܢܐ ܕܗܼܘ ܣܝܡ ܒܣܪܕܝܘܣܿ<EOS> ܘܡܩܘܐ ܠܣܘܥܪܢ ܕܡ<EOS>ܫܡܝܐ ܕܒܗ ܩܐܡ ܡܢ ܒܝܬ ܡܝ̈ܬܐ<EOS> ܗܠܝܢ ܟܠܗܘܢ ܢܛܪܘ ܝܘܡܐ ܕܐܪܒܥܣܪܐ ܕܦܣܟ ܐܝܟ ܕܐܡܼܪ<EOS>ܐܘܢܓܠܝܘܢܼ<EOS> ܘܒܡܕܡܼ ܠܐ ܣܛܘ<EOS> ܐܠܐܼ ܢܩܦܘ ܠܩܢܘܢܐ ܕܗܝܡܢܘܬܐ<EOS> ܬܘܒ ܕܝܢ ܐܦ ܐܢܐ ܦܘܠܩܪܛܣ<EOS>ܕܐܝܬܝ ܙܥܘܪܐ ܕܟܠܗܘܢܼ<EOS> ܐܝܟ ܕܩܒܿܠܬ ܡܢ ܐܚ̈ܝܢܝ ܕܢܩܿܦܬ ܠܐ̈ܢܫܝܢ ܡܢܗܘܢܼ<EOS> ܫܒܥܐ ܕܝܢ<EOS>ܗܿܘܝܢ ܗܘܘ ܐܚ̈ܝܢܝ ܐܦܣ̈ܩܘܦܐܼ ܘܐܢܐ ܕܬܡܢܝܐ<EOS> ܘܐܡܝܢܐܝܬ ܠܗܢܐ ܝܘܡܐܥܒܕܝܢ ܗܘܘ ܗܼܢܘܢ<EOS>ܗܠܝܢ ܐܚ̈ܝܢܝܿ<EOS> ܐܡܬܝ ܕܥܡܐ ܡܿܟܦܪ ܗܘܐ ܚܡܝܪܐ<EOS> ܐܢܐ ܗܟܝܠ ܐܚ̈ܝܼ<EOS> ܫܬܝܼܢ ܘܚܡܫ ܫ̈ܢܝܢ<EOS>ܐܝܬܝ ܒܡܪܢ<EOS> ܘܐܬܿܚܠܛܬ ܥܡ ܐܚ̈ܐ ܕܐܝܬ ܒܟܠܗ ܥܠܡܐ ܘܥܒܿܪܬ ܒܟܠܗܘܢ ܟܬ̈ܒܐ ܩܕܝ̈ܫܐܼ<EOS> ܘܠܐ<EOS>ܡܬܪܗܒ ܐܢܐ ܡܢ ܗܿܢܘܢ ܕܡܙܕܥܦܝܢ<EOS> ܐܝܠܝܢ ܓܝܪ ܕܪܘܪܒܝܢ ܡܢܝ ܐܡܪܘܼ<EOS> ܕܠܐܠܗܐ ܗܘ ܘܿܠܐ<EOS>ܕܢܬܛܦܝܣ ܝܬܝܪ ܡܢ ܒܪܢܫܐ<EOS> ܘܥܠ ܗܠܝܢ ܡܘܣܦܼ<EOS> ܘܐܿܡܪ ܥܠ ܐܦܣܩ̈ܘܦܐ ܒܢ̈ܝ ܪܥܝܢܗ ܕܐܝܬ ܗܘܘ<EOS>ܥܡܗ ܟܕ ܟܬܿܒ ܗܘܐ<EOS> ܡܨܐ ܗܿܘܝܬ ܠܡ ܕܐܕܟܪ ܠܐܦܣ̈ܩܘܦܐ ܕܐܣܬܩܒܠܘ ܗܪܟܐܿ<EOS> ܗܿܢܘܢ ܕܐܢܬܘܢ<EOS>ܐܦܝܣܬܘܢ ܕܢܩܪܐ ܐܢܘܢ ܘܩܿܪܝܬ ܐܢܘܢ<EOS> ܕܫܡܗ̈ܝܗܘܢ ܐܝܢ ܟܬܿܒܢܐܼ ܣܓܝܐܝܢ ܐܢܘܢ ܘܩܿܪܝܬ<EOS>ܐܢܘܢ<EOS> ܕܫܡܗ̈ܝܗܘܢ ܐܢ ܟܬܿܒܢܐܼ ܣܓܝܐܢ ܐܢܘܢ<EOS> ܐܝܠܝܢ ܕܝܢ ܕܝܕܥܝܢ ܠܙܥܘܪܘܬܝ ܫܠܼܡܘ ܠܗܕܐ<EOS>ܐܓܪܬܐܼ<EOS> ܕܝܕܥܝܼܢ ܕܠܘ ܣܪܝܩܐܝܬ ܢܦܩܼ ܠܝ ܚܘܪ̈ܬܐ<EOS> ܐܠܐ ܒܝܫܘܥ ܡܫܝܚܐ ܒܟܠ ܙܒܼܢ ܐܬܿܕܒܪܬ<EOS><EOS> <EOS> <EOS>ܕܥܣܪܝܢ ܘܚܡܫܐܼ<EOS> ܕܐܝܟܢܐ ܗܘܬ ܚܕܐ ܫܘܝܘܬܐ ܒܟܠ ܕܘܟ ܡܛܠ ܦܣܟ<EOS>ܐܦܣܩܘܦܐ ܕܝܢ ܕܪܗܘܡܐ ܒܝܩܛܘܪܼ<EOS> ܨܒܼܐ ܗܘܐ ܡܢ ܫܠܝܼ ܕܠܟܠܗܝܢ ܥܕܬ̈ܐ<EOS>ܕܒܐܣܝܐ ܥܡ ܟܠܗܝܢ ܟܢܘܫ̈ܬܐ ܕܢܩܝܦܢ ܠܗܘܢܿ<EOS> ܕܢܦܣܘܩ ܐܢܘܢ ܠܟܠܗܘܢ ܐܟܚܕܐ ܡܢ ܐܘܝܘܬܐ<EOS>ܕܓܘܐ ܐܝܟ ܕܠܐܢܫܐ ܦ̈ܠܝܓܐ<EOS> ܐܟܪܙ ܘܐܣܪ ܐܢܘܢ ܒܝܕ ܟܬܝ̈ܒܬܐ ܐܟܚܕܐ ܠܟܠܗܘܢ ܐܚ̈ܐ ܕܬܡܢ<EOS>ܠܘ ܕܝܢ ܠܟܠܗܘܢ ܐܦܣ̈ܩܘܦܐ ܫܦܪܬܿ ܗܕܐ<EOS> ܐܠܐ ܟܬܒܝܢ ܗܘܘ ܘܡܦܩܕܝܢ ܠܗܼ<EOS> ܕܢܬܪܥܐ ܐܝܠܝܢ<EOS>ܕܕܫܠܡܐ ܐܢܝܢ ܘܕܫܠܡܘܬܐ ܘܕܚܘܒܐ ܕܐܚ̈ܐ<EOS> ܐܝܬ ܕܝܢ ܐܦ ܡܠܝܗ̈ܘܢ ܒܟܬ̈ܝܒܬܐܼ ܕܚܪܝܦܐܝܬ<EOS>ܟܬܒܘ ܠܗ ܠܒܝܩܛܘܪ܇ ܘܡܢܗܘܢ ܡܢ ܗܠܝܢ ܐܝܬܘܗܝ ܗܘܐ ܐܦ ܐܝܪܢܐܘܣܿ<EOS> ܕܟܬܼܒ ܐܦ ܗܼܘ ܐܝܟ ܕܡܢ<EOS>ܦܪܨܘܦܐ ܕܐܚ̈ܐ ܕܐܝܬ ܗܘܘ ܒܓܠܝܘܣ ܬܚܝܬ ܐܝܕܗ<EOS> ܡܩܼܝܡ ܗܘܐ ܕܝܢ ܥܠ ܗܕܐܼ<EOS> ܕܒܝܘܡܐ<EOS>ܕܚܕܒܫܒܐ ܒܠܚܘܕ ܢܗܐܘ ܡܣܬܥܪ ܐܪܙܐ ܕܩܝܡܬܗ ܕܡܪܢ ܒܦܣܟ<EOS> ܠܒܝܩܛܘܪ ܕܝܢ ܟܬܼܒ ܗܘܐ ܠܗܼ<EOS>ܕܠܐ ܘܿܠܐ ܕܢܦܣܘܩ ܗܠܝܢ ܟܠܗܝܢ ܥܕܬ̈ܐ ܕܐܠܗܐ ܥܠ ܕܢܿܛܪܢ ܡܫܠܡܢܘܬܐ ܕܥܝܕܐ ܩܕܡܝܐ<EOS>ܘܐܚܪ̈ܢܝܬܐ ܕܝܢ ܣܓܝܐ̈ܬܐ ܒܿܥܐ ܗܘܐ ܡܢܗܼ<EOS> ܘܒܗܝܢ ܒܡ̈ܠܘܗܝ ܐܘܣܦ ܗܘܐ ܘܐܡܼܪܼ ܗܟܢܐ<EOS> ܕܠܘ<EOS>ܠܡ ܒܠܚܘܕ ܥܠܘܗܝ ܥܠ ܘܝܡܐ ܐܝܬ ܦܠܝܓܘܬܐܼ<EOS> ܐܠܐܼ ܐܦ ܥܠ ܛܘܦܣܐ ܕܨܘܡܗ<EOS> ܐܝܬ ܓܝܪ ܕܣܒܪܝܢ<EOS>ܒܪܥܝܢܗܘܢܼ ܕܚܕ ܝܘܡܐ ܡܬܒܥܐ ܠܗܘܢ ܕܢܨܘܡܘܢ<EOS> ܘܐܝܬ ܕܬܪܝܼܢ ܘܐܝܬ ܕܣܓ̈ܝܐܐ<EOS> ܘܐܝܬܼ<EOS>ܕܐܪܒܥܝܢ ܫ̈ܥܝܢ ܕܐܝܡܡܐ ܘܕܠܠܝܐ ܡܫܚܝܢ ܠܗ ܠܗܿܘ ܝܘܡܐ<EOS> ܘܗܢܐ ܟܠܗ ܦܘܪܫܢܐ ܐܝܬ ܒܝܬ ܗܠܝܢ<EOS>ܕܢܛܪܝܢ<EOS> ܘܠܘ ܒܝܘ̈ܡܬܢ ܒܠܚܘܕ ܗܼܘܬ ܗܕܐܼ<EOS> ܐܠܐܼ ܐܦ ܒܫ̈ܢܝ ܗܠܝܢ ܕܗܘܘ ܩܕܡܝܢ<EOS> ܗܿܢܘܢ ܕܠܘ ܚܬܝܬܐܝܬ ܐܚܝܕܝܢ ܗܘܘ ܠܗ ܠܥܝܕܐܿ<EOS> ܐܠܐ ܦܫܛܝܐܝܬ ܘܫܚܝܡܐܝܬ<EOS>ܘܟܠܗܘܢ ܗܠܝܢ ܐܝܬ ܗܘܐ ܠܗܘܢ ܫܠܡܐ ܥܡ ܚ̈ܕܕܐ ܐܝܟ ܕܐܦ ܠܢ<EOS> ܐܦܢ ܦܠܝܓܘܬܐ ܕܨܘܡܐ ܐܝܬ<EOS>ܗܘܐܼ<EOS> ܐܘܝܘܬܐ ܕܗܝܡܢܘܬܐ ܡܦܝܿܡܐ ܗܘܬ<EOS> ܘܥܠ ܗܠܝܢ ܡܘܣܦ ܬܫܥܝܬܐ ܕܥܗܢܐ ܗܝ ܕܐܣܝܡܝܗܿ<EOS>ܗܫܐܿ ܕܐܝܬܝܗܼܿ ܗܟܢܐ<EOS> ܕܟܠܗܘܢ ܠܡ ܐܦܣ̈ܩܘܦܐ ܕܗܕܐ ܥܕܬܐ ܕܡܕܒܪ ܐܢܬ ܕܗܼܘܘ ܩܕܡ ܣܘܛܪ<EOS>ܐܢܝܩܛܘܣ ܘܦܝܘܣ ܘܗܓܝܢܘܣ ܘܛܠܣܦܘܪܘܣ ܘܟܣܣܛܘܣܼ<EOS> ܠܐ ܗܼܢܘܢ ܢܛܪܼܘܗܝ ܠܗܢܐ ܘܝܡܐܼ<EOS> ܐܦܠܐ<EOS>ܐܝܠܝܢ ܕܗܼܘܘ ܡܢ ܒܬܪܗܘܢ ܡܦܣܝܢ ܗܘܘ ܕܢܛܪܘܢܝܗܝ<EOS> ܘܟܕ ܗܼܢܘܢ ܠܐ ܢܛܪܝܢ ܗܘܘ ܠܗܼ<EOS> ܫܠܡܐ<EOS>ܐܝܬ ܗܘܐ ܠܗܘܢ ܥܡ ܐܢܫܐ ܕܢܛܪܝܢ ܗܘܘ ܠܗ ܒܥ̈ܕܬܐ ܐܚܪ̈ܢܝܬܐ ܕܐܬܿܝܢ ܗܘܘ ܠܘܬܗܘܢ<EOS> ܐܝܟܐ<EOS>ܕܣܘܩܒܠܐ ܗܼܘܐ ܕܢܛܪܘܢ ܘܕܠܐ ܢܛܪܘܢܼ<EOS> ܐܦܠܐ ܡܡܬܘܡ ܐܫܬܕܝܘ ܐܢܫܐ ܡܛܠ ܗܕܐ ܨܒܘܬܐ<EOS> ܐܠܐ<EOS>ܟܕ ܠܐ ܢܛܪܝܢ ܗܘܘ ܐܦܣܩ̈ܘܦܐ ܕܗܼܘܘ ܩܕܡܝܟܼ<EOS> ܠܗܿܢܘܢ ܕܢܛܪܝܢ ܗܘܘ ܒܥܕܬ̈ܐ ܐܚܪ̈ܢܝܬܐܼ<EOS>ܡܫܕܪܝܢ ܗܘܘ ܫܘܬܦܘܬܐ<EOS> ܘܛܘܒܢܐ ܦܘܠܝܩܪܦܘܣ ܟܕ ܐܬܼܐ ܠܪܗܘܡܐ ܒܝܘ̈ܡܘܗܝ ܕܐܢܝܩܛܘܣ ܘܐܝܬ<EOS>ܗܘܐ ܠܗܘܢ ܠܘܬ ܚ̈ܕܕܐ ܪܘܥܡܐ ܩܠܝܠ ܐܦ ܡܛܠ ܐܚܪ̈ܢܝܬܐܼ<EOS> ܡܚܕܐ ܥܒܕܘ ܫܠܡܐ ܥܡ ܚ̈ܕܕܐ<EOS> ܘܥܠ<EOS>ܗܕܐ ܨܒܘܬܐܼ ܠܐ ܗܼܘܐ ܠܗܘܢ ܚܪܝܢܐ ܚܕ ܥܡ ܚܕ<EOS> ܐܦ ܠܐ ܓܝܪ ܐܢܝܩܛܘܣ ܡܫܟܚ ܗܘܐ ܕܢܦܝܣܝܘܗܝ<EOS>ܠܦܘܠܝܩܪܦܘܣ ܕܠܐ ܢܛܪܝܘܗܝ ܠܗܢܐ ܝܘܡܐܼ<EOS> ܡܛܠ ܕܥܡ ܝܘܚܢܢ ܬܠܡܝܕܗ ܕܡܪܢ ܘܥܡ ܫ̈ܠܝܚܐ<EOS>ܡܬܗܦܟ ܗܘܐܼ ܘܥܡܗܘܢ ܢܛܪܼܗ ܠܗܢܐ ܝܘܡܐ<EOS> ܐܦܠܐ ܦܘܠܝܩܪܦܘܣ ܐܦܝܣ<EOS>ܠܐܢܝܩܛܘܣ ܕܢܛܪܝܘܝܗܿ<EOS> ܕܐܡܿܪ ܗܘܐ ܠܗ܇ ܕܡܬܒܥܐ ܠܢ ܕܢܛܪ ܥܝܕܐ ܕܐܒ̈ܗܬܢ ܐܦܣܩ̈ܘܦܐ ܕܗܼܘܘ<EOS>ܩܕܡܝܢ<EOS> ܘܟܕ ܗܠܝܢ ܗܟܢܐ ܐܝܬܝܗܝܢ ܗܘܝܼ ܐܫܬܘܬܦܘ ܥܡ ܚ̈ܕܕܐ<EOS> ܘܒܥܕܬܐ ܝܗܼܒ ܠܗ ܠܐܢܝܩܛܘܣ<EOS>ܠܦܘܠܝܩܪܦܘܣ ܕܢܩܿܪܒ ܩܘܪܒܢܐ ܒܡܦܣܢܘܬܗܼ<EOS> ܘܒܫܠܡܐ ܦܪܼܩܘ ܡܢ ܚ̈ܕܕܐܼ ܟܕ ܒܟܠܗܿ ܥܕܬܐ<EOS>ܫܠܡܐ ܐܝܬ ܗܘܐܿ<EOS> ܕܗܿܢܘܢ ܕܢܛܪܝܢ ܘܕܗܿܢܘܢ ܕܠܐ ܢܛܪܝܢ <EOS> <EOS> ܐܝܪܢܐܘܣ ܕܝܢ ܕܫܿܠܡ ܗܘܐ<EOS>ܠܫܡܗ ܕܒܥܒܿܕܐ ܐܝܬܘܗܝ ܗܘܐ ܥܒܿܕ ܫܠܡܐ ܗܢܘ ܓܝܪ ܬܘܪܓܡܐ ܕܫܡܗܼ<EOS> ܗܠܝܢ ܒܿܥܐ ܗܘܐܼ<EOS>ܘܡܦܝܣ ܥܠ ܐ̈ܦܝ ܫܠܡܐ<EOS> ܘܗܼܘ ܟܕ ܗܼܘ ܠܘ ܒܠܚܘܕ ܠܒܝܩܛܘܪܼ<EOS> ܐܠܐ ܐܦ ܠܐܢܫܐ ܪ̈ܫܢܐ ܣܓܗܝܐܐ<EOS>ܕܐܝܬ ܗܘܘ ܒܥ̈ܕܬܐܼ<EOS> ܕܕܡ̈ܝܢ ܠܗܠܝܢ ܟܬܿܒ ܗܘܐ ܒܐܓܪ̈ܬܗ ܡܛܠ ܗܢܐ ܙܛܡܐ<EOS> ܐܦܣܩ̈ܘܦܐ ܕܝܢ<EOS>ܕܗܼܘܘ ܒܦܠܣܛܝܢܐܼ<EOS> ܗܿܢܘܢ ܕܩܕܡ ܩܠܝܠ ܐܕܟܪܢ ܐܢܘܢ ܢܪܩܣܘܣ ܘܬܐܘܦܝܠܘܣ ܘܥܡܗܘܢ ܩܣܝܘܣ<EOS>ܐܦܣܩܘܦܐ ܕܥܕܬܐ ܕܨܘܪ ܘܩܠܪܘܣ ܕܦܛܘܠܡܐܝܣ ܘܐܝܠܝܢ ܕܐܬܟܿܢܫܘ ܥܡܗܘܢܼ<EOS> ܟܬܒܘ ܣܓܝܐ̈ܬܐ ܥܠ<EOS>ܡܫܠܡܢܘܬܐ ܕܫ̈ܠܝܚܐ ܕܩܒܿܠܘ ܗܘܘ ܡܛܠ ܦܣܟ<EOS> ܘܒܫܘܠܡܗ ܕܟܬܒܐ ܡܘܣܦܝܢ ܘܐܡܝܼܢ ܗܠܝܢ ܡ̈ܠܐ<EOS>ܕܦܚܡܗܿ ܠܡ ܕܗܕܐ ܐܓܪܬܐܼ ܐܬܚܦܛܘ ܘܕܫܪܘ ܠܥܕ̈ܬܐ ܐܚܪ̈ܢܝܬܐܿ<EOS> ܕܠܐ ܢܗܘܐ ܐܢܚܢܢ ܥܠܼܬܐ<EOS>ܠܐܝܠܝܢ ܕܦܫܝܩܐܝܬ ܡܛܥܝܢ ܢܦܫܬܗܘܢ<EOS> ܘܡܘܕܥܝܢ ܐܢܚܢܢ ܠܟܘܢ ܕܒܗܢܐ ܝܘܡܐ ܕܥܒܕܝܢܼܢ ܥܒܕܝܢ<EOS>ܐܦ ܒܐܠܟܣܢܕܪܝܐ<EOS> ܡܢܢ ܓܝܪ ܐ̈ܙܠܝܢ ܠܗܘܢ ܟܬܝܒ̈ܬܐ ܘܐܦ ܡܢܗܘܢ ܠܢ ܐܬܼܝܝܼܢ<EOS> ܕܒܚܕܐ<EOS>ܫܘܝܘܬܐ ܐܟܚܕܐ ܢܗܘܐ ܥܒܕܝܢ ܠܗ ܠܗܢܐ ܝܘܡܐ ܩܕܝܫܐ <EOS> <EOS> <EOS> <EOS>ܕܥܣܪܝܢ ܘܫܬܐܼ<EOS> ܕܟܡܐ ܡܐܡܪܝܢ ܩܒܿܠܢܢ ܡܢ ܚܦܝܛܘܬܗ ܕܐܝܪܢܐܘܣ<EOS>ܥܡ ܗܠܝܢ ܕܝܢ ܡܐܡܪ̈ܐ ܘܐܓܪ̈ܬܐ ܕܐܡܪܢܢ ܕܐܝܬ ܠܗ ܠܐܝܪܢܐܘܣܼ<EOS> ܐܝܬ ܠܗ<EOS>ܬܘܒ ܡܐܡܪܐ ܠܘܩܒܠ ܚ̈ܢܦܐ ܒܦܣܝ̈ܩܬܐ ܕܐܝܬ ܒܗ ܝܘܬܪܢܐ ܣܓܝܐܐ ܘܟܬܝܒ ܥܠܘܗܝ ܕܥܠ ܚܟܡܬܐܼ<EOS>ܘܐܚܪܢܐ ܕܟܬܝܒ ܠܐܚܐ ܚܕ ܕܫܡܗ ܗܘܐ ܡܪܩܝܢܐ ܥܠ ܬܚܘܝܬܐ ܕܟܪܘܙܘܬܐ ܕܫ̈ܠܝܚܐܼ<EOS> ܘܐܚܪܢܐ<EOS>ܟܬܒܐ ܕܕܪܫܐ ܡܿܦܪܫܐܿ<EOS> ܕܒܗ ܡܕܟܪ ܠܐܓܪܬܐ ܕܥܒܪ̈ܝܐ ܘܠܚܟܡ̈ܬܐ ܕܫܠܝܡܘܢ܇ ܘܣܡ ܒܗ ܡܢ<EOS>ܡܠܝܗܝܢ<EOS> ܟܬܒܘܗܝ ܕܝܢ ܕܐܝܪܢܐܘܣ ܕܝܕܥܝܢ ܐܢܚܢܼܢ ܗܠܝܢ ܐܢܘܢ<EOS>ܕܥܣܪܝܢ ܘܫܒܥܐܼ<EOS> ܥܠ ܐܢܫܐ ܣܓ̈ܝܐܐ ܕܝܕܝܥܝܢ ܗܘܘ ܒܗܢܿܘܢ ܙܒ̈ܢܐ<EOS>ܟܕ ܩܡ ܕܝܢ ܩܘܡܕܘܣ ܒܡܠܟܘܬܐ ܬܠܬܥܣܪ̈ܐ ܫ̈ܢܝܢ ܘܡܝܬ ܘܩܡ ܦܪܛܝܢܟܣ ܫܬܐ<EOS>ܝܪ̈ܚܝܼܢ<EOS> ܡܢ ܒܬܪ ܡܘܬܗ ܕܩܘܡܕܘܣܼ ܣܘܪܘܣ ܩܒܾܿܠ ܒܬܪܗ<EOS> ܡܐܡܪ̈ܐ ܕܝܢ ܣܓ̈ܝܐܐ ܐܝܬ ܕܩܝܡܝܢ<EOS>ܐܦ ܥܕܡܐ ܠܝܘܡܢܐܼ ܠܘܬ ܣܓ̈ܝܐܐ ܕܐܢܫܐ ܥܬܝ̈ܩܐ ܒ̈ܢܝ ܥܕܬܐܿ<EOS> ܕܣܝܼܡܝܢ ܒܚܘܦܛܐ ܣܓܝܐܐ<EOS>ܐܝܠܝܢ ܕܝܢ ܕܐܢܚܢܢ ܝܕܥܝܢ ܐܢܚܢܼܢ<EOS> ܐܝܬܼ ܕܗܪܩܠܝܛܘܣ ܕܐܡܼܪ ܒܫܠܝܚܐ ܘܡܟܣܝܡܘܣ ܥܠ ܗܢܐ<EOS>ܙܛܡܐ ܕܡܫܬܚܩܝܢ ܒܗ ܐܢܫܐ ܡܢ ܗܪܣܝܣܿ<EOS> ܕܡܢ ܐܝܟܐ ܗܝ ܒܝܫܬܐ ܘܥܠ ܗܕܐ ܕܡܒܪܐ ܒܪܝܐ<EOS>ܗܘܼܠܐܼ<EOS> ܘܬܘܒ ܕܩܢܕܝܕܘܣ ܥܠ ܫܬܬ ܝܘܡ̈ܐܼ ܘܕܐܦܝܘܢ ܡܛܘܠܬܗ ܕܗܢܐ ܫܪܒܐܿ<EOS>ܘܕܟܣܣܛܘܣ ܥܠ ܩܝܡܬܐ ܕܡܢ ܒܝܬ ܡܝ̈ܬܐ<EOS> ܘܐܚܪܢܐ ܫܪܒܐ ܕܐܪܒܝܢܘܣܼ ܘܕܐܚܪ̈ܢܐ ܣܓ̈ܝܐܐܿ<EOS>ܗܿܢܘܢ ܕܡܛܠ ܕܠܝܬ ܠܢ ܥܠܼܬܐ ܠܐ ܣܡܢܢ ܙܒܢ̈ܝܗܘܢ ܒܗܢܐ ܟܬܒܐ ܐܦ ܠܐ ܕܘܟܪܢܗܘܢ ܒܬܫܥܝܬܐ<EOS>ܪܫܡܼܢܼܢ<EOS> ܘܐܚܪ̈ܢܐ ܣܓ̈ܝܐܐ ܗܿܢܘܢ ܕܠܐ ܡܫܟܚܝܢܢ ܕܢܬܼܢܐ ܫܡܗ̈ܝܗܘܢ ܚܙܼܝܢܢ ܡܐܡܪܗܝܗܘܢ܇<EOS>ܕܐܝܬܝܗܘܢ ܗܘܘ ܒܗܝܡܢܘܬܐ ܫܪܝܪܬܐ ܒ̈ܢܝ ܥܕܬܐ ܐܝܟ ܕܡܚܘܝܢ ܬܘܪ̈ܓܡܝܗܘܢ<EOS> ܠܐ ܕܝܢ ܝܕܝܥܝܼܢ<EOS>ܡܛܠ ܕܠܐ ܟܬܝܒܝܢ ܫܡܗ̈ܝܗܘܢ ܕܗܿܢܘܢ ܕܟܬܒܘ ܐܢܘܢ<EOS>ܕܥܣܪܝܢ ܘܬܡܢܝܐܼ ܥܠ ܗܿܢܘܢ ܕܗܘܼܘ ܡܢ ܫܘܪܝܐ ܡܢ ܗܪܣܝܣ<EOS> ܕܐܪܛܡܘܢ܇<EOS>ܘܒܐܝܢܐ ܛܘܦܣܐ ܐܝܬܝܗܘܢ ܗܘܘܿ<EOS> ܘܕܐܝܟܢܐ ܐܡܪܚܘ ܠܡܚܒܠܘ ܟܬ̈ܒܐ ܩܕܝ̈ܫܐ<EOS>ܘܡܢ ܗܠܝܢ ܚܟܝ̈ܡܐ ܕܐܡܪܢܢ ܥܠܝܗܘܢܼ<EOS> ܒܡܐܡܪܐ ܕܣܝܡ ܒܒܛܝܠܘܬܐ ܠܚܕ<EOS>ܡܢܗܘܢ ܠܘܩܒܠ ܗܪܣܝܣ ܕܐܪܛܡܘܢܿ<EOS> ܗܿܝ ܕܐܬܦܿܪܣ ܕܢܚܕܬܝܗܿ ܠܩܘܒܠܢ ܦܘܠܐ ܫܡܝܫܛܝܐܼ<EOS> ܐܝܬ<EOS>ܒܗ ܬܫܥܝܬܐ ܕܥܗܢܐ ܠܗܢܐ ܫܪܒܐ ܕܐܪܡܐ ܠܢ<EOS> ܗܕܐ ܓܝܪ ܗܪܣܝܣ ܐܡܪܐ ܥܠ ܦܪܘܩܼܢ ܕܒܪܢܫܐ ܗܘ<EOS>ܫܚܝܡܐ<EOS> ܡܟܘܢ ܠܗܿ ܕܝܢ ܕܠܘ ܡܢ ܩܕܡ ܙܒܢܐ ܣܓܝܐܐ ܣܼܕܩܬܿ ܡܢ ܥܕܬܐܼ<EOS> ܡܛܠ ܕܡܫܬܒܗܪܝܢ ܗܘܘ<EOS>ܗܿܢܘܢ ܕܩܝܡܝܢ ܥܠ ܐ̈ܦܝܗܿ ܕܩܿܕܝܡܐ ܗܝ<EOS> ܘܣܡ ܐܦ ܣܓܝܐ̈ܬܐܼ ܠܡܟܣܢܘܬܐ ܕܡ̈ܠܐ ܕܓ̈ܠܬܐ<EOS>ܕܓܘܕܦܗܘܢ<EOS> ܡܫܬܥܐ ܕܝܢ ܒܡ̈ܠܘܗܼܝ ܗܟܢܐ<EOS> ܐܡܪܝܢ ܠܡ ܕܟܠܗܘܢ ܩܕܡ̈ܝܐ ܐܦ ܗܼܢܘܢ ܫ̈ܠܝܚܐܼ<EOS>ܩܒܿܠܘ ܘܝܠܦܘ ܗܼܢܝܢ ܗܠܝܢ ܕܐܡܪܢܢ<EOS> ܘܐܬܼܢܛܪ ܠܡ ܫܪܪܐ ܕܟܪܘܙܘܬܐܼ ܥܕܡܐ<EOS>ܠܙܒܢ̈ܘܗܝ ܕܒܝܩܛܘܪ܇ ܕܐܝܬܘܗܝ ܗܘܐ ܐܦܣܩܘܦܐ ܕܬܠܬܥܣܪ ܒܪܗܘܡܐ ܡܢ ܒܬܪ ܦܛܪܘܣ<EOS> ܡܢ<EOS>ܙܐܦܪܝܢܘܣ ܕܝܢ ܗܿܘ ܕܩܒܿܠ ܒܬܪܗ ܐܬܥܒܕ ܙܐܦܐ ܥܠ ܫܪܪܐ<EOS> ܗܕܐ ܕܝܢ ܟܒܪ ܫܘܝܐ ܗܘܬ ܠܦܝܣܐܼ<EOS>ܐܠܘ ܠܐ ܕܩܕܡܐܝܬ ܟܬ̈ܒܐ ܩܕܝ̈ܫܐ ܩܝܡܝܢ ܠܘܩܒܠܗܘܢ<EOS> ܐܝܬ ܕܝܢ ܐܦ ܟܬܝ̈ܒܬܐ ܕܐܢܫܐ ܡܢ<EOS>ܐܚܝ̈ܝܢ ܕܥܬܝܩܝܢ ܡܢ ܙܒܢ̈ܘܗܝ ܕܒܝܩܛܘܪܼ<EOS> ܐܝܠܝܢ ܕܟܬܒܘ ܗܘܘ ܠܘܩܒܠ ܚܢ̈ܦܐ ܥܠ ܐ̈ܦܝ<EOS>ܫܪܪܐܿ<EOS> ܘܠܘܩܒܠ ܗܪܣܝܣ ܕܐܝܬ ܗܘܐ ܒܗܿܘ ܙܒܢܐ<EOS> ܐܡܿܪ ܐܢܐ ܕܝܼܢ ܕܝܘܣܛܝܢܘܣ ܘܕܡܠܝܛܝܕܣ<EOS>ܘܕܛܛܝܢܘܣ ܘܕܩܠܡܝܣ ܘܕܐܚܪ̈ܢܐ ܣܓܗܝܐܐܼ<EOS> ܕܟܠܗܘܢ ܗܠܝܢ ܐܡܪܝܢ ܥܠ ܐܠܗܘܬܗ ܕܡܫܝܚܐ<EOS>ܕܐܝܪܢܐܘܣ ܓܝܪ ܘܕܡܠܝܛܘܢ ܘܕܐܚܪ̈ܢܐܼ ܡܢܼܘ ܕܠܐ ܝܿܕܥ ܟܬܒܗܝܗܘܢ܇ ܕܡܟܪܙܝܢ ܥܠ ܡܫܝܚܐ<EOS>ܕܐܠܗܐ ܐܝܬܘܗܝ ܘܒܪ ܐܢܫܐ<EOS> ܡܕܪ̈ܫܐ ܕܝܢ ܘܙܡܝܪ̈ܬܐ ܕܐܬܟܬܒܘ ܡܢ ܐܚ̈ܐ ܡܗܝ̈ܡܢܐ ܡܢ ܩܕܝܡ<EOS>ܡܫܒܚܝܢ ܠܡܫܝܚܐ ܡܠܬܗ ܕܐܠܗܑܼ ܘܐܡܪܝܢ ܥܠ ܐܠܗܘܬܗ<EOS> ܐܿܝܟܢܐ ܗܟܝܠ ܟܕ ܒܗܠܝܢ ܟܠܗܝܢ ܫ̈ܢܝܐ<EOS>ܡܣܿܬܒܪ ܫܪܪܗܿ ܕܥܕܬܐ ܡܫܟܚܐ ܕܬܗܘܐ ܗܕܐ ܕܐܡܪܝܢ ܗܠܝܢ܇ ܕܥܕܡܐ ܠܙܒܢܘܗܝ ܕܒܝܩܛܘܪ ܡܬܟܪܙ<EOS>ܗܘܐ ܗܢܐ ܪܥܝܢܐ<EOS> ܐܘܼ ܐܿܝܟܢܐ ܠܐ ܡܬܚܡܨܝܢ ܕܥܫܩܝܢ ܠܒܝܩܛܘܪ ܒܗܠܝܢ܇ ܟܕ ܝܕܥܝܢ ܫܪܝܪܐܝܬ<EOS>ܕܒܝܩܛܘܪ܇ ܠܬܐܕܘܛܘܣ ܕܐܝܬܘܗܝ ܗܘܐ ܪܫܐ ܘܐܒܐ ܕܗܕܐ ܡܣܛܝܢܘܬܐ ܕܟܦܪܐ ܒܐܠܗܐ ܐܟܪܙܗ ܗܘܐ<EOS>ܡܢ ܫܘܬܦܘܬܐܿ<EOS> ܕܩܕܡܐܝܬ ܗܼܘ ܐܡܼܪ ܗܘܐ ܥܠ ܡܫܝܚܐ ܕܒܪ ܐܢܫܐ ܗܘ ܫܚܝܡܐ<EOS> ܐܢ ܓܝܪ ܒܝܩܛܘܪ<EOS>ܐܝܟ ܕܐܡܪܝܢ ܡܗܿܝܡܢ ܗܘܐ ܐܝܟ ܝܘܠܦܢܐ ܕܓܘܕܦܗܘܢܼ<EOS> ܐܿܝܟܢܐ ܫܼܕܐ ܗܘܐ ܠܬܐܕܘܛܘܣܿ<EOS> ܠܗܿܘ<EOS>ܕܗܼܘ ܗܼܘܐ ܡܫܟܚܢܐ ܕܗܕܐ ܗܪܣܝܣ<EOS> ܘܗܠܝܢ ܐܡܼܪ ܥܠ ܒܝܩܛܘܪ<EOS> ܟܕ ܩܡ ܕܝܢ<EOS>ܒܬܫܡܫܬܗ ܥܣܪ ܫ̈ܢܝܼܢ<EOS> ܩܒܿܠ ܡܢ ܒܬܪܗ ܙܐܦܪܝܢܘܣ<EOS> ܒܫܢܬ ܬܫܥ ܕܡܠܟܘܬܗ ܕܣܘܪܘܣ<EOS> ܘܡܘܣܦ<EOS>ܘܐܿܡܪ ܗܿܘ ܕܣܡ ܗܼܘ ܗܢܐ ܡܐܡܪܐ ܥܠ ܗܿܘ ܕܫܿܪܝ ܒܗܕܐ ܗܪܣܝܣ ܕܐܡܪܢܢ ܥܠܝܗܼܿ<EOS> ܐܦ ܣܘܥܪܢܐ<EOS>ܐܚܪܢܐ ܕܗܼܘܐ ܒܫ̈ܢܝ ܙܐܦܪܝܢܘܣ<EOS> ܘܟܬܿܒ ܒܗܠܝܢ ܡ̈ܠܐܼ ܗܟܢܐ<EOS> ܐܕܟܪ ܠܡ ܠܐ̈ܚܐ ܨܒܘܬܐ<EOS>ܕܒܝܘ̈ܡܝܢ ܐܣܼܬܥܪܬܿ܇ ܗܿܝ ܕܣܿܒܪ ܐܢܐ ܕܐܠܘ ܐܣܼܬܥܪܬܿ ܒܣܕܘܡ ܟܒܪ ܡܚܟܡܐ ܗܘܬ ܠܗܿ<EOS> ܓܒܪܐ<EOS>ܚܕ ܐܝܬ ܗܘܐ ܕܫܡܗ ܗܘܐ ܐܢܛܠܝܣ ܘܐܝܬܘܗܝ ܗܘܐ ܡܘܕܝܢܐ ܠܘ ܕܝܢ ܡܢ ܩܕܝܡ ܗܼܘܐ ܗܘܐܿ ܐܠܐ<EOS>ܒܙܒ̈ܢܝܢ ܕܝܠܼܢ<EOS> ܠܗܢܐ ܐܛܥܝܘܗܝ ܗܘܘ ܒܙܒܢ ܐܣܩܠܦܝܕܘܛܘܣ ܘܬܐܕܘܛܘܣ ܐܚܪܢܐܼ ܘܐܝܬܘܗܝ<EOS>ܗܘܐܼ ܛܪܦܙܝܛܐ<EOS> ܐܝܬܝܗܘܢ ܗܘܘ ܕܝܢ ܬܪܝܗܘܢܼ ܬܠܡ̈ܝܕܘܗܝ ܕܬܐܕܘܛܘܣ ܗܿܘ ܕܐܡܪܢܢ ܥܠܘܗܝ ܡܢ<EOS>ܩܕܝܡܿ<EOS> ܕܡܛܠ ܗܢܐ ܪܥܝܢܐ ܕܫܛܝܘܬܐ ܦܪܼܫܗ ܗܘܐ ܡܢ ܫܘܬܦܘܬܐ ܒܝܩܛܘܪ ܐܦܣܩܘܦܐ ܐܝܟ ܕܩܿܕܡܬ<EOS>ܐܡܿܪܬ<EOS> ܐܦܝܣܘܗܣ ܗܘܘ ܕܝܢ ܠܐܢܛܠܝܣ ܕܢܗܘܘ ܝܗܒܝܢ ܠܗ ܩܨܨܐ ܝܕܝܥܐܼ ܘܢܬܩܪܐ ܐܦܣܩܘܦܐ<EOS>ܠܗܕܐ ܗܪܣܝܣܿ<EOS> ܘܢܗܘܐ ܫܩܿܠ ܡܢܗܘܢ ܒܟܠ ܝܪܚܐ ܡܐܐ ܘܚܡܫܝܢ ܕܝܢܪ̈ܝܢ<EOS> ܟܕ ܕܝܢ ܢܩܼܦ<EOS>ܠܗܘܢܼ<EOS> ܙܒܢ̈ܬܐ ܣܓܝܐ̈ܬܐܼ ܒܝܕ ܚܙܘܐ ܡܬܿܚܟܡ ܗܘܐ ܡܢ ܡܪܢ<EOS> ܐܠܗܐ ܓܝܪ ܡܪܚܡܢܐ ܘܡܪܢ ܝܫܘܥ<EOS>ܡܫܝܚܐܼ<EOS> ܠܐ ܨܒܼܐ ܗܘܐ ܕܢܗܘܐ ܠܒܪ ܡܢ ܥܕܬܐ ܘܢܐܒܕ܇ ܡܛܠ ܕܗܼܘܐ ܣܗܕܐ ܕܚܫܗ<EOS> ܡܛܠ ܕܝܢ<EOS>ܕܪܦܝܐܝܬ ܚܐܪ ܗܘܐ ܒܗܘܢ ܒܚܙ̈ܘܐܼ<EOS> ܡܛܠ ܕܡܬܨܝܕ ܗܘܐ ܒܝܕ ܪܫܢܘܬܐ ܕܠܘܬܗܘܢ ܘܕܝܘܬܪ̈ܢܐ<EOS>ܛܢ̈ܦܐ ܕܡܘܒܕܝܢ ܠܣ̈ܓܝܐܐܼ ܠܚܪܬܐ ܗܟܝܠ ܐܢܿܓܕ ܡܢ ܡܠܐ̈ܟܐ ܩܕܝ̈ܫܐܼ<EOS>ܘܟܠܗ ܠܠܝܐܼ ܐܫܬܢܩ ܪܘܪܒܐܝܬ<EOS> ܘܒܚܕܐ ܩܿܕܡ ܩܡ ܒܨܦܪܐ ܘܠܒܼܫ ܣܩܐ ܘܒܼܕܪ ܥܠܘܗܝ ܩܛܡܐܼ<EOS>ܘܒܚܦܝܛܘܬܐ ܣܓܝܐܬܐ ܘܒܕܡ̈ܥܐ ܢܦܼܠ ܥܠ ܪ̈ܓܠܘܗܝ ܕܙܐܦܪܝܢܘܣ ܐܦܣܩܘܦܐ<EOS> ܘܫܼܕܐ ܗܘܐ ܢܦܫܗ<EOS>ܩܕܡ ܟܠ ܐܢܫ<EOS> ܩܕܡ ܥܡܐ<EOS> ܘܐܫܕ ܗܘܐ ܕܡ̈ܥܘܗܝ ܩܕܡ ܥܕܬܐ ܡܪܚܡܢܝܬܐ ܕܡܫܝܚܐ ܡܪܚܡܢܐܼ<EOS>ܘܣܿܓܝ ܒܿܥܐ ܗܘܐ ܘܡܬܟܫܦ܇ ܘܡܚܘܐ ܗܘܐ ܫܘ̈ܚܡܐ ܕܡܚ̈ܘܬܐ ܕܩܒܿܠ<EOS> ܘܠܡܚܣܢ ܝܗܒܘ ܠܗ<EOS>ܫܘܬܦܘܬܐ<EOS> ܘܠܗܠܝܢ ܢܩܦ ܠܗܝܢ ܐܦ ܡ̈ܠܐ ܐܚܪ̈ܢܝܬܐ ܕܝܠܗ ܕܗܢܐ ܡܟܬܒܢܐ ܕܐܝܬܝܗܝܼܢ ܗܟܢܐ<EOS>ܟܬ̈ܒܐ ܠܡ ܩܕܝ̈ܫܐܼ ܕܠܐ ܕܚܠܬܐ ܚܒܠܘ<EOS> ܘܠܩܢܘܢܐ ܕܗܝܡܢܘܬܐ ܩܕܡܝܬܐܼ ܛܠܡܘ<EOS> ܘܠܡܫܝܚܐܼ ܠܐ<EOS>ܝܕܥܝܢ<EOS> ܘܠܐ ܒܨܿܝܢ ܕܡܢܐ ܐܡܪܝܢ ܟܬ̈ܒܐ ܕܐܠܗܐ<EOS> ܐܠܐ ܕܐܝܢܐ ܐܣܟܡܐ ܕܕܪܫܐ ܢܫܟܚܘܢ ܕܓܿܠܙ<EOS>ܐܠܗܘܬܗ ܕܒܪܐܿ<EOS> ܘܡܬܕܪܫܝܢ ܒܗ ܚܦܝܛܐܝܬ<EOS> ܘܐܢ ܐܢܫ ܡܫܿܐܠ ܠܗܘܢ ܡܠܬܐ ܡܢ ܟܬܒܐ ܕܐܠܗܐܼ<EOS>ܡܫܐܿܠܝܢ ܗܼܢܘܢ ܩܕܡܐܝܬܼ<EOS> ܕܗܕܐ ܡܠܬܐ ܕܐܿܝܢܐ ܐܣܟܡܐ ܕܕܪܫܐ ܡܫܟܚܐ ܠܡܥܒܕ ܚܠܝܛܐ ܐܘ<EOS>ܡܿܦܪܫܐ<EOS> ܫܒܩܘ ܕܝܢ ܟܬ̈ܒܐ ܩܕܝ̈ܫܐ ܕܐܠܗܐܼ ܘܡܬܝܠܦܝܢ ܡܘܫ̈ܚܬܐ ܕܐܪܥܐܿ<EOS> ܐܝܟ ܕܒ̈ܢܝ ܐܪܥܐ<EOS>ܐܢܘܢ ܘܡܢ ܐܪܥܐ ܡܡܠܠܝܢ<EOS> ܘܠܗܿܘ ܕܐܬܼܐ ܡܢ ܠܥܠܼ ܠܐ ܝܕܥܝܢ<EOS> ܐܘܩܠܕܝܣ ܓܝܪ ܠܘܬ ܐܢܫܐ<EOS>ܡܢܗܘ̤ܼ<EOS> ܚܦܝܛܐܝܬ ܡܬܝܠܦ<EOS> ܐܪܣܛܛܠܝܣ ܕܝܢ ܘܬܐܘܦܪܣܛܘܣܼ ܣܿܓܝ ܫܒܝܚܝܢ ܠܗܘܢ<EOS> ܓܠܢܘܣ ܓܝܪ<EOS>ܠܘܬ ܐܢܫܝܢ ܡܢܗܘܢܼ ܐܝܟ ܗܿܘ ܕܡܣܬܓܕܘ ܡܣܬܓܕ<EOS> ܗܼܢܘܢ ܕܝܢ ܒܐܘܡܢܘܬܐ ܕܗܿܢܘܢ ܕܠܐ<EOS>ܡܗܝܡܢܝܢ ܡܬܚܫܚܝܢ ܠܬܪܥܝܬܐ ܕܗܪܣܝܣ ܕܝܠܗܘܢܼ<EOS> ܘܨܢܝܥܘܬܐ ܕܗܿܢܘܢ ܕܕܠܐ<EOS>ܐܠܗ ܐܢܘܢܼ ܡܡܙܓܝܢ ܒܗܝܡܢܘܬܐ ܦܫܝܛܬܐ ܕܟܬ̈ܒܐ ܕܐܠܗܐܿ<EOS> ܟܕ ܐܦܠ ܕܝܢ ܡܩܪܒ ܩܪܒܝܢ ܠܗܿ<EOS>ܠܗܝܡܢܘܬܐ<EOS> ܡܢܐ ܡܬܒܥܐ ܠܢ ܕܢܐܡܪ ܥܠܝܗܘܢ<EOS> ܡܛܠ ܗܢܐ ܕܠܐ ܕܚܠܬܐ ܐܪܡܝܘ ܐܝ̈ܕܝܐ ܥܠ ܟܬ̈ܒܐ<EOS>ܕܐܠܗܐ ܘܐܡܪܝܼܢ ܡܬܼܩܢܘ ܡܬܼܩܢܝܢ ܐܢܚܢܢ ܠܗܘܢ<EOS> ܘܕܠܘ ܡܥܫܩ ܥܫܿܩ ܐܢܐ ܠܗܘܢܼ<EOS> ܐܝܢܐ<EOS>ܕܨܿܒܐܼ<EOS> ܡܫܟܚ ܝܿܠܦ<EOS> ܐܢ ܐܢܫܓܝܪ ܨܒܿܐ ܕܢܦܩ ܨܚܚܐ ܕܚܕ ܚܕ ܡܢܗܘܢ ܘܢܦܚܡ ܐܢܘܢ ܥܡ<EOS>ܚ̈ܕܕܐܼ<EOS> ܡܫܟܚ ܠܗܘܢܼ ܕܦܠܝܓܝܢ ܚܕ ܥܠ ܚܕ<EOS> ܦܠܝܓܝܢ ܓܝܪ ܕܐܣܩܠܦܝܕܣܼ ܥܠ ܕܬܐܕܘܛܘܣ<EOS> ܣܿܓܝ<EOS>ܕܝܢ ܡܫܬܟܚܝܢ ܡܢ ܟܬܒܝܗܘܢܼ ܡܛܘܠ ܕܚܦܝܛܐܝܬ ܟܬܒܝܢ ܠܗܘܢ ܬܠܡ̈ܝܕܝܗܘ̤ܿ<EOS> ܠܬܼܘܩܢܐ ܕܚܕ ܚܕ<EOS>ܡܢܗܘܢ ܐܝܟ ܕܗܼܢܘܢ ܩܿܪܝܢ ܠܗܘܢ<EOS> ܐܝܬܝܗܘܢ ܕܝܼܢ ܚܘ̈ܒܿܠܐ<EOS> ܬܘܒ ܕܝܢ ܕܗܪܡܘܦܘܠܣ ܠܗܠܝܼܢ<EOS>ܠܐ ܫܠܡܝܢ<EOS> ܕܐܦܠܘܢܝܕܣ ܕܝܼܢ ܐܦܠܐ ܗܼܢܘܢ ܠܗܘܢ ܫܿܠܡܝܢ<EOS> ܐܢ ܓܝܪ ܐܢܫ ܢܦܚܡ ܠܗܿܢܘܢ ܕܡܢ<EOS>ܩܕܝܡ ܐܬܬܩܿܢܘ ܡܢܗܘܢ ܠܗܠܝܢ ܕܒܚܪܬܐ ܣܿܪܚܘܼ<EOS> ܡܫܟܚ ܕܐܦ ܗܼܢܘܢܼ ܠܐ ܫܠܡܝܢ ܚܕ ܠܚܕ<EOS>ܕܟܡܐ ܕܝܢ ܐܝܬܝܗܿ ܡܪܚܘܬܐ ܕܗܢܐ ܚܛܗܐܼ<EOS> ܕܡܝܐܼ ܕܐܦ ܗܼܢܘܢ ܝܕܥܝܢ<EOS> ܐܘ ܓܝܪ ܠܐ ܡܗܝܡܢܝܢ<EOS>ܕܡܢ ܪܘܚܐ ܕܩܘܕܫܐ ܐܬܐܡܪܘ ܟܬ̈ܒܐ ܩܕܝ̈ܫܐܿ ܕܚܟܝ̈ܡܝܢ ܡܢ ܪܘܚܐ ܕܩܘܕܫܐ<EOS> ܡܢܐ ܕܝܢ ܐܚܪܝܢ<EOS>ܐܝܬܝܗܘܢܼ ܐܠܐ ܫܐ̈ܕܢܐ<EOS> ܠܐ ܓܝܪ ܡܫܟܚܝܢ ܕܢܟܦܼܪܘܢ ܕܠܘ ܕܝܠܗܘܢ ܗܼܝ ܗܕܐ ܡܪܚܘܬܐ ܟܕ<EOS>ܒܐܝ̈ܕܝܗܘܢ ܟܬܝܒܝܢ<EOS> ܡܢ ܗܿܢܘܢ ܕܝܢ ܕܐܬܬܠܡܕܘ ܡܢܗܘܢܼ<EOS> ܠܐ ܩܒܿܠܘ ܐܢܘܢ<EOS>ܗܟܢܐ ܠܟܬ̈ܒܐ<EOS> ܘܠܝܬ ܠܗܘܢ ܕܢܚܘܘܢ ܕܡܢ ܐܝܟܐ ܡܬܒܘ ܐܢܘܢ ܠܨܚܚ̈ܝܗܘܢ<EOS> ܐܢܫܝܢ ܕܝܢ ܡܢܗܘܢܼ<EOS>ܐܦ ܠܐ ܕܢܫܚܠܦܘܢ ܐܢܘܢ ܡܫܚܠܦܘ ܨܒܼܘܼ<EOS> ܐܠܐܼ ܡܠܝܐܝܬ ܟܦܪܘ ܒܗܘܢܿ ܒܢܡܘܣܐ ܘܒܢ̈ܒܝܐܿ<EOS>ܒܝܘܠܦܢܗܘܢ ܗܿܘ ܕܕܠܐ ܢܡܣܘ ܗܘ ܘܕܠܐ ܐܠܗ<EOS> ܘܒܥܠܼܬܐ ܕܛܝܒܘܬܐ ܠܚܪܬܐ ܕܐܒܕܢܐܼ ܐܫܬܕܝܘ<EOS>ܘܥܠ ܗܠܝܼܢ ܢܥܕܡܐ ܠܗܪܟܐ ܐܫܬܥܝܢ<EOS>ܫܼܠܡ ܣܼܦܪܐ ܕܚܡܫܐ ܕܬܫ̈ܥܝܬܐ ܕܥܕܬܐ<EOS>ܫܘܒܚܐ ܠܐܒܐ ܘܠܒܪܐ ܘܠܪܘܚܐ ܕܩܕܘܕܫܐܼ<EOS>ܠܥܠܡ ܥܠܡܝܢ ܘܐܡܝܢ<EOS>