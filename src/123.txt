ܐܓܪܬܐ ܕܦܘܠܘܣ ܕܠܘܬ ܪ̈ܗܘܡܝܐ<EOS>ܦ݁ܰܘܠܳܘܣ ܥܰܒ݂ܕ݁ܳܐ ܕ݁ܝܶܫܽܘܥ ܡܫܺܝܚܳܐ <EOS> ܩܰܪܝܳܐ <EOS> ܘܰܫܠܺܝܚܳܐ <EOS>ܕ݁ܶܐܬ݂ܦ݁ܪܶܫ ܠܶܐܘܰܢܓ݁ܶܠܺܝܳܘܢ ܕ݁ܰܐܠܳܗܳܐ <EOS>ܕ݁ܡܶܢ ܩܕ݂ܺܝܡ ܡܠܰܟ݂ ܒ݁ܝܰܕ݂ ܢܒ݂ܺܝܰܘܗ̱ܝ̈ <EOS> ܒ݁ܰܟ݂ܬ݂ܳܒ݂ܶܐ̈<EOS>ܩܰܕ݁ܺܝܫܶܐ̈ <EOS>ܥܰܠ ܒ݁ܪܶܗ ܁ ܗܰܘ ܕ݁ܶܐܬ݂ܺܝܠܶܕ݂ ܒ݁ܰܒ݂ܣܰܪ ܡܶܢ ܙܰܪܥܳܐ ܕ݁ܒ݂ܶܝܬ݂<EOS>ܕ݁ܰܘܺܝܕ݂<EOS>ܘܶܐܬ݂ܺܝܕ݂ܰܥ ܒ݁ܪܳܐ ܕ݁ܰܐܠܳܗܳܐ ܇ ܒ݁ܚܺܝܠ ܘܰܒ݂ܪܽܘܚ ܩܕ݂ܽܘܫ <EOS> ܕ݁ܩܳܡ<EOS>ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS> ܝܶܫܽܘܥ ܡܫܺܝܚܳܐ <EOS> ܡܳܪܰܢ <EOS>ܕ݁ܒ݂ܶܗ ܢܣܰܒ݂ܢ ܛܰܝܒ݁ܽܘܬ݂ܳܐ ܘܰܫܠܺܝܚܽܘܬ݂ܳܐ <EOS> ܒ݁ܟ݂ܽܠܗܽܘܢ ܥܰܡ̱ܡܶܐ̈<EOS>ܐܰܝܟ݂ ܕ݁ܢܶܫܬ݁ܰܡܥܽܘܢ ܠܗܰܝܡܳܢܽܘܬ݂ܳܐ ܕ݁ܰܫܡܶܗ <EOS>ܕ݁ܳܐܦ݂ ܐܰܢ̱ܬ݁ܽܘܢ ܡܶܢܗܽܘܢ ܐܰܢ̱ܬ݁ܽܘܢ ܩܪܰܝܳܐ̈ ܒ݁ܝܶܫܽܘܥ ܡܫܺܝܚܳܐ<EOS><EOS>ܠܟ݂ܽܠܗܽܘܢ ܕ݁ܰܒ݂ܪܽܗ̱ܘܡܺܝ ܇ ܚܰܒ݁ܺܝܒ݂ܰܘܗ̱ܝ̈ ܕ݁ܰܐܠܳܗܳܐ <EOS> ܩܪܰܝܳܐ̈<EOS><EOS> ܘܩܰܕ݁ܺܝܫܶܐ̈ <EOS> ܫܠܳܡܳܐ ܘܛܰܝܒ݁ܽܘܬ݂ܳܐ ܥܰܡܟ݂ܽܘܢ ܁ ܡܶܢ ܐܰܠܳܗܳܐ ܐܰܒ݂ܽܘܢ ܘܡܶܢ ܡܳܪܰܢ<EOS>ܝܶܫܽܘܥ ܡܫܺܝܚܳܐ<EOS>ܠܽܘܩܕ݂ܰܡ ܡܰܘܕ݁ܶܐ ܐ̱ܢܳܐ ܠܰܐܠܳܗܝ ܁ ܒ݁ܝܶܫܽܘܥ ܡܫܺܝܚܳܐ <EOS> ܥܰܠ<EOS>ܟ݁ܽܠܟ݂ܽܘܢ ܕ݁ܗܰܝܡܳܢܽܘܬ݂ܟ݂ܽܘܢ ܐܶܫܬ݁ܰܡܥܰܬ݂ ܒ݁ܟ݂ܽܠܶܗ ܥܳܠܡܳܐ <EOS>ܣܳܗܶܕ݂ ܗ̱ܽܘ ܠܺܝ ܓ݁ܶܝܪ ܐܰܠܳܗܳܐ ܕ݁ܠܶܗ ܡܫܰܡܶܫ ܐ̱ܢܳܐ ܒ݁ܪܽܘܚ<EOS>ܒ݁ܶܐܘܰܢܓ݁ܶܠܺܝܳܘܢ ܕ݁ܰܒ݂ܪܶܗ ܕ݁ܰܕ݂ܠܳܐ ܫܰܠܘܳܐ ܒ݁ܟ݂ܽܠܙܒ݂ܰܢ ܡܶܬ݁ܕ݁ܟ݂ܰܪ ܐ̱ܢܳܐ ܠܟ݂ܽܘܢ<EOS>ܒ݁ܰܨܠܰܘܳܬ݂ܝ̈ <EOS>ܘܡܶܬ݂ܚܰܢܰܢ ܐ̱ܢܳܐ <EOS> ܕ݁ܶܐܢ ܡܶܢ ܟ݁ܰܕ݁ܽܘ ܬ݁ܶܬ݂ܦ݁ܬ݂ܰܚ ܠܺܝ ܐܽܘܪܚܳܐ<EOS>ܒ݁ܨܶܒ݂ܝܳܢܶܗ ܕ݁ܰܐܠܳܗܳܐ ܇ ܕ݁ܺܐܬ݂ܶܐ ܠܘܳܬ݂ܟ݂ܽܘܢ <EOS>ܡܶܛܽܠ ܕ݁ܛܳܒ݂ ܣܘܶܐ ܐ̱ܢܳܐ ܕ݁ܶܐܚܙܶܟ݂ܽܘܢ ܁ ܘܶܐܬ݁ܶܠ ܠܟ݂ܽܘܢ<EOS>ܡܰܘܗܰܒ݂ܬ݁ܳܐ ܕ݁ܪܽܘܚ <EOS> ܕ݁ܒ݂ܳܗ ܬ݁ܶܫܬ݁ܰܪܪܽܘܢ <EOS>ܘܰܐܟ݂ܚܕ݂ܳܐ ܢܶܬ݂ܒ݁ܰܝܰܐ ܒ݁ܗܰܝܡܳܢܽܘܬ݂ܳܐ ܕ݁ܺܝܠܟ݂ܽܘܢ ܘܕ݂ܺܝܠܝ<EOS>ܨܳܒ݂ܶܐ ܐ̱ܢܳܐ ܕ݁ܶܝܢ ܐܰܚܰܝ̈ ܕ݁ܬ݂ܶܕ݁ܥܽܘܢ ܕ݁ܙܰܒ݂ܢܺܝܢ̈<EOS>ܣܰܓ݁ܺܝܳܐܢ̈ ܨܒ݂ܺܝܬ݂ ܕ݁ܺܐܬ݂ܶܐ ܠܘܳܬ݂ܟ݂ܽܘܢ ܘܶܐܬ݂ܟ݁ܠܺܝܬ݂ ܥܕ݂ܰܡܳܐ ܠܗܳܫܳܐ <EOS> ܕ݁ܳܐܦ݂<EOS>ܒ݁ܟ݂ܽܘܢ ܢܶܗܘܶܐ ܠܺܝ ܐܳܕ݂ܫܳܐ <EOS> ܐܰܝܟ݂ ܕ݁ܰܒ݂ܫܰܪܟ݁ܳܐ ܕ݁ܥܰܡ̱ܡܶܐ̈ <EOS>ܝܰܘܢܳܝܶܐ̈ ܘܒ݂ܰܪܒ݁ܪܳܝܶܐ̈ <EOS> ܚܰܟ݁ܺܝܡܶܐ̈ ܘܣܰܟ݂ܠܶܐ̈ <EOS> ܕ݁ܰܠܟ݂ܽܠܢܳܫ<EOS>ܚܰܝܳܒ݂ ܐ̱ܢܳܐ ܕ݁ܰܐܟ݂ܪܶܙ <EOS>ܘܗܳܟ݂ܰܢܳܐ ܡܶܬ݂ܚܰܦ݁ܰܛ ܐ̱ܢܳܐ ܕ݁ܳܐܦ݂ ܠܟ݂ܽܘܢ ܕ݁ܰܒ݂ܪܽܗ̱ܘܡܺܝ<EOS>ܐܶܣܰܒ݁ܰܪ <EOS>ܠܳܐ ܓ݁ܶܝܪ ܒ݁ܳܗܶܬ݂ ܐ̱ܢܳܐ ܒ݁ܶܗ ܒ݁ܶܐܘܰܢܓ݁ܶܠܺܝܳܘܢ <EOS> ܡܶܛܽܠ<EOS>ܕ݁ܚܰܝܠܳܐ ܗ̱ܘ ܕ݁ܰܐܠܳܗܳܐ ܇ ܠܚܰܝܶܐ̈ ܕ݁ܟ݂ܽܠ ܕ݁ܰܡܗܰܝܡܢܺܝܢ ܒ݁ܶܗ ܐܶܢ ܡܶܢ ܝܺܗܽܘܕ݂ܳܝܶܐ̈<EOS>ܠܽܘܩܕ݂ܰܡ <EOS> ܘܶܐܢ ܡܶܢ ܐܰܪܡܳܝܶܐ̈ <EOS>ܟ݁ܺܐܢܽܘܬ݂ܶܗ ܓ݁ܶܝܪ ܕ݁ܰܐܠܳܗܳܐ ܒ݁ܶܗ ܡܶܬ݂ܓ݁ܰܠܝܳܐ ܇ ܡܶܢ<EOS>ܗܰܝܡܳܢܽܘܬ݂ܳܐ ܠܗܰܝܡܳܢܽܘܬ݂ܳܐ <EOS> ܐܰܝܟ݂ ܕ݁ܰܟ݂ܬ݂ܺܝܒ݂ ܕ݁ܟ݂ܺܐܢܳܐ ܡܶܢ ܗܰܝܡܳܢܽܘܬ݂ܳܐ<EOS>ܢܺܚܶܐ<EOS>ܡܶܬ݂ܓ݁ܠܶܐ ܗ̱ܘ ܓ݁ܶܝܪ ܪܽܘܓ݂ܙܶܗ ܕ݁ܰܐܠܳܗܳܐ ܡܶܢ ܫܡܰܝܳܐ ܇ ܥܰܠ<EOS>ܟ݁ܽܠܶܗ ܥܰܘܠܗܽܘܢ ܘܪܽܘܫܥܗܽܘܢ ܕ݁ܰܒ݂ܢܰܝܢܳܫܳܐ̈ ܗܳܢܽܘܢ ܕ݁ܩܽܘܫܬ݁ܳܐ ܒ݁ܥܰܘܠܳܐ<EOS>ܐܰܚܺܝܕ݂ܺܝܢ <EOS>ܡܶܛܽܠ ܕ݁ܺܝܕ݂ܺܝܥܽܘܬ݂ܶܗ ܕ݁ܰܐܠܳܗܳܐ ܓ݁ܰܠܝܳܐ ܗ̱ܝ ܒ݁ܗܽܘܢ <EOS> ܐܰܠܳܗܳܐ<EOS>ܓ݁ܶܝܪ ܓ݁ܠܳܗ ܒ݁ܗܽܘܢ <EOS>ܟ݁ܰܣܝܳܬ݂ܶܗ̈ ܓ݁ܶܝܪ ܕ݁ܰܐܠܳܗܳܐ ܡܶܢ ܬ݁ܰܪܡܝܳܬ݂ܶܗ̈ ܕ݁ܥܳܠܡܳܐ<EOS>ܠܒ݂ܶܪܝܳܬ݂ܶܗ̈ ܒ݁ܣܽܘܟ݁ܳܠܳܐ ܡܶܬ݂ܚܰܙܝܳܢ̈ <EOS> ܘܚܰܝܠܶܗ ܘܰܐܠܳܗܽܘܬ݂ܶܗ ܕ݁ܰܠܥܳܠܰܡ <EOS>ܕ݁ܢܶܗܘܽܘܢ ܕ݁ܠܳܐ ܡܰܦ݁ܰܩ ܒ݁ܪܽܘܚ <EOS>ܡܶܛܽܠ ܕ݁ܺܝܕ݂ܰܥܘ ܠܰܐܠܳܗܳܐ ܘܠܳܐ ܐܰܝܟ݂ ܕ݁ܠܰܐܠܳܗܳܐ ܫܰܒ݁ܚܽܘܗ̱ܝ<EOS><EOS> ܘܰܐܘܕ݁ܺܝܘ ܠܶܗ <EOS> ܐܶܠܳܐ ܐܶܣܬ݁ܰܪܰܩܘ ܒ݁ܡܰܚܫܒ݂ܳܬ݂ܗܽܘܢ̈ <EOS> ܘܶܐܬ݂ܚܰܫܰܟ݂ ܠܶܒ݁ܗܽܘܢ <EOS>ܕ݁ܠܳܐ ܡܶܣܬ݁ܰܟ݁ܰܠ <EOS>ܘܟ݂ܰܕ݂ ܣܳܒ݂ܪܺܝܢ ܒ݁ܢܰܦ݂ܫܗܽܘܢ ܕ݁ܚܰܟ݁ܺܝܡܺܝܢ ܐܶܢܽܘܢ ܫܛܰܘ ܠܗܽܘܢ<EOS><EOS>ܘܚܰܠܶܦ݂ܘ ܬ݁ܶܫܒ݁ܽܘܚܬ݁ܶܗ ܕ݁ܰܐܠܳܗܳܐ ܕ݁ܠܳܐ ܡܶܬ݂ܚܰܒ݁ܰܠ<EOS>ܒ݁ܰܕ݂ܡܽܘܬ݂ܳܐ ܕ݁ܨܰܠܡܳܐ ܕ݁ܒ݂ܰܪܢܳܫܳܐ ܕ݁ܡܶܬ݂ܚܰܒ݁ܰܠ ܘܒ݂ܰܕ݂ܡܽܘܬ݂ܳܐ ܕ݁ܦ݂ܳܪܰܚܬ݂ܳܐ <EOS>ܘܕ݂ܰܐܪܒ݁ܥܰܬ݂̈ ܪܶܓ݂ܠܶܝܗ̈ <EOS> ܘܰܕ݂ܪܰܚܫܳܐ ܕ݁ܰܐܪܥܳܐ <EOS>ܡܶܛܽܠ ܗܳܢܳܐ ܐܰܫܠܶܡ ܐܶܢܽܘܢ ܐܰܠܳܗܳܐ ܠܰܪܓ݂ܺܝܓ݂ܳܬ݂ܳܐ̈ ܛܰܡܳܐܬ݂ܳܐ̈<EOS>ܕ݁ܠܶܒ݁ܗܽܘܢ ܕ݁ܰܢܨܰܥܪܽܘܢ ܦ݁ܰܓ݂ܪܰܝܗܽܘܢ̈ ܒ݁ܗܽܘܢ <EOS>ܘܚܰܠܶܦ݂ܘ ܫܪܳܪܶܗ ܕ݁ܰܐܠܳܗܳܐ ܒ݁ܟ݂ܰܕ݁ܳܒ݂ܽܘܬ݂ܳܐ <EOS> ܘܰܕ݂ܚܶܠܘ<EOS>ܘܫܰܡܶܫܘ ܠܒ݂ܶܪܝܳܬ݂ܳܐ̈ <EOS> ܛܳܒ݂ ܡܶܢ ܕ݁ܰܠܒ݂ܳܪܽܘܝܗܶܝܢ ܕ݁ܠܶܗ ܬ݁ܶܫܒ݁ܚܳܢ̈ ܘܒ݂ܽܘܪܟ݁ܳܢ̈ ܇<EOS>ܠܥܳܠܰܡ ܥܳܠܡܺܝܢ ܐܰܡܺܝܢ<EOS>ܡܶܛܽܠ ܗܳܢܳܐ ܐܰܫܠܶܡ ܐܶܢܽܘܢ ܐܰܠܳܗܳܐ ܠܟ݂ܺܐܒ݂ܶܐ̈ ܕ݁ܨܰܥܪܳܐ <EOS>ܢܶܩܒ݂ܳܬ݂ܗܽܘܢ̈ ܓ݁ܶܝܪ ܚܰܠܶܦ݂ ܚܫܰܚܬ݂ܳܐ ܕ݁ܰܟ݂ܝܳܢܗܶܝܢ <EOS> ܘܰܒ݂ܡܶܕ݁ܶܡ ܕ݁ܠܳܐ ܡܟ݂ܳܢ<EOS>ܐܶܬ݂ܚܰܫܰܚ <EOS>ܘܬ݂ܽܘܒ݂ ܐܳܦ݂ ܕ݁ܶܟ݂ܪܰܝܗܽܘܢ̈ ܗܳܟ݂ܰܢܳܐ ܫܒ݂ܰܩܘ ܚܫܰܚܬ݂ܳܐ<EOS>ܕ݁ܰܟ݂ܝܳܢܳܐ ܕ݁ܢܶܩܒ݂ܳܬ݂ܳܐ̈ ܘܶܐܫܬ݁ܰܪܰܚܘ ܒ݁ܪܶܓ݁ܬ݂ܳܐ ܚܰܕ݂ ܥܰܠ ܚܰܕ݂ <EOS> ܘܕ݂ܶܟ݂ܪܳܐ ܥܰܠ<EOS>ܕ݁ܶܟ݂ܪܳܐ ܒ݁ܶܗܬ݁ܬ݂ܳܐ ܥܒ݂ܰܕ݂ܘ <EOS> ܘܦ݂ܽܘܪܥܳܢܳܐ ܕ݁ܙܳܕ݂ܶܩ ܗ̱ܘܳܐ ܠܛܳܥܝܽܘܬ݂ܗܽܘܢ <EOS>ܒ݁ܰܩܢܽܘܡܗܽܘܢ ܩܰܒ݁ܠܽܘܗ̱ܝ <EOS>ܘܰܐܝܟ݂ ܕ݁ܠܳܐ ܕ݁ܳܢܘ ܒ݁ܢܰܦ݂ܫܗܽܘܢ ܕ݁ܢܶܕ݁ܥܽܘܢ ܠܰܐܠܳܗܳܐ ܐܰܫܠܶܡ<EOS>ܐܶܢܽܘܢ ܐܰܠܳܗܳܐ ܠܡܰܕ݁ܥܳܐ ܕ݁ܰܣܪܺܝܩܽܘܬ݂ܳܐ <EOS> ܕ݁ܢܶܗܘܽܘܢ ܥܳܒ݂ܕ݁ܺܝܢ ܡܶܕ݁ܶܡ ܕ݁ܠܳܐ ܘܳܠܶܐ<EOS><EOS>ܟ݁ܰܕ݂ ܡܠܶܝܢ ܟ݁ܽܠ ܥܰܘܳܠܽܘܬ݂ܳܐ <EOS> ܘܙܳܢܝܽܘܬ݂ܳܐ <EOS> ܘܡܰܪܺܝܪܽܘܬ݂ܳܐ <EOS>ܘܒ݂ܺܝܫܽܘܬ݂ܳܐ <EOS> ܘܥܳܠܽܘܒ݂ܽܘܬ݂ܳܐ <EOS> ܘܰܚܣܳܡܳܐ <EOS> ܘܩܶܛܠܳܐ <EOS> ܘܚܶܪܝܳܢܳܐ <EOS> ܘܢܶܟ݂ܠܳܐ <EOS>ܘܡܰܚܫܒ݂ܳܬ݂ܳܐ̈ ܒ݁ܺܝܫܳܬ݂ܳܐ̈ <EOS>ܘܪܶܛܢܳܐ <EOS> ܘܡܶܐܟ݂ܰܠܩܰܪܨܳܐ <EOS> ܘܰܣܢܺܝܐܝܺܢ ܠܰܐܠܳܗܳܐ <EOS> ܡܨܰܥܪܳܢܶܐ̈<EOS><EOS> ܚܬ݂ܺܝܪܶܐ̈ <EOS> ܫܰܒ݂ܗܪܳܢܶܐ̈ <EOS> ܡܶܫܟ݁ܚܰܝ̈ ܒ݁ܺܝܫܳܬ݂ܳܐ̈ <EOS> ܚܰܣܺܝܪܰܝ̈ ܪܶܥܝܳܢܳܐ <EOS>ܕ݁ܠܰܐܒ݂ܳܗܰܝܗܽܘܢ̈ ܠܳܐ ܡܶܬ݁ܛܦ݁ܺܝܣܺܝܢ <EOS>ܘܕ݂ܰܩܝܳܡܳܐ ܠܰܝܬ݁ ܠܗܽܘܢ <EOS> ܘܠܳܐ ܚܽܘܒ݁ܳܐ <EOS> ܘܠܳܐ ܫܰܝܢܳܐ <EOS> ܘܠܳܐ<EOS>ܪܰܚܡܶܐ̈ <EOS> ܐܺܝܬ݂ ܒ݁ܗܽܘܢ <EOS>ܐܰܝܠܶܝܢ ܕ݁ܟ݂ܰܕ݂ ܝܳܕ݂ܥܺܝܢ ܕ݁ܺܝܢܶܗ ܕ݁ܰܐܠܳܗܳܐ ܕ݁ܠܰܐܝܠܶܝܢ<EOS>ܕ݁ܰܐܝܟ݂ ܗܳܠܶܝܢ ܣܳܥܪܺܝܢ ܠܡܰܘܬ݁ܳܐ ܡܚܰܝܶܒ݂ ܠܳܐ ܗ̱ܘܳܐ ܒ݁ܰܠܚܽܘܕ݂ ܥܳܒ݂ܕ݁ܺܝܢ ܠܗܶܝܢ<EOS>ܐܶܠܳܐ ܐܳܦ݂ ܡܶܫܬ݁ܰܘܬ݁ܦ݂ܺܝܢ ܠܰܐܝܠܶܝܢ ܕ݁ܗܳܠܶܝܢ ܥܳܒ݂ܕ݁ܺܝܢ<EOS>ܡܶܛܽܠ ܗܳܢܳܐ ܠܰܝܬ݁ ܠܳܟ݂ ܡܰܦ݁ܰܩ ܒ݁ܪܽܘܚܳܐ <EOS> ܐܳܘ ܒ݁ܰܪܢܳܫܳܐ ܁<EOS>ܕ݁ܳܐܶܢ ܚܰܒ݂ܪܶܗ ܒ݁ܗܰܘ ܓ݁ܶܝܪ ܕ݁ܕ݂ܳܐܶܢ ܐܰܢ̱ܬ݁ ܚܰܒ݂ܪܳܟ݂ ܢܰܦ݂ܫܳܟ݂ ܗ̱ܽܘ ܡܚܰܝܶܒ݂<EOS>ܐܰܢ̱ܬ݁ <EOS> ܐܳܦ݂ ܐܰܢ̱ܬ݁ ܓ݁ܶܝܪ ܕ݁ܕ݂ܳܐܶܢ ܐܰܢ̱ܬ݁ ܒ݁ܗܶܝܢ ܗ̱ܽܘ ܡܶܬ݂ܗܰܦ݁ܰܟ݂ ܐܰܢ̱ܬ݁<EOS><EOS>ܘܝܳܕ݂ܥܺܝܢܰܢ ܕ݁ܺܐܝܬ݂ܰܘܗ̱ܝ ܕ݁ܺܝܢܶܗ ܕ݁ܰܐܠܳܗܳܐ ܒ݁ܩܽܘܫܬ݁ܳܐ ܇ ܥܰܠ<EOS>ܐܰܝܠܶܝܢ ܕ݁ܰܒ݂ܗܳܠܶܝܢ ܡܶܬ݂ܗܰܦ݁ܟ݂ܺܝܢ <EOS>ܡܳܢܳܐ ܕ݁ܶܝܢ ܡܶܬ݂ܚܰܫܰܒ݂ ܐܰܢ̱ܬ݁ ܐܳܘ ܒ݁ܰܪܢܳܫܳܐ ܇ ܕ݁ܕ݂ܳܐܶܢ ܐܰܢ̱ܬ݁<EOS>ܠܰܐܝܠܶܝܢ ܕ݁ܰܒ݂ܗܳܠܶܝܢ ܡܶܬ݂ܗܰܦ݁ܟ݂ܺܝܢ ܇ ܟ݁ܰܕ݂ ܐܳܦ݂ ܐܰܢ̱ܬ݁ ܒ݁ܗܶܝܢ ܡܶܬ݂ܗܰܦ݁ܰܟ݂ ܐܰܢ̱ܬ݁<EOS>ܕ݁ܰܐܢ̱ܬ݁ ܬ݁ܶܥܪܽܘܩ ܡܶܢ ܕ݁ܺܝܢܶܗ ܕ݁ܰܐܠܳܗܳܐ <EOS>ܐܰܘ ܥܰܠ ܥܽܘܬ݂ܪܳܐ ܕ݁ܒ݂ܰܣܺܝܡܽܘܬ݂ܶܗ <EOS> ܘܥܰܠ ܡܰܓ݁ܪܰܬ݂ ܪܽܘܚܶܗ ܇<EOS>ܘܥܰܠ ܐܰܬ݂ܪܳܐ ܕ݁ܝܰܗ̱ܒ݂ ܠܳܟ݂ <EOS> ܡܰܡܪܰܚ ܐܰܢ̱ܬ݁ ܘܠܳܐ ܝܳܕ݂ܰܥ ܐܰܢ̱ܬ݁ <EOS>ܕ݁ܒ݂ܰܣܺܝܡܽܘܬ݂ܶܗ ܕ݁ܰܐܠܳܗܳܐ <EOS> ܠܰܬ݂ܝܳܒ݂ܽܘܬ݂ܳܐ ܗܽܘ ܡܰܝܬ݁ܝܳܐ ܠܳܟ݂ <EOS>ܐܶܠܳܐ ܡܶܛܽܠ ܩܰܫܝܽܘܬ݂ ܠܶܒ݁ܳܟ݂ ܕ݁ܠܳܐ ܬ݁ܳܐܶܒ݂ ܣܳܐܶܡ ܐܰܢ̱ܬ݁<EOS>ܠܳܟ݂ ܣܺܝܡܬ݂ܳܐ ܕ݁ܪܽܘܓ݂ܙܳܐ <EOS> ܠܝܰܘܡܳܐ ܕ݁ܪܽܘܓ݂ܙܳܐ <EOS> ܘܰܠܓ݂ܶܠܝܳܢܳܐ ܕ݁ܕ݂ܺܝܢܳܐ ܟ݁ܺܐܢܳܐ<EOS>ܕ݁ܰܐܠܳܗܳܐ ܇<EOS>ܗܰܘ ܕ݁ܦ݂ܳܪܰܥ ܠܟ݂ܽܠܢܳܫ ܐܰܝܟ݂ ܥܒ݂ܳܕ݂ܰܘܗ̱ܝ̈ <EOS>ܠܰܐܝܠܶܝܢ ܕ݁ܒ݂ܰܡܣܰܝܒ݁ܪܳܢܽܘܬ݂ܳܐ ܕ݁ܰܥܒ݂ܳܕ݂ܶܐ̈ ܛܳܒ݂ܶܐ̈ ܇<EOS>ܬ݁ܶܫܒ݁ܽܘܚܬ݁ܳܐ ܘܺܐܝܩܳܪܳܐ ܘܠܳܐ ܡܶܬ݂ܚܰܒ݁ܠܳܢܽܘܬ݂ܳܐ ܒ݁ܳܥܶܝܢ ܝܳܗܶܒ݂ ܠܗܽܘܢ ܚܰܝܶܐ̈<EOS>ܕ݁ܰܠܥܳܠܰܡ <EOS>ܐܰܝܠܶܝܢ ܕ݁ܶܝܢ ܕ݁ܥܳܨܶܝܢ <EOS> ܘܠܳܐ ܡܶܬ݁ܛܦ݁ܺܝܣܺܝܢ ܠܰܫܪܳܪܳܐ ܇ ܐܶܠܳܐ<EOS>ܠܥܰܘܠܳܐ ܡܶܬ݁ܛܦ݁ܺܝܣܺܝܢ ܢܶܦ݂ܪܽܘܥ ܐܶܢܽܘܢ ܪܽܘܓ݂ܙܳܐ ܘܚܶܡܬ݂ܳ<EOS>ܘܽܐܘܠܨܳܢܳܐ ܘܛܽܘܪܳܦ݂ܳܐ <EOS> ܠܟ݂ܽܠ ܒ݁ܰܪܢܳܫ ܕ݁ܦ݂ܳܠܰܚ ܒ݁ܺܝܫܳܬ݂ܳܐ̈ <EOS>ܠܺܝܗܽܘܕ݂ܳܝܶܐ̈ ܠܽܘܩܕ݂ܰܡ <EOS> ܘܠܰܐܪܡܳܝܶܐ̈ <EOS>ܬ݁ܶܫܒ݁ܽܘܚܬ݁ܳܐ ܕ݁ܶܝܢ <EOS> ܘܺܐܝܩܳܪܳܐ ܘܰܫܠܳܡܳܐ ܠܟ݂ܽܠ ܕ݁ܦ݂ܳܠܰܚ<EOS>ܛܳܒ݂ܳܬ݂ܳܐ̈ <EOS> ܠܺܝܗܽܘܕ݂ܳܝܶܐ̈ ܠܽܘܩܕ݂ܰܡ <EOS> ܘܠܰܐܪܡܳܝܶܐ̈ <EOS>ܠܳܐ ܓ݁ܶܝܪ ܐܺܝܬ݂ ܡܰܣܰܒ݂ ܒ݁ܰܐܦ݁ܶܐ̈ ܠܘܳܬ݂ ܐܰܠܳܗܳܐ <EOS>ܐܰܝܠܶܝܢ ܓ݁ܶܝܪ ܕ݁ܰܕ݂ܠܳܐ ܢܳܡܽܘܣܳܐ ܚܛܰܘ ܐܳܦ݂ ܕ݁ܠܳܐ ܢܳܡܽܘܣܳܐ<EOS>ܢܺܐܒ݂ܕ݁ܽܘܢ <EOS> ܘܰܐܝܠܶܝܢ ܕ݁ܰܒ݂ܢܳܡܽܘܣܳܐ ܚܛܰܘ ܡܶܢ ܢܳܡܽܘܣܳܐ ܢܶܬ݁ܕ݂ܺܝܢܽܘܢ <EOS>ܠܳܐ ܗ̱ܘܳܐ ܓ݁ܶܝܪ ܫܳܡܽܘܥܰܘܗ̱ܝ̈ ܕ݁ܢܳܡܽܘܣܳܐ ܟ݁ܺܐܢܺܝܢ ܩܕ݂ܳܡ<EOS>ܐܰܠܳܗܳܐ ܐܶܠܳܐ ܥܳܒ݂ܽܘܕ݂ܰܘܗ̱ܝ̈ ܕ݁ܢܳܡܽܘܣܳܐ ܡܶܙܕ݁ܰܕ݁ܩܺܝܢ <EOS>ܐܶܢ ܓ݁ܶܝܪ ܥܰܡ̱ܡܶܐ̈ ܕ݁ܢܳܡܽܘܣܳܐ ܠܰܝܬ݁ ܠܗܽܘܢ ܇ ܡܶܢ ܟ݁ܝܳܢܗܽܘܢ<EOS>ܢܶܥܒ݁ܕ݂ܽܘܢ ܕ݁ܢܳܡܽܘܣܳܐ ܗܳܢܽܘܢ ܕ݁ܟ݂ܰܕ݂ ܢܳܡܽܘܣܳܐ ܠܰܝܬ݁ ܗ̱ܘܳܐ ܠܗܽܘܢ ܠܢܰܦ݂ܫܗܽܘܢ<EOS>ܗܘܰܘ ܢܳܡܽܘܣܳܐ <EOS>ܘܗܶܢܽܘܢ ܡܚܰܘܶܝܢ ܥܒ݂ܳܕ݂ܶܗ ܕ݁ܢܳܡܽܘܣܳܐ <EOS> ܟ݁ܰܕ݂ ܟ݁ܬ݂ܺܝܒ݂ ܥܰܠ<EOS>ܠܶܒ݁ܗܽܘܢ <EOS> ܘܡܰܣܗܕ݂ܳܐ ܥܠܰܝܗܽܘܢ ܬ݁ܺܐܪܬ݁ܗܽܘܢ <EOS> ܟ݁ܰܕ݂ ܡܰܚܫܒ݂ܳܬ݂ܗܽܘܢ̈ ܡܟ݂ܰܘܢܳܢ̈ <EOS> ܐܰܘ<EOS>ܢܳܦ݂ܩܳܢ̈ ܪܽܘܚܳܐ <EOS> ܠܰܚܕ݂ܳܕ݂ܶܐ̈ ܇<EOS>ܒ݁ܝܰܘܡܳܐ ܕ݁ܕ݂ܳܐܶܢ ܐܰܠܳܗܳܐ ܟ݁ܰܣܝܳܬ݂ܳܐ̈ ܕ݁ܰܒ݂ܢܰܝܢܳܫܳܐ̈ ܇ ܐܰܝܟ݂<EOS>ܐܶܘܰܢܓ݁ܶܠܺܝܳܘܢ ܕ݁ܺܝܠܝ ܒ݁ܝܰܕ݂ ܝܶܫܽܘܥ ܡܫܺܝܚܳܐ <EOS>ܐܶܢ ܐܰܢ̱ܬ݁ ܕ݁ܶܝܢ ܕ݁ܺܝܗܽܘܕ݂ܳܝܳܐ ܡܶܬ݂ܩܪܶܐ ܐܰܢ̱ܬ݁ ܘܡܶܬ݁ܬ݁ܢܺܝܚ<EOS>ܐܰܢ̱ܬ݁ ܥܰܠ ܢܳܡܽܘܣܳܐ ܘܡܶܫܬ݁ܰܒ݂ܗܰܪ ܐܰܢ̱ܬ݁ ܒ݁ܰܐܠܳܗܳܐ <EOS>ܕ݁ܝܳܕ݂ܰܥ ܐܰܢ̱ܬ݁ ܨܶܒ݂ܝܳܢܶܗ ܘܦ݂ܳܪܶܫ ܐܰܢ̱ܬ݁ ܘܳܠܝܳܬ݂ܳܐ̈ <EOS>ܕ݁ܝܰܠܺܝܦ݂ ܐܰܢ̱ܬ݁ ܡܶܢ ܢܳܡܽܘܣܳܐ<EOS>ܘܶܐܬ݁ܬ݁ܟ݂ܶܠܬ݁ ܥܰܠ ܢܰܦ݂ܫܳܟ݂ <EOS> ܕ݁ܰܡܕ݂ܰܒ݁ܪܳܢܳܐ ܐܰܢ̱ܬ݁<EOS>ܕ݁ܰܥܘܺܝܪܶܐ̈ ܘܢܽܘܗܪܳܐ ܕ݁ܰܐܝܠܶܝܢ ܕ݁ܺܐܝܬ݂ܰܝܗܽܘܢ ܒ݁ܚܶܫܽܘܟ݂ܳܐ<EOS>ܘܪܳܕ݂ܽܘܝܳܐ ܕ݁ܚܰܣܺܝܪܰܝ̈ ܪܶܥܝܳܢܳܐ ܘܡܰܠܦ݂ܳܢܳܐ ܕ݁ܰܛܠܳܝܶܐ̈<EOS>ܘܺܐܝܬ݂ ܠܳܟ݂ ܕ݁ܽܘܡܝܳܐ ܕ݁ܺܝܕ݂ܰܥܬ݂ܳܐ <EOS> ܘܕ݂ܰܫܪܳܪܳܐ ܒ݁ܢܳܡܽܘܣܳܐ<EOS>ܐܰܢ̱ܬ݁ ܗܳܟ݂ܺܝܠ ܕ݁ܡܰܠܶܦ݂ ܐܰܢ̱ܬ݁ ܠܰܐ̱ܚܪܳܢܶܐ̈ ܠܢܰܦ݂ܫܳܟ݂ ܠܳܐ<EOS>ܡܰܠܶܦ݂ ܐܰܢ̱ܬ݁ <EOS> ܘܰܕ݂ܡܰܟ݂ܪܶܙ ܐܰܢ̱ܬ݁ ܕ݁ܠܳܐ ܢܶܓ݂ܢܒ݂ܽܘܢ ܐܰܢ̱ܬ݁ ܓ݁ܳܢܶܒ݂ ܐܰܢ̱ܬ݁<EOS><EOS>ܘܕ݂ܳܐܡܰܪ ܐܰܢ̱ܬ݁ ܕ݁ܠܳܐ ܢܓ݂ܽܘܪܽܘܢ ܐܰܢ̱ܬ݁ ܓ݁ܳܐܰܪ ܐܰܢ̱ܬ݁ <EOS>ܘܰܐܢ̱ܬ݁ ܕ݁ܫܳܐܶܛ ܐܰܢ̱ܬ݁ ܦ݁ܬ݂ܰܟ݂ܪܶܐ̈ ܡܚܰܠܶܨ ܐܰܢ̱ܬ݁ ܒ݁ܶܝܬ݂ ܡܰܩܕ݁ܫܳܐ <EOS>ܘܰܐܢ̱ܬ݁ ܕ݁ܡܶܫܬ݁ܰܒ݂ܗܰܪ ܐܰܢ̱ܬ݁ ܒ݁ܢܳܡܽܘܣܳܐ ܒ݁ܗܰܘ ܕ݁ܥܳܒ݂ܰܪ<EOS>ܐܰܢ̱ܬ݁ ܥܰܠ ܢܳܡܽܘܣܳܐ <EOS> ܠܰܐܠܳܗܳܐ ܗ̱ܘ ܡܨܰܥܰܪ ܐܰܢ̱ܬ݁ <EOS>ܫܡܶܗ ܓ݁ܶܝܪ ܕ݁ܰܐܠܳܗܳܐ ܡܶܛܽܠܳܬ݂ܟ݂ܽܘܢ ܗ̱ܽܘ ܡܶܬ݂ܓ݁ܰܕ݁ܰܦ݂<EOS>ܒ݁ܶܝܬ݂ ܥܰܡ̱ܡܶܐ̈ <EOS> ܐܰܝܟ݂ ܕ݁ܰܟ݂ܬ݂ܺܝܒ݂ <EOS>ܓ݁ܙܽܘܪܬ݁ܳܐ ܓ݁ܶܝܪ ܡܰܗܢܝܳܐ ܐܶܢ ܢܳܡܽܘܣܳܐ ܬ݁ܶܓ݂ܡܽܘܪ <EOS> ܐܶܢ<EOS>ܬ݁ܶܥܒ݁ܰܪ ܠܳܟ݂ ܕ݁ܶܝܢ ܡܶܢ ܢܳܡܽܘܣܳܐ ܓ݁ܙܽܘܪܬ݁ܳܟ݂ ܗܘܳܬ݂ ܠܳܗ ܥܽܘܪܠܽܘܬ݂ܳܐ <EOS>ܐܶܢ ܗ̱ܽܘ ܕ݁ܶܝܢ ܕ݁ܥܽܘܪܠܽܘܬ݂ܳܐ ܬ݁ܶܛܰܪ ܦ݁ܽܘܩܕ݁ܳܢܶܗ ܕ݁ܢܳܡܽܘܣܳܐ<EOS>ܠܳܐ ܗܳܐ ܥܽܘܪܠܽܘܬ݂ܳܐ ܡܶܬ݂ܚܰܫܒ݁ܳܐ ܠܳܗ ܓ݁ܙܽܘܪܬ݁ܳܐ <EOS>ܘܰܬ݁ܕ݂ܽܘܢ ܥܽܘܪܠܽܘܬ݂ܳܐ ܕ݁ܡܶܢ ܟ݁ܝܳܢܳܗ ܓ݁ܳܡܪܳܐ ܢܳܡܽܘܣܳܐ ܇ ܠܳܟ݂<EOS>ܕ݁ܒ݂ܰܟ݂ܬ݂ܳܒ݂ܳܐ ܘܒ݂ܰܓ݂ܙܽܘܪܬ݁ܳܐ ܥܳܒ݂ܰܪ ܐܰܢ̱ܬ݁ ܥܰܠ ܢܳܡܽܘܣܳܐ <EOS>ܠܳܐ ܗ̱ܘܳܐ ܓ݁ܶܝܪ ܡܰܢ ܕ݁ܰܒ݂ܓ݂ܶܠܝܳܐ <EOS> ܗܰܘ ܗ̱ܽܘ ܝܺܗܽܘܕ݂ܳܝܳܐ <EOS>ܐܳܦ݂ܠܳܐ ܐܰܝܕ݂ܳܐ ܕ݁ܡܶܬ݂ܚܰܙܝܳܐ ܒ݁ܒ݂ܶܣܪܳܐ <EOS> ܓ݁ܙܽܘܪܬ݁ܳܐ <EOS>ܐܶܠܳܐ ܗܰܘ ܗ̱ܽܘ ܝܺܗܽܘܕ݂ܳܝܳܐ <EOS> ܐܰܝܢܳܐ ܕ݁ܰܒ݂ܟ݂ܶܣܝܳܐ ܗܽܘ <EOS>ܘܰܓ݂ܙܽܘܪܬ݁ܳܐ ܐܰܝܕ݂ܳܐ ܕ݁ܰܕ݂ܠܶܒ݁ܳܐ ܗ̱ܝ ܇ ܒ݁ܪܽܘܚ ܘܠܳܐ ܒ݁ܰܟ݂ܬ݂ܳܒ݂ܳܐ ܇ ܐܰܝܕ݂ܳܐ<EOS>ܕ݁ܬ݂ܶܫܒ݁ܽܘܚܬ݁ܳܗ ܠܳܐ ܗ̱ܘܳܬ݂ ܡܶܢ ܒ݁ܢܰܝ̈ ܐ̱ܢܳܫܳܐ <EOS> ܐܶܠܳܐ ܡܶܢ ܐܰܠܳܗܳܐ <EOS>ܡܳܢܳܐ ܗ̱ܝ ܗܳܟ݂ܺܝܠ ܝܰܬ݁ܺܝܪܽܘܬ݂ܶܗ ܕ݁ܺܝܗܽܘܕ݂ܳܝܳܐ <EOS> ܐܰܘ ܡܳܢܳܐ<EOS>ܝܽܘܬ݂ܪܳܢܳܗ ܕ݁ܰܓ݂ܙܽܘܪܬ݁ܳܐ <EOS>ܣܰܓ݁ܺܝ ܒ݁ܟ݂ܽܠ ܡܶܕ݁ܶܡ <EOS> ܠܽܘܩܕ݂ܰܡ ܕ݁ܶܐܬ݂ܗܰܝܡܰܢ ܡܶܠܰܘܗ̱ܝ̈<EOS>ܕ݁ܰܐܠܳܗܳܐ <EOS>ܐܶܢ ܡܶܢܗܽܘܢ ܓ݁ܶܝܪ ܠܳܐ ܗܰܝܡܶܢܘ ܕ݁ܰܠܡܳܐ ܒ݁ܰܕ݂ܠܳܐ ܗܰܝܡܶܢܘ <EOS>ܗܰܝܡܳܢܽܘܬ݂ܶܗ ܕ݁ܰܐܠܳܗܳܐ ܒ݁ܰܛܶܠܘ <EOS>ܚܳܣ <EOS> ܐܺܝܬ݂ܰܘܗ̱ܝ ܓ݁ܶܝܪ ܐܰܠܳܗܳܐ ܫܰܪܺܝܪܳܐ ܘܟ݂ܽܠ ܒ݁ܰܪܢܳܫ<EOS>ܕ݁ܰܓ݁ܳܠ <EOS> ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܕ݁ܬ݂ܶܗܘܶܐ ܟ݁ܺܐܝܢ ܒ݁ܡܶܠܰܝܟ݁̈ ܘܬ݂ܶܙܟ݁ܶܐ ܟ݁ܰܕ݂<EOS>ܕ݁ܳܝܢܺܝܢ ܠܳܟ݂ <EOS>ܐܶܢ ܕ݁ܶܝܢ ܥܰܘܠܰܢ ܟ݁ܺܐܢܽܘܬ݂ܶܗ ܕ݁ܰܐܠܳܗܳܐ ܡܩܺܝܡ ܡܳܢܳܐ ܢܺܐܡܰܪ <EOS>ܠܡܳܐ ܥܰܘܳܠ ܗ̱ܽܘ ܐܰܠܳܗܳܐ <EOS> ܕ݁ܡܰܝܬ݁ܶܐ ܪܽܘܓ݂ܙܶܗ ܐܰܝܟ݂ ܒ݁ܰܪܢܳܫܳܐ ܗܽܘ ܡܡܰܠܶܠ ܐ̱ܢܳܐ<EOS><EOS>ܚܳܣ <EOS> ܘܶܐܢ ܠܳܐ <EOS> ܐܰܝܟ݁ܰܢܳܐ ܢܕ݂ܽܘܢ ܐܰܠܳܗܳܐ ܠܥܳܠܡܳܐ <EOS>ܐܶܢ ܓ݁ܶܝܪ ܫܪܳܪܶܗ ܕ݁ܰܐܠܳܗܳܐ <EOS> ܐܶܬ݂ܝܰܬ݁ܰܪ ܒ݁ܕ݂ܰܓ݁ܳܠܽܘܬ݂ܝ<EOS>ܠܬ݂ܶܫܒ݁ܽܘܚܬ݁ܶܗ ܕ݁ܺܝܠܶܗ ܠܡܳܢܳܐ ܗܳܟ݂ܺܝܠ ܐܶܢܳܐ ܐܰܝܟ݂ ܚܰܛܳܝܳܐ <EOS> ܡܶܬ݁ܬ݁ܕ݂ܺܝܢ ܐ̱ܢܳܐ<EOS>܇<EOS>ܐܰܘ ܕ݁ܰܠܡܳܐ ܐܰܝܟ݂ ܕ݁ܰܡܓ݂ܰܕ݁ܦ݂ܺܝܢ ܥܠܰܝܢ <EOS> ܘܳܐܡܪܺܝܢ ܇<EOS>ܕ݁ܳܐܡܪܺܝܢܰܢ ܕ݁ܢܶܥܒ݁ܶܕ݂ ܒ݁ܺܝܫܳܬ݂ܳܐ̈ <EOS> ܕ݁ܢܺܐܬ݂ܝܳܢ̈ ܛܳܒ݂ܳܬ݂ܳܐ̈ <EOS> ܗܳܢܽܘܢ ܕ݁ܕ݂ܺܝܢܗܽܘܢ<EOS>ܢܛܺܝܪ ܗ̱ܽܘ ܠܟ݂ܺܐܢܽܘܬ݂ܳܐ<EOS>ܡܳܢܳܐ ܗܳܟ݂ܺܝܠ ܐܰܚܺܝܕ݂ܺܝܢܰܢ ܝܰܬ݁ܺܝܪܳܐ ܇ ܕ݁ܩܰܕ݁ܶܡܢ ܦ݁ܣܰܩܢ ܥܰܠ<EOS>ܝܺܗܽܘܕ݂ܳܝܶܐ̈ ܘܥܰܠ ܐܰܪܡܳܝܶܐ̈ ܇ ܕ݁ܰܬ݂ܚܶܝܬ݂ ܚܛܺܝܬ݂ܳܐ ܐܶܢܽܘܢ ܟ݁ܽܠܗܽܘܢ <EOS>ܐܰܝܟ݂ ܕ݁ܰܟ݂ܬ݂ܺܝܒ݂ ܕ݁ܠܰܝܬ݁ ܟ݁ܺܐܢܳܐ <EOS> ܐܳܦ݂ܠܳܐ ܚܰܕ݂ <EOS>ܘܠܳܐ ܕ݁ܡܶܣܬ݁ܰܟ݁ܰܠ ܁ ܘܠܳܐ ܕ݁ܒ݂ܳܥܶܐ ܠܰܐܠܳܗܳܐ <EOS>ܟ݁ܽܠܗܽܘܢ ܣܛܰܘ ܐܰܟ݂ܚܕ݂ܳܐ <EOS> ܘܶܐܣܬ݁ܠܺܝܘ <EOS> ܘܠܰܝܬ݁ ܕ݁ܥܳܒ݂ܶܕ݂<EOS>ܛܳܒ݂ܬ݂ܳܐ <EOS> ܐܳܦ݂ܠܳܐ ܚܰܕ݂ <EOS>ܩܰܒ݂ܪܶܐ̈ ܦ݁ܬ݂ܺܝܚܶܐ̈ ܓ݁ܰܓ݁ܪܳܬ݂ܗܽܘܢ̈ <EOS> ܘܠܶܫܳܢܰܝܗܽܘܢ̈<EOS>ܢܰܟ݁ܽܘܠܬ݂ܳܢܺܝܢ <EOS> ܘܚܶܡܬ݂ܳܐ ܕ݁ܶܐܣܦ݁ܶܣ ܬ݁ܚܶܝܬ݂ ܣܶܦ݂ܘܳܬ݂ܗܽܘܢ̈ <EOS>ܦ݁ܽܘܡܗܽܘܢ ܡܠܶܐ ܠܰܘܛܬ݂ܳܐ <EOS> ܘܡܶܪܬ݂ܳܐ <EOS>ܘܪܶܓ݂ܠܰܝܗܽܘܢ̈ ܩܰܠܺܝܠܳܢ̈ ܠܡܶܐܫܰܕ݂ ܕ݁ܡܳܐ <EOS>ܫܚܳܩܳܐ ܘܕ݂ܽܘܘܳܢܳܐ ܒ݁ܽܐܘܪܚܳܬ݂ܗܽܘܢ̈ <EOS>ܘܽܐܘܪܚܳܐ ܕ݁ܰܫܠܳܡܳܐ ܠܳܐ ܝܺܕ݂ܰܥܘ <EOS>ܘܕ݂ܶܚܠܬ݂ܶܗ ܕ݁ܰܐܠܳܗܳܐ ܠܰܝܬ݁ ܩܕ݂ܳܡ ܥܰܝܢܰܝܗܽܘܢ̈ <EOS>ܝܳܕ݂ܥܺܝܢܰܢ ܕ݁ܶܝܢ <EOS> ܕ݁ܡܶܕ݁ܶܡ ܕ݁ܶܐܡܰܪ ܢܳܡܽܘܣܳܐ ܠܰܐܝܠܶܝܢ<EOS>ܕ݁ܰܒ݂ܢܳܡܽܘܣܳܐ ܐܶܢܽܘܢ ܐܶܡܰܪ <EOS> ܕ݁ܟ݂ܽܠ ܦ݁ܽܘܡ ܢܶܣܬ݁ܟ݂ܰܪ ܘܥܳܠܡܳܐ ܟ݁ܽܠܶܗ ܢܶܬ݂ܚܰܝܰܒ݂<EOS>ܠܰܐܠܳܗܳܐ <EOS>ܡܶܛܽܠ ܕ݁ܡܶܢ ܥܒ݂ܳܕ݂ܰܘܗ̱ܝ̈ ܕ݁ܢܳܡܽܘܣܳܐ ܠܳܐ ܡܶܙܕ݁ܰܕ݁ܰܩ ܟ݁ܽܠ<EOS>ܒ݁ܣܰܪ ܩܕ݂ܳܡܰܘܗ̱ܝ <EOS> ܡܶܢ ܢܳܡܽܘܣܳܐ ܓ݁ܶܝܪ ܐܶܬ݂ܝܰܕ݂ܥܰܬ݂ ܚܛܺܝܬ݂ܳܐ <EOS>ܗܳܫܳܐ ܕ݁ܶܝܢ ܕ݁ܠܳܐ ܢܳܡܽܘܣܳܐ ܟ݁ܺܐܢܽܘܬ݂ܶܗ ܕ݁ܰܐܠܳܗܳܐ<EOS>ܐܶܬ݂ܓ݁ܰܠܝܰܬ݂ ܘܡܰܣܗܶܕ݂ ܥܠܶܝܗ ܗܽܘ ܢܳܡܽܘܣܳܐ <EOS> ܘܰܢܒ݂ܺܝܶܐ̈ <EOS>ܟ݁ܺܐܢܽܘܬ݂ܶܗ ܕ݁ܶܝܢ ܕ݁ܰܐܠܳܗܳܐ ܒ݁ܝܰܕ݂ ܗܰܝܡܳܢܽܘܬ݂ܳܐ ܗ̱ܝ<EOS>ܕ݁ܝܶܫܽܘܥ ܡܫܺܝܚܳܐ <EOS> ܠܟ݂ܽܠܢܳܫ <EOS> ܐܳܦ݂ ܥܰܠ ܟ݁ܽܠܢܳܫ <EOS> ܕ݁ܰܡܗܰܝܡܶܢ ܒ݁ܶܗ <EOS> ܠܰܝܬ݁ ܓ݁ܶܝܪ<EOS>ܦ݁ܽܘܪܫܳܢܳܐ ܇<EOS>ܡܶܛܽܠ ܕ݁ܟ݂ܽܠܗܽܘܢ ܚܛܰܘ <EOS> ܘܚܰܣܺܝܪܺܝܢ ܡܶܢ ܬ݁ܶܫܒ݁ܽܘܚܬ݁ܶܗ<EOS>ܕ݁ܰܐܠܳܗܳܐ <EOS>ܘܡܶܙܕ݁ܰܕ݁ܩܺܝܢ ܒ݁ܛܰܝܒ݁ܽܘܬ݂ܳܐ <EOS> ܡܰܓ݁ܳܢ <EOS> ܘܰܒ݂ܦ݂ܽܘܪܩܳܢܳܐ<EOS>ܕ݁ܺܐܝܬ݂ܰܘܗ̱ܝ ܒ݁ܝܶܫܽܘܥ ܡܫܺܝܚܳܐ <EOS>ܗܳܢܳܐ ܕ݁ܩܰܕ݁ܶܡ ܣܳܡܶܗ ܐܰܠܳܗܳܐ <EOS> ܚܽܘܣܳܝܳܐ ܒ݁ܗܰܝܡܳܢܽܘܬ݂ܳܐ<EOS>ܕ݁ܰܕ݂ܡܶܗ ܇ ܡܶܛܽܠ ܚܛܳܗܰܝܢ̈ ܕ݁ܡܶܢ ܩܕ݂ܺܝܡ ܚܛܰܝܢ ܇<EOS>ܒ݁ܰܐܬ݂ܪܳܐ ܕ݁ܝܰܗ̱ܒ݂ ܠܰܢ ܐܰܠܳܗܳܐ <EOS> ܒ݁ܡܰܓ݁ܪܰܬ݂ ܪܽܘܚܶܗ ܇<EOS>ܠܬ݂ܰܚܘܺܝܬ݂ܳܐ ܕ݁ܟ݂ܺܐܢܽܘܬ݂ܶܗ ܕ݁ܰܒ݂ܙܰܒ݂ܢܳܐ ܗܳܢܳܐ <EOS> ܕ݁ܗܽܘ ܢܶܗܘܶܐ ܟ݁ܺܐܢܳܐ ܘܰܢܙܰܕ݁ܶܩ<EOS>ܒ݁ܟ݂ܺܐܢܽܘܬ݂ܳܐ <EOS> ܠܡܰܢ ܕ݁ܰܒ݂ܗܰܝܡܳܢܽܘܬ݂ܳܐ ܗܽܘ ܕ݁ܡܳܪܰܢ ܝܶܫܽܘܥ ܡܫܺܝܚܳܐ <EOS>ܐܰܝܟ݁ܰܘ ܗܳܟ݂ܺܝܠ ܫܽܘܒ݂ܗܳܪܳܐ ܐܶܬ݂ܒ݁ܰܛܰܠ ܠܶܗ <EOS> ܒ݁ܰܐܝܢܳܐ<EOS>ܢܳܡܽܘܣܳܐ ܕ݁ܰܥܒ݂ܳܕ݂ܶܐ̈ ܠܳܐ <EOS> ܐܶܠܳܐ ܒ݁ܢܳܡܽܘܣܳܐ ܕ݁ܗܰܝܡܳܢܽܘܬ݂ܳܐ <EOS>ܡܶܬ݂ܪܰܥܶܝܢܰܢ ܗܳܟ݂ܺܝܠ ܕ݁ܰܒ݂ܗܰܝܡܳܢܽܘܬ݂ܳܐ ܗܽܘ ܡܶܙܕ݁ܰܕ݁ܰܩ<EOS>ܒ݁ܰܪܢܳܫܳܐ ܇ ܘܠܳܐ ܒ݁ܰܥܒ݂ܳܕ݂ܶܐ̈ ܕ݁ܢܳܡܽܘܣܳܐ <EOS>ܠܡܳܐ ܓ݁ܶܝܪ ܐܰܠܳܗܳܐ ܕ݁ܺܝܗܽܘܕ݂ܳܝܶܐ̈ ܗ̱ܘ ܒ݁ܰܠܚܽܘܕ݂ <EOS>ܘܰܕ݂ܥܰܡ̱ܡܶܐ̈ ܠܳܐ ܐܺܝܢ ܐܳܦ݂ ܕ݁ܥܰܡ̱ܡܶܐ̈ <EOS>ܡܶܛܽܠ ܕ݁ܚܰܕ݂ ܗ̱ܽܘ ܐܰܠܳܗܳܐ <EOS> ܕ݁ܰܡܙܰܕ݁ܶܩ ܓ݁ܙܽܘܪܬ݁ܳܐ<EOS>ܒ݁ܗܰܝܡܳܢܽܘܬ݂ܳܐ ܐܳܦ݂ ܥܽܘܪܠܽܘܬ݂ܳܐ ܒ݁ܳܗ ܒ݁ܗܰܝܡܳܢܽܘܬ݂ܳܐ <EOS>ܠܡܳܐ ܗܳܟ݂ܺܝܠ ܢܳܡܽܘܣܳܐ ܗܽܘ ܡܒ݂ܰܛܠܺܝܢܰܢ ܒ݁ܗܰܝܡܳܢܽܘܬ݂ܳܐ ܚܳܣ <EOS>ܐܶܠܳܐ ܢܳܡܽܘܣܳܐ ܗܽܘ ܡܩܺܝܡܺܝܢܰܢ<EOS>ܡܳܢܳܐ ܗܳܟ݂ܺܝܠ ܐܳܡܪܺܝܢܰܢ ܥܰܠ ܐܰܒ݂ܪܳܗܳܡ ܁ ܪܺܫܳܐ ܕ݁ܰܐܒ݂ܳܗܳܬ݂ܳܐ̈<EOS><EOS> ܕ݁ܶܐܫܟ݁ܰܚ ܒ݁ܰܒ݂ܣܰܪ <EOS>ܐܶܠܽܘ ܓ݁ܶܝܪ ܐܰܒ݂ܪܳܗܳܡ ܡܶܢ ܥܒ݂ܳܕ݂ܶܐ̈ ܐܶܙܕ݁ܰܕ݁ܰܩ ܗ̱ܘܳܐ ܐܺܝܬ݂<EOS>ܗ̱ܘܳܐ ܠܶܗ ܫܽܘܒ݂ܗܳܪܳܐ <EOS> ܐܶܠܳܐ ܠܳܐ ܠܘܳܬ݂ ܐܰܠܳܗܳܐ <EOS>ܡܳܢܳܐ ܓ݁ܶܝܪ ܐܶܡܰܪ ܟ݁ܬ݂ܳܒ݂ܳܐ <EOS> ܕ݁ܗܰܝܡܶܢ ܐܰܒ݂ܪܳܗܳܡ ܠܰܐܠܳܗܳܐ<EOS>ܘܶܐܬ݂ܚܰܫܒ݁ܰܬ݂ ܠܶܗ ܠܙܰܕ݁ܺܝܩܽܘ <EOS>ܠܡܰܢ ܕ݁ܦ݂ܳܠܰܚ ܕ݁ܶܝܢ ܇ ܠܳܐ ܡܶܬ݂ܚܫܶܒ݂ ܠܶܗ ܐܰܓ݂ܪܶܗ ܐܰܝܟ݂<EOS>ܕ݁ܰܒ݂ܛܰܝܒ݁ܽܘ <EOS> ܐܶܠܳܐ ܐܰܝܟ݂ ܡܰܢ ܕ݁ܡܶܬ݁ܬ݁ܚܺܝܒ݂ ܠܶܗ <EOS>ܠܗܰܘ ܕ݁ܶܝܢ ܕ݁ܠܳܐ ܦ݁ܠܰܚ ܇ ܐܶܠܳܐ ܗܰܝܡܶܢ ܒ݁ܰܠܚܽܘܕ݂ ܒ݁ܡܰܢ<EOS>ܕ݁ܰܡܙܰܕ݁ܶܩ ܠܚܰܛܳܝܶܐ̈ ܡܶܬ݂ܚܰܫܒ݁ܳܐ ܠܶܗ ܗܰܝܡܳܢܽܘܬ݂ܶܗ ܠܟ݂ܺܐܢܽܘ <EOS>ܐܰܝܟ݁ܰܢܳܐ ܕ݁ܳܐܦ݂ ܕ݁ܰܘܺܝܕ݂ ܐܶܡܰܪ ܥܰܠ ܛܽܘܒ݂ܶܗ ܕ݁ܓ݂ܰܒ݂ܪܳܐ<EOS>ܐܰܝܢܳܐ ܕ݁ܰܐܠܳܗܳܐ ܚܳܫܶܒ݂ ܠܶܗ ܙܰܕ݁ܺܝܩܽܘܬ݂ܳܐ ܕ݁ܠܳܐ ܥܒ݂ܳܕ݂ܶܐ̈ ܟ݁ܰܕ݂ ܐܳܡܰܪ<EOS>ܕ݁ܛܽܘܒ݂ܰܝܗܽܘܢ ܠܰܐܝܠܶܝܢ ܕ݁ܶܐܫܬ݁ܒ݂ܶܩ ܠܗܽܘܢ ܥܰܘܠܗܽܘܢ ܇<EOS>ܘܶܐܬ݂ܟ݁ܰܣܺܝܘ ܚܛܳܗܰܝܗܽܘܢ̈ <EOS>ܘܛܽܘܒ݂ܰܘܗ̱ܝ ܠܓ݂ܰܒ݂ܪܳܐ ܕ݁ܠܳܐ ܢܶܚܫܽܘܒ݂ ܠܶܗ ܐܰܠܳܗܳܐ ܚܛܺܝܬ݂ܶܗ<EOS><EOS>ܗܳܢܳܐ ܗܳܟ݂ܺܝܠ ܛܽܘܒ݂ܳܐ ܇ ܥܰܠ ܓ݁ܙܽܘܪܬ݁ܳܐ ܗܽܘ <EOS> ܐܰܘ ܥܰܠ<EOS>ܥܽܘܪܠܽܘܬ݂ܳܐ <EOS> ܐܳܡܪܺܝܢܰܢ ܓ݁ܶܝܪ <EOS> ܕ݁ܶܐܬ݂ܚܰܫܒ݁ܰܬ݂ ܠܰܐܒ݂ܪܳܗܳܡ ܗܰܝܡܳܢܽܘܬ݂ܶܗ ܠܟ݂ܺܐܢܽܘ<EOS><EOS>ܐܰܝܟ݁ܰܢܳܐ ܗܳܟ݂ܺܝܠ ܐܶܬ݂ܚܰܫܒ݁ܰܬ݂ ܠܶܗ ܒ݁ܰܓ݂ܙܽܘܪܬ݁ܳܐ ܁ ܐܰܘ<EOS>ܒ݁ܥܽܘܪܠܽܘܬ݂ܳܐ <EOS> ܠܳܐ ܗ̱ܘܳܐ ܒ݁ܰܓ݂ܙܽܘܪܬ݁ܳܐ ܁ ܐܶܠܳܐ ܒ݁ܥܽܘܪܠܽܘܬ݂ܳܐ <EOS>ܐܳܬ݂ܳܐ ܗܽܘ ܓ݁ܶܝܪ ܫܰܩܠܳܗ <EOS> ܠܰܓ݂ܙܽܘܪܬ݁ܳܐ ܘܚܳܬ݂ܡܳܐ<EOS>ܕ݁ܟ݂ܺܐܢܽܘܬ݂ܳܐ ܕ݁ܗܰܝܡܳܢܽܘܬ݂ܶܗ ܕ݁ܰܒ݂ܥܽܘܪܠܽܘܬ݂ܳܐ ܕ݁ܢܶܗܘܶܐ ܐܰܒ݂ܳܐ ܠܟ݂ܽܠܗܽܘܢ<EOS>ܐܰܝܠܶܝܢ ܕ݁ܰܡܗܰܝܡܢܺܝܢ ܡܶܢ ܥܽܘܪܠܽܘܬ݂ܳܐ <EOS> ܕ݁ܬ݂ܶܬ݂ܚܫܶܒ݂ ܐܳܦ݂ ܠܗܽܘܢ ܠܟ݂ܺܐܢܽܘ <EOS>ܘܰܐܒ݂ܳܐ ܠܰܓ݂ܙܽܘܪܬ݁ܳܐ ܁ ܠܳܐ ܗ̱ܘܳܐ ܠܰܐܝܠܶܝܢ ܕ݁ܡܶܢ ܓ݁ܙܽܘܪܬ݁ܳܐ<EOS>ܐܶܢܽܘܢ ܒ݁ܰܠܚܽܘܕ݂ ܐܶܠܳܐ ܐܳܦ݂ ܠܰܐܝܠܶܝܢ ܕ݁ܫܳܠܡܺܝܢ ܠܥܶܩܒ݂ܳܬ݂ܳܐ̈ ܕ݁ܗܰܝܡܳܢܽܘܬ݂ܳܐ<EOS>ܕ݁ܥܽܘܪܠܽܘܬ݂ܳܐ ܕ݁ܰܐܒ݂ܽܘܢ ܐܰܒ݂ܪܳܗܳܡ <EOS>ܠܳܐ ܗ̱ܘܳܐ ܓ݁ܶܝܪ ܒ݁ܢܳܡܽܘܣܳܐ ܗܘܳܐ ܡܽܘܠܟ݁ܳܢܳܐ ܠܰܐܒ݂ܪܳܗܳܡ<EOS>ܘܰܠܙܰܪܥܶܗ <EOS> ܕ݁ܢܶܗܘܶܐ ܝܳܪܬ݁ܳܐ ܠܥܳܠܡܳܐ ܐܶܠܳܐ ܒ݁ܟ݂ܺܐܢܽܘܬ݂ܳܐ ܕ݁ܗܰܝܡܳܢܽܘܬ݂ܶܗ <EOS>ܐܶܠܽܘ ܓ݁ܶܝܪ ܗܳܠܶܝܢ ܕ݁ܡܶܢ ܢܳܡܽܘܣܳܐ <EOS> ܗܘܰܘ ܝܳܪܬ݁ܶܐ̈ ܣܪܺܝܩܳܐ<EOS>ܗ̱ܘܳܬ݂ ܗܰܝܡܳܢܽܘܬ݂ܳܐ <EOS> ܘܰܡܒ݂ܰܛܰܠ ܗ̱ܘܳܐ ܡܽܘܠܟ݁ܳܢܳܐ <EOS>ܢܳܡܽܘܣܳܐ ܓ݁ܶܝܪ ܡܰܥܒ݁ܕ݂ܳܢܳܐ ܗܽܘ ܕ݁ܪܽܘܓ݂ܙܳܐ <EOS> ܟ݁ܰܪ ܕ݁ܠܰܝܬ݁<EOS>ܓ݁ܶܝܪ ܢܳܡܽܘܣܳܐ ܐܳܦ݂ܠܳܐ ܥܒ݂ܳܪ ܢܳܡܽܘܣܳܐ <EOS>ܡܶܛܽܠ ܗܳܢܳܐ ܒ݁ܗܰܝܡܳܢܽܘܬ݂ܳܐ ܕ݁ܰܒ݂ܛܰܝܒ݁ܽܘܬ݂ܳܐ ܢܶܙܕ݁ܰܕ݁ܰܩ<EOS>ܘܢܶܗܘܶܐ ܫܰܪܺܝܪ ܡܽܘܠܟ݁ܳܢܳܐ ܠܟ݂ܽܠܶܗ ܙܰܪܥܶܗ <EOS> ܠܳܐ ܠܰܐܝܢܳܐ ܕ݁ܡܶܢ ܢܳܡܽܘܣܳܐ ܗܽܘ<EOS>ܒ݁ܰܠܚܽܘܕ݂ ܐܶܠܳܐ ܐܳܦ݂ ܠܰܐܝܢܳܐ ܕ݁ܡܶܢ ܗܰܝܡܳܢܽܘܬ݂ܳܐ ܗܽܘ ܕ݁ܰܐܒ݂ܪܳܗܳܡ ܇ ܕ݁ܺܐܝܬ݂ܰܘܗ̱ܝ<EOS>ܐܰܒ݂ܳܐ ܕ݁ܟ݂ܽܠܰܢ <EOS>ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ <EOS> ܕ݁ܣܳܡܬ݁ܳܟ݂ ܐܰܒ݂ܳܐ ܠܣܽܘܓ݂ܳܐܐ<EOS>ܕ݁ܥܰܡ̱ܡܶܐ̈ ܩܕ݂ܳܡ ܐܰܠܳܗܳܐ <EOS> ܗܰܘ ܕ݁ܗܰܝܡܶܢܬ݁ ܒ݁ܶܗ <EOS> ܕ݁ܡܰܚܶܐ ܡܺܝܬ݂ܶܐ̈ ܇ ܘܩܳܪܶܐ<EOS>ܠܰܐܝܠܶܝܢ ܕ݁ܠܳܐ ܐܺܝܬ݂ܰܝܗܽܘܢ <EOS> ܐܰܝܟ݂ ܐܺܝܬ݂ܰܝܗܽܘܢ <EOS>ܘܰܕ݂ܠܳܐ ܣܰܒ݂ܪܳܐ <EOS> ܠܣܰܒ݂ܪܳܐ ܗܰܝܡܶܢ <EOS> ܕ݁ܢܶܗܘܶܐ ܐܰܒ݂ܳܐ<EOS>ܠܣܽܘܓ݂ܳܐܐ ܕ݁ܥܰܡ̱ܡܶܐ̈ ܐܰܝܟ݂ ܕ݁ܰܟ݂ܬ݂ܺܝܒ݂ ܕ݁ܗܳܟ݂ܰܢܳܐ ܢܶܗܘܶܐ ܙܰܪܥܳܟ݂ <EOS>ܘܠܳܐ ܐܶܬ݂ܟ݁ܪܰܗ ܒ݁ܗܰܝܡܳܢܽܘܬ݂ܶܗ <EOS> ܟ݁ܰܕ݂ ܡܶܬ݂ܒ݁ܰܩܶܐ ܒ݁ܦ݂ܰܓ݂ܪܶܗ<EOS>ܡܺܝܬ݂ܳܐ <EOS> ܕ݁ܰܗܘܳܐ ܒ݁ܰܪ ܡܳܐܐ ܫܢܺܝܢ̈ ܘܰܒ݂ܡܰܪܒ݁ܥܳܐ ܡܺܝܬ݂ܳܐ ܕ݁ܣܰܪܳܐ <EOS>ܘܰܒ݂ܡܽܘܠܟ݁ܳܢܳܐ ܕ݁ܰܐܠܳܗܳܐ ܠܳܐ ܐܶܬ݂ܦ݁ܰܠܰܓ݂ <EOS> ܐܰܝܟ݂ ܚܣܺܝܪ<EOS>ܗܰܝܡܳܢܽܘܬ݂ܳܐ <EOS> ܐܶܠܳܐ ܐܶܬ݂ܚܰܝܰܠ ܒ݁ܗܰܝܡܳܢܽܘܬ݂ܳܐ <EOS> ܘܝܰܗ̱ܒ݂ ܬ݁ܶܫܒ݁ܽܘܚܬ݁ܳܐ ܠܰܐܠܳܗܳܐ<EOS><EOS>ܘܰܐܫܰܪ ܁ ܕ݁ܡܶܕ݁ܶܡ ܕ݁ܰܡܠܰܟ݂ ܠܶܗ ܐܰܠܳܗܳܐ ܡܶܫܟ݁ܰܚ ܠܡܶܓ݂ܡܰܪ<EOS><EOS>ܡܶܛܽܠ ܗܳܢܳܐ ܐܶܬ݂ܚܰܫܒ݁ܰܬ݂ ܠܶܗ ܠܟ݂ܺܐܢܽܘ <EOS>ܘܠܳܐ ܗ̱ܘܳܐ ܡܶܛܽܠܳܬ݂ܶܗ ܒ݁ܰܠܚܽܘܕ݂ ܐܶܬ݂ܟ݁ܰܬ݂ܒ݁ܰܬ݂ ܗܳܕ݂ܶܐ<EOS>ܕ݁ܶܐܬ݂ܚܰܫܒ݁ܰܬ݂ ܗܰܝܡܳܢܽܘܬ݂ܶܗ ܠܟ݂ܺܐܢܽܘ<EOS>ܐܶܠܳܐ ܐܳܦ݂ ܡܶܛܽܠܳܬ݂ܰܢ <EOS> ܕ݁ܳܐܦ݂ܠܰܢ ܥܬ݂ܺܝܕ݂ ܗ̱ܽܘ ܕ݁ܢܶܚܫܽܘܒ݂ ܁<EOS>ܐܰܝܠܶܝܢ ܕ݁ܗܰܝܡܶܢܢ ܒ݁ܡܰܢ ܕ݁ܰܐܩܺܝܡ ܠܡܳܪܰܢ ܝܶܫܽܘܥ ܡܫܺܝܚܳܐ ܡܶܢ ܒ݁ܶܝܬ݂ ܡܺܝܬ݂ܶܐ̈<EOS><EOS>ܕ݁ܗܽܘ ܐܶܫܬ݁ܠܶܡ ܡܶܛܽܠ ܚܛܳܗܰܝܢ̈ ܘܩܳܡ ܡܶܛܽܠ ܕ݁ܰܢܙܰܕ݁ܩܰܢ<EOS>ܡܶܛܽܠ ܕ݁ܶܐܙܕ݁ܰܕ݁ܰܩܢ ܗܳܟ݂ܺܝܠ ܒ݁ܗܰܝܡܳܢܽܘܬ݂ܳܐ ܢܶܗܘܶܐ ܠܰܢ<EOS>ܫܠܳܡܳܐ ܠܘܳܬ݂ ܐܰܠܳܗܳܐ <EOS> ܒ݁ܡܳܪܰܢ ܝܶܫܽܘܥ ܡܫܺܝܚܳܐ <EOS>ܕ݁ܒ݂ܶܗ ܐܶܬ݂ܩܰܪܰܒ݂ܢ ܒ݁ܗܰܝܡܳܢܽܘܬ݂ܳܐ ܠܛܰܝܒ݁ܽܘܬ݂ܳܐ ܗܳܕ݂ܶܐ <EOS>ܕ݁ܒ݂ܳܗ ܩܳܝܡܺܝܢܰܢ ܘܡܶܫܬ݁ܰܒ݂ܗܪܺܝܢܰܢ ܒ݁ܣܰܒ݂ܪܳܐ ܕ݁ܬ݂ܶܫܒ݁ܽܘܚܬ݁ܶܗ ܕ݁ܰܐܠܳܗܳܐ <EOS>ܘܠܳܐ ܗܳܟ݂ܰܢܳܐ ܒ݁ܰܠܚܽܘܕ݂ ܐܶܠܳܐ ܐܳܦ݂ ܒ݁ܽܐܘܠܨܳܢܺܝܢ̈<EOS>ܡܶܫܬ݁ܰܒ݂ܗܪܺܝܢܰܢ <EOS> ܕ݁ܝܳܕ݂ܥܺܝܢܰܢ ܕ݁ܽܐܘܠܨܳܢܳܐ <EOS> ܡܣܰܝܒ݁ܪܳܢܽܘܬ݂ܳܐ ܓ݁ܳܡܰܪ ܒ݁ܰܢ <EOS>ܘܰܡܣܰܝܒ݁ܪܳܢܽܘܬ݂ܳܐ <EOS> ܒ݁ܽܘܩܝܳܐ <EOS> ܘܒ݂ܽܘܩܝܳܐ <EOS> ܣܰܒ݂ܪܳܐ <EOS>ܣܰܒ݂ܪܳܐ ܕ݁ܶܝܢ <EOS> ܠܳܐ ܡܰܒ݂ܗܶܬ݂ ܡܶܛܽܠ ܕ݁ܚܽܘܒ݁ܶܗ ܕ݁ܰܐܠܳܗܳܐ<EOS>ܡܫܰܦ݁ܰܥ ܥܰܠ ܠܶܒ݁ܰܘܳܬ݂ܰܢ̈ <EOS> ܒ݁ܪܽܘܚܳܐ ܕ݁ܩܽܘܕ݂ܫܳܐ ܕ݁ܶܐܬ݂ܝܰܗܒ݁ܰܬ݂ ܠܰܢ <EOS>ܐܶܢ ܕ݁ܶܝܢ ܡܫܺܝܚܳܐ ܡܶܛܽܠ ܟ݁ܪܺܝܗܽܘܬ݂ܰܢ ܒ݁ܙܰܒ݂ܢܳܐ ܗܳܢܳܐ <EOS> ܚܠܳܦ݂<EOS>ܪܰܫܺܝܥܶܐ̈ ܡܺܝܬ݂<EOS>ܠܡܰܚܣܶܢ ܓ݁ܶܝܪ ܐ̱ܢܳܫ ܚܠܳܦ݂ ܪܰܫܺܝܥܶܐ̈ ܡܳܐܶܬ݂ ܚܠܳܦ݂ ܛܳܒ݂ܶܐ̈<EOS>ܓ݁ܶܝܪ ܛܳܟ݂ ܡܰܡܪܰܚ ܐ̱ܢܳܫ ܠܰܡܡܳܬ݂<EOS>ܗܳܪܟ݁ܳܐ ܡܚܰܘܶܐ ܐܰܠܳܗܳܐ ܚܽܘܒ݁ܶܗ ܕ݁ܰܠܘܳܬ݂ܰܢ <EOS> ܕ݁ܶܐܢ ܟ݁ܰܕ݂<EOS>ܚܰܛܳܝܶܐ̈ ܐܺܝܬ݂ܰܝܢ ܗ̱ܘܰܝܢ ܡܫܺܝܚܳܐ ܚܠܳܦ݂ܰܝܢ ܡܺܝܬ݂<EOS>ܟ݁ܡܳܐ ܗܳܟ݂ܺܝܠ ܝܰܬ݁ܺܝܪܳܐܝܺܬ݂ ܢܶܙܕ݁ܰܕ݁ܰܩ ܗܳܫܳܐ ܒ݁ܰܕ݂ܡܶܗ ܇ ܘܒ݂ܶܗ<EOS>ܢܶܬ݂ܦ݁ܰܨܶܐ ܡܶܢ ܪܽܘܓ݂ܙܳܐ <EOS>ܐܶܢ ܓ݁ܶܝܪ ܟ݁ܰܕ݂ ܐܺܝܬ݂ܰܝܢ ܒ݁ܥܶܠܕ݁ܒ݂ܳܒ݂ܶܐ̈ ܁ ܐܶܬ݂ܪܰܥܺܝ ܥܰܡܰܢ<EOS>ܐܰܠܳܗܳܐ ܒ݁ܡܰܘܬ݁ܳܐ ܕ݁ܰܒ݂ܪܶܗ ܟ݁ܡܳܐ ܗܳܟ݂ܺܝܠ ܝܰܬ݁ܺܝܪܳܐܝܺܬ݂ ܒ݁ܬ݂ܰܪܥܽܘܬ݂ܶܗ ܢܺܚܶܐ<EOS>ܒ݁ܚܰܝܰܘܗ̱ܝ̈ <EOS>ܘܠܳܐ ܗܳܟ݂ܰܢܳܐ ܒ݁ܰܠܚܽܘܕ݂ ܐܶܠܳܐ ܐܳܦ݂ ܢܶܫܬ݁ܰܒ݂ܗܰܪ ܒ݁ܰܐܠܳܗܳܐ<EOS>ܒ݁ܝܰܕ݂ ܡܳܪܰܢ ܝܶܫܽܘܥ ܡܫܺܝܚܳܐ ܇ ܕ݁ܒ݂ܶܗ ܗ̱ܽܘ ܗܳܫܳܐ ܩܰܒ݁ܶܠܢ ܬ݁ܰܪܥܽܘܬ݂ܳܐ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܰܒ݂ܝܰܕ݂ ܚܰܕ݂ ܒ݁ܰܪܢܳܫܳܐ ܥܶܠܰܬ݂ ܚܛܺܝܬ݂ܳܐ<EOS>ܠܥܳܠܡܳܐ ܇ ܘܰܒ݂ܝܰܕ݂ ܚܛܺܝܬ݂ܳܐ ܡܰܘܬ݁ܳܐ ܘܗܳܟ݂ܰܢܳܐ ܒ݁ܟ݂ܽܠܗܽܘܢ ܒ݁ܢܰܝ̈ ܐ̱ܢܳܫܳܐ ܥܒ݂ܰܪ<EOS>ܡܰܘܬ݁ܳܐ <EOS> ܒ݁ܗܳܝ ܕ݁ܟ݂ܽܠܗܽܘܢ ܚܛܰܘ <EOS>ܥܕ݂ܰܡܳܐ ܓ݁ܶܝܪ ܠܢܳܡܽܘܣܳܐ ܚܛܺܝܬ݂ܳܐ ܟ݁ܰܕ݂ ܐܺܝܬ݂ܶܝܗ ܗ̱ܘܳܬ݂<EOS>ܒ݁ܥܳܠܡܳܐ ܠܳܐ ܚܫܺܝܒ݂ܳܐ ܗ̱ܘܳܬ݂ ܚܛܺܝܬ݂ܳܐ <EOS> ܡܶܛܽܠ ܕ݁ܠܰܝܬ݁ ܗ̱ܘܳܐ ܢܳܡܽܘܣܳܐ ܁<EOS>ܐܶܠܳܐ ܐܰܡܠܶܟ݂ ܡܰܘܬ݁ܳܐ ܡܶܢ ܐܳܕ݂ܳܡ ܘܰܥܕ݂ܰܡܳܐ ܠܡܽܘܫܶܐ ܐܳܦ݂<EOS>ܥܰܠ ܐܰܝܠܶܝܢ ܕ݁ܠܳܐ ܚܛܰܘ ܇ ܒ݁ܰܕ݂ܡܽܘܬ݂ܳܐ ܕ݁ܰܥܒ݂ܳܪ ܢܳܡܽܘܣܶܗ ܕ݁ܳܐܕ݂ܳܡ <EOS> ܗܰܘ<EOS>ܕ݁ܺܐܝܬ݂ܰܘܗ̱ܝ ܕ݁ܡܽܘܬ݂ܳܐ ܕ݁ܗܰܘ ܕ݁ܰܥܬ݂ܺܝܕ݂ <EOS>ܐܶܠܳܐ ܠܳܐ ܗ̱ܘܳܐ ܐܰܝܟ݂ ܫܽܘܪܰܥܬ݂ܳܐ ܁ ܗܳܟ݂ܰܢܳܐ ܡܰܘܗܰܒ݂ܬ݁ܳܐ <EOS>ܐܶܢ ܓ݁ܶܝܪ ܡܶܛܽܠ ܫܽܘܪܰܥܬ݂ܶܗ ܕ݁ܚܰܕ݂ ܣܰܓ݁ܺܝܶܐܐ̈ ܡܺܝܬ݂ܘ ܟ݁ܡܳܐ ܗܳܟ݂ܺܝܠ<EOS>ܝܰܬ݁ܺܝܪܳܐܝܺܬ݂ ܛܰܝܒ݁ܽܘܬ݂ܶܗ ܕ݁ܰܐܠܳܗܳܐ ܘܡܰܘܗܰܒ݂ܬ݂ܶܗ ܇ ܡܶܛܽܠ ܚܰܕ݂ ܒ݁ܰܪܢܳܫܳܐ ܝܶܫܽܘܥ<EOS>ܡܫܺܝܚܳܐ <EOS> ܒ݁ܣܰܓ݁ܺܝܶܐܐ̈ ܬ݁ܶܬ݂ܝܰܬ݁ܰܪ <EOS>ܘܠܳܐ ܐܰܝܟ݂ ܣܰܟ݂ܠܽܘܬ݂ܳܐ ܕ݁ܚܰܕ݂ ܗܳܟ݂ܰܢܳܐ ܡܰܘܗܰܒ݂ܬ݁ܳܐ <EOS>ܕ݁ܺܝܢܳܐ ܓ݁ܶܝܪ ܕ݁ܰܗܘܳܐ ܡܶܢ ܚܰܕ݂ ܠܚܽܘܝܳܒ݂ܳܐ ܗܘܳܐ <EOS> ܡܰܘܗܰܒ݂ܬ݁ܳܐ ܕ݁ܶܝܢ <EOS> ܡܶܢ<EOS>ܚܛܳܗܶܐ̈ ܣܰܓ݁ܺܝܶܐܐ̈ ܗܘܳܬ݂ ܠܟ݂ܺܐܢܽܘ <EOS>ܐܶܢ ܓ݁ܶܝܪ ܡܶܛܽܠ ܣܰܟ݂ܠܽܘܬ݂ܳܐ ܕ݁ܚܰܕ݂ ܐܰܡܠܶܟ݂ ܡܰܘܬ݁ܳܐ<EOS>ܝܰܬ݁ܺܝܪܳܐܝܺܬ݂ ܐܰܝܠܶܝܢ ܕ݁ܰܢܣܰܒ݂ܘ ܣܽܘܓ݂ܳܐܐ ܕ݁ܛܰܝܒ݁ܽܘܬ݂ܳܐ ܘܰܕ݂ܡܰܘܗܰܒ݂ܬ݂ܳܐ<EOS>ܘܰܕ݂ܟ݂ܺܐܢܽܘܬ݂ܳܐ ܇ ܒ݁ܚܰܝܶܐ̈ ܢܰܡܠܟ݂ܽܘܢ ܒ݁ܝܰܕ݂ ܚܰܕ݂ <EOS> ܝܶܫܽܘܥ ܡܫܺܝܚܳܐ <EOS>ܐܰܟ݂ܙܢܳܐ ܗܳܟ݂ܺܝܠ ܕ݁ܡܶܛܽܠ ܣܰܟ݂ܠܽܘܬ݂ܳܐ ܕ݁ܚܰܕ݂ ܗܘܳܐ ܚܽܘܝܳܒ݂ܳܐ<EOS>ܠܟ݂ܽܠܗܽܘܢ ܒ݁ܢܰܝܢܳܫܳܐ̈ ܗܳܟ݂ܰܢܳܐ ܡܶܛܽܠ ܟ݁ܺܐܢܽܘܬ݂ܳܐ ܕ݁ܚܰܕ݂ ܬ݁ܶܗܘܶܐ ܙܳܟ݂ܽܘܬ݂ܳܐ<EOS>ܠܚܰܝܶܐ̈ ܠܟ݂ܽܠܗܽܘܢ ܒ݁ܢܰܝܢܳܫܳܐ̈ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܡܶܛܽܠ ܠܳܐ ܡܶܫܬ݁ܰܡܥܳܢܽܘܬ݂ܶܗ ܕ݁ܚܰܕ݂<EOS>ܒ݁ܰܪܢܳܫܳܐ ܚܰܛܳܝܶܐ̈ ܣܰܓ݁ܺܝܶܐܐ̈ ܗܘܰܘ ܗܳܟ݂ܰܢܳܐ ܐܳܦ݂ ܡܶܛܽܠ ܡܶܫܬ݁ܰܡܥܳܢܽܘܬ݂ܶܗ ܕ݁ܚܰܕ݂<EOS>ܣܰܓ݁ܺܝܶܐܐ̈ ܟ݁ܺܐܢܶܐ̈ ܗܳܘܶܝܢ <EOS>ܡܰܥܠܳܢܳܐ ܕ݁ܶܝܢ ܕ݁ܰܗܘܳܐ ܠܢܳܡܽܘܣܳܐ ܕ݁ܬ݂ܶܣܓ݁ܶܐ ܚܛܺܝܬ݂ܳܐ ܇ ܘܟ݂ܰܪ<EOS>ܕ݁ܣܶܓ݂ܝܰܬ݂ ܚܛܺܝܬ݂ܳܐ <EOS> ܬ݁ܰܡܳܢ ܐܶܬ݂ܝܰܬ݁ܪܰܬ݂ ܛܰܝܒ݁ܽܘܬ݂ܳܐ <EOS>ܕ݁ܰܐܝܟ݂ ܕ݁ܰܐܡܠܟ݂ܰܬ݂ ܚܛܺܝܬ݂ܳܐ ܒ݁ܡܰܘܬ݁ܳܐ ܗܳܟ݂ܰܢܳܐ ܬ݁ܰܡܠܶܟ݂<EOS>ܛܰܝܒ݁ܽܘܬ݂ܳܐ ܒ݁ܟ݂ܺܐܢܽܘܬ݂ܳܐ ܠܚܰܝܶܐ̈ ܕ݁ܰܠܥܳܠܰܡ ܇ ܒ݁ܝܰܕ݂ ܡܳܪܰܢ ܝܶܫܽܘܥ ܡܫܺܝܚܳܐ<EOS>ܡܳܢܳܐ ܗܳܟ݂ܺܝܠ ܢܺܐܡܰܪ <EOS> ܢܩܰܘܶܐ ܒ݁ܳܗ ܒ݁ܰܚܛܺܝܬ݂ܳܐ<EOS>ܕ݁ܛܰܝܒ݁ܽܘܬ݂ܳܐ ܬ݁ܶܬ݂ܝܰܬ݁ܰܪ <EOS>ܚܳܣ <EOS> ܐܰܝܠܶܝܢ ܓ݁ܶܝܪ ܕ݁ܡܺܝܬ݂ܢ ܠܰܚܛܺܝܬ݂ܳܐ ܐܰܝܟ݁ܰܢܳܐ ܢܺܚܶܐ<EOS>ܒ݁ܳܗ ܬ݁ܽܘܒ݂ <EOS>ܐܰܘ ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܁ ܕ݁ܰܐܝܠܶܝܢ ܕ݁ܰܥܡܰܕ݂ܢ ܒ݁ܝܶܫܽܘܥ<EOS>ܡܫܺܝܚܳܐ ܒ݁ܡܰܘܬ݁ܶܗ ܗ̱ܽܘ ܥܡܰܕ݂ܢ <EOS>ܐܶܬ݂ܩܒ݂ܰܪܢ ܥܰܡܶܗ ܒ݁ܡܰܥܡܽܘܕ݂ܺܝܬ݂ܳܐ ܠܡܰܘܬ݁ܳܐ <EOS> ܕ݁ܰܐܝܟ݁ܰܢܳܐ<EOS>ܕ݁ܩܳܡ ܝܶܫܽܘܥ ܡܫܺܝܚܳܐ ܡܶܢ ܒ݁ܶܝܬ݂ ܡܺܝܬ݂ܶܐ̈ ܒ݁ܬ݂ܶܫܒ݁ܽܘܚܬ݁ܳܐ ܕ݁ܰܐܒ݂ܽܘܗ̱ܝ ܗܳܟ݂ܰܢܳܐ<EOS>ܐܳܦ݂ ܚܢܰܢ ܒ݁ܚܰܝܶܐ̈ ܚܰܕ݂̱ܬ݂ܶܐ̈ ܢܗܰܠܶܟ݂ <EOS>ܐܶܢ ܓ݁ܶܝܪ ܐܰܟ݂ܚܰܕ݂ ܐܶܬ݂ܢܨܶܒ݂ܢ ܥܰܡܶܗ ܒ݁ܰܕ݂ܡܽܘܬ݂ܳܐ ܕ݁ܡܰܘܬ݁ܶܗ<EOS>ܗܳܟ݂ܰܢܳܐ ܐܳܦ݂ ܒ݁ܰܩܝܳܡܬ݁ܶܗ ܢܶܗܘܶܐ <EOS>ܝܳܕ݂ܥܺܝܢܰܢ ܓ݁ܶܝܪ ܕ݁ܒ݂ܰܪܢܳܫܰܢ ܥܰܬ݁ܺܝܩܳܐ ܐܶܙܕ݁ܩܶܦ݂ ܥܰܡܶܗ <EOS>ܕ݁ܢܶܬ݂ܒ݁ܰܛܰܠ ܦ݁ܰܓ݂ܪܳܐ ܕ݁ܰܚܛܺܝܬ݂ܳܐ <EOS> ܕ݁ܬ݂ܽܘܒ݂ ܠܳܐ ܢܫܰܡܶܫ ܠܰܚܛܺܝܬ݂ܳܐ <EOS>ܐܰܝܢܳܐ ܕ݁ܡܺܝܬ݂ ܓ݁ܶܝܪ <EOS> ܐܶܬ݂ܚܰܪܰܪ ܠܶܗ ܡܶܢ ܚܛܺܝܬ݂ܳܐ <EOS>ܐܶܢ ܗܳܟ݂ܺܝܠ ܡܺܝܬ݂ܢ ܥܰܡ ܡܫܺܝܚܳܐ ܢܗܰܝܡܶܢ ܕ݁ܥܰܡܶܗ ܥܰܡ ܡܫܺܝܚܳܐ<EOS>ܢܺܚܶܐ <EOS>ܝܳܕ݂ܥܺܝܢܰܢ ܓ݁ܶܝܪ ܕ݁ܰܡܫܺܝܚܳܐ ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS> ܘܬ݂ܽܘܒ݂<EOS>ܠܳܐ ܡܳܐܶܬ݂ <EOS> ܘܡܰܘܬ݁ܳܐ ܠܳܐ ܡܶܫܬ݁ܰܠܰܛ ܒ݁ܶܗ <EOS>ܕ݁ܡܺܝܬ݂ ܓ݁ܶܝܪ ܁ ܠܰܚܛܺܝܬ݂ܳܐ ܗܽܘ ܡܺܝܬ݂ <EOS> ܚܕ݂ܳܐ ܙܒ݂ܰܢ ܘܰܕ݂ܚܰܝ<EOS>܁ ܚܰܝ ܗ̱ܽܘ ܠܰܐܠܳܗܳܐ <EOS>ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܚܫܽܘܒ݂ܘ ܢܰܦ݂ܫܟ݂ܽܘܢ ܕ݁ܡܺܝܬ݂ܶܐ̈<EOS>ܐܢ̱ܬ݁ܽܘܢ ܠܰܚܛܺܝܬ݂ܳܐ ܘܚܰܝܶܐ̈ ܐܢ̱ܬ݁ܽܘܢ ܠܰܐܠܳܗܳܐ ܇ ܒ݁ܡܳܪܰܢ ܝܶܫܽܘܥ ܡܫܺܝܚܳܐ<EOS>ܠܳܐ ܗܳܟ݂ܺܝܠ ܬ݁ܰܡܠܶܟ݂ ܚܛܺܝܬ݂ܳܐ ܒ݁ܦ݂ܰܓ݂ܪܟ݂ܽܘܢ ܡܺܝܬ݂ܳܐ ܇ ܐܰܝܟ݂<EOS>ܕ݁ܬ݂ܶܫܬ݁ܰܡܥܽܘܢ ܠܰܪܓ݂ܺܝܓ݂ܳܬ݂ܶܗ̈ <EOS>ܘܳܐܦ݂ ܠܳܐ ܬ݁ܛܰܝܒ݂ܽܘܢ ܗܰܕ݁ܳܡܰܝܟ݁ܽܘܢ̈ ܙܰܝܢܳܐ ܕ݁ܥܰܘܠܳܐ<EOS>ܠܰܚܛܺܝܬ݂ܳܐ <EOS> ܐܶܠܳܐ ܛܰܝܶܒ݂ܘ ܢܰܦ݂ܫܟ݂ܽܘܢ ܠܰܐܠܳܗܳܐ ܐܰܝܟ݂ ܐ̱ܢܳܫܳܐ ܕ݁ܡܶܢ ܡܺܝܬ݂ܶܐ̈<EOS>ܚܝܰܝܬ݁ܽܘܢ <EOS> ܘܗܰܕ݁ܳܡܰܝܟ݁ܽܘܢ̈ ܙܰܝܢܳܐ ܢܶܗܘܽܘܢ ܠܟ݂ܺܐܢܽܘܬ݂ܶܗ ܕ݁ܰܐܠܳܗܳܐ<EOS>ܘܰܚܛܺܝܬ݂ܳܐ ܠܳܐ ܡܶܫܬ݁ܰܠܛܳܐ ܥܠܰܝܟ݁ܽܘܢ <EOS> ܠܳܐ ܓ݁ܶܝܪ ܐܺܝܬ݂ܰܝܟ݁ܽܘܢ<EOS>ܬ݁ܚܶܝܬ݂ ܢܳܡܽܘܣܳܐ ܐܶܠܳܐ ܬ݁ܚܶܝܬ݂ ܛܰܝܒ݁ܽܘܬ݂ܳܐ <EOS>ܡܳܢܳܐ ܗܳܟ݂ܺܝܠ <EOS> ܢܶܚܛܶܐ ܕ݁ܠܳܐ ܗܘܰܝܢ ܬ݁ܚܶܝܬ݂ ܢܳܡܽܘܣܳܐ <EOS> ܐܶܠܳܐ<EOS>ܬ݁ܚܶܝܬ݂ ܛܰܝܒ݁ܽܘܬ݂ܳܐ <EOS> ܚܳܣ <EOS>ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܁ ܕ݁ܰܠܡܰܢ ܕ݁ܰܡܛܰܝܒ݂ܺܝܢ ܐܢ̱ܬ݁ܽܘܢ<EOS>ܢܰܦ݂ܫܟ݂ܽܘܢ ܕ݁ܬ݂ܶܫܬ݁ܰܡܥܽܘܢ ܠܶܗ ܠܥܰܒ݂ܕ݁ܽܘܬ݂ܳܐ ܕ݁ܺܝܠܶܗ ܐܰܢ̱ܬ݁ܽܘܢ ܥܰܒ݂ܕ݁ܶܐ̈ ܕ݁ܗܰܘ<EOS>ܕ݁ܡܶܫܬ݁ܰܡܥܺܝܢ ܐܢ̱ܬ݁ܽܘܢ ܠܶܗ ܐܶܢ ܠܰܚܛܺܝܬ݂ܳܐ <EOS> ܘܶܐܢ ܠܡܰܫܡܰܥ ܐܶܕ݂ܢܳܐ ܕ݁ܟ݂ܺܐܢܽܘܬ݂ܳܐ<EOS><EOS>ܛܰܝܒ݁ܽܘ ܕ݁ܶܝܢ ܠܰܐܠܳܗܳܐ ܕ݁ܥܰܒ݂ܕ݁ܶܐ̈ ܗ̱ܘܰܝܬ݁ܽܘܢ ܕ݁ܰܚܛܺܝܬ݂ܳܐ<EOS>ܘܶܐܫܬ݁ܡܰܥܬ݁ܽܘܢ ܡܶܢ ܠܶܒ݁ܳܐ ܠܰܕ݂ܡܽܘܬ݂ܳܐ ܕ݁ܝܽܘܠܦ݁ܳܢܳܐ <EOS> ܕ݁ܶܐܫܬ݁ܠܶܡܬ݁ܽܘܢ ܠܶܗ<EOS><EOS>ܘܟ݂ܰܕ݂ ܐܶܬ݂ܚܰܪܰܪܬ݁ܽܘܢ ܡܶܢ ܚܛܺܝܬ݂ܳܐ ܐܶܫܬ݁ܰܥܒ݁ܰܕ݁ܬ݁ܽܘܢ<EOS>ܠܟ݂ܺܐܢܽܘܬ݂ܳܐ <EOS>ܐܰܝܟ݂ ܕ݁ܒ݂ܶܝܬ݂ ܒ݁ܢܰܝܢܳܫܳܐ̈ ܐܳܡܰܪ ܐ̱ܢܳܐ ܡܶܛܽܠ ܟ݁ܪܺܝܗܽܘܬ݂ܳܐ<EOS>ܕ݁ܒ݂ܶܣܪܟ݂ܽܘܢ <EOS> ܕ݁ܰܐܝܟ݁ܰܢܳܐ ܕ݁ܛܰܝܶܒ݂ܬ݁ܽܘܢ ܗܰܕ݁ܳܡܰܝܟ݁ܽܘܢ̈ ܠܥܰܒ݂ܕ݁ܽܘܬ݂ܳܐ<EOS>ܕ݁ܛܰܢܦ݁ܽܘܬ݂ܳܐ ܘܰܕ݂ܥܰܘܠܳܐ ܗܳܟ݂ܰܢܳܐ ܐܳܦ݂ ܗܳܫܳܐ ܛܰܝܶܒ݂ܘ ܗܰܕ݁ܳܡܰܝܟ݁ܽܘܢ̈<EOS>ܠܥܰܒ݂ܕ݁ܽܘܬ݂ܳܐ ܕ݁ܟ݂ܺܐܢܽܘܬ݂ܳܐ <EOS> ܘܰܕ݂ܩܰܕ݁ܺܝܫܽܘܬ݂ܳܐ <EOS>ܟ݁ܰܕ݂ ܥܰܒ݂ܕ݁ܶܐ̈ ܗ̱ܘܰܝܬ݁ܽܘܢ ܓ݁ܶܝܪ ܕ݁ܰܚܛܺܝܬ݂ܳܐ ܡܚܰܪܪܶܐ̈<EOS>ܗ̱ܘܰܝܬ݁ܽܘܢ ܠܟ݂ܺܐܢܽܘܬ݂ܳܐ <EOS>ܘܡܳܢܳܐ ܐܳܕ݂ܫܳܐ ܐܺܝܬ݂ ܗ̱ܘܳܐ ܠܟ݂ܽܘܢ ܗܳܝܕ݁ܶܝܢ ܐܰܝܢܳܐ<EOS>ܕ݁ܝܰܘܡܳܢܳܐ ܒ݁ܳܗܬ݁ܺܝܢ ܐܢ̱ܬ݁ܽܘܢ ܒ݁ܶܗ <EOS> ܚܰܪܬ݂ܶܗ ܓ݁ܶܝܪ ܐܺܝܬ݂ܶܝܗ ܡܰܘܬ݁ܳܐ <EOS>ܘܗܳܫܳܐ ܕ݁ܶܐܬ݂ܚܰܪܰܪܬ݁ܽܘܢ ܡܶܢ ܚܛܺܝܬ݂ܳܐ <EOS> ܘܰܗܘܰܝܬ݁ܽܘܢ ܥܰܒ݂ܕ݁ܶܐ̈<EOS>ܠܰܐܠܳܗܳܐ ܐܺܝܬ݂ ܠܟ݂ܽܘܢ ܦ݁ܺܐܪܶܐ̈ ܩܰܕ݁ܺܝܫܶܐ̈ ܕ݁ܚܰܪܬ݂ܗܽܘܢ <EOS> ܚܰܝܶܐ̈ ܕ݁ܰܠܥܳܠܰܡ<EOS><EOS>ܬ݁ܶܐܓ݂ܽܘܪܬ݁ܳܐ ܕ݁ܶܝܢ ܕ݁ܰܚܛܺܝܬ݂ܳܐ <EOS> ܡܰܘܬ݁ܳܐ ܗ̱ܘ <EOS> ܘܡܰܘܗܰܒ݂ܬ݂ܶܗ<EOS>ܕ݁ܰܐܠܳܗܳܐ ܁ ܚܰܝܶܐ̈ ܕ݁ܰܠܥܳܠܰܡ <EOS> ܒ݁ܡܳܪܰܢ ܝܶܫܽܘܥ ܡܫܺܝܚܳܐ<EOS>ܐܰܘ ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܐܰܚܰܝ̈ <EOS> ܠܝܳܕ݂ܥܰܝ̈ ܢܳܡܽܘܣܳܐ ܓ݁ܶܝܪ<EOS>ܡܡܰܠܶܠ ܐ̱ܢܳܐ <EOS> ܕ݁ܢܳܡܽܘܣܳܐ ܫܰܠܺܝܛ ܗ̱ܽܘ <EOS> ܥܰܠ ܓ݁ܰܒ݂ܪܳܐ ܟ݁ܡܳܐ ܕ݁ܚܰܝ <EOS>ܐܰܝܟ݂ ܐܰܢ̱ܬ݁ܬ݂ܳܐ ܕ݁ܰܐܣܺܝܪܳܐ ܗ̱ܝ ܒ݁ܒ݂ܰܥܠܳܗ ܟ݁ܡܳܐ ܕ݁ܚܰܝ <EOS>ܒ݁ܢܳܡܽܘܣܳܐ <EOS> ܐܶܢ ܕ݁ܶܝܢ ܡܺܝܬ݂ ܒ݁ܰܥܠܳܗ ܐܶܬ݂ܚܰܪܪܰܬ݂ ܡܶܢ ܢܳܡܽܘܣܳܐ ܕ݁ܒ݂ܰܥܠܳܗ <EOS>ܐܶܢ ܕ݁ܶܝܢ ܟ݁ܰܕ݂ ܚܰܝ ܒ݁ܰܥܠܳܗ ܬ݁ܶܩܰܦ݂ ܠܰܓ݂ܒ݂ܰܪ ܐ̱ܚܪܺܝܢ ܗܘܳܬ݂<EOS>ܠܳܗ ܓ݁ܰܝܳܪܬ݂ܳܐ <EOS> ܐܶܢ ܕ݁ܶܝܢ ܢܡܽܘܬ݂ ܒ݁ܰܥܠܳܗ ܐܶܬ݂ܚܰܪܪܰܬ݂ ܡܶܢ ܢܳܡܽܘܣܳܐ <EOS> ܘܠܳܐ<EOS>ܐܺܝܬ݂ܶܝܗ ܓ݁ܰܝܳܪܬ݂ܳܐ <EOS> ܐܶܢ ܬ݁ܶܗܘܶܐ ܠܓ݂ܰܒ݂ܪܳܐ ܐ̱ܚܪܺܢܳܐ<EOS>ܘܗܳܫܳܐ ܐܰܚܰܝ̈ ܐܳܦ݂ ܐܰܢ̱ܬ݁ܽܘܢ ܡܺܝܬ݁ܬ݁ܽܘܢ ܠܢܳܡܽܘܣܳܐ<EOS>ܒ݁ܦ݂ܰܓ݂ܪܶܗ ܕ݁ܰܡܫܺܝܚܳܐ ܇ ܕ݁ܬ݂ܶܗܘܽܘܢ ܠܰܐ̱ܚܪܺܝܢ <EOS> ܐܰܝܢܳܐ ܕ݁ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈<EOS>܇ ܕ݁ܬ݂ܶܬ݁ܠܽܘܢ ܦ݁ܺܐܪܶܐ̈ ܠܰܐܠܳܗܳܐ <EOS>ܟ݁ܰܕ݂ ܒ݁ܒ݂ܶܣܪܳܐ ܗ̱ܘܰܝܢ ܓ݁ܶܝܪ ܟ݁ܺܐܒ݂ܶܐ̈ ܕ݁ܰܚܛܳܗܶܐ̈<EOS>ܕ݁ܰܒ݂ܢܳܡܽܘܣܳܐ <EOS> ܡܶܬ݂ܚܰܦ݁ܛܺܝܢ ܗ̱ܘܰܘ ܒ݁ܗܰܕ݁ܳܡܰܝܢ̈ ܕ݁ܦ݂ܺܐܪܶܐ̈ ܢܶܬ݁ܶܠ ܠܡܰܘܬ݁ܳܐ<EOS><EOS>ܗܳܫܳܐ ܕ݁ܶܝܢ ܐܶܬ݂ܒ݁ܰܛܰܠܢ ܡܶܢ ܢܳܡܽܘܣܳܐ <EOS> ܘܡܺܝܬ݂ܢ ܠܗܰܘ ܕ݁ܰܐܚܺܝܕ݂<EOS>ܗ̱ܘܳܐ ܠܰܢ <EOS> ܕ݁ܰܢܫܰܡܶܫ ܡܶܟ݁ܺܝܠ ܒ݁ܚܰܕ݂̱ܬ݂ܽܘܬ݂ܳܐ ܕ݁ܪܽܘܚܳܐ ܘܠܳܐ ܒ݁ܥܰܬ݁ܺܝܩܽܘܬ݂<EOS>ܟ݁ܬ݂ܳܒ݂ܳܐ <EOS>ܡܳܢܳܐ ܗܳܟ݂ܺܝܠ ܐܳܡܪܺܝܢܰܢ <EOS> ܢܳܡܽܘܣܳܐ ܚܛܺܝܬ݂ܳܐ ܗܽܘ ܚܳܣ <EOS> ܐܶܠܳܐ<EOS>ܠܰܚܛܺܝܬ݂ܳܐ ܠܳܐ ܝܶܠܦ݁ܶܬ݂ ܐܶܠܳܐ ܒ݁ܝܰܕ݂ ܢܳܡܽܘܣܳܐ <EOS> ܠܳܐ ܓ݁ܶܝܪ ܪܶܓ݁ܬ݂ܳܐ ܝܳܕ݂ܰܥ<EOS>ܗ̱ܘܺܝܬ݂ ܇ ܐܶܠܽܘ ܠܳܐ ܢܳܡܽܘܣܳܐ ܕ݁ܶܐܡܰܪ <EOS> ܕ݁ܠܳܐ ܬ݁ܶܪܰܓ݂ <EOS>ܘܰܒ݂ܗܳܢܳܐ ܦ݁ܽܘܩܕ݁ܳܢܳܐ ܐܶܫܟ݁ܚܰܬ݂ ܠܳܗ ܚܛܺܝܬ݂ܳܐ ܥܶܠܬ݂ܳܐ<EOS>ܘܓ݂ܶܡܪܰܬ݂ ܒ݁ܺܝ ܟ݁ܽܠ ܪܶܓ݁ܳܐ <EOS> ܒ݁ܶܠܥܳܕ݂ ܢܳܡܽܘܣܳܐ ܓ݁ܶܝܪ ܚܛܺܝܬ݂ܳܐ ܡܺܝܬ݂ܳܐ ܗ̱ܘܳܬ݂<EOS><EOS>ܐܶܢܳܐ ܕ݁ܶܝܢ ܚܰܝ ܗ̱ܘܺܝܬ݂ ܕ݁ܠܳܐ ܢܳܡܽܘܣܳܐ ܡܶܢ ܩܕ݂ܺܝܡ <EOS> ܟ݁ܰܕ݂<EOS>ܐܶܬ݂ܳܐ ܕ݁ܶܝܢ ܦ݁ܽܘܩܕ݁ܳܢܳܐ ܚܛܺܝܬ݂ܳܐ ܚܝܳܬ݂ ܁ ܘܶܐܢܳܐ ܡܺܝܬ݂ܶܬ݂ <EOS>ܘܶܐܫܬ݁ܟ݂ܰܚ ܠܺܝ ܦ݁ܽܘܩܕ݁ܳܢܳܐ ܗܰܘ ܕ݁ܚܰܝܶܐ̈ <EOS> ܠܡܰܘܬ݁ܳܐ <EOS>ܚܛܺܝܬ݂ܳܐ ܓ݁ܶܝܪ ܒ݁ܥܶܠܬ݂ܳܐ ܕ݁ܶܐܫܟ݁ܚܰܬ݂ ܠܳܗ ܒ݁ܝܰܕ݂ ܦ݁ܽܘܩܕ݁ܳܢܳܐ<EOS>ܐܰܛܥܝܰܬ݂ܰܢܝ <EOS> ܘܒ݂ܶܗ ܩܛܰܠܬ݂ܰܢܝ <EOS>ܢܳܡܽܘܣܳܐ ܡܳܕ݂ܶܝܢ ܩܰܕ݁ܺܝܫ ܗ̱ܽܘ <EOS> ܘܦ݂ܽܘܩܕ݁ܳܢܳܐ ܩܰܕ݁ܺܝܫ ܗ̱ܽܘ <EOS>ܘܟ݂ܺܐܝܢ ܘܛܳܒ݂ <EOS>ܛܳܒ݂ܬ݂ܳܐ ܗܳܟ݂ܺܝܠ ܠܺܝ ܠܡܰܘܬ݁ܳܐ ܗܽܘ ܗܘܳܬ݂ ܚܳܣ <EOS> ܐܶܠܳܐ<EOS>ܚܛܺܝܬ݂ܳܐ <EOS> ܕ݁ܬ݂ܶܬ݂ܚܙܶܐ ܕ݁ܰܚܛܺܝܬ݂ܳܐ ܗܺܝ <EOS> ܕ݁ܰܒ݂ܛܳܒ݂ܬ݂ܳܐ ܓ݁ܶܡܪܰܬ݂ ܒ݁ܺܝ ܡܰܘܬ݁ܳܐ <EOS>ܕ݁ܝܰܬ݁ܺܝܪܳܐܝܺܬ݂ ܬ݁ܶܬ݂ܚܰܝܰܒ݂ ܚܛܺܝܬ݂ܳܐ ܒ݁ܦ݂ܽܘܩܕ݁ܳܢܳܐ <EOS>ܝܳܕ݂ܥܺܝܢܰܢ ܓ݁ܶܝܪ ܕ݁ܢܳܡܽܘܣܳܐ ܕ݁ܪܽܘܚ ܗ̱ܽܘ <EOS> ܐܶܢܳܐ ܕ݁ܶܝܢ<EOS>ܕ݁ܰܒ݂ܣܰܪ ܐ̱ܢܳܐ <EOS> ܘܰܡܙܰܒ݁ܰܢ ܐ̱ܢܳܐ ܠܰܚܛܺܝܬ݂ܳܐ <EOS>ܡܶܕ݁ܶܡ ܕ݁ܣܳܥܰܪ ܐ̱ܢܳܐ ܓ݁ܶܝܪ <EOS> ܠܳܐ ܝܳܕ݂ܰܥ ܐ̱ܢܳܐ <EOS> ܘܠܳܐ ܗ̱ܘܳܐ<EOS>ܡܶܕ݁ܶܡ ܕ݁ܨܳܒ݂ܶܐ ܐ̱ܢܳܐ <EOS> ܥܳܒ݂ܶܕ݂ ܐ̱ܢܳܐ <EOS> ܐܶܠܳܐ ܡܶܕ݁ܶܡ ܕ݁ܣܳܢܶܐ ܐ̱ܢܳܐ <EOS> ܗܰܘ ܗ̱ܽܘ<EOS>ܥܳܒ݂ܶܕ݂ ܐ̱ܢܳܐ <EOS>ܘܶܐܢ ܡܶܕ݁ܶܡ ܕ݁ܠܳܐ ܨܳܒ݂ܶܐ ܐ̱ܢܳܐ <EOS> ܥܳܒ݂ܶܕ݂ ܐ̱ܢܳܐ ܣܳܗܶܕ݂<EOS>ܐ̱ܢܳܐ ܥܰܠ ܢܳܡܽܘܣܳܐ <EOS> ܕ݁ܫܰܦ݁ܺܝܪ ܗ̱ܽܘ <EOS>ܗܳܫܳܐ ܕ݁ܶܝܢ ܠܳܐ ܗ̱ܘܳܐ ܐܶܢܳܐ ܣܳܥܰܪ ܐ̱ܢܳܐ ܗܳܕ݂ܶܐ ܐܶܠܳܐ<EOS>ܚܛܺܝܬ݂ܳܐ ܕ݁ܥܳܡܪܳܐ ܒ݁ܺܝ <EOS>ܝܳܕ݂ܰܥ ܐ̱ܢܳܐ ܗܽܘ ܓ݁ܶܝܪ ܕ݁ܠܳܐ ܥܳܡܪܳܐ ܒ݁ܺܝ ܇ ܗܳܢܰܘ ܕ݁ܶܝܢ<EOS>ܒ݁ܒ݂ܶܣܪܝ <EOS> ܛܳܒ݂ܬ݂ܳܐ <EOS> ܕ݁ܶܐܨܒ݁ܶܐ ܓ݁ܶܝܪ ܒ݁ܛܳܒ݂ܬ݂ܳܐ <EOS> ܦ݁ܫܺܝܩ ܠܺܝ <EOS> ܕ݁ܶܐܣܥܪܺܝܗ ܕ݁ܶܝܢ<EOS><EOS> ܠܳܐ ܡܶܫܟ݁ܰܚ ܐ̱ܢܳܐ <EOS>ܠܳܐ ܗ̱ܘܳܐ ܓ݁ܶܝܪ ܠܛܳܒ݂ܬ݂ܳܐ ܕ݁ܨܳܒ݂ܶܐ ܐ̱ܢܳܐ ܕ݁ܶܐܥܒ݁ܶܕ݂ <EOS>ܥܳܒ݂ܶܕ݂ ܐ̱ܢܳܐ ܐܶܠܳܐ ܒ݁ܺܝܫܬ݁ܳܐ ܕ݁ܠܳܐ ܨܳܒ݂ܶܐ ܐ̱ܢܳܐ ܕ݁ܶܐܥܒ݁ܶܕ݂ <EOS> ܠܳܗ ܥܳܒ݂ܶܕ݂<EOS>ܐ̱ܢܳܐ <EOS>ܘܶܐܢ ܡܶܕ݁ܶܡ ܕ݁ܠܳܐ ܨܳܒ݂ܶܐ ܐ̱ܢܳܐ ܥܳܒ݂ܶܕ݂ ܐ̱ܢܳܐ ܠܳܐ ܗ̱ܘܳܐ<EOS>ܐܶܢܳܐ ܥܳܒ݂ܶܕ݂ ܐ̱ܢܳܐ ܇ ܐܶܠܳܐ ܚܛܺܝܬ݂ܳܐ ܕ݁ܥܳܡܪܳܐ ܒ݁ܺܝ <EOS>ܡܶܫܟ݁ܰܚ ܐ̱ܢܳܐ ܗܳܟ݂ܺܝܠ ܠܢܳܡܽܘܣܳܐ ܕ݁ܫܳܠܶܡ ܠܪܶܥܝܳܢܝ ܇ ܗܰܘ<EOS>ܕ݁ܨܳܒ݂ܶܐ ܕ݁ܢܶܥܒ݁ܶܕ݂ ܛܳܒ݂ܬ݂ܳܐ <EOS> ܡܶܛܽܠ ܕ݁ܒ݂ܺܝܫܬ݁ܳܐ ܩܰܪܺܝܒ݂ܳܐ ܗ̱ܝ ܠܺܝ <EOS>ܚܳܕ݂ܶܐ ܐ̱ܢܳܐ ܓ݁ܶܝܪ ܒ݁ܢܳܡܽܘܣܶܗ ܕ݁ܰܐܠܳܗܳܐ ܒ݁ܒ݂ܰܪܢܳܫܳܐ ܕ݁ܰܠܓ݂ܰܘ<EOS><EOS>ܚܳܙܶܐ ܐ̱ܢܳܐ ܕ݁ܶܝܢ ܢܳܡܽܘܣܳܐ ܐ̱ܚܪܺܢܳܐ ܒ݁ܗܰܕ݁ܳܡܰܝ̈ ܕ݁ܡܰܩܪܶܒ݂<EOS>ܠܽܘܩܒ݂ܰܠ ܢܳܡܽܘܣܳܐ ܕ݁ܪܶܥܝܳܢܝ ܘܫܳܒ݂ܶܐ ܠܺܝ ܠܢܳܡܽܘܣܳܐ ܕ݁ܰܚܛܺܝܬ݂ܳܐ ܕ݁ܺܐܝܬ݂<EOS>ܒ݁ܗܰܕ݁ܳܡܰܝ̈ <EOS>ܕ݁ܳܘܝܳܐ ܐ̱ܢܳܐ ܒ݁ܰܪܢܳܫܳܐ <EOS> ܡܰܢܽܘ ܢܦ݂ܰܨܶܝܢܝ ܡܶܢ ܦ݁ܰܓ݂ܪܳܐ ܗܳܢܳܐ<EOS>ܕ݁ܡܰܘܬ݁ܳܐ <EOS>ܡܰܘܕ݁ܶܐ ܐ̱ܢܳܐ ܠܰܐܠܳܗܳܐ ܒ݁ܝܰܕ݂ ܡܳܪܰܢ ܝܶܫܽܘܥ ܡܫܺܝܚܳܐ <EOS> ܗܳܫܳܐ<EOS>ܗܳܟ݂ܺܝܠ ܐܶܢܳܐ ܒ݁ܪܶܥܝܳܢܝ ܥܰܒ݂ܕ݁ܳܐ ܐ̱ܢܳܐ ܕ݁ܢܳܡܽܘܣܳܐ ܕ݁ܰܐܠܳܗܳܐ <EOS> ܒ݁ܒ݂ܶܣܪܝ ܕ݁ܶܝܢ <EOS>ܐܺܝܬ݂ܰܝ ܥܰܒ݂ܕ݁ܳܐ ܕ݁ܢܳܡܽܘܣܳܐ ܕ݁ܰܚܛܺܝܬ݂ܳܐ<EOS>ܡܶܟ݁ܺܝܠ ܠܰܝܬ݁ ܚܰܝܳܒ݂ܽܘܬ݂ܳܐ ܁ ܠܰܐܝܠܶܝܢ ܕ݁ܠܳܐ ܡܗܰܠܟ݂ܺܝܢ<EOS>ܒ݁ܰܒ݂ܣܰܪ <EOS> ܒ݁ܝܶܫܽܘܥ ܡܫܺܝܚܳܐ <EOS>ܢܳܡܽܘܣܳܐ ܓ݁ܶܝܪ ܕ݁ܪܽܘܚܳܐ ܕ݁ܚܰܝܶܐ̈ <EOS> ܕ݁ܰܒ݂ܝܶܫܽܘܥ ܡܫܺܝܚܳܐ<EOS>ܚܰܪܪܳܟ݂ ܡܶܢ ܢܳܡܽܘܣܳܐ ܕ݁ܰܚܛܺܝܬ݂ܳܐ <EOS> ܘܰܕ݂ܡܰܘܬ݁ܳܐ <EOS>ܡܶܛܽܠ ܕ݁ܰܡܚܺܝܠ ܗ̱ܘܳܐ ܓ݁ܶܝܪ ܢܳܡܽܘܣܳܐ <EOS> ܒ݁ܝܰܕ݂ ܟ݁ܪܺܝܗܽܘܬ݂ܶܗ<EOS>ܕ݁ܒ݂ܶܣܪܳܐ ܫܰܕ݁ܰܪ ܐܰܠܳܗܳܐ ܠܰܒ݂ܪܶܗ ܒ݁ܰܕ݂ܡܽܘܬ݂ܳܐ ܕ݁ܒ݂ܶܣܪܳܐ ܕ݁ܰܚܛܺܝܬ݂ܳܐ<EOS>ܡܶܛܽܠܳܬ݂ܳܗ ܕ݁ܰܚܛܺܝܬ݂ܳܐ <EOS> ܕ݁ܰܢܚܰܝܒ݂ܺܝܗ ܠܰܚܛܺܝܬ݂ܳܐ ܒ݁ܒ݂ܶܣܪܶܗ <EOS>ܕ݁ܟ݂ܺܐܢܽܘܬ݂ܳܐ ܕ݁ܢܳܡܽܘܣܳܐ ܒ݁ܰܢ ܬ݁ܶܬ݂ܡܰܠܶܐ <EOS> ܕ݁ܠܳܐ ܗ̱ܘܳܐ<EOS>ܒ݁ܰܒ݂ܣܰܪ ܡܗܰܠܟ݂ܺܝܢܰܢ <EOS> ܐܶܠܳܐ ܒ݁ܪܽܘܚ <EOS>ܐܰܝܠܶܝܢ ܓ݁ܶܝܪ ܕ݁ܒ݂ܰܒ݂ܣܰܪ ܐܶܢܽܘܢ <EOS> ܕ݁ܰܒ݂ܣܰܪ ܗ̱ܽܘ ܡܶܬ݂ܪܰܥܶܝܢ <EOS>ܘܰܐܝܠܶܝܢ ܕ݁ܰܕ݂ܪܽܘܚ ܐܶܢܽܘܢ <EOS> ܕ݁ܪܽܘܚ ܗ̱ܽܘ ܡܶܬ݂ܪܰܥܶܝܢ <EOS>ܬ݁ܰܪܥܺܝܬ݂ܳܐ ܓ݁ܶܝܪ ܕ݁ܒ݂ܶܣܪܳܐ <EOS> ܡܰܘܬ݁ܳܐ ܗܽܘ <EOS> ܘܬ݂ܰܪܥܺܝܬ݂ܳܐ<EOS>ܕ݁ܪܽܘܚܳܐ <EOS> ܚܰܝܶܐ̈ ܘܰܫܠܳܡܳܐ <EOS>ܡܶܛܽܠ ܕ݁ܬ݂ܰܪܥܺܝܬ݂ܳܐ ܕ݁ܒ݂ܶܣܪܳܐ <EOS> ܒ݁ܥܶܠܕ݁ܒ݂ܳܒ݂ܽܘܬ݂ܳܐ ܗ̱ܝ ܠܘܳܬ݂<EOS>ܐܰܠܳܗܳܐ <EOS> ܠܢܳܡܽܘܣܳܐ ܓ݁ܶܝܪ ܕ݁ܰܐܠܳܗܳܐ ܠܳܐ ܡܶܫܬ݁ܰܥܒ݁ܕ݂ܳܐ <EOS> ܡܶܛܽܠ ܕ݁ܠܳܐ ܡܶܫܟ݁ܚܳܐ<EOS><EOS>ܘܰܐܝܠܶܝܢ ܕ݁ܒ݂ܰܒ݂ܣܰܪ ܐܶܢܽܘܢ <EOS> ܠܡܶܫܦ݁ܰܪ ܠܰܐܠܳܗܳܐ ܠܳܐ ܡܶܫܟ݁ܚܺܝܢ<EOS><EOS>ܐܰܢ̱ܬ݁ܽܘܢ ܕ݁ܶܝܢ ܠܳܐ ܗ̱ܘܰܝܬ݁ܽܘܢ ܒ݁ܰܒ݂ܣܰܪ <EOS> ܐܶܠܳܐ ܒ݁ܪܽܘܚ ܐܶܢ<EOS>ܫܰܪܺܝܪܳܐܝܺܬ݂ ܪܽܘܚܶܗ ܕ݁ܰܐܠܳܗܳܐ ܥܳܡܪܳܐ ܒ݁ܟ݂ܽܘܢ <EOS> ܐܶܢ ܕ݁ܶܝܢ ܐ̱ܢܳܫ ܠܰܝܬ݁ ܒ݁ܶܗ ܪܽܘܚܶܗ<EOS>ܕ݁ܰܡܫܺܝܚܳܐ ܗܳܢܳܐ ܠܳܐ ܗ̱ܘܳܐ ܕ݁ܺܝܠܶܗ <EOS>ܘܶܐܢ ܕ݁ܶܝܢ ܡܫܺܝܚܳܐ ܒ݁ܟ݂ܽܘܢ ܦ݁ܰܓ݂ܪܳܐ ܡܺܝܬ݂ ܗ̱ܽܘ ܡܶܛܽܠ<EOS>ܚܛܺܝܬ݂ܳܐ ܇ ܪܽܘܚܳܐ ܕ݁ܶܝܢ ܚܰܝܳܐ ܗ̱ܝ ܡܶܛܽܠ ܟ݁ܺܐܢܽܘܬ݂ܳܐ <EOS>ܘܶܐܢ ܪܽܘܚܶܗ ܕ݁ܗܰܘ ܡܰܢ ܕ݁ܰܐܩܺܝܡ ܠܡܳܪܰܢ ܝܶܫܽܘܥ ܡܫܺܝܚܳܐ ܡܶܢ<EOS>ܒ݁ܶܝܬ݂ ܡܺܝܬ݂ܶܐ̈ <EOS> ܥܳܡܪܳܐ ܒ݁ܟ݂ܽܘܢ ܗܰܘ ܡܰܢ ܕ݁ܰܐܩܺܝܡܶܗ ܠܝܶܫܽܘܥ ܡܫܺܝܚܳܐ ܡܶܢ ܒ݁ܶܝܬ݂<EOS>ܡܺܝܬ݂ܶܐ̈ <EOS> ܐܳܦ݂ ܠܦ݂ܰܓ݂ܪܰܝܟ݁ܽܘܢ̈ ܡܺܝܬ݂ܶܐ̈ ܢܰܚܶܐ ܇ ܡܶܛܽܠ ܪܽܘܚܶܗ ܕ݁ܥܳܡܪܳܐ ܒ݁ܟ݂ܽܘܢ<EOS>ܗܳܫܳܐ ܐܰܚܰܝ̈ <EOS> ܚܰܝܳܒ݂ܺܝܢܰܢ ܠܰܘ ܠܒ݂ܶܣܪܳܐ ܕ݁ܒ݂ܰܒ݂ܣܰܪ ܢܗܰܠܶܟ݂<EOS>܇<EOS>ܐܶܢ ܓ݁ܶܝܪ ܒ݁ܰܒ݂ܣܰܪ ܚܳܐܶܝܢ ܐܢ̱ܬ݁ܽܘܢ <EOS> ܥܬ݂ܺܝܕ݂ܺܝܢ ܐܢ̱ܬ݁ܽܘܢ<EOS>ܗ̱ܽܘ ܠܰܡܡܳܬ݂ ܇ ܘܶܐܢ ܒ݁ܪܽܘܚ ܗܽܘܦ݁ܳܟ݂ܰܝ̈ ܦ݁ܰܓ݂ܪܳܐ ܡܡܺܝܬ݂ܺܝܢ ܐܢ̱ܬ݁ܽܘܢ <EOS> ܚܳܐܶܝܢ<EOS>ܐܢ̱ܬ݁ܽܘܢ <EOS>ܐܰܝܠܶܝܢ ܓ݁ܶܝܪ ܕ݁ܰܒ݂ܪܽܘܚܳܐ ܕ݁ܰܐܠܳܗܳܐ ܡܶܬ݁ܕ݁ܰܒ݁ܪܺܝܢ ܗܳܠܶܝܢ<EOS>ܒ݁ܢܰܝܳܐ̈ ܐܶܢܽܘܢ ܕ݁ܰܐܠܳܗܳܐ <EOS>ܠܳܐ ܓ݁ܶܝܪ ܢܣܰܒ݂ܬ݁ܽܘܢ ܪܽܘܚܳܐ ܕ݁ܥܰܒ݂ܕ݁ܽܘܬ݂ܳܐ ܬ݁ܽܘܒ݂ <EOS>ܠܕ݂ܶܚܠܬ݂ܳܐ ܐܶܠܳܐ ܢܣܰܒ݂ܬ݁ܽܘܢ ܪܽܘܚܳܐ ܕ݁ܣܺܝܡܰܬ݂ ܒ݁ܢܰܝܳܐ̈ ܇ ܕ݁ܒ݂ܳܗ ܩܳܪܶܝܢܰܢ <EOS>ܐܰܒ݂ܰܐ ܐܰܒ݂ܽܘܢ <EOS>ܘܗܺܝ ܪܽܘܚܳܐ ܡܰܣܗܕ݂ܳܐ ܠܪܽܘܚܰܢ <EOS> ܕ݁ܺܐܝܬ݂ܰܝܢ ܒ݁ܢܰܝܳܐ̈ ܕ݁ܰܐܠܳܗܳܐ<EOS><EOS>ܘܶܐܢ ܒ݁ܢܰܝܳܐ̈ <EOS> ܐܳܦ݂ ܝܳܪܬ݁ܶܐ̈ <EOS> ܝܳܪܬ݁ܶܐ̈ ܕ݁ܰܐܠܳܗܳܐ<EOS>ܘܰܒ݂ܢܰܝ̈ ܝܳܪܬ݁ܽܘܬ݂ܶܗ ܕ݁ܝܶܫܽܘܥ ܡܫܺܝܚܳܐ <EOS> ܕ݁ܶܐܢ ܢܶܚܰܫ ܥܰܡܶܗ <EOS> ܐܳܦ݂ ܥܰܡܶܗ<EOS>ܢܶܫܬ݁ܰܒ݁ܰܚ<EOS>ܡܶܬ݂ܪܰܥܶܐ ܐ̱ܢܳܐ ܓ݁ܶܝܪ <EOS> ܕ݁ܠܳܐ ܫܳܘܶܝܢ ܚܰܫܰܘܗ̱ܝ̈ ܕ݁ܙܰܒ݂ܢܳܐ<EOS>ܗܳܢܳܐ ܇ ܠܬ݂ܶܫܒ݁ܽܘܚܬ݁ܳܐ ܐܰܝܕ݂ܳܐ ܕ݁ܰܥܬ݂ܺܝܕ݂ܳܐ ܕ݁ܬ݂ܶܬ݂ܓ݁ܠܶܐ ܒ݁ܰܢ <EOS>ܟ݁ܽܠܳܗ ܓ݁ܶܝܪ ܒ݁ܪܺܝܬ݂ܳܐ ܡܣܰܒ݁ܪܳܐ ܘܰܡܣܰܟ݁ܝܳܐ <EOS> ܠܓ݂ܶܠܝܳܢܳܐ<EOS>ܕ݁ܰܒ݂ܢܰܘܗ̱ܝ̈ ܕ݁ܰܐܠܳܗܳܐ <EOS>ܒ݁ܪܺܝܬ݂ܳܐ ܓ݁ܶܝܪ ܐܶܫܬ݁ܰܥܒ݁ܕ݂ܰܬ݂ ܠܰܣܪܺܝܩܽܘܬ݂ܳܐ ܠܳܐ<EOS>ܒ݁ܨܶܒ݂ܝܳܢܳܗ ܇ ܐܶܠܳܐ ܡܶܛܽܠ ܡܰܢ ܕ݁ܫܰܥܒ݁ܕ݂ܳܗ ܥܰܠ ܣܰܒ݂ܪܳܐ <EOS>ܕ݁ܳܐܦ݂ ܗܺܝ ܒ݁ܪܺܝܬ݂ܳܐ ܬ݁ܶܬ݂ܚܰܪܰܪ ܡܶܢ ܥܰܒ݂ܕ݁ܽܘܬ݂ܳܐ ܕ݁ܰܚܒ݂ܳܠܳܐ<EOS>܇ ܒ݁ܰܚܪܽܘܪܶܐ̈ ܕ݁ܬ݂ܶܫܒ݁ܽܘܚܬ݁ܳܐ ܕ݁ܰܒ݂ܢܰܝܳܐ̈ ܕ݁ܰܐܠܳܗܳܐ <EOS>ܝܳܕ݂ܥܺܝܢܰܢ ܓ݁ܶܝܪ ܕ݁ܟ݂ܽܠܗܶܝܢ ܒ݁ܶܪܝܳܬ݂ܳܐ̈ ܡܶܬ݁ܬ݁ܰܢܚܳܢ̈<EOS>ܘܰܡܚܰܒ݁ܠܳܢ̈ ܥܕ݂ܰܡܳܐ ܠܝܰܘܡܳܢܳܐ <EOS>ܘܠܳܐ ܒ݁ܰܠܚܽܘܕ݂ ܗܶܢܶܝܢ ܁ ܐܶܠܳܐ ܐܳܦ݂ ܚܢܰܢ ܁ ܕ݁ܺܐܝܬ݂ ܒ݁ܰܢ<EOS>ܪܺܫܺܝܬ݂ܳܐ ܕ݁ܪܽܘܚܳܐ ܡܶܬ݁ܬ݁ܰܢܚܺܝܢܰܢ ܒ݁ܢܰܦ݂ܫܰܢ ܇ ܘܰܡܣܰܟ݁ܶܝܢܰܢ ܠܣܺܝܡܰܬ݂ ܒ݁ܢܰܝܳܐ̈ <EOS>ܘܰܠܦ݂ܽܘܪܩܳܢܳܐ ܕ݁ܦ݂ܰܓ݂ܪܰܝܢ̈ <EOS>ܡܶܛܽܠ ܕ݁ܰܒ݂ܣܰܒ݂ܪܳܐ ܗ̱ܘ ܚܝܰܝܢ <EOS> ܣܰܒ݂ܪܳܐ ܕ݁ܶܝܢ ܕ݁ܡܶܬ݂ܚܙܶܐ <EOS>ܠܳܐ ܗ̱ܘܳܐ ܣܰܒ݂ܪܳܐ <EOS> ܐܶܢ ܓ݁ܶܝܪ ܚܳܙܶܝܢܰܢ ܠܶܗ ܡܳܢܳܐ ܡܣܰܟ݁ܶܝܢܰܢ ܠܶܗ <EOS>ܐܶܢ ܕ݁ܶܝܢ ܠܡܶܕ݁ܶܡ ܕ݁ܠܳܐ ܡܶܬ݂ܚܙܶܐ ܡܣܰܒ݁ܪܺܝܢܰܢ<EOS>ܒ݁ܰܡܣܰܝܒ݁ܪܳܢܽܘܬ݂ܳܐ ܡܩܰܘܶܝܢܰܢ <EOS>ܗܳܟ݂ܰܢܳܐ ܐܳܦ݂ ܗܺܝ ܪܽܘܚܳܐ ܡܥܰܕ݁ܪܳܐ ܠܰܟ݂ܪܺܝܗܽܘܬ݂ܰܢ <EOS> ܡܳܢܳܐ<EOS>ܓ݁ܶܝܪ ܢܨܰܠܶܐ ܐܰܝܟ݂ ܡܳܐ ܕ݁ܘܳܠܶܐ <EOS> ܠܳܐ ܝܳܕ݂ܥܺܝܢܰܢ <EOS> ܐܶܠܳܐ ܗܺܝ ܪܽܘܚܳܐ ܡܨܰܠܝܳܐ<EOS>ܚܠܳܦ݂ܰܝܢ ܇ ܒ݁ܬ݂ܶܢܚܳܬ݂ܳܐ̈ ܕ݁ܠܳܐ ܡܶܬ݂ܡܰܠܠܳܢ̈ <EOS>ܕ݁ܡܳܐܶܫ ܕ݁ܶܝܢ ܠܶܒ݁ܰܘܳܬ݂ܳܐ̈ ܗܽܘ ܝܳܕ݂ܰܥ ܡܳܢܳܐ ܗ̱ܺܝ<EOS>ܬ݁ܰܪܥܺܝܬ݂ܳܐ ܕ݁ܪܽܘܚܳܐ ܇ ܕ݁ܰܐܝܟ݂ ܨܶܒ݂ܝܳܢܶܗ ܗ̱ܽܘ ܕ݁ܰܐܠܳܗܳܐ ܡܨܰܠܝܳܐ ܚܠܳܦ݂ ܩܰܕ݁ܺܝܫܶܐ̈<EOS>ܝܳܕ݂ܥܺܝܢܰܢ ܕ݁ܶܝܢ ܕ݁ܰܐܝܠܶܝܢ ܕ݁ܡܰܚܒ݂ܺܝܢ ܠܰܐܠܳܗܳܐ ܒ݁ܟ݂ܽܠ<EOS>ܡܶܕ݁ܶܡ ܡܥܰܕ݁ܰܪ ܠܗܽܘܢ ܠܛܳܒ݂ܬ݂ܳܐ <EOS> ܠܰܐܝܠܶܝܢ ܕ݁ܩܰܕ݁ܶܡ ܣܳܡ ܕ݁ܢܶܗܘܽܘܢ ܩܪܰܝܳܐ̈ ܇<EOS>ܘܡܶܢ ܠܽܘܩܕ݂ܰܡ ܝܺܕ݂ܰܥ ܐܶܢܽܘܢ ܇ ܘܰܪܫܰܡ ܐܶܢܽܘܢ ܒ݁ܰܕ݂ܡܽܘܬ݂ܳܐ<EOS>ܕ݁ܨܽܘܪܬ݁ܳܐ ܕ݁ܰܒ݂ܪܶܗ ܕ݁ܗܽܘ ܢܶܗܘܶܐ ܒ݁ܽܘܟ݂ܪܳܐ ܕ݁ܰܐܚܶܐ̈ ܣܰܓ݁ܺܝܶܐܐ̈ <EOS>ܠܰܐܝܠܶܝܢ ܕ݁ܶܝܢ ܕ݁ܩܰܕ݁ܶܡ ܪܫܰܡ ܠܗܽܘܢ ܩܪܳܐ <EOS> ܘܠܰܐܝܠܶܝܢ<EOS>ܕ݁ܰܩܪܳܐ ܠܗܽܘܢ ܙܰܕ݁ܶܩ <EOS> ܘܠܰܐܝܠܶܝܢ ܕ݁ܙܰܕ݁ܶܩ ܠܗܽܘܢ ܫܰܒ݁ܰܚ <EOS>ܡܳܢܳܐ ܗܳܟ݂ܺܝܠ ܢܺܐܡܰܪ ܥܰܠ ܗܳܠܶܝܢ <EOS> ܐܶܢ ܐܰܠܳܗܳܐ ܚܠܳܦ݂ܰܝܢ<EOS>ܡܰܢܽܘ ܕ݁ܰܠܩܽܘܒ݂ܠܰܢ <EOS>ܘܶܐܢ ܥܰܠ ܒ݁ܪܶܗ ܠܳܐ ܚܳܣ ܇ ܐܶܠܳܐ ܚܠܳܦ݂ ܟ݁ܽܠܰܢ ܐܰܫܠܡܶܗ ܇<EOS>ܐܰܝܟ݁ܰܢܳܐ ܠܳܐ ܟ݁ܽܠ ܡܶܕ݁ܶܡ ܥܰܡܶܗ ܢܶܬ݁ܶܠ ܠܰܢ <EOS>ܡܰܢܽܘ ܢܶܩܒ݁ܽܘܠ ܥܰܠ ܓ݁ܒ݂ܰܝܳܐ̈ ܕ݁ܰܐܠܳܗܳܐ <EOS> ܐܰܠܳܗܳܐ ܡܙܰܕ݁ܶܩ<EOS>ܡܰܢܽܘ ܡܚܰܝܶܒ݂ <EOS> ܡܫܺܝܚܳܐ ܡܺܝܬ݂ <EOS> ܘܩܳܡ <EOS> ܘܺܐܝܬ݂ܰܘܗ̱ܝ ܥܰܠ<EOS>ܝܰܡܺܝܢܳܐ ܕ݁ܰܐܠܳܗܳܐ <EOS> ܘܒ݂ܳܥܶܐ ܚܠܳܦ݂ܰܝܢ <EOS>ܡܰܢܽܘ ܢܶܦ݂ܪܫܰܢܝ ܡܶܢ ܚܽܘܒ݁ܶܗ ܕ݁ܰܡܫܺܝܚܳܐ ܐܽܘܠܨܳܢܳܐ <EOS> ܐܰܘ<EOS>ܚܒ݂ܽܘܫܝܳܐ <EOS> ܐܰܘ ܪܕ݂ܽܘܦ݂ܝܳܐ <EOS> ܐܰܘ ܟ݁ܰܦ݂ܢܳܐ <EOS> ܐܰܘ ܥܰܪܛܶܠܳܝܽܘܬ݂ܳܐ <EOS> ܐܰܘ ܩܺܢܕ݂ܺܝܢܳܘܣ<EOS><EOS> ܐܰܘ ܣܰܝܦ݂ܳܐ<EOS>ܐܰܝܟ݂ ܕ݁ܰܟ݂ܬ݂ܺܝܒ݂ <EOS> ܕ݁ܡܶܛܽܠܳܬ݂ܳܟ݂ ܟ݁ܽܠܝܽܘܡ ܡܳܝܬ݁ܺܝܢܰܢ ܇<EOS>ܘܶܐܬ݂ܚܫܶܒ݂ܢ ܐܰܝܟ݂ ܐܶܡܪܶܐ̈ ܠܢܶܟ݂ܣܬ݂ܳܐ <EOS>ܐܶܠܳܐ ܒ݁ܗܳܠܶܝܢ ܟ݁ܽܠܗܶܝܢ ܙܰܟ݁ܳܝܺܝܢܰܢ <EOS> ܒ݁ܝܰܕ݂ ܡܰܢ ܕ݁ܰܐܚܒ݂ܰܢ<EOS><EOS>ܡܦ݁ܳܣ ܐ̱ܢܳܐ ܓ݁ܶܝܪ ܕ݁ܠܳܐ ܡܰܘܬ݁ܳܐ <EOS> ܘܠܳܐ ܚܰܝܶܐ̈ <EOS> ܘܠܳܐ<EOS>ܡܰܠܰܐܟ݂ܶܐ̈ <EOS> ܘܠܳܐ ܫܽܘܠܛܳܢܶܐ̈ <EOS> ܘܠܳܐ ܚܰܝܠܶܐ̈ <EOS> ܘܠܳܐ ܕ݁ܩܳܝܡܳܢ̈ <EOS> ܘܠܳܐ<EOS>ܕ݁ܰܥܬ݂ܺܝܕ݂ܳܢ̈ <EOS>ܘܠܳܐ ܪܰܘܡܳܐ <EOS> ܘܠܳܐ ܥܽܘܡܩܳܐ <EOS> ܐܳܦ݂ܠܳܐ ܒ݁ܪܺܝܬ݂ܳܐ ܐ̱ܚܪܺܬ݂ܳܐ<EOS>ܬ݁ܶܫܟ݁ܰܚ ܬ݁ܶܦ݂ܪܫܰܢܝ ܡܶܢ ܚܽܘܒ݁ܶܗ ܕ݁ܰܐܠܳܗܳܐ <EOS> ܕ݁ܰܒ݂ܡܳܪܰܢ ܝܶܫܽܘܥ ܡܫܺܝܚܳܐ<EOS>ܩܽܘܫܬ݁ܳܐ ܐܳܡܰܪ ܐ̱ܢܳܐ ܒ݁ܰܡܫܺܝܚܳܐ <EOS> ܘܠܳܐ ܡܕ݂ܰܓ݁ܶܠ ܐ̱ܢܳܐ <EOS>ܘܪܶܥܝܳܢܝ ܡܰܣܗܶܕ݂ ܥܠܰܝ ܇ ܒ݁ܪܽܘܚܳܐ ܕ݁ܩܽܘܕ݂ܫܳܐ<EOS>ܕ݁ܟ݂ܰܪܝܽܘܬ݂ܳܐ ܗ̱ܝ ܠܺܝ ܪܰܒ݁ܬ݂ܳܐ <EOS> ܘܟ݂ܺܐܒ݂ܳܐ ܕ݁ܡܶܢ ܠܶܒ݁ܝ ܠܳܐ<EOS>ܫܳܠܶܐ <EOS>ܡܨܰܠܶܐ ܗ̱ܘܺܝܬ݂ ܓ݁ܶܝܪ <EOS> ܕ݁ܶܐܢܳܐ ܩܢܽܘܡܝ ܚܶܪܡܳܐ ܐܶܗܘܶܐ ܡܶܢ<EOS>ܡܫܺܝܚܳܐ ܇ ܚܠܳܦ݂ ܐܰܚܰܝ̈ ܘܰܐ̱ܚܝܳܢܰܝ̈ <EOS> ܕ݁ܒ݂ܰܒ݂ܣܰܪ <EOS>ܕ݁ܺܐܝܬ݂ܰܝܗܽܘܢ ܒ݁ܢܰܝ̈ ܐܺܝܣܪܳܝܶܠ <EOS> ܕ݁ܕ݂ܺܝܠܗܽܘܢ ܗܘܳܬ݂ ܣܺܝܡܰܬ݂<EOS>ܒ݁ܢܰܝܳܐ̈ <EOS> ܘܬ݂ܶܫܒ݁ܽܘܚܬ݁ܳܐ <EOS> ܘܰܩܝܳܡܶܐ̈ <EOS> ܘܢܳܡܽܘܣܳܐ <EOS> ܘܬ݂ܶܫܡܶܫܬ݁ܳܐ ܕ݁ܒ݂ܶܗ <EOS>ܘܡܽܘܠܟ݁ܳܢܶܐ̈ <EOS>ܘܰܐܒ݂ܳܗܳܬ݂ܳܐ̈ <EOS> ܘܡܶܢܗܽܘܢ ܐܶܬ݂ܚܙܺܝ ܡܫܺܝܚܳܐ ܒ݁ܰܒ݂ܣܰܪ <EOS>ܕ݁ܺܐܝܬ݂ܰܘܗ̱ܝ ܐܰܠܳܗܳܐ ܕ݁ܥܰܠ ܟ݁ܽܠ <EOS> ܕ݁ܠܶܗ ܬ݁ܶܫܒ݁ܚܳܢ̈ ܘܒ݂ܽܘܪܟ݁ܳܢ̈ ܇ ܠܥܳܠܰܡ ܥܳܠܡܺܝܢ<EOS>ܐܰܡܺܝܢ<EOS>ܠܳܐ ܗ̱ܘܳܐ ܕ݁ܶܝܢ ܡܶܦ݁ܰܠ ܢܶܦ݂ܠܰܬ݂ ܡܶܠܬ݂ܶܗ ܕ݁ܰܐܠܳܗܳܐ <EOS> ܠܳܐ ܗ̱ܘܳܐ<EOS>ܓ݁ܶܝܪ ܟ݁ܽܠܗܽܘܢ ܕ݁ܡܶܢ ܐܺܝܣܪܳܝܶܠ <EOS> ܐܺܝܬ݂ܰܝܗܽܘܢ ܐܺܝܣܪܳܝܶܠ <EOS>ܐܳܦ݂ܠܳܐ ܡܶܛܽܠ ܕ݁ܡܶܢ ܙܰܪܥܶܗ ܐܶܢܽܘܢ ܕ݁ܰܐܒ݂ܪܳܗܳܡ <EOS> ܟ݁ܽܠܗܽܘܢ<EOS>ܒ݁ܢܰܝܳܐ̈ <EOS> ܡܶܛܽܠ ܕ݁ܶܐܬ݂ܶܐܡܰܪ <EOS> ܕ݁ܒ݂ܺܐܝܣܚܳܩ ܢܶܬ݂ܩܪܶܐ ܠܳܟ݂ ܙܰܪܥܳܐ <EOS>ܗܳܢܰܘ ܕ݁ܶܝܢ ܠܳܐ ܗ̱ܘܳܐ ܒ݁ܢܰܝܳܐ̈ ܕ݁ܒ݂ܶܣܪܳܐ <EOS> ܐܺܝܬ݂ܰܝܗܽܘܢ<EOS>ܒ݁ܢܰܝܳܐ̈ ܕ݁ܰܐܠܳܗܳܐ <EOS> ܐܶܠܳܐ ܒ݁ܢܰܝܳܐ̈ ܕ݁ܡܽܘܠܟ݁ܳܢܳܐ ܡܶܬ݂ܚܰܫܒ݁ܺܝܢ ܠܙܰܪܥܳܐ <EOS>ܕ݁ܡܽܘܠܟ݁ܳܢܳܐ ܓ݁ܶܝܪ ܐܺܝܬ݂ܶܝܗ ܡܶܠܬ݂ܳܐ ܗܳܕ݂ܶܐ ܇ ܕ݁ܰܒ݂ܙܰܒ݂ܢܳܐ<EOS>ܗܳܢܳܐ ܐܺܬ݂ܶܐ <EOS> ܘܢܶܗܘܶܐ ܒ݁ܪܳܐ ܠܣܰܪܳܐ <EOS>ܘܠܰܘ ܗܳܕ݂ܶܐ ܒ݁ܰܠܚܽܘܕ݂ <EOS> ܐܶܠܳܐ ܐܳܦ݂ ܪܰܦ݂ܩܳܐ ܟ݁ܰܕ݂ ܥܰܡ ܚܰܕ݂<EOS>ܐܰܒ݂ܽܘܢ ܐܺܝܣܚܳܩ <EOS> ܐܺܝܬ݂ ܗ̱ܘܳܐ ܠܳܗ ܫܰܘܬ݁ܳܦ݂ܽܘܬ݂ܳܐ ܇<EOS>ܥܰܕ݂ܠܳܐ ܢܶܬ݂ܝܰܠܕ݁ܽܘܢ ܒ݁ܢܶܝܗ̈ ܇ ܘܠܳܐ ܢܶܣܥܪܽܘܢ ܛܳܒ݂ܬ݂ܳܐ ܐܰܘ<EOS>ܒ݁ܺܝܫܬ݁ܳܐ ܩܰܕ݁ܡܰܬ݂ ܐܶܬ݂ܝܰܕ݂ܥܰܬ݂ ܓ݁ܰܒ݂ܝܽܘܬ݂ܶܗ ܕ݁ܰܐܠܳܗܳܐ <EOS> ܕ݁ܗܺܝ ܬ݁ܩܰܘܶܐ ܠܳܐ<EOS>ܒ݁ܰܥܒ݂ܳܕ݂ܶܐ̈ ܇ ܐܶܠܳܐ ܒ݁ܝܰܕ݂ ܡܰܢ ܕ݁ܰܩܪܳܐ <EOS>ܐܶܬ݂ܶܐܡܰܪ ܓ݁ܶܝܪ <EOS> ܕ݁ܩܰܫܺܝܫܳܐ ܢܶܗܘܶܐ ܥܰܒ݂ܕ݁ܳܐ ܠܰܙܥܽܘܪܳܐ<EOS><EOS>ܐܰܝܟ݂ ܕ݁ܰܟ݂ܬ݂ܺܝܒ݂ <EOS> ܕ݁ܰܠܝܰܥܩܽܘܒ݂ ܪܶܚܡܶܬ݂ <EOS> ܘܰܠܥܺܣܽܘ ܣܢܺܝܬ݂<EOS>ܡܳܢܳܐ ܗܳܟ݂ܺܝܠ ܢܺܐܡܰܪ <EOS> ܕ݁ܰܠܡܳܐ ܥܰܘܠܳܐ ܐܺܝܬ݂ ܠܘܳܬ݂ ܐܰܠܳܗܳܐ<EOS>ܚܳܣ <EOS>ܗܳܐ ܐܳܦ݂ ܠܡܽܘܫܶܐ ܐܶܡܰܪ <EOS> ܐܶܪܰܚܶܡ ܥܰܠ ܐܰܝܢܳܐ ܕ݁ܰܡܪܰܚܶܡ ܐ̱ܢܳܐ<EOS><EOS> ܘܶܐܚܽܘܢ ܠܰܐܝܢܳܐ ܕ݁ܚܳܐܶܢ ܐ̱ܢܳܐ <EOS>ܠܳܐ ܗܳܟ݂ܺܝܠ ܒ݁ܺܐܝܕ݂ܰܝ̈ ܡܰܢ ܕ݁ܨܳܒ݂ܶܐ ܇ ܘܠܳܐ ܒ݁ܺܐܝܕ݂ܰܝ̈ ܡܰܢ<EOS>ܕ݁ܪܳܗܶܛ ܐܶܠܳܐ ܒ݁ܺܐܝܕ݂ܰܝ̈ ܐܰܠܳܗܳܐ ܡܪܰܚܡܳܢܳܐ <EOS>ܐܶܡܰܪ ܓ݁ܶܝܪ ܒ݁ܰܟ݂ܬ݂ܳܒ݂ܳܐ ܠܦ݂ܶܪܥܽܘܢ ܕ݁ܠܳܗ ܠܗܳܕ݂ܶܐ<EOS>ܐܰܩܺܝܡܬ݁ܳܟ݂ <EOS> ܕ݁ܶܐܚܰܘܶܐ ܒ݁ܳܟ݂ ܚܰܝܠܝ <EOS> ܘܰܕ݂ܢܶܬ݂ܟ݁ܪܶܙ ܫܶܡܝ ܒ݁ܰܐܪܥܳܐ ܟ݁ܽܠܶܗ <EOS>ܡܳܕ݂ܶܝܢ ܥܰܠ ܡܰܢ ܕ݁ܨܳܒ݂ܶܐ ܗ̱ܘ ܡܪܰܚܶܡ ܘܥܰܠ ܡܰܢ ܕ݁ܨܳܒ݂ܶܐ<EOS>ܡܩܰܫܶܐ <EOS>ܘܰܟ݂ܒ݂ܰܪ ܬ݁ܺܐܡܰܪ ܕ݁ܰܠܡܳܢܳܐ ܪܳܫܶܐ <EOS> ܡܰܢܽܘ ܓ݁ܶܝܪ ܕ݁ܰܢܩܽܘܡ<EOS>ܠܽܘܩܒ݂ܰܠ ܨܶܒ݂ܝܳܢܶܗ <EOS>ܐܰܢ̱ܬ݁ ܗܳܟ݂ܺܝܠ ܡܰܢ ܐܰܢ̱ܬ݁ ܐܳܘ ܒ݁ܰܪܢܳܫܳܐ ܇ ܕ݁ܦ݂ܶܬ݂ܓ݂ܳܡܳܐ<EOS>ܠܰܐܠܳܗܳܐ ܝܳܗܶܒ݂ ܐܰܢ̱ܬ݁ <EOS> ܕ݁ܰܠܡܳܐ ܐܳܡܪܳܐ ܓ݁ܒ݂ܺܝܠܬ݁ܳܐ ܠܡܰܢ ܕ݁ܓ݂ܰܒ݂ܠܳܗ ܕ݁ܰܠܡܳܢܳܐ<EOS>ܗܳܟ݂ܰܢܳܐ ܓ݁ܒ݂ܰܠܬ݁ܳܢܝ <EOS>ܐܰܘ ܠܳܐ ܫܰܠܺܝܛ ܦ݁ܰܚܳܪܳܐ ܥܰܠ ܛܺܝܢܶܗ ܇ ܕ݁ܡܶܢܳܗ ܡܶܢ ܓ݁ܒ݂ܺܝܠܬ݁ܳܐ<EOS>ܢܶܥܒ݁ܶܕ݂ ܡܳܐܢܶܐ̈ ܇ ܚܰܕ݂ ܠܺܐܝܩܳܪܳܐ <EOS> ܘܚܰܕ݂ ܠܨܰܥܪܳܐ <EOS>ܐܶܢ ܕ݁ܶܝܢ ܨܒ݂ܳܐ ܐܰܠܳܗܳܐ ܕ݁ܰܢܚܰܘܶܐ ܪܽܘܓ݂ܙܶܗ <EOS> ܘܢܰܘܕ݁ܰܥ ܚܰܝܠܶܗ<EOS>ܐܰܝܬ݁ܺܝ ܒ݁ܣܽܘܓ݂ܳܐܐ ܕ݁ܡܰܓ݁ܪܰܬ݂ ܪܽܘܚܶܗ ܪܽܘܓ݂ܙܳܐ ܇ ܥܰܠ ܡܳܐܢܶܐ̈ ܕ݁ܪܽܘܓ݂ܙܳܐ<EOS>ܕ݁ܰܓ݂ܡܺܝܪܺܝܢ ܠܰܐܒ݂ܕ݂ܳܢܳܐ<EOS>ܘܰܐܫܦ݁ܰܥ ܪܰܚܡܰܘܗ̱ܝ̈ ܥܰܠ ܡܳܐܢܶܐ̈ ܕ݁ܪܰܚܡܶܐ̈ <EOS> ܕ݁ܰܡܛܰܝܒ݂ܺܝܢ<EOS>ܗ̱ܘܰܘ ܠܰܐܠܳܗܳܐ ܠܬ݂ܶܫܒ݁ܽܘܚܬ݁ܳܐ <EOS>ܕ݁ܺܐܝܬ݂ܰܝܢ ܚ̱ܢܰܢ ܩܪܰܝܳܐ̈ ܠܳܐ ܗ̱ܘܳܐ ܒ݁ܰܠܚܽܘܕ݂ ܡܶܢ<EOS>ܝܺܗܽܘܕ݂ܳܝܶܐ̈ ܇ ܐܶܠܳܐ ܐܳܦ݂ ܡܶܢ ܥܰܡ̱ܡܶܐ̈ <EOS>ܐܰܝܟ݁ܰܢܳܐ ܕ݁ܳܐܦ݂ ܒ݁ܗܽܘܫܳܥ ܐܶܡܰܪ <EOS> ܕ݁ܶܐܩܪܶܐ ܠܰܐܝܠܶܝܢ ܕ݁ܠܳܐ<EOS>ܗ̱ܘܰܘ ܥܰܡܝ <EOS> ܥܰܡܳܐ ܕ݁ܺܝܠܝ ܘܰܠܠܳܐ ܐܶܬ݂ܪܰܚܡܰܬ݂ <EOS> ܐܶܬ݂ܪܰܚܡܰܬ݂ <EOS>ܢܶܗܘܶܐ ܓ݁ܶܝܪ ܒ݁ܕ݂ܽܘܟ݁ܬ݂ܳܐ ܟ݁ܰܪ ܕ݁ܡܶܬ݂ܩܪܶܝܢ ܗ̱ܘܰܘ ܠܳܐ ܥܰܡܝ<EOS>ܬ݁ܰܡܳܢ ܢܶܬ݂ܩܪܽܘܢ ܒ݁ܢܰܝܳܐ̈ ܠܰܐܠܳܗܳܐ ܚܰܝܳܐ <EOS>ܐܶܫܰܥܝܳܐ ܕ݁ܶܝܢ ܐܰܟ݂ܪܶܙ ܥܰܠ ܒ݁ܢܰܝ̈ ܐܺܝܣܪܳܝܶܠ <EOS> ܕ݁ܶܐܢ ܢܶܗܘܶܐ<EOS>ܡܶܢܝܳܢܳܐ ܕ݁ܰܒ݂ܢܰܝ̈ ܐܺܝܣܪܳܝܶܠ ܐܰܝܟ݂ ܚܳܠܳܐ ܕ݁ܰܒ݂ܝܰܡܳܐ ܫܰܪܟ݁ܳܢܳܐ ܕ݁ܡܶܢܗܽܘܢ ܢܺܚܶܐ<EOS><EOS>ܡܶܠܬ݂ܳܐ ܓ݁ܪܰܡ ܘܰܦ݂ܣܰܩ <EOS> ܘܢܶܥܒ݁ܕ݂ܺܝܗ ܡܳܪܝܳܐ ܥܰܠ ܐܰܪܥܳܐ <EOS>ܘܰܐܝܟ݂ ܡܶܕ݁ܶܡ ܕ݁ܩܰܕ݁ܶܡ ܐܶܡܰܪ ܗܽܘ ܐܶܫܰܥܝܳܐ <EOS> ܕ݁ܶܐܠܽܘ ܠܳܐ<EOS>ܡܳܪܝܳܐ ܨܒ݂ܰܐܘܽܬ݂ ܐܰܘܬ݁ܰܪ ܠܰܢ ܣܪܺܝܕ݂ܳܐ ܐܰܝܟ݂ ܣܕ݂ܽܘܡ ܗܳܘܶܝܢ ܗ̱ܘܰܝܢ ܇ ܘܰܠܥܳܡܽܘܪܳܐ<EOS>ܡܶܬ݁ܕ݁ܰܡܶܝܢ ܗ̱ܘܰܝܢ <EOS>ܡܳܢܳܐ ܗܳܟ݂ܺܝܠ ܢܺܐܡܰܪ <EOS> ܕ݁ܥܰܡ̱ܡܶܐ̈ ܕ݁ܠܳܐ ܪܳܗܛܺܝܢ ܗ̱ܘܰܘ<EOS>ܒ݁ܳܬ݂ܰܪ ܟ݁ܺܐܢܽܘܬ݂ܳܐ ܐܰܕ݂ܪܶܟ݂ܘ ܟ݁ܺܐܢܽܘܬ݂ܳܐ <EOS> ܟ݁ܺܐܢܽܘܬ݂ܳܐ ܕ݁ܶܝܢ ܐܰܝܕ݂ܳܐ ܕ݁ܡܶܢ<EOS>ܗܰܝܡܳܢܽܘܬ݂ܳܐ ܗ̱ܝ <EOS>ܐܺܝܣܪܳܝܶܠ ܕ݁ܶܝܢ ܕ݁ܪܳܗܶܛ ܗ̱ܘܳܐ ܒ݁ܳܬ݂ܰܪ ܢܳܡܽܘܣܳܐ ܕ݁ܟ݂ܺܐܢܽܘܬ݂ܳܐ<EOS>ܠܢܳܡܽܘܣܳܐ ܕ݁ܟ݂ܺܐܢܽܘܬ݂ܳܐ ܠܳܐ ܐܰܕ݂ܪܶܟ݂ <EOS>ܡܶܛܽܠ ܡܳܢܳܐ <EOS> ܡܶܛܽܠ ܕ݁ܠܳܐ ܗ̱ܘܳܐ ܡܶܢ ܗܰܝܡܳܢܽܘܬ݂ܳܐ ܐܶܠܳܐ ܡܶܢ<EOS>ܥܒ݂ܳܕ݂ܰܘܗ̱ܝ̈ ܕ݁ܢܳܡܽܘܣܳܐ <EOS> ܐܶܬ݁ܬ݁ܩܶܠܘ ܓ݁ܶܝܪ ܒ݁ܟ݂ܺܐܦ݂ܳܐ ܕ݁ܬ݂ܽܘܩܰܠܬ݂ܳܐ ܇<EOS>ܐܰܝܟ݂ ܕ݁ܰܟ݂ܬ݂ܺܝܒ݂ <EOS> ܕ݁ܗܳܐ ܣܳܐܶܡ ܐ̱ܢܳܐ ܒ݁ܨܶܗܝܽܘܢ ܟ݁ܺܐܦ݂ܳܐ<EOS>ܕ݁ܬ݂ܽܘܩܰܠܬ݂ܳܐ <EOS> ܘܟ݂ܺܐܦ݂ܳܐ ܕ݁ܡܰܟ݂ܫܽܘܠܳܐ <EOS> ܘܡܰܢ ܕ݁ܒ݂ܳܗ ܢܗܰܝܡܶܢ ܠܳܐ ܢܶܒ݂ܗܰܬ݂<EOS>ܐܰܚܰܝ̈ ܨܶܒ݂ܝܳܢܳܐ ܕ݁ܠܶܒ݁ܝ <EOS> ܘܒ݂ܳܥܽܘܬ݂ܝ ܕ݁ܰܠܘܳܬ݂ ܐܰܠܳܗܳܐ<EOS>ܚܠܳܦ݂ܰܝܗܽܘܢ ܕ݁ܢܺܚܽܘܢ <EOS>ܡܰܣܗܶܕ݂ ܐ̱ܢܳܐ ܓ݁ܶܝܪ ܥܠܰܝܗܽܘܢ ܕ݁ܰܛܢܳܢܳܐ ܕ݁ܰܐܠܳܗܳܐ ܐܺܝܬ݂<EOS>ܒ݁ܗܽܘܢ <EOS> ܐܶܠܳܐ ܠܰܘ ܒ݁ܺܝܕ݂ܰܥܬ݂ܳܐ <EOS>ܟ݁ܺܐܢܽܘܬ݂ܶܗ ܓ݁ܶܝܪ ܕ݁ܰܐܠܳܗܳܐ ܠܳܐ ܝܺܕ݂ܰܥܘ ܐܶܠܳܐ ܒ݁ܥܰܘ<EOS>ܕ݁ܟ݂ܺܐܢܽܘܬ݂ܳܐ ܕ݁ܢܰܦ݂ܫܗܽܘܢ ܢܩܺܝܡܽܘܢ <EOS> ܘܡܶܛܽܠ ܗܳܢܳܐ ܠܟ݂ܺܐܢܽܘܬ݂ܶܗ ܕ݁ܰܐܠܳܗܳܐ ܠܳܐ<EOS>ܐܶܫܬ݁ܰܥܒ݁ܰܕ݂ܘ <EOS>ܣܳܟ݂ܶܗ ܓ݁ܶܝܪ ܕ݁ܢܳܡܽܘܣܳܐ <EOS> ܡܫܺܝܚܳܐ ܗܽܘ <EOS> ܠܟ݂ܺܐܢܽܘܬ݂ܳܐ ܠܟ݂ܽܠ<EOS>ܕ݁ܰܡܗܰܝܡܶܢ <EOS>ܡܽܘܫܶܐ ܓ݁ܶܝܪ ܗܳܟ݂ܰܢܳܐ ܟ݁ܬ݂ܰܒ݂ ܟ݁ܺܐܢܽܘܬ݂ܳܐ ܕ݁ܰܒ݂ܢܳܡܽܘܣܳܐ<EOS>ܕ݁ܡܰܢ ܕ݁ܢܶܥܒ݁ܶܕ݂ ܗܳܠܶܝܢ <EOS> ܢܺܚܶܐ ܒ݁ܗܶܝܢ <EOS>ܟ݁ܺܐܢܽܘܬ݂ܳܐ ܕ݁ܶܝܢ ܕ݁ܰܒ݂ܗܰܝܡܳܢܽܘܬ݂ܳܐ <EOS> ܗܳܟ݂ܰܢܳܐ ܐܳܡܪܳܐ <EOS> ܕ݁ܠܳܐ<EOS>ܬ݁ܺܐܡܰܪ ܒ݁ܠܶܒ݁ܳܟ݂ ܕ݁ܡܰܢܽܘ ܣܠܶܩ ܠܰܫܡܰܝܳܐ <EOS> ܘܰܐܚܶܬ݂ ܠܰܡܫܺܝܚܳܐ <EOS>ܘܡܰܢܽܘ ܢܚܶܬ݂ ܠܰܬ݂ܗܽܘܡܳܐ ܕ݁ܰܫܝܽܘܠ ܘܰܐܣܶܩ ܠܰܡܫܺܝܚܳܐ <EOS> ܡܶܢ<EOS>ܒ݁ܶܝܬ݂ ܡܺܝܬ݂ܶܐ̈ <EOS>ܐܶܠܳܐ ܡܳܢܳܐ ܐܶܡܰܪ <EOS> ܩܰܪܺܝܒ݂ ܗ̱ܽܘ ܠܳܟ݂ ܦ݁ܶܬ݂ܓ݂ܳܡܳܐ <EOS> ܠܦ݂ܽܘܡܳܟ݂<EOS>ܘܰܠܠܶܒ݁ܳܟ݂ <EOS> ܗܳܕ݂ܶܐ ܗ̱ܝ ܡܶܠܬ݂ܳܐ ܕ݁ܗܰܝܡܳܢܽܘܬ݂ܳܐ <EOS> ܕ݁ܡܰܟ݂ܪܙܺܝܢܰܢ <EOS>ܘܶܐܢ ܬ݁ܰܘܕ݁ܶܐ ܒ݁ܦ݂ܽܘܡܳܟ݂ ܒ݁ܡܳܪܰܢ ܝܶܫܽܘܥ ܇ ܘܰܬ݂ܗܰܝܡܶܢ<EOS>ܒ݁ܠܶܒ݁ܳܟ݂ <EOS> ܕ݁ܰܐܠܳܗܳܐ ܐܰܩܺܝܡܶܗ ܡܶܢ ܒ݁ܶܝܬ݂ ܡܺܝܬ݂ܶܐ̈ ܬ݁ܺܚܶܐ <EOS>ܠܶܒ݁ܳܐ ܓ݁ܶܝܪ ܕ݁ܰܡܗܰܝܡܶܢ <EOS> ܒ݁ܶܗ ܡܶܙܕ݁ܰܕ݁ܰܩ <EOS> ܘܦ݂ܽܘܡܳܐ<EOS>ܕ݁ܡܰܘܕ݁ܶܐ <EOS> ܒ݁ܶܗ ܚܳܝܶܐ <EOS>ܐܶܡܰܪ ܓ݁ܶܝܪ ܟ݁ܬ݂ܳܒ݂ܳܐ ܕ݁ܟ݂ܽܠ ܕ݁ܰܡܗܰܝܡܶܢ ܒ݁ܶܗ <EOS> ܠܳܐ<EOS>ܢܶܒ݂ܗܰܬ݂ <EOS>ܘܰܒ݂ܗܳܕ݂ܶܐ ܠܳܐ ܦ݁ܪܰܫ <EOS> ܠܳܐ ܠܺܝܗܽܘܕ݂ܳܝܶܐ̈ ܘܠܳܐ ܠܰܐܪܡܳܝܶܐ̈ <EOS>ܚܰܕ݂ ܗ̱ܽܘ ܓ݁ܶܝܪ ܡܳܪܝܳܐ ܕ݁ܟ݂ܽܠܗܽܘܢ ܕ݁ܥܰܬ݁ܺܝܪ ܒ݁ܟ݂ܽܠ ܕ݁ܩܳܪܶܐ ܠܶܗ <EOS>ܟ݁ܽܠ ܓ݁ܶܝܪ ܕ݁ܢܶܩܪܶܐ ܫܡܶܗ ܕ݁ܡܳܪܝܳܐ <EOS> ܢܺܚܶܐ<EOS>ܐܰܝܟ݁ܰܢܳܐ ܗܳܟ݂ܺܝܠ ܢܶܩܪܽܘܢ ܠܰܐܝܢܳܐ ܕ݁ܠܳܐ ܗܰܝܡܶܢܘ ܒ݁ܶܗ <EOS> ܐܰܘ<EOS>ܐܰܝܟ݁ܰܢܳܐ ܢܗܰܝܡܢܽܘܢ ܠܗܰܘ ܕ݁ܠܳܐ ܫܰܡܥܽܘܗ̱ܝ <EOS> ܐܰܘ ܐܰܝܟ݁ܰܢܳܐ ܢܶܫܡܥܽܘܢ ܕ݁ܠܳܐ<EOS>ܡܰܟ݂ܪܙܳܢܳܐ <EOS>ܐܰܘ ܐܰܝܟ݁ܰܢܳܐ ܢܰܟ݂ܪܙܽܘܢ ܐܶܢ ܠܳܐ ܢܶܫܬ݁ܰܠܚܽܘܢ <EOS> ܐܰܝܟ݂<EOS>ܕ݁ܰܟ݂ܬ݂ܺܝܒ݂ ܕ݁ܡܳܐ ܝܳܐܝܳܢ̈ ܪܶܓ݂ܠܰܝܗܽܘܢ̈ ܕ݁ܰܡܣܰܒ݁ܪܰܝ̈ ܫܠܳܡܳܐ <EOS> ܘܕ݂ܰܡܣܰܒ݁ܪܰܝ̈<EOS>ܛܳܒ݂ܳܬ݂ܳܐ̈ <EOS>ܐܶܠܳܐ ܠܳܐ ܗ̱ܘܳܐ ܟ݁ܽܠܗܽܘܢ ܐܶܫܬ݁ܡܰܥܘ ܠܰܣܒ݂ܰܪܬ݂ܳܐ<EOS>ܕ݁ܶܐܘܰܢܓ݁ܶܠܺܝܳܘܢ <EOS> ܐܶܫܰܥܝܳܐ ܓ݁ܶܝܪ ܐܶܡܰܪ ܡܳܪܝ <EOS> ܡܰܢܽܘ ܗܰܝܡܶܢ ܠܒ݂ܰܪ̱ܬ݂ ܩܳܠܰܢ<EOS><EOS>ܡܶܟ݁ܺܝܠ ܗܰܝܡܳܢܽܘܬ݂ܳܐ ܡܶܢ ܡܰܫܡܰܥ ܐܶܕ݂ܢܳܐ ܗ̱ܝ <EOS> ܘܡܰܫܡܰܥ<EOS>ܐܶܕ݂ܢܳܐ ܡܶܢ ܡܶܠܬ݂ܳܐ ܕ݁ܰܐܠܳܗܳܐ <EOS>ܐܶܠܳܐ ܐܳܡܰܪ ܐ̱ܢܳܐ ܕ݁ܰܠܡܳܐ ܠܳܐ ܫܡܰܥܘ <EOS> ܘܗܳܐ ܒ݁ܟ݂ܽܠܳܗ ܐܰܪܥܳܐ<EOS>ܢܶܦ݂ܩܰܬ݂ ܒ݁ܰܪ̱ܬ݂ ܩܳܠܗܽܘܢ ܘܰܒ݂ܣܰܘܦ݁ܶܝܗ̈ ܕ݁ܬ݂ܺܒ݂ܶܝܠ ܡܶܠܰܝܗܽܘܢ̈ <EOS>ܐܶܠܳܐ ܐܳܡܰܪ ܐ̱ܢܳܐ ܕ݁ܰܠܡܳܐ ܠܳܐ ܝܺܕ݂ܰܥ ܐܺܝܣܪܳܝܶܠ <EOS> ܩܰܕ݂ܡܳܝܳܐ<EOS>ܡܽܘܫܶܐ ܗܳܟ݂ܰܢܳܐ ܐܶܡܰܪ ܐܰܛܶܢܟ݂ܽܘܢ ܒ݁ܥܰܡ ܕ݁ܠܳܐ ܥܰܡ ܇ ܘܰܒ݂ܥܰܡܳܐ ܕ݁ܠܳܐ ܡܶܬ݁ܛܦ݁ܺܝܣ<EOS>ܐܰܪܓ݁ܶܙܟ݂ܽܘܢ <EOS>ܐܶܫܰܥܝܳܐ ܕ݁ܶܝܢ ܐܰܡܪܰܚ <EOS> ܘܶܐܡܰܪ <EOS> ܕ݁ܶܐܬ݂ܚܙܺܝܬ݂ ܠܰܐܝܠܶܝܢ ܕ݁ܠܳܐ<EOS>ܒ݁ܥܰܐܘܽܢܝ ܇ ܘܶܐܫܬ݁ܰܟ݂ܚܶܬ݂ ܠܰܐܝܠܶܝܢ ܕ݁ܰܥܠܰܝ ܠܳܐ ܫܰܐܶܠܘ <EOS>ܠܺܐܝܣܪܳܝܶܠ ܕ݁ܶܝܢ ܐܶܡܰܪ <EOS> ܕ݁ܦ݂ܶܫܛܶܬ݂ ܐܺܝܕ݂ܰܝ̈ ܝܰܘܡܳܐ ܟ݁ܽܠܶܗ<EOS>ܠܘܳܬ݂ ܥܰܡܳܐ ܕ݁ܡܶܬ݂ܚܪܶܐ <EOS> ܘܠܳܐ ܡܶܬ݁ܛܦ݁ܺܝܣ<EOS>ܐܶܠܳܐ ܐܳܡܰܪ ܐ̱ܢܳܐ ܕ݁ܰܠܡܳܐ ܕ݁ܰܚܩܶܗ ܐܰܠܳܗܳܐ ܠܥܰܡܶܗ <EOS> ܚܳܣ <EOS>ܐܳܦ݂ ܐܶܢܳܐ ܓ݁ܶܝܪ ܡܶܢ ܐܺܝܣܪܳܝܶܠ ܐ̱ܢܳܐ <EOS> ܡܶܢ ܙܰܪܥܶܗ ܕ݁ܰܐܒ݂ܪܳܗܳܡ <EOS> ܡܶܢ ܫܰܪܒ݁ܬ݂ܳܐ<EOS>ܕ݁ܒ݂ܶܢܝܳܡܺܝܢ <EOS>ܠܳܐ ܕ݁ܚܰܩ ܐܰܠܳܗܳܐ ܠܥܰܡܶܗ <EOS> ܐܰܝܢܳܐ ܕ݁ܡܶܢ ܩܕ݂ܺܝܡ ܝܺܕ݂ܺܝܥ ܗ̱ܘܳܐ<EOS>ܠܶܗ <EOS> ܐܰܘ ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܒ݁ܰܟ݂ܬ݂ܳܒ݂ܳܐ ܕ݁ܶܐܠܺܝܳܐ <EOS> ܡܳܢܳܐ ܐܶܡܰܪ ܇ ܟ݁ܰܕ݂<EOS>ܩܳܒ݂ܶܠ ܗ̱ܘܳܐ ܠܰܐܠܳܗܳܐ ܥܰܠ ܐܺܝܣܪܳܝܶܠ <EOS> ܘܳܐܡܰܪ<EOS>ܡܳܪܝ ܠܰܢܒ݂ܺܝܰܝܟ݁̈ ܩܰܛܶܠܘ <EOS> ܘܰܠܡܰܕ݂ܒ݁ܚܰܝܟ݁̈ ܣܰܚܶܦ݂ܘ <EOS> ܘܶܐܢܳܐ<EOS>ܗܽܘ ܒ݁ܰܠܚܽܘܕ݂ܰܝ ܐܶܫܬ݁ܰܚܪܶܬ݂ ܘܒ݂ܳܥܶܝܢ ܠܢܰܦ݂ܫܝ <EOS>ܘܶܐܬ݂ܶܐܡܰܪ ܠܶܗ ܒ݁ܓ݂ܶܠܝܳܢܳܐ ܕ݁ܗܳܐ ܫܶܒ݂ܩܶܬ݂ ܠܢܰܦ݂ܫܝ ܫܰܒ݂ܥܳܐ<EOS>ܐܰܠܦ݂ܺܝܢ̈ ܓ݁ܰܒ݂ܪܺܝܢ̈ ܇ ܐܰܝܠܶܝܢ ܕ݁ܥܰܠ ܒ݁ܽܘܪܟ݁ܰܝܗܽܘܢ̈ ܠܳܐ ܒ݁ܪܶܟ݂ܘ <EOS> ܘܠܳܐ ܣܓ݂ܶܕ݂ܘ<EOS>ܠܒ݂ܰܥܠܳܐ <EOS>ܗܳܟ݂ܰܢܳܐ ܐܳܦ݂ ܒ݁ܗܳܢܳܐ ܙܰܒ݂ܢܳܐ ܫܰܪܟ݁ܳܢܳܐ ܗܽܘ ܐܶܫܬ݁ܚܰܪ<EOS>ܒ݁ܰܓ݂ܒ݂ܺܝܬ݂ܳܐ ܕ݁ܛܰܝܒ݁ܽܘܬ݂ܳܐ <EOS>ܐܶܢ ܕ݁ܶܝܢ ܒ݁ܛܰܝܒ݁ܽܘܬ݂ܳܐ ܠܳܐ ܗ̱ܘܳܐ ܡܶܢ ܥܒ݂ܳܕ݂ܶܐ̈ <EOS> ܘܶܐܢ ܠܳܐ<EOS>܇ ܛܰܝܒ݁ܽܘܬ݂ܳܐ ܠܳܐ ܐܺܝܬ݂ܶܝܗ ܛܰܝܒ݁ܽܘܬ݂ܳܐ <EOS> ܐܶܢ ܕ݁ܶܝܢ ܒ݁ܰܥܒ݂ܳܕ݂ܶܐ̈ ܠܳܐ ܗ̱ܘܳܐ ܡܶܢ<EOS>ܛܰܝܒ݁ܽܘܬ݂ܳܐ <EOS> ܘܶܐܢ ܠܳܐ ܇ ܥܒ݂ܳܕ݂ܳܐ ܠܳܐ ܐܺܝܬ݂ܰܘܗ̱ܝ ܥܒ݂ܳܕ݂ܳܐ<EOS>ܡܳܢܳܐ ܗܳܟ݂ܺܝܠ <EOS> ܗܳܝ ܕ݁ܒ݂ܳܥܶܐ ܗ̱ܘܳܐ ܐܺܝܣܪܳܝܶܠ <EOS> ܠܳܐ ܐܶܫܟ݁ܰܚ <EOS>ܓ݁ܒ݂ܺܝܬ݂ܳܐ ܕ݁ܶܝܢ ܐܶܫܟ݁ܚܰܬ݂ <EOS> ܫܰܪܟ݁ܗܽܘܢ ܕ݁ܶܝܢ ܐܶܬ݂ܥܰܘܰܪܘ ܒ݁ܠܶܒ݁ܗܽܘܢ <EOS>ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܕ݁ܝܰܗ̱ܒ݂ ܠܗܽܘܢ ܐܰܠܳܗܳܐ ܪܽܘܚܳܐ<EOS>ܡܕ݂ܰܥܪܳܢܺܝܬ݂ܳܐ <EOS> ܘܥܰܝܢܶܐ̈ ܕ݁ܠܳܐ ܢܶܒ݂ܚܪܽܘܢ ܒ݁ܗܶܝܢ <EOS> ܘܶܐܕ݂ܢܶܐ̈ ܕ݁ܠܳܐ ܢܶܫܡܥܽܘܢ ܇<EOS>ܥܕ݂ܰܡܳܐ ܠܝܰܘܡܳܐ ܕ݁ܝܰܘܡܳܢܳܐ <EOS>ܘܕ݂ܰܘܺܝܕ݂ ܬ݁ܽܘܒ݂ ܐܶܡܰܪ ܢܶܗܘܶܐ ܦ݁ܳܬ݂ܽܘܪܗܽܘܢ ܩܕ݂ܳܡܰܝܗܽܘܢ<EOS>ܠܦ݂ܰܚܳܐ <EOS> ܘܦ݂ܽܘܪܥܳܢܗܽܘܢ ܠܬ݂ܽܘܩܰܠܬ݂ܳܐ <EOS>ܢܶܚܫܟ݂ܳܢ̈ ܥܰܝܢܰܝܗܽܘܢ̈ ܕ݁ܠܳܐ ܢܶܚܙܽܘܢ <EOS> ܘܚܰܨܗܽܘܢ ܒ݁ܟ݂ܽܠܙܒ݂ܰܢ<EOS>ܢܶܗܘܶܐ ܟ݁ܦ݂ܺܝܦ݂ <EOS>ܐܳܡܰܪ ܐ̱ܢܳܐ ܕ݁ܶܝܢ ܇ ܕ݁ܰܠܡܳܐ ܐܶܬ݁ܬ݁ܩܶܠܘ ܐܰܝܟ݂ ܕ݁ܢܶܦ݁ܠܽܘܢ <EOS>ܚܳܣ <EOS> ܐܶܠܳܐ ܒ݁ܬ݂ܽܘܩܠܰܬ݂ܗܽܘܢ ܕ݁ܺܝܠܗܽܘܢ ܗܘܰܘ ܚܰܝܶܐ̈ ܠܥܰܡ̱ܡܶܐ̈ <EOS> ܠܰܛܢܳܢܗܽܘܢ<EOS><EOS>ܘܶܐܢ ܬ݁ܽܘܩܠܰܬ݂ܗܽܘܢ ܗܘܳܬ݂ ܥܽܘܬ݂ܪܳܐ ܠܥܳܠܡܳܐ ܇ ܘܚܰܝܳܒ݂ܽܘܬ݂ܗܽܘܢ<EOS>ܥܽܘܬ݂ܪܳܐ ܠܥܰܡ̱ܡܶܐ̈ ܟ݁ܡܳܐ ܗܳܟ݂ܺܝܠ ܫܽܘܡܠܳܝܗܽܘܢ<EOS>ܠܟ݂ܽܘܢ ܕ݁ܶܝܢ ܐܳܡܰܪ ܐ̱ܢܳܐ ܠܥܰܡ̱ܡܶܐ̈ <EOS> ܐܶܢܳܐ ܕ݁ܺܐܝܬ݂ܰܝ ܫܠܺܝܚܳܐ<EOS>ܕ݁ܥܰܡ̱ܡܶܐ̈ ܠܬ݂ܶܫܡܶܫܬ݁ܝ ܡܫܰܒ݁ܰܚ ܐ̱ܢܳܐ <EOS>ܕ݁ܰܠܡܳܐ ܐܰܛܶܢ ܠܰܒ݂ܢܰܝ̈ ܒ݁ܶܣܪܝ ܇ ܘܰܐܚܶܐ ܐ̱ܢܳܫܺܝܢ̈ ܡܶܢܗܽܘܢ<EOS><EOS>ܐܶܢ ܓ݁ܶܝܪ ܡܶܣܬ݁ܰܠܝܳܢܽܘܬ݂ܗܽܘܢ ܬ݁ܰܪܥܽܘܬ݂ܳܐ ܠܥܳܠܡܳܐ ܗܘܳܬ݂<EOS>ܟ݁ܡܳܐ ܗܳܟ݂ܺܝܠ ܦ݁ܽܘܢܳܝܗܽܘܢ ܇ ܐܶܠܳܐ ܚܰܝܶܐ̈ ܕ݁ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܶܐܢ ܕ݁ܶܝܢ ܪܺܫܺܝܬ݂ܳܐ ܩܰܕ݁ܺܝܫܳܐ ܐܳܦ݂ ܓ݁ܒ݂ܺܝܠܬ݁ܳܐ <EOS> ܘܶܐܢ<EOS>ܥܶܩܳܪܳܐ ܩܰܕ݁ܺܝܫ ܗ̱ܽܘ ܐܳܦ݂ ܣܰܘܟ݁ܶܐ̈ <EOS>ܘܶܐܢ ܡܶܢ ܣܰܘܟ݁ܶܐ̈ ܐܶܬ݂ܦ݁ܫܰܚ ܇ ܘܰܐܢ̱ܬ݁ ܕ݁ܙܰܝܬ݁ܳܐ ܐܰܢ̱ܬ݁<EOS>ܕ݁ܒ݂ܰܪܳܐ ܐܶܬ݁ܛܥܶܡܬ݁ ܒ݁ܕ݂ܽܘܟ݁ܝܳܬ݂ܗܶܝܢ̈ ܇ ܘܰܗܘܰܝܬ݁ ܫܰܘܬ݁ܳܦ݂ܳܐ ܠܥܶܩܳܪܶܗ ܘܰܠܫܽܘܡܢܶܗ<EOS>ܕ݁ܙܰܝܬ݁ܳܐ<EOS>ܠܳܐ ܬ݁ܶܫܬ݁ܰܒ݂ܗܰܪ ܥܰܠ ܣܰܘܟ݁ܶܐ̈ <EOS> ܐܶܢ ܕ݁ܶܝܢ ܡܶܫܬ݁ܰܒ݂ܗܰܪ ܐܰܢ̱ܬ݁<EOS>ܠܳܐ ܗ̱ܘܳܐ ܐܰܢ̱ܬ݁ ܫܩܺܝܠ ܠܶܗ ܠܥܶܩܳܪܳܐ ܇ ܐܶܠܳܐ ܗܽܘ ܥܶܩܳܪܳܐ ܫܩܺܝܠ ܠܳܟ݂ <EOS>ܘܰܟ݂ܒ݂ܰܪ ܬ݁ܺܐܡܰܪ ܕ݁ܣܰܘܟ݁ܶܐ̈ ܕ݁ܶܐܬ݂ܦ݁ܫܰܚ ܕ݁ܶܐܢܳܐ<EOS>ܒ݁ܕ݂ܽܘܟ݁ܝܳܬ݂ܗܶܝܢ̈ ܐܶܬ݁ܛܥܶܡ <EOS>ܫܰܦ݁ܺܝܪ <EOS> ܗܳܠܶܝܢ ܡܶܛܽܠ ܕ݁ܠܳܐ ܗܰܝܡܶܢ <EOS> ܐܶܬ݂ܦ݁ܫܰܚ <EOS> ܐܰܢ̱ܬ݁<EOS>ܕ݁ܶܝܢ ܒ݁ܗܰܝܡܳܢܽܘܬ݂ܳܐ ܩܳܡܬ݁ <EOS> ܠܳܐ ܬ݁ܶܬ݁ܪܺܝܡ ܒ݁ܪܶܥܝܳܢܳܟ݂ ܐܶܠܳܐ ܕ݁ܚܰܠ <EOS>ܐܶܢ ܐܰܠܳܗܳܐ ܓ݁ܶܝܪ ܥܰܠ ܣܰܘܟ݁ܶܐ̈ ܕ݁ܡܶܢ ܟ݁ܝܳܢܗܶܝܢ ܠܳܐ ܚܳܣ<EOS>ܕ݁ܰܠܡܳܐ ܐܳܦ݂ܠܳܐ ܥܠܰܝܟ݁ ܢܶܚܽܘܣ <EOS>ܚܙܺܝ ܗܳܟ݂ܺܝܠ ܒ݁ܰܣܺܝܡܽܘܬ݂ܶܗ ܘܩܰܫܝܽܘܬ݂ܶܗ ܕ݁ܰܐܠܳܗܳܐ <EOS> ܥܰܠ<EOS>ܐܰܝܠܶܝܢ ܕ݁ܰܢܦ݂ܰܠܘ <EOS> ܩܰܫܝܽܘܬ݂ܳܐ <EOS> ܥܠܰܝܟ݁ ܕ݁ܶܝܢ ܒ݁ܰܣܺܝܡܽܘܬ݂ܳܐ ܐܶܢ ܬ݁ܩܰܘܶܐ ܒ݁ܳܗ<EOS>ܒ݁ܒ݂ܰܣܺܝܡܽܘܬ݂ܳܐ <EOS> ܘܶܐܢ ܠܳܐ ܇ ܐܳܦ݂ ܐܰܢ̱ܬ݁ ܬ݁ܶܬ݂ܦ݁ܫܰܚ <EOS>ܘܗܳܢܽܘܢ ܐܶܢ ܠܳܐ ܢܩܰܘܽܘܢ ܒ݁ܚܰܣܺܝܪܽܘܬ݂ ܗܰܝܡܳܢܽܘܬ݂ܗܽܘܢ ܐܳܦ݂<EOS>ܗܶܢܽܘܢ ܢܶܬ݁ܛܰܥܡܽܘܢ <EOS> ܡܶܫܟ݁ܰܚ ܓ݁ܶܝܪ ܐܰܠܳܗܳܐ ܕ݁ܬ݂ܽܘܒ݂ ܢܰܛܥܶܡ ܐܶܢܽܘܢ <EOS>ܐܶܢ ܓ݁ܶܝܪ ܐܰܢ̱ܬ݁ ܕ݁ܡܶܢ ܙܰܝܬ݁ܳܐ ܐܰܢ̱ܬ݁ ܕ݁ܒ݂ܰܪܳܐ ܇ ܗܰܘ<EOS>ܕ݁ܒ݂ܰܟ݂ܝܳܢܳܟ݂ ܐܶܬ݂ܦ݁ܫܰܚܬ݁ ܇ ܘܰܕ݂ܠܳܐ ܒ݁ܰܟ݂ܝܳܢܳܟ݂ ܐܶܬ݁ܛܥܶܡܬ݁ ܒ݁ܙܰܝܬ݁ܳܐ ܛܳܒ݂ܳܐ<EOS>ܟ݁ܡܳܐ ܗܳܟ݂ܺܝܠ ܗܳܢܽܘܢ ܐܶܢ ܢܶܬ݁ܛܰܥܡܽܘܢ ܒ݁ܙܰܝܬ݁ܳܐ ܕ݁ܰܟ݂ܝܳܢܗܽܘܢ <EOS>ܨܳܒ݂ܶܐ ܐ̱ܢܳܐ ܓ݁ܶܝܪ ܕ݁ܬ݂ܶܕ݁ܥܽܘܢ ܐܰܚܰܝ̈ ܁ ܐ̱ܪܳܙܳܐ ܗܳܢܳܐ ܇<EOS>ܕ݁ܠܳܐ ܬ݁ܶܗܘܽܘܢ ܚܰܟ݁ܺܝܡܺܝܢ ܒ݁ܪܶܥܝܳܢ ܢܰܦ݂ܫܟ݂ܽܘܢ ܇ ܕ݁ܰܥܘܺܝܪܽܘܬ݂ ܠܶܒ݁ܳܐ ܡܶܢ ܐܰܬ݂ܰܪ<EOS>ܩܰܠܺܝܠ ܗܘܳܬ݂ ܠܺܐܝܣܪܳܝܶܠ ܥܕ݂ܰܡܳܐ ܕ݁ܢܶܥܽܘܠ ܡܽܘܠܳܝܳܐ ܕ݁ܥܰܡ̱ܡܶܐ̈<EOS>ܘܗܳܝܕ݁ܶܝܢ ܟ݁ܽܠܶܗ ܐܺܝܣܪܳܝܶܠ ܢܺܚܶܐ <EOS> ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ <EOS>ܕ݁ܢܺܐܬ݂ܶܐ ܡܶܢ ܨܶܗܝܽܘܢ ܦ݁ܳܪܽܘܩܳܐ ܘܢܰܗܦ݁ܶܟ݂ ܥܰܘܠܳܐ ܡܶܢ ܝܰܥܩܽܘܒ݂ <EOS>ܘܗܳܝܕ݁ܶܝܢ ܬ݁ܶܗܘܶܐ ܠܗܽܘܢ ܕ݁ܺܝܰܬ݂ܺܩܺܐ ܗܳܝ ܕ݁ܡܶܢ ܠܘܳܬ݂ܝ ܇ ܡܳܐ<EOS>ܕ݁ܫܶܒ݂ܩܶܬ݂ ܠܗܽܘܢ ܚܛܳܗܰܝܗܽܘܢ̈ <EOS>ܒ݁ܶܐܘܰܢܓ݁ܶܠܺܝܳܘܢ ܕ݁ܶܝܢ ܒ݁ܥܶܠܕ݁ܒ݂ܳܒ݂ܶܐ̈ ܐܶܢܽܘܢ<EOS>ܡܶܛܽܠܳܬ݂ܟ݂ܽܘܢ <EOS> ܘܰܒ݂ܓ݂ܰܒ݂ܝܽܘܬ݂ܳܐ ܚܰܒ݁ܺܝܒ݂ܰܝܢ ܐܶܢܽܘܢ ܡܶܛܽܠ ܐܰܒ݂ܳܗܳܬ݂ܳܐ̈ <EOS>ܠܳܐ ܓ݁ܶܝܪ ܗܳܦ݂ܟ݁ܳܐ ܐܰܠܳܗܳܐ ܒ݁ܡܰܘܗܰܒ݂ܬ݂ܶܗ ܘܰܒ݂ܩܶܪܝܳܢܶܗ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܳܐܦ݂ ܐܰܢ̱ܬ݁ܽܘܢ ܠܳܐ ܡܶܬ݁ܛܦ݁ܺܝܣܺܝܢ<EOS>ܗ̱ܘܰܝܬ݁ܽܘܢ ܠܰܐܠܳܗܳܐ ܡܶܢ ܩܕ݂ܺܝܡ ܇ ܘܗܳܫܳܐ ܐܶܬ݂ܚܢܶܢܬ݁ܽܘܢ ܡܶܛܽܠ ܠܳܐ<EOS>ܡܶܬ݁ܛܦ݁ܺܝܣܳܢܽܘܬ݂ܗܽܘܢ ܕ݁ܗܳܢܽܘܢ<EOS>ܗܳܟ݂ܰܢܳܐ ܐܳܦ݂ ܗܳܠܶܝܢ ܠܳܐ ܐܶܬ݁ܛܦ݁ܺܝܣܘ ܗܳܫܳܐ ܠܪܰܚܡܶܐ̈<EOS>ܕ݁ܰܥܠܰܝܟ݁ܽܘܢ ܇ ܕ݁ܳܐܦ݂ ܥܠܰܝܗܽܘܢ ܢܶܗܘܽܘܢ ܪܰܚܡܶܐ̈ <EOS>ܚܒ݂ܰܫ ܓ݁ܶܝܪ ܐܰܠܳܗܳܐ ܠܟ݂ܽܠܢܳܫ ܒ݁ܠܳܐ ܡܶܬ݁ܛܦ݁ܺܝܣܳܢܽܘܬ݂ܳܐ<EOS>ܕ݁ܥܰܠ ܟ݁ܽܠ ܐ̱ܢܳܫ ܢܪܰܚܶܡ<EOS>ܐܳܘ ܥܽܘܡܩܳܐ ܕ݁ܥܽܘܬ݂ܪܳܐ ܘܚܶܟ݂ܡܬ݂ܳܐ ܘܡܰܕ݁ܥܳܐ ܕ݁ܰܐܠܳܗܳܐ<EOS>ܕ݁ܐ̱ܢܳܫ ܠܳܐ ܡܳܫ ܕ݁ܺܝܢܰܘܗ̱ܝ̈ ܘܽܐܘܪܚܳܬ݂ܶܗ̈ ܠܳܐ ܡܶܬ݂ܥܰܩܒ݂ܳܢ̈ <EOS>ܡܰܢܽܘ ܓ݁ܶܝܪ ܝܺܕ݂ܰܥ ܪܶܥܝܳܢܶܗ ܕ݁ܡܳܪܝܳܐ <EOS> ܐܰܘ ܡܰܢܽܘ ܗܘܳܐ ܠܶܗ<EOS>ܒ݁ܥܶܠ ܡܶܠܟ݁ܳܐ <EOS>ܘܡܰܢܽܘ ܩܰܕ݁ܶܡ ܝܰܗ̱ܒ݂ ܠܶܗ ܘܟ݂ܶܢ ܢܣܰܒ݂ ܡܶܢܶܗ <EOS>ܡܶܛܽܠ ܕ݁ܟ݂ܽܠ ܡܶܢܶܗ ܁ ܘܟ݂ܽܠ ܒ݁ܶܗ <EOS> ܘܟ݂ܽܠ ܒ݁ܺܐܝܕ݂ܶܗ <EOS> ܕ݁ܠܶܗ<EOS>ܬ݁ܶܫܒ݁ܚܳܢ̈ ܘܒ݂ܽܘܪܟ݁ܳܢ̈ ܇ ܠܥܳܠܰܡ ܥܳܠܡܺܝܢ ܐܰܡܺܝܢ<EOS>ܒ݁ܳܥܶܢܳܐ ܗܳܟ݂ܺܝܠ ܡܶܢܟ݂ܽܘܢ ܐܰܚܰܝ̈ ܁ ܒ݁ܪܰܚܡܰܘܗ̱ܝ̈ ܕ݁ܰܐܠܳܗܳܐ ܇<EOS>ܕ݁ܰܬ݂ܩܺܝܡܽܘܢ ܦ݁ܰܓ݂ܪܰܝܟ݁ܽܘܢ̈ ܕ݁ܶܒ݂ܚܬ݂ܳܐ ܚܰܝܬ݂ܳܐ ܘܩܰܕ݁ܺܝܫܬ݁ܳܐ ܘܰܡܩܰܒ݁ܰܠܬ݁ܳܐ<EOS>ܠܰܐܠܳܗܳܐ ܇ ܒ݁ܬ݂ܶܫܡܶܫܬ݁ܳܐ ܡܠܺܝܠܬ݁ܳܐ <EOS>ܘܠܳܐ ܬ݁ܶܬ݁ܕ݁ܰܡܽܘܢ ܠܥܳܠܡܳܐ ܗܳܢܳܐ ܐܶܠܳܐ ܐܶܫܬ݁ܰܚܠܰܦ݂ܘ<EOS>ܒ݁ܚܽܘܕ݁ܳܬ݂ܳܐ ܕ݁ܪܶܥܝܳܢܰܝܟ݁ܽܘܢ̈ <EOS> ܘܰܗܘܰܝܬ݁ܽܘܢ ܦ݁ܳܪܫܺܝܢ ܐܰܝܢܳܐ ܗܽܘ ܨܶܒ݂ܝܳܢܳܐ<EOS>ܕ݁ܰܐܠܳܗܳܐ ܇ ܛܳܒ݂ܳܐ ܘܰܡܩܰܒ݁ܠܳܐ ܘܰܓ݂ܡܺܝܪܳܐ <EOS>ܐܳܡܰܪ ܐ̱ܢܳܐ ܕ݁ܶܝܢ ܒ݁ܛܰܝܒ݁ܽܘܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܺܝ ܠܟ݂ܽܠܟ݂ܽܘܢ<EOS>ܕ݁ܠܳܐ ܬ݁ܶܗܘܽܘܢ ܡܶܬ݂ܪܰܥܶܝܢ ܠܒ݂ܰܪ ܡܶܢ ܡܳܐ ܕ݁ܘܳܠܶܐ ܕ݁ܬ݂ܶܬ݂ܪܰܥܽܘܢ <EOS> ܐܶܠܳܐ ܬ݁ܶܗܘܽܘܢ<EOS>ܡܶܬ݂ܪܰܥܶܝܢ ܒ݁ܢܰܟ݂ܦ݁ܽܘܬ݂ܳܐ <EOS> ܟ݁ܽܠܢܳܫ ܐܰܝܟ݂ ܕ݁ܰܦ݂ܠܰܓ݂ ܠܶܗ ܐܰܠܳܗܳܐ ܗܰܝܡܳܢܽܘܬ݂ܳܐ<EOS>ܒ݁ܰܡܫܽܘܚܬ݂ܳܐ <EOS>ܐܰܝܟ݁ܰܢܳܐ ܓ݁ܶܝܪ ܕ݁ܰܒ݂ܚܰܕ݂ ܦ݁ܰܓ݂ܪܳܐ ܗܰܕ݁ܳܡܶܐ̈ ܣܰܓ݁ܺܝܶܐܐ̈ ܐܺܝܬ݂<EOS>ܠܰܢ ܘܟ݂ܽܠܗܽܘܢ ܗܰܕ݁ܳܡܶܐ̈ ܠܳܐ ܗ̱ܘܳܐ ܚܰܕ݂ ܣܽܘܥܪܳܢܳܐ ܐܺܝܬ݂ ܠܗܽܘܢ<EOS>ܗܳܟ݂ܰܢܳܐ ܐܳܦ݂ ܚܢܰܢ ܕ݁ܣܰܓ݁ܺܝܶܐܐ̈ ܚܢܰܢ ܇ ܚܰܕ݂ ܚܢܰܢ ܦ݁ܓ݂ܰܪ<EOS>ܒ݁ܰܡܫܺܝܚܳܐ ܇ ܚܰܕ݂ ܚܰܕ݂ ܡܶܢܰܢ ܕ݁ܶܝܢ <EOS> ܗܰܕ݁ܳܡܶܐ̈ ܚܢܰܢ ܕ݁ܰܚܕ݂ܳܕ݂ܶܐ̈ <EOS>ܐܶܠܳܐ ܐܺܝܬ݂ ܠܰܢ ܡܰܘܗܒ݂ܳܬ݂ܳܐ̈ ܡܫܰܚܠܦ݂ܳܬ݂ܳܐ̈ ܐܰܝܟ݂<EOS>ܛܰܝܒ݁ܽܘܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܰܢ <EOS> ܐܺܝܬ݂ ܕ݁ܰܢܒ݂ܺܝܽܘܬ݂ܳܐ <EOS> ܐܰܝܟ݂ ܡܫܽܘܚܬ݂ܳܐ<EOS>ܕ݁ܗܰܝܡܳܢܽܘܬ݂ܶܗ <EOS>ܘܺܐܝܬ݂ ܕ݁ܬ݂ܶܫܡܶܫܬ݁ܳܐ ܐܺܝܬ݂ ܠܶܗ <EOS> ܒ݁ܬ݂ܶܫܡܶܫܬ݁ܶܗ <EOS> ܘܺܐܝܬ݂<EOS>ܕ݁ܡܰܠܦ݂ܳܢܳܐ ܗܽܘ <EOS> ܒ݁ܝܽܘܠܦ݁ܳܢܶܗ <EOS>ܘܺܐܝܬ݂ ܕ݁ܰܡܒ݂ܰܝܳܐܢܳܐ ܗܽܘ <EOS> ܒ݁ܒ݂ܽܘܝܳܐܶܗ <EOS> ܘܰܕ݂ܝܳܗܶܒ݂ <EOS>ܒ݁ܰܦ݂ܫܺܝܛܽܘܬ݂ܳܐ ܇ ܘܰܕ݂ܩܳܐܶܡ ܒ݁ܪܺܫܳܐ ܇ ܒ݁ܰܚܦ݂ܺܝܛܽܘܬ݂ܳܐ ܇ ܘܕ݂ܰܡܪܰܚܶܡ <EOS>ܒ݁ܰܦ݂ܨܺܝܚܽܘܬ݂ܳܐ <EOS>ܘܠܳܐ ܢܶܗܘܶܐ ܢܟ݂ܺܝܠ ܚܽܘܒ݁ܟ݂ܽܘܢ <EOS> ܐܶܠܳܐ ܗܘܰܝܬ݁ܽܘܢ ܣܳܢܶܝܢ<EOS>ܠܒ݂ܺܝܫܳܬ݂ܳܐ̈ <EOS> ܘܡܶܬ݂ܢܰܩܦ݂ܺܝܢ ܠܛܳܒ݂ܳܬ݂ܳܐ̈ <EOS>ܗܘܰܝܬ݁ܽܘܢ ܪܳܚܡܺܝܢ ܠܰܐܚܰܝܟ݁ܽܘܢ̈ <EOS> ܘܡܰܚܒ݂ܺܝܢ ܚܰܕ݂ ܠܚܰܕ݂ <EOS>ܗܘܰܝܬ݁ܽܘܢ ܡܩܰܕ݁ܡܺܝܢ ܡܝܰܩܪܺܝܢ ܚܰܕ݂ ܠܚܰܕ݂ <EOS>ܗܘܰܝܬ݁ܽܘܢ ܚܦ݂ܺܝܛܺܝܢ <EOS> ܘܠܳܐ ܚܒ݂ܰܢܳܢܺܝܢ <EOS> ܗܘܰܝܬ݁ܽܘܢ ܪܳܬ݂ܚܺܝܢ<EOS>ܒ݁ܪܽܘܚ <EOS> ܗܘܰܝܬ݁ܽܘܢ ܦ݁ܳܠܚܺܝܢ ܠܡܳܪܟ݂ܽܘܢ <EOS>ܗܘܰܝܬ݁ܽܘܢ ܚܳܕ݂ܶܝܢ ܒ݁ܣܰܒ݂ܪܟ݂ܽܘܢ <EOS> ܗܘܰܝܬ݁ܽܘܢ ܡܣܰܝܒ݁ܪܺܝܢ<EOS>ܐܽܘܠܨܳܢܰܝܟ݁ܽܘܢ̈ <EOS> ܗܘܰܝܬ݁ܽܘܢ ܐܰܡܺܝܢܺܝܢ ܒ݁ܰܨܠܽܘܬ݂ܳܐ <EOS>ܗܘܰܝܬ݁ܽܘܢ ܡܶܫܬ݁ܰܘܬ݁ܦ݂ܺܝܢ ܠܰܣܢܺܝܩܽܘܬ݂ܳܐ ܕ݁ܩܰܕ݁ܺܝܫܶܐ̈ <EOS>ܗܘܰܝܬ݁ܽܘܢ ܪܳܚܡܺܝܢ ܐܰܟ݂ܣܢܳܝܶܐ̈ <EOS>ܒ݁ܰܪܶܟ݂ܘ ܠܪܳܕ݂ܽܘܦ݂ܰܝܟ݁ܽܘܢ̈ <EOS> ܒ݁ܰܪܶܟ݂ܘ <EOS> ܘܠܳܐ ܬ݁ܠܽܘܛܽܘܢ<EOS><EOS>ܚܕ݂ܰܘ ܥܰܡ ܕ݁ܚܳܕ݂ܶܝܢ ܘܰܒ݂ܟ݂ܰܘ ܥܰܡ ܕ݁ܒ݂ܳܟ݂ܶܝܢ <EOS>ܘܡܶܕ݁ܶܡ ܕ݁ܡܶܬ݂ܪܰܥܶܝܢ ܐܢ̱ܬ݁ܽܘܢ ܥܰܠ ܢܰܦ݂ܫܟ݂ܽܘܢ ܐܳܦ݂ ܥܰܠ<EOS>ܐܰܚܰܝܟ݁ܽܘܢ̈ <EOS> ܘܠܳܐ ܬ݁ܶܬ݂ܪܰܥܽܘܢ ܪܶܥܝܳܢܳܐ ܪܳܡܳܐ <EOS> ܐܶܠܳܐ ܩܰܦ݂ܘ ܠܰܐܝܠܶܝܢ<EOS>ܕ݁ܡܰܟ݁ܺܝܟ݂ܺܝܢ <EOS> ܘܠܳܐ ܗܘܰܝܬ݁ܽܘܢ ܚܰܟ݁ܺܝܡܺܝܢ ܒ݁ܪܶܥܝܳܢ ܢܰܦ݂ܫܟ݂ܽܘܢ <EOS>ܘܠܳܐ ܬ݁ܶܦ݂ܪܥܽܘܢ ܠܐ̱ܢܳܫ ܒ݁ܺܝܫܬ݁ܳܐ ܚܠܳܦ݂ ܒ݁ܺܝܫܬ݁ܳܐ ܐܶܠܳܐ<EOS>ܢܶܬ݂ܒ݁ܛܶܠ ܠܟ݂ܽܘܢ ܇ ܕ݁ܬ݂ܶܥܒ݁ܕ݂ܽܘܢ ܛܳܒ݂ܳܬ݂ܳܐ̈ ܩܕ݂ܳܡ ܒ݁ܢܰܝܢܳܫܳܐ̈ ܟ݁ܽܠܗܽܘܢ <EOS>ܘܶܐܢ ܡܶܫܟ݁ܚܳܐ <EOS> ܐܰܝܟ݂ ܕ݁ܡܶܢ ܠܘܳܬ݂ܟ݂ܽܘܢ ܥܰܡ ܟ݁ܽܠܒ݁ܰܪܢܳܫ<EOS>ܫܠܳܡܳܐ ܥܒ݂ܶܕ݂ܘ <EOS>ܘܠܳܐ ܗܘܰܝܬ݁ܽܘܢ ܬ݁ܳܒ݂ܥܺܝܢ ܢܰܦ݂ܫܟ݂ܽܘܢ ܚܰܒ݁ܺܝܒ݂ܰܝ̈ ܐܶܠܳܐ<EOS>ܗܰܒ݂ܘ ܐܰܬ݂ܪܳܐ ܠܪܽܘܓ݂ܙܳܐ <EOS> ܟ݁ܬ݂ܺܝܒ݂ ܗ̱ܽܘ ܓ݁ܶܝܪ ܕ݁ܶܐܢ ܠܳܐ ܬ݁ܶܥܒ݁ܶܕ݂ ܕ݁ܺܝܢܳܐ<EOS>ܠܢܰܦ݂ܫܳܟ݂ ܐܶܢܳܐ ܐܶܥܒ݁ܶܕ݂ ܕ݁ܺܝܢܳܟ݂ <EOS> ܐܳܡܰܪ ܐܰܠܳܗܳܐ <EOS>ܘܶܐܢ ܟ݁ܦ݂ܶܢ ܒ݁ܥܶܠܕ݁ܒ݂ܳܒ݂ܳܟ݂ ܐܰܘܟ݁ܶܠܳܝܗ̱ܝ <EOS> ܘܶܐܢ ܨܗܶܐ<EOS>ܐܰܫܩܳܝܗ̱ܝ <EOS> ܘܶܐܢ ܗܳܠܶܝܢ ܬ݁ܶܥܒ݁ܶܕ݂ ܠܶܗ ܓ݁ܽܘܡܪܶܐ̈ ܕ݁ܢܽܘܪܳܐ ܬ݁ܩܰܒ݁ܰܪ ܥܰܠ<EOS>ܩܰܪܩܰܦ݂ܬ݂ܶܗ <EOS>ܠܳܐ ܬ݁ܶܙܟ݁ܶܝܟ݂ܽܘܢ ܒ݁ܺܝܫܬ݁ܳܐ ܐܶܠܳܐ ܙܟ݂ܰܐܽܘܗ ܠܒ݂ܺܝܫܬ݁ܳܐ<EOS>ܒ݁ܛܳܒ݂ܬ݂ܳܐ<EOS>ܟ݁ܽܠ ܢܦ݂ܶܫ ܠܫܽܘܠܛܳܢܶܐ̈ ܕ݁ܪܰܒ݁ܽܘܬ݂ܳܐ ܬ݁ܶܫܬ݁ܰܥܒ݁ܰܕ݂ <EOS> ܠܰܝܬ݁<EOS>ܓ݁ܶܝܪ ܫܽܘܠܛܳܢܳܐ ܕ݁ܠܳܐ ܗ̱ܘܳܐ ܡܶܢ ܐܰܠܳܗܳܐ ܗܽܘ <EOS> ܘܰܐܝܠܶܝܢ ܫܽܘܠܛܳܢܶܐ̈ ܕ݁ܺܐܝܬ݂ܰܝܗܽܘܢ<EOS>ܡܶܢ ܐܰܠܳܗܳܐ ܗܽܘ ܦ݁ܩܺܝܕ݂ܺܝܢ <EOS>ܡܰܢ ܕ݁ܩܳܐܶܡ ܗܳܟ݂ܺܝܠ ܠܽܘܩܒ݂ܰܠ ܫܽܘܠܛܳܢܳܐ ܠܽܘܩܒ݂ܰܠ ܦ݁ܽܘܩܕ݁ܳܢܳܐ<EOS>ܕ݁ܰܐܠܳܗܳܐ ܩܳܐܶܡ <EOS> ܘܗܳܠܶܝܢ ܕ݁ܩܳܝܡܺܝܢ ܠܽܘܩܒ݂ܰܠܗܽܘܢ <EOS> ܕ݁ܺܝܢܳܐ ܢܶܣܒ݂ܽܘܢ <EOS>ܕ݁ܰܝܳܢܶܐ̈ ܓ݁ܶܝܪ ܠܳܐ ܗ̱ܘܰܘ ܕ݁ܶܚܠܬ݂ܳܐ ܠܰܥܒ݂ܳܕ݂ܶܐ̈ ܛܳܒ݂ܶܐ̈<EOS>ܐܶܠܳܐ ܠܒ݂ܺܝܫܶܐ̈ <EOS> ܨܳܒ݂ܶܐ ܐܰܢ̱ܬ݁ ܗܳܟ݂ܺܝܠ ܕ݁ܠܳܐ ܬ݁ܶܕ݂ܚܰܠ ܡܶܢ ܫܽܘܠܛܳܢܳܐ ܥܒ݂ܶܕ݂<EOS>ܛܳܒ݂ܬ݂ܳܐ <EOS> ܘܬ݂ܶܫܒ݁ܽܘܚܬ݁ܳܐ ܬ݁ܶܗܘܶܐ ܠܳܟ݂ ܡܶܢܶܗ <EOS>ܡܫܰܡܫܳܢܳܐ ܗܽܘ ܓ݁ܶܝܪ ܕ݁ܰܐܠܳܗܳܐ ܐܶܠܳܐ ܠܳܟ݂ ܠܛܳܒ݂ܳܬ݂ܳܐ̈ <EOS> ܘܶܐܢ<EOS>ܒ݁ܺܝܫܬ݁ܳܐ ܥܳܒ݂ܶܕ݂ ܐܰܢ̱ܬ݁ <EOS> ܕ݁ܚܰܠ <EOS> ܠܳܐ ܗ̱ܘܳܐ ܓ݁ܶܝܪ ܣܪܺܝܩܳܐܝܺܬ݂ ܐܰܣܺܝܪ ܠܣܰܦ݂ܣܺܪܳܐ<EOS><EOS> ܡܫܰܡܫܳܢܳܐ ܗܽܘ ܓ݁ܶܝܪ ܕ݁ܰܐܠܳܗܳܐ ܘܬ݂ܳܒ݂ܽܘܥܳܐ ܕ݁ܪܽܘܓ݂ܙܳܐ ܠܰܐܝܠܶܝܢ ܕ݁ܥܳܒ݂ܕ݁ܺܝܢ<EOS>ܒ݁ܺܝܫܳܬ݂ܳܐ̈ <EOS>ܘܡܶܛܽܠ ܗܳܢܳܐ ܐܳܠܨܳܐ ܠܰܢ ܕ݁ܢܶܫܬ݁ܰܥܒ݁ܰܕ݂ <EOS> ܠܳܐ ܡܶܛܽܠ ܪܽܘܓ݂ܙܳܐ<EOS>ܒ݁ܰܠܚܽܘܕ݂ ܇ ܐܶܠܳܐ ܐܳܦ݂ ܡܶܛܽܠ ܬ݁ܺܐܪܬ݁ܰܢ <EOS>ܡܶܛܽܠ ܗܳܢܳܐ ܐܳܦ݂ ܟ݁ܣܶܦ݂ ܪܺܫܳܐ ܝܳܗܒ݁ܺܝܢ ܐܢ̱ܬ݁ܽܘܢ <EOS> ܡܫܰܡܫܳܢܶܐ̈<EOS>ܐܶܢܽܘܢ ܓ݁ܶܝܪ ܕ݁ܰܐܠܳܗܳܐ <EOS> ܕ݁ܰܥܠܰܝܗܶܝܢ ܕ݁ܗܳܠܶܝܢ ܩܳܝܡܺܝܢ <EOS>ܦ݁ܪܽܘܥܘ ܗܳܟ݂ܺܝܠ ܠܟ݂ܽܠܢܳܫ ܐܰܝܟ݂ ܕ݁ܡܶܬ݁ܚܺܝܒ݂ ܠܶܗ <EOS> ܠܡܰܢ<EOS>ܕ݁ܰܟ݂ܣܶܦ݂ ܪܺܫܳܐ ܟ݁ܣܶܦ݂ ܪܺܫܳܐ <EOS> ܘܰܠܡܰܢ ܕ݁ܡܰܟ݂ܣܳܐ <EOS> ܡܰܟ݂ܣܳܐ <EOS> ܘܰܠܡܰܢ ܕ݁ܕ݂ܶܚܠܬ݂ܳܐ<EOS><EOS> ܕ݁ܶܚܠܬ݂ܳܐ <EOS> ܘܰܠܡܰܢ ܕ݁ܺܐܝܩܳܪܳܐ <EOS> ܐܺܝܩܳܪܳܐ <EOS>ܘܰܠܐ̱ܢܳܫ ܡܶܕ݁ܶܡ ܠܳܐ ܬ݁ܚܽܘܒ݂ܽܘܢ ܐܶܠܳܐ ܚܰܕ݂ ܠܚܰܕ݂ ܠܡܰܚܳܒ݂ܽܘ<EOS><EOS> ܡܰܢ ܕ݁ܡܰܚܶܒ݂ ܓ݁ܶܝܪ ܚܰܒ݂ܪܶܗ ܢܳܡܽܘܣܳܐ ܡܰܠܺܝ <EOS>ܘܳܐܦ݂ ܗܳܝ ܓ݁ܶܝܪ ܕ݁ܶܐܡܰܪ <EOS> ܕ݁ܠܳܐ ܬ݁ܓ݂ܽܘܪ ܇ ܘܠܳܐ ܬ݁ܶܩܛܽܘܠ ܇<EOS>ܘܠܳܐ ܬ݁ܶܓ݂ܢܽܘܒ݂ ܇ ܘܠܳܐ ܬ݁ܶܪܰܓ݂ ܇ ܘܶܐܢ ܐܺܝܬ݂ ܦ݁ܽܘܩܕ݁ܳܢܳܐ ܐ̱ܚܪܺܢܳܐ ܁ ܒ݁ܗܳܕ݂ܶܐ<EOS>ܡܶܠܬ݂ܳܐ ܡܶܫܬ݁ܰܠܰܡ <EOS> ܕ݁ܬ݂ܶܪܚܰܡ ܠܩܰܪܺܝܒ݂ܳܟ݂ ܐܰܝܟ݂ ܢܰܦ݂ܫܳܟ݂ <EOS>ܚܽܘܒ݁ܳܐ ܠܩܰܪܺܝܒ݂ܶܗ ܒ݁ܺܝܫܬ݁ܳܐ ܠܳܐ ܣܳܥܰܪ <EOS> ܡܶܛܽܠ ܕ݁ܚܽܘܒ݁ܳܐ<EOS>ܡܽܘܠܳܝܶܗ ܗ̱ܽܘ ܕ݁ܢܳܡܽܘܣܳܐ <EOS>ܘܳܐܦ݂ ܗܳܕ݂ܶܐ ܕ݁ܰܥܘ ܕ݁ܙܰܒ݂ܢܳܐ ܗܽܘ ܁ ܘܫܳܥܬ݂ܳܐ ܗ̱ܝ <EOS> ܡܶܟ݁ܺܝܠ<EOS>ܕ݁ܢܶܬ݁ܥܺܝܪ ܡܶܢ ܫܶܢܬ݂ܰܢ <EOS> ܗܳܫܳܐ ܗܽܘ ܓ݁ܶܝܪ ܐܶܬ݂ܩܰܪܰܒ݂ܘ ܠܰܢ ܚܰܝܰܝܢ̈ ܝܰܬ݁ܺܝܪ ܡܶܢ<EOS>ܕ݁ܟ݂ܰܕ݂ ܗܰܝܡܶܢܢ <EOS>ܠܺܠܝܳܐ ܡܶܟ݁ܺܝܠ ܥܒ݂ܰܪ <EOS> ܘܺܐܝܡܳܡܳܐ ܩܪܶܒ݂ <EOS> ܢܢܺܝܚ ܡܶܢܰܢ ܗܳܟ݂ܺܝܠ<EOS>ܥܒ݂ܳܕ݂ܶܐ̈ ܕ݁ܚܶܫܽܘܟ݂ܳܐ ܘܢܶܠܒ݁ܰܫ ܙܰܝܢܶܗ ܕ݁ܢܽܘܗܪܳܐ <EOS>ܘܰܐܝܟ݂ ܕ݁ܒ݂ܺܐܝܡܳܡܳܐ ܒ݁ܶܐܣܟ݁ܺܡܳܐ ܢܗܰܠܶܟ݂ <EOS> ܠܳܐ ܒ݁ܰܙܡܳܪܳܐ ܁<EOS>ܘܠܳܐ ܒ݁ܪܰܘܳܝܽܘܬ݂ܳܐ <EOS> ܘܠܳܐ ܒ݁ܡܰܕ݂ܡܟ݂ܳܐ ܛܰܢܦ݂ܳܐ <EOS> ܘܠܳܐ ܒ݁ܰܚܣܳܡܳܐ ܘܰܒ݂ܚܶܪܝܳܢܳܐ<EOS><EOS>ܐܶܠܳܐ ܠܽܘܒ݂ܫܽܘܗ̱ܝ ܠܡܳܪܰܢ ܝܶܫܽܘܥ ܡܫܺܝܚܳܐ ܘܠܳܐ ܬ݁ܺܐܨܦ݁ܽܘܢ<EOS>ܕ݁ܒ݂ܶܣܪܟ݂ܽܘܢ ܠܰܪܓ݂ܺܝܓ݂ܳܬ݂ܳܐ̈ <EOS>ܠܰܐܝܢܳܐ ܕ݁ܶܝܢ ܕ݁ܰܟ݂ܪܺܝܗ ܒ݁ܗܰܝܡܳܢܽܘܬ݂ܳܐ ܗܰܒ݂ܘ ܠܶܗ ܐܺܝܕ݂ܳܐ <EOS>ܘܠܳܐ ܬ݁ܶܗܘܽܘܢ ܡܶܬ݂ܦ݁ܰܠܓ݂ܺܝܢ ܒ݁ܡܰܚܫܒ݂ܳܬ݂ܟ݂ܽܘܢ̈ <EOS>ܐܺܝܬ݂ ܓ݁ܶܝܪ ܕ݁ܰܡܗܰܝܡܶܢ ܕ݁ܟ݂ܽܠܡܶܕ݁ܶܡ ܢܶܐܟ݂ܽܘܠ <EOS> ܘܕ݂ܰܟ݂ܪܺܝܗ<EOS>ܝܰܪܩܳܐ ܗܽܘ ܐܳܟ݂ܶܠ <EOS>ܗܰܘ ܕ݁ܶܝܢ ܕ݁ܳܐܟ݂ܶܠ ܁ ܠܗܰܘ ܡܰܢ ܕ݁ܠܳܐ ܐܳܟ݂ܶܠ <EOS> ܠܳܐ ܢܫܽܘܛ <EOS> ܘܗܰܘ<EOS>ܡܰܢ ܕ݁ܠܳܐ ܐܳܟ݂ܶܠ ܁ ܠܗܰܘ ܡܰܢ ܕ݁ܳܐܟ݂ܶܠ <EOS> ܠܳܐ ܢܕ݂ܽܘܢ <EOS> ܐܰܠܳܗܳܐ ܓ݁ܶܝܪ ܩܰܪܒ݂ܶܗ <EOS>ܐܰܢ̱ܬ݁ ܁ ܡܰܢ ܐܰܢ̱ܬ݁ ܕ݁ܕ݂ܳܐܶܢ ܐܰܢ̱ܬ݁ ܠܥܰܒ݂ܕ݁ܳܐ ܕ݁ܠܳܐ ܕ݁ܺܝܠܳܟ݂<EOS><EOS> ܕ݁ܶܐܢ ܩܳܐܶܡ <EOS> ܠܡܳܪܶܗ ܩܳܐܶܡ <EOS> ܘܶܐܢ ܢܳܦ݂ܶܠ <EOS> ܠܡܳܪܶܗ ܢܳܦ݂ܶܠ <EOS> ܡܩܳܡ ܗ̱ܽܘ ܕ݁ܶܝܢ<EOS>ܩܳܐܶܡ <EOS> ܡܳܛܶܐ ܓ݁ܶܝܪ ܒ݁ܺܐܝܕ݂ܰܝ̈ ܡܳܪܶܗ ܕ݁ܰܢܩܺܝܡܺܝܘܗ̱ܝ <EOS>ܐܺܝܬ݂ ܕ݁ܕ݂ܳܐܶܢ ܝܰܘܡܳܐ ܡܶܢ ܝܰܘܡܳܐ <EOS> ܘܺܐܝܬ݂ ܕ݁ܕ݂ܳܐܶܢ ܟ݁ܽܠܗܽܘܢ<EOS>ܝܰܘܡܳܬ݂ܳܐ̈ <EOS> ܟ݁ܽܠܢܳܫ ܕ݁ܶܝܢ ܒ݁ܡܰܕ݁ܥܳܐ ܕ݁ܢܰܦ݂ܫܶܗ ܢܶܫܬ݁ܰܪܰܪ <EOS>ܡܰܢ ܕ݁ܡܶܬ݂ܪܰܥܶܐ ܕ݁ܝܰܘܡܳܐ ܠܡܳܪܶܗ ܡܶܬ݂ܪܰܥܶܐ <EOS> ܘܟ݂ܽܠ ܕ݁ܠܳܐ<EOS>ܡܶܬ݂ܪܰܥܶܐ ܕ݁ܝܰܘܡܳܐ ܠܡܳܪܶܗ ܠܳܐ ܡܶܬ݂ܪܰܥܶܐ <EOS> ܘܕ݂ܳܐܟ݂ܶܠ ܁ ܠܡܳܪܶܗ ܐܳܟ݂ܶܠ <EOS>ܘܠܰܐܠܳܗܳܐ ܡܰܘܕ݁ܶܐ <EOS> ܘܰܕ݂ܠܳܐ ܐܳܟ݂ܶܠ ܁ ܠܡܳܪܶܗ ܠܳܐ ܐܳܟ݂ܶܠ <EOS> ܘܡܰܘܕ݁ܶܐ ܠܰܐܠܳܗܳܐ<EOS><EOS>ܠܰܝܬ݁ ܓ݁ܶܝܪ ܐ̱ܢܳܫ ܡܶܢܰܢ ܕ݁ܰܠܢܰܦ݂ܫܶܗ ܚܰܝ <EOS> ܘܠܰܝܬ݁ ܐ̱ܢܳܫ<EOS>ܕ݁ܰܠܢܰܦ݂ܫܶܗ ܡܳܐܶܬ݂ <EOS>ܡܶܛܽܠ ܕ݁ܶܐܢ ܚܳܐܶܝܢܰܢ ܠܡܳܪܰܢ ܚܳܐܶܝܢܰܢ <EOS> ܘܶܐܢ ܡܳܝܬ݁ܺܝܢܰܢ<EOS>ܠܡܳܪܰܢ ܗ̱ܽܘ ܡܳܝܬ݁ܺܝܢܰܢ <EOS> ܘܶܐܢ ܚܰܝܺܝܢܰܢ ܗܳܟ݂ܺܝܠ ܁ ܘܶܐܢ ܡܳܝܬ݁ܺܝܢܰܢ <EOS> ܕ݁ܡܳܪܰܢ ܚܢܰܢ<EOS><EOS>ܡܶܛܽܠ ܗܳܢܳܐ ܐܳܦ݂ ܡܫܺܝܚܳܐ ܡܺܝܬ݂ ܘܰܚܝܳܐ ܁ ܘܩܳܡ ܕ݁ܗܽܘ ܢܶܗܘܶܐ<EOS>ܡܳܪܝܳܐ ܠܡܺܝܬ݂ܶܐ̈ ܘܰܠܚܰܝܶܐ̈ <EOS>ܐܰܢ̱ܬ݁ ܕ݁ܶܝܢ <EOS> ܡܳܢܳܐ ܕ݁ܳܐܶܢ ܐܰܢ̱ܬ݁ ܠܰܐܚܽܘܟ݂ <EOS> ܐܰܘ ܐܳܦ݂<EOS>ܐܰܢ̱ܬ݁ <EOS> ܠܡܳܢܳܐ ܫܳܐܶܛ ܐܰܢ̱ܬ݁ ܠܰܐܚܽܘܟ݂ <EOS> ܟ݁ܽܠܰܢ ܓ݁ܶܝܪ ܥܬ݂ܺܝܕ݂ܺܝܢܰܢ ܠܰܡܩܳܡ ܩܕ݂ܳܡ<EOS>ܒ݁ܺܝܡ ܕ݁ܰܡܫܺܝܚܳܐ <EOS>ܐܰܝܟ݂ ܕ݁ܰܟ݂ܬ݂ܺܝܒ݂ <EOS> ܕ݁ܚܰܝ ܐ̱ܢܳܐ ܐܳܡܰܪ ܡܳܪܝܳܐ ܕ݁ܠܺܝ<EOS>ܬ݁ܶܟ݁ܽܘܦ݂ ܟ݁ܽܠ ܒ݁ܪܽܘܟ݂ ܇ ܘܠܺܝ ܢܰܘܕ݁ܶܐ ܟ݁ܽܠ ܠܶܫܳܢ <EOS>ܡܳܕ݂ܶܝܢ ܟ݁ܽܠ ܐ̱ܢܳܫ ܡܶܢܰܢ ܦ݁ܶܬ݂ܓ݂ܳܡܳܐ ܚܠܳܦ݂ ܢܰܦ݂ܫܶܗ ܝܳܗܶܒ݂<EOS>ܠܰܐܠܳܗܳܐ <EOS>ܠܳܐ ܡܶܟ݁ܺܝܠ ܢܕ݂ܽܘܢ ܚܰܕ݂ ܠܚܰܕ݂ <EOS> ܐܶܠܳܐ ܗܳܕ݂ܶܐ ܕ݁ܽܘܢܘ<EOS>ܝܰܬ݁ܺܝܪܳܐܝܺܬ݂ ܕ݁ܬ݂ܽܘܩܰܠܬ݂ܳܐ ܠܰܐܚܽܘܟ݂ ܠܳܐ ܬ݁ܣܺܝܡ <EOS>ܝܳܕ݂ܰܥ ܐ̱ܢܳܐ ܓ݁ܶܝܪ ܁ ܘܰܡܦ݁ܳܣ ܐ̱ܢܳܐ ܒ݁ܡܳܪܝܳܐ ܝܶܫܽܘܥ<EOS>ܕ݁ܡܶܕ݁ܶܡ ܕ݁ܰܡܣܰܝܰܒ݂ ܡܶܢ ܠܘܳܬ݂ܶܗ <EOS> ܠܰܝܬ݁ <EOS> ܐܶܠܳܐ ܠܰܐܝܢܳܐ ܕ݁ܪܳܢܶܐ ܥܰܠ ܡܶܕ݁ܶܡ<EOS>ܕ݁ܰܛܡܰܐ ܠܗܰܘ ܗ̱ܽܘ ܒ݁ܰܠܚܽܘܕ݂ ܛܡܰܐ <EOS>ܐܶܢ ܕ݁ܶܝܢ ܡܶܛܽܠ ܡܶܐܟ݂ܽܘܠܬ݁ܳܐ ܡܥܺܝܩ ܐܰܢ̱ܬ݁ ܠܰܐܚܽܘܟ݂ ܠܳܐ<EOS>ܗ̱ܘܳܐ ܒ݁ܚܽܘܒ݁ܳܐ ܡܗܰܠܶܟ݂ ܐܰܢ̱ܬ݁ <EOS> ܠܳܐ ܬ݁ܰܘܒ݁ܶܕ݂ ܒ݁ܡܶܐܟ݂ܽܘܠܬ݁ܳܟ݂ ܠܗܰܘ ܕ݁ܡܶܛܽܠܳܬ݂ܶܗ<EOS>ܡܺܝܬ݂ ܡܫܺܝܚܳܐ <EOS>ܘܠܳܐ ܬ݁ܶܬ݂ܓ݁ܰܕ݁ܰܦ݂ ܛܳܒ݂ܬ݂ܰܢ <EOS>ܡܰܠܟ݁ܽܘܬ݂ܶܗ ܓ݁ܶܝܪ ܕ݁ܰܐܠܳܗܳܐ ܠܳܐ ܗ̱ܘܳܬ݂ ܡܶܐܟ݂ܠܳܐ ܘܡܰܫܬ݁ܝܳܐ<EOS>܇ ܐܶܠܳܐ ܟ݁ܺܐܢܽܘܬ݂ܳܐ ܘܰܫܠܳܡܳܐ <EOS> ܘܚܰܕ݂ܽܘܬ݂ܳܐ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS>ܡܰܢ ܕ݁ܰܒ݂ܗܳܠܶܝܢ ܓ݁ܶܝܪ ܡܫܰܡܶܫ ܠܰܡܫܺܝܚܳܐ ܫܳܦ݂ܰܪ ܠܰܐܠܳܗܳܐ ܇<EOS>ܘܰܩܕ݂ܳܡ ܒ݁ܢܰܝܢܳܫܳܐ̈ ܒ݁ܩܶܐ <EOS>ܗܳܫܳܐ ܒ݁ܳܬ݂ܰܪ ܫܠܳܡܳܐ ܢܶܪܗܰܛ <EOS> ܘܒ݂ܳܬ݂ܰܪ ܒ݁ܶܢܝܳܢܳܐ <EOS> ܚܰܕ݂<EOS>ܕ݁ܚܰܕ݂ <EOS>ܘܠܳܐ ܡܶܛܽܠ ܡܶܐܟ݂ܽܘܠܬ݁ܳܐ ܢܶܫܪܶܐ ܥܒ݂ܳܕ݂ܶܐ̈ ܕ݁ܰܐܠܳܗܳܐ <EOS>ܟ݁ܽܠܡܶܕ݁ܶܡ ܓ݁ܶܝܪ ܕ݁ܟ݂ܶܐ ܗ̱ܘ <EOS> ܐܶܠܳܐ ܒ݁ܺܝܫ ܗ̱ܽܘ ܠܒ݂ܰܪܢܳܫܳܐ ܕ݁ܰܒ݂ܬ݂ܽܘܩܰܠܬ݂ܳܐ<EOS>ܐܳܟ݂ܶܠ <EOS>ܫܰܦ݁ܺܝܪ ܗ̱ܽܘ ܕ݁ܠܳܐ ܢܶܐܟ݂ܽܘܠ ܒ݁ܶܣܪܳܐ ܁ ܘܠܳܐ ܢܶܫܬ݁ܶܐ ܚܰܡܪܳܐ <EOS>ܘܠܳܐ ܡܶܕ݁ܶܡ ܕ݁ܡܶܬ݁ܬ݁ܩܶܠ ܒ݁ܶܗ ܐܰܚܽܘܢ <EOS>ܐܰܢ̱ܬ݁ ܕ݁ܺܐܝܬ݂ ܒ݁ܳܟ݂ ܗܰܝܡܳܢܽܘܬ݂ܳܐ ܒ݁ܢܰܦ݂ܫܳܟ݂ ܐܰܚܽܘܕ݂ܶܝܗ<EOS>ܩܕ݂ܳܡ ܐܰܠܳܗܳܐ <EOS> ܛܽܘܒ݂ܰܘܗ̱ܝ ܠܡܰܢ ܕ݁ܠܳܐ ܕ݁ܳܢ ܢܰܦ݂ܫܶܗ ܒ݁ܡܶܕ݁ܶܡ ܕ݁ܰܦ݂ܪܰܫ <EOS>ܐܰܝܢܳܐ ܓ݁ܶܝܪ ܕ݁ܡܶܬ݂ܦ݁ܰܠܰܓ݂ ܘܳܐܟ݂ܶܠ ܐܶܬ݂ܚܰܝܰܒ݂ ܠܶܗ ܇ ܡܶܛܽܠ<EOS>ܕ݁ܠܰܘ ܒ݁ܗܰܝܡܳܢܽܘܬ݂ܳܐ <EOS> ܟ݁ܽܠ ܡܶܕ݁ܶܡ ܓ݁ܶܝܪ ܕ݁ܠܳܐ ܗ̱ܘܳܐ ܡܶܢ ܗܰܝܡܳܢܽܘܬ݂ܳܐ ܚܛܺܝܬ݂ܳܐ<EOS>ܗܽܘ<EOS>ܚܰܝܳܒ݂ܺܝܢܰܢ ܗܳܟ݂ܺܝܠ ܚܢܰܢ ܚܰܝܠܬ݂ܳܢܶܐ̈ ܕ݁ܟ݂ܽܘܪܗܳܢܳܐ<EOS>ܕ݁ܰܡܚܺܝܠܶܐ̈ ܢܶܫܩܽܘܠ ܇ ܘܠܳܐ ܠܢܰܦ݂ܫܰܢ ܢܶܫܦ݁ܰܪ <EOS>ܐܶܠܳܐ ܐ̱ܢܳܫ ܡܶܢܰܢ ܠܩܰܪܺܝܒ݂ܶܗ ܢܶܫܦ݁ܰܪ ܒ݁ܛܳܒ݂ܳܬ݂ܳܐ̈ ܇ ܐܰܝܟ݂<EOS>ܕ݁ܰܠܒ݂ܶܢܝܳܢܳܐ <EOS>ܡܶܛܽܠ ܕ݁ܳܐܦ݂ ܡܫܺܝܚܳܐ ܠܳܐ ܗ̱ܘܳܐ ܠܢܰܦ݂ܫܶܗ ܫܦ݂ܰܪ ܐܶܠܳܐ ܐܰܝܟ݂<EOS>ܕ݁ܰܟ݂ܬ݂ܺܝܒ݂ <EOS> ܕ݁ܚܶܣܕ݁ܳܐ ܕ݁ܰܡܚܰܣܕ݂ܳܢܰܝܟ݁̈ ܢܦ݂ܰܠ ܥܠܰܝ <EOS>ܟ݁ܽܠ ܡܶܕ݁ܶܡ ܓ݁ܶܝܪ ܕ݁ܡܶܢ ܩܕ݂ܺܝܡ ܐܶܬ݂ܟ݁ܬ݂ܶܒ݂ ܠܝܽܘܠܦ݁ܳܢܳܐ ܗܽܘ<EOS>ܕ݁ܺܝܠܰܢ ܐܶܬ݂ܟ݁ܬ݂ܶܒ݂ <EOS> ܕ݁ܒ݂ܰܡܣܰܝܒ݁ܪܳܢܽܘܬ݂ܳܐ ܁ ܘܰܒ݂ܒ݂ܽܘܝܳܐܳܐ ܕ݁ܰܟ݂ܬ݂ܳܒ݂ܶܐ̈ <EOS>ܣܰܒ݂ܪܳܐ ܢܶܗܘܶܐ ܠܰܢ <EOS>ܐܰܠܳܗܳܐ ܕ݁ܶܝܢ ܕ݁ܰܡܣܰܝܒ݁ܪܳܢܽܘܬ݂ܳܐ ܘܰܕ݂ܒ݂ܽܘܝܳܐܳܐ ܢܶܬ݁ܶܠ<EOS>ܠܟ݂ܽܘܢ ܕ݁ܫܰܘܝܽܘܬ݂ܳܐ ܬ݁ܶܬ݂ܚܰܫܒ݂ܽܘܢ ܁ ܚܰܕ݂ ܥܰܠ ܚܰܕ݂ <EOS> ܒ݁ܝܶܫܽܘܥ ܡܫܺܝܚܳܐ <EOS>ܕ݁ܰܒ݂ܚܰܕ݂ ܪܶܥܝܳܢ ܘܰܒ݂ܚܰܕ݂ ܦ݁ܽܘܡ ܬ݁ܫܰܒ݁ܚܽܘܢ ܠܰܐܠܳܗܳܐ ܇<EOS>ܐܰܒ݂ܽܘܗ̱ܝ ܕ݁ܡܳܪܰܢ ܝܶܫܽܘܥ ܡܫܺܝܚܳܐ <EOS>ܡܶܛܽܠ ܗܳܕ݂ܶܐ ܗܘܰܘ ܡܩܰܪܒ݂ܺܝܢ ܘܛܳܥܢܺܝܢ ܠܰܚܕ݂ܳܕ݂ܶܐ̈ ܐܰܝܟ݁ܰܢܳܐ<EOS>ܕ݁ܳܐܦ݂ ܡܫܺܝܚܳܐ ܩܰܪܶܒ݂ܟ݂ܽܘܢ ܠܬ݂ܶܫܒ݁ܽܘܚܬ݁ܶܗ ܕ݁ܰܐܠܳܗܳܐ<EOS>ܐܳܡܰܪ ܐ̱ܢܳܐ ܕ݁ܶܝܢ ܕ݁ܝܶܫܽܘܥ ܡܫܺܝܚܳܐ ܫܰܡܶܫ ܓ݁ܙܽܘܪܬ݁ܳܐ ܇ ܚܠܳܦ݂<EOS>ܫܪܳܪܶܗ ܕ݁ܰܐܠܳܗܳܐ <EOS> ܐܰܝܟ݁ܰܢܳܐ ܕ݁ܢܰܫܰܪ ܡܽܘܠܟ݁ܳܢܳܐ ܕ݁ܰܐܒ݂ܳܗܳܬ݂ܳܐ̈ <EOS>ܘܥܰܡ̱ܡܶܐ̈ ܢܫܰܒ݁ܚܽܘܢ ܠܰܐܠܳܗܳܐ ܚܠܳܦ݂ ܪܰܚܡܶܐ̈ ܕ݁ܰܗܘܰܘ ܥܠܰܝܗܽܘܢ <EOS>ܐܰܝܟ݂ ܕ݁ܰܟ݂ܬ݂ܺܝܒ݂ ܕ݁ܰܐܘܕ݁ܶܐ ܠܳܟ݂ ܒ݁ܥܰܡ̱ܡܶܐ̈ <EOS> ܘܠܰܫܡܳܟ݂ ܐܶܙܰܡܰܪ <EOS>ܘܬ݂ܽܘܒ݂ ܐܶܡܰܪ ܐܶܬ݂ܒ݁ܰܣ̱ܡܘ ܥܰܡ̱ܡܶܐ̈ ܥܰܡ ܥܰܡܶܗ <EOS>ܘܬ݂ܽܘܒ݂ ܐܶܡܰܪ ܫܰܒ݁ܰܚܘ ܠܡܳܪܝܳܐ ܟ݁ܽܠܟ݂ܽܘܢ ܥܰܡ̱ܡܶܐ̈ <EOS>ܫܰܒ݁ܚܳܝܗ̱ܝ̈ ܟ݁ܽܠܗܶܝܢ ܐܶܡܘܳܬ݂ܳܐ̈ <EOS>ܘܬ݂ܽܘܒ݂ ܐܶܫܰܥܝܳܐ ܐܶܡܰܪ ܕ݁ܢܶܗܘܶܐ ܥܶܩܳܪܳܐ ܠܺܐܝܫܰܝ <EOS> ܘܡܰܢ<EOS>ܕ݁ܰܢܩܽܘܡ ܢܶܗܘܶܐ ܪܺܫܳܐ ܠܥܰܡ̱ܡܶܐ̈ <EOS> ܘܰܥܠܰܘܗ̱ܝ ܢܣܰܒ݁ܪܽܘܢ ܥܰܡ̱ܡܶܐ̈ <EOS>ܐܰܠܳܗܳܐ ܕ݁ܶܝܢ ܕ݁ܣܰܒ݂ܪܳܐ ܢܶܡܠܶܝܟ݂ܽܘܢ ܟ݁ܽܠܳܗ ܚܰܕ݂ܽܘܬ݂ܳܐ<EOS>ܘܰܫܠܳܡܳܐ ܒ݁ܗܰܝܡܳܢܽܘܬ݂ܳܐ <EOS> ܕ݁ܬ݂ܶܬ݂ܝܰܬ݁ܪܽܘܢ ܒ݁ܣܰܒ݂ܪܶܗ <EOS> ܒ݁ܚܰܝܠܳܐ ܕ݁ܪܽܘܚܳܐ<EOS>ܕ݁ܩܽܘܕ݂ܫܳܐ <EOS>ܡܦ݁ܳܣ ܐ̱ܢܳܐ ܕ݁ܶܝܢ ܐܳܦ݂ ܐܶܢܳܐ ܥܠܰܝܟ݁ܽܘܢ ܐܰܚܰܝ̈ ܕ݁ܳܐܦ݂<EOS>ܐܰܢ̱ܬ݁ܽܘܢ ܡܠܶܝܢ ܐܢ̱ܬ݁ܽܘܢ ܗ̱ܽܘ ܛܳܒ݂ܬ݂ܳܐ ܇ ܘܰܡܫܰܡܠܶܝܬ݁ܽܘܢ ܒ݁ܟ݂ܽܠܳܗ ܝܺܕ݂ܰܥܬ݂ܳܐ ܇<EOS>ܘܡܶܫܟ݁ܚܺܝܢ ܐܢ̱ܬ݁ܽܘܢ ܐܳܦ݂ ܠܰܐ̱ܚܪܳܢܶܐ̈ ܠܡܰܪܬ݁ܳܝܽܘ <EOS>ܩܰܠܺܝܠ ܕ݁ܶܝܢ ܡܰܪܳܚܳܐܝܺܬ݂ ܟ݁ܶܬ݂ܒ݁ܶܬ݂ ܠܟ݂ܽܘܢ ܐܰܚܰܝ̈<EOS>ܐܰܝܟ݁ܰܢܳܐ ܕ݁ܰܐܥ̱ܗܶܕ݂ܟ݂ܽܘܢ ܒ݁ܛܰܝܒ݁ܽܘܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܺܝ ܡܶܢ ܐܰܠܳܗܳܐ ܇<EOS>ܕ݁ܶܐܗܘܶܐ ܡܫܰܡܫܳܢܳܐ ܠܝܶܫܽܘܥ ܡܫܺܝܚܳܐ ܒ݁ܥܰܡ̱ܡܶܐ̈ <EOS> ܘܶܐܦ݂ܠܽܘܚ<EOS>ܠܶܐܘܰܢܓ݁ܶܠܺܝܳܘܢ ܕ݁ܰܐܠܳܗܳܐ <EOS> ܕ݁ܢܶܗܘܶܐ ܩܽܘܪܒ݁ܳܢܳܐ ܕ݁ܥܰܡ̱ܡܶܐ̈ <EOS> ܡܩܰܒ݁ܰܠ ܘܰܡܩܰܕ݁ܰܫ<EOS>ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS>ܐܺܝܬ݂ ܠܺܝ ܗܳܟ݂ܺܝܠ ܫܽܘܒ݂ܗܳܪܳܐ ܒ݁ܝܶܫܽܘܥ ܡܫܺܝܚܳܐ ܠܘܳܬ݂ ܐܰܠܳܗܳܐ<EOS><EOS>ܠܳܐ ܓ݁ܶܝܪ ܡܰܡܪܰܚ ܐ̱ܢܳܐ ܕ݁ܺܐܡܰܪ ܡܶܕ݁ܶܡ ܕ݁ܠܳܐ ܣܥܰܪ ܒ݁ܺܐܝܕ݂ܰܝ̈<EOS>ܡܫܺܝܚܳܐ <EOS> ܠܡܰܫܡܥܳܐ ܕ݁ܥܰܡ̱ܡܶܐ̈ ܇ ܒ݁ܡܶܠܬ݂ܳܐ ܘܒ݂ܰܥܒ݂ܳܕ݂ܶܐ̈ <EOS>ܒ݁ܚܰܝܠܳܐ ܕ݁ܳܐܬ݂ܘܳܬ݂ܳܐ̈ ܘܰܕ݁ܬ݂ܶܕ݂ܡܪܳܬ݂ܳܐ̈ <EOS> ܘܰܒ݂ܚܰܝܠܳܐ<EOS>ܕ݁ܪܽܘܚܶܗ ܕ݁ܰܐܠܳܗܳܐ <EOS> ܐܰܝܟ݁ܰܢܳܐ ܕ݁ܡܶܢ ܐܽܘܪܺܫܠܶܡ ܐܶܬ݂ܟ݁ܪܶܟ݂ ܥܕ݂ܰܡܳܐ ܠܺܐܠܽܘܪܺܝܩܳܘܢ<EOS>ܘܶܐܡܰܠܶܐ ܣܒ݂ܰܪܬ݂ܶܗ ܕ݁ܰܡܫܺܝܚܳܐ <EOS>ܟ݁ܰܕ݂ ܡܶܬ݂ܚܰܦ݁ܰܛ ܐ̱ܢܳܐ ܐܶܣܰܒ݁ܰܪ ܇ ܠܳܐ ܟ݁ܰܪ ܕ݁ܶܐܬ݂ܩܪܺܝ ܫܡܶܗ<EOS>ܕ݁ܰܡܫܺܝܚܳܐ ܕ݁ܠܳܐ ܐܶܒ݂ܢܶܐ ܥܰܠ ܫܶܬ݂ܶܐܣܬ݁ܳܐ ܢܽܘܟ݂ܪܳܝܬ݁ܳ<EOS>ܐܶܠܳܐ ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ <EOS> ܕ݁ܰܐܝܠܶܝܢ ܕ݁ܠܳܐ ܐܶܬ݂ܶܐܡܰܪ<EOS>ܠܗܽܘܢ ܥܠܰܘܗ̱ܝ ܢܶܚܙܽܘܢܶܗ ܘܰܐܝܠܶܝܢ ܕ݁ܠܳܐ ܫܡܰܥܘ ܢܶܬ݁ܛܦ݁ܺܝܣܽܘܢ <EOS>ܡܶܛܽܠ ܗܳܢܳܐ ܐܶܬ݁ܬ݁ܰܟ݂ܣܶܬ݂ ܙܰܒ݂ܢܺܝܢ̈ ܣܰܓ݁ܺܝܳܐܢ̈ <EOS> ܕ݁ܺܐܬ݂ܶܐ<EOS>ܠܘܳܬ݂ܟ݂ܽܘܢ <EOS>ܗܳܫܳܐ ܕ݁ܶܝܢ ܡܶܛܽܠ ܕ݁ܕ݂ܽܘܟ݁ܳܐ ܠܰܝܬ݁ ܠܺܝ ܒ݁ܗܳܠܶܝܢ<EOS>ܐܰܬ݂ܪܰܘܳܬ݂ܳܐ̈ ܇ ܘܰܣܘܶܐ ܗ̱ܘܺܝܬ݂ ܡܶܢ ܩܕ݂ܳܡ ܫܢܰܝܳܐ̈ ܣܰܓ݁ܺܝܳܐܬ݂ܳܐ̈ <EOS> ܕ݁ܺܐܬ݂ܶܐ<EOS>ܠܘܳܬ݂ܟ݂ܽܘܢ<EOS>ܡܳܐ ܕ݁ܳܐܙܶܠ ܐ̱ܢܳܐ ܠܰܐܣܦ݁ܰܢܺܝܰܐ ܇ ܡܣܰܒ݁ܰܪ ܐ̱ܢܳܐ ܕ݁ܺܐܬ݂ܶܐ<EOS>ܘܶܐܚܙܶܝܟ݂ܽܘܢ ܇ ܘܰܐܢ̱ܬ݁ܽܘܢ ܬ݁ܠܰܘܽܘܢܳܢܝ ܠܬ݂ܰܡܳܢ <EOS> ܡܳܐ ܕ݁ܩܰܠܺܝܠ ܡܶܢ ܣܰܓ݁ܺܝ<EOS>ܐܶܬ݂ܒ݁ܰܣܡܶܬ݂ ܒ݁ܰܚܙܳܬ݂ܟ݂ܽܘܢ <EOS>ܗܳܫܳܐ ܕ݁ܶܝܢ ܐܳܙܶܠ ܐ̱ܢܳܐ ܠܽܐܘܪܺܫܠܶܡ ܕ݁ܶܐܫܰܡܶܫ ܠܩܰܕ݁ܺܝܫܶܐ̈<EOS><EOS>ܨܒ݂ܰܘ ܓ݁ܶܝܪ ܗܳܠܶܝܢ ܕ݁ܰܒ݂ܡܰܩܶܕ݂ܳܘܢܺܝܰܐ <EOS> ܘܒ݂ܰܐܟ݂ܰܐܺܝܰܐ<EOS>ܕ݁ܫܰܘܬ݁ܳܦ݂ܽܘܬ݂ܳܐ ܬ݁ܶܗܘܶܐ ܠܗܽܘܢ ܥܰܡ ܡܶܣܟ݁ܺܢܶܐ̈ ܩܰܕ݁ܺܝܫܶܐ̈ ܕ݁ܺܐܝܬ݂ ܒ݁ܽܐܘܪܺܫܠܶܡ<EOS><EOS>ܨܒ݂ܰܘ ܡܶܛܽܠ ܕ݁ܳܐܦ݂ ܚܰܝܳܒ݂ܺܝܢ ܠܗܽܘܢ <EOS> ܐܶܢ ܓ݁ܶܝܪ ܒ݁ܰܕ݂ܪܽܘܚ<EOS>ܐܶܫܬ݁ܰܘܬ݁ܰܦ݂ܘ ܥܰܡܗܽܘܢ ܥܰܡ̱ܡܶܐ̈ ܚܰܝܳܒ݂ܺܝܢ ܐܶܢܽܘܢ ܕ݁ܳܐܦ݂ ܒ݁ܕ݂ܰܒ݂ܣܰܪ ܢܫܰܡܫܽܘܢ<EOS>ܐܶܢܽܘܢ <EOS>ܗܳܕ݂ܶܐ ܗܳܟ݂ܺܝܠ ܡܳܐ ܕ݁ܓ݂ܰܡܪܶܬ݂ <EOS> ܘܚܰܬ݁ܡܶܬ݂ ܠܗܽܘܢ ܐܳܕ݂ܫܳܐ<EOS>ܗܳܢܳܐ ܥܳܒ݂ܰܪ ܐ̱ܢܳܐ ܥܠܰܝܟ݁ܽܘܢ ܠܰܐܣܦ݁ܰܢܺܝܰܐ <EOS>ܝܳܕ݂ܰܥ ܐ̱ܢܳܐ ܕ݁ܶܝܢ <EOS> ܕ݁ܶܐܡܰܬ݂ܝ ܕ݁ܳܐܬ݂ܶܐ ܐ̱ܢܳܐ ܠܘܳܬ݂ܟ݂ܽܘܢ<EOS>ܒ݁ܡܽܘܠܳܝܳܐ ܗܽܘ ܕ݁ܒ݂ܽܘܪܟ݁ܬ݂ܳܐ ܕ݁ܶܐܘܰܢܓ݁ܶܠܺܝܳܘܢ ܕ݁ܰܡܫܺܝܚܳܐ <EOS> ܐܳܬ݂ܶܐ ܐ̱ܢܳܐ<EOS>ܒ݁ܳܥܶܐ ܐ̱ܢܳܐ ܕ݁ܶܝܢ ܡܶܢܟ݂ܽܘܢ ܐܰܚܰܝ̈ ܁ ܒ݁ܡܳܪܰܢ ܝܶܫܽܘܥ ܡܫܺܝܚܳܐ<EOS><EOS> ܘܰܒ݂ܚܽܘܒ݁ܳܐ ܕ݁ܪܽܘܚܳܐ ܕ݁ܬ݂ܶܥܡܠܽܘܢ ܥܰܡܝ ܒ݁ܰܨܠܽܘܬ݂ܳܐ ܕ݁ܰܚܠܳܦ݂ܰܝ ܠܘܳܬ݂ ܐܰܠܳܗܳܐ<EOS>܇<EOS>ܕ݁ܶܐܬ݂ܦ݁ܰܨܶܐ ܡܶܢ ܐܰܝܠܶܝܢ ܕ݁ܠܳܐ ܡܶܬ݁ܛܦ݁ܺܝܣܺܝܢ ܕ݁ܒ݂ܺܝܗܽܘܕ݂ <EOS>ܘܬ݂ܶܫܡܶܫܬ݁ܳܐ ܕ݁ܡܰܘܒ݁ܶܠ ܐ̱ܢܳܐ ܠܩܰܕ݁ܺܝܫܶܐ̈ ܕ݁ܒ݂ܽܐܘܪܺܫܠܶܡ ܬ݁ܶܬ݂ܩܰܒ݁ܰܠ ܫܰܦ݁ܺܝܪ<EOS>܇<EOS>ܘܺܐܬ݂ܶܐ ܠܘܳܬ݂ܟ݂ܽܘܢ ܒ݁ܚܰܕ݂ܽܘܬ݂ܳܐ ܒ݁ܨܶܒ݂ܝܳܢܶܗ ܕ݁ܰܐܠܳܗܳܐ<EOS>ܘܶܐܬ݁ܬ݁ܢܺܝܚ ܥܰܡܟ݂ܽܘܢ <EOS>ܐܰܠܳܗܳܐ ܕ݁ܶܝܢ ܕ݁ܰܫܠܳܡܳܐ ܢܶܗܘܶܐ ܥܰܡ ܟ݁ܽܠܟ݂ܽܘܢ ܐܰܡܺܝܢ<EOS>ܡܰܓ݂ܥܶܠ ܐ̱ܢܳܐ ܠܟ݂ܽܘܢ ܕ݁ܶܝܢ ܠܦ݂ܽܘܒ݂ܺܐ ܚܳܬ݂ܰܢ ܕ݁ܺܐܝܬ݂ܶܝܗ<EOS>ܡܫܰܡܫܳܢܺܝܬ݂ܳܐ ܕ݁ܥܺܕ̱݁ܬ݁ܳܐ ܕ݁ܩܶܢܟ݂ܪܶܐܘܳܣ <EOS>ܕ݁ܰܬ݂ܩܰܒ݁ܠܽܘܢܳܗ ܒ݁ܡܳܪܰܢ <EOS> ܐܰܝܟ݂ ܕ݁ܙܳܕ݂ܶܩ ܠܩܰܕ݁ܺܝܫܶܐ̈ <EOS>ܘܰܒ݂ܟ݂ܽܠ ܨܒ݂ܽܘ ܕ݁ܒ݂ܳܥܝܳܐ ܡܶܢܟ݂ܽܘܢ ܬ݁ܩܽܘܡܽܘܢ ܠܳܗ <EOS> ܡܶܛܽܠ ܕ݁ܳܐܦ݂ ܗܺܝ ܩܳܝܽܘܡܬ݁ܳܐ<EOS>ܗܘܳܬ݂ ܠܣܰܓ݁ܺܝܶܐܐ̈ <EOS> ܐܳܦ݂ ܠܺܝ<EOS>ܫܰܐܠܘ ܒ݁ܰܫܠܳܡܳܐ ܕ݁ܰܦ݁ܪܺܝܣܩܶܠܰܐ ܘܕ݂ܰܐܩܶܠܰܣ ܦ݁ܳܠܚܶܐ̈ ܕ݁ܥܰܡܝ<EOS>ܒ݁ܝܶܫܽܘܥ ܡܫܺܝܚܳܐ <EOS>ܕ݁ܗܶܢܽܘܢ ܗܳܠܶܝܢ ܚܠܳܦ݂ ܢܰܦ݂ܫܝ ܨܰܘܪܰܝܗܽܘܢ̈ ܝܰܗ̱ܒ݂ܘ <EOS> ܘܠܳܐ ܗ̱ܘܳܐ<EOS>ܐܶܢܳܐ ܒ݁ܰܠܚܽܘܕ݂ܰܝ ܡܰܘܕ݁ܶܐ ܐ̱ܢܳܐ ܠܗܽܘܢ ܐܶܠܳܐ ܐܳܦ݂ ܟ݁ܽܠܗܶܝܢ ܥܺܕ݂ܳܬ݂ܳܐ̈ <EOS>ܕ݁ܥܰܡ̱ܡܶܐ̈ <EOS>ܘܗܰܒ݂ܘ ܫܠܳܡܳܐ ܠܥܺܕ̱݁ܬ݁ܳܐ ܕ݁ܺܐܝܬ݂ ܒ݁ܒ݂ܰܝܬ݁ܗܽܘܢ ܫܰܐܠܘ<EOS>ܒ݁ܰܫܠܳܡܳܐ ܕ݁ܶܐܦ݁ܶܢܶܛܳܘܣ ܚܰܒ݁ܺܝܒ݂ܝ <EOS> ܐܰܝܢܳܐ ܕ݁ܺܐܝܬ݂ܰܘܗ̱ܝ ܪܺܫܺܝܬ݂ܳܐ ܕ݁ܰܐܟ݂ܰܐܺܝܰܐ<EOS>ܒ݁ܰܡܫܺܝܚܳܐ<EOS>ܫܰܐܠܘ ܒ݁ܰܫܠܳܡܳܐ ܕ݁ܡܰܪܺܝܰܐ <EOS> ܐܰܝܕ݂ܳܐ ܕ݁ܣܰܓ݁ܺܝ ܠܶܐܝܰܬ݂ ܒ݁ܟ݂ܽܘܢ<EOS>ܫܰܐܠܘ ܒ݁ܰܫܠܳܡܳܐ ܕ݁ܰܐܢܕ݁ܪܳܘܢܺܝܩܳܘܣ <EOS> ܘܰܕ݂ܝܽܘܢܺܝܰܐ ܐ̱ܚܝܳܢܰܝ̈ <EOS>ܕ݁ܰܗܘܰܘ ܫܒ݂ܰܝܳܐ̈ ܥܰܡܝ ܘܺܝܕ݂ܺܝܥܺܝܢ ܐܶܢܽܘܢ ܒ݁ܰܫܠܺܝܚܶܐ̈ <EOS> ܘܒ݂ܰܡܫܺܝܚܳܐ ܩܕ݂ܳܡܰܝ<EOS>ܗܘܰܘ<EOS>ܫܰܐܠܘ ܒ݁ܰܫܠܳܡܳܐ ܕ݁ܰܐܡܦ݁ܠܺܝܳܘܣ ܚܰܒ݁ܺܝܒ݂ܝ ܒ݁ܡܳܪܰܢ<EOS>ܫܰܐܠܘ ܒ݁ܰܫܠܳܡܳܐ ܕ݁ܽܐܘܪܒ݂ܰܢܳܘܣ <EOS> ܦ݁ܳܠܚܳܐ ܕ݁ܥܰܡܰܢ ܒ݁ܰܡܫܺܝܚܳܐ<EOS>ܘܕ݂ܶܐܣܛܰܟ݂ܽܘܣ ܚܰܒ݁ܺܝܒ݂ܝ<EOS>ܫܰܐܠܘ ܒ݁ܰܫܠܳܡܳܐ ܕ݁ܰܐܦ݁ܶܠܺܐ ܓ݁ܰܒ݂ܝܳܐ ܒ݁ܡܳܪܰܢ ܫܰܐܠܘ<EOS>ܒ݁ܰܫܠܳܡܳܐ ܕ݁ܰܒ݂ܢܰܝ̈ ܒ݁ܰܝܬ݁ܶܗ ܕ݁ܰܐܪܺܣܛܳܒ݂ܽܘܠܳܘܣ<EOS>ܫܰܐܠܘ ܒ݁ܰܫܠܳܡܳܐ ܕ݁ܗܶܪܳܘܕ݂ܺܝܳܘܢ ܐ̱ܚܝܳܢܝ ܫܰܐܠܘ ܒ݁ܰܫܠܳܡܳܐ<EOS>ܕ݁ܰܒ݂ܢܰܝ̈ ܒ݁ܰܝܬ݁ܶܗ ܕ݁ܢܰܪܩܺܣܳܘܣ <EOS> ܐܰܝܠܶܝܢ ܕ݁ܺܐܝܬ݂ܰܝܗܽܘܢ ܒ݁ܡܳܪܰܢ <EOS>ܫܰܐܠܘ ܒ݁ܰܫܠܳܡܳܐ ܕ݁ܰܛܪܽܘܦ݂ܶܢܰܐ ܘܕ݂ܰܛܪܽܘܦ݂ܳܣܰܐ <EOS> ܕ݁ܠܺܐܝܶܝܢ̈<EOS>ܒ݁ܡܳܪܰܢ ܫܰܐܠܘ ܒ݁ܰܫܠܳܡܳܐ ܕ݁ܦ݁ܶܪܣܺܣ ܚܰܒ݁ܺܝܒ݂ܬ݁ܝ <EOS> ܐܰܝܕ݂ܳܐ ܕ݁ܣܰܓ݁ܺܝ ܠܶܐܝܰܬ݂<EOS>ܒ݁ܡܳܪܰܢ<EOS>ܫܰܐܠܘ ܒ݁ܰܫܠܳܡܳܐ ܕ݁ܪܽܘܦ݂ܳܣ ܓ݁ܰܒ݂ܝܳܐ ܒ݁ܡܳܪܰܢ ܘܕ݂ܶܐܡܶܗ<EOS>ܕ݁ܺܝܠܶܗ ܘܕ݂ܺܝܠܝ<EOS>ܫܰܐܠܘ ܒ݁ܰܫܠܳܡܳܐ ܕ݁ܰܐܣܽܘܢܩܪܺܛܳܘܣ ܘܕ݂ܰܦ݂ܠܶܓ݂ܳܘܢ ܘܰܕ݂ܗܶܪܡܰܐ<EOS>ܘܰܕ݂ܦ݁ܰܛܪܳܒ݂ܰܐ ܘܰܕ݂ܗܶܪܡܺܐ ܘܕ݂ܰܐܚܶܐ̈ ܕ݁ܥܰܡܗܽܘܢ<EOS>ܫܰܐܠܘ ܒ݁ܰܫܠܳܡܳܐ ܕ݁ܦ݂ܺܝܠܳܠܳܓ݂ܳܘܣ ܘܰܕ݂ܝܽܘܠܺܝܰܐ ܘܰܕ݂ܢܺܐܪܳܘܣ<EOS>ܘܰܕ݂ܚܳܬ݂ܶܗ ܘܕ݂ܳܐܠܽܘܡܦ݁ܰܐ ܘܰܕ݂ܟ݂ܽܠܗܽܘܢ ܩܰܕ݁ܺܝܫܶܐ̈ ܕ݁ܥܰܡܗܽܘܢ<EOS>ܫܰܐܠܘ ܒ݁ܰܫܠܳܡܳܐ ܚܰܕ݂ ܕ݁ܚܰܕ݂ ܒ݁ܢܽܘܫܰܩܬ݁ܳܐ ܩܰܕ݁ܺܝܫܬ݁ܳܐ <EOS>ܫܳܐܠܳܢ̈ ܒ݁ܰܫܠܳܡܟ݂ܽܘܢ ܟ݁ܽܠܗܶܝܢ ܥܺܕ݂ܳܬ݂ܶܗ̈ ܕ݁ܰܡܫܺܝܚܳܐ<EOS>ܒ݁ܳܥܶܢܳܐ ܕ݁ܶܝܢ ܡܶܢܟ݂ܽܘܢ ܐܰܚܰܝ̈ ܕ݁ܬ݂ܶܙܕ݁ܰܗܪܽܘܢ ܡܶܢ ܐܰܝܠܶܝܢ<EOS>ܕ݁ܦ݂ܳܠܰܓ݂ܘܳܬ݂ܳܐ̈ ܘܡܰܟ݂ܫܽܘܠܶܐ̈ ܥܳܒ݂ܕ݁ܺܝܢ ܇ ܠܒ݂ܰܪ ܡܶܢ ܝܽܘܠܦ݁ܳܢܳܐ ܕ݁ܰܐܢ̱ܬ݁ܽܘܢ<EOS>ܝܺܠܶܦ݂ܬ݁ܽܘܢ ܇ ܕ݁ܬ݂ܶܬ݂ܪܰܚܩܽܘܢ ܠܟ݂ܽܘܢ ܡܶܢܗܽܘܢ <EOS>ܐܰܝܠܶܝܢ ܓ݁ܶܝܪ ܕ݁ܗܳܟ݂ܰܢܳܐ ܐܶܢܽܘܢ ܠܳܐ ܡܫܰܡܫܺܝܢ ܠܡܳܪܰܢ ܝܶܫܽܘܥ<EOS>ܡܫܺܝܚܳܐ <EOS> ܐܶܠܳܐ ܠܟ݂ܰܪܣܗܽܘܢ <EOS> ܘܰܒ݂ܡܶܠܶܐ̈ ܒ݁ܰܣܺܝܡܳܬ݂ܳܐ̈ ܘܰܒ݂ܒ݂ܽܘܪܟ݁ܳܬ݂ܳܐ̈ ܡܰܛܥܶܝܢ<EOS>ܠܶܒ݁ܰܘܳܬ݂ܳܐ̈ ܕ݁ܰܦ݂ܫܺܝܛܶܐ̈ <EOS>ܡܶܫܬ݁ܰܡܥܳܢܽܘܬ݂ܟ݂ܽܘܢ ܕ݁ܶܝܢ ܕ݁ܺܝܠܟ݂ܽܘܢ <EOS> ܠܟ݂ܽܠ ܒ݁ܰܪܢܳܫ<EOS>ܐܶܬ݂ܝܰܕ݂ܥܰܬ݂ <EOS> ܚܳܕ݂ܶܐ ܐ̱ܢܳܐ ܗܳܟ݂ܺܝܠ ܒ݁ܟ݂ܽܘܢ <EOS> ܘܨܳܒ݂ܶܐ ܐ̱ܢܳܐ ܕ݁ܬ݂ܶܗܘܽܘܢ<EOS>ܚܰܟ݁ܺܝܡܺܝܢ ܠܛܳܒ݂ܳܬ݂ܳܐ̈ <EOS> ܘܬ݂ܰܡܺܝܡܺܝܢ ܠܒ݂ܺܝܫܳܬ݂ܳܐ̈ <EOS>ܐܰܠܳܗܳܐ ܕ݁ܶܝܢ ܕ݁ܰܫܠܳܡܳܐ <EOS> ܢܶܫܚܩܺܝܘܗ̱ܝ ܒ݁ܰܥܓ݂ܰܠ ܠܣܳܛܳܢܳܐ<EOS>ܬ݁ܚܶܝܬ݂ ܪܶܓ݂ܠܰܝܟ݁ܽܘܢ̈ <EOS> ܛܰܝܒ݁ܽܘܬ݂ܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܬ݁ܶܗܘܶܐ ܥܰܡܟ݂ܽܘܢ<EOS>ܫܳܐܠܺܝܢ ܒ݁ܰܫܠܳܡܟ݂ܽܘܢ ܛܺܝܡܳܬ݂ܶܐܳܘܣ <EOS> ܦ݁ܳܠܚܳܐ ܕ݁ܥܰܡܝ<EOS>ܘܠܽܘܩܺܝܳܘܣ ܘܺܐܝܰܣܳܘܢ ܘܣܳܘܣܺܝܦ݁ܰܛܪܳܘܣ ܐ̱ܚܝܳܢܰܝ̈<EOS>ܫܳܐܶܠ ܐ̱ܢܳܐ ܒ݁ܰܫܠܳܡܟ݂ܽܘܢ ܁ ܐܶܢܳܐ ܛܶܪܛܺܝܳܘܣ <EOS> ܕ݁ܟ݂ܶܬ݂ܒ݁ܶܬ݂<EOS>ܐܶܓ݁ܰܪܬ݁ܳܐ ܒ݁ܡܳܪܰܢ<EOS>ܫܳܐܶܠ ܒ݁ܰܫܠܳܡܟ݂ܽܘܢ ܁ ܓ݁ܰܐܺܝܳܘܣ <EOS> ܡܩܰܒ݁ܠܳܢܝ ܘܰܕ݂ܟ݂ܽܠܳܗ<EOS>ܥܺܕ̱݁ܬ݁ܳܐ ܫܳܐܶܠ ܒ݁ܰܫܠܳܡܟ݂ܽܘܢ ܐܶܪܰܣܛܳܘܣ <EOS> ܪܰܒ݁ܰܝܬ݁ܳܐ ܕ݁ܰܡܕ݂ܺܝܢ̱ܬ݁ܳܐ<EOS>ܘܩܽܘܰܐܪܛܳܘܣ ܐܰܚܳܐ<EOS>ܠܰܐܠܳܗܳܐ ܕ݁ܶܝܢ <EOS> ܗܰܘ ܕ݁ܡܶܫܟ݁ܰܚ ܕ݁ܰܢܫܰܪܰܪܟ݂ܽܘܢ<EOS>ܒ݁ܶܐܘܰܢܓ݁ܶܠܺܝܳܘܢ ܕ݁ܺܝܠܝ ܇ ܗܰܘ ܕ݁ܶܐܬ݂ܟ݁ܪܶܙ ܥܰܠ ܝܶܫܽܘܥ ܡܫܺܝܚܳܐ ܒ݁ܓ݂ܶܠܝܳܢܳܐ<EOS>ܕ݁ܐ̱ܪܳܙܳܐ ܕ݁ܡܶܢ ܙܰܒ݂ܢܰܝ̈ ܥܳܠܡܶܐ̈ ܡܟ݂ܰܣܰܝ ܗ̱ܘܳܐ<EOS>ܐܶܬ݂ܓ݁ܠܺܝ ܕ݁ܶܝܢ ܒ݁ܙܰܒ݂ܢܳܐ ܗܳܢܳܐ ܒ݁ܝܰܕ݂ ܟ݁ܬ݂ܳܒ݂ܶܐ̈<EOS>ܕ݁ܰܢܒ݂ܺܝܶܐ̈ ܘܰܒ݂ܦ݂ܽܘܩܕ݁ܳܢܶܗ ܕ݁ܰܐܠܳܗܳܐ ܕ݁ܰܠܥܳܠܰܡ <EOS> ܐܶܬ݂ܺܝܕ݂ܰܥ ܠܟ݂ܽܠܗܽܘܢ<EOS>ܥܰܡ̱ܡܶܐ̈ ܠܡܰܫܡܥܳܐ ܕ݁ܗܰܝܡܳܢܽܘܬ݂ܳܐ <EOS>ܕ݁ܗܽܘܝܽܘ ܚܰܟ݁ܺܝܡܳܐ ܒ݁ܰܠܚܽܘܕ݂ܰܘܗ̱ܝ ܫܽܘܒ݂ܚܳܐ ܒ݁ܝܰܕ݂ ܝܶܫܽܘܥ<EOS>ܡܫܺܝܚܳܐ ܠܥܳܠܰܡܥܳܠܡܺܝܢ ܐܰܡܺܝܢ<EOS>ܛܰܝܒ݁ܽܘܬ݂ܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܥܰܡ ܟ݁ܽܠܟ݂ܽܘܢ <EOS> ܐܰܡܺܝܢ<EOS><EOS>