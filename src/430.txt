ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ<EOS> ܠܛ<EOS>ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ ܐܲܟܼܘܵܬܼܵܗ̇ ܕܛܵܒܼܬܵܐ<EOS> ܠܲܝܬܿ<EOS>ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ ܐܸܠܵܐ ܐܲܝܢܵܐ ܕܲܦܤܲܩ̣<EOS>ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ<EOS> ܘܠܲܝܬܿ ܕܐܸܫܟܲܚ ܢܤܲܝܒܲܪ<EOS>ܐܘܼ̈ܠܨܵܢܹܐ ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ<EOS>ܢܝܵܚܹ̈ܐ ܦܲܓܼܪ̈ܵܢܵܝܹܐ ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ<EOS> ܟܠ<EOS>ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ<EOS>ܡܸܬܿܬܿܙܝܼܥܵܐ ܒܹܗ ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ<EOS>ܡܵܐ ܕܲܬܼܢܵܢ<EOS> ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ<EOS>ܡܸܫܬܲܪܲܪ ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ<EOS> ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ<EOS>ܐܸܤܬܲܪܲܩ ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ<EOS>ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ ܘܲܥܦܝܼܦܵܐܝܼܬܼ ܡܸܬܼܐܠܸܨ<EOS>ܡܵܠܘܿܢ ܕܹܝܢ ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ ܒܝܲܕܼ ܪܸ̈ܓܼܫܹܐ<EOS>ܡܸܬܼܒܲܤܲܡ ܒܗܹܝܢ ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ<EOS>ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ<EOS> ܡܸܛܠ ܕܥܘܼܗܕܵܢܵܐ<EOS>ܕܲܥܝܵܕܲܝ̈ܗܹܝܢ ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ<EOS> ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ<EOS>ܕܪܸܥܝܵܢܵܐܝܼܬܼ ܗܵܘ̈ܝܵܢ ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ ܡܵܢܵܐ ܢܹܐܡܲܪ<EOS>ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ؟ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ<EOS>ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ<EOS>ܚܵܝܠܵܐ ܩܵܪܝܵܐ<EOS> ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ ܒܝܲܕܼ ܕܘܼܪܵܫܵܐ<EOS>ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ<EOS>ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ<EOS>ܘܐܵܦܸܢ ܛܵܒܼ ܚܲܟܿܝܼܡ<EOS> ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ<EOS>ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ<EOS>ܡܵܢܵܘ ܢܸܤܝܵܢܵܐ؟ ܢܸܤܝܵܢܵܐ؟ ܢܸܤܝܵܢܵܐ ܠܵܘ ܗܵܢܵܘ ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ<EOS>ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ ܘܙܲܒܼܢܵܐ ܢܟܲܬܲܪ<EOS>ܒܗܹܝܢ<EOS> ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ ܟܲܕܼ<EOS>ܠܓܼܵܘ ܡܸܢܗܹܝܢ ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ<EOS> ܒܹܗ ܒܲܙܢܵܐ<EOS>ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ ܗܵܟܲܢܵܐ ܡܸܤܬܲܟܿܠܵܐ ܤܲܓܝܼ̈ܐܹܐ ܬܘܼܒܼ<EOS>ܐܝܼܬܼ ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ ܚܘܼܤܪܵܢܵܐ ܤܵܒܼ̇ܠܝܼܢ<EOS> ܘܐܵܦܠܵܐ<EOS>ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ<EOS> ܐܸܠܵܐ ܕܐܲܝܢܵܐ ܕܝܵܕܲܥ̇<EOS>ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ<EOS> ܡܸܛܠ ܗܵܢܵܐ ܠܵܐ<EOS>ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ<EOS> ܐܸܠܵܐ ܐܲܝܢܵܐ ܕܠܘܼܩܕܲܡ<EOS>ܕܲܒܲܪ ܝܵܬܹܗ ܫܲܦܝܼܪ ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ<EOS>ܘܠܵܐ ܪܵܚܹ̇ܡ ܝܵܬܹܗ ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ ܟܠ ܓܹܝܪ ܐܸܡܲܬܼܝ<EOS>ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ<EOS>ܩܢܲܛ<EOS> ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ ܕܪ̈ܝܼܫܲܝ<EOS>ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ<EOS> ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ<EOS>ܕܲܡܕܲܝܼܢܲܬܼ ܡ̣ܠܟܘܼܬܼܵܐ ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇<EOS>ܫܘܼܘܕܵܥܵܟܼ ܗܵܢܵܐ ܢܸܗܘܸܐ ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ<EOS> ܘܲܟܼܡܵܐ<EOS>ܕܝܲܬܝܼܪ ܬܸܬܼܩܲܪܲܒܼ ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ ܗܵܟܲܢܵܐ ܓܹܝܪ ܟܠ<EOS>ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇ ܕܲܥ<EOS>ܒܙܲܒܼ̈ܢܹܐ ܗܵܢܘܿܢ ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ<EOS>ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇ ܥܲܠ ܛܲܟܼܤܵܐ ܕܒܹܗ<EOS>ܩܵܝ̇ܡܵܐ ܗ̄ܘ̣ܵܬܼ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ ܗܵܟܲܢܵܐ ܠܩܲܫܝܘܼܬܼܵܐ<EOS>ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ<EOS> ܐܸܢ ܕܹܝܢ ܐܝܼܬܼ ܢܲܦܫܵܐ<EOS>ܕܲܡܚܝܼܠܵܐ ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ ܘܡܲܫܸܦ<EOS>ܠܘܵܬܼܵܗ̇ ܐܲܠܵܗܵܐ ܕܲܥ ܚܲܟܿܝܼܡܵܐܝܼܬܼ ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ<EOS>ܤܵܦ̇ܩܵܐ ܘܐܵܦܠܵܐ ܠܫܘܼܟܵܢܵܐ ܪܲܒܵܐ<EOS> ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ<EOS>ܢܸܤܝܘܿܢܵܐ ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ<EOS> ܠܵܐ ܠܲܓܼܡܵܪ<EOS>ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ<EOS> ܡܛܲܟܿܤܝܼܢ<EOS>ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ<EOS> ܡܵܕܹܝܢ ܡܸܢܗܹܝܢ ܕܥܲܤ̈ܩܵܬܼܵܐ<EOS>ܕܨܹܐܕܲܝܟ ܐܸܬܼܦܲܪܢܲܣ ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤<EOS>ܢܲܦܫܵܟܼ<EOS> ܒܦܸܚܡܵܐ ܕܚܲܫܵܐ ܒܘܼܝܵܐܵܐ<EOS>ܡܵܢܵܐ ܗܵܟܹܝܠ؟ ܢܸܤܝܘܿܢܵܐ ܘܗܵܝܝܕܹܝܢ ܫܘܼܟܵܢܵܐ<EOS> ܐܵܘ ܡܵܘܗܲܒܼܬܼܵܐ<EOS>ܘܒܼܵܬܼܪܵܗ̇ ܢܸܤܝܘܿܢܵܐ<EOS> ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ ܐܸܠܵܐ ܩܲܒܿܠܲܬ̤<EOS>ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ ܘܩܲܒܿܠܲܬ̤<EOS>ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ<EOS> ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ ܡ̣ܢ ܢܸܤܝܘܿܢܹܗ<EOS>ܕܡܵܪܲܢ<EOS> ܗܵܟܲܢܵܐ ܘܕܲܫܠܝܼܚܹ̈ܐ<EOS> ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ<EOS>ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ<EOS> ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ<EOS>ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ<EOS> ܥܲܡܵܗ̇ ܕܛܵܒܼܬܵܐ ܬܘܼܟܹ̈ܝܝܗ̇<EOS>ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ<EOS> ܘܟܿܕܼ ܗܵܟܲܢ ܩܲܕܝܼܡܵܐ ܒܪܲܡ<EOS>ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ ܡܸܛܠ<EOS>ܒܘܼܚܪܵܢܵܗ̇ ܕܚܹܐܪܘܼܬܼܵܐ<EOS> ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ<EOS>ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ<EOS> ܒܲܗܘܵܝܵܐ ܡܲܢ ܩܲܕܝܼܡܵܐ<EOS> ܒܲܪܓܸܫܬܵܐ<EOS>ܕܹܝܢ ܡܵܘܚܪܵܐ ܒܲܕܓܼܘܿܢ ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ<EOS>ܗܵܠܹܝܢ ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ<EOS> ܡܵܢܵܐ ܗܵܠܹܝܢ؟ ܚܲܕܼܘܼܬܼܵܐ<EOS>ܘܕܸܚܠܬܼܵܐ<EOS> ܚܲܕܼܘܼܬܼܵܐ ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ ܡܵܠܘܿܢ<EOS>ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ ܐܲܝܟܼ ܕܡ̣ܢ ܫܘܼ̈ܘܕܵܥܹܐ<EOS>ܕܢܸܤ̈ܝܘܿܢܹܐ<EOS> ܕܸܚܠ̱ܬܵܐ ܕܹܝܢ ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ<EOS>ܐܲܢ̄ܬܿ ܗ̄ܘ̣ ܒܗܵܠܹܝܢ<EOS> ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ<EOS>ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ<EOS> ܗܵܢܵܘ ܕܹܝܢ ܢܸܤ̈ܝܘܿܢܹܐ ܕܡ̣ܢ<EOS>ܦܹܐܪ̈ܲܝ ܪܵܡܘܼܬܼܵܐ ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ<EOS> ܦܪܝܼܫܝܼܢ ܓܹܝܪ<EOS>ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ<EOS>ܗܵܘܹܝܢ ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ<EOS>ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ ܗܵܠܹܝܢ<EOS>ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ ܐܝܼܬܲܝܗܘܿܢ<EOS>ܗܵܠܹܝܢ ܡܲܐܝܼܢܘܼܬܼܵܐ ܝܘܼܩܪܵܐ ܕܦܲܓܼܪܵܐ ܫܘܼܪܵܝ ܗܲܕܵܡܹ̈ܐ ܩܘܼܛܵܥܵܐ<EOS>ܒܘܼܠܒܵܠܵܐ ܕܬܲܪܥܝܼܬܼܵܐ ܟܹܐܢܹ̈ܐ ܦܲܓܼܪ̈ܵܢܵܝܹܐ ܦܤܵܩ ܤܲܒܼܪܵܐ ܕܲܡܠܸܐ<EOS>ܥܸܕܵܢܵܐ ܥܲܡܛܵܢܵܐ ܕܚܘܼ̈ܫܵܒܹܐ ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ ܨܪܝܼܟܼܘܼܬܼ<EOS>ܚܫܲܚܬܵܐ ܦܲܓܼܪܵܢܵܝܬܵܐ ܘܲܕܼܫܲܪܟܵܐ<EOS> ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ<EOS>ܡܫܵܘܚܲܕܬܵܐ ܘܡܘܼܟܵܟܼܵܐ ܘܠܸܒܵܐ ܡܝܼܬܼܵܐ<EOS> ܘܡܸܬܼܒܿܚܲܪ ܡ̣ܢ ܗܵܠܹܝܢ<EOS>ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ<EOS> ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ<EOS>ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ ܠܘܵܬܹܗ ܕܲܡܩܲܒܿܠܵܢܵܐ<EOS> ܘܲܒܼܗܘܿܢ<EOS>ܒܗܵܠܹܝܢ ܡܡܲܙܓܼܝܼܢ ܒܘܼ̈ܝܵܐܹܐ ܘܥܵܩ̈ܵܬܵܐ<EOS> ܢܘܼܗܪܵܐ ܘܚܸܫܘܿܟܼܵܐ<EOS>ܩܪ̈ܵܒܹܐ ܘܥܘܼܕܼܪܵܢܵܐ<EOS> ܘܐܲܝܟܼ ܕܒܲܟܼܢܝܼܫܘܼ ܐܵܠܹ̇ܨ ܘܡܲܪܘܲܚ ܕܐܝܼܬܹܝܗ̇<EOS>ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ<EOS>ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ ܨܹܝܕܼ ܐܲܝܠܹܝܢ<EOS>ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ<EOS>ܒܬܲܪܥܝܼܬܼܗܘܿܢ ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ<EOS>ܐܝܼܬܲܝܗܘܿܢ ܗܵܠܹܝܢ ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ ܕܲܠܒܲܪ ܡ̣ܢ ܬܚܘܼ̈ܡܹܐ<EOS>ܕܚܲܝ̈ܠܹܐ ܢܲܦܫܵܢܵܝܹ̈ܐ ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ<EOS>ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ<EOS>ܒܵܗ̇ ܡܸܫܬܲܒܼܩܝܼܢ<EOS> ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ ܡܩܵܡܘܼܬܼ ܨܸܒܼܝܼܢܵܐ<EOS>ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ ܙܥܝܼܦܘܼܬܼܵܐ ܠܸܒܵܐ ܫܵܝܘܿܛܵܐ ܛܵܥܝܘܼܬܼܵܐ<EOS>ܓܡܝܼܪܬܵܐ ܕܗܵܘܢܵܐ ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ ܬܲܪ̈ܥܝܵܬܵܐ<EOS>ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ<EOS> ܡܵܠܘܿܢ ܕܹܝܢ ܒܸܟܼܝܵܐ ܫܝܼܛܘܼܬܼܵܐ ܕܡ̣ܢ<EOS>ܒܢܲܝ̈ܢܵܫܵܐ ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ<EOS>ܫܹܐܕܹ̈ܐ ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ<EOS> ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ<EOS>ܕܲܒܼܥܵܠܡܵܐ ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ<EOS> ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ<EOS>ܕܡ̣ܢ ܢܲܦܫܹܗ ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ<EOS> ܘܫܘܼܘ̈ܕܵܝܹܐ ܤܲܓܝܼ̈ܐܹܐ<EOS>ܕܲܠܥܸܠ ܡ̣ܢ ܚܲܝܠܵܐ<EOS> ܘܐܵܦ ܒܗܵܠܹܝܢ ܕܦܲܓܼܪܵܐ ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ<EOS>ܘܲܡܥܲܪ̈ܩܠܹܐ ܠܵܐ ܕܠܝܼ̈ܠܲܝ ܠܲܫܲܪܵܝܵܐ<EOS> ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ<EOS>ܘܲܕܼܠܵܐ ܐܲܠܵܗ<EOS> ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ<EOS> ܡܸܬܿܬܿܙܝܼܥܵܢܘܼܬܼܵܐ<EOS>ܐܲܡܝܼܢܬܵܐ ܕܠܸܒܵܐ ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ<EOS> ܘܲܟܼܡܵܐ<EOS>ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ<EOS>ܘܲܕܼܫܲܪܟܵܐ ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ<EOS> ܨܪܝܼܟܼܘܼܬܼܵܐ ܕܠܸܒܵܐ<EOS>ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ ܘܬܼܘܼܟܼܠܵܢܵܐ<EOS>ܕܗܲܝܡܵܢܘܼܬܹܗ<EOS> ܘܐܲܝܟܼ ܕܲܒܼܦܵܤܝܼ̈ܩܵܬܵܐ ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ<EOS>ܘܕܲܠܥܸܠ ܡ̣ܢ ܚܲܝܠܵܐ ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ<EOS>ܗܵܠܹܝܢ ܟܠܗܹܝܢ ܕܤܸܕܼܪܹܬܼ ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ<EOS>ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ ܡ̣ܢ ܐܸܡܲܬܼܝ ܕܲܡܫܲܪܸܐ<EOS>ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ<EOS> ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ<EOS>ܒܝܼ̈ܫܵܬܼܵܐ ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ<EOS>ܡܵܕܹܝܢ ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ<EOS>ܩܲܛܝܼ̈ܢܵܬܵܐ ܕܪܸܥܝܵܢܵܟܼ<EOS> ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ<EOS>ܕܲܚܠܝܼܛܝܼܢ ܒܗܵܢܘܿܢ ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ ܐܵܦ<EOS>ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ<EOS>ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ<EOS> ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ<EOS>ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ<EOS>ܡܤܲܝܒܿܪܵܢܘܼܬܹܗ ܕܓܲܒܼܪܵܐ ܕܲܚ̇ܩܵܐ ܥܵܩ̈ܬܹܗ<EOS> ܙܥܘܿܪܘܼܬܼ ܢܲܦܫܵܐ<EOS>ܕܹܝܢ ܐܸܡܲܐ ܗ̣̄ܝ ܕܫܘܼ̈ܢܵܩܹܐ<EOS> ܡܤܲܝܒܪܵܢܘܼܬܼܵܐ ܐܝܼܬܹܝܗ̇ ܐܸܡܵܐ ܕܒܼܘܼ̈ܝܵܐܹܐ<EOS>ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ<EOS> ܥܲܤܩܵܐ ܗ̣̄ܝ<EOS>ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ ܒܸܠܥܵܕܼ<EOS>ܡ̣ܢ ܗܵܘܗܒܲܬܼ ܐܲܠܵܗܵܐ ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ<EOS>ܡܸܫܬܲܟܼܚܵܐ<EOS> ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ<EOS>ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ<EOS> ܘܗ̤ܝ ܗܵܕܹܐ ܡܵܘܠܕܼܵܐ<EOS>ܒܹܗ ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ ܗܵܘ̇ ܕܡܸܬܿܛܥܸܡ ܒܐܝܼܕܹܗ<EOS>ܚܢܘܼܩܝܵܐ ܢܲܦܫܵܢܵܝܵܐ ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ<EOS> ܡ̣ܢ ܗܵܪܟܵܐ<EOS>ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ<EOS>ܪܸܒܿܘܿ ܢܸܤܝ̈ܘܿܢܝܼܢ ܒܠܝܼܠܘܼܬܼܵܐ ܚܸܡܬܼܵܢܘܼܬܼܵܐ ܓܘܼܕܵܦܵܐ<EOS>ܡܸܬܼܥܲܕܿܠܵܢܘܼܬܼܵܐ ܠܵܐ ܫܲܘܝܘܼܬܼ ܚܘܼ̈ܫܵܒܹܐ ܫܘܼܢܵܝܵܐ ܕܡ̣ܢ ܐܲܬܲܪ<EOS>ܠܐܲܬܲܪ ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ<EOS> ܐܸܢܕܹܝܢ ܬܹܐܡܲܪ ܕܥܸܠܬܵܐ<EOS>ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ؟ ܐܵܡܲ݁ܪ ܐ̄ܢܵܐ ܠܵܟܼ ܕܐܲܢ̄ܬܿ<EOS> ܡܸܛܠ<EOS>ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ<EOS> ܐܵܤܝܘܼܬܼܵܐ<EOS>ܕܹܝܢ ܕܗܵܠܹܝܢ ܟܠܗܹܝܢ ܐܝܼܬܹܝܗ̇ ܚܕܼܵܐ<EOS> ܕܒܼܐܝܼܕܼܵܗ̇ ܡܸܚܕܼܵܐ ܡܸܫܟܲܚ<EOS>ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ<EOS> ܡܵܢܲܐ ܗ̣̄ܝ ܕܹܝܢ ܗܵܕܹܐ؟ ܡܘܼܟܵܟܼܵܐ ܕܠܸܒܵܐ<EOS>ܒܸܠܥܵܕܼ ܗܵܕܹܐ ܕܹܝܢ ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ ܠܵܐ<EOS>ܡܸܫܟܲܚ<EOS> ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ<EOS> ܠܵܐ<EOS>ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ ܕܠܵܐ ܡܬܼܘܿܡ ܒܥܲܝܬܵܗ̇<EOS>ܒܓܼܵܘ ܢܲܦܫܵܟܼ ܠܗܵܕܹܐ<EOS> ܘܐܸܢ ܨܵܒܹ̇ܐ ܐܲܢ̄ܬܿ ܗ̤ܘܝܼ ܒܵܬܼܪܵܗ̇ ܘܚܵܙܹ̇ܐ<EOS>ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ<EOS> ܡ̣ܢ ܦܸܚܡܵܐ ܕܡܘܼܟܵܟܼܵܟܼ<EOS>ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ<EOS> ܘܡ̣ܢ ܦܸܚܡܵܐ<EOS>ܕܲܡܤܲܝܒܿܪܵܢܘܼܬܼܵܟܼ ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ ܘܬܸܬܼܒܲܝܲܐ<EOS>ܒܐܘܼ̈ܠܨܵܢܹܝܗ̇<EOS> ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇ ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ<EOS>ܘܡ̣ܢ ܦܸܚܡܵܐ ܕܚܘܼܒܵܟܼ ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ<EOS> ܠܐܲܝܠܹܝܢ ܕܲܒܼ̈ܢܲܝܵܐ<EOS>ܐܸܢܘܿܢ ܚܲܬܼܝܼ̈ܬܹܐ ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ<EOS>ܒܢܸܤܝܘܿܢܲܝ̈ܗܘܿܢ ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ ܐܸܠܵܐ<EOS>ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ<EOS> ܘܗܵܠܹܝܢ ܟܠܗܹܝܢ<EOS>ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ<EOS> ܕܐܵܦ ܠܲܢ<EOS>ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ<EOS>ܒܬܼܵܘܕܝܼܬܼܵܐ ܕܠܸܒܵܐ<EOS> ܐܵܡܹܝܢ<EOS>