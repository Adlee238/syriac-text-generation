ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ<EOS><EOS>ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ<EOS>ܡܸܐܡܪܵܐ ܕܲܬܠܬܝܢ ܘܚܲܕ<EOS>ܘܡܸܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ<EOS>ܥܘܢܝܐ<EOS>ܒܪܝܼܟܼܘܿ ܡܫܝܼܚܵܐ ܕܲܒܼܝܘܿܡ ܩܝܵܡܬܹܗ ܙܟܝܗ ܠܲܟܼܝܵܢܲܢ ܘܚܲܝܒܹܗ ܠܛܪܘܿܢܵܐ<EOS>ܐܲܚܲܝ̈<EOS>ܡܠܟܵܐ ܕܪܵܘܡܵܐ ܠܒܸܫ ܐܣܟܝܡܵܐ ܐܲܪܥܢܝܵܐ<EOS>ܕܢܸܦܘܿܩ ܢܦܫܐ ܫܒܝܬܐ ܕܐ̄ܢܫ̈ܐ ܡ̣ܢ ܚܲܣܝܼܢܵܐ<EOS>ܢܦ̣ܩ ܨܒܼܝܢܹܗ ܒܐܣܟܹܝܡ ܐ̄ܢܫܐ ܕܢܚܐ ܠܐ̄ܢܫܐ<EOS>ܘܚܲܙ̣ܝܗܝ ܒܝܼܫܵܐ ܘܠܵܐ ܐܬܒܼܝܿܢ ܒܚܹܝܠ ܟܲܣܝܘܼܬܹܗ<EOS>ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܪܘܿܝܵܐ ܕܲܢܚܲܪܪ ܟܠ<EOS>ܡܣܝܼ ܫܘܼܒܼܚܹܗ ܠܓܼܵܘ ܡ̣ܢ ܢܚܬܐ ܕܡܵܝܘܿܬܘܼܬܐ<EOS>ܓܒܼܵܐ ܪܒ ܚܲܝܠܵܐ ܡܸܢܹܗ ܕܓܸܢܣܵܐ ܕܫܒܹܐ ܠܒܝܼܫܵܐ<EOS>ܘܙܝܢܗ ܒܪܼܡܚܵܐ ܕܢܸܦܘܿܩ ܘܢܸܦܪܘܿܩ ܠܲܒܢܝ̈ ܥܲܡܹܗ<EOS>ܝܗ̣ܒ ܠܹܗ ܙܝܢܵܐ ܐܲܠܵܗܵܝܵܐ ܕܢܸܬܟܼܬܲܫ ܒܹܗ<EOS>ܕܡܵܐ ܕܡܬܢܨܲܚ ܢܩܢܐ ܒܚܝܠܹܗ ܫܸܡ ܙܟܼܘܬܵܐ<EOS>ܙܝܢܵܐ ܕܡܲܠܟܵܐ ܠܒܫ ܪܲܒܿ ܚܲܝܠܵܐ ܦܲܓܼܪܢܵܝܵܐ<EOS>ܘܣܡ ܣܲܢܘܪܬܐ ܕܦܘܪܩܢ ܚ̈ܝܐ ܒܪܸܫ ܪܸܥܝܵܢܹܗ<EOS>ܪܘܚܢܐܝܼܬ ܠܲܒܼܫܹܗ ܠܙܝܢܵܐ ܠܦܘܼܬ ܟܣܝܘܼܬܗ<EOS>ܘܚܙܩ ܢܦܫܵܐ ܚܠܦ ܗܲܕܡܹ̈ܐ ܠܘܵܬܼ ܬܟܬܘܼܫܵܐ<EOS>ܒܙܥܲܝ̈ ܢܦܫܵܐ ܙܲܝܸܢ ܢܲܦܫܹܗ ܦܲܓܼܪܢܵܝܵܐ<EOS>ܕܚܙ̣ܐ ܒܪܘܼܚܵܐ ܕܲܒܼܥܸܠܕܲܪܹܗ ܪܘܼܚܵܢܝܵܐ ܗ̄ܘ̣<EOS>ܒܪܘܼܚܵܐ ܐܲܩܪܸܒܼ ܥܲܡ ܪܘܼܚܵܢܵܐ ܪܹܫܵܐ ܕܵܐܐܪ<EOS>ܕܠܵܐ ܢܬܥܪܩܠ ܒܝܲܕ ܗܕܡܹ̈ܐ ܐܲܪ̈ܥܵܢܵܝܹܐ<EOS>ܒܦܓܼܪܐ ܘܢܲܦܫܵܐ ܛܲܥܢܹܗ ܠܙܲܝܢܵܐ ܝܗ̣ܒ ܠܹܗ ܡܲܠܟܵܐ<EOS>ܘܠܲܒܼܫܹܗ ܒܚܘܼܒܵܐ ܒܪ̈ܓܫܲܝ ܦܲܓܪܐ ܘܙܡܲܝ̈ ܢܲܦܫܵܐ<EOS>ܩܪܒܼܵܐ ܟܣܝܵܐ ܥܒܲܕ ܡܝܘܬܵܐ ܒܚܲܝܠܵܐ ܟܣܝܵܐ<EOS>ܘܙܟܝܼ ܠܦܓܼܪܐ ܘܢܲܦܫܵܐ ܘܚܪܲܪ ܐܸܢܘܿܢ<EOS>ܫܒܹܐ ܗ̄ܘ̣ܵܐ ܓܸܢܣܹܗ ܠܒܝܼܫܵܐ ܘܡܵܘܬܵܐ ܛܪܘܢܵܐ ܕܡܪܕ<EOS><EOS>ܘܝܗ̣ܒ ܗ̄ܘ̣ܵܐ ܢܦܫܹܗ ܠܘܵܬ ܬܟܬܘܼܫܵܐ ܕܚܠܦ ܥܲܡܹܗ<EOS>ܢܦܲܩ ܠܲܩܪܒܼܵܐ ܕܠܘܩܒܼܵܠ ܒܝܼܫܵܐ ܠܚܘܼܪܒܵܐ ܘܲܙܟܵܝܗܝ<EOS>ܘܛܲܝܸܒܼ ܢܦܫܹܗ ܠܘܵܬܼ ܬܲܟܼܬܘܼܫܵܐ ܕܡܵܘܬܼܵܐ ܝܲܥܢܵܐ<EOS>ܐܚܕܕܲܪܵܐ ܥܲܡ ܚܲܣܝܼܢܵܐ ܒܪܓܲܬ ܠܲܚܡܵܐ<EOS>ܘܦܲܟܼܪܹܗ ܘܲܫܕܵܝܗܝ ܒܝܲܕ ܚܘܡܣܢܵܐ ܕܡ̣ܢ ܚܘܼܬܝ̈ܬܹܐ<EOS>ܚܒ ܪܘܚܢܐ ܡ̣ܢ ܦܓܼܪܢܐ ܒܚܲܝܠܵܐ ܕܪܘܼܚܵܐ<EOS>ܘܚܣܢ ܦܓܪܐ ܕܕܫܘܗܝ ܚܫ̈ܐ ܠܪܫܵܐ ܕܐܵܐܲܪ<EOS>ܐܲܗܸܠ ܘܓܚܸܟ ܦܓܼܪܵܬ ܫܝܼܛܵܐ ܥܲܠ ܚܲܣܝܼܢܵܐ<EOS>ܘܒܲܫܩܠܹܗ ܠܙܲܝܢܹܗ ܕܠܵܐ ܬܘܼܒܼ ܢܩܪܸܒܼ ܥܲܡ ܡܝܼ̈ܘܬܐ<EOS>ܙܸܠ ܠܵܟ ܒܝܼܫܵܐ ܠܘܵܬܼ ܒܲܪ ܙܘܓܵܟ ܐܡ̣ܪ ܗ̄ܘ̣ܵܐ ܠܹܗ<EOS>ܙܸܠ ܛܲܝܸܒܼ ܠܵܟ ܙܲܝܢܵܐ ܐ̄ܚܪܹܢܵܐ ܒܥܠܬ ܡܘܬܵܐ<EOS>ܙܸܠ ܬܩܢ ܠܟ ܢܫܒ̈ܐ ܕܡܵܘܬܼܵܐ ܒܝܲܕ ܡܘܝ̈ܬܐ<EOS>ܕܐܲܢܬ ܒܠܚܘܿܕܲܝܟ ܡܚܝܼܠ ܗ̄ܘ̣ ܚܲܝܠܵܟ ܡ̣ܢ ܬܟܼܬܘܫܐ<EOS>ܙܸܠ ܟܲܢܸܫ ܠܵܟ ܒܢܝ̈ܐ ܕܐܘܠܸܕܬ ܒܝܲܕ ܨܢܥ̈ܬܐ<EOS>ܘܙܝܢ ܐܢܘܿܢ ܒܡܐ ܟܠ ܩܪܨܐ ܐܲܝܟ ܕܡܥܕ ܐܲܢ̄ܬ<EOS>ܩܪܝܼ ܠܵܟ ܚܒܪܹ̈ܐ ܕܕܓܠܘܼܬܵܐ ܕܲܢܣܲܝܼܥܘܼܢܵܟ<EOS>ܕܐܢ̄ܬ ܕܓܠܐ ܐܢ̄ܬ ܘܒܼܕܓ̈ܠܐ ܡ<EOS> ܐ̄ܢܬ ܙ̇ܟܐ ܐ̄ܢܬ̇<EOS>ܫܪܝܗܝ ܠܲܢܟܼܝܼܠܵܐ ܡ̣ܢ ܬܟܬܘܼܫܵܐ ܒܡܠܐ ܙܒܼܢܵܐ<EOS>ܕܢܐܙܲܠ ܢܪܟܸܒܼ ܦܘܼܪܣܵܐ ܕܡܵܘܬܐ ܒܐܸܣܟܹܝܢ ܕܝܼܢܵܐ<EOS>ܝܼܕܥ ܗ̄ܘ̣ܵܐ ܠܹܗ ܕܢܡܘܣܐܝܼܬ ܐܡ̇ܪ ܕܝܼܢܵܐ<EOS>ܘܲܒܼܥܘܼܗܵܕܵܢܵܐ ܕܩܕܡܝ̈ܬܐ ܒܥ̇ܐ ܕܢܸܙܟܹܐ<EOS>ܥܒ̇ܪ ܦܘܩܕܢܵܐ ܕܒܦܪܕܝܣܵܐ ܡܬܥܗܲܕ ܗ̄ܘ̣ܵܐ<EOS>ܘܒܣܟܠܘܼܬܼܵܐ ܐܲܝܟ ܣܗܕܘܼܬܵܐ ܡܬܓܘܣ ܗ̄ܘ̣ܵܐ<EOS>ܒܪܓܲܬ ܦܹܐܪܵܐ ܐܲܝܟ ܥܲܪܒܵܐ ܡܸܬܩܲܪܲܓܼ ܗ̄ܘ̣ܵܐ<EOS>ܕܗ̤ܝ ܥܪܒܬ̤ ܠܹܗ ܒܓܒܕܘܼܬ ܐ̄ܢܫܐ ܕܙܡܢ ܒܐܡܠܐ<EOS>ܠܐܪܡܝܼ ܐܝܕܼܵܐ ܕܐܕܡ ܘܚܵܘܵܐ ܡܚܵܬܹܐ ܗ̄ܘ̣ܵܐ ܠܹܗ<EOS>ܕܗܵܐ ܐܒܣܲܝ̈ܟ ܚܲܬܸܡܘ ܘܫܠܡܘ ܩܪܝ ܘܐܣܬܟܠ<EOS>ܫܛܪܐ ܟܬܲܒܼ ܠܝܼ ܐܵܕܼܵܡ ܒܲܥܸܕܢ ܕܚܵܒܼ ܠܚܛܝܼܬܵܐ<EOS>ܘܲܕܠܵܐ ܦܲܪܥܹܗ ܡܫܟܢ ܠܒܵܢܵܘ̈ܗܝ ܚܠܦ ܪܒܝܬܐ<EOS>ܡ̣ܢ ܫܘܼܪܝܵܐ ܩܢ̇ܝܬ ܫܘܼܠܛܵܢܵܐ ܥܲܠ ܡܝܘ̈ܬܐ<EOS>ܠܵܐ ܗ̄ܘ̣ܵܐ ܒܛܘܼܫܝܵܐ ܟܬܲܒܘ ܘܐܫܬܥܒܲܕܘ ܐܝܟ ܚܲܝܒܹ̈ܐ<EOS>ܠܵܘ ܒܲܩܛܝܼܪܵܐ ܫܒܹܐ ܠܝܼ ܓܸܢܣܲܟ ܐܸܠܵܐ ܒܚܘܼܒܵܐ<EOS>ܗܢܘܿܢ ܩܲܒܸܠܘ ܒܝܲܕ ܨܒܝܼܢܵܐ ܕܢܸܗܘܘܿܢ ܥܲܒܼܕܹ̈ܐ<EOS>ܠܵܐ ܗ̄ܘ̣ܵܐ ܐܵܕܼܵܡ ܘܒܢܲܝ̈ ܕܵܪܹܗ ܚܒܼܘ ܠܝܼ ܒܲܠܚܘܿܕ<EOS>ܕܟܼܠܹܗ ܟܝܢܵܐ ܚܒܝܼܫ ܒܐ ܫܛܪܐ ܕܡܝܘܬܘܬܐ<EOS>ܘܐܢ ܥܦܪܢܵܐ ܐܲܢ̄ܬ ܘܡܫܘܬܲܦ ܐܲܢ̄ܬ ܒܚܫܲܝ̈ ܦܓܼܪܐ<EOS>ܚܘܪ ܒܟܝܢܵܟ ܘܕܵܥ ܕܚܒܝܼܫ ܐܲܢ̄ܬ ܒܸܐܫܛܵܪ <EOS> ܡܵܪܘܼܬܝ<EOS>ܠܲܝܬ ܦܓܼܪܢܐ ܩܢܹܐ ܗܕܡܹ̈ܐ ܕܠܵܘ ܡܵܝܘܵܬܼܵܐ ܗ̄ܘ̣<EOS>ܘܐܸܢ ܡܝܘܬܐ ܗ̄ܘ̣ ܬ̇ܚܹܝܬ ܥܲܒܕܘܼܬܼܵܐ ܕܝܼܠܝ ܘܲܕܡܵܘܬܼܵܐ ܗ̄ܘ̣<EOS>ܐܘ ܚܵܘܵܐ ܠܝܼ ܕܠܵܘ ܡܝܘܬܵܐ ܐܲܢ̄ܬ ܘܐܗܡܹܐ ܡܢܵܟ<EOS>ܘܐܢ ܡܵܝܘܬܵܐ ܐܲܢ̄ܬ ܟܝܵܢܵܟ ܫܪܐ ܚܸܪܝܵܢ ܡܸܠܲܝ̈ܟ<EOS>ܚܵܘܵܐ ܣܲܩܪܵܐ ܕܝܗ̣ܒ ܠܵܟ ܡܲܠܟܵܐ ܕܠܵܘ ܡܝܘܬܵܐ ܐܲܢ̄ܬ<EOS>ܟܲܕ ܐܦ ܗܕܐ ܠܵܐ ܡܩܒܸܠ ܐ̄ܢܐ ܥܲܠ ܥܲܦܪܢܵܐ<EOS>ܦܓܪܢܝܵܐ ܐܲܢ̄ܬ ܠܡ̇ܢ ܡܬܒܥ̈ܝܢ ܡ̈ܠܐ ܒܕܝܼܢܵܐ<EOS>ܟܝܫܗ ܕܦܓܼܪܐ ܚܒ̣ܠܐ ܗ̄ܘ̣ ܟܠܹܗ ܕܡܵܝܘܬܘܬܵܐ<EOS>ܗܠܝܢ ܗܘ̣ ܡܬܚܫܲܒܼ ܗ̄ܘ̣ܵܐ ܐܟ̇ܠܩܪܨܐ<EOS>ܟܲܕ ܡܬܚܫܚ ܒܗܦܟ̈ܬܐ ܕܠܘܼܩܒܼܵܠ ܦܲܓܼܪܵܐ<EOS>ܒܕܡܘܼܬܼ ܣܟܼܪܵܐ ܐܚܝܼܕ ܗ̄ܘ̣ܵܐ ܠܵܗ̇ ܠܡܝܘܬܘܬܐ<EOS>ܟܕ ܣܒ̇ܪ ܗ̄ܘ̣ܵܐ ܕܒܗ̇ ܙܟܐ ܠܗ ܐܲܝܟ ܡܵܘܬܵܐ<EOS>ܣܢܝܐ ܒܟܣܝܐ ܡܲܠܸܠ ܗܵܠܹܝܢ ܒܓܵܘ ܚܘܼܫܒܵܘ̈ܗܝ<EOS>ܘܒܕܩ ܠܒܵܐ ܒܗܹܝܢ ܚ̇ܐܪ ܗ̄ܘ̣ܐ ܐܲܝܟ ܕܒܥܓܝܐ<EOS>ܘܡܸܛܠ ܕܚ̣ܙܵܐ ܒܥܝܵܢܵܐ ܟܣܝܼܬܼܵܐ ܗܸܪܓܹܗ ܕܒܝܼܫܵܐ<EOS>ܓܠܗ̇ ܠܣܢܐܘܼܬܵܐ ܕܒܝܼܫܘܼܬܝܲܨܪܵܐ ܠܟܹܝܢ ܚܙ̈ܝܐ<EOS>ܒܩܵܠܵܐ ܓܠܝܵܬ ܡܠܸܠ ܐܸܢܹܝܢ ܠܣܬܝܼܪ̈ܬܐ<EOS>ܕܗܵܐ ܠܲܡ ܐܬܐ ܐܟ̇ܠܩܪܨܐ ܕܢܐܡܲܪ ܕܝܼܢܵܐ<EOS>ܗܵܐ ܐܪܟܘܼܢܵܐ ܘܐܲܚܝܼܕ ܥܵܠܡܵܐ ܬܒ̇ܥ ܒܐܝܕ̈ܝ<EOS><EOS>ܕܡܲܠܐ ܙܕܩ̈ܐ ܕܡܝܘܿܬܘܼܵܬܐ ܐܲܝܟ ܡܵܝܘܿܬܹ̈ܐ<EOS>ܒܐܣܟܹܝܡ ܕܝܼܢܵܐ ܐܡ̣ܪ ܠܘܼܩܒܵܠܝ ܐܲܝܟ ܕܥܲܡ ܐ̄ܢܫܐ<EOS>ܒܪܢܫܵܐ ܐܲܢ̄ܬ ܦܪܘܿܥ ܐܲܝܟ ܐ̄ܢܫܐ ܕܚܲܝܵܒ ܕܝܼܢܵܐ<EOS>ܒܗܦܘ̈ܬܐ ܕܲܪܫ ܐܵܦ ܥܲܡܝ ܐܲܝܟ ܕܥܲܡ ܐܵܕܼܵܡ<EOS>ܐܕܡܝܵܐ ܐܢ̄ܬ ܥܩܪܵܐ ܕܓܲܪܦܹܗ ܢܲܗܪܵܐ ܕܨܢܥܵܬܝܼ<EOS>ܡܵܢܵܐ ܚܬܝܼܪ ܐܲܢ̄ܬ ܒܒܢ̈ܬ ܩ̈ܠܐ ܕܗ̣ܘ̈ܝ ܨܹܐܕܲܝܟ<EOS>ܠܵܐ ܬܫܬܒܗܲܪ ܒܕܠܵܐ ܕܝܼܠܵܟ ܕܗܵܐ ܥܲܦܪܵܐ ܐܲܢ̄ܬ<EOS>ܒܟܼܝܵܢܝ ܚ̇ܐܪ ܐܲܝܟ ܕܒܼܫܝܼܛܵܐ ܣܢܹܐܹܗ ܕܓܸܢܣܲܢ<EOS>ܘܠܵܐ ܡܸܬܼܟܲܩܹܐ ܒܚܲܝܠܵܐ ܕܠܒܼܫܢܝ ܡ̣ܢ ܓܵܘܟܲܪܣܵܐ<EOS>ܟܣܝܵܐ ܡܸܢܹܗ ܓܠܝܼܘܼܬܼ ܡܲܚܲܬܿܚܬܿܝ ܕܲܠܘܵܬ ܐ̄ܢܫܐ<EOS>ܘܠܵܐ ܝ̇ܕܥ ܠܹܗ ܠܗ̇ܘ ܬܘܼܩܵܢܵܐ ܕܗܘ̤ܵܐ ܒܐܝܼܕ̈ܝ<EOS>ܐܵܦ ܐ̄ܢܐ ܒܫܬܩܵܐ ܡܣܬܪ ܐ̄ܢܐ ܠܗ̇ ܠܪܒܘܼܬܝ ܡܸܢܗ<EOS>ܥܕܡܵܐ ܕܓ̇ܡܪ ܪܓܬ ܢܟܼܠܹܗ ܒܡܘܬܵܐ ܕܥܠܝܼ<EOS>ܗܫܵܐ ܒܕܝܼܢܵܐ ܡܚܘܐ ܐ̄ܢܐ ܠܹܗ ܡ̣ܢ ܟܡܘ̈ܣܐ<EOS>ܕܥܘ̇ܠܐܝܬ ܠܟ̇ܠܩܪܨܐ ܒܡܵܝܘܿܬܘܼܬܼܵܐ<EOS>ܐܸܢ ܡܝܘ̈ܬܐ ܚܝܒܼܝܼܢ ܠܹܗ ܡܸܛܠ ܕܲܚ̣ܛܵܘ<EOS>ܐ̄ܢܐ ܕܕܟܐ ܐ̄ܢܐ ܡ̣ܢ ܟܘ̈ܬܡܬܐ ܡ̇ܢ ܕܐ̇ܢ ܥܲܡܝ<EOS>ܘܐܸܢ ܗܘ̤ ܕܐܵܕܼܵܢ ܚܸܒ ܘܐܬܡܫܟܢ ܕܫ̣ܡܥ ܡܸܠܟܹܗ<EOS>ܠܝܼ ܕܠܵܐ ܚܣܢܢܝ ܐܦܠܵܐ ܒܪܸܡܙܵܐ ܡ̇ܢ ܡܲܩܪܸܒ ܥܲܡܝܼ<EOS>ܡܵܕܹܝܢ ܓܲܠܝܵܐ ܗ̄ܝ̣ ܕܥܘܿܠܐܝܬ ܣ̇ܢܐ ܒܓܘܼܡܕܵܐ<EOS>ܘܠܵܘ ܟܐܢܐܝܼܬ ܡܲܡܠܸܟ ܫܲܒܼܛܹܗ ܥܲܠ ܡܵܝܘ̈ܬܹܐ<EOS>ܘܟܲܕ ܛܵܒܼ ܓܠܝܵܐ ܕܡܚܪܲܪ ܐ̄ܢܵܐ ܡ̣ܢ ܫܘܼܥܒܵܕܹܗ<EOS>ܡܩܒܸܠ ܐ̄ܢܵܐ ܠܹܗ ܒܝܲܕ ܨܒܝܼܢܵܐ ܠܡܘܬܐ ܕܢܟܼܠܹܗ<EOS>ܒܡܵܘܬܵܐ ܓܵܙ̣ܡ ܘܲܡ̣ܕܚܸܠ ܠܝܼ ܐܲܝܟ ܡܵܘܬܵܐ<EOS>ܘܒܝܲܕ ܡܵܘܬܵܐ ܣܚ̇ܦ ܐ̄ܢܵܐ ܠܹܗ ܡ̣ܢ ܫܘܼܠܛܢܹܗ<EOS>ܒܙܝܢܵܐ ܕܚܫ̈ܐ ܕܡܝܘܿܬܘܼܬܼܵܐ ܡܩܪܸܒܼ ܠܘܼܩܒܵܠܝ<EOS>ܒܚܫܵܐ ܕܩܢܘܿܡܝ ܡܸܠܦ ܐ̄ܢܵܐ ܠܹܗ ܕܲܡܚܝܼܠ ܚܲܝܠܹܗ<EOS>ܒܗ̇ܘ ܡܵܐ ܕܣܒܲܪ ܕܐܬܡܫܟܢ ܒܗ ܐܵܕܼܵܡ ܘܒܒܢ̈ܘܗܝ<EOS>ܒܹܗ ܥܛ̇ܐ ܐ̄ܢܵܐ ܫܛܵܪ ܡܵܪܘܬܹܗ ܡ̣ܢ ܡܝܘ̈ܬܐ<EOS>ܒܡܵܘܬܵܐ ܚܲܬܡܹܗ ܠܲܫܛܵܪ ܚܘܒܹ̈ܐ ܕܓܸܢܣܵܐ ܕܐ̄ܢܫ̈ܐ<EOS>ܘܲܒܝܲܕ ܡܵܘܬܵܐ ܕܒܪܸܫ ܩܲܝܣܵܐ ܡܬܠܚ ܐ̄ܢܵܐ ܠܗ<EOS>ܠܥܹܝܢ ܪ̈ܘܼܚܵܢܹܐ ܘܦܓܪ̈ܢܝܹܐ ܡܒܛܸܠ ܐ̄ܢܵܐ ܠܹܗ<EOS>ܠܓܙܪܕܝܼܢܵܐ ܕܡܫܐܒܗܲܪ ܒܹܗ ܐܲܝܟ ܙܲܟܵܝܵܐ<EOS>ܠܫܡܝܢܹ̈ܐ ܘܠܐܪ̈ܥܢܝܹܐ ܡܚܵܘܹܐ ܐ̄ܢ̄ܐ ܠܹܗ<EOS>ܠܦܘܼܪܩܵܢ ܚܲܝܹ̈ܐ ܘܲܠܚܘܼܕܵܬܵܐ ܕܡܸܫܬܲܡܠܹܐ ܒܝܼ<EOS>ܫܡܲܝܵܐ ܘܐܲܪܥܵܐ ܩ̇ܪܵܬ ܐ̄ܢܵܐ ܠܝܼ ܣܗܕ̈ܐ ܒܚܝܪ̈ܐ<EOS>ܘܒܫܡ ܟܲܣܝܵܐ ܡܚܬܡ ܐ̄ܢܵܐ ܠܹܗ ܠܫܘܼܘܕܵܝ ܡܸܠܲܝ̈<EOS>ܡܠܝܼ̈ܠܹܐ ܘܚܲܪ̈ܫܹܐ ܗܘ̤ܵܘ ܡܨܥ̈ܝܹܐ ܒܹܝܬ ܠܝܼ ܠܒܝܼܫܵܐ<EOS>ܕܕܠܐ ܕܼܝܢܐ ܡܓܪܓ ܣ̇ܢܐ ܠܡܘܬܐ ܝܲܥܢܵܐ<EOS>ܘܐܢܗܘ̤ ܥܘ̇ܠ ܘܨܗܐ ܠܥܘ̣ܠܵܐ ܘܨܗܠ ܠܲܕܡܵܐ<EOS>ܕܡܘ ܟܹܐܢܵܐܝܼܬ ܘܐܲܟܸܣܘ ܥܘܼܠܗ ܘܦܪܣܵܘ ܢܟܼܠܗ<EOS>ܗܵܐ ܡܩܒܸܠ ܐ̄ܢܵܐ ܠܓܙܪ ܕܝܼܢܵܐ ܕܥ̇ܘܠܘܬܗ<EOS>ܘܡܚܘܹܐ ܐ̄ܢܵܐ ܕܠܵܘ ܒܲܩܛܝܼܪܵܐ ܚܣܢܢܝ ܡܵܘܬܵܐ<EOS>ܗܵܐ ܢܚ̇ܬ ܐ̄ܢܵܐ ܠܥܘܼܡܩܵܐ ܕܫܝܘܿܠ ܐܲܝܟ ܕܠܝܲܡܵܐ<EOS>ܘܩܠܝܼܠܐܝܼܬ ܡܟܪܸܙ ܐ̄ܢܵܐ ܠܹܗ ܠܲܫܡܵܐ ܕܙܵܟܼܘܬܝ<EOS>ܗܵܐ ܡܫܲܠܸܡ ܐ̄ܢܵܐ ܛܘܼܦܣܹ̈ܐ ܘܐ̄ܪ̈ܵܙܹܐ ܕܪܫܡܘ ܟܸܐܢܹ̈ܐ<EOS>ܘܦܲܪܥ ܐ̄ܢܵܐ ܠܹܗ ܐܓܼܪܐ ܠܝܵܘܢܲܢ ܕܡܝܼܬ ܡܛܠܬܝ<EOS>ܒܝܲܕ ܣܘܼܥܪ̈ܵܢܹܐ ܡܚܵܘܹܐ ܐ̄ܢܵܐ ܠܵܗ̇ ܠܗ̇ܝ ܡܚܬܬܐ<EOS>ܕܢܚܸܬ ܘܲܣܠܸܩ ܘܐܟܪܙ ܙܟܘܬܝ ܐ̄ܪܙܟܐܝܬ<EOS>ܒܐ̄ܪܙܸܐ ܒܠܥܹܗ ܢܘܢܐ ܠܝܘܢܵܢ ܟܕܠܵܐ ܡܝܼܬ<EOS>ܠܝܼ ܒܣܘܥܵܪܵܢܵܐ ܒܠܥ ܡܵܘܬܵܐ ܘܠܵܐ ܡܚܲܒܸܠ ܠܝܼ<EOS>ܢܪܝܼܡܘܿܢ ܡܸܟܹܝܠ ܬܪ̈ܥܹܐ ܕܲܫܝܘܿܠ ܬܪܥܐ ܩܕܡܝ<EOS>ܕܥܘܠ ܐܦܩ ܫܒܝܼܵܬܐ ܕܐܵܕܼܵܡ ܡ̣ܢ ܚܲܣܝܼܢܵܐ<EOS>ܐܚܘܼܬ ܒܲܕܡܵܐ ܕܕܝܬܩܹܐ ܚܕܬܐ ܕܩܢܘܿܡܝ<EOS>ܘܐܫܪܐ ܚܒܝܼ̈ܫܹܐ ܕܚܒ̣ܫ ܡܵܘܬܵܐ ܒܓܘܒܐ ܕܫܝܘܿܠ<EOS>ܒܕܸܡܝ ܟܵܬܸܢܵܐ ܘܲܡܚܲܬܸܡ ܐ̄ܢܵܐ ܦܘܼܪܩܵܢ ܐ̄ܢܵܫܵܐ<EOS><EOS>ܕܡܵܘܬܵܐ ܗ̄ܘ̣ ܣܵܗܕܵܐ ܕܡܫܪܪ ܠܵܗ̇ ܠܲܕܝܵܬܸܩܹܐ<EOS>ܥܲܠ ܪܸܫ ܩܲܝܣܵܐ ܟܵܬܸܒܢܵܐ ܠܵܗ̇ ܒܲܕܡܵܐ ܕܩܢܘܿܡܝ<EOS>ܘܡܬܠܚ ܐ̄ܢܐ ܫܛܵܪ ܚܒ̈ܐ ܕܚܒܼܘ ܠܲܚܛܝܼܬܼܵܐ<EOS>ܢܚܸܬ ܡܚܐ ܟܠ ܘܼܥ̣ܡܕ ܒܫܝܘܿܠ ܝܡܐ ܡܝܬܐ<EOS>ܘܠܩܢܝܼ ܐܸܢܘܿܢ ܚܝܠ ܚܘܬܐ ܠܡ̈ܝܐ ܡܝ̈ܬܐ<EOS>ܒܡܫܒܼܐ ܒܚܲܝܐ ܐܲܙܝܼܥ ܐܸܢܘܿܢ ܠܲܕܠܵܐ ܪܸ̈ܓܼܫܹܐ<EOS>ܘܫܪܝ ܪ̈ܕܝܢ ܐܠܦܵܐ ܕܡܝ̈ܐܬܐ ܠܘܥܕܵܐ ܕܚܲܝܹ̈ܐ<EOS>ܒܙܘܥ̈ܐ ܕܫܬܩܵܐ ܩܥ̣ܐ ܓܲܢ̄ܒܪܵܐ ܒܡܵܘܬܵܐ ܝܲܥܢܵܐ<EOS>ܘܐܚܕܹܗ ܓܘܼܢܚܵܐ ܒܛܒܵܐ ܚܲܕܬܵܐ ܕܦܘܼܢܵܝ ܡܝܼ̈ܬܹܐ<EOS>ܗܒܼܠܝ ܫܩܝܼܬܵܐ ܕܒܢܝ̈ ܐܕܵܡ ܕܝܲܗ̣̄ܒܠܟ ܒܝܼܫܵܐ<EOS>ܟܕܼܘ ܫܥܒܕܬ ܠܒܲܢܲܝ̈ ܚܸܐܕܹ̈ܐ ܒܢܝܼܪܵܟ ܩܲܫܝܵܐ<EOS>ܙܵܥ ܘܐܬܒܠܗܝ ܡܵܘܬܵܐ ܛܪܘܿܢܵܐ ܒܩܵܠ ܦܸܬܓܼܵܡܵܘ̈ܗܝ<EOS>ܘܐܦܸܩ ܠܘܿܓܕܹܗ ܫܒܝܼܬܼܵܐ ܕܐ̄ܢܵܫܐ ܟܕܠܵܐ ܨ̇ܒܐ<EOS>ܢܦ̣ܩܘ ܐܲܣܝܼܪܹ̈ܐ ܡ̣ܢ ܓܵܘܓܘܼܒܵܐ ܕܠܵܐ ܚܝܘܬܵܐ<EOS>ܘܐܟܪܸܙܘ ܣܲܒܼܪܵܐ ܕܚ̇ܝܬ ܡܝ̈ܬܐ ܠܲܕܠܵܐ ܣܲܒܼܪܵܐ<EOS>ܣܒܪܬܐ ܚܲܕܬܵܐ ܐܲܝܬܝܼܘ ܡܝ̈ܬܐ ܠܚ̈ܝܐ ܡܝ̈ܬܐ<EOS>ܘܛܠ̣ܡܘ ܚ̈ܝܐ ܠܩܵܠܵܐ ܚܲܕܬܵܐ ܕܡܲܠܸܠܘ ܡܝܼܬܹ̈ܐ<EOS>ܗܘ̤ܵܘ ܐܝܼܙܓܲܕܹ̈ܐ ܒܩܝܼܪܹ̈ܐ ܕܚܘ ܠܡܝ̈ܬܐ ܚܲܝܹ̈ܐ<EOS>ܘܐܫܡܥ ܛܸܒܵܐ ܕܩܵܠ ܦܘܼܪܩܵܢܵܐ ܒܐܸܕܢܲܝ̈ ܟܠܢܵܫ<EOS>ܠܩܵܠ ܥܢܝܼܕ̈ܐ ܡܬܢܚܡܝܼܢ ܗ̄ܘ̣̇ܘ ܡܝ̈ܬܐ ܕܥܘ̣ܠܵܐ<EOS>ܟܲܕ ܚ̇ܙܝܢ ܗ̄ܘ̣ܵܘ ܚܘܼܕܵܬ ܦܓܪܵܐ ܘܦܡܵܝ ܢܲܦܫܵܐ<EOS>ܡܝ̈ܬܐ ܠܡܝܼ̈ܢܬ ܡܫܬܥܝܼܢ ܗ̄ܘ̣ܵܘ ܚܕܬ̇ܐ ܕܗܘ̤ܬ<EOS>ܕܐܝܟܢ ܚܣܢܹܗ ܡܘܵܬܐ ܠܡܘܬܵܐ ܘܢܚܡ ܡܝܼ̈ܬܹܐ<EOS>ܬܲܗܪܵܐ ܪܲܒܵܐ ܡܸܬܡܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܿܕ<EOS>ܟܕ ܦܓ̇ܥ ܗ̄ܘ̣ܵܐ ܡܝܼܬܵܐ ܒܝܼܚܐ ܕܝ̇ܕܥ ܗ̄ܘ̣ܵܐ ܠܹܗ<EOS>ܠܘ ܥܢܝܼܕܹ̈ܐ ܕܡܝܼܬܘ ܡ̣ܢ ܢܘܓܼܪܐ ܚܵܝܘ ܒܲܨܠܝܼܒܵܐ<EOS>ܕܟܼܠܢܵܫ ܠܐܲܚܘܼܗܝ ܘܠܒܢܲܝ̈ ܓܸܢܣܹܗ ܡܸܫܬܵܘܕܲܥܘܵܬܐ<EOS>ܠܵܐ ܓܹܝܪ ܢܲܝܲܚܡ ܡ̣ܢ ܩܕܡ̈ܝܐ ܕܪܲܚܝܼܩܝܼܢ ܗ̄ܘ̣ܵܘ<EOS>ܕܕܠܡܵܐ ܬܕܲܓܸܠ ܥܝܢܵܐ ܕܒܸܣܪܐ ܒܣܵܗܕܘܼܬ ܩܘܼܫܵܬܐ<EOS>ܡܸܢܹܗ ܕܕܪܐ ܕܩܝܡܝܢ ܗ̄ܘ̣ܵܘ ܒܚ̈ܝܐ ܕܬܢܢ<EOS>ܡܢܹܗ ܐܩܝܼܡ ܕܢܗܘܘܿܢ ܣܗܕ̈ܐ ܕܟܼܵܪܘܿܙܘܼܬܹܗ<EOS>ܐܘܿ ܓܢ̄ܒܪܐ ܕܢܚܸܬ ܠܫܝܘܿܠ ܒܐܹܘܪܚܵܐ ܕܟܼܠܢܵܫ<EOS>ܘܦܣܒܗ̇ ܠܐܘܪܚܐ ܕܡܪܕܝܼܬ ܐ̄ܢܫ̈ܐ ܕܠܒܹܝܬ ܡܝ̈ܬܐ<EOS>ܐܘ ܠܩܒܝܼܪܵܐ ܕܒܠܥܹܐ ܡܵܘܬܵܐ ܘܠܵܐ ܐܸܬܚܒܲܠ<EOS>ܐܘܿ ܦܓܪܢܐ ܕܠܵܐ ܐܬܪܦܝܼ ܪܝܟܼܵܒ ܦܓܼܪܹܗ<EOS>ܐܘ ܐܬܠܝܵܛܐ ܕܐܚܲܕ ܕܲܪܵܐ ܥܲܡ ܚܲܣܝܼܢܵܐ<EOS>ܘܐܣܒܪ ܕܢܦ̣ܠ ܘܗܦܟ ܣܲܚܦܹܗ ܘܐܩܝܼܡ ܓܸܬܣܹܗ<EOS>ܢܦ̣ܠ ܐܲܝܟ ܕܨܒܼܵܐ ܒܦܓܼܪܐ ܘܢܲܦܫܵܐ ܐܲܝܟ ܚܲܝܒܹ̈ܐ<EOS>ܘܩܡ ܘܐܬܢܚܡ ܘܐܩܝܼܡ ܦܲܓܼܪܵܐ ܘܚܲܪܪ ܢܲܦܫܵܐ<EOS>ܒܗܵܕܹܐ ܬܢܘܝ ܐܸܚܲܕ ܕܲܪܵܐ ܥܲܡ ܚܲܣܝܼܢܵܐ<EOS>ܕܒܙܟܘܼܬܹܗ ܢܚܲܪܪ ܓܸܢܣܹܗ ܡ̣ܢ ܥܲܒܼܓܘܼܬܼܵܐ<EOS>ܒܡܵܘܬܹܗ ܚܣܢܹܗ ܚ̇ܣܢ ܟܠܐ ܡܚܐ ܠܟܠܐ<EOS>ܒܗ̇ܘ ܡܵܐ ܕܣܒܪ ܕܚܵܝܒܼ ܐ̄ܢܵܫܵܐ ܒܗ ܐܸܫܬܦܠ<EOS>ܒܡܵܘܬܵܐ ܟܬܲܒܼܘ ܠܹܗ ܫܛܪ ܥܲܒܼܕܘܼܬܵܐ ܐܵܕܼܵܡ ܘܲܒܢ̈ܘ ؟؟؟<EOS>ܘܲܒܝܲܕ ܡܵܘܬܵܐ ܚܲܪܲܪ ܐܵܕܼܵܡ ܠܐܕܡ ܘܲܒܼܢܵܘ̈ܗܝ<EOS>ܡܝܼܬ ܡܝܘܬܵܐ ܐܵܕܼܵܡ ܕܲܬܪܹܝܢ ܡܸܛܠ ܐܵܕܼܵܡ<EOS>ܘܩܡ ܒܲܪ ܐܕܡ ܘܐܚܼܝ ܠܐܵܕܼܵܡ ܘܠܝܠܕ̈ܬܹܗ<EOS>ܡܝܬܼ ܦܓܼܪܢܐ ܕܡܪܟܸܒ ܗ̣ܵܘܐ ܒܥܪ̈ܩܝ ܪܘܼܚܵܐ<EOS>ܘܩܡ ܘܐܬܢܚܲܡ ܒܚܹܝܠ ܐܘܼܡܵܢܵܐ ܕܣܲܬܪܗ ܘܲܒܢ̣ܵܝܗܝ<EOS>ܒܢܘܼܚܵܡ ܦܓܼܪܹܗ ܚܕܝܼܘ ܐܪ̈ܥܢܐ ܘܫܡܝ̈ܢܹܐ<EOS>ܘܐܦܨܲܚ ܐܸܢܘܿܢ ܕܟܼܡܝܼܪܝܼܢ ܗ̣̄ܘܵܘ ܡܛܠ ܡܵܘܬܹܗ<EOS>ܚܕܝܼܘ ܪ̈ܘܚܢܹܐ ܕܲܙܟܼܵܐ ܒܡܵܘܬܹܗ ܠܡܵܘܬܼܵܐ ܝܲܥܢܵܐ<EOS>ܘܢܚܸܬܘ ܙܚܘ ܦܓܼܪܗ ܒܩܲܒܼܪܵܐ ܐܲܝܟ ܙܟܲܝܵܐ<EOS>ܗܝܟܠ ܡܲܠܟܵܐ ܥܒܼܝܼܕ ܗ̣̄ܘܵܐ ܦܓܼܪܹܗ ܠܫܡܝܢܹ̈ܐ<EOS>ܘܡܲܗܠܠܝܼܢ ܗ̣̄ܘܵܘ ܩܵܠ ܙܵܟܘܬܵܐ ܠܚ̇ܣܢ ܡܵܘܬܵܐ<EOS>ܫܘܼܒܼܚܵܐ ܩܥ̣ܘ ܠܹܗ ܟܲܕ ܣܵܠܸܩ ܗ̄ܘ̣ܵܐ ܡ̣ܢ ܓܵܘ ܩܲܒܼܪܵܐ<EOS><EOS>ܒܪܝܼܟ ܕܒܼܡܘܬܹܗ ܩܛܠܗ ܠܡܵܘܬܼܵܐ ܕܚܸܒܼܠ ܐ̄ܢܵܫܵܐ<EOS>ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ <EOS>ܘܼܢܵܕܢܹܗ ܐܲܝܟ ܕܥܲܠ ܡܲܠܟܵܐ<EOS>ܘܐܠܒܸܫ ܐܢܘܿܢ ܓܘܢܐ ܦܲܐܝܵܐ ܒܝܘܿܡ ܢܘܼܚܵܡܹܗ<EOS>ܒܝܲܕ ܚܘܪ̈ܐ ܚܘܼܝ ܐܢܘܿܢ ܠܲܫܡܲܝܵܢܹܐ<EOS>ܕܢܲܠܸܦ ܐܸܢܘܿܢ ܥܲܠ ܚܘܼܕܵܬܵܐ ܕܗܵܘܹܐ ܒܐܝܼܕܵܘ̈ܗܝ<EOS>ܚܙܵܬܵܐ ܕܬܲܗܪܵܐ ܚܵܘܝܼ ܥܝܼܪܹ̈ܐ ܠܐܪ̈ܥܢܝܐ<EOS>ܠܒܼܘܫܵܐ ܦܐܝܵܐ ܕܠܒܼܫܝܼܢ ܦܓܼܪ̈ܐ ܒܝܘܿܡ ܢܘܼܚܵܡܵܐ<EOS>ܒܝܲܕ ܦܐܝܘܬܵܐ ܕܠܒܘܫܝ̈ܗܘܢ ܐܠܦ ܐܸܢܘܿܢ<EOS>ܕܒܐܬ̤ܐ ܕܫܲܝܢܵܐ ܙܪܲܥ ܒܐܕܢܲܝ̈ܗܘܿܢ ܩܵܠ ܦܘܼܪܩܵܢܵܐ<EOS>ܡ̇ܢ ܒܲܥܝܵܬ̇ܝܼܢ ܚܲܝܵܐ ܒܡܝܼ̈ܬܹܐ ܠܢܫ̈ܐ ܐܸܡ̣ܪܘ<EOS>ܬܚܸ̈ܝܢ ܕܩܡ ܘܐܸܬܢܲܚܲܡ ܘܚܲܣܢܹܗ ܠܡܵܘܬܵܐ<EOS>ܥܲܓܸܠܘ ܟܹܐܦܵܐ ܡ̣ܢ ܦܘܼܡ ܩܲܒܼܪܵܐ ܒܪܸܡܙܵܐ ܟܣܝܵܐ<EOS>ܘܦܬܚ̣ܘ ܬܲܪܥܵܐ ܩܕܵܡ ܥܝܢܝܗܹ̈ܝܢ ܘܥܵܠܹܝ̈ܢ ܘܲܚܙ̈ܝ<EOS>ܠܡ̇ܢ ܟܲܝ ܫܩܠܘܼܗ̇ ܥܝܼܪܹ̈ܐ ܠܟܹܐܦܵܐ ܕܛܒܼܝܵܥܐ ܗ̣̄ܘܵܬ<EOS>ܕܥܣܩܐ ܗ̣̄ܘܵܬ ܠܹܗ ܠܐܟܐ ܡܘܬܐ ܕܥܪܝܼܡ ܟܹܐܦܵܐ<EOS>ܗܵܐ ܢܘܼܚܡܵܐ ܕܥܣܸܩ ܣܲܓܝܼ ܒܪܸܡܙܵܐ ܣܲܥܪܹܗ<EOS>ܘܐܝܟܵܢ ܟܐܦܵܐ ܕܦܫܝܼܩܵܐ ܗ̣̄ܘܵܬ ܠܵܐ ܐܲܪܝܼܡܵܗ̇<EOS>ܦܓܼܪܹܗ ܦܠܸܛ ܡ̣ܢ ܦܘܼܡ ܡܵܘܬܵܐ ܐܪܝܵܐ ܪܗܝܼܒܼܵܐ<EOS>ܘܟܹܐܦܵܐ ܕܫܝܼܛܵܐ ܩܪܵܐ ܪ̈ܘܚܢܹܐ ܕܲܢܪܝܼܡܘܼܢܵܗ̇<EOS>ܠܵܐ ܥܣܩܵܐ ܗ̣̄ܘܵܬ ܠܗ̇ܘ ܦܘܼܩܕܢܵܐ ܕܢܲܚܸܡ ܦܲܓܼܪܹܗ<EOS>ܕܢܪܝܼܡ ܟܹܐܦܵܐ ܐܦܲܝ̈ ܬܲܪܥܵܐ ܘܐܲܣܸܢ ܢܸܦܘܿܩ<EOS>ܡܛܠ ܥܲܝܢܵܐ ܕܦܓܪ̈ܢܝܹܐ ܫܲܩܠܵܗ̇ ܠܟܹܐܦܵܐ<EOS>ܕܢܸܚܙܘܿܢ ܩܲܒܼܪܵܐ ܘܡܐܢܲܝ̈ ܦܓܼܪܐ ܘܢܩܢܘܿܢ ܣܲܒܼܪܵܐ<EOS>ܠܫܘܼܪܵܪ ܐ̄ܢܫܐ ܦܬܚܹܗ ܠܩܲܒܼܪܵܐ ܩܕܼܵܡ ܚܙ̈ܝܐ<EOS>ܕܠܵܐ ܢܸܬܦܠܓܘܿܢ ܥܲܠ ܢܘܼܚܵܡܹܗ ܕܕܲܠܡܵܐ ܠܵܐ ܩܵܡ<EOS>ܕܩܡ ܫܲܪܝܼܪܵܐ ܗ̄ܝ̣ ܘܗܵܕܹܐ ܕܢܝܼܚܵܐ ܛ̇ܒܼ ܡ̣ܢ ܫܸܡܫܵܐ<EOS>ܘܣܗ̇ܕ ܪܗܛܵܐ ܕܟܵܪܘܿܙܘܼܬܹܗ ܠܐܪ̈ܒܲܠܦܸܢܚܵܢ<EOS>ܘܟܲܕ ܛܵܒܼ ܓܠܝܵܐ ܩܝܵܡܬܹܗ ܠܟܼܠܵܐ ܒܝܲܕ ܣܘܼܥܪ̈ܵܢܹܐ<EOS>ܠܥܛܠܝ̈ ܠܸܒܵܐ ܘܣܡܚ̈ ܢܦܫܵܐ ܠܵܐ ܫܪܝܼܪܵܐ<EOS>ܕܩܡ ܘܐܬܢܚܲܡ ܗܵܐ ܬܲܚܘܼܝܵܬܐ ܕܪܲܒܘܼܬ ܚܲܝܠܹܗ<EOS>ܕܒܛܠ ܛܘܥܝܲܝ ܘܫ̣ܪܐ ܦܟܵܪܹ݁ܐ ܕܡܝܘܬܘܬܐ<EOS>ܩܡ ܠܬܠܬܵܐ ܘܠܵܐ ܬܐܕܓܠ ܫܘܼܘܕܵܝ ܡܸܠܵܘ̈ܗܝ<EOS>ܘܫܡܠܝܼ ܐ̄ܪܙܐ ܕܨܪ ܒܲܪ ܡܲܬܲܝ ܒܟܲܪܣܐ ܕܒܘܼܢܵܐ<EOS>ܬܠܵܬܵܐ ܝܵܘܡܝܼ̈ܢ ܗܘ̣ܐ ܒܲܬܗܘܿܡ̈ܐ ܢܒܝܼܵܐ ܒܐ̄ܪܙܵܐ<EOS>ܘܓܡ̇ܪ ܐ̄ܪܙܵܐ ܬܠܬܐ ܝܵܘܡܝܼ̈ܢ ܒܝܲܕ ܣܘܼܥܪ̈ܢܹܐ<EOS>ܒܝܘܢܢ ܐ̄ܪܙܐ ܕܡܝܼܬ ܟܲܕ ܠܵܐ ܡܝܼܬ ܘܦܫ̣ܐ ܠܝܲܚܹ̈ܐ<EOS>ܘܗܪܟܐ ܥܒܕܐ ܕܡܝܼܬ ܒܲܫܪܪܵܐ ܘܠܵܐ ܐܸܬܼܒܲܠ<EOS>ܣܠܸܡ ܒܲܪ ܡܲܬܲܝ ܡ̣ܢ ܓܵܘ ܝܲܡܵܐ ܐܲܝܟ ܡ̇ܐ ܕܢܚܸܬ<EOS>ܘܨܵܪܬܚܘܼܝܵܬܐ ܕܡܵܘܬܵܐ ܘܚܲܝܹ̈ܐ ܘܦܘܼܢܝܵ ܥܲܡܡܹ̈ܐ<EOS>ܒܗܵܕܹܐ ܬܢܘܝ ܫܲܕܪܹܗ ܪܸܡܙܵܠ ܒܬܲܪ ܥܲܡܡܹ̈ܐ<EOS>ܕܢܨܘܪ ܐ̄ܪܙܐ ܕܗܵܕܹܐ ܕܗܘ̤ܵܬ ܒܫܘܼܠܵܡ ܙܲܒܼܢܹ̈ܐ<EOS>ܐܵܦ ܪܹܫܝܼܬܵܐ ܕܚܠܦ ܟܠ ܡܝܬܼ ܡܛܠ ܟܠܐ<EOS>ܘܩܡ ܘܐܬܢܚܲܡ ܘܐܟܪܸܙ ܚܝ̈ܐ ܠܥܲܡܵܐ ܘܥܲܡܡܹ̈ܐ<EOS>ܢܦܲܩ ܡ̣ܢ ܒܲܒܼܪܵܐ ܘܲܫܒܲܩ ܢܲܚܬܵܘ̈ܗܝ ܐܲܝܟ ܣܗܕܘܵܬܼܵܐ<EOS>ܕܫܠܚܵܗ̇ ܡܸܟܹܝܠ ܠܡܝܘܬܘܼܬܼܵܐ ܘܲܠܒܸܫ ܫܘܼܒܼܚܵܐ<EOS>ܬܲܪܬܹܝܢ ܐܘܕܲܥ ܒܢܚ̈ܬܐ ܕܫܒ̣ܩ ܐܲܝܟ ܝܵܕܘܿܥܵܐ<EOS>ܕܠܗ ܠܵܐ ܚܵܫܚܝܼܢ ܘܗ̇ܘܝܢ ܣܵܗܕܹ̈ܐ ܠܘܵܬ ܛܵܠܘܡܹ̈ܐ<EOS>ܓܠܝܵܐ ܗ̣̄ܘܵܬ ܠܹܗ ܠܛܘܿܡܘܼܬܼܵܐ ܕܒܢܲܝ̈ ܝܲܥܩܘܿܒܼ<EOS>ܕܡܚܦܝܼܢ ܠܵܗ̇ ܒܡܹܐ ܟܲܠܩܪܨܵܐ ܠܣܝܡܲܬܼ ܢܲܚܬܵܘ̈ܗܝ<EOS>ܒܢܚ̈ܬܐ ܕܫܒܲܩ ܦܪܣܝܼ ܢܟܼܠܵܐ ܕܪ̈ܥܝܢܝܗܘܿܢ<EOS>ܕܐܝܟܵܢ ܐܲܪܦܝܼܘ ܢܚܬ̈ܐ ܒܩܲܒܼܪܵܐ ܐܓܢܒܲܝ̈ ܦܓܼܪܹܗ<EOS>ܒܡܘܼܪܵܐ ܘܥܠܘܝ ܚܢܝܼܛ ܗ̄ܘ̣ܐ ܦܓܼܪܗ ܘܣܝܼܡ ܒܙܗܝܼܪܘ<EOS>ܘܠܫܩܘܠܵܘ̈ܗܝ ܒܢܚ̈ܬܐ ܦܫܝܼܩ ܗ̄ܘ̣ܵܐ ܕܲܢܫܫܘܼܢܵܝ̈<EOS>ܐܸܢ ܕܹܝܢ ܓܲܢܒܘܼܗܝ ܐܲܝܟ ܥܪ̈ܘܩܐ ܠܒܝܼܫܝ̈ ܩܢܛܵܐ<EOS>ܐܝܟܵܢ ܦܲܪܩܸܘ ܘܟܪܟܼܘ ܢܚܬ̈ܐ ܒܲܒܼܗܝܼܠܘܼܬܵܐ<EOS>ܚܣܡܵܐ ܥܟܝܪܐ ܣܡܝܼ ܐܢܘܢ ܠܐܟܠܝ̈ ܩܪܨܐ<EOS><EOS>ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܦܘܼܚܡ ܦܲܓܼܪܹܗ<EOS>ܒܢܚܬܐ ܕܟܸܣܦ̇ܐ ܨܒܼܘ ܕܢܟܣܘܢ ܠܪܵܪܘܿܙܘܼܬܹܗ<EOS>ܘܬܠܚܗ ܠܢܚ̇ܬܐ ܕܙܩܪ ܢܟܼܠܐ ܘܠܐ ܩܘܿܪ̈ܵܘܗܝ<EOS>ܒܟܣܦܵܐ ܙܒܢܘܼܗ̇ ܡ̣ܢ ܝܼܗܘܕܵܐ ܠܥܒܕܘܼܬ ܡܵܘܬܵܐ<EOS>ܘܡ̣ܢ ܕܐܬܢܚܡ ܛܠܡܘ ܢܘܚܡܹܗ ܒܘܣܦܐ ܢܟܼܝܵܠܐ<EOS>ܘܡܵܢܵܐ ܢܥܒܕ ܟܸܣܦܵܐ ܢܟܝܼܠܵܐ ܠܩܘܼܫܬܐ ܓܠܝܵܐ<EOS>ܟܕ ܡܬܡܠ݂ܲܐ ܐܲܝܟ ܟܵܪܘܿܙܵܐ ܒܦܘܼܡ ܫܲܬܝܼܩܹ̈ܐ<EOS>ܟܐܦ̈ܐ ܘܩܒܪ̈ܐ <EOS>ܐܦܝ̈ ܬܲܪܲܥܐ ܩܥ̣ܵܘ ܠܲܡܠܝܼ̈ܠܹܐ<EOS>ܕܩܘܡܘ ܛܒܝܼ̈ܥܐ ܘܩܒܸܠܘ ܣܒܼܪܐ ܕܚ̇ܝܬ ܡܝܼ̈ܬܹܐ<EOS>ܘܐܸܢ ܫܬܝܩ̈ܐ ܘܕܠܵܐ ܦܘܼܡܵܐ ܩܥ̣ܵܘ ܙܟܘܬܹܗ<EOS>ܒܛܝܼܠ ܡܕܹܝܢ ܢܟܼܠܹܗ ܕܟܸܣܦܵܐ ܘܠܵܐ ܡܢܗܝܡܢ<EOS>ܡܠܝܼ̈ܠܹܐ ܘܚܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ<EOS>ܘܐܪܡܝܼܘ ܐܝܕܵܐ ܒܕܝܬܩܹܐ ܕܡܘܬܹܗ ܘܚܲܝܵܘ̈ܗܝ<EOS>ܣܦܪܐ ܡܗܝܼܪܵܐ ܘܚܲܝܵܠܬ ܕܪܘܼܚܵܐ ܫܸܡ ܙܟܼܘܬܐ<EOS>ܝܗ̣ܒ ܬܚܘܼܝܼܬܵܐ ܒܐܦܝ̈ ܬܲܪܥܵܐ ܕܣܕܩܹܗ ܠܲܬܪܹܝܢ<EOS>ܘܚܵܘܝܼ ܕܫܒܸܩܹܗ ܠܗܝܟܠ ܕܒܼܚܵܐ ܕܚܘܣܵܝ ܥܡܐ<EOS>ܘܠܵܐ ܬܘܼܒܼ ܨ̇ܒܐ ܒܕܡܵܐ <EOS>ܢܓܠܹܐ ܠܬܪܥܘܼܬ ܐ̄ܢܵܫܵܐ<EOS>ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܪ̈ܚܹܐ<EOS>ܕܐܸܢ ܫܲܬܝܼܩܵܐ ܒܠ̣ܥ ܘܫܐܬܲܩ ܟܡܵܐ ܡܲܠܠܹ̈ܐ<EOS>ܢܓܼܕܐ ܕܪܘܓܼܙܐ ܚܝܒܼܵܐ ܗ̣̄ܘ̈ܬ ܦܪܘܿܫܘܼܬܵܐ<EOS>ܘܐܪܝܼܡ ܫܒܼܛܐ ܘܡ̣ܚܐ ܠܢܝ̇ܬܐ ܚܠܵܦ ܪܸܥܝܵܢܵܐ<EOS>ܚܡܠܹܗ ܠܣܝܦܵܐ ܕܓܼܙܪ ܕܝܼܢܹܗ ܠܓܼܘ ܡ̣ܢ ܪ̈ܲܚܡܵܘܗܝ<EOS>ܘܐܪܝܼܡ ܐܝܕܗ ܕܢܚܬ ܫܒܛܹܗ ܘܟܼܠܝܗܝ ܚܘܼܒܹܗ<EOS>ܠܵܐ ܬܒ̇ܥ ܐ̄ܢܐ ܥܝܪܬܵܐ ܕܡܘܬܹܗ ܐܲܝܟ ܚܝܒܹ̈ܐ<EOS>ܕܠܵܐ ܦܐܝܵܐ ܗ̣̄ܘܵܬ ܠܡܚܐ ܐ̄ܢܫ̈ܐ ܕܢܵܘܒܸܕ ܐ̄ܢܫ̈ܐ<EOS>ܠܚ̈ܝܹܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܠܵܘ ܠܐܒܕܢܵܐ<EOS>ܘܫܪܪ ܐܢܹܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܵܪ̈ܵܢܵܘܗܝ<EOS>ܡܝܼܬ ܡܛܠ ܟܠ ܘܐܚܝܼ ܠܟܼܠܐ ܐܝܟ ܕܐܫܬܘܕܝܼ<EOS>ܘܫܡܠܝܼ ܘܓܼܡܪ ܣܥܘܿܪܘܼܬܼܵܐ ܕܚܠܦ ܟܠܐ<EOS>ܡܝܼܬ ܒܟܼܝܢܹܗ ܐܵܕܼܵܡ ܕܲܬܪܹܝܢ ܠܦܘܼܬ ܡܝܘ̈ܬܐ<EOS>ܘܙܩܦ ܥܲܡܹܗ ܡܝܘܬܘܬܐ ܘܐܲܚܝܵܗ̇ ܒܚܲܝܵܘ̈ܗܝ<EOS>ܝܗ̣ܒ ܒܢܝܢܵܐ ܕܗܝܟܠ ܦܓܼܪܬ ܕܣܲܬܪܘܼܗܝ ܒܝܼ̈ܫܹܐ<EOS>ܘܫܲܟܸܠܸܠ ܘܲܒܼܢܵܝܗܝ ܡܸܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ<EOS>ܢܚܬ ܒܟܝܢܵܐ ܡܘܠܸܕ ܚܫ̈ܐ ܘܥ̣ܡܕ ܒܫܝܘܿܠ<EOS>ܘܐܣܸܩ ܥܡܹܗ ܨܝܕܵܐ ܕܐ̄ܢܫ̈ܐ ܠܚܝ̈ܐ ܚܕ̈ܬܹܐ<EOS>ܬܪܥܹܗ ܠܒܘܼܪܐ ܕܒ̣ܢܐ ܡܵܘܬܵܐ ܒܐܦܲܝ̈ ܡܝܼ̈ܬܐ<EOS>ܘܕܪܲܫ ܐܘܼܪܚܵܐ ܠܡܵܝܘܿܬܘܼܬܼܵܐ ܠܘܵܬ ܚܲܝܘܼܬܵܐ<EOS>ܐܲܪܝܼܡ ܩܠܹܗ ܐܝܟ ܪܒ ܚܝܠܐ ܩܕܼܵܡ ܦܠܚ̈ܘܗܝ<EOS>ܕܩܘܼܡܘ ܘܐܬܠܒܲܒܼܘ ܕܐܢܵܐ ܙܟܝܬܹܗ ܠܡܘܵܬܐ ܘܒܝܼܫܵܐ<EOS>ܐܸܢܵܐ ܐܚܕܸܬ ܕܲܪܐ ܟܣܝܵܐ ܒܦܲܓܼܪܵܐ ܓܲܠܝܵܐ<EOS>ܘܲܠܚܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܙ̇ܬ ܥܘܼܬܪܹܗ<EOS>ܕܝܼܢܵܐ ܟܸܐܢܵܐ ܐܡ̇ܪܬ ܥܲܡܹܗ ܩܕܼܵܡ ܕܝ̇ܢܐ<EOS>ܘܟܸܢ ܚܝܒܬܗ ܕܥܘ̇ܠܐܝܼܬ ܫܒܹܐ ܠܹܗ ܓܸܢܣܲܢ<EOS>ܫܛܵܪܐ ܕܥܘܼܠܵܐ ܐܦܸܩ ܚܵܘܝܼ ܩܕܼܵܡ ܢܵܡܘܿܣܹ̈ܐ<EOS>ܕܠܵܐ ܡܚܬܡ ܗ̄ܘ̣ܵܐ ܒܐܪܡܝܼ ܐܝܼܕܼܵܐ ܕܣܗ̈ܕܐ ܒܚܝܼܪܹ̈ܐ<EOS>ܘܟܲܕ ܐܬܥܓܝܲܬ̤ ܕܲܓܵܠܘܼܬܼܵܐ ܕܟܣܝܵܐ ܒܡܸܠܵܘ̈ܗܝ<EOS>ܓ̣ܥܪ ܒܹܗ ܡܲܠܟܵܐ ܘܦ̣ܩܕ ܘܫܕܝܗܝ ܠܐܟܣܘܼܪܝܼܵܐ<EOS>ܡܸܟܹܝܠ ܕܙܟ̇ܝܬ ܘܚܒܼ ܚܲܣܝܼܢܵܐ ܣܢܹܐܗ ܕܓܸܢܣܲܢ<EOS>ܡܫܘܬ̤ܦܢܐ ܒܗ̇ ܒܪܒܘܼܬ ܙܟܘܼܬܝ ܐܵܦ ܠܟܢܘ̈ܬܝ<EOS>ܚܝܠܐ ܕܚ̈ܝܹܐ ܡܝܘܿܬ̈ܐ ܝܲܗ̣̄ܒ ܠܝܼ ܪܘܼܚܵܐ<EOS>ܒܹܗ ܡܙܝܢ ܐ̄ܢܵܐ ܠܚܵܫܘܿܫܘܼܬܼܵܐ ܠܘܼܩܒܲܠ ܚܲܫܹ̈ܐ<EOS>ܗܵܐ ܚܫܝܼܠ ܙܝܥܵܐ ܪܘܚܢܝܵܐ ܠܒܣܪ̈ܢܝܐ<EOS>ܠܒܫܘ ܡܝܘܬ̈ܐ ܘܐܩܪܸܒܘ ܘܲܙܟ̣ܵܘ ܪܘܼܚܵܢܵܐܝܼܬ<EOS>ܒܓܼܙܪ ܕܝܼܫܵܐ ܕܡܵܘܬܐ ܚܒܼܢܘܢ ܘܐܬܡܫܟܫܬܘܢ<EOS>ܬܵܘ ܣܒܼܘ ܡܓܲܢ ܫܛܪ ܚܘܒ̈ܝܟܘܢ ܘܲܩܢܵܘ ܚܲܝܹ̈ܐ<EOS>ܒܡܵܘܬܵܐ ܕܲܩܢܘܿܡܝ ܕܫܬܹܗ ܠܡܵܘܵܢܬ ܕܚܒܠ ܐ̄ܢܫ̈ܐ<EOS><EOS>ܘܒܝܲܕ ܙܟܼܘܬܝ ܚܵܒܼ ܘܐܬܦܪܣܝܼ ܪܫܵܐ ܕܐܵܐܲܪ<EOS>ܐܘ ܙܟܘܬܵܐ ܕܟܕ ܡܸܙܕܟܝܐ ܙܟܬ̤ ܠܛܪ̈ܘܢܐ<EOS>ܐܘ ܡܦܘܠܵܬܐ ܕܦܓܼܪܢܝܵܐ ܕܢܦ̣ܠ ܘܐܲܩܝܼܡ<EOS>ܢܦ̣ܠ ܡܝܘܬܵܐ ܗܝܟܠ ܒܣܪܐ ܕܒܹܢܐ ܒܪܘܼܚܵܐ<EOS>ܘܚܕܸܬ ܘܒܢ̣ܝܗܝ ܨܒܼܝܵܢ ܡܲܠܵܟܵܐ ܕܥܡ̇ܪ ܗ̄ܘ̣ܵܐ ܒܹܗ<EOS>ܡܢ̣ܘ ܕܢܦ̣ܠ ܬܚܬܝܼ ܡܵܘܬܵܐ ܪܚܡܝ ܡܘܬܼܵܐ<EOS>ܘܐܝܫܵܘ ܕܦܪܥ ܫܛܪ ܚܒ̈ܐ ܐܲܝܟ ܚܲܝܵܒܼܵܐ<EOS>ܕܡܲܢܘܼ ܡܵܘܬܼܵܐ ܕܡܝܼܬܼ ܒܲܟܼܝܵܢܵܐ ܘܩܡ ܒܫܪܪܐ<EOS>ܕܡ̇ܢ ܗ̣ܝ ܩܝܵܡܬܼܵܐ ܕܐܵܦ ܫܬܝܼ̈ܩܹܐ ܗܘ̤ܘ ܟܪ̈ܘܙܹܝܗ̇<EOS>ܓ̣ܠܘ ܠܲܡ ܢܝܼܫܵܐ ܕܪܸ̈ܥܝܢܲܝܟܘܿܢ ܕܢܚܫܐ ܠܩܘܼܒܼܠܹܗ<EOS>ܠܡ̇ܢ ܨܵܒܹ̇ܝܬܘܿܬ ܕܬܸܩܪܘܿܢ ܡܚܵܬܐ ܕܙܟܼܵܐ ܠܡܵܘܬܵܐ<EOS>ܠܐܝܢܵܐ ܟܝܢܵܐ ܠܚܲܡ ܚܲܫܵܐ ܐܵܦ ܙܟܘܬܵܐ<EOS>ܓܠ̣ܘ ܘܒܕܸܩܘ ܠܲܢ ܐܘܿ ܒܚܘܿܪܹ̈ܐ ܕܫܲܪܝܼܪ̈ܬܵܐ<EOS>ܘܐܸܢܗܘ̤ ܕܡܸܠܬܼܵܐ ܝܲܠܕܹܗ ܕܐܲܒܼܵܐ ܚܲܫ ܒܟܼܝܵܢܹܗ<EOS>ܡܕܝܢ ܟܝܢܲܢ ܠܵܐ ܚܲܫ ܥܲܡܹܗ ܒܡܵܘܬܵܐ ܕܝܵܬܹܗ<EOS>ܘܐܸܢܗܘ̤ ܕܠܵܐ ܡܝܼܬ ܘܐܦ ܐܬܢܲܚܲܡ ܟܝܵܢܲܢ ܫܝܼܛܵܐ<EOS>ܡܕܝܢ ܕܓܠ ܘܣܪܝܼܩ ܣܲܒܼܪܵܐ ܕܚ̇ܝܬ ܡܝܼܬܹ̈ܐ<EOS>ܐܢ ܠܟܝܼܢܵܬ ܠܵܐ ܚܵܫܘܿܫܵܐ ܒܠ݂ܲܥ ܗ̄ܘ̣ܵܐ ܡܵܘܬܐ<EOS>ܐܝܟܢ ܟܝ ܚܫ ܒܗ ܒܟܝܢܹܗ ܐܵܘ ܒܲܟܼܝܢܲܢ<EOS>ܐܸܢ ܒܟܝܢܹܗ ܛܥܡܹܗ ܠܚܲܫܵܐ ܗܕܐ ܕܪܘܫܥܵܐ ܗ̣̄ܝ<EOS>ܟܠܹܗ ܟܲܝ ܚܲܫ ܐܘ ܒܡܢܬܐ ܚܲܫ ܘܐܸܬܢܣܝܼ<EOS>ܘܗܵܐ ܠܲܝܬ ܡܕܡ ܕܠܵܘ ܚܫܘܿܫܵܐ ܗ̄ܘ̣ ܐܘ ܚܵܫܘܿܫܵܐ ܗ̄ܘ̣<EOS>ܕܡܸܢܹܗ ܚܐܸܫ ܘܡܸܢܹܗ ܡܩܵܘܹܐ ܕܠܵܐ ܫܘܼܠܡܵܬܐ<EOS>ܐܸܢ ܝܼܚܝܼܕܵܐ ܢܦ̣ܠ ܒܟܼܝܢܹܗ ܬܚ̈ܬܝ ܡܵܘܬܵܐ<EOS>ܡܕܹܝܢ ܦܣܩܗ̇ ܠܐ ܡܝܼܢܘܼܬܼܵܐ ܕܫܸܡ ܐܝܼܬܘܼܬܼܵܐ<EOS>ܘܐܢܗܘ̤ ܕܢܦ̣ܠ ܐܲܝܟ ܡܠܬܘܘܿܢ ܠܵܘ ܐܲܝܟ ܕܝܼܠܲܢ<EOS>ܡ̇ܢ ܐܲܩܝܼܡܹܗ ܡ̣ܢ ܡܦܘܠܬܹܗ ܘܝܲܗ̄ܒ̣ܠܗ ܚܲܝܹ̈ܐ<EOS>ܕܗܘ̤ ܠܩܢܘܡܹܗ ܢܩܲܝܡ ܢܦܝܠܵܬ ܗܕܐ ܥܲܣܩܵܐ ܗ̣̄ܝ<EOS>ܘܕܐܚܪܝܢ ܢܩܝܼܡܝܼܘܗܝ ܣܢܝܼܩܵܐ ܐܝܼܬܵܘܗܝ ܐܵܦ ܚܲܣܝܼܪܵܐ<EOS>ܐܢܗܘ̤ ܕܪܘܼܚ̇ܐ ܘܚܲܝܠܹܗ ܕܐܲܒܼܵܐ ܬܪܨܡܲܦܘܼܠܠܹܗ<EOS>ܗܵܐ ܐܬܚܙܝܲܬ̤ ܕܣܓܝܼ ܡܬܚܬܲܝ ܡ̣ܢ ܐܝܼܬܘܼܬܼܵܐ<EOS>ܘܐܢܗܘ̤ ܕܒܨܝܼܪ ܡ̣ܢ ܐܝܼܬܘܼܬܼܵܐ ܠܘܵ ܐ̄ܢܐ ܐܡ̇ܪܸܬ<EOS>ܠܡ̇ܢ ܢܨܝܢܲܢ ܥܲܡ ܐܪܝܼܘܿܣ ܐܲܝܟ ܢܘܟܼܪܵܝܵܐ<EOS>ܡܛܠܗܵܕܹܐ ܛܪܕܬܹܗ ܥܕܬܵܐ ܠܒܲܪ ܡ̣ܢ ܬܪ̈ܥܹܝܗܝ<EOS>ܕܡܙܥܲܪ ܠܲܒܼܪܐ ܘܡܬܚܬܐ ܠܹܗ ܡ̣ܢ ܝܵܠܘܕܹܝܗ<EOS>ܘܐܸܢ ܗܵܟܲܢܵܐ ܗ̄ܝ̣ ܗܵܕܹܐ ܕܥܘ̣ܠܐ ܗ̄ܘ̣ ܠܡܐܡܲܪ ܗܵܟ̣ܵܢ<EOS>ܓܕܘܼܠܘ ܠܹܗ ܟܠܝܼܠܵܐ ܠܡܬܪܓܡܢܐ ܕܫܲܦܝܼܪ ܬܲܪܓܸܡ<EOS>ܠܟܼܘܿܢ ܗ̄ܘ̣ ܐܸܡ̇ܪܬ ܕܣܥܘܿܪܘ ܗܵܕܹܐ ܚܢܲܢ ܠܵܐ ܡܨܝܵܐ<EOS>ܗܘܬܼܵܐ ܪܒܬܼܵܐ ܒܝܢܲܢ ܘܲܠܗܘܿܢ ܠܵܐ ܡܬܥܒܼܪܵܐ<EOS>ܠܵܐ ܫܠܡܝܼܢܲܢ ܠܗܝܼܢܲܢ ܠܗܪ̈ܛܝܼܩܹܐ ܢܚܬܐ ܣܕܝܼܩܵܐ<EOS>ܘܠܵܐ ܡܪܡܝܼܢܲܢ ܚܡܪܵܐ ܛܵܒܼܵܐ ܒܙܩ̈ܐ ܕܛܘܥܝܝ<EOS>ܠܐ ܝܗܒܝܢܲܢ ܩܘܼܕܫܵܐ ܕܟܿܝܵܐ ܕܗܝܡܢܘܼܬܲܢ<EOS>ܠܟܠܒܹ̈ܐ ܦܐܩ̈ܐ ܕܠܵܐ ܡܣܬܟܠܝܼܢ ܚܹܝܠ ܐܝܼܬܘܼܬܵܐ<EOS>ܠܡ̇ܢ ܡܪܝܢܲܬ ܡܪܓܢܝܬܐ ܕܬܵܘܕܝܼܬ ܢܦܫܲܢ<EOS>ܩܕܼܵܡ ܪ̈ܥܝܢܹܐ ܪ̈ܚܡܲܝ ܙܒܼܠܵܐ ܐܲܝܟ ܚܝܘܬ̈ܐ<EOS>ܠܵܐ ܪܕܝܢܲܢ ܒܐܘܼܪܚܵܐ ܕܬܵܘܫܵܐ ܥܲܡ ܛܥ̈ܝܐ<EOS>ܘܠܐ ܚܙܩܝܢܢ ܒܲܫܒܝܼܠ ܙܹܐܦܵܐ ܕܚܵܫܘܿܫܘܼܬܼܵܐ<EOS>ܠܵܐ ܡܬܚܬܝܢܲܢ ܠܪܡ ܡ̣ܢ ܟܠܐ ܠܘܵܬ ܡܘܿܟܵܟ̣ܵܐ<EOS>ܘܠܵܐ ܡܡܝܬܝܼܢܲܢ ܠܗ̇ܝ ܚܲܝܘܼܬܵܐ ܝܗܒܬ̤ ܚܲܝܹ̈ܐ<EOS>ܟܝܵܫܵܐ ܗ̄ܘ̣ ܕܢܦ̣ܠ ܒܫܝܘܿܠ ܗܵܘܬܼܵܐ ܬܚܬܝ ܡܘܵܬܼܵܐ<EOS>ܒܝܲܕ ܡܝܘܿܬܵܐ ܕܡܝܼܬ ܒܲܟܼܝܵܢܹܗ ܠܒܘܼܛܵܠ ܡܵܘܬܵܐ<EOS>ܠܨܦܐ ܓܒܝܠܐ ܡ̣ܢ ܕܚܝܼܚܐ ܢܢܩܫ ܗ̄ܘ̣ܵܐ ܡܘܬܵܐ<EOS>ܘܗ̣ܦܟ ܓܒܼܠܗ ܡܠܩܢ ܟܠܐ ܪܘܼܚܢܵܐܹܝܬ<EOS>ܗܘ̤ܝܘ ܕܥܡ̣ܪ ܝܘܡ̈ܐ ܬܠܵܬܐ ܥܲܡ ܥܢܝܼ̈ܕܹܐ<EOS>ܘܗܘ̤ ܐܬܢܚܲܡ ܒܲܬܠܝܼܵܬܵܝܵܐ ܘܢܚܸܡ ܓܸܢܣܲܢ<EOS>ܚܣܡܵܐ ܥܘܼܝܪܐ ܣܡܝܼ ܐܸܢܘܿܢ ܠܐܟܼܠܲܝ̈ ܩܪܨܐ<EOS><EOS>ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܢܘܼܕܚܵܡ ܦܲܓܼܪܹܗ<EOS>ܒܢܚܬܐ ܕܟܣܦܵܐ ܨܒܘ ܕܢܘܣܘܢ ܠܟܪܘܙܘܬܹܗ<EOS>ܘܬܠܚܗ ܠܢܚ̇ܬܐ ܕܙܩܲܪ ܢܟܼܠܐ ܘܲܥܙܩܘܼܪ̈ܵܘܗܝ<EOS>ܒܟܸܣܦܵܐ ܙܒܢܘܼܗ̇ ܝܼܗܘܼܕܵܐ ܠܥܲܒܼܕܘܼܬ ܡܵܘܬܼܵܐ<EOS>ܘܡ̣ܢ ܕܐܬܢܚܡ ܛܠ̣ܡܘ ܢܘܚܡܹܗ ܒܟܸܣܦܵܐ ܢܟܝܼܠܵܐ<EOS>ܘܡܵܢܵܐ ܢܸܥܒܸܕ ܟܸܣܦܵܐ ܢܘܼܝܼܠܵܐ ܠܩܘܼܫܬܼܵܐ ܓܠܵܝܐ<EOS>ܟܲܕ ܡܬܡܥܲܠ ܐܲܝܟ ܟܵܪܘܿܙܵܐ ܐܒܦܘܼܡ ܫܲܬܼܝܼܩܹ̈ܐ<EOS>ܟܸܐܦܹ̈ܐ ܘܩܲܒܼܪܹ̈ܐ ܘܐܦܲܝ̈ ܬܪ̈ܥܐ ܩܥ̣ܵܘ ܠܲܡܠܝܼ̈ܠܹܐ<EOS>ܕܩܘܡܘ ܛܒܝܼ̈ܥܹܐ ܘܩܲܒܸܠܘ ܣܒܪܼܐ ܕܚܝ̇ܬ ܡܝ̈ܬܐ<EOS>ܘܐܼܢ ܫܬܝܼܩܹ̈ܐ ܘܲܕܠܵܐ ܦܘܼܡܵܐ ܩܥ̣ܘ ܙܟܘܬܹܗ<EOS>ܒܲܛܝܼܠ ܡܵܕܹܝܬ ܢܸܟܼܠܗ ܕܟܸܣܦܵܐ ܘܠܵܐ ܡܸܬܼܗܲܝܡܢ<EOS>ܡܠܝܼ̈ܠܹܐ ܡܝܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ<EOS>ܘܐܪܡܝܼܘ ܐܝܼܕܼܵܐ ܒܲܕܝܬܩܹܐ ܕܡܵܘܬܹܗ ܘܚܲܝܵܘ̈ܗܝ<EOS>ܣܦܪܐ ܡܗܝܼܪܵܐ ܘܚܲܝܵܠܵܐ ܕܪܘܼܚܵܐ ܕܫܸܡ ܙܟ̣ܘܬܵܐ<EOS>ܝܗ̣ܒ ܬܚܘܝܼܬܵܐ ܒܐܦܲܝ̈ ܬܲܪܥܵܐ ܕܣܲܕܩܹܗ ܠܲܬܪܹܝܢ<EOS>ܘܚܘܝܼ ܕܫܒܩܹܗ ܠܗܲܝܟܠ ܕܒܼܚܵܐ ܕܚܘܼܣܵܝ ܥܲܡܵܐ<EOS>ܘܠܵܐ ܬܘܼܒܼ ܨܵܒܹܐ ܒܲܕܡܵܐ ܓܢܥܓܼܐ ܠܬܲܪܥܘܼܬ̤ ܐ̄ܢܵܫ̈ܐ<EOS>ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܘ̈ܚܹܐ<EOS>ܕܐܸܢ ܫܲܬܝܼܩܵܐ ܒܠܸܠ ܘܐܫܬܬܲܩ ܟܡܵܐ ܡܲܠܠܹܐ<EOS>ܢܓܼܪܵܐ ܕܪܘܓܼܙܐ ܚܲܝܵܒܵܐ ܗ̄ܘ̣ܵܬ ܦܪܘܿܫܘܼܬܵܐ<EOS>ܘܐܪܝܼܡ ܫܲܒܼܛܵܐ ܘܲܡܚܵܐ ܠܢܚ̇ܬܵܐ ܚܠܦ ܪܸܥܝܵܢܵܐ<EOS>ܚܲܡܠܹܗ ܠܣܲܝܦܵܐ ܕܓܙܪܕܝܼܢܹܗ ܠܓܘ ܡ̣ܢ ܪ̈ܚܡܘܗܝ<EOS>ܘܐܪܝܼܡ ܐܝܼܕܹܗ ܕܢܚܬ ܫܲܒܛܹܗ ܘܟܼܠܝܗܝ ܚܘܼܒܹܗ<EOS>ܠܵܐ ܬܒ̇ܥ ܐ̄ܢܐ ܥܝܵܪܬܵܐ ܕܡܘܬܹܗ ܐܲܝܟ ܚܲܝܒܹ̈ܐ<EOS>ܕܠܵܐ ܠܐ<EOS> ܗ̄ܘ̣ܵܬ ܠܢܫܲܚܹܐ ܐ̄ܢܫ̈ܐ ܕܢܵܘܒܸܕ ܐ̄ܢܵܫ̈ܐ<EOS>ܠܚܝܹ̈ܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܘܠܵܘ ܠܐܲܒܼܕܵܢܵܐ<EOS>ܘܫܪܵܪ ܐܢܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܪ̈ܵܘܗܝ<EOS>ܡܝܼܬ ܡܸܛܠ ܟܠ ܘܐܲܚܝܼ ܠܟܼܠܵܐ ܐܲܝܟ ܕܐܸܫܬܵܘܙܝܼ<EOS>ܘܫܲܡܠܝܼ ܘܓܼܡܪ ܣܥܘܿܪܘܼܵܬܐ ܕܚܝܠ ܟܠܐ<EOS>ܡܝܼܬܼ ܒܟܝܢܹܗ ܐܕܡ ܕܲܬܼܪܹܝܢ ܠܦܘܼܬ ܡܘܝܬܹ̈ܐ<EOS>ܘܙܩ̣ܦ ܥܲܡܹܗ ܡܵܝܘܼܬܘܼܬܼܵܐ ܘܐܲܚܝܵܗ̇ ܒܚܲܝܵܘ̈ܗܝ<EOS>ܝܗ̣ܒ ܒܢܝܢܵܐ ܕܗܝܘܠ ܦܓܼܪܵܬ ܕܣܬܪܘܼܗܝ ܒܝܼ̈ܫܹܐ<EOS>ܘܫܟܼܠܠ ܘܲܒܢ̣ܵܝܗܝ ܡܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ<EOS>ܢܚܸܬ ܒܟܝܢܐ ܡܘܠܕ ܚܫ̈ܐ ܘܥܡܕ ܒܫܝܘܿܠ<EOS>ܘܐܣܸܩ ܥܲܡܹܗ ܨܝܕܵܐ ܕܐܢܫ̈ܐ ܠܚܲܝܹ̈ܐ ܚܲܕܬܹ̈ܐ<EOS>ܬܪܥܹܗ ܠܫܘܼܪܵܐ ܡܘܬܐ ܒܐܦܲܝ̈ ܡܝܼ̈ܬܐ<EOS>ܘܲܕܪܲܫ ܐܘܼܪܚܵܐ ܠܡܵܝܘܿܬܘܼܬܵܐ ܠܘܵܬ ܚܲܝܘܼܬܼܵܐ<EOS>ܐܲܪܝܼܡ ܩܠܹܗ ܐܲܝܟ ܪܒ ܢܚܠܐ ܩܕܡ ܦܠܚܘ̈ܗܝ<EOS>ܕܩܘܡܘ ܘܐܸܬܼܠܲܒܲܒܼܘ ܕܐܢܐ ܙܟܝܬܗ ܠܡܵܘܬܼܵܐ ܘܒܼܝܼܫܵܐ<EOS>ܐܢܵܐ ܐܚ̇ܕܬ ܕܲܪܐ ܟܲܣܝܵܐ ܒܦܓܼܪܐ ܓܲܠܝܵܐ<EOS>ܘܲܠܚܲܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܸܪܙܸܬ ܥܘܼܬܼܪܹܗ<EOS>ܕܝܼܢܵܐ ܟܹܐܢܵܐ ܐܸܡ̇ܪܸܬ ܥܲܡܹܗ ܩܕܼܵܡ ܕܝ̇ܢܐ<EOS>ܘܟܸܢ ܚܝܒܬܿܗ ܕܥܘ̇ܠܐܝܬ ܫܒܹܐ ܠܹܗ ܓܸܢܣܲܢ<EOS>ܫܛܪܐ ܕܥܘ̣ܠܐ ܐܦܸܩ ܚܵܘܝܼ ܩܕܼܵܡ ܢܸܡܘ̈ܣܹܐ<EOS>ܕܠܵܐ ܡܚܲܬܼܡ ܗ̄ܘ̣ܵܐ ܒܐܪܡܝܼ ܐܝܼܕܵܐ ܕܣܗ̈ܕܐ ܒܚܕ̈ܐ<EOS>ܗܘܝ̤ܘ ܕܢܚܸܬܼ ܠܬܲܚܬܝ̈ܬܐ ܕܐܪ̈ܥܢܝܹܐ<EOS>ܘܗܘܝ̤ܘ ܕܲܣܠܸܩ ܠܥܸܠ ܡ̣ܢ ܟܠܐ ܕܢܪܝܼܡ ܟܠܐ<EOS>ܒܪܘܟܵܒܼ ܦܓܼܪܹܗ ܩܒܲܥܘ ܡܲܪ̈ܚܐ ܨܨ̈ܐ ܘܪܘܼܡܚܵܐ<EOS>ܘܒܚܘܕܬܹܗ ܥܛ̣ܝܗܝ ܠܫܛܪܐ ܕܚܫܲܝ̈ ܦܲܓܼܪܵܐ<EOS>ܢܚܸܬ ܥܲܠ ܐܲܪܝܵܐ ܠܡܪܒܘܥܝܼܬܹܗ ܒܙܲܝܢܵܐ ܕܪܘܼܚܵܐ<EOS>ܘܐܥܕܝܼ ܓܙܪܐ ܕܓܢܣܹܗ ܕܐܕܡ ܕܲܡܒܲܣܒܸܣܘܵܐ<EOS>ܩܵܥ̣ܵܐ ܒܵܗ̇ ܒܫܝܘܿܠ ܐܲܝܟ ܚܲܣܝܼܢܵܐ ܘܙܵܥ ܫܬܐܣܹܝ̈ܗ̇<EOS>ܘܬܒܲܪ ܬܲܪ̈ܥܹܝܗ̇ ܘܦܣܩ ܡܘܼܟܼܠܝ̈ܗ̇ ܘܲܒܙܵܗ̇ ܡܲܦ̣ܩ<EOS>ܐܲܪܝܼܡܘ ܬܲܪ̈ܥܹܐ ܐܦܲܝ̈ ܬܲܪ̈ܥܹܐ ܟܲܕ ܢܦ̇ܩ ܗ̄ܘ̣ܵܐ<EOS>ܘܡܗܠܠܝܼܢ ܗ̄ܘ̣ܵܘ ܪ̈ܘܚܢܝܹܐ ܠܚܹܝܠ ܙܵܟܘܬܹܗ<EOS> ܐܢܐ ܚܡܫܐ ܓ̱ܪ̈ܙܐ ܕܘܼܙܝܼܢ̈ܐ<EOS>ܫܡܝܵܐ ܘܐܪܥܵܐ ܦܘܡ̈ܐ ܗܘ̤ܘ ܠܹܗ ܚܠܵܦ ܛܵܠܘܡܹ̈ܐ<EOS><EOS>ܕܛܠ̣ܡܘ ܚ̈ܝܐ ܩܥ̣ܵܘ ܥܲܢܝܼ̈ܕܹܐ ܘܚܬܡܘ ܚܪ̈ܫܹܐ<EOS>ܟܸܢܫܲܝ̈ ܪܘܡܵܐ ܒܚܸܬܘ ܠܐܝܩܪܹܗ ܕܐܲܪܥܵܢܵܝܵܐ<EOS>ܘܙܲܚܲܝܘ ܡܘܬܹܗ ܘܐܲܟܕܲܙܘ ܚܲܝܵܘ̈ܗܝ ܠܲܟܢܘ̈ܬܹܗ<EOS>ܣܒܼܪܐ ܕܚ̈ܝܐ ܐܝܬܝܼܘ ܥܝܼܪܹ̈ܐ ܠܒܹܝܬܼ ܡܝܘ̈ܬܐ<EOS>ܩܘܡܘ ܘܐܬܠܒܲܒܼܘ ܥܦܪ̈ܢܝܹܐ ܒܒܘܼܛܵܠ ܡܵܘܬܵܐ<EOS>ܩܥ̣ܵܘ ܘܐܡ̣ܪܘ ܠܹܗ ܠܡܚܒܠܢܵܐ ܕܗܕܡܲܝ̈ܟܘܿܢ<EOS>ܕܐܝܵܟܘ ܥܘܼܩܣܵܟ ܚܸܘܝܵܐ ܕܩܲܛܠܲܢ ܒܐܘܼܟܼܠܹܗ ܕܦܵܐ<EOS>ܐ<EOS>ܬܢܘ ܘܐܗܸܠܘ ܒܹܗ ܟܕܓ̇ܚܟܝܢ ܐ̄ܢܬܘܿܢ ܥܲܠ ܨܢ̈ܬܹܗ<EOS>ܕܡܵܢܵܐ ܥܒ̇ܕ ܕܦܣܩܘܼܗܝ ܚ̈ܝܐ ܠܐܝܼܠܢ ܡܵܟܵܬܐ<EOS>ܒܝܲܕ ܦܸܠܐܬܵܐ ܡܠܸܠܘ ܫܡܹܗ ܒܕܡܘܼܬ ܫܸܡܫܘܿܢ<EOS>ܕܦܓܼܪܐ ܕܒܠܥ̣ܬ ܗ̄ܘ̣ܵܐ ܠܹܗ ܢܒ̣ܥܐ ܡܵܘܠܹܕܼ ܚܲܝܹ̈ܐ<EOS>ܡ̣ܢ ܓܵܘ ܐܘܼܟܼܠܵܐ ܢܦ݂ܲܩ ܠܲܢ ܐܘܼܟܼܠܵܐ ܪܘܚܵܢܝܵܐ<EOS>ܘܡ̣ܢ ܕܚܝܼܝܲܢ ܡܵܘܠܸܕ ܚܲܫܹ̈ܐ ܪܕܬ̤ ܚܠܝܘܼܬܼܵܐ<EOS>ܢܚܕܘܢ ܥܡܲܢ ܫܡܲܝܵܐ ܘܐܪܫܵܐ ܡܠܝ̈ܠܐ ܘܚܲܪ̈ܫܹܐ<EOS>ܕܕܒܚܵܐ ܕܡ̣ܢܲܢ ܪܥܝܼ ܠܡܪܐ ܥܲܡ ܒܪ̈ܝܬܹܗ<EOS>ܚܕ ܪܫܝܬܵܐ ܩܪܸܒܼ ܓܢܣܢ ܠܐ ܠܗܘܼܬܵܐ<EOS>ܘܝܗ̣ܒ ܠܲܡ ܒܐܝܼܕܹܗ ܐܬ̤ܐ ܕܫܲܝܢܵܐ ܘܚܘܼܕܬ ܟܠܐ<EOS>ܥܡܲܢ ܢܘܕܘܢ ܐܪ̈ܥܢܝܹܐ ܘܫܡܝܫܹ̈ܐ<EOS>ܒܪܝܟ ܕܒܦܓܼܪܢ ܚܵܘܝܼ ܚܘܼܒܹܗ ܠܘܵܬ ܬܘܼܩܵܢܵܘ̈ܗܝ<EOS>ܫܠܸܡ<EOS>