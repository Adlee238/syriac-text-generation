ܒܫܡ ܐܒܐ ܘܒܪܐ ܘܪܘܚܐ ܩܕ̄ ܚܕ ܐܠܗܐ ܫܪܝܪܐ ܐܡܝܢ ܒܚܝܪܐ ܐܬܐܘܣ ܡܿܫܪܝܢܢ<EOS>ܕܢ݀ܟܬܘܿܒ ܦܘܼܫܩ ܐܘܪܝܬܐ<EOS> ܕܥܒܝܼܕ ܠܡܪܝ ܕܝܘܢܘܣܝܘܣ ܝܥܩܘܿܒ ܒܪܨܠܝܒܝ ܡܝܛܪ̄ܘ ܕܐܡܝܕ ܨܠܘܬܗ<EOS>ܥܡܢ ܐܡܝܢ<EOS>ܩܕ̄ܡ ܣܦܪܐ ܕܒܪܝܼܬܐ<EOS>ܣܦܪܐ ܓܝܪ ܐܝܼܬ̄ܘ ܒܠܫܢܐ ܥܒܪܝܐ ܟܕ ܡܬܼܦܫܩ ܠܣܘܼܪܝܝܐ ܟܬܒܐ ܡܫܼܬܡܗ ܣܦܪܐ<EOS>ܐܘܪܝܬܐ ܬܘܼܒ ܢܘܼܗܪܐ ܕܐܬܼܐ ܐܚܪ̈ܢܐ ܐ݀ܡܪܝܼܢ ܕܐܒܪܗܡ ܡܼܢ ܐܘܿܪ ܕܟܠ̈ܕܝܐ ܐܝܼܬ̄ܘ ܗܼܘܐ<EOS>ܘܥܠ ܗ݀ܝ ܐܬܩܪܝܼ ܣܦܪܐ ܕܐܘܪܝܬܐ ܥܠ ܫܡܐ ܕܐܘܿܪ ܐܘܿܪ ܓܝܪ ܢܘܼܪܗܪܐ ܡܬܼܦܫܩ ܐܝܟܢܐ<EOS>ܕܡܬܼܩܪܐ ܚܧܢܝܬܐ ܡܼܢ ܚܪܢ ܗܿܟܢܐ ܡܼܢ ܐܘܪ ܐܘܪܝܬܐ ܒܪܝܫܝܼܬ ܠܡ ܒܼܪܐ ܐܠܗܐ ܝܿܬ ܫܡܝܐ ܘܝܿܬ<EOS>ܐܪܥܐ ܗ̄ ܡܼܢ ܠܫܢܐ ܥܒܪܝܐ ܐܝܬܝܗܿ ܒܪܬ ܩܠܐ ܕܒܪܝܫܝܬ ܗ̄ ܕܡܼܢ ܫܼܠܝ ܘܠܥܠ ܡܼܢ ܪܦܦܐ<EOS>ܕܚܘܼܫܒܐ ܒܼܪܐ ܐܠܗܐ ܠܒܪ̈ܝܬܐ ܐܚܪ̈ܢܐ ܐܡܼܪܘ ܕܒܪܝܫܝܼܬ ܠܥܠ ܡܼܢ ܙܒ̈ܢܐ ܐܚܪ̈ܢܐ ܒܪܝܫܝܼܬ<EOS>ܩܕܡܝܬܐ ܐܝܬܝܗܿ܇ ܘܐ݀ܡܪܝܼܢܢ ܕܒܪܬ ܩܠܐ ܕܒܪܝܫܝܼܬ ܒܬܪܝܢ ܙܢܝ̈ܐ ܢ݀ܦܩܐ܇ ܡܬܘܿܡܐܝܬ ܐܝܟ ܕܐܡܼܪ<EOS>ܬܐܘܠܘܓܘܣ ܕܡܿܢܘܼ ܩܫܝܼܫ ܡܼܢ ܗ݀ܝ ܕܒܪܝܫܝܬ ܘܝܘܚܢܢ ܐܘܢܓܠܝܣܛܐ ܕܒܪܝܫܝܬ ܐܝܼܬܘܗܝ ܗܼܘܐ<EOS>ܡܠܼܬܐ<EOS> ܗ̄ ܡܬܘܿܡܐܝܬ<EOS> ܒܙܢܐ ܐܚܪܢܐ ܢ݀ܦܩܐ ܫܘܼܪܝܐ ܘܪܝܫܐ ܘܪܝܫܝܬܐ ܐܝܟ ܗ݀ܝ ܕܠܐ ܩܼܪܝܬܘܿܢ<EOS>ܠܗܿܘ ܕܥܒܼܕ ܡܼܢ ܒܪܝܫܝܬ ܕܟܪܐ ܘܢܩܼܒܬܐ ܘܗܿܘ ܕܡܼܢ ܒܪܝܫܝܬ ܩܿܛܠ ܐܢܫ̈ܐ ܡܕܝܢ ܝܘܚܢܢ<EOS>ܡܬܘܿܡܐܝܬ ܫܡܗ ܠܒܪܬ ܩܠܐ ܕܒܪܝܫܝܬ ܘܡܘܫܐ ܒܙܢܐ ܕܫܘܼܪܝܐ ܘܪܝܫܐ ܘܫܘܼܪܝܐ ܘܐܡܿܪܝܼܢܢ ܕܗܢܐ<EOS>ܫܘܼܪܝܐ ܘܪܝܫܝܬܐ ܕܒܪܬ ܩܠܐ ܕܒܪܝܫܝܬ ܕܡܘܫܐ ܕܙܒܢܐ ܐܝܬܝܗܿ ܫܘܼܪܝܐ ܡܢܗܿ ܘܠܟܐ ܫܪܝܼ<EOS>ܕܢܬܝܼܕܥ ܙܒܢܐ ܡܕܝܢ ܕܒܪܝܫܝܬ ܪܝܫܐ ܘܪܝܫܝܼܬܐ ܡܬܼܦܫܩܐ ܘܕܓ̈ܠܐ ܐܢܘܿܢ ܐܝܠܝܢ ܕܠܐ ܟܿܬܒܝܼܢ<EOS>ܒܗܿ ܝܘ̄ܕ ܠܬܚܬ ܡܼܢ ܪܝܫ̄ ܐܘܿ ܩܿܪܝܢ ܠܗܿ ܥܒܝܐܝܬ ܕܠܐ ܝܘ̄ܕ ܐܡܿܪ ܥܒܪܝܐ ܒܪܝܫܝܬ ܕܠܗܠܝܢ<EOS>ܡܿܣܠܐ ܝܥܩܘܿܒ ܐܘܪܗܝܐ ܘܡܘܫܐ ܒܪ ܟܐܦܐ ܒܼܪܐ ܐܠܗܐ ܗ̄ ܥܒܼܕ ܝܥܩܘܿܒ ܕܣܪܘܓ ܐܡܿܪ܇ ܗ݀ܝ ܓܝܪ<EOS>ܕܒܼܪܐ ܡܫܘܕܥ ܕܡܼܢ ܠܐ ܡܕܡ ܒܼܪܐ ܠܒܪ̈ܝܬܐ ܘܒܪܬ ܩܠܐ ܕܥܒܼܕ ܡܼܢ ܡܕܡ ܥܿܒܕ ܐܢܫ ܡܕܡ ܬܢܢ<EOS>ܕܝܢ ܫܘܝ̈ܢ ܐܢܝܢ ܡܛܠ ܕܫܒܥܝܼܢ ܦܫܼܩܘ ܥܒܼܕ ܒܕܘܼܟܬ ܕܒܼܪܐ ܫܡܐ ܕܐܠܗܐ ܡܢ ܥܒܪܝܐ ܢܣܝܼܒ<EOS>ܘܡܬܦܼܫܩ ܪܗܼܛܐ ܘܡܒܕܩ ܥܠ ܪܗܼܛܐ ܕܛܒܿܘܼܬܐ ܐܠܗܝܬܐ ܕܚܕܪ̈ܝ ܟܿܠܗܘܿܢ ܗܘ̈ܝܐ ܒܠܫܢܐ<EOS>ܕܝܘܢ̈ܝܐ ܐܠܗܐ ܐܬܐܘܣ ܡܬܼܐܡܪ<EOS> ܘܡܢ ܚܿܙܘܿܝܘܼܬܐ ܘܕܝܘܿܩܘܼܬܐ ܢܣܝܼܒ ܕܚܿܙܐ ܘܕܐܩ ܐܠܗܐ<EOS>ܫܡܐ ܕܐܠܗܐ ܒܬܪܝܢ ܙܢܝ̈ܐ ܡܬܼܐܡܪ ܐܫܝܼܠܐܝܬ ܐܝܟ ܕܐܬܩܪܝܼ ܒܗ ܡܘܫܐ ܐܠܗܐ ܕܦܪܥܘܿܢ<EOS>ܘܡܪܢܐܝܬ ܗܿܘ ܕܡܬܼܩܪܐ ܒܗ ܡܬܘܡܐܝܬ ܒܪܘܝܐ ܕܐܝܟ ܕܐܬܩܪܝܼ ܬܢܢ ܐܠܗܐ ܘܐܝܼܬ̄ܘ ܠܐ ܡܣܝܟܐ<EOS>ܘܠܐ ܙܒܢܝܐ ܝܿܬ ܫܡܝܐ ܩܕܝܼܡܘܼܬ ܣܝܿܡܐ ܐܝܬܝܗܿ ܐܝܟ ܠܫܢܐ ܥܒܪܝܐ<EOS> ܘܡܬܼܦܫܩܐ ܒܣܘܼܝܐܐ ܠܡܕ<EOS>ܘܩܿܪܝܢ ܠܗܿ ܥܒܪܐܝܼܬ ܐܬ <EOS>ܘܠܘ ܝܿܬ܇ ܕܒܼܪܐ ܠܡ ܐܠܗܐ ܠܡܫܝܐ ܘܠܐܪܥܐ ܡܕܝܢ ܠܡܕ ܕܒܫܡܝܐ<EOS>ܕܫܡܝܐ ܐܝܬܝܗܿ<EOS> ܡܪܝ ܐܦܪܝܡ ܐܡܿܪ<EOS> ܕܝܬ ܐܝܬܘܬܐ ܘܝܿܬ ܩܢܘܼܡܐ ܘܐܘܿܣܝܐ ܘܟܝܿܢܐ<EOS>ܐܝܼܬ̄ܘ ܡܿܕܝܢ ܠܝܬ ܩܢܘܼܡܐ ܕܫܡܝܐ ܘܐܪܥܐ ܒܼܪܐ ܐܠܗܐ ܡܛܠ ܒܢܝܢ̈ܫܐ ܣܿܓܕܝܼܢ ܠܒܪ̈ܝܬܐ ܫܡܫܐ<EOS>ܘܣܗܪܐ ܚܘܝܼ ܡܘܿܫܐ ܕܒܪ̈ܝܐ ܐܢܘܿܢ ܘܒܘܪܝܐ ܐܝܬ ܠܗܘܿܢ ܘܠܗ ܘܿܠܐ ܠܡܣܼܓܕ ܘܠܘ ܠܣܓܝ̈ܝܐܐ<EOS>ܠܫܡܝܐ ܘܠܐܪܥܐ ܗ̄ ܫܡܝܐ ܩܿܪܐ ܬܢܢ ܠܡܫܝܐ ܪ̈ܘܚܢܐ ܘܕܠܐ ܓܫܘܿܡ ܘܢܗܝܼܪ̈ܐ ܕܒܗܿ ܠ̈ܡܠܐܟܐ<EOS>ܡܛܠ ܕܐܡܼܪ ܡܪܝ ܐܦܪܝܡ ܘܝܥܩܘܒ ܕܣܪܘܓ ܘܢܣܛܘܪ̈ܝܢܘ ܕܠܐ ܩܕܝܼܡܝܼܢ ܡ̈ܠܐܟܐܬ ܒܒܪܝ̈ܬܗܘܢ<EOS>ܘܒܣܝܠܝܘܣ ܐܡܿܪ ܕܗܢܐ ܫܡܝܐ ܕܐܬܒܪܝܼ ܠܡ ܐܪܥܐ ܗܼܘ ܕܐܝܼܬ̄ܘ ܪܩܝܼܥܐ ܝܥܩܘܿܒ ܐܘܪܗܝܐ<EOS>ܐܡܿܪ ܕܫܡܝܐ ܩܿܪܐ ܠܐܐܪ ܘܢܘܼܪܐ ܐܪܥܐ ܕܝܢ ܠܐܪܥܐ ܘܠܡܝ̈ܐ ܘܐܦܢ ܒܫܘܝܘܼܬܐ ܐܬܒܼܪܝܬ݀ ܫܡܝܐ<EOS>ܘܐܪܥܐ ܐܠܐ ܡܛܠ ܡܡܣܒܪܢܘܼܬܐ ܕܠܒܼܟܬ݀ ܕܐܡܿܪܝܼܢ ܕܒܡܫܝܐ ܥܿܡܪ ܐܠܗܐ ܘܐܝܬܝܗܿ ܕܡܣܼܬܒܪܐ<EOS>ܕܪܡܐ ܟܬܼܒ ܫܡܝܐ ܘܒܿܬܪܟܢ ܐܪܥܐ ܘܒܫܘܝܘܼܬܐ ܐܬܒܪܝܼܘ ܐܪ̈ܒܥܬܝܗܘܿܢ ܐܣܛܘܟ̈ܣܐ܇ ܠܐ ܐܡܿܪ<EOS>ܡܘܫܐ ܒܒܪܝܬܐ ܡ̈ܠܐܟܐ ܡܕܡ ܐܝܟܢܐ ܕܠܐ ܢܣܬܓܕܘܼܢ ܡܼܢ ܒܢܝܢܫ̈ܐ ܐܦܢ ܒܫܪܒܐ ܕܗܓܪ ܡܠܠ<EOS>ܥܠܝܗܘܿܢ<EOS> ܕܐܪܥ ܗܘܼܬ݀ ܬܘܗܘܒܘܗ ܗܿܢܘ ܫܿܗܝܼܬܐ ܐܘܿܟܝܼܬ ܨܕܝܼܬܐ ܫܒܥܝܼܢ ܐܡܿܪܝܼܢ ܕܠܐ<EOS>ܡܬܚܙܝܿܢܝܼܬܐ ܘܠܐ ܡܬܩܢܬܐ ܗ̄ ܠܐ ܘܠܡܬܚܙܝܿܢܝܼܬܐ ܡܛܠ ܕܡܚܦܝܐ ܗܼܘܬܜ ܒܡ̈ܝܐ ܐܝܟ ܥܘܼܠܐ<EOS>ܒܫܠܝܬܐ ܘܙܠܐ ܢܗܝܼܪ ܗܼܘܐ ܐܐܪ ܕܐܡܝܼܪܐ ܥܠ ܐܪܥܐ ܕܐܝܬܝܗܿ ܗܼܘܬ݀ ܐܘ ܡܬܘܡܝܬܐ<EOS> ܐܡܼܪ<EOS>ܐܠܐ ܥܠܥܠܐ ܡܬܚܙܝܿܢܘܼܬܗܿ ܐܘܟܝܬ ܡܬܩܢܘܼܬܗܿ ܐܠܦܼ<EOS> ܘܐܢ ܓܘܼܫܡܐ ܗܿܝ ܐܝܟܢܐ ܠܐ ܡܬܼܚܙܝܐ<EOS>ܐܡܿܪܝܼܢܢ ܕܠܐ ܡܬܼܚܙܝܐ ܗܼܘܬ݀ ܡܛܠ ܕܡܚܦܝܐ ܒܡ̈ܝܐ ܘܡܛܠ ܕܠܐ ܢܚܝܼܪ ܗܼܘܐ ܐܐܪ ܕܐܚܝܼܕ<EOS>ܥܠܝܗܿ ܘܡܛܠ ܕܠܝܬ ܗܼܘܐ ܐܢܫ ܕܚܿܙܐ ܠܗܿ ܘܠܘ ܐܝܟ ܡ̈ܠܐܟܐ ܘܢܦܫ̈ܬܐ ܕܠܐ ܡܬܼܚ̈ܙܝܢ ܠ̈ܝܢܐ<EOS>ܕܒܣܪܐ ܡܿܕܝܢ ܒܐܪܒܥܐ ܙܢܝ̈ܐ ܡܬܐܡܼܪ ܠܐ ܡܬܚܼܙܝܿܢܐ ܘܚܫܘܼܟܐ ܥܠ ܐܦܝ̈ ܬܗܘܡܐ ܗ̄ ܚܘܫܼܟܐ<EOS>ܠܘ ܟܝܿܢܐ ܐܝܼܬ̄ܘ ܐܠܐ ܓܠܝܼܙܘܼܬܐ ܕܡܼܢ ܢܘܼܗܪܐ ܐܟܙܢܐ ܕܡܣܟܢܘܼܬܐ ܓܠܝܼܙܘܬܐ ܕܡܢ ܥܘܼܬܪܐ<EOS>ܘܣܡܝܘܼܬܐ ܓܠܝܼܙܘܼܬܐ ܕܡܼܢ ܚܙܝܐ ܘܒܝܼܫܬܐ ܓܠܝܼܙܘܼܬܐ ܕܡܼܢ ܛܒܿܬܐ ܘܗܿܘ ܡܐ ܕܐܝܼܬ̄ܘ ܛܠܠܐ<EOS>ܒܐܝܼܡܡܐ ܗܿܟܢܐ ܐܝܼܬ̄ܘ ܚܫܘܼܟܐ ܒܠܠܝܐ ܘܫܡܫܐ ܐܝܼܬ̄ܘ ܥܠܼܬܐ ܕܢܗܼܘܐ ܚܫܘܼܟܐ ܐܦ ܕܢܬܼܒܛܠ<EOS>ܟܕ ܗܿܘܐ ܫܡܫܐ ܠܥܠ ܡܼܢ ܐܪܥܐ ܡܬܼܒܛܠ ܚܫܘܼܟܐ ܘܟܕ ܗܿܘܐ ܬܚܝܬ ܐܪܥܐ ܡܿܡܠܟ ܚܫܘܼܟܐ ܡܕܝܢ<EOS>ܛܠܠܐ ܕܐܪܥܐ ܐܝܼܬ̄ܘ ܚܫܘܼܟܐ ܡܿܕܝܢ ܚܫܘܼܟܐ ܠܝܬ̄ܘ ܐܘܿܣܝܐ ܘܠܘ ܟܝܿܢܐ ܘܠܘ ܓܕܫܐ ܐܠܐ<EOS>ܓܠܝܼܙܘܬܐ ܕܢܼܘܗܪܐ܇ ܐܠܘܼ ܟܝܿܢܐ ܐܝܼܬ̄ܘ ܗܼܘܐ ܚܫܘܼܟܐ ܡܿܟܬܪ ܗܼܘܐ ܟܕ ܕܢܚ ܫܡܫܐ ܐܟܡܐ<EOS>ܕܐܐܪ ܡܿܟܬܪ ܐܠܐ ܢܣܛܘܪ̈ܝܢܘ ܐ݀ܡܪܝܼܢ ܕܚܫܘܼܟܐ ܐܝܬ̄ܘܐ ܟܝܢܐ ܘܝܼܕܝܼܥܐ ܡܼܢ ܗ݀ܝ ܕܐܡܼܪ<EOS>ܕܘܝܕ ܕܥܒܼܕ ܚܫܘܼܟܐ ܘܗܼܘܐ ܠܠܝܐ ܥܒܿܕܐ ܥܠ ܟܝܢܐ ܡܿܘܕܥ<EOS> ܘܐ݀ܡܪܝܼܢܢ ܕܕܓ̈ܠܐ ܐܢܘܿܢ ܗܐ<EOS>ܓܝܪ ܐܡܝܼܪ ܡܿܢܘܼ ܥܒܼܕ ܦܐܩܐ ܐܘܿ ܚܪܫܐ ܠܐ ܗܼܘܐ ܡܪܝܐ ܘܟܿܠܢܫ ܝܿܕܥ ܕܟܐܩܘܼܬܐ ܘܐܘܿ<EOS>ܕܘܓܼܘܼܬܐ ܠܘ ܟܝܿܢܐ ܐܢܘܿܢ ܐܠܐ ܓܠܝܼܙܘܬ ܡܠܼܬܐ ܘܫܡܼܥܐ<EOS> ܘܬܘܼܒ ܐܢ ܚܫܘܼܟܐ ܟܝܢܐ ܗܘ ܓܘܼܫܡܐ ܗܘ ܐܘܿ ܠܐ ܓܫܘܿܡ<EOS>ܘܐܢ ܓܘܼܫܡܐ ܗܿܘ ܠܝܬ ܠܗ ܐܘܼܪܟܐ ܘܦܬܝܐ ܘܥܘܼܡܩܐ ܐܝܟ ܓܘܼܫܡܐ܇ ܘܐܢ ܓܘܼܫܡܐ ܗܿܘ ܒܕܘܼܟܬܐ<EOS>ܐܝܼܬܘܗܝ ܚܫܘܼܟܐ ܠܝܬܘܗܝ ܗܼܘ ܒܕܘܼܟܬܐ ܟܕ ܓܝܪ ܐܚܿܕܝܼܢܢ ܬܪܥ ܘܥ݀ܒܕܝܼܢܢ ܚܫܘܼܟܐ<EOS> ܟܿܠ ܐܝܢ<EOS>ܕܨܿܒܝܢܢ<EOS> ܟܕ ܠܐ ܡܕܡ ܡܥܠܝܼܢܢ ܠܒܝܬܐ ܘܐܦܠܐ ܠܐ ܓܫܘܿܡ ܐܝܬ̄ܘ ܐܝܟ ܡ̈ܠܐܟܐ ܘܢܦܫ̈ܬܐ<EOS>ܕܡܩܝܼܡܝܼܢ ܐܘܿ ܐܝܟ ܠܐ ܓܫܘܿܡ ܕܡܩܝܼܡ ܒܓܘܼܫܡܐ ܐܝܟ ܚܘܪܘܼܬܐ ܒܬܠܓܐ ܘܐܘܼܟܡܘܼܬܐ<EOS>ܒܥܘܼܪܒܐ ܘܬܘܼܒ ܐܘܿܣܝܐ ܕܠܐ ܓܫܘܿܡ ܠܐ ܡܬܼܚܙܝܐ ܘܚܫܘܼܟܐ ܡܬܼܚܙܐ܇ ܙܠܐ ܓܫܘܿܡ ܘܠܐ ܡܬܬܼܚܕ<EOS>ܒܐܬܪܐ ܕܓܘܼܫܡܐ ܘܚܫܘܼܟܐ ܒܐܐܪ ܓܘܼܫܡܐ ܡܬܼܚܙܐ ܡܿܕܝܢ ܠܝܬܘܗܝ ܟܝܢܐ ܐܠܐ ܓܕܫܐ<EOS>ܘܓܠܝܼܙܘܼܬܐ ܕܡܼܢ ܢܘܼܗܪܐ܇ ܐܟܙܢܐ ܕܣܡܝܘܼܬܐ ܬܗܘܡܐ ܩܿܪܐ ܠܡܝ̈ܐ ܣܓ̈ܝܐܐ ܕܚܕܝܼܪܝܢ ܗܼܘܘ<EOS>ܠܐܪܥܐ ܚܫܘܼܟܐ ܗܘ ܐܡܿܪܝܼܢ ܐܢܫܝ̈ܢ ܕܥܢ̈ܢܐ ܥܒܕܘܼܗܝ <EOS> <EOS> <EOS> <EOS> <EOS> ܢܗܝܼܪܐ ܠܬܗܘ̈ܡܐ ܐܚܪ̈ܢܐ<EOS>ܐܡܿܪܝܼܢ܇ ܕܚܫܘܼܟܐ ܗܿܘ ܕܐܝܼܬ̄ܘ ܥܡܛܩܢܐ ܕܚܒܝܼܫ ܗܼܘܐ ܒܝܬ ܫܡܝܐ ܠܐܪܥܐ܇ ܐܟܙܢܐ ܕܐܢܫ ܥܿܒܕ<EOS>ܒܝܬܐ ܕܠܐ ܟܘ̈ܐ ܒܡܨܥܬܐ ܛܗܪܐ ܡܿܡܠܟ ܒܗ ܚܫܘܼܟ ܗܿܟܢܐ ܐܝܼܬ̄ܘ ܗܼܘܐ ܗܿܘ ܚܫܘܼܟܐ ܝܥܩܘܿܒ<EOS>ܐܘܪܗܝܐ ܐ݀ܡܪ ܕܚܫܘܟܐ ܗܿܘ ܐܝܼܬ̄ܘ ܡܚܠܛܘܼܬܐ ܕܐܣܛܘ̈ܟܣܐ ܒܚܕ̈ܕܐ ܠܐ ܥܕܟܝܠ ܡܕܟܝܐ ܗܼܘܬ݀<EOS>ܢܘܼܪܐ ܡܼܢ ܐܪܥܐ ܘܐܦܠܐ ܐܐܪ ܕܟܿܐܼ ܗܼܘܐ ܕܢܥܒܪ ܒܗ ܙܠܝܼܩܐ ܕܢܘܼܗܪܐ ܚܫܘܼܟܐ ܗܿܘ ܐܝܼܬܘܗܝ<EOS>ܥܪܦܠܐ ܕܡܼܢ ܪܛܝܼܒܘܼܬܐ ܕܠܗܓ̈ܐ ܘܐܝܼܬܘܗܝ ܥܡܘܼܛܐ ܒܼܪܗܿ ܐܠܗܐ ܠܒܪܝܼܬܐ ܒܚܫܘܼܟܐ ܐܝܟܢܐ<EOS>ܕܬܬܚܼܙܐ ܚܫܚܬܗܕܢܘܼܗܪܐ ܕܐܠܨܝܬܐ ܗܝ ܘܐܪܙ ܒܪܝܼܬܐ ܕܝ݀ܬܒܐ ܗܘܬ݀ ܒܚܫܘܼܟܐ ܕܦܬܟܪ̈ܐ<EOS>ܘܐܬܢܗܼܪܬ݀ ܒܡܫܝܼܚܐ ܢܘܼܗܪܐ ܕܫܪܪܐ ܘܪܘܚܗ ܕܐܠܗ ܡܿܪܚܦܐ ܗܼܘܬ݀ ܥܠ ܡܝ̈ܐ ܗ̄ ܐܢܫܝܼ̈ܢ<EOS>ܐ݀ܡܪܝܼܢ ܕܥܠ ܪܘܚܐ ܒܪܝܼܬܐ ܐܝܬܝܗܿ ܡܠܬ ܪܘܼܚܐ ܕܐܠܗܐ ܐܝܟܢܐ ܕܢܘܕܥ ܕܒܪܝܼܬܗ ܕܐܠܗܐ<EOS>ܐܝܼܬܝܗܿ<EOS> ܘܐܡܼܪ ܥܠ ܫܡܝܐ ܘܥܠ ܐܪܥܐ ܘܥܠ ܬܗܘܡܐ ܝܼܬ ܡܝ̈ܐ܇ ܒܿܬܪܟܢ ܥܠ ܐܐܪ ܒܝܕ ܪܘܼܚܐ ܘܥܠ<EOS>ܢܘܼܪܐ ܒܝܕ ܢܘܼܗܪܐ܇ ܘܗ݀ܝ ܕܡܪܚܦܐ ܗܼܘܬ݀ ܠܡܫܝܐ ܘܫܘܼܢܝܐ ܩܿܪܐ ܪܘܚܦܐ ܘܢܣܛܘܪܝܢܝ ܐ݀ܡܪܝܼܢ<EOS>ܕܡܼܢ ܗ݀ܝ ܕܟܬܝܼܒ ܒܥܒܪܝܐ ܕܪܘܚܗ ܕܐܠܗܐ ܡܬܝܒܠ ܗܼܘܐ ܥܠ ܐܦܝ̈ ܡܝ̈ܐ<EOS> ܪܘܼܚܐ ܒܪܝܼܬܐ ܐܝܼܬ̄ܘ<EOS>ܘܠܐ ܠܚܡܐ ܕܪܘܼܚܐ ܩܕܝܼܫܐ ܢܫܼܪܐ ܥܠ ܚܫܘܼܟܐ܇ ܐܚܪ̈ܢܐ ܐ݀ܡܪܝܼܢ ܕܪܘܚܐ ܩܕܝܫܼܫܐ ܐܝܬ̄ܘ ܗܼܘܐ<EOS>ܘܝܼܕܝܼܥܐ ܗܕܐ ܕܕܘܼܟܬܐ ܕܒܪܘܝܘܼܬܐ ܐܝܬܝܗܿ ܐܒܐ ܦܩܼܕ ܕܢܗܘܘܿܢ ܗܘ̈ܝܐ ܘܒܼܪܐ ܥܒܼܕ<EOS>ܘܪܘܼܚܐ ܫܡܠܝܼ ܘܫܡܐ ܕܪܘܼܚܦܐ ܕܐܠܗܐ ܐܝܼܬ̄ܘ ܐܝܟ ܗ݀ܝ ܕܡܪܚܡܢܐ ܗܼܘ ܘܡܪܚܦܢ ܡܪܝܐ<EOS>ܡܪܚܦܢܘܼܬܐ ܕܨܒܝܢܐ ܐܝܬܝܗܿ ܘܠܘ ܕܪܘܼܚܐ ܒܪܝܼܬܐ ܗܜܝ ܕܩܛܝܼܪܐܝܬ ܢ݀ܫܒܐ ܡܿܕܝܢ ܪܘܼܚܐ ܩܕ̄<EOS>ܐܝܼܬ̄ܘ ܘܐܟܙܢܐ ܕܪܚܦ ܬܡܢ ܥܠ ܗܘ̈ܝ ܗܿܟܢܐ ܡܿܪܚܦ ܝܘܡܢ ܥܠ ܡܥܡܘܕܝܬܐ ܘܡܿܘܠܕ ܠܒܢܝ̈ܢܫܐ<EOS>ܪ̈ܘܚܢܝܐ ܘܐܟܙܢܐ ܕܬܪܢܓܘܠܬܐ ܡܿܪܚܦܐ ܥܠ ܒܥ̈ܐ ܘܡܫܪܝܐ ܒܗܘܿܢ ܡܬܬܙܝܼܥܢܘܬܐ ܗܿܟܢܐ ܪܘܼܚܐ<EOS>ܩܕܝܼܫܐ ܡܿܪܚܦ ܗܼܘܐ ܥܠ <EOS> ܘܡܿܩܢܐ ܗܼܘܐ ܒܗܘܿܢ ܬܢܝܼ̈ܢܐ ܕܢܗܘܘܿܢ ܚܝ̈ܘܬܐ ܕܟܿܠ ܓܢܣ ܠܐ ܐܬܥܗܕ ܠܐܐܪ ܐܘܿ<EOS>ܡܛܿܠ ܪܟܝܼܟܘܼܬܗ ܘܡܫܦܢܘܼܬܗ ܕܠܘܬ ܟܝܿܢܐ ܐܘܿ ܡܛܿܠ ܕܐܝܼܬ̄ܘ ܥܡܢ ܚܝܼܢܢ ܘܣܘܩܢ ܠܐ<EOS>ܐܬܥܼܗܕܘ<EOS> ܘܐܡܼܪ ܐܠܗܐ ܗܼܘܐ ܢܘܼܗܪܐ ܗ̄ ܙܿܕܩ ܗܼܘܐ ܕܒܒܪܘܝܘܼܬܐ ܡܼܢ ܢܘܼܗܪܐ ܢܫܪܐ ܒܿܬܪ<EOS>ܕܒܼܪܐ ܠܒܪܝܼܬܐ ܡܼܢ ܠܐ ܡܕܡ ܐܠܗܐ ܐܒܐ ܐܡܼܪ ܠܒܪܗ ܝܚܝܕܝܐ ܩܕܝܼܫܐ ܕܢܗܼܘܐ ܢܘܼܗܪܐ ܘܗܼܘܐ<EOS>ܢܘܼܗܪܐ ܘܠܘ ܒܪܬ ܩܠܐ ܡܬܪܓܫܢܝܼܬܐ ܐܫܼܡܥ ܐܠܗܐ ܗܿܝܕܝܟ ܐ݀ܡܪ ܒܣܝܠܝܘܿܣ ܐܝܟܐ ܕܠܝܬ ܓܘܼܫܡܐ<EOS>ܐܦܠܐ ܦܘܼܡܐ ܕܡܿܡܠܠ ܘܠܐ ܐܐܪ ܕܡܿܝܒܠ ܐܦܠܐ ܡܫܡܥܬܐ ܕܡܩܒܠܐ ܕܢܗܼܘܐ ܢܘܼܗܪܐ ܐܝܼܬܝܗܿ<EOS>ܕܨܒܼܐ ܕܢܗܼܘܐ ܢܘܗܪܐ ܘܦܩܼܕ ܕܢܗܼܘܐ ܘܗܢܐ ܢܘܼܗܪܐ ܝܠܕܐ ܗܿܘ ܕܢܘܼܪܐ܇ ܐܟܙܢܐ ܕܚܫܘܼܟܐ ܛܠܠܐ<EOS>ܗܿܘ ܕܐܪܥܐ ܥܡ ܐܣܛܘܟ̈ܣܐ ܐܬܒܪܗܝܝܢ ܐܝܢܝ̈ܘܬܗܘܿܢ ܥܡ ܢܘܼܪܐ ܡܘܩܕܢܘܼܬܐ ܘܢܗܝܼܪܘܬܐ<EOS>ܘܩܠܝܼܠܘܼܬܐ ܥܡ ܡܝ̈ܐ ܫܪܝܘܼܬܐ ܘܪܕܝܘܼܬܐ ܘܩܪܝܪܘܼܬܐ ܘܝܩܝܼܪܘܼܬܐ ܥܡ ܐܪܥ ܥܒܝܘܼܬܐ<EOS>ܘܐܛܝܼܡܘܼܬܐ ܘܢܬܘܿܥܘܼܬܐ ܥܡ ܐܐܪ ܫܚܝܼܚܘܼܬܐ ܘܩܠܝܼܠܘܼܬܐ ܘܟܕ ܦܩܼܕ ܐܠܗܐ ܕܢܘܼܗܪܐ<EOS>ܢܗܼܘܐ ܫܼܘܪܬ݀ ܢܘܼܪܐ ܠܥܠ ܡܼܢ ܟܿܠܗܝܢ ܐܣܛܘܟܣ̈ܐ ܘܐܫܬܦܝܼ ܐܐܪ ܢܣܛܘܪ̈ܝܢܘ ܐ݀ܡܪܝܼܢ<EOS>ܕܠ̈ܡܠܐܟܐ ܐܘܠܕ ܘܠܐ ܫܪܝܼܪܝܼܢ ܡ̈ܠܐܟܐ ܒܪ̈ܝܐ ܐܢܘܿܢ ܘܡܫܒܚ̈ܢܐ ܘܗܕܐ ܕܘܼܟܬܐ ܕܒܪܘܝܘܼܬܐ<EOS>ܐܝܬܝܗܿ<EOS> ܘܠܐ ܫܿܘܐܼ ܒܪܘܝܐ ܥܡ ܒܪܝܼܬܐ ܕܠܗܿ ܢܐܡܪ ܕܢܗܘܐ ܢܘܼܗܪܐ ܘܝܼܕܝܥܐ ܡܼܢ ܗ݀ ܕܐܡܼܪ<EOS>ܕܢ݀ܥܒܕ ܐܢܫ ܒܨܠܡܢ ܘܥܠ ܐܒܐ ܘܪܘܼܚܐ ܐܡܝܼܪܐ ܘܠܘ ܥܠ ܡ̈ܠܐܟܐ ܘܡܼܢ ܩܠܐ ܗܢܐ ܕܢܗܼܘܐ<EOS>ܢܘܼܗܪܐ ܐܬܝܼܕܥ ܫܡܐ ܕܐܠܗܐ ܠ̈ܡܠܐܟܐ ܘܗܿܝܕܝܢ ܠܒܢܝ̈ܢܫܐ ܘܗܘܼ ܐܠܗܐ ܐܡܼܪܗܿ ܕܐܡܼܪ ܠܡ<EOS>ܐܠܗܐ ܕܢܗܼܘܐ ܢܘܼܗܪܐ ܗ̄ ܢܥܘܿܠ ܢܘܼܗܪܐ ܗܿܘ ܕܡܼܢ ܢܘܼܪܐ ܘܢܬܚܘܐ ܘܢܢܗܪ ܐܬܼܐ ܓܝܪ ܡܼܢ<EOS>ܢܘܼܪܐ ܐܢܗܪ ܒܐܐܪ ܕܠܥܠ ܡܼܢ ܡܝ̈ܐ ܘܡܬܼܟܪܟ ܗܼܘܐ ܠܚܘܼܕܪܗܿ ܕܐܪܥܐ ܟܕ ܠܥܠ ܗܿܘܐ ܗܼܘܐ܇<EOS>ܡܿܫܡܠܐ ܗܼܘܐ ܨܦܪܐ ܘܟܕ ܠܬܚܬ ܡܿܫܡܠܐ ܗܼܘܐ ܠ̈ܝܠܘܬܐ ܒܕܡܘܼܬ ܢܘܼܪܐ ܕܡܿܢܗܪܐ ܒܙܗܪܗܿ<EOS>ܕܢܘܼܗܪܗܿ ܡܼܢ ܪܘܼܚܩܐ ܗܿܟܢ ܐܫܬܡܠܝܼܘ ܬܠܬܐ ܝܘ̈ܡܐ܇ ܘܗܿܢܐ ܢܘܼܗܪܐ ܠܐ ܥܕܟܝܼܠ ܚܒܝܼܫ ܗܼܘܐ<EOS>ܒܐܣܦܝܪܐ ܕܡܬܼܟܢܝܐ ܫܡܫܐ܇ ܡܫܚܠܦܼ ܢܘܼܗܪܐ ܗܿܘ ܡܼܢ ܗܿܘ ܕܐܪܒܥܐ<EOS> ܐܝܟܢܐ ܕܡܿܫܚܼܠܦ ܙܗܪܐ<EOS>ܕܢܘܼܪܐ ܕܡܿܢܗܪ ܡܼܢ ܪܘܚܩܐ ܡܼܢ ܠܡܦܝܕܐ ܢܗܝܼܪܐ ܗܿܘ ܕܣܝܼܡ ܒܡܨܥܬܐ܇ ܘܡܿܢܗܪ ܥܬܝܼܪܐܝܬ<EOS>ܫܡܫܐ ܕܝܢ ܕܒܝܘܡܐ ܪܒܝܼܥܝܐ ܐܬܬܼܩܢ ܠܐ ܗܼܘܐ ܢܘܼܗܪܐ ܐܝܼܬ̄ܘ܇ ܐܘܿ ܙܗܪܐ ܕܢܘܼܪܐ܇ ܐܠܐ ܗܘܼ<EOS>ܟܝܿܢܗ ܕܢܘܼܪܐ ܗ݀ܝ ܡܨܠܠܬܐ ܘܚܼܙܐ ܐܠܗܐ ܠܢܘܼܗܪܐ ܕܫܦܝܼܪ ܗ̄ ܕܐܝܟ ܨܒܝܿܢܗ ܐܬܒܪܝܼ<EOS>ܘܕܥܿܗܢ ܘܚܿܫܚ ܠܐܝܠܝܢ ܕܡܛܠܬܗܘܢܿ ܐܬܒܪܝܼ ܘܓܡܝܼܪ ܘܡܿܫܡܼܠܝ ܒܒܪ̈ܝܬܗ܇ ܘܐܩܢܝܼ ܐܢܝܢ<EOS>ܠܒܪ̈ܝܬܐ ܓܘܢܐ ܫܦܝܼܪܐ ܘܢܗܝܼܪܐ ܐܝܘܐܢܢܝܣ ܐܡܿܪ ܕܡܛܠ ܡܚܝܼܠܘܼܬܐ ܐܡܼܪ ܗܕܐ ܐܝܟܢܐ ܕܢܪܝܼܡ<EOS>ܠܡܣܒܪܢܘܼܬܐ ܕܗܿܢܘܢ ܕܐܡܿܪܝܼܢ ܕܡܛܠ ܡܢܐ ܐܬܒܪܝܼ ܙܦܠܢ ܘܕܐܠܗܐ ܠܚܘܕ ܐܝܼܬܝܗܿ ܕܢܚܙܐ ܗܿܘ<EOS>ܕܫܦܝܼܪ ܘܦܼܪܫ ܐܠܗܐ ܒܝܬ ܢܘܼܗܪܐ ܠܚܫܘܼ̣ܐ ܗ̄ ܦܪܫ ܒܝܬ ܥܕܢܐ ܗܿܘ ܕܐܚܝܼܕ ܗܼܘܐ ܚܫܘܼܟܐ ܠܥܕܢܐ<EOS>ܗܿ، ܕܐܡܼܠܟ ܢܘܼܗܪܐ ܟܕ ܫܡܼܫ ܚܫܘܼܟܐ ܗܿܘ ܝܒ̄ ܫܥ̈ܝܼܢ ܥܼܿܒܕܗ ܠܢܘܼܗܪܐ ܘܪܕܦܗ ܠܚܫܘܼܟܐ<EOS>ܘܒܗ݀ܝ ܕܦܼܪܫ ܬܚܼܡ ܠܟܿܠܚܕ ܡܢܗܘܿܢ<EOS> ܫܥ̈ܐ ܘܐܬܪ̈ܘܬܐ ܕܟܕ ܡܿܫܡܠܐ ܚܕ ܡܢܗܘܢܿ ܫܥܘ̈ܗܝ ܠܥܠ<EOS>ܡܼܢ ܐܪܥܐ ܗܿܘ ܐܚܪܢܐ ܓܿܡܪ ܫܥ̈ܘܗܝ ܠܬܚܬ ܡܼܢ ܐܪܥܐ ܡܿܫܢܐ ܗܿܘ ܥܠܝܐ ܠܬܚܬ ܘܗܿܘ ܬܚܬܝܐ<EOS>ܠܥܠ ܘܩܼܪܐ ܐܠܗܐ ܠܢܘܼܗܪܐ ܐܝܼܡܡܐ ܘܠܚܫܘܼܟܐ ܩܼܪܐ ܠܠܝܐ<EOS> ܗ̄ ܐܪܒܥܐ ܫܡ̈ܗܐ ܣܼܡ ܗܪܟܐ<EOS>ܢܘܼܗܪܐ ܘܐܝܡܡܐ ܘܚܫܘܼܟܐ ܘܠܠܝܐ ܢܘܼܗܪܐ ܐܝܼܬ̄ܘ ܟܝܿܢܗ ܕܣܘܼܥܪܢܐ܇ ܘܐܝܡܡܐ ܐܝܼܬ̄ܘ ܥܕܢܐ<EOS>ܕܒܗ ܡܫܼܬܠܛ ܢܘܼܗܐ ܠܥܠ ܡܼܢ ܐܠܥܐ܇ ܘܚܫܘܼܟܐ ܐܝܼܬ̄ܘ ܓܠܝܼܙܘܼܬܐ ܕܡܼܢ ܢܘܼܗܪܐ ܐܘܿܟܝܼܬ<EOS>ܛܠܠܗܿ ܕܐܪܥ ܠܠܝܐ ܕܝܢ ܐܝܼܬܘܗܝ ܥܕܢܐ ܕܒܗ ܡܫܬܼܠܛ ܚܫܘܼܟܐ ܠܥܠ ܡܼܢ ܐܪܥܐ ܘܗ݀ܝ ܕܩܼܪܝܗܝ<EOS>ܐܝܬܝܗܿ ܕܬܩܼܢܗ ܘܐܟܝܼܢܗ ܕܢܩܘܼܡ ܠܥܠ ܡܼܢ ܐܪܥܐ ܘܢܥܒܕ ܐܝܼܡܡܐ ܘܗܝ ܕܠܚܫܘܼܟܐ ܩܼܪܐ<EOS>ܠܠܝܐ ܠܘ ܚܫܘܼܟܐ ܟܝܢܝܐ ܐܝܟ ܢܘܼܗܪܐ ܐܠܐ ܗܘܼ ܐܐܪ ܠܿܒܫ ܟܿܠ ܓܘ̈ܢܝܼܢ ܚܿܘܪ ܒܐܝܼܡܡܐ<EOS>ܘܚܿܫܛ ܒܠܠܝܐ ܐܝܟ ܕܩܿܕܚܐ ܢܘܼܪܐ ܘܕܿܥܟܐ܇ ܘܐܝܟ ܕܡܬܼܗܦܟܝܼܢ ܡܝ̈ܐ ܠܓܠܝܼܕܐ܇ ܘܐܝܟ ܕܡܫܚܠܦ<EOS>ܚܡܪܐ ܠܐܘܟܡܘܼܬܗ ܠܚܘܪܘܼܬܐ ܠܢܘܼܗܪܐ ܩܕܡ ܚܫܘܼܟܐ ܣܼܡ܇ ܟܕ ܚܫܘܼܟܐ ܩܕܝܼܡ ܒܗܜܝ ܕܐܡܼܪ<EOS>ܕܦܼܪܫ ܐܠܗܐ ܒܝܬ ܢܘܼܗܪܐ ܠܚܫܘܼܟܐ܇ ܘܐ݀ܡܪܝܼܢܢ ܕܐܝܟܢܐ ܕܢܚܘܐ ܕܢܘܼܗܪܐ ܒܪܝܼܬܐ ܗܿܘ ܚܫܘܼܟܐ<EOS>ܓܝܪ ܠܘ ܡܕܡ ܐܝܼܬ̄ܘ ܘܗܘܼܐ ܪܡܫܐ ܘܗܼܘܐ ܨܦܪܐ ܝܘܡܐ ܚܕ ܗ̄ ܡܪܝ ܐܝܘܐܢܢܝܣ ܐܡܿܪ ܕܪܡܫܐ ܡܿܢ<EOS>ܩܿܪܐ ܠܫܘܼܠܡܗ ܕܐܝܼܡܡܐ ܨܦܪܐ ܓܝܪ ܡܿܫܡܗ ܠܫܘܼܠܡܗ ܕܠܠܝܐ ܘܐ݀ܡܪ ܬܘܼܒ ܕܗܼܘܐ ܐܝܡܡܐ ܘܗܼܘܐ<EOS>ܠܠܝܐ ܫܘܼܠܡܐ ܕܚܕ ܝܘܡܐ ܗܢܐ ܐܡܿܪ ܕܐܝܼܡܡܐ ܩܕܝܼܡ ܠܠܠܝܐ ܐܚܪ̈ܢܐ ܐ݀ܡܪܝܼܢ ܕܪܡܫܐ ܩܼܪܐ<EOS>ܠܠܠܝܐܼ ܨܦܪܐ ܕܝܼܢ ܩܼܪܐ ܡܘܫܐ ܠܐܝܡܡܐ ܘܐ݀ܡܪܝܼܢ ܕܗܘܼܐ ܠܠܝܐ ܘܗܘܼܐ ܐܝܡܡܐ ܫܘܼܡܠܝܐ ܕܚܕ<EOS>ܝܘܡܐ ܡܛܠ ܕܐ݀ܡܪܝܼܢ ܗܿܠܝܢ ܕܠܠܝܐ ܩܕܝܼܡ ܠܐܝܡܡܐ ܝܘܡܐ ܚܕ ܐܡܿܪ ܘܠܘ ܩܕܡܝܐ ܐܝܟܐܢ ܕܥܡ<EOS>ܒܪܝܼܬܐܐܦ ܡܢܝܿܢܐ ܘܚܫܚܬܗ ܐܟܚܕܐ ܢܥܘܿܠ ܡܛܠ ܕܚܕ ܘܬܪܝܢ ܘܬܠܬܐ ܡܢܝܿܢܐ ܐܢܘܿܢ ܬܘܼܒ<EOS>ܡܬܼܩܪܐ ܚܕ ܘܐܦ ܩܕܡܝܐ ܚܕ ܡܿܢ ܡܬܩܼܪܐ ܡܛܠ ܕܠܝܬ ܐܚܪܢܐ ܩܕܡܘܗܝ ܘܩܕܡܝܐ ܡܬܼܩܪܐ ܡܛܠ<EOS>ܕܐ݀ܬܝܢ ܐܚܪ̈ܢܐ ܒܿܬܪܗ ܬܘܼܒ ܚܕ ܠܦܚܼܡܐ ܕܬܪܝܢ ܡܬܐܼܡܪ ܐܝܢܐ ܠܡ ܩܕܝܼܡ ܐܝܡܡܐ ܐܘܿ ܠܠܝܐ<EOS>ܘܐ݀ܡܪܝܼܢܢ ܕܒܣܠܝܘܿܣ ܘܐܝܘܐܢܢܝܣ ܐܡܿܪܝܼܢ ܕܐܝܼܡܡܐ ܡܛܠܿ ܕܐܡܿܪܝܼܢ ܕܚܫܘܼܟܐ ܗܿܘ ܕܦܪܝܼܣ<EOS>ܗܼܘܐ ܥܠ ܬܗܘܡܐ ܩܕܡ ܕܢܬܼܒܪܐ ܢܘܼܗܪܐ ܠܐ ܡܬܼܩܪܐ ܠܠܝܐ ܐܠܐ ܚܫܘܼܟܐ ܘܟܕ ܐܡܼܪ ܡܘܿܫܐ<EOS>ܕܗܼܘܐ ܪܡܫܐ ܠܘ ܠܗܿܘ ܚܫܘܼܟܐ ܩܼܪܐ ܪܡܫܐ ܐܠܘܼ ܓܝܪ ܡܼܢ ܩܕܡ ܕܢܬܼܒܪܐ ܢܘܼܗܪܐ ܠܐ ܡܬܼܩܪܐ<EOS>ܠܠܝܐ ܐܠܐ ܚܫܘܼܟܐ ܘܟܕ ܐܡܼܪ ܡܘܫܐ ܕܗܼܘܐ ܪܡܫܐ ܠܘ ܠܗܿܘ ܚܫܘܼܟܐ ܩܿܪܐ ܪܡܫܐ ܐܠܘܼ ܓܝܪ<EOS>ܡܼܢ ܩܕܡ ܒܪܝܼܬܗ ܕܢܘܼܗܪܐ ܐܡܼܪ ܡܘܫܐ ܕܗܘܼܐ ܪܡܫܐ ܓܿܕܫܐ ܗܼܘܬ݀ ܕܠܗܿܘ ܚܫܘܼܟܐ ܩܼܪܐ ܪܡܫܐ<EOS>ܐܢܓܝܪ ܒܿܬܪ ܕܗܼܘܐ ܢܘܼܗܪܐ ܐܡܼܪ<EOS>ܡܘܫܐ ܕܗܘܼܐ ܪܡܫܐ ܡܕܝܢ ܝܼܕܝܼܥܐ ܕܠܫܘܼܠܡܗ ܕܐܝܼܡܡܐ ܩܼܪܐ ܪܡܫܐ ܟܕ ܐܝܼܡܡܐ ܫܠܡ ܫܥ̈ܘܗܝ܇<EOS>ܐܡܼܪ ܕܗܘܼܐ ܪܡܫܐ ܘܐܦ ܐܘܢܓ̈ܠܝܣܛܐ ܬܘܼܒ܇ ܐܝܟ ܡܘܫܐ ܠܡ ܠܫܘܼܠܡܐ ܕܐܝܼܡܡܐ ܩܿܪܝܢ ܪܡܫܐ<EOS>ܒܪܡܫܐ ܠܡ ܕܢܿܓܗ ܚܕ ܒܫܒܐ ܘܟܕ ܗܘܼܐ ܪܡܫܐ ܘܨܦܪܐ܇ ܢܘܼܗܪܐ ܐܝܼܬ̄ܘ ܘܠܘ ܚܫܘܼܟܐ ܘܐܢ ܚܫܘܟܐ<EOS>ܗܿܘ ܕܩܕܡ ܢܘܼܗܪܐ ܠܐ ܡܬܩܼܪܐ ܠܠܝܐ ܘܒܿܬܪ ܕܐܬܒܪܝܼ ܢܘܼܗܪܐ ܘܐܬܩܪܝܼ ܐܝܡܡܐ ܘܒܿܬܪܟܢ ܟܕ<EOS>ܗܘܼܐ ܚܫܘܼܟܐ ܒܿܬܪܗ ܐܬܩܪܝܼ ܠܠܝܐ ܡܿܕܝܢ ܐܝܡܡܐ ܩܕܝܼܡ ܠܠܠܝܐ ܘܗܿܠܝܢ ܡܬܪܥܝܢ ܒܣܝܠܝܘܿܣ<EOS>ܘܐܝܘܐܢܢܝܣ<EOS> ܘܟܕ ܡܗܦܟܝܼܢܢ ܥܠ ܐܪ̈ܡܢܝܐ ܘܝܘ̈ܢܝܐ܇ ܕܐܝܟܢܐ ܐܪܒܥܣܪ̈ܐ ܡܼܢ ܪܡܫܐ ܡܿܫܪܝܢ ܗܼܘܘ<EOS>ܝܘܕ̈ܝܐ ܕܢܥܒܕܘܼܢ ܒܗ ܦܨܚܐ ܘܥܕܥܐܕܐ ܕܫܘܼܒܩܢܐ ܒܪܡܫܐ ܡܬܼܥܕܥܕ ܡܿܦܢܝܢ ܗܼܢܘܿܢ ܕܐܝܟ<EOS>ܢܡܘܿܣܐ ܕܫܡܫܐ ܩܕܝܼܡ ܐܝܼܡܡܐ ܠܠܠܝܐ ܘܐܝܟ ܢܡܘܿܣܐ ܕܣܗܪܐ܇ ܠܠܝܐ ܩܕܝܼܡ ܠܐܝܼܡܡܐ<EOS>ܘܐܡܿܪܝܼܢܢ ܠܘܬܗܘܿܢ ܕܣܗܪܐ ܠܘ ܐܝܡ̈ܡܐ ܘܠ̈ܝܠܘܬܐ ܥܿܒܕ<EOS> ܐܦܠܐ ܨܦܪ̈ܐ ܘܪ̈ܡܫܐ ܐܠܐ ܝܪ̈ܚܐ<EOS>ܠܚܘܕ ܬܘܼܒ ܐܡܿܪܝܼܢܢ ܕܦܕܝܼܡ ܠܠܝܐ ܠܐܝܼܡܡܐ ܡܼܢ ܗ݀ܝ ܕܡܼܢ ܪܡܫܐ ܕܫܒܬܐ ܒܿܛܠܝܼܢ ܝܘܕ̈ܝܐ<EOS>ܐܝܟ ܦܘܼܩܕܢܐ ܕܡܘܿܫܐ ܘܚܢܢ ܠܥܕܥ̈ܐܕܐ ܡܼܢ ܪ̈ܡܫܐ ܚܿܫܒܝܼܢܢ ܠܗܘܿܢ ܘܡܫܝܼܚܐ ܒܠܠܝܐ ܕܚܕ ܒܫܒܐ<EOS>ܩܼܡ ܕܩܕܡ ܐܝܼܡܡܐ ܘܦܘܠܘܿܣ ܕܠܝܠܝ ܐܝܼܡܡ ܒܬܗܘܿܡܐ ܗܘܝܿܬ ܘܫܡܝܐ ܘܐܪܥܐ ܐ݀ܡܪܝܼܢ<EOS>ܐܢܫܝܼ̈ܢ ܕܒܪܡܫܐ ܐܬܒܪܝܼܘ ܘܒܿܬܪ ܝܘܡܐ ܒܪܡܫܗ ܕܠܠܝܐ ܬܪܝܢܐ܇ ܐܬܩܪܝܼ ܪܩܝܼܥܐ ܐܚܪ̈ܢܐ<EOS>ܐ݀ܡܪܝܼܢ ܕܪܩܝܼܥܐ ܒܨܦܪܗ ܕܝܘܡܐ ܬܪܝܢܐ ܐܬܒܪܝܼ ܟܝ̈ܢܐ ܕܐܬܒܪܝܼܘ ܡܼܢ ܠܐ ܡܕܡ ܐܝܬܝܗܘܿܢ<EOS>ܡ̈ܠܐܟܐ ܘܫܡ̈ܝܐ ܪ̈ܘܚܢܝܐ ܕܝܼܠܗܘܿܢ܇ ܘܐܪܥܐ ܘܡ̈ܝܐ ܘܐܐܪ ܘܢܘܼܪܐ ܘܢܦܫܐ ܕܒܪܢܫܐ ܢܘܼܗܪܐ<EOS>ܕܐܬܒܪܝܼ ܩܕܡܝܐ܇ ܓܪܝܓܘܪܝܘܿܣ ܕܢܘܣܐ ܘܝܥܩܘܿܒ ܐܘܪܗܝܐ ܐ݀ܡܪܝܼܢ ܕܙܗܪܐ ܘܙܠܝܼܩܐ ܕܢܘܼܪܐ<EOS>ܕܐܬܼܒܪܝܬ݀ ܐܝܼܬ̄ܘ܇ ܐܟܡܐ ܕܚܫܘܼܟܐ ܛܠܠܐ ܕܐܪܥܐ ܐܚܪ̈ܢܐ ܐܡܿܪܝܼܢ ܕܡܼܢ ܠܐ ܡܕܡ ܐܬܒܪܝܼܘ<EOS>ܘܠܐ ܫܪܝܼܪܝܢ ܟܝ̈ܢܐ ܕܐܬܒܪܝܼܘ ܡܼܢ ܠܐ ܡܕܡ ܐܝܬܝܗܘܿܢ ܦܓܼܪ̈ܐ ܕܒܢܝܢ̈ܫܐ ܘܚܝ̈ܘܬܐ ܘܒܥܝܪ̈ܐ<EOS>ܘܦܪ̈ܚܬܐ ܘܐܝܼܠ̈ܢܐ ܘܥܣܒܐ ܘܕܐܟܘܬܗܘܢܿ ܘܓܪܝܓܘܪܝܘܿܣ ܕܢܘܣܐ ܘܝܥܩܘܿܒ ܐܘܪܗܝܐ ܡܘܣܦܝܼܢ<EOS>ܕܟܿܠܗܝܢ ܒܪ̈ܝܬܐ ܡܬܼܪ̈ܓܫܢܝܬܐ ܫܘܝܐܝܬ ܐܬܒܪ̈ܝܝܢ ܒܚܕ ܪܦܦܐ ܫܡܝܐ ܘܐܪܥܐ ܘܟܘܟ̈ܒܐ ܘܐܝܼܠ̈ܢܐ<EOS>ܘܚܝ̈ܘܬܐ ܘܒܪܢܫܐ ܐܠܐ ܗ݀ܝ ܕܢܗܼܘܐ ܢܘܼܗܪܐ ܘܬܦܼܩܝ ܐܪܥܐ ܘܫܪܟܐ ܡܠܼܬܐ ܕܛܘܼܟܣܐ ܐܝܬܝܗܿ<EOS>ܡܪܝ ܝܥܩܘܿܒ ܕܣܪܘܓ ܘܡܪܝ ܐܦܪܝܡ ܐܡܿܪܝܼܢ ܒܟܿܠ ܚܕ ܝܘܡܐ ܚܕ ܡܕܡ ܒܼܪܐ ܘܬܐܘܠܘܓܘܣ ܗܿܟܘܬ<EOS>ܘܡܛܠܗܕܐ ܒܼܪܐ ܐܠܗܐ ܠܒܪܝܼܬܐ ܒܫܬܐ ܝܘܡ̈ܝܼܢ܇ ܐܝܟܢܐ ܕܢܥܘܼܠ ܥܡ ܒܪܝܼܬܐ ܐܦ ܛܟܣܐ ܐܝܘܐܢܢܝܣ<EOS>ܒܦܘܼܫܩܐ ܕܝܘܿܚܢܢ ܕܘܿܠܐ ܗܼܘܐ ܕܬܗܼܘܐ ܒܪܝܼܬܐ ܐܠܐ ܠܘ ܟܿܠܗܿ ܐܟܚܕܐ ܘܒܪܢܫܐ ܥܡ ܐܢܬܬܐ܇<EOS>ܐܠܐ ܐܦܠܐ ܐܟܚܕܐ ܥܒܼܕ ܘܡܘܫܐ ܒܪ ܟܐܦܐ ܠܐܚܪ̈ܢܐ ܫܿܠܡ ܘܐܡܿܪ ܕܡܘܫܐ ܟܬܼܒ ܕܒܫܬܐ ܝܘܡ̈ܝܼܢ<EOS>ܥܒܼܕ ܡܪܝܐ ܫܡܝܐ ܘܐܪܥܐ ܒܣܦܪܐ ܕܬܪܝܢ ܘܐܡܼܪ ܡܘܫܐ ܒܪ ܟܐܦܐ ܕܒܝܘܡܐ ܩܕܡܝܐ ܐܬܒܼܪܝܬ݀ ܫܡܝܐ<EOS>ܘܐܪܥܐ ܘܡܝ̈ܐ ܘܐܐܪ ܘܢܘܼܪܐ ܒܝܘܡܐ ܬܪܝܢܐ ܐܡܼܪ ܕܢܗܼܘܐ ܠܡ ܪܩܝܼܥܐ ܒܡܨܥܬܐ ܡܝ̈ܐ ܘܢܗܼܘܐ<EOS>ܦܿܪܫ ܒܝܬ ܡ̈ܝܐ ܠܡ̈ܝܐ ܗ̄ ܐܢܫ̈ܝܼܢ ܐܡܿܪܝܼܢ ܕܪܩܝܼܥܐ ܡܼܢ ܐܪܒܥܐ ܐܣܛܘ̈ܟܣܝܐ ܡܿܪܟܒܼ܇ ܠܐ<EOS>ܫܪܝܼܪܝܢ܇ ܐܪܝܣܛܘܛܠܝܣ ܐܡܿܪ ܕܐܣܛܘܟܣܐ ܚܡܝܼܫܝܐ ܐܝܼܬ̄ܘ܇ ܣܛܪ ܡܼܢ ܐܪܒܥܐ܇ ܡܛܠ ܕܡܿܫܚܠܼܦ<EOS>ܙܘܥܗ ܡܼܢ ܕܗܿܠܝܢ ܬܪܝܢ ܓܝܪ ܡܢܗܘܢܿ ܠܬܚܬ ܢ݀ܬܥܝܼܢ ܘܬܪܝܢ ܠܥܠ ܘܗܘܼ ܚܘܼܕܪܢܐܝܬ ܡܬܬܙܝܼܥ<EOS>ܘܐܝܢܐ ܕܙܘܥܗ ܡܿܫܚܠܼܦ܇ ܐܦ ܐܘܿܣܝܐ ܕܝܼܠܗ ܐܫܝܥܐ ܐܡܼܪ ܕܪܩܼܥ ܠܫܡܝܐ ܐܝܟ ܬܢܢܐ ܒܗܿܝ ܕܐܝܟ<EOS>ܬܢܢܐ ܚܘܝܼ܇ ܕܓܘܼܫܡܐ ܩܛܝܼܢܐ ܘܣܚܝܼܚܐ ܐܝܼܬ̄ܘ ܒܣܝܠܝܘܿܣ ܐܡܿܪ ܕܪܩܝܼܥܐ ܟܝܢܐ ܕܡܿܩܼܝܡ<EOS>ܐܝܼܬ̄ܘ ܘܠܐ ܡܬܼܕܪܟ ܡܼܢ ܡܬܼܪ̈ܓܫܢܐ ܒ̄ܨ ܐܚܪܢܐ ܡܫܬܪ̈ܓܢܐ ܘܠܘ ܡܛܠ ܕܠܒܝܼܕ ܘܪܩܝܼܥ<EOS>ܐܬܩܪܝܼ ܪܩܝܼܥܐ ܐܠܐ ܠܦܚܼܡܐ ܕܩܠܝܼܠܘܼܬܗ ܕܗܿܘ ܐܬܪܐ ܥܠܝܐ ܕܒܗ ܣܝܼܡ ܓܪܝܓܘܪܝܘܣ ܕܢܘܣܐ<EOS>ܐܡܿܪ ܕܪܩܝܼܥܐ ܐܬܩܪܝܼ ܡܛܠ ܕܐܝܼܬ̄ܘ ܬܚܘܼܡܐ ܓܘܼܫܡܢܝܐ ܘܐܝܬ ܠܗ ܐܣܟܡܐ ܘܓܘܢܐ ܒܝܬ ܒܪܝܼܬܐ<EOS>ܓܘܼܫܡܢܝܬܐ ܠܪܘܚܢܝܬܐ ܝܥܩܘܿܒ ܐܘܪܗܝܐ ܐܡܿܪ ܕܐܝܼܬܘܗܝ ܪܩܝܼܥܐ ܐܐܪ ܚܝܼܨܐ ܕܐܬܼܦܪܫ ܡܼܢ<EOS>ܡ̈ܝܐ ܘܐܬܼܚܝܕ ܘܐܫܼܬܪܪ ܐܝܟ ܗܿܘ ܕܚܒܝܼܫ ܒܙܩܐ ܝܥܩܘܿܒ ܐܘܪܗܝܐ ܒܕܘܼܟ ܐܚܪܢ ܐܡܼܪ ܪܩܝܼܥܐ<EOS>ܡܼܢ ܡܝ̈ܐ ܐܝܼܬܘܗܝ ܘܡܫܿܚܠܼܦ ܡܢܗܘܿܢ ܡܛܠ ܕܐܬܠܼܒܕ ܘܐܬܪܩܥ ܐܝܟ ܓܒܬܐ ܡܼܢ ܚܠܒܐ ܘܐܝܟ<EOS>ܓܠܝܼܕܐ ܡܢ ܡܝ̈ܐ܇ ܘܡܝ̈ܐ ܕܐܬܓܼܫܡܘ ܘܓܠܼܕܘ ܐܝܘܐܢܢܝܣ ܐܡܼܪ ܕܪܩܝܼܥܐ ܡܢܐ ܐܝܼܬ̄ܘ ܘܠܐ ܐܢܫ<EOS>ܢܒܼܨܐ ܐܚܪ̈ܢܐ ܐܡܿܪܝܼܢ ܕܪܩܝܼܥܐ ܡܼܢ ܐܐܪ ܘܡܼܢ ܡܝ̈ܐ ܡܿܪܟܼܒ܇ ܫܡܝܐ ܒܠܫܢܐ ܝܘܢܝܐ<EOS>ܐܘܪܐܢܘܿܣ ܡܬܼܩܪܐ ܐܘܿܟܝܼܬ ܬܚܘܼܡܐ ܕܡܼܢ ܠܥܠ ܫܘܡܐ ܡܬܼܩܪܝܐ ܫܡܝܐ ܥܒܪܐܝܬ ܘܫܘܡܐܝܡ<EOS>ܣܓܝܐܢܐܝܬ ܘܡܼܢ ܠܫܢܐ ܥܒܪܝܐ ܫܩܝܼܠ ܫܡܐ ܕܫܡܝܐ ܢܗܼܘܐ ܪܩܝܼܥܐ ܒܡܨܥܬ ܡ̈ܝܐ ܘܢܗܼܘܐ ܦܿܪܫ<EOS>ܗ̄ ܒܪܫ ܫܥܬܗ ܐܬܦܼܠܓܘ ܡ̈ܝܐ ܠܬܠܬ ܡܢ̈ܘܬܐ ܫܘܝ̈ܬܐ ܘܗ݀ ܝܡܢܬܐ ܡܨܥܝܬܐ ܐܬܪܩܼܥܬ݀ ܘܗܼܘܬ݀<EOS>ܪܩܝܼܥܐ ܘܗܿܝ ܡܢܬܐ ܥܠܝܬܐ ܩܡܼܬ݀ ܠܥܠ ܡܼܢ ܪܩܝܼܥܐ ܘܗ݀ܝ ܡܢܬܐ ܬܚܬܝܬܐ ܦܫܼܬ݀ ܠܬܚܬ ܡܼܢ<EOS>ܪܩܝܼܥܐ ܥܠ ܐܪܥܐ ܘܐܝܟ ܒܡܝܘܼܬܐ ܕܗܿܘܝܢ ܡܝ̈ܐ ܕܠܥܠ ܡܼܢ ܪܩܝܼܥܐ ܗܿܟܢܐ ܗܿܘܝܢ ܐܦ ܗܿܠܝܢ<EOS>ܕܥܠ ܐܪܥܐ ܡܛܠ ܕܡܨܥܝܐ ܡܪܢܝܐ ܗܢܐ ܐܝܼܬ̄ܘ ܘܗܿܘ ܕܒܝܬ ܦܠܓܐ ܫܘܝܐ ܩܿܐܡ ܘܓܠܝܼܠܐ ܘܚܘܼܕܪܢܝܐ<EOS>ܐܝܼܬ̄ܘ ܪܩܝܼܥܐ ܘܟܪܝܼܟ ܘܥܦܝܼܩ ܠܢܘܼܪܐ ܘܠܐܐܪ ܘܠ̈ܡܝܐ ܘܠܐܪܥܐ ܘܠܟܿܠܗܘܿܢ ܓܘܼܫ̈ܡܐ ܕܠܓܘ<EOS>ܡܢܗ ܐܝܟ ܩܠܦܬܐ ܒܪܝܬܐ ܕܥܦܝܼܩܐ ܠܒܥܬܐ ܡܪܝ ܐܦܪܝܡ ܐܡܿܪ ܕܐܝܟ ܡܫܘܼܚܬܐ ܕܡܝ̈ܐ ܕܥܠ ܐܪܥ<EOS>ܦܪܝܼܣܝܼܢ ܗܿܟܢܐ ܐܝܬ̄ܘ ܪܩܝܼܥܐ ܡܛܠ ܕܡܢܗܘܿܢ ܗܘܼܐ ܐܫܝܥܐ ܐ݀ܡܪ ܕܗܿܘ ܕܐܩܝܼܡ ܫܡܝܐ<EOS>ܟܦܬܐ ܐܬܢܐܣܝܘܿܣ ܪܒܐ ܘܓܪܝܓܘܪܝܘܣ ܕܢܘܣܐ ܐܡܪܝܼܢ ܕܡ̈ܝܐ ܕܠܥܠ ܡܼܢ ܫܡܝܐ<EOS>ܡ̈ܠܐܟܐ ܐܢܘܿܢ ܡܛܿܠ ܕܟܬܝܼܒ ܕܢܫܟܚܘܼܢ ܠܡܪܝܐ ܡܿܕܝܢ ܡ̈ܠܐܟܐ ܐܢܘܿܢ ܕܡܫܒܚܝܼܢ ܘܡܝ̈ܐ<EOS>ܕܝܘܿ̈ܒܐ ܐܝܟܢܐ ܩܿܝܡܝܼܢ ܠܥܠ ܒܣܠܝܘܿܣ ܘܐܦܪܝܡ ܘܝܥܘܿܒ ܕܣܪܘܓ ܐܡܿܪܝܼܢ ܕܡ̈ܝܐ ܓܘܼܫܡ̈ܢܝܐ<EOS>ܐܢܘܿܢ ܘܡܘܫܐ ܒܪ ܟܐܦܐ ܠܗܿܠܝܢ ܫܿܠܡ ܘܐܡܿܪ ܕܫܪܒܐ ܕܡ̈ܠܐܟܐ ܠܐ ܐܬܼܐ ܗܿܪܟܐ ܥܕܡܐ ܠܗܪܟܐ<EOS>ܘܐܢ ܡܛܠ ܗ݀ܝ ܕܡܫܟܚܝܼܢ ܠܐ ܐܝܬܝܗܘܿܢ ܡ̈ܝܐ ܡܿܕܝܢ ܘܗܐ ܟܬܝܼܒ ܕܫܡ̈ܝܐ ܡܫܼܬܥܝܢ ܫܘܼܒܚܗ<EOS>ܕܐܠܗܐ ܘܠܐ ܐܝܬܝܗܘܿܢ ܡ̈ܠܝܼܠܐ ܘܪܩܝܼܥܐ ܡܿܚܘܐ ܥܒܿܕ̈ܘܗܝ ܘܠܐ ܐܝܼܬ̄ܘ ܚܝܐ ܐܝܟ ܡ̈ܠܐܟܐ<EOS>ܘܛܠܐ ܘܓܠܝܼܕܐ ܦܩܝܼܕ ܕܢܫܒܚܘܼܢ ܘܠܐ ܐܝܬܝܗܘܿܢ ܡ̈ܠܐܟܐ ܬܘܼܒ ܟܕ ܚܙܐ ܙܒܢ ܐܡܼܪ ܕܘܝܕ<EOS>ܕܫܒܚܘܼܗܝ ܟܿܠܗܘܿܢ ܡܠܐܟ̈ܘܗܝ ܡܘܿܢ ܐܠܨܐ ܗܼܘܬ݀ ܕܡܼܢ ܕܪܝܫ ܢܩܪܐ ܐܢܘܿܢ ܡ̈ܝܐ ܘܢܐܡܪ ܡ̈ܝܐ<EOS>ܕܠܥܠ ܡܢ ܫܡܝܐ ܢܫܒܚܘܼܢ ܠܡܫܗ ܕܡܪܝܐ ܐܟܙܢܐ ܕܩܿܝܡܝܢ ܡ̈ܝܐ ܬܚܝܬ ܐܪܥܐ ܥܠ ܠܐ ܡܕܡ ܟܕ ܪܡܼܙܐ<EOS>ܕܐܠܗܐ ܠܒܝܼܟ ܠܗܘܿܢ ܗܿܟܢܐ ܩܿܝܡܝܼܢ ܠܥܠ ܡܼܢ ܫܡܝܐ ܕܠܐ ܩܒ̈ܝܬܐ ܘܟܕ ܪܡܘܐ ܐܠܗܝܐ ܐܚܝܼܕ<EOS>ܠܫܪܝܘܼܬܗܘܿܢ ܡܪܝ ܐܦܪܝܡ ܐܪܒܥ ܣܘܼܥܪ̈ܐ ܐ݀ܡܪ ܕܐܝܬ ܠܥܠ ܡܼܢ ܪܩܝܼܥܐ ܡ̈ܝܐ ܡ̈ܠܐܟܐ܇<EOS>ܫܡ̈ܝܐ ܪ̈ܘܚܢܐ ܕܒܗܘܿܢ ܥܿܡܪܝܼܢ<EOS> ܘܢܗܘܘܿܢ ܘܢܘܼܗܪܐ ܫܒܝܼܚܐ ܕܡܙܠܓ ܡܼܢ ܫܡܝܐ ܗܘܿ ܕܠܗ ܚܙܘ<EOS>ܘܬܡܼܗܘ ܣܛܦܢܘܣ ܘܚܙܩܝܐܝܠ ܘܦܘܠܘܣ ܝܥܩܘܿܒ ܕܐܘܪܗܝ ܐܡܿܪ ܕܠܥܠ ܡܼܢ ܗܿܢܐ ܪܩܝܼܥܐ ܐܝܼܬ<EOS>ܐܐܪ ܪܛܝܼܒܐ ܕܡܿܘܠܕ ܥܢ̈ܢܐ ܘܗܿܢܐ ܐܝܼܬ̄ܘ ܡܝ̈ܐ ܕܠܥܠ ܡܼܢ ܫܡܝܐ ܠܐ ܕܝܒܝܼܢ ܡܝ̈ܐ ܗܿܠܝܢ<EOS>ܐܦܢ ܐܝܼܬ̄ܘ ܪܩܝܼܥܐ ܡܼܢ ܠܓܘ ܓܠܝܼܠܐ ܡܛ ܠܕܡܼܢ ܠܥܠ ܫܘܝܐ ܘܫܛܝܼܚܐ ܐܝܼܬ̄ܘ ܐܟܙܢܐ ܕܐܝܼܬ<EOS>ܒ̈ܬܐ ܣܓܝ̈ܐܐ ܗ݀ܟܘܬ ܘܒܠ̈ܢܐܣ ܐܚܪ̈ܢܐ ܐܡܿܪܝܼܢ ܕܠܐ ܡܬܬܙܝܼܥܝܼܢ ܡܝ̈ܐ ܗܿܠܝܢ܇ ܡܛܠ ܕܠܝܬ<EOS>ܐܐܪ ܕܡܙܝܼܥ ܠܗܘܿܢ ܘܥܠܗܿܝ ܠܐ ܡܙܕܠܥܝܼܢ ܚܢܢ ܕܝܢ ܐܡܿܪܝܼܢܢ ܕܪܡܙܐ ܐܠܗܝܐ ܐܚܝܕ ܠܗܘܿܢ<EOS>ܡܘܿܫܐ ܒܪ ܟܐܦܐ ܐܡܿܪ ܕܦܘܼܩܕܢܐ ܕܐܠܗܐ ܕܦܩܼܕ ܕܡ̈ܝܐ ܕܠܬܚܬ ܢܚܬܘܼܢ ܗܘܼ ܦܩܼܕ ܕܡܝ̈ܐ ܕܠܥܠ<EOS>ܢܣܩܘܼܢ ܘܠܐ ܢܙܕܠܥܘܼܢ ܘܣܼܡ ܡܝ̈ܐ ܠܥܠ ܡܼܢ ܪܩܝܼܥܐ ܐܝܟܢܐ ܕܠܐ ܢܬܦܫܪ ܟܝܢܗ ܡܢܚܡܝܼܡܘܼܬܐ<EOS>ܕܫܡܫܐ ܗܿܘ ܕܡܬܼܟܪܟ ܬܚܘܬܘܗܝ ܐܘܟܝܼܬ ܠܥܠ ܡܢܗ܇ ܘܟܿܠ ܟܡܐ ܕܡܿܚܡ ܠܗ ܫܡܫܐ ܡܼܢ ܠܬܚܬ<EOS>ܡܪܛܒܝܼܢ ܠܗ ܡ̈ܝܐ ܡܼܢ ܠܥܠ ܘܗܿܟܢܐ ܡܬܼܢܛܪ ܟܝܿܢܗ ܐܢܫ̈ܝܼܢ ܐ݀ܡܪܝܼܢ ܕܒܝܘܡܐ ܕܬܪܝܢ<EOS>ܒܡܥܪ̈ܒܝ ܫܡܫܐ ܐܬܒܪܝܼ ܪܩܝܼܥܐ܇ ܐܝܟܐ ܕܢܚܡܘܿܠ ܠܐܐܪ ܠܘܬܢ܇ ܘܢܗܘܐ ܒܕܘܼܟܬ ܐܪܥܐ ܠܩܕܝܼܫ̈ܐ<EOS>ܒܫܘܼܠܡܐ ܓܘܢܗ ܕܪܩܝܼܥܐ ܐܡܿܪ ܝܥܩܘܼܒ ܐܘܪܗܝܐ ܡܿܫܚܪ ܘܡܿܘܥܡ ܕܬܗܘܡܐ ܥܡܝܼܩܐ ܡܛܠ ܕܐܐܪ<EOS>ܐܝܼܬ̄ܘ ܪܩܝܼܥܐ<EOS> ܘܐܐܪ ܚܠܝܼܠ ܘܥܡܝܼܩ ܡܪܝ ܐܦܪܝܡ ܐܡܿܪ ܕܪܩܝܼܥܐ ܐܝܼܬ̄ܘ ܡܝ̈ܐ ܕܪܩܝܼܥܝܼܢ<EOS>ܘܡܠܒܕܝܼܢ ܘܒܕܓܘܿܢ ܐܝܼܬ̄ܘ ܓܘܢܗ ܝܘܼܪܩܐ ܐܝܟ ܕܚܿܙܝܢܢ ܠܓܘܢܐ ܕܡ̈ܝܐ ܕܐܝܼܬ̄ܘ ܝܘܼܪܩܐ<EOS>ܐܝܟ ܗܿܘ ܕܡܿܪܟܼܒ ܡܼܢ ܚܘܪܐ ܘܐܘܼܟܡܐ ܘܡܬܼܩܪܐ ܬܘܼܒ ܓܘܢܐ ܕܣܦܝܼܠܐ ܘܠܐ ܐܡܼܪ<EOS>ܡܛܠ ܪܩܝܼܥܐ ܕܛܒ ܘܫܦܝܼܪ܇ ܡܛܠ ܕܠܐ ܡܿܨܒܼܬ ܗܼܘܐ ܒܫܡܫܐ ܘܣܗܪܐ ܘܟܘܟ̈ܒܐ ܘܩܪܝܗܝ ܠܪܩܝܼܥܐ<EOS>ܫܡܝܐ ܗ̄ ܡܛܠ ܕܬܩܼܢܗ ܘܣܡܗ ܠܥܠ ܡܢܢ ܘܒܚܕ ܥܣܪ ܙܢܝ̈ܐ ܡܬܼܐܡܪ ܫܡܐ ܕܫܡܝܐ ܐܝܟܢܐ ܕܚܘܝܼܢܢ<EOS>ܒܟܬܒܐ ܕܥܒܼܕܢܢ ܒܦܣܝܼ̈ܩܬܐ ܥܠ ܟܿܠܗܝܢ ܕܡܬܼܚ̈ܙܝܢ ܘܕܠܐ ܡܬܼܚܙ̈ܝܢ ܒܝܘܡܐ ܬܠܝܼܬܝܐ ܐܡܼܪ<EOS>ܐܠܗܐ ܢܬܟܢܫܘܼܢ ܡܝ̈ܐ ܕܠܬܚܬ ܠܐܬܪܐ ܚܕ ܘܬܬܚܼܙܐ ܝܒܝܼܫܬܐ ܗ̄ ܐܟܡܿܢ ܕܬܬܼܚܙܐ ܐܪܥܐ<EOS>ܘܬܨܒܛܒܬܝ ܘܬܗܼܘܐ ܥܿܗܢܐ ܠܥܡܘܼܪܝܐ ܕܒܢܝ̈ܢܫܐ ܘܢܐܥܘܿܢ ܒܗܿ ܐܝܼܠ̈ܢܐ ܘܠܘ ܟܠܿܗܘܿܢ ܡ̈ܝܐ<EOS>ܐܬܟܼܢܫܘ ܐܠܐ ܗܿܢܘܢ ܕܡܬܼܒܥܝܢ ܗܼܘܘ ܠܝܡ̈ܡܐ ܗܿܠܝܢ ܕܠܐܪܥ ܡܬܼܒܥܝܢ ܗܼܘܘ ܠܥܡܘܪ̈ܝܗܿ ܦܫܼܘ<EOS>ܘܩܘܝܼܘ ܒܐܪܥܐ ܘܥܠ ܐܦܝ̈ܗܿ ܘܡܼܢ ܒܪܬ ܩܠܐ ܕܐܠܗܐ ܕܐܡܼܪ ܕܢܬܟܢܫܘܼܢ ܡ̈ܝܐ ܗܘܼܘ ܡܝ̈ܐ ܡܼܢ<EOS>ܗ݀ܝ ܫܥܬܐ ܕܪܕܝܢ ܠܐܦܝ̈ ܠܬܚܬ ܘܒܪ ܫܥܬܗ ܠܐ ܐܬܟܠܝܼܘ ܡܼܢ ܡܕܡ ܐܦܠܐ ܡܼܢ ܛܘܪ̈ܐ ܐܠܐ<EOS>ܕܣܿܠܩܝܼܢ ܠܥܠ ܡܼܢ ܛܘܼܪܐ ܘܢ݀ܚܬܝܼܢ ܠܥܘܼܡ̈ܩܐ ܠܐ ܡܬܼܟܠܝܢ ܐܝܟ ܦܘܼܩܕܢܐ ܕܐܠܗܐ ܡܛܠ<EOS>ܕܟܪܝܼܟܝܼܢ ܗܼܘܘ ܠܐܪܥܐ ܡ̈ܝܐ ܐܝܟ ܫܠܝܬܐ ܠܥܘܼܠܐ܇ ܦܩܼܕ ܐܠܗܐ ܘܫܢܝܼܘ ܡܼܢ ܐܦܝ̈ܗܿ ܠܣܘ̈ܦܐ<EOS>ܒܪ̈ܝܐ ܬܩܢ ܓܝܪ ܒܪܘܝܐ ܕܘܼܟܝ̈ܬܐ ܠ̈ܡܝܐ ܐܝܟ ܓܪ̈ܒܐ ܘܝܨ̈ܦܐ ܘܗ݀ܝ ܕܬܬܚܼܙܐ ܝܒܝܼܫܬܐ ܠܘ<EOS>ܡܼܢ ܫܡܫܐ ܝܒܫܼܬ݀ ܡܛܠ ܕܒܝܘܡܐ ܕܐܪܒܥܐ ܐܬܒܪܝܼ܇ ܐܠܐ ܘܒܪ ܫܥܬܗ ܫܢܝܼܘ ܡܝ̈ܐ ܒܦܘܼܩܕܢܐ܇ ܘܠܐ<EOS>ܦܫܼܬ݀ ܒܐܪܥܐ ܪܛܝܼܒܘܬܐ ܣܟ ܘܩܼܪܐ ܠܐܪܥܐ ܝܒܝܼܫܬܐ ܗ̄ ܐܪܥܐ ܫܡܐ ܗܿܘ ܓܘܢܝܐ ܕܟܠܢܝܘܼܬܗܿ<EOS>ܘܝܒܝܼܫܬܐ ܫܡܐ ܕܝܼܠܢܝܐ ܘܡܢܬܝܐ ܐܝܼܬ̄ܘ ܡܛܠ ܕܝܒܝܼܫܘܼܬܐ ܐܝܟܢܝܘܬܐ ܟܝܿܢܝܬܐ ܗܿܝ ܕܐܪܥܐ<EOS>ܬܘܼܒ ܫܡܐ ܕܐܪܥܐ ܡܫܘܕܥܢܐ ܕܣܘܼܥܪܢܐ ܐܝܼܬ̄ܘ ܗܿܘ ܕܣܝܼܡ ܫܡܐ ܕܝܒܝܼܫܬܐ ܡܫܘܕܥܢܐ ܗܿܘ<EOS>ܕܕܝܼܠ̈ܝܬܐ ܟܝܢ̈ܝܬܐ ܘܠܟܢܘܼܫܝܐ ܕܡ̈ܝܐ ܩܼܪܐ ܝܡܡ̈ܐ ܗ̄ ܐܦܢ ܟܢܘܼܫܝܐ ܪܒܐ ܘܪܘܝܼܚܐ ܕܡܝ̈ܐ<EOS>ܐܬܩܪܝܼ ܟܢܘܼܫܝܐ ܚܕ ܐܠܐ ܐܝܬ ܝܡ̈ܡܐ ܣܓܝ̈ܐܐ ܒܗ݀ܝ ܕܣܝܼܡܝܼܢ ܝܡ̈ܡܐ ܒܦܢܝ̈ܬܐ ܡܫܚ̈ܠܦܬܐ<EOS>ܡܬܼܩܪܝܢ ܝܡ̈ܡܐ ܘܒܗ݀ܝ ܕܡܦܠܚܝܼܢ ܠܘܬ ܚܕ̈ܕܐ ܡܬܼܩܪܝܢ ܚܕ ܝܡܐ ܘܟܢܘܼܫܝܐ ܕܡ̈ܝܐ܇ ܒܝܘܡܐ<EOS>ܬܠܝܼܬܝܐ ܫܩܼܠܘ ܝܡܐ ܘܝܒܫܐ ܫܡ̈ܗܐ<EOS> ܐܟܡܐ ܕܐܝܼܡܡܐ ܘܠܠܝܐ ܘܨܦܪܐ ܘܪܡܫܐ ܒܝܘܡܐ ܩܕܡܝܐ<EOS>ܒܠܠܝܗ ܕܝܘܡܐ ܕܬܠܬܐ ܦܩܼܕ ܐܠܗܐ ܘܐܬܟܢܼܫܘ ܡ̈ܝܐ<EOS> ܘܒܨܦܪܐ ܦܩܼܕ ܘܐܘܥܼܝܬ݀ ܐܪܥܐ ܙܪ̈ܥܐ<EOS>ܘܐܝܼܠ̈ܢܝܐ ܝܘܡܐ ܥܦܝܼܦ ܥܒ̈ܕܐ ܐܝܼܬ̄ܘ ܡ̈ܝܐ ܕܐܬܼܟܢܫܘ ܘܐܪܥܐ ܕܐܘܥܼܝܬ݀ ܗܿܟܘܬ ܝܘܡܐ<EOS>ܕܫܬܐ ܐܬܒܼܝܬ݀ ܒܗܿ ܚܝܘܬܐ ܘܐܦ ܒܪܢܫܐ ܘܩܕܡ ܒܪܝܼܬܗ ܕܫܡܫܐ ܐܘܥܼܝܬ݀ ܐܪܥܐ ܐܝܟܢܐ ܕܢܬܟܘܿܣ<EOS>ܠܡܪ̈ܚܐ ܕܐ݀ܡܪܝܢ ܒܡܥܒܕܢܘܬܐ ܕܫܡܫܐ ܡܿܘܥܝܬܐ ܐܪܥܐ ܐܡܼܪ ܐܠܗܐ ܕܬܦܩܼܩܝ ܐܪܥܐ ܬܕܐܐ ܗ̄<EOS>ܐܝܟܢܐ ܕܢܗܘܘܿܢ ܬܕܐܐ ܘܙܪ̈ܥܐ ܠܩܘܼܝܿܡܐ ܕܒܢܝ̈ܢܫܐ ܘܚܝ̈ܘܬܐ ܕܠܐ ܡܠܼܬܐ ܬܕܐܐ ܘܥܣܒܐ<EOS>ܘܙܪܥܐ܇ ܬܠܝܼܬܐܝܬ ܠܗܘܿܢ ܦܪ̈ܕܐ ܡܿܢ ܕܚܫ̈ܚܢ ܠܙܪܥܐ ܠܬܘܼܪܣܝܐ ܕܒܢܝ̈ܢܫܐ ܘܠܐܣܝܘܼܬܐ<EOS>ܘܒܣܝܼܡܘܼܬ ܪܝܚܐ ܒܙܢܐ ܕܚ̈ܛܐ<EOS>ܘܣܥܪ̈ܐ ܘܟܘܼܫ̈ܢܐ ܘܕܘܼܚܢܐ ܕܡܢܗܝܢ ܚܫܚ̈ܢ ܠܬܘܼܪܣܝܐ ܘܡܢܗܝܢ ܠܒܣܝܼܡܘܼܬ ܪܝܫܚܐ ܕܒ̄ ܬܒܢܐ<EOS>ܗܢܐ ܚܿܫܚ ܠܚܫܚܬܐ ܕܒܢܝ̈ܢܫܐ ܘܠܬܘܼܪܣܝܐ ܕܒܥܝܼܪ̈ܐ ܘܠܚܫܚܬܐ ܕܒܢܝ̈ܢܫܐ ܘܡܼܢ ܟܬܢܐ ܐܘܿܟܝܼܬ<EOS>ܥܡܪ ܟܘܼܒܐ ܕܡܘܝܥܐ ܐܪܥܐ ܗܘܐ ܠܒܘܼܫܐ ܐܝܼܠ̈ܢܐ ܐܪܒܥ ܐܝܬ ܠܗܘܿܢ ܦܐܪ̈ܐ ܡܿܢ ܠܬܘܼܪܣܝܐ<EOS>ܛܪ̈ܦܐ ܕܚܿܫܚܝܼܝܢ ܠܐܣܝܘܼܬܐ ܘܒܣܝܼܡܘܼܬ ܪܝܚܐ ܘܡܢܗܘܼܢ ܫܩ̈ܠܢ ܕܒܘܼܪ̈ܝܬܐ ܕܒܫܐ ܕܕ̄<EOS>ܕܘܼܥܬܐ ܐܟܙܢܐ ܕܟܝܐ ܐܘܟܝܬ ܘܡܘܣܛܟܗ ܘܒܠܐܣܡܘܢ ܐܘܿܟܝܼܬ ܒܠܐܣܢ ܘܚܠܒܢܝܼܬܐ ܫܪܗܘܕ܇ ܘܙܒܬܐ<EOS>ܕܡܼܢ ܐܪܙܐ ܘܥܝܛܪܢܐ ܕܡܼܢ ܥܩܪ̈ܐ ܕܐܪܒܥ ܩܝܣ̈ܐ ܕܚܫܚܝܼܢ ܠܬܛܠܝܼܠܐ ܘܠܟܿܠ ܡܐܢܐ ܘܚܫܚܬܐ<EOS>ܣܼܡ ܬܕܐܐ ܘܙܪܥܐ ܩܕܡ ܐܝܼܠ̈ܢܐ܇ ܡܛܠ ܕܣܢܝܼܩܝܼܢܢ ܥܠܝܗܘܿܢ ܝܬܝܼܪ ܡܼܢ ܐܝܼܠ̈ܢܐ ܘܣܓܝܐܝܢ<EOS>ܬܘܼܒ ܡܼܢ ܐܝܼܠ̈ܢܐ ܘܒܗ݀ܝ ܕܐܡܼܪ ܕܬܦܼܩ܇ ܫܟܢ ܠܗܿ ܚܝܠܐ ܡܫܘܚܢܐ ܘܡܘܥܝܢܐ ܕܐܡܝܼܢܐܝܬ ܡܿܦܩ<EOS>ܡܿܘܥܐ ܒܗ݀ܝ ܕܙܪܥܐ ܕܡܙܼܕܪܥ ܫܟܢ ܠܐܝܠܝܢ ܕܝܿܥܝܢ ܚܝܠܐ ܡܝܒܠܢܐ ܘܡܿܘܠܕ ܡܿܝܒܠ ܠܟܝܢ̈ܝܗܝܢ<EOS>ܐܡܝܼܢܐܝܬ ܕܠܐ ܢܘܦܐ ܘܢܓܡܼܪ܇ ܘܒܗ݀ܝ ܕܐܡܼܪ ܠܕܢܣܗ܇ ܚܘܝܼ ܕܟܿܠ ܙܪܥܐ ܐܝܟ ܓܢܣܗ ܡܿܘܥܐ܇ ܐܢ<EOS>ܚܛ̈ܐ ܡܙܕܪܥܝܼܢ ܒܗܿ ܚܛ̈ܐ ܡܫܘܚܐ ܬܕܐܐ ܡܬܼܩܪܐ ܟܕ ܡܿܫܪܐ ܕܢܐܼܥܐ ܘܥܣܒܐ ܐܘܟܝܼܬ ܥܡܝܼܪܐ<EOS>ܟܕ ܡܬܩܼܛܪ ܒܩܛܪܐ ܙܪܥܐ ܡܫܬܼܡܗ ܟܕ ܡܫܒܠ<EOS> ܘܐܝܼܠܢܐ ܕܥܿܒܕ ܦܐܪ̈ܐ ܠܓܢܣܗ ܫܟܢ ܚܝܠܐ ܡܝܒܠܢܐ<EOS>ܠܟܝܢܗܘܿܢ ܕܠܐ ܢܬܼܛܠܩ ܒܗ݀ܝ ܕܐܡܼܪ ܠܓܢܣܗ܇ ܕܐܝܼܠܢܐ ܕܚܙܘܪܐ ܦܐܪ̈ܐ ܕܚܙܘܪܐ ܥܿܒܕ܇ ܘܠܘ<EOS>ܪܘܡܢܐ ܘܒܗ݀ܝ ܕܐܡܼܪ ܕܢܨܒܬܗ ܒܗ ܗ̄ ܚܘܝܼ ܕܠܘ ܡܼܢ ܦܐܪ̈ܘܗܝ ܕܐܝܼܠܢܐ ܡܙܕܪܥ ܘܝܿܥܐ ܒܐܪܥܐ<EOS>ܒܕܡܘܼܬ ܙܪ̈ܥܐ ܐܠܐ ܡܢܬܐ ܡܢܗ ܐܘܿܟܝܼܬ ܚܕ ܡܼܢ ܫܒܘܼ̈ܩܘܗܝ ܡܬܼܢܨܒ ܒܐܪܥܐ ܘܗܿܟܢܐ ܝܿܥܐ<EOS>ܐܝܠܢܐ ܕܢܨܒܬܗ ܒܗ ܥܠ ܐܪܥܐ ܗ̄ ܠܘ ܐܝܟ ܙܪܥܐ ܡܬܦܼܣܩ ܐܝܼܠܢܐ ܕܒܿܬܪ ܕܡܬܢܣܒܝܼܢ ܚ̈ܛܐ<EOS>ܡܬܦܼܣܩ ܘܡܫܬܼܩܠ ܬܒܢܐ ܐܠܐ ܥܠ ܐܪܥܐ ܘܒܓܘ ܐܪܥܐ ܡܿܟܬܪ ܐܝܼܠܢܐ ܘܐܦ ܡܼܢ ܒܿܬܪ ܕܫܿܩܠܝܼܢ<EOS>ܦܐܪ̈ܘܗܝ ܘܗܕܐ ܗܼܝ ܗ݀ܝ ܕܥܠ ܐܪܥܐ ܘܒܪ ܫܥܬܗ ܕܦܩܼܕ ܐܠܗܐ ܠܐܪܥܐ ܘܐܘܥܼܝܬ݀ ܡܕܡ ܕܠܐ ܐܝܼܬ̄ܘ<EOS>ܒܗܿ ܒܚܝܠܐ ܐܠܐ ܗܘܼ ܝܗܼܒ ܠܗܿ ܚܝܠܐ ܕܬܦܩܼܝ ܠܗܿܠܝܢ ܪܗܝܼܒܐܝܬ ܘܟܕ ܓܡܝܼܪܝܼܢ ܘܡܫܡܠܝܢ<EOS>ܐܘܥܝܬ݀ ܐܢܘܿܢ ܟܕ ܛܥܝܼܢܝܼܢ ܦܪ̈ܕܐ ܘܫܢ̈ܢܐ ܘܦܐܪ̈ܐ ܕܐܝܼܠ̈ܢܐ ܟܕ ܒܫܝܼܠܝܼܢ ܗ݀ܟܘܬ ܡܫܡܠܝܐ<EOS>ܐܬܒܪܝܼ ܣܗܪܐ ܘܐܕܡ ܘܚܘܐ ܝܼܕܝܼܥܐ ܬܘܼܒ ܡܛܠ ܕܚ̈ܝܘܬܐ ܘܦܪ̈ܚܬܐ ܘܒܢܝܢܫ̈ܐ ܥܠ ܡܐܟܘܿܠܬܐ<EOS>ܣܢܝܼܩܝܼܢ ܗܼܘܘ ܘܥܠܗܿܝ ܡܫܡ̈ܠܝܐ ܐܬܒܪܝܼܘ ܕܢܬܪܣܘܿܢ ܐܢܘܿܢ ܐܦ ܒܿܬܪ ܥܒܪ ܦܘܼܩܕܢܐ ܘܗܿܘ<EOS>ܦܘܼܕܩܢܐ ܕܐܡܼܪ ܕܬܦܩܼܝ ܐܪܥܐ ܥܕܟܝܼܠ ܗܐ ܡܬܓܼܡܪ ܒܣܿܓܝ ܕܘܟ̈ܝܬܐ ܕܟܕ ܠܐ ܙܪܥܝܼܢ<EOS> ܡܘ̈ܥܝܢ<EOS>ܘܐܦ ܒܥܦܪܐ ܕܬܚܝܬ ܐܪܥܐ ܟܕ<EOS>ܣܿܠܩ ܠܐܦܝ̈ܗܿ ܘܡܿܚܘܐ ܠܣܢܘܪܬܐ ܕܦܘܼܩܕܢܐ ܘܐܝܬ ܙܪܥܐ ܕܥܠ ܪܝܫܐ ܐܝܼܬܘܗܝ<EOS> ܐܟܙܢܐ ܕܚ̈ܛܐ<EOS>ܘܕܘܼܚܢܐ ܘܟܪܟܐ ܘܣܠܩܐ<EOS> ܘܐܝܬ ܕܒܥܩܪ̈ܐ ܐܟܙܢܐ ܕܟܘܼܪܟܡܐ ܕܘܒ̈ܨܠܐ ܓܠ̈ܕܢܝܐ܇ ܘܡܢܗܘܿܢ<EOS>ܒܪܝܫܗܘܿܢ ܘܒܥܩܪܗܘܿܢ ܐܟܙܢܐ ܕܩܢܝܐ ܘܟܪܬܐ ܐܝܼ̈ܠܢܐ ܒܦܐܪ̈ܝܗܘܿܢ ܛܥܝܼܢܝܼܢ ܠܙܪܥܗܘܿܢ<EOS>ܐܟܙܢܐ ܕܓܘ̈ܙܐ ܘܠ̈ܘܙܐ ܘܙܘܙ̈ܦܐ ܘܚܙܘܪ̈ܐ܇ ܘܡܢܗܘܢ ܠܐ ܥܠ ܐܪܒܥܐ ܚܝ̈ܠܐ ܣܢܝܼܩܝܼܢ ܢܨܒ̈ܬܐ܇<EOS>ܡܘܥܝܢܐ ܘܡܬܪܣܝܢܐ ܘܡܪܒܝܢܐ ܘܡܫܡܠܝܢܐ܇ ܘܒܛܘܼܪܐ ܝܿܥܝܢ ܢܨܒ̈ܬܐ ܣܓܝܐܝܬ ܡܛܠ ܕܪ̈ܨܝܼܦܢ<EOS>ܡܢܘ̈ܬܗܘܿܢ ܘܡܬܼܚܒܫܐ ܒܗܘܿܢ ܚܡܝܼܡܘܼܬܐ ܘܪܛܝܼܒܘܼܬܐ ܘܡܿܘܥܝܢ ܐܝܼ̈ܠܢܐ ܝܬܝܼܪ ܡܼܢ ܦܩ̈ܥܬܐ<EOS>ܒܦܩ̈ܥܬܐ ܟܕ ܡܬܢܨܒܝܼܢ ܝܿܥܝܢ ܒܢܝܼܣܢ ܐܬܒܼܪܝܬ݀ ܒܪܝܼܬܐ ܘܒܿܬܪ ܥܒܪ ܦܘܼܩܕܢܐ ܗܘܼܘ ܟܘܼ̈ܒܐ<EOS>ܒܘܪܕܐ ܘܒܗܿܠܝܢ ܬܠܬܐ ܝܘܡ̈ܐ ܠܝܬ ܗܼܘܐ ܫܡܫܐ ܕܪܕܐ ܘܥܿܪܒ ܘܠܐ ܫܥ̈ܐ ܘܐܦܠܐ ܛܠܠܐ ܠܛܘܼܪ̈ܐ<EOS>ܘܪ̈ܓܘܠܐ ܒܗ݀ܝ ܕܟܿܠܗܘܿܢ ܢܗܝܼܪܝܢ ܗܼܘܘ ܘܐܦܠܐ ܐܝܼܬ ܗܼܘܐ ܫܡ̈ܗܐ ܠܦܢܝ̈ܬܐ܇ ܒ݀ܬܪ ܕܕܢܚ<EOS>ܫܡܫܐ ܒܡܕܢܚܐ ܘܥܪܒ ܒܡܥܪܒܐ܇ ܘܣܠܼܩ ܪܕܐ ܒܬܝܡܢܐ<EOS> ܘܠܐ ܪܕܐ ܒܓܪܒܝܐ܇ ܫܩ̈ܠܝ ܫܡ̈ܗܐ ܦܢܝ̈ܬܐ<EOS>ܘܐܡܼܪ ܐܠܗܐ ܢܗܘܘܿܢ ܢܗܝܼܪ̈ܐ ܒܪܩܝܼܥܐ ܕܫܡܝܐ ܗ̄ ܒܝܘܡܐ ܪܒܝܼܥܝܐ ܐܡܼܪ ܠܗܿܠܝܢ܇ ܢܗܝܼܪ̈ܐ<EOS>ܩܿܪܐ ܠܫܡܫܡܐ ܘܣܗܪܐ ܘܟܘܟ̈ܒܐ܇ ܘܡܘܫܐ ܢܗܝܼܪ̈ܐ ܩܼܪܐ ܐܢܘܿܢ ܟܬܒ̈ܐ ܕܒܿܬܪܟܢ ܩܼܪܘ ܐܢܘܿܢ<EOS>ܫܡܫܐ ܘܣܗܪܐ ܘܟܘܟ̈ܒܐ܇ ܒܼܪܐ ܐܢܘܿܢ ܕܢܢܗܪܘܢܼ ܥܠ ܐܪܥܐ ܐܪܥܐ ܘܢܨܒܬ ܒܗܘܿܢ ܫܡܝܐ ܐܟܙܢܐ<EOS>ܕܒܒ̈ܬܐ ܕܡ̈ܠܐ ܡܬܬܼܠܝܢ ܠܡܦܝ̈ܕܐ ܘܩܢ̈ܕܝܼܠܐ ܠܡܢܗܪܘܼ ܥܠ ܐܪܥܐ ܗ̄ ܠܒܢܝ̈ܢܫܐ ܕܣܢܝܼܩܝܼܢ<EOS>ܥܠܝܗܘܿܢ ܠܡܼܦܪܫ ܒܝܬ ܐܝܡܡܐ ܠܠܠܝܐ ܗ̄ ܟܕ ܩܿܐܡ ܫܡܫܐ ܠܥܠ ܡܼܢ ܐܪܥܐ ܥܿܒܕ ܐܝܼܡܡܐ ܘܟܕ<EOS>ܩܿܐܡ ܠܬܚܬ ܡܼܢ ܐܪܥܐ ܛܠܠܐ ܕܐܪܥܐ ܕܩܿܐܡ ܒܐܦ̈ܝ ܥܡܘܪ̈ܐ ܥܿܒܕ ܠܠܝܐ ܘܗܘܘܿܢ ܠܐܬܘ̈ܬܐ<EOS>ܘܠܙܒ̈ܢܐ ܗ̄ ܠܫܘܼ̈ܘܕܥܐ ܕܡܢܗܘܢܿ ܡܬܼܚܙܝܢ ܐܝܠܝܢ ܕܡܒܕܩܝܼܢ ܥܠ ܣܘܼܥܪ̈ܢܐ ܕܥܬܝܼܕܝܼܢ<EOS>ܠܡܼܗܘܐ ܐܝܟܢܐ ܕܡܛܪ ܘܝܒܫ̈ܢܐ ܩܿܪܐ ܐܬܘ̈ܬܐ ܐܪܒܥܐ ܙܒܢ̈ܐ ܐܘܿܟܝܼܬ ܫܘܼܚ̈ܠܦܐ ܒܚܕ ܝܪܚܐ<EOS>ܣܗܪܐ ܡܼܢ ܟܕ ܡܬܝܼܠܕ ܘܥܕܡܐ ܠܫܒܥܐ ܝܘܡ̈ܝܼܢ܇ ܕܐܝܼܬ̄ܘ ܩܪܝܼܪܐ ܘܪܛܝܼܒܐ ܐܝܟ ܡ̈ܝܐ ܘܡܼܢ<EOS>ܫܒܥܐ ܠܐܪܒܬܥܣܪ ܚܡܝܼܡܐ ܘܝܒܝܼܫܐ ܐܝܟ ܢܘܼܪܐ ܘܡܼܢ ܐܪܒܬܥܣܪ ܠܥܣܪܝܢ ܘܚܕ܇ ܚܡܝܼܡܐ<EOS>ܘܪܛܝܼܒܐܐܝܟ ܐܐܪ ܘܡܼܢ ܬܡܢ ܥܕܡܐ ܠܡܘܼܠܝܗܘܿܢ ܓܘܪܣܗ ܩܪܝܼܪܐ ܘܝܒܝܼܫܐ ܐܝܟ ܐܪܥܐ܇ ܐܦ ܫܡܫܐ<EOS>ܬܘܼܒ ܗܿܟܘܬ ܥܿܒܕ ܙܒ̈ܢܐ ܙܒ̈ܢܐ ܬܘܼܒ ܩܿܪܐ ܐܡܬܝ ܕܢܿܚܬ ܫܡܫܐ ܘܩܿܐܡ ܒܕܪܓܐ ܬܚܬܝܐ<EOS>ܕܬܝܡܢܐ܇ ܗܿܘܐ ܠܘܬܢ ܣܬܘܐ܇ ܘܐܡܬܝ ܕܣܿܠܩ ܠܕܪܓܐ ܥܠܝܐ ܕܓܪܒܝܐ ܥܿܒܕ ܩܝܛܐ ܘܟܕ ܢܿܚܬ ܠܕܪܓܐ<EOS>ܡܨܥܝܐ ܠܬܝܡܢܐ ܥܿܒܕ ܬܫܪ̈ܝܬܐ ܘܠܝܘܡ̈ܬܐ ܘܠܫܢܝ̈ܐ ܗ̄<EOS> ܥܿܒܕ ܠܝܘ̈ܡܬܐ ܫܡܫܐ ܒܗ݀ܝ ܕܡܼܢ<EOS>ܠܠܝܐ ܘܐܝܼܡܡܐ ܡܬܦܝܟ ܝܘܡܐ ܥܿܒܕ ܕܝܢ ܫܡܫܐ ܫ̈ܢܝܐ ܒܗܿܝ ܕܟܕ ܡܿܫܪ ܡܼܢ ܪܝܫ ܐܡܪܐ ܠܐܦܝ̈<EOS>ܡܕܢܚܐ ܥܿܒܕ ܡܪܕܝܼܬܗ ܒܦܘܫܐ<EOS>ܕܡܼܢ ܐܣܦܝܪܐ ܟܕ ܡܡܢܥ ܠܗ ܠܕܘܼ̣ܬܐ ܕܫܪܝܼ ܒܗܿ ܥܿܒܕ ܫܘܼܡܠܝܐ ܕܫܢܬܐ ܕܐܝܬܝܗܿ ܝܘܡ̈ܬܐ<EOS>ܬܠܬܡܐܐ ܘܫܬܝܢ ܘܚܡܫܐ ܘܫܥ̈ܐ ܫܬ ܘܫܡܫܐ ܥܿܒܕ ܝܘܡ̈ܬܐ ܘܫܢ̈ܝܐ ܘܟܕ ܩܿܐܡ ܒܡܕܢܚܐ ܥܿܒܕ<EOS>ܨܦܪܐ<EOS> ܘܟܕ ܩܿܐܡ ܠܬܚܬ ܡܼܢ ܐܪܥܐ ܥܿܒܕ ܠܠܝܐ ܘܟܕ ܩܿܐܡ ܒܡܥܪܒܐ ܥܿܒܕ ܪܡܫܐ ܣܗܪܐ ܠܐ ܥܿܒܕ<EOS>ܠܚܕܐ ܡܼܢ ܗܿܠܝܢ܇ ܘܡܼܢ ܗ݀ܝ ܕܐܝܬ ܐܡܬܝ ܕܒܬܠܬܫܥ̈ܝܼܢ ܕܢܚ ܘܐܦ ܥܿܪܒ ܘܐܝܬ ܐܡܬܝ ܕܒܬܫܥ<EOS>ܣܗܪܐ ܕܝܢ ܝܪ̈ܚܐ ܥܿܒܕ܇ ܡܛܠ ܕܒܪܝܫܐ ܕܟܿܠ ܝܪܚܐ ܡܬܼܚܙܐ ܘܥܕܡܐ ܠܦܠܓ ܡܫܼܬܡܠܐ ܘܒܿܬܪܟܢ<EOS>ܒܿܨܪ ܥܕܡܐ ܕܫܿܠܡ ܝܪܚܐ<EOS> ܘܝܪ̈ܚܘ̄ ܕܣܗܪܐ ܫܘܝܢܼ ܒܡܢܝܿܢܐ ܕܟܛ̄ ܘܣܗܪܐ ܒܠܫܢܐ ܥܒܪܝܐ ܘܝܘܢܝܐ<EOS>ܘܝܪܚܐ ܡܬܦܼܫܩ ܘܥܒܼܕ ܐܠܗ ܬܪܝܢ ܢܗܝܼܪ̈ܐ ܪܘܪ̈ܒܐ ܗ̄ ܒܟܝܿܢܗܘܿܢ ܓܝܪ ܐܝܬ ܠܗܘܿܢ ܪܒܘܼܬܐ<EOS>ܘܠܘ ܒܦܚܼܡܐ ܕܚ̈ܕܕܐ ܐܟܙܢܐ ܕܐܡܿܪܝܼܢܢ ܕܪܒܐ ܫܡܝܐ ܘܪܒܐ ܐܪܥܐ ܘܪܒ ܝܡܐ ܡܿܕܝܢ ܗܿܠܝܢ<EOS>ܒܓܘܼܫ̈ܡܝܗܘܿܢ ܘܒܟܝܿܢܗܘܿܢ ܪܒܝܢ ܘܠܘ ܒܦܚܡܐ ܕܡܕܡ ܕܙܥܘܪ ܡܢܗܘܿܢ ܢܗܝܼܪܐ ܪܒܐ ܠܫܘܼܠܛܢܐ<EOS>ܗ̄ ܢܗܝܼܪܐ ܪܒܐ ܩܿܪܐ ܠܫܡܫܐ܇ ܒܦܚܡܐ ܕܣܗܪܐ ܒܗ݀ܝ ܕܐܦܢ ܬܪ̈ܝܗܘܿܢ ܪܘܪܒܝܼܢ܇ ܐܠܐ ܫܡܫܐ ܪܒ<EOS>ܡܼܢ ܣܗܪܐ ܥܠܗܕܐ ܩܼܪܐ ܠܣܗܪܐ ܢܗܝܼܪܐ ܙܥܘܪܐ ܘܬܘܼܒ ܩܼܪܐ ܠܫܡܫܐ ܢܗܝܼܪܐ ܪܒܐ ܡܛܿܠ ܕܠܐ<EOS>ܚܿܣܪ ܣܗܪܐ ܕܝܢ ܚܿܣܪ ܠܫܘܼܠܛܢܐ ܕܐܝܼܡܡܐ ܐܡܼܪ ܒܗ݀ܝ ܕܐܠܗܐ ܐܫܠܼܛ ܒܐܝܼܡܡܐ ܘܐܦ ܠܣܗܪܐ<EOS>ܐܫܠܼܛ ܒܠܠܝܐ ܕܒܗܿܝ ܕܐܘܣܦ ܟܘܟܒ̈ܐ ܚܘܝܼ ܕܐܝܼܬ ܒܠ̈ܝܠܘܬܐ ܕܠܐ ܡܿܢܗܪܐ ܒܗܘܢܿ ܣܗܪܐ<EOS>ܡܢܗܪܝܢ ܒܗܘܿܢ ܟܘܟ̈ܒܐ ܘܝܗܼܒ ܐܠܗܐ ܒܪܩܝܼܥܐ ܗ̄ ܗ݀ܝ ܕܝܗܼܒ ܐܢܘܢܿ ܕܣܼܡ ܐܢܘܿܢ ܐܝܬܝܗܿ<EOS>ܘܠܘ ܕܩܒܼܥ ܐܢܘܿܢ ܐܝܟ ܨ̈ܨܐ ܒܬܪܥܐ܇ ܘܐܝܟ ܥܝ̈ܢܐ ܒܦܓܪܐܙ܇ ܐܠܐ ܦܩܼܕ ܕܢܗܘܘܿܢ ܒܡܫܝܐ<EOS>ܘܢܢܗܪܘܢܼ ܥܠ ܐܪܥܐ ܒܝܘܡܐ ܪܒܝܼܥܝܐ ܒܼܪܐ ܐܠܗܐ ܠܢܗܝܪ̈ܐ ܘܠܘ ܒܩܕܡܝܐ ܕܢܣܼܬܒܪܘܢܼ<EOS>ܘܢܣܬܓܕܘܢܼ܇ ܘܒܨܦܪܗ ܕܝܘܡܐ ܕܐܪܒܥܐ ܐܬܒܪܝܼܘ ܘܐܠܘܼ ܒܠܠܝܐ ܐܬܒܪܝܼܘ܇ ܚܠܦ ܪܡܫܐ ܘܠܠܝܐ<EOS>ܐܝܼܡܡܐ ܗܿܘ ܗܼܘܐ ܘܡܫܼܬܟܚ ܐܝܼܡܡܗ ܕܝܘܡܐ ܪܒܝܼܥܝܐ ܕܩܕܝܼܡ ܠܠܠܝܗ܇ ܘܫܡܫܐ ܟܕ ܐܝܼܬ̄ܘ ܒܪ<EOS>ܚܕ ܒܝܘܡܐ ܘܒܪ ܐܪܒܥܐ ܐܬܒܪܝܼ ܘܣܗܪܐ ܒܪ ܐܪܒܬܥܣܪ ܝܘܡ̈ܝܼܢ ܘܝܼܕܝܼܥܐ ܕܟܕ ܡܿܠܐܼ ܐܬܒܪܝܼ<EOS>ܡܼܢ ܗ݀ܝ ܕܐܬܩܪܝܼ ܢܗܝܼܪܐ ܪܒܐ ܘܫܡܫܐ ܟܕ ܩܿܐܡ ܒܦܢܝܼܬܐ ܡܕܢܚܝܬܐ ܒܥܕܢ ܨܦܪܐ ܐܬܒܪܝܼ<EOS>ܘܣܗܪܐ ܒܗܿ ܒܫܥܬܐ ܟܕ ܡܿܠܐܼ ܘܩܿܐܡ ܒܦܢܝܼܬܐ ܡܥܪܒܝܬܐ ܟܕ ܚܿܙܝܢ ܠܚ̈ܕܕܐ ܐܚܪ̈ܢܐ ܐܡܿܪܝܼܢ<EOS>ܕܐܟܡܐ ܕܚܿܙܝܢܢ ܠܗ ܠܣܗܪܐ ܙܥܘܪܐ ܟܕ ܡܬܝܼܠܕ ܒܡܥܪܒܐ ܗܿܟܢܐ ܐܬܒܪܝܼ ܐܦܢ ܐܣܦܝܪܗ ܡܫܡܠܝܬܐ<EOS>ܐܝܬܝܗܿ ܗܼܘܬ݀ ܘܐܢ ܪ ܝܗ̄ ܝܘܡ̈ܬܐ ܐܬܒܪܝܼ ܡܼܢ ܡܠܝܘܼܬܗ ܠܡܠܝܘܼܬܗ ܡܬܼܡܢܐ ܣܗܪܐ ܘܗܿܢܘܿܢ<EOS>ܝܗ̄ ܝܘ̈ܡܐ ܕܡܼܢ ܡܠܝܘܼܬܗ ܠܓܡܘܼܪܝܗ ܗܘܼܘ ܠܗܘܿܢ ܝܬܝܼܪ̈ܐ ܠܪܗܛܐ ܘܡܢܝܢܐ<EOS>ܕܝܪ̈ܚܐ ܘܢܘܼܗܪܐ ܗܿܘ ܐܫܝܼܕܐ ܕܬܠܬܝܐ ܝܘ̈ܡܐ ܐܫܝܼܕܐ ܗܼܘܐ<EOS> ܘܒܝܘܡܐ ܪܒܝܼܥܝܐ ܦܩܼܕ ܐܠܗܐ<EOS>ܠܢܘܼܗܪܐ ܫܪܝܐ ܗܿܘ ܘܐܬܟܢܝܼ ܘܗܘܼܐ ܢܗܝܼܪܐ ܘܥܒܼܕ ܠܗܿܘ ܢܘܼܗܪܐ ܓܝܓܠܐ ܡܬܼܟܪܟܢܝܼܬܐ<EOS>ܝܥܩܘܿܒ ܐܘܪܗܝܐ ܐܡܿܪ ܠܟܿܠܗ ܢܘܼܗܪܐ ܗܿܘ ܐܫܝܼܕܐ ܕܬܠܬܐ ܝܘ̈ܡܬܐ ܩܕܡ̈ܝܐ ܚܡܼܠ ܘܣܝܟܗ<EOS>ܡܛܠ ܕܐܫܝܼܕܐ ܗܼܘܐ ܘܠܐ ܡܛܟܣܐ܇ ܒܕܡܘܼܬ ܢܗܝܼܪܐ ܦܪܝܼܣ ܗܼܘܐ ܥܠ ܥܠܡܐ ܘܠܐ ܡܿܬܚܡ ܗܼܘܐ<EOS>ܥܕ̈ܢܐ ܘܠܐ ܪܕܐ ܗܼܘܐ ܘܠܐ ܡܿܘܕܥ ܗܼܘܐ ܫܥ̈ܐ܇ ܐܦܠܐ ܐܝܼܬ ܗܼܘܐ ܠܐ ܡܬܬܙܝܼܥܢܘܼܬܐ ܫܡܫܢܝܬܐ<EOS>ܐܠܐ ܡܬܼܐܫܕ ܗܘܐ ܡܼܢ ܫܠܝ ܒܥܕܢ ܘܡܬܩܼܦܣ ܗܼܘܐ ܒܥܕܢ ܪܡܫܐ ܐܝܟ ܚܟܼܡܬܐ ܕܒܪܘܝܐ ܘܢܘܼܗܪܐ<EOS>ܐܫܝܼܕܐ ܕܬܠܬܐ ܝܘܡ̈ܐ ܩܕܡ̈ܝܐ ܙܗܪܐ ܕܢܼܘܪܐ ܗܿܝ ܕܠܥܠ ܐܝܼܬ̄ܘ ܕܡܿܢܗܪ ܒܐܐܪ ܘܠܐ ܥܕܟܝܼܠ<EOS>ܚܒܝܼܫ ܗܼܘܐ ܘܡܿܟܢܼܫ ܘܨܡܝܼܕ ܒܓܘ ܐܣܦܝܼܪܐ ܕܡܬܼܩܪܐ ܫܡܫܐ ܟܕ ܫܦܼܪܬ݀ ܠܥܒܘܕܐ ܕܢܨܡܘܿܕ<EOS>ܘܢܟܢܫ ܠܐܫܝܼܕܘܬܗ ܕܢܘܼܗܪܐ ܒܓܘ ܡܐܢܐ ܐܝܟܢܐ ܕܢܘܕܥ ܠܢ ܨܦܪܐ ܘܦܠܓܗ ܕܝܘܡܐ ܘܦܘܼܪܫܢܐ<EOS>ܕܫܥ̈ܐ<EOS> ܟܿܠ ܓܝܪ ܕܢܘܼܗܪܐ ܝܼܠܝܼܕܐ ܗܿܘ ܕܢܘܼܪܐ ܐܘܟܝܼܬ ܫܡܫܐ ܘܗܢܐ ܫܘܼܚܠܦܐ ܐܝܬ ܒܝܬ<EOS>ܢܘܼܗܪܐ ܗܿܘ ܐܫܝܼܕܐ ܠܗܿܘ ܕܒܝܘܡܐ ܕܐܪܒܥܐ ܐܟܡܐ ܕܡܿܫܚܼܠܦ ܙܗܪܐ ܕܢܘܼܪܐ ܕܡܿܢܗܪ ܡܼܢ<EOS>ܪܘܼܚܩܐ ܡܼܢ ܠܡܦܝܕܐ ܕܣܝܼܡ ܒܡܨܥܬܐ ܘܡܿܢܗܪ ܥܬܝܪܐܝܬ܇ ܐܚܪܢܐ ܗܿܘ ܙܗܪܐ ܕܢܘܼܪܐ ܕܡܿܢܗܪ<EOS>ܥܡܘܼܛܐܝܬ ܒܓܘ ܒܝܬܐ ܘܐܚܪܢܐ ܗܿܘ ܠܡܦܝܕܐ ܐܘܿ ܫܪܓܐ ܕܐܚܝܼܕ ܠܗܿ ܠܢܘܼܪܐ ܡܠܘܿܢ ܕܝܢ ܗܘܼ<EOS>ܟܝܢܗܿ ܢܨܝܼܚܐ ܕܢܘܼܪܐ ܡܿܕܝܢ ܢܘܼܗܪܐ ܐܫܝܼܕܐ ܘܩܕܝܡܐ ܙܠܓܐ ܘܙܗܪܐ ܕܢܘܼܪܐ ܐܝܼܬܘܗܝ ܫܡܫܐ<EOS>ܕܝܢ ܕܒܝܘܡܐ ܕܪܒܝܼܥܝܐ ܐܬܬܼܩܢ<EOS> ܘܗܘܼ ܟܝܿܢܐ ܢܨܝܼܚܐ <EOS> ܘܕܣܿܓܝܼ ܐܝܬܝܗܿ ܡܥܒܕܢܝܼܬܐ<EOS>ܬܐܘܠܘܓܘܣ ܐܡܿܪ ܕܠܝܬ ܐܕܫܐ ܕܩܕܝܼܡ ܠ̈ܗܘܼܠܐ܇ ܐܠܐ ܫܡܫܐ ܟܕ ܐܕܫܐ ܠܢܘܼܗܪܗ ܕܫܡܫܐ ܩܿܪܐ܇<EOS>ܗܘܼ̈ܠܐ ܕܝܢ ܠܓܘܼܫܡܗ ܕܫܡܫܐ ܘܡܿܚܘܐ ܕܩܕܝܼܡ ܢܘܼܗܪܗ ܕܫܡܫܗ ܠܓܘܼܫܡܗ ܕܫܡܫܐ ܘܗܘܿ ܢܘܼܗܪܐ<EOS>ܐܫܝܼܕܐ ܙܗܪܐ ܘܙܠܝܼܩܐ ܕܢܘܼܪܐ ܐܝܼܬ̄ܘ ܗܼܘܐ ܘܠܐ ܩܕܝܼܡ ܢܘܼܗܪܐ ܠܚܫܘܼܟܐ ܒܗܿܝ ܕܐܣܛܘ̈ܟܣܐ<EOS>ܫܘܝܐܝܬ ܐܬܒܪܝܼܘ ܘܢܘܼܗܪܐ ܙܗܪܐ ܕܢܘܼܪܐ ܘܥܡܗܿ ܐܬܒܪܝܼ ܘܚܫܘܼܟܐ ܛܠܠܗܿ ܕܐܪܥܐ ܐܝܼܬ̄ܘ ܟܕ<EOS>ܛܒ ܠܘ ܒܪܝܼܬܐ ܐܝܼܬܘܗܝ ܐܠܐ ܓܠܝܼܙܘܬܐ ܗܿܘ ܕܢܘܼܗܪܐ ܚܫܘܼܟܐ ܣܗܪܐ ܡܫܬܼܚܠܦܢܐ ܐܬܒܪܝܼ<EOS>ܐܝܟ ܟܝܢܐ ܕܒܢܝ̈ܢܫܐ ܕܪܒܐ ܘܙܿܥܪ ܒܣܝܒܘܼܬܐ ܘܥܘܼܢܕܢܐ ܘܫܡܫܐ ܠܐ ܡܫܼܬܚܠܦܢܐ ܐܪܙ ܐܠܗܐ ܕܠܐ<EOS>ܡܫܼܬܚܠܦ ܒܝܘܡܐ ܚܡܝܼܫܝܐ ܐܡܼܪ ܐܠܗ ܢܪܚܫܘܢܼ ܡܝ̈ܐ ܢܦܫ̈ܬܐ ܚܝ̈ܬܐ ܗ̄ ܘܐܦܢ ܠ̈ܡܝܐ ܦܩܼܕ ܐܠܗܐ<EOS>ܘܐܘܠܕܘ ܪ̈ܚܫܐ܇ ܐܠܐ ܢܘܼ̈ܢܐ ܘܪ̈ܚܫܐ ܡܼܢ ܐܪܒܥܐ ܐܣܛܘܟ̈ܣܐ ܐܢܘܿܢ ܐܟܡܐ ܕܬܕܐܐ ܘܙܪܥܐ ܐܦܢ<EOS>ܡܼܢ ܐܪܥܐ ܐܢܘܿܢ ܐܠܐ ܡܼܢ ܐܪܒܥܐ ܐܣܛܘ̈ܟܣܐ ܡܩܝܼܡܝܼܢ ܡܛܠ ܕܥܠܒܐ ܪܛܝܼܒܘܼܬܐ ܘܪܓܝܘܼܬܐ<EOS>ܒܢܘܼ̈ܢܐ ܘܦܪ̈ܚܬܐ܇ ܡܛܠܗܕܐ ܐܡܼܪ ܠ̈ܡܝܐ ܕܢܪܚܫܘܢܼ ܐܟܡܐ ܕܣܓܝܐܐ ܩܫܝܘܼܬܐ ܕܐܪܥܐ ܒܙܪ̈ܥܐ܇<EOS>ܘܒܗܿܠܝܢ ܕܐܦܩܼܬ݀ ܐܪܥܐ ܝܬܝܼܪ ܡܼܢ ܬܠܬܐ ܐܣܛܘ̈ܟܣܐ ܐܚܪ̈ܢܐ ܒܼܪܐ ܬܘܼܒ ܐܠܗܐ<EOS>ܠܒܪ̈ܝܬܐ ܠܐ ܚܝ̈ܬܐ ܒܙܢܐ ܕܥܣܒܐ ܘܐܝܼܠ̈ܢܐ ܘܫܡܫܐ ܩܕܡ ܚܝ̈ܬܐ ܐܝܬܝܗܘܿܢ ܢܘ̈ܢܐ ܘܦܪ̈ܚܬܐ<EOS>ܐܝܟܐܢ ܕܠܐ ܢܣܼܬܒܪ̈ܢ ܐܠܗܐ ܚܝ̈ܬܐ ܐܢ ܐܬܒܪ̈ܝܝܢ ܩܕܡܐܝܬ ܘܬܘܼܒ ܒܼܪܐ ܩܕܡܐܝܬ ܣܝܒܪܬܐ<EOS>ܗ݀ܝܕܝܢ ܐܝܠܝܢ ܕܡܣܼܬܝܒܪܝܼܢ ܘܟܿܠܗ ܟܝܿܢܐ ܕܡ̈ܝܐ ܟܿܠ ܟܪ ܕܐܝܼܬܘܗܝ ܗܼܘܐ ܟܕ ܦܩܼܕ ܐܠܗܐ<EOS>ܕܢܪܚܫ ܐܦܪܝܼ ܘܐܘܠܕ ܐܢ ܒܝܡ̈ܡܐ ܘܐܢ ܒܩܒܝ̈ܬܐ ܘܢܚܪ̈ܘܬܐ ܘܡܥ̈ܝܼܢܐ ܘܐܢ ܒܬܠܝܼܠܘܼܬܐ<EOS>ܘܪܛܝܼܒܘܼܬܐ ܐܝܿܕܐ ܕܗܝܼ ܢܦܫ̈ܬܐ ܚܝ̈ܬܐ ܢܦܩܼ̈ܝ ܠܘܬ ܟܡܝܘܼܬܐ ܕܡ̈ܝܐ ܘܐܝܢܝܘܼܬܐ ܘܛܥܡܬܐ<EOS>ܕܝܼܠܗܘܿܢ ܟܕ ܒܝܡ̈ܡܐ ܐܬܝܼܠܕܘ ܩܛ̈ܐ ܐܘܿܟܝܬ ܬܢܝܼ̈ܢܐ ܕܡܐܬܝܢ ܡܝܼ̈ܠܐ ܗܿܘܝܢ ܚܕ ܡܢܗܘܿܢ<EOS>ܘܠܘ ܒܠܚܘܕ ܗܿܝܕܝܢ ܐܥܒܕ ܦܘܼܩܕܢܐ ܐܠܐ ܐܦ ܗܫܐ ܡܿܥܒܕ ܘܡܿܦܩ ܢܦܫ̈ܬܐ ܚܝ̈ܬܐ ܟܕ ܬܠܝܼܠܘܼܬܐ<EOS>ܡܦܩܐ ܚܐܦܩ ܘܒܩ̈ܐ ܢܦܫܐ ܚܝܬܐ ܩܿܪܐ ܠܡܕܡ ܕܡܿܩܼܝܡ ܘܚܝ ܘܡܿܪܓܫ ܐܝܼܠ̈ܢܐ ܘܙܪ̈ܥܐ ܡܢܦܫ̈ܐ<EOS>ܡܬܼܐܡܪܝܼܢ܇ ܡܛܠ ܕܠܐ ܡܿܫܢܝܢ ܡܼܢ ܕܘܼܟܬܐ ܠܕܘܼܟܬܐ ܗܿܠܝܢ ܕܒܡ̈ܝܐ ܐܝܬܝܗܘܿܢ ܡܢܦܫ̈ܐ ܡܛܠ<EOS>ܕܪܒܝܢ ܘܐܝܬܝܗܘܿܢ ܚܝ̈ܐ ܕܡܬܬܙܝܼܥܝܼܢ ܡܼܢ ܕܘܼܟ ܠܕܘܼܟ ܘܡܪ̈ܓܫܢܐ ܐܝܬܝܗܘܿܢ ܡܛܠ ܕܒܟܿܠ ܡܐ<EOS>ܕܓܿܫܦ ܒܗܘܿܢ ܡܪܓܫܝܼܢ܇ ܐܬܩܪܝܼܘ ܕܒܡ̈ܝܐ ܪ̈ܚܫܐ ܡܛܠ ܣܓܝܐܘܬܗܘܿܢ ܬܘܼܒ ܐܝܟܢܐ ܕܪ̈ܚܫܐ ܪܚܫ<EOS>ܥܠ ܐܪܥܐ ܗܿܟܢܐ ܗܿܠܝܢ ܐܝܠܝܢ ܕܒܡ̈ܝܐ ܣܚ̈ܝܢ ܢܘܼܢ̈ܐ ܬܘܼܒ ܥܠ ܕܠܝܬ ܠܗܘܿܢ ܪ̈ܓܠܐ ܒܟܿܠܗ<EOS>ܓܘܼܫܡܗܘܿܢ ܣܿܚܝܢ ܘܪܚܫܝܼܢ ܒܡ̈ܝܐ ܒܕܡܘܬ ܪ̈ܚܫܐ ܕܪܚܫ ܥܠ ܐܪܥܐ ܘܦܪܚܬܐ ܬܦܼܪܚܝ ܥܠ ܐܪܥܐ<EOS>ܗ̄ ܦܩܼܕ ܐܠܗܐ ܠ̈ܡܝܐ ܘܪܚܫܼܘ ܪ̈ܚܫܐ ܕܐܝܬ ܒܗ ܢܦܫܐ ܕܣܿܚܐ ܒܡ̈ܝܐ ܘܐܚܪ̈ܢܐ ܓܢܣ̈ܐ ܕܦܪܚܬܐ<EOS>ܕܦܪܚܐ ܒܫܡܝܐ ܒܗ݀ܝ ܕܦܪܚ ܥܠ ܐܪܥܐ ܫܘܕܥ ܕܒܿܬܪ ܕܦܪܚܐ ܫܿܟܢܐ ܥܠ ܐܪܥܐ ܡܛܠ ܠܐܘܬܐ ܘܡܛܿܠ<EOS>ܬܘܪ̈ܣܝܐ ܕܢ݀ܣܒܐ ܡܼܢ ܐܪܥܐ܇ ܘܡܛܠܿ ܙܘܘܓܐ ܕܢܼܝܒܠ ܓܢܣܗܿ<EOS> ܒܗ݀ܝ ܕܥܠ ܐܦܝ̈ ܫܡܝܐ<EOS> ܕܐܦܢ<EOS>ܡܬܼܥܠܝܐ ܐܠܐ ܠܢܗܝܪ̈ܐ ܠܐ ܡܿܛܝܐ ܐܠܐ ܒܐܐܪ ܗ݀ܘ ܕܐܝܼܬ̄ܘ ܪܟܘܼܒܗܿ ܫܡܝܐ ܗܪܟܐ ܠܐܐܪ<EOS>ܩܿܪܐ ܥܒܼܕ ܐܠܗܐ ܠܦܪ̈ܚܬܐ ܪ̈ܓܠܐ ܡܛܠ ܕܥܠ ܐܪܥܐ ܡܼܙܕܘܓܐ ܘܡܣܼܬܝܒܪܐ ܘܓܦ̈ܐ ܐܟܡܿܢ<EOS>ܕܬܡܼܪܕܝ ܡܼܢ ܒܥ̈ܠܕܒܒܐ ܘܦܪܚܐ ܡܼܢ ܡ̈ܝܐ ܐܝܬܝܗܿ܇ ܡܼܢ ܗ݀ܝ ܕܐܦ ܡܼܢ ܝܡܐ ܣܘܼܡܩܐ ܣܠܩܼܬ݀<EOS>ܣܠܘܝ ܘܒܼܪܐ ܐܠܗܐ ܬܢܝܼ̈ܢܐ ܪܘܪ̈ܒܐ ܗ̄ ܬܢܝܼ̈ܢܐ ܠ̈ܢܘܼܢܐ ܪܘܪ̈ܒܐ ܘܠ̈ܩܛܐ ܡܿܫܘܕܥ ܐܚܪ̈ܢܐ<EOS>ܐ݀ܡܪܝܼܢ ܕܬܢܝܼ̈ܢܐ ܩܿܪܐ ܠܗܿܠܝܢ ܕܡܼܢ ܓܢܣܐ ܕܚܘ̈ܘܬܐ ܐ݀ܡܪܝܼܢܢ ܗ݀ܝ ܓܝܪ ܕܡܼܢ ܡܝ̈ܐ<EOS>ܗܘܼܘ ܐܦܢ ܥܿܡܪܝܼܢ ܒܐܪܥܐ ܐܟܡܐ ܕܦܪܚܬܐ ܡܼܢ ܡܝ̈ܐ ܗܼܘܬ܇ ܘܥܠ ܐܪܥܐ ܥܿܡܪܐ ܘܟܿܠ ܢܦܫܐ<EOS>ܕܐܪܚܼܫܘ ܡܝ̈ܐ ܗ̄ ܡܛܠܗܕܐ ܡܪܚܦܐ ܗܼܘܬ݀ ܪܘܼܚܐ ܩܕܝܫܐ ܥܠ ܡ̈ܝܐ ܐܝܟܢܐ ܕܬܫܟܼܢܝ ܠܗܘܿܢ ܚܝܠܐ<EOS>ܡܘܠܕܢܐ ܘܚܼܙܐ ܐܠܗܐ ܕܫܦܝܼܪ ܗ̄ ܚܠܦ ܗ݀ܝ ܕܛܒܿܐ ܘܚܿܫܚܐ ܘܡܘܬܪܐ܇ ܘܐܠܨܐ ܠܒܢܝ̈ܢܫܐ ܙܿܕܩ<EOS>ܕܬܬܢܣܼܒ ܗܕܐ ܘܒܪܟ ܐܢܘܿܢ<EOS>ܐܠܗܐ ܘܐܡܼܪ ܠܗܘܿܢ ܦܪܘ ܘܣܓܘ ܗ̄ ܒܪܟ ܐܢܘܿܢ ܡܛܠܿ ܕܐܝܬܝܗܘܿܢ ܚܝ̈ܬܐ ܡܢܦܫ̈ܬܐ ܘܡܛܠܿ<EOS>ܕܢܣ̈ܓܝܢ܇ ܘܡܛܠܿ ܕܢܼܬܝܒ̈ܠܢ ܘܢܩܘܼܡ ܓܢܣܗܝܢ ܘܠܐ ܢܘܦܼܐ ܗܕܐ ܒܘܼܪܟܬܐ ܡܼܢ ܗܿܘ ܙܒܢܐ ܥܕܡܐ<EOS>ܠܗܫܐ܇ ܒܗܝܢ ܡܟܬܪܐ ܘܡܬܼܝܒܠܐ ܘܚܝ̈ܘܬܐ ܐܬܒܼܪ̈ܟܝ ܘܠܘ ܥܣ̈ܒܐ ܘܙܪ̈ܥܐ ܥܠ ܕܥܣ̈ܒܐ ܘܙܪ̈ܥܐ<EOS>ܡܛܠܿ ܦܪ̈ܚܬܐ ܘܚܝ̈ܘܬܐ ܐܬܒܪܝܼܘ ܘܐܝܼܠ̈ܢܐ ܬܘܼܒ ܘܥܣ̈ܒܐ ܠܐ ܡܿܝܬܝܼܢ ܘܐܢ ܡܬܦܣܩܝܼܢ ܡܼܢ<EOS>ܕܪܝܫ ܝ݀ܥܝܢ܇ ܘܡܼܢ ܡܝ̈ܐ ܘܚܘܼܠܛܢܐ ܕܥܡ ܐܪܥܐ ܫܿܘܚܝܼܢ ܦܪ̈ܚܬܐ ܘܚܝ̈ܘܬܐ ܒܝܕ ܕܡܝ̈ܬܢ<EOS>ܡܛܠܗܕܐ ܒܪܟ ܐܢܘܿܢ ܐܠܗܐ ܘܐܡܼܪ ܐܠܗܐ ܬܦܼܩܝ ܐܪܥܐ ܢܦܫܐ ܚܝܬܐ ܠܓܢܣܗ ܗ̄ ܐܟܙܢܐ ܕܦܩܼܕ<EOS>ܠ̈ܡܝܐ ܘܐܘܠܕܘ ܢܘܼ̈ܢܐ ܘܦܪ̈ܚܬܐ ܗܿܟܢܐ ܦܩܼܕ ܐܠܗܐ ܠܐܪܥܐ ܘܐܦܩܼܬ݀ ܢܦܫ̈ܬܐ ܚܝ̈ܬܐ ܕܒܥܝܼܪܐ<EOS>ܘܢܦܫܐ ܕܒܥܝܼܪܐ ܡܫܚܠܦܐ ܡܼܢ ܕܒܪܢܫܐ ܗ݀ܝ ܡܿܢ ܡܼܢ ܐܪܥܐ ܐܬܩܼܝܡܬ݀ ܕܒܪܢܫܐ ܡܼܢ<EOS>ܡܦܘܼܚܝܼܬܐ܇ ܢܦܫܐ ܕܚܝܘܬܐ ܕܡܐ ܐܝܼܬܘܗܝ ܕܡܐ ܕܝܢ ܐܡܬܝ ܕܩܼܛܪ ܠܒܣܪܐ ܡܟܢ ܕܢܫܼܬܚܠܦ܇ ܘܒܣܪܐ<EOS>ܐܡܬܝܕ ܡܬܼܚܒܠ ܠܐܪܥܐ ܗܿܦܟ ܘܡܫܼܬܪܐ܇ ܐܪܥܢܝܬܐ ܗܿܝ ܡܿܕܝܢ ܢܦܫܐ ܕܒܥܝܼܪܐ ܘܡܼܢ<EOS>ܐܠܗܐܐܬܼܩܝܡܬ݀ ܘܐܬܒܼܪܝܬ܇ ܒܥܝܼܪܐ ܬܼܘܒ ܩܿܪܐ ܠܗܿܠܝܢ ܕܐܟܿܠܝܼܢ ܥܣܒܐ ܘܥܡܝܼܪܐ܇ ܐܟܙܢܐ<EOS>ܕܚܡܪ̈ܐ ܘܬܘܪ̈ܐ ܘܥܪ̈ܒܐ ܚܝ̈ܘܬܐ ܡܿܫܡܗ܇ ܠܗܿܠܝܢ ܕܐܟ̈ܠܢ ܒܣܪܐ܇ ܐܟܙܢܐ ܕܐܪܝܐ ܘܕܐܒܐ ܪ̈ܚܫܐ<EOS>ܡܿܫܡܗ ܠܗܿܠܝܢ ܕܚ̈ܠܕܢ ܒܥܦܪܐ ܘܐܪܥܐ܇ ܐܟܙܢܐ ܕܥܘܼܩܒܪ̈ܐ ܘܬܘ̈ܠܥܐ ܘܨܪܘܪ̈ܝܬܐ ܚܝܘܬܐ ܕܐܪܥܐ<EOS>ܠܓܢܣܗ ܗ̄ ܣܘܼܣܝܐ ܡܝܒܠ ܘܡܿܦܪܐ ܠܓܢܣܗ ܒܣܘܼܣܝܐ ܗܿܘ ܕܡܢܗ ܡܬܝܼܠܕ ܘܐܡܼܪ ܐܠܗܐ ܢ݀ܥܒܕ ܐܢܫܐ<EOS>ܒܨܠܡܢ ܐܝܟ ܕܡܘܼܬܢ ܗ̄ ܒܿܬܪ ܕܒܼܪܐ ܐܠܗܐ ܠܥܠܡܐ ܘܨܒܼܬܗ ܘܐܩܝܼܡܗ ܐܝܟ ܒܝܬ ܡܠܟܐ ܘܓܢܘܿܢܐ܇<EOS>ܒܼܪܐ ܠܒܪܢܫܐ ܘܐܥܼܠ ܣܡܗ ܒܗܿ ܗ݀ܝ ܓܝܪ ܕܐܡܼܪ ܕܢ݀ܥܒܕ ܣܓܝܐܢܐܝܬ ܘܠܘ ܕܐ݀ܥܒܕ ܚܕܢܐܝܬ<EOS> ܫܘܕܥ<EOS>ܠܢ ܕܠܘܬ ܒܪܐ ܘܪܘܼܚܐ ܐܡܼܪ ܘܠܘ ܠܘܬ ܡ̈ܠܐܟܐ<EOS> ܠܐ ܓܝܪ ܡܿܫܘܐ ܒܪܘܝܐ ܢܦܫܗ ܥܡ ܒܪ̈ܝܐ ܬܘܼܒ<EOS>ܕܝܢ ܨܠܡܐ ܕܒܪܘܝܐ ܘܕܡ̈ܠܐܟܐ ܠܘ ܚܕ ܐܝܬܘܗܝ ܗ݀ܝ ܓܝܪ ܕܐܡܼܪ ܐܢܫܐ ܘܠܘ ܒܪܢܫܐ ܚܘܝܼ ܕܫܡܐ<EOS>ܕܐܢܫܐ ܠܐܒܐ ܘܥܩܪܐ ܡܿܫܘܕܥ ܫܡܐ ܕܒܪܢܫܐ ܠܗܿܘ ܕܡܬܼܝܠܕ ܡܼܢ ܐܢܫܐ ܬܘܼܒ ܫܡܐ ܕܐܢܫܐ ܓܘܢܝܐ<EOS>ܐܝܼܬܘ ܘܒܗܿܠܝܢ ܬܪܝܢ ܩܢܘܼ̈ܡܐ ܠܟܿܠܗܘܿܢ ܒܢܝܢ̈ܫܐ ܒܼܪܐ ܒܨܠܡܢ ܗ̄ ܐܝܟܢܐ ܕܐܠܗܐ ܐܝܼܬ̄ܘ<EOS>ܪܝܫܐ ܘܫܠܝܼܛܐ ܥܠ ܟܿܠ ܗܿܟܢܐ ܫܟܢ ܠܒܪܢܫܐ ܪܝܫܢܘܼܬܐ ܘܫܘܼܠܛܢܐ ܥܠ ܗܿܠܝܢ ܕܒܐܪܥܐ ܬܘܼܒ<EOS>ܐܝܬܘܗܝ ܨܠܡܐ ܒܚܐܪܘܼܬܐ ܘܫܠܝܼܛܘܼܬ ܒܝܿܬܐ ܕܫܟܢ ܠܗ ܗ݀ܘ ܗܿܟܝܼܠ ܙܝܼܘܐ ܘܫܘܼܒܚܐ ܕܩܒܼܠ<EOS>ܡܘܫܐ ܒܦܪܨܘܦܗ܇ ܐܕܡ ܒܟܿܠܗ ܦܓܪܗ ܩܒܼܠ ܘܒܢܦܫܗ ܩܒܼܠ ܪܘܼܚܐ ܩܕܝܼܫܐ ܘܚܝ̈ܘܬܐ ܓܗܪ̈ܢ ܗܼܘ̈ܝ<EOS>ܡܼܢ ܙܝܼܘܗ ܘܡ̈ܠܐܟܐ ܬܗܼܪܘ ܒܗ ܘܣܛܢܐ ܚܣܼܡ ܒܗ ܘܐܬܗܼܦܟ ܠܣܢܼܐܬܐ ܘܐܝܟܢܐ ܕܐܝܼܬ̄ܘ ܐܠܗܐ<EOS>ܚܿܙܐ ܠܟܿܠ ܡܪܢܐܝܬ ܗܿܟܢܐ ܥܒܼܕ ܠܢܦܫܐ ܕܚܿܙܝܐ ܠܟܿܠ ܒܦܢܛܣܝܐ ܘܐܝܟܢܐ ܕܐܠܗܐ ܐܝܼܬ̄ܘ ܚܟܝܼܡܐ<EOS>ܒܟܝܿܢܗ ܗܿܟܢܐ ܥܒܕܗܿ ܠܢܦܫܐ ܕܬܩܒܼܠܝ ܚܟܡ̈ܬܐ ܘܐܝܟܢܐ ܕܐܠܗܐ ܡܿܦܪܢܣ ܠܒܪ̈ܝܬܐ ܟܕ ܠܐ<EOS>ܡܬܼܚܙܐ ܗܿܟܢܐ ܢܦܫܐ ܟܕ ܠܐ ܡܬܼܚܙܝܐ ܡܿܥܒܕܐ ܒܦܓܪܐ ܘܒܥܠܡܐ ܘܡܦܪܢܣܐ ܢܦܫܐ ܐܝܬ ܠܗܿ ܡܠܼܬܐ<EOS>ܘܪܘܼܚܐ ܘܠܐܠܗܐ ܐܒܐ ܐܝܼܬ ܠܗ ܡܠܼܬܐ ܘܪܘܼܚܐ ܕܡܘܼܬܐ ܐܝܬܝܗܿ ܗܿܘ ܡܐ ܕܨܒܝܿܢܐܝܬ ܩܿܢܝܢܢ<EOS>ܠܗ ܩܕܝܼܫܘܼܬܐ ܡܪܚܡܢܘܼܬܐ܇ ܡܫܝܢܘܼܬܐ ܢܟܦܘܼܬܐ ܗܕܐ ܗܿܝ ܕܡܘܼܬܐ ܐܠܠܗܝܬܐ ܨܠܡܐ ܓܝܪ<EOS>ܐܝܼܬ̄ܘ܇ ܗܿܘ ܡܐ ܕܟܝܿܢܐܝܬ ܩܢܝܢܢ ܠܗ ܐܟܡܐ ܕܚܐܪܘܼܬܐ ܘܫܘܼܠܛܢܐ ܕܥܠ ܚܝ̈ܘܬܐ ܘܪܝܼܨܘܼܬ<EOS>ܩܘܡܬܐ ܕܐܝܬܝܗܿ ܢܦܫܢ ܠܐ ܡܬܼܚܙܝ̈ܢܝܼܬܐ ܕܡܼܘܬܐ ܕܝܢ ܐܟܡܐ ܕܐܡܼܪܢܢ ܗܘܼܘ ܠܡ ܡܪ̈ܚܡܢܐ<EOS>ܐܝܟܢܐ ܕܐܒܘܼܟܘܿܢ ܒܨܠܡܢ ܘܕܡܘܼܬܢ ܐܡܼܪ ܐܝܟܢ ܕܢܫܘܕܥ ܕܚܕ ܐܠܗܐ ܒܬܠܬܐ ܩܢܘܼ̈ܡܐ ܐܝܼܬ̄ܘ<EOS>ܢܫܠܛܘܼܢ ܒܢܘܼ̈ܢܝ ܝܡܐ ܘܒܦܪܚܬܐ ܗܿܢܐ ܐܝܼܬܘܗܝ ܨܠܡܐ ܕܐܠܗܐ ܕܝܗܼܒ ܫܘܼܠܛܢܐ ܠܒܢܝ̈ܢܫܐ ܥܠ<EOS>ܗܿܠܝܢ ܕܒܡ̈ܝܐ ܘܒܿܐܐܪ ܘܒܐܪܥܐ ܘܒܼܪܐ ܐܠܗܐ ܠܐܕܡ ܗ̄ ܗܪܟܐ ܚܘܝܼ ܠܕܐ ܦܿܪܫܐ ܗܿܝ ܕܒܼܪܐ<EOS>ܐܠܗܐ ܡܼܢ ܗܿܝ ܕܢ݀ܥܒܕ ܐܚܪ̈ܢܐ ܐܡܿܪܝܼܢ܇ ܕܬܡܢ ܐ݀ܡܪ ܕܢ݀ܥܒܕ ܟܕ ܚܿܚܘܐ ܕܦܓܪܐ ܡܼܢ<EOS>ܐܣܛܘ̈ܟܣܐ ܐܬܥܼܒܕ ܘܬܢܢ ܐܡܿܪ ܕܒܼܪܐ܇ ܟܕ ܡܿܠܦ ܕܢܦܫܐ ܡܼܢ ܠܐ ܡܕܡ ܐܬܒܼܪܝܬ݀܇ ܘܙܿܕܩ ܗܼܘܐ<EOS>ܠܡ ܕܬܪ̈ܬܝܗܝܢ ܢܬܼܐܡܪ̈ܢ ܥܠ ܒܪܢܫܐܐ ܘܐܢܫܐ ܐܡܼܪ ܠܥܠ ܫܡܐ ܓܘܢܝܐ ܘܗܪܟܐ ܐܕܡ ܕܨܒܼܐ<EOS>ܕܢܦܪܫܝܼܘ̄ ܡܢ ܩܢܘ̈ܡܐ ܕܡܢܗ ܐܚܪ̈ܢܐ ܐܡܿܪܝܼܢ ܕܫܡܐ ܕܐܕܡ ܘܐܢܫܐ ܓܘܢ̈ܝܐ ܐܢܘܿܢ ܐܝܟ ܠܫܢܐ<EOS>ܥܒܪܝܐ ܘܒܨܠܡ ܐܠܗܐ ܒܪܝܗܝ ܗ̄ ܡܼܢ ܠܥܠ ܐܡܼܪ ܢ݀ܥܒܕ ܕܢܘܕܥ ܕܬܠܬܐ ܩܢܘܼ̈ܡܐ ܐܝܼܬ̄ܘ ܗܪܟܐ<EOS>ܕܝܢ ܒܼܪܝܗܝ ܚܕܢܐܝܬ ܐܡܼܪ ܗ̄ ܕܚܕ ܐܠܗܐ ܐܝܼܬ̄ܘ ܕܟܪ ܘܢܩܒܠܐ ܒܼܪܐ ܐܢܘܿܢ ܗ̄ ܟܕ ܐܕܡ ܠܚܘܕ<EOS>ܐܝܬܘܗܝ ܐܡܼܪ ܗܕܐ ܡܛܠ ܕܒܟܝܿܢܗ ܕܐܕܡ ܐܝܬܝܗܿ ܗܼܘܬ݀ ܚܘܐ ܘܡܼܢ ܗܢܐ ܐܕܡ ܥܬܝܼܕܝܢ<EOS>ܕܢܬܝܠܕܘܢܼ ܕܟܪ̈ܐ ܘܢܩܒ̈ܬܐ ܘܒܪܟ ܐܢܘܿܢ ܐܠܗܐ ܘܐܡܼܪ ܦܪܘ ܘܣܓܘ ܗ̄ ܕܦܪܼܘ ܒܘܼܪܟܬܐ ܐܝܬܝܗܿ<EOS>ܘܗ݀ܝ ܕܫܠܛ ܐܢܘܿܢ ܒܢܘܼ̈ܢܝ ܝܡܐ܇ ܨܠܡܐ ܐܠܗܝܐ ܡܒܕܩܐ ܘܗ݀ܝ ܕܣܼܡܗܿ ܠܡܠܼܬܐ ܣܓܝܐܢܐܝܬ<EOS>ܠܣܓܝܐܘܬ ܒܢܝ̈ܢܫܐ ܫܼܘܕܥܬ ܘܫܠܡ ܐܠܗܐ ܥܒܿܕ̈ܘܗܝ ܒܝܘܡܐ ܫܬܝܬܝܐ ܗ̄ ܒܪܝܼܬܗ ܠܝܬ ܒܪܝܼܬܐ<EOS>ܐܚܪܬܐ ܣܛܪ ܡܼܢ ܗ݀ܠܝܢ ܕܗܼܘ̈ܝ ܒܗܿܠܝܢ ܝܘܡ̈ܬܐ ܘܢܦܫܐ ܐܦܢ ܡܬܼܒܪܝܐ ܡܼܢ ܠܐ ܡܕܡ ܝܘܡܢ ܐܠܐ<EOS>ܢܦܫܐ ܕܐܕܡ ܘܚܘܐ ܒܝܘܡܐ ܫܬܝܼܬܝܐ ܐܬܒܪ̈ܝܝܢ ܒܫܬܐ ܝܘܡ̈ܝܼܢ ܐܬܒܪܝܼ ܟܿܠ ܐܪܙ ܚܬܝܼܬܘܬ<EOS>ܣܘ̈ܦܐ܇ ܐܪܒܥ ܦܢܝ̈ܢ ܘܪܘܡܐ ܘܥܘܼܡܩܐ܇ ܘܒܫܒܝܼܥܝܐ ܐܬܬܢܝܼܚ ܡܛܠ ܕܒܗ ܥܿܒܕ ܠܢܝܿܚܬܐ ܟܠܢܝܬܐ<EOS>ܠܒܪܝܼܬܐ ܐܘܿܟܝܼܬ ܠܒܢܝ̈ܢܫܐ ܘܫܠܡ ܐܠܗܐ ܥܒܿܕ̈ܘܗܝ ܗ̄ ܡܼܢ ܗ݀ܝ ܕܐܡܼܪ ܠܥܠ ܒܪܝܫܝܼܬܐ ܠܡ<EOS>ܒܼܪܐ܇ ܫܘܼܪܝܐ ܐܝܬܝܗܿ ܬܡܢ ܓܝܪ ܫܪܝܼ ܘܗܪܟܐ ܫܠܡ܇ ܘܐܬܬܢܝܼܚ ܐܠܗܐ ܒܝܘܡܐ ܫܒܝܼܥܝܐ ܗ̄ ܠܐ<EOS>ܓܝܪ ܠܐܐ ܐܘܿ ܡܬܼܛܪܦ ܡܛܿܠ<EOS>ܕܒܨܒܝܿܢܗ ܒܪܐ ܐܝܟ ܗ݀ܝ ܕܟܿܠ ܕܨܿܒܐ ܥܿܒܕ ܐܠܐ ܗ݀ܝ ܕܐܬܬܢܝܼܚ ܐܝܬܝܗܿ ܕܫܠܡ ܥܒܿܕ̈ܘܝ<EOS>ܕܒܼܪܐ܇ ܡܛܠ ܕܢܝܿܚܬܐ ܫܘܼܠܡܐ ܡܿܘܕܥܐ ܬܘܼܒ ܒܗܘܿܢ ܒܥܒܿܕ̈ܐ ܕܒܼܪܐ ܐܬܬܢܝܼܚ ܘܠܘ ܠܐܝܼ ܐܘܿ<EOS>ܐܫܦܼܠ ܬܘܼܒ ܟܕ ܨܿܐܪ ܠܢܝܿܚܬܗ ܕܐܠܗܐ ܕܐܬܒܼܣܪ ܕܐܬܬܢܝܼܚ ܒܩܒܪܐ ܐܬܬܢܝܼܚ ܬܘܼܒ ܟܕ ܪܫܼܡ<EOS>ܠܢܝܿܚܬܐ ܕܥܬܝܼܕܐ ܕܩܕܝܼܫ̈ܐ ܒܥܠܡܐ ܕܥܬܝܼܕ ܘܝܣܪ̈ܠܝܐ ܢܿܛܪܝܼܢ ܗܼܘܘ ܠܫܒܬܐ܇ ܡܛܠ ܕܒܗܿ<EOS>ܐܬܬܢܝܼܚ ܐܠܗܐ܇ ܘܐܦ ܗܼܢܘܿܢ ܢܬܬܢܝܼܚܘܢ ܘܐܚܪܬܐ ܕܢܬܥܗܕܘܢܼ ܠܐܠܗܐ ܕܒܼܪܐ ܠܒܪ̈ܝܬܐ<EOS>ܘܒܫܒܩܘܼܢ ܠܣܓܼܕܬܐ ܕܨܠ̈ܡܐ ܐܕܡ ܠܐ ܐܬܦܼܩܕ ܕܢܛܪ ܫܒܬܐ ܡܛܠܿ ܕܝܿܕܥ ܗܼܘܐ ܠܩܒܪܘܝܗ ܘܒܪܟ<EOS>ܐܠܗܐ ܠܝܘܡܐ ܫܒܝܼܥܝܐ ܗ̄ ܡܛܠ ܕܠܐ ܐܬܝܩܪ ܒܒܪܝ̈ܬܐ ܕܒܼܪܐ ܒܗ ܝܩܼܪܗ ܒܒܘܼܪܟܬܐ ܘܩܕܝܼܫܘܼܬܐ<EOS>ܕܫܟܢ ܠܗ ܘܩܕܫܗ ܠܝܘܡܐ ܫܒܝܼܥܝܐ ܗ̄ ܦܪܫܗ ܩܕܝܼܫܐ ܩܪܝܼܫܐ ܩܕܘܿܫܩܘܼܕܫ̈ܝܼܢ ܗ̄ ܦܘܼܪܫ<EOS>ܦܘܼܪ̈ܫܝܼܢ ܡܬܼܦܫܩ ܡܼܢ ܥܒܪܝܐ ܠܣܘܼܪܝܝܐ ܗܿܠܝܢ ܬܘܠ̈ܕܬܐ ܕܫܡܝܐ ܘܕܐܪܥܐ ܗ̄ ܠܒܪ̈ܝܬܐ<EOS>ܕܚܒܝܼܫ̈ܢ ܒܝܢܬܗܝܢ ܐܟܙܢܐ ܕܥܣ̈ܒܐ ܘܢܗܝܼܪ̈ܐ ܩܿܪܐ ܬܘ̈ܠܕܬܐ ܐܘܿ ܠ̈ܡܠܐ ܕܒܪܘܝܘܼܬܐ ܘܥܠ<EOS>ܗܘܝܐ ܕܐܝܠܝܢ ܕܗܘܼ̈ܝ ܗܿܦܟ ܡܿܣܟܠ ܒܗ݀ܝ ܕܬܘ̈ܠܕܬܐ ܘܟܿܠܗܘܢ ܐܝܼܠ̈ܢܐ ܕܚܩܠܐ ܥܕܟܝܼܠ ܠܐ<EOS>ܗܘܼܘ ܗ̄ ܗܪܟܐ ܗܦܼܟ ܥܠ ܬܫܥܝܼܬܐ ܕܫܘܼܪܝܐ ܕܐܡܼܪ ܕܐܝܬܝܗܿ ܗܼܘܬ݀ ܐܪܥܐ ܬܘܗܘܒܘܗ ܕܒܗܿܘ<EOS>ܥܕܢܐ ܠܐ ܐܝܬܝܗܿ ܗܼܘܬ݀ ܕܡܨܒܬܐ ܒܐܝܼ̈ܠܢܐ ܕܙܪ̈ܥܐ ܐܟܡܐ ܕܒܝܘܡܐ ܕܬܠܬܐ ܕܐܬܟܼܢܫܘ ܡܢܗܿ<EOS>ܡܝ̈ܐ ܘܐܘܥܼܝܬ݀ ܘܐܕܡ ܠܝܬ ܠܡܦܼܠܚ ܒܐܪܥܐ ܗ̄ ܗܦܼܟ ܕܢܡܼܠܠ ܗܪܟܐ܇ ܡܼܢ ܩܕܡ ܕܢܬܼܒܪܐ ܐܕܡ<EOS>ܘܿܠܘ ܐܟܡܐ ܕܚܼܙܝܬ ܕܗܘܼܐ ܐܕܡ ܒ݀ܬܪ ܕܐܬܒܪܝܼ܇ ܗܿܟܢܐ ܐܝܬ̄ܘ ܩܕܡ ܕܢܬܼܒܪܐ܇ ܡܕܝܢ ܠܬܘܚܪܬܗ<EOS>ܕܒܿܬܪ ܒܪ̈ܝܬܐ܇ ܐܡܿܪ ܕܠܝܬ ܠܡܦܼܠܚ ܒܐܪܥܐ ܘܒܡܘܼܥܐ ܣܿܠܩ ܗܼܘܐ ܡܼܢ ܐܪܥܐ ܗ̄ ܪܡܿܙ ܥܠ ܡܝ̈ܐ<EOS>ܕܡܚܦܝܐ ܗܼܘܬ݀ ܒܗܘܿܢ ܐܪܥܐ ܐܘܿ ܥܠ ܢܗܪܐ ܕܢܦܿܩ ܗܼܘܐ ܡܼܢ ܥܕܝܢ ܘܓܒܼܠ ܡܪܝܐ ܐܠܗܐ ܠܐܕܡ<EOS>ܗ̄ ܒܗ݀ܝ ܕܓܒܼܠ ܚܘܝܼ ܕܡܼܢ ܐܪܒܥܐ ܐܣܛܘܟ̈ܣܐ ܡܿܩܼܝܡ ܦܓܪܗ ܘܒܗ݀ܝ ܕܐܡܼܪ ܥܦܪܐ ܐܘܕܥ ܕܥܦܪܐ<EOS>ܕܝܬܝܼܪ ܕܚܝܼܚ ܘܕܩܝܼܩ ܘܡܚܝܼܠ ܫܩܼܠ ܡܢܗ ܓܒܼܠܗ ܚܕܐ ܡܿܢ ܐܝܟܢܐ ܕܢܚܘܐ ܚܝܠܗ ܡܿܨܐܼ ܟܿܠ<EOS>ܘܕܢܘܕܥ ܕܡܬܼܚܒܠܢܐ ܐܝܼܬ̄ܘ ܐܕܡ ܐܢ ܥܿܒܪ ܥܠ ܦܘܼܩܕܢܐ ܘܕܐܢ ܡܬܬܪܝܼܡ܇ ܢܬܥܗܕ ܠܥܦܪܗ<EOS>ܡܚܝܼܠܐ ܐܕܡܬܐ ܠܐܪܥܐ ܩܿܪܐ ܐܘܿ ܠܥܦܪܐ ܐܚܪ̈ܢܐ ܐܕܡܬ ܣܘܼܡܩܬܐ܇ ܐܝܬܝܗܿ ܡܕܝܢ ܡܼܢ ܥܦܪܐ<EOS>ܣܘܼܡܩܐ ܓܒܼܠܗ܇ ܡܚܕܐ ܥܡ ܥܦܪܐ ܗܿܘ ܕܢܣܼܒ܇ ܩܼܡ ܠܗ ܓܘܼܫܡܐ ܡܫܡܠܝܐ ܕܐܕܡ ܪܦܦ ܥܝܢܐ ܐܣܬܟܡ<EOS>ܐܠܗܐ ܕܡܘܼܬܐ ܕܒܪܢܐ܇ ܟܕ ܠܐ ܩܿܢܐܼ ܐܝܼܕ̈ܝܐ ܚܘܝܼ ܕܐܝܼܬ ܠܗ ܐܝܼܕ̈ܝܐ ܘܓܒܼܠܗ ܠܒܪܢܫܐ ܘܠܘ<EOS>ܒܡܼܠܬܐ ܒܠܚܘܕ ܐܠܐ ܘܒܥܒܿܕܐ ܕܐܝܼܕ̈ܝܐ ܘܢܦܼܚ ܒܐܦܘ̈ܗܝ ܢܫܡܬܐ ܕܚ̈ܝܐ ܗ̄ ܢܫܡܬܐ ܠܢܦܫܐ<EOS>ܩܿܪܐ ܕܚܝ̈ܐ ܡܿܡܗ ܠܗܿ ܡܛܠ ܕܐܝܬܝܗܿ ܚܝ̈ܐ ܒܟܝܿܢܗ܇ ܡܛܠ ܕܗ݀ܝ ܝܿܗܒܐ ܠܗ ܠܦܓܪܐ ܚܝ̈ܐ ܗ݀ܝ<EOS>ܕܢܦܼܚ ܐܡܼܪ ܬܐܘܠܘܓܘܣ܇ ܕܡܦܘܼܚܝܼܬܐ ܥܦܝܼܦܬܐ ܐܝܬ ܠܗ<EOS> ܡܘܫܐ ܒܪ ܟܐܦܐ ܐ݀ܡܪ ܗ݀ܝ ܕܢܦܼܚ<EOS>ܒܐܦܘ̈ܗܝ ܐܝܬܝܗܿ ܕܟܕ ܠܗ ܢܦܫܐ ܡܠܝܼܠܬܐ ܘܢܦܼܚ ܒܗ ܡܥܒܕܢܘܼܬܐ ܕܪܘܚܐ ܩ̄ܕ<EOS> ܘܣܼܡ ܫܡ̈ܗܐ<EOS>ܠܚܝ̈ܘܬܐ ܐܝܟܐܢ ܕܢܒ̈ܝܐ ܩܒܼܠܘ ܡܥܒܕܢܘܬܐ ܕܪܘܼܚܐ܇ ܬܘܼܒ ܗ݀ܝ ܕܢܦܼܚ ܒܐܦ̈ܘܗܝ ܐܝܬܝܗܿ<EOS>ܕܪܘܼܚܐ ܩ̄ܕ ܒܼܪܐ ܠܢܦܫܗ ܕܐܕܡ ܘܨܠܡܗ ܐܝܟܐܢ ܕܠܦܓܪܐ ܒܐܝܼܕ̈ܘܗܝ ܓܒܼܠ ܘܗܘܼܐ ܐܕܡ ܠܢܦܫ<EOS>ܚܝܐ ܗ̄ ܕܝܢ ܢܦܫ ܚܝܐ ܩܿܪܐ܇ ܠܢܦܫܐ ܚܝܬܐ ܐܬܐܡܼܪ ܥܠ ܒܪܢܫܐ ܡܘܿܫܐ ܕܛܒ ܫܦܝܼܪ ܡܛܠ<EOS>ܕܒܨܒܝܿܢܗ ܣܝܼܡܐ ܗ݀ܝ ܕܢܗܼܘܐ ܛܒܿܐ ܘܫܦܝܼܪܐ܇ ܐܘܿ ܠܐ ܩܕܡ ܥܒܪ ܦܘܼܩܕܢܐ ܕܚܿܠ ܗܼܘܐ ܡܢܗ<EOS>ܐܪܥܐ ܘܢܡܪܐ܇ ܡܫܬܥܒܕܝܼܢ ܗܼܘܘ ܠܗ ܐܣܛܘ̈ܟܣܐ ܐܟܐ ܕܢܝܐܝܠ ܠܐ ܐܬܢܟܝܼ ܡܼܢ ܐܪ̈ܝܘܬܐ ܘܛܠ̈ܝܐ<EOS>ܙܟܘ ܠܢܘܼܪܐ ܘܡܘܫܐ ܦܠܼܓ ܠܝܡܐ ܘܝܫܘܿܥ ܟܠܼܐ ܠܫܡܫܐ ܘܥܠܡܐ ܡܬܼܩܪܐ ܒܪܢܫܐ ܥܠ ܕܡܿܪܟܼܒ ܡܢ<EOS>ܐܪܒܥܐ ܐܣܛܘ̈ܟܣܐ ܘܡܬܼܩܪܐ ܥܠܡܐ ܢܘܪܐ ܟܕ ܡܬܦܼܚܡ ܒܡ̈ܠܐܟܐ܇ ܥܠܡܐ ܙܥܘܪܐ ܡܬܼܩܪܐ ܥܠܡܐ<EOS>ܪܒܐ ܡܬܼܟܢܐ ܡܛܠ ܬܡܝܼܗܘܼܬܐ ܬܘܼܩܢܗ ܘܡܛܠ ܕܣܝܼܡ ܠܬܫܒܘ̄ܚܬܐ ܥܠܡܐ ܪܒܐ ܘܢܨܼܒ ܡܪܝܐ<EOS>ܐܠܗܐ ܦܪܕܝܫܐ ܩܕܝܼܡ ܗ̄ ܐܦܢ ܩܕܝܼܡܐ ܢܨܝܼܒܘܼܬܗ ܦܪܕܝܣܐ ܠܐܕܡ ܡܛܠ ܕܒܝܘܡܐ ܬܠܝܼܬܝܐ<EOS>ܐܬܒܪܝܼ ܐܠܐ ܥܠ ܬܫܥܝܼܬܗ ܗܦܼܟ ܡܘܫܐ ܘܫܪܝܼ ܕܢـܡܠܐ ܐܝܠܝܢ ܕܠܐ ܐܫܬܥܝܼ ܥܠܝܗܝܢ ܠܥܠ<EOS>ܥܕܢ ܒܘܼܣܡܐ ܡܬܦܼܫܩܐ ܥܕܢ ܐܬܪܐ ܐܝܼܬܘܗܝ ܕܡܥܕܢ ܘܣܒܝܼܣ ܒܐܝܼ̈ܠܢܐ܇ ܘܒܗ ܢܨܼܒ ܦܪܕܝܣܐ<EOS>ܐܠܗܐ ܘܗ݀ܝ ܕܡܼܢ ܩܕܝܼܡ ܗ̄ ܩܕܡ ܕܢܬܼܒܪܐ ܐܕܡ܇ ܐܬܢܼܨܒ ܡܪܝ ܐܦܪܝܡ ܐܡܿܪ ܕܚܘܼܕܪܐܝܬ ܟܪܝܼܟ<EOS>ܦܪܕܝܣܐ ܠܐܪܥܐ ܠܒܪ ܡܼܢ ܝܡܐ ܐܝܼܬ̄ܘ܇ ܐܚܪ̈ܢܐ ܐܡܿܪܝܼܢ ܕܠܓܼܘ ܡܼܢ ܝܡܐ ܕܒܡܕܢܚܐ ܐܝܼܬ̄ܘ܇<EOS>ܘܠܒܪ ܡܼܢ ܝܡܐ ܐܚܪ̈ܢܐ ܐܡܿܪܝܼܢ ܕܠܓܘ ܡܼܢ ܝܡܐ ܐܝܼܬ̄ܘ ܡܛܠ ܕܠܝܬ ܐܪܥܐ ܠܒܪ ܡܼܢ ܝܡܐ ܘܠܐ<EOS>ܡܿܨܐܼ ܐܢܫ ܕܢܡܼܛܐ ܠܦܪܕܝܣܐ ܡܼܢ ܚܡܝܼܡܘܼܬܐ ܕܒܡܕܢܚܐ ܘܛܘܼܪ̈ܐ ܥܣܩ̈ܐ ܘܣܼܡ ܬܡܢ ܠܐܕܡ<EOS>ܕܓܒܼܠ ܗ̄ ܒܗ݀ܝ ܕܣܡܼܗ ܬܡܢ܇ ܐܘܕܥ ܥܠ ܐܝܩܪܐ ܟܢ ܠܗ ܕܠܐ ܫܒܩܼܗ ܕܢ݀ܪܥܐ ܒܐܪܥܐ ܐܝܟ ܚܝ̈ܘܬܐ<EOS>ܒܗ݀ܝ ܕܓܒܼܠ ܐܘܕܥ ܥܠ ܓܒܝܼܠܘܼܬܐ ܕܡܼܢ ܐܪܒܥܐ ܐܣܛܘܟ̈ܣܐ ܕܝܼܠܗ ܘܕܠܘ ܒܡܼܠܬܐ ܠܚܘܕ ܐܬܒܪܝܼ<EOS>ܐܝܟ ܚܝ̈ܘܬܐ ܐܠܐ ܐܦ ܒܐܝܼܕ̈ܝܐ ܘܕܠܘ ܒܒܛܢܐ ܐܬܒܪܝܼ ܐܝܟ ܕܝܘܡܢ ܐܠܐ ܒܐܝܼܕ̈ܘܗܝ ܘܒܐܝܢܐ<EOS>ܐܣܟܡܐ ܐܬܓܠܝܼ ܐܠܗܐ ܠܐܕܡ ܟܕ ܓܒܼܠܗ ܟܕ ܣܼܡ ܠܗ ܢܡܘܿܣܐ ܘܢܣܼܒ ܡܢܗ ܐܠܥܐ ܘܟܕ ܥܒܼܪ<EOS>ܦܘܼܩܕܢܐ ܦܝܠܘܟܣܝܢܐ ܐ݀ܡܪ ܕܪܘܚܢܐܝܬ ܡܬܓܼܠܐ ܗܼܘܐ ܥܠܘܗܝ܇ ܟܕ ܠܚܙܬܐ ܕܗܘܢܗ ܡܬܼܓܠܐ܇ ܐܟܡܐ<EOS>ܕܠ̈ܡܠܐܟܐ ܟܕ ܪ̈ܓܫܐ ܕܦܓܪܐ ܠܐ ܡܪܓܫܝܼܢ ܗܼܘܘ ܒܡܬܓܠܝܢܘܼܬܗ ܐܚܼܗܢܐ ܐܡܿܪܝܢ ܕܦܓܪܢܐܝܬ<EOS>ܐܬܓܠܝܼ ܥܠܘܗܝ ܒܕܡܘܼܬܐ ܕܓܒܪܐ ܡܠܟܐ ܘܟܕ ܠܐ ܩܿܢܐܼ ܗܼܘܐ ܐܝܼܕ̈ܝܐ ܘܐܦ̈ܐ ܘܦܘܼܡܐ ܐܬܢܼܚܬ ܘܚܘܝܼ ܕܐܼܝܬ ܠܗ<EOS>ܘܓܒܠܗ ܘܠܘ ܬܪܝܢ ܐܢܘܿܢ ܐܕܡ ܐܦܢ ܗܦܼܟ ܡܼܢܕܪܝܫ ܕܢܡܼܠܠ ܥܠ ܐܕܡ܇ ܐܟܡܐ ܕܗܦܼܟ ܕܢܡܼܠܠ<EOS>ܕܬܢܝܐ ܥܠ ܚܝ̈ܘܬܐ ܘܐܝܼܠ̈ܢܐ ܘܦܪܕܝܣܐ ܘܢܗܪ̈ܐ ܒܡܦܩܬܐ ܕܫܒܥܝܼܢ ܟܬܝܼܒ ܒܥܕܢ ܡܼܢ ܡܕܢܚܐ<EOS>ܘܣܼܡ ܬܡܢ ܠܐܕܡ ܒܗ݀ܝ ܕܒܡܕܢܚܐ ܣܝܼܡ ܦܪܕܝܣܐ܇ ܡܿܙܕܩ ܒܣܝܠܝܘܿܣ ܘܓܪܝܓܘܪܝܘܣ ܕܢܘܣܐ ܘܡܪܝ<EOS>ܣܐܘܝܪܐ ܒܬܠܬܐ ܫܡ̈ܐ ܐܬܩܪܝܼ ܗܿܘ ܕܐܬܓܼܒܠ ܐܢܫܐ ܘܒܪܢܫܐ ܘܐܕܡ ܘܐܢܫܐ ܡܿܫܘܕܥ ܠܐܒܐ<EOS>ܘܥܩܪܐ ܕܟܿܠܗܘܢ ܒܢܝܢ̈ܫܐ ܒܪܢܫܐ ܝܠܕܐ ܗܿܘ ܘܒܪܐ ܕܡܼܢ ܐܢܫܐ ܘܐܢܫܐ ܣܓܝܐܢܐܝܬ ܡܿܫܘܕܥ<EOS>ܘܒܪܢܫܐ ܕܝܼܠܢܐܝܬ ܐܕܡ ܠܘܬܢ ܕܝܼܠܢܐܝܬ ܡܬܼܐܡܪ ܘܠܘܬ ܥܒܪ̈ܝܐ ܓܘܢܐܝܬ܇ ܠܟܠܗܘܢ ܒܢܝܢ̈ܫܐ<EOS>ܡܿܘܕܥ ܬܘܼܒ ܫܡܐ ܕܐܢܫ̈ܐ ܡܼܢ ܢܦܫܐ ܐܫܬܼܩܠ ܘܫܡܐ ܕܐܕܡ ܡܼܢ ܦܓܪܗ ܢܣܝܼܒ܇ ܥܠ ܕܐܬܓܼܒܠ ܡܼܢ<EOS>ܐܕܡܬܐ ܘܣܼܡ ܬܡܢ ܠܐܕܡ ܗ̄ ܝܩܼܪܗ ܒܗܕܐ ܘܐܫܘܝܗ ܠܝܼܕܥܬܗ ܕܢܬܼܒܣܡ ܒܥܢܝܿܢܗ ܘܡܠܝܗܝ ܚܟܼܡܬܐ<EOS>ܘܫܟܢ ܠܗ ܢܒܝܘܼܬܐ ܘܟܗܢܘܼܬܐ ܘܡܠܟܘܼܬܐ ܘܥܒܼܕܗ ܒܪ ܥܘܼܡܪܐ ܕܡܠܐܟܐ ܒܢܦܫܗ ܘܥܒܼܕܗ ܠܦܓܪܗ<EOS>ܩܠܝܼܠܐ ܘܠܘ ܝܩܝܼܪܐ ܐܟܡܐ ܕܗܿܫܐ ܘܐܘܥܝܼ ܡܪܝܐ ܡܼܢ ܐܪܥܐ ܟܿܠ ܐܝܼܠܢ ܕܪܓܝܓܼ ܗ̄ ܒܝܘܡܐ<EOS>ܬܠܝܼܬܝܐ ܟܕ ܐܦܩܼܬ݀ ܐܪܥܐ ܬܕܐܐ ܐܘܥܝܼ ܡܪܝܐ ܠܐܝܼܠ̈ܢܐ ܗܿܠܝܢ ܗܪܟܐ ܗܿܦܟ ܕܢܫܡܠܐ<EOS>ܠܬܫܥܝܼܬܐ ܗܿܝ ܗ݀ܝ ܕܐܘܥܝܼ ܐܝܟ ܗ݀ܝ ܕܐܪ̈ܙܐ ܕܠܒܢܢ ܘܢܼܨܒ ܐܘܪܥܐ ܡܫܡܝܢܐ ܡܦܫܝܩܢܐ<EOS>ܨܘܒܝܢܝܐ ܐܡܿܪ ܐܝܟ ܫܒܥܝܼܢ ܒܗ݀ܝ ܕܐܡܼܪ ܡܘܫܐ ܕܐܘܥܝܼ ܡܪܝܐ ܬܘܼܒ ܡܼܢ ܐܪܥܐ ܩܝܣܐ ܕܪܓܝܓܼ<EOS>ܠܚܙܼܘܐ ܡܣܬܟܠܝܼܢܢ ܕܒܝܘܡܐ ܕܒܗ ܐܕܡܐ ܒܦܪܕܝܣܐ ܐܬܼܢܨܒ܇ ܗܘܼ ܦܪܕܝܣܐ ܘܐܘܥܝܼ ܠܐܝܼܠ̈ܢܐ܇<EOS>ܘܡܼܢ ܗ݀ܝ ܕܐܡܝܼܪܐ ܕܢܨܼܒ ܘܠܘ ܕܐܬܒܪܝܼ ܡܛܠ ܕܗܿܘ ܕܐܬܼܢܨܒ ܡܼܢ ܢܨܒܼܬܐ ܢܣܝܼܒܐ܇ ܘܗܘܿ<EOS>ܕܐܬܒܪܝܼ ܡܼܢ ܠܐ ܡܕܡ ܡܬܼܒܪܐ ܡܕܝܢ ܒܝܘܡܐ ܕܫܬܐ ܐܬܼܢܨܒ ܦܪܕܝܣܐ ܘܠܘ ܒܝܘܡܐ ܕܬܠܬܐ ܐܬܒܪܝܼ<EOS>ܥܡ ܥܣܒ̈ܐ ܘܐܝܼܠ̈ܢܐ܇ ܘܠܝܬ ܫܘܼܚܠܦܐ ܒܝܬ ܐܝܼܠ̈ܢܐ ܕܐܬܒܪܝܼܘ ܒܝܘܡܐ ܕܬܠܬܐ܇ ܠܗܿܠܝܢ<EOS>ܕܒܦܪܕܝܣܐ ܐܠܐ ܕܡܼܢ ܗܿܘ ܡܐ ܕܐܬܒܪܝܼ ܒܝܘܡܐ ܬܠܝܼܬܝܐ ܡܢܗ ܐܬܼܢܨܒ ܒܦܪܕܝܣܐ ܒܝܘܡܐ<EOS>ܫܬܝܼܬܝܐ ܟܕ ܠܐ ܣܢܝܼܩ ܐܠܗܐ ܕܢܣܼܒ ܢܨܒܼܬܐ ܘܢܨܘܿܒ ܘܐܝܼܠܢܐ ܕܚ̈ܝܐ ܒܡܨܥܬܐ ܕܦܪܕܝܣܐ<EOS>ܘܐܝܼܠܢܐ ܕܝܼܕܥܬܐ ܗ̄ ܬܪܝܢ ܐܝܠ̈ܢܐ ܐܘܥܝܼ ܡܪܝܐ ܒܡܨܥܬܐ܇ ܚܕ ܕܚܝ̈ܐ ܘܚܕ ܕܝܼܕܥܬܐ ܘܐܝܟܢܐ<EOS>ܬܪ̈ܝܗܘܿܢ ܒܡܨܥܬܐ ܘܐܢܫܝܼ̈ܢ ܐܡܿܪܝܼܢ ܕܗܘܿ ܕܚ̈ܝܐ ܒܡܨܥܬܐ ܐܝܼܬ̄ܘ ܗܼܘܐ ܘܗܘܿ ܕܝܼܕܥܬܐ ܥܠ<EOS>ܓܒܗ ܐܘܪܥܐ ܡܫ̄ܡ ܐܡܿܪ ܕܐܝܼܠܢܐ ܕܚ̈ܝܐ ܡܬܝܕܥܢܐ ܐܝܼܬ̄ܘ ܕܐܢ ܠܡ ܠܐ ܐܟܿܠ ܐܢܬ ܡܼܢ<EOS>ܐܝܼܠܢܐ ܕܐܝܼܬ̄ܘ ܕܝܼܕܥܬܐ ܡܬܪܓܫܢܐ܇ ܡܼܢ ܗܕܐ ܚ̈ܝܐ ܝܪܬ ܐܢܬ ܕܐܝܬܝܗܘܿܢ ܐܝܼܠܢܐ ܕܚ̈ܝܐ<EOS>ܡܛܠ ܕܠܐ ܟܬܝܼܒ ܥܠ ܐܝܼܠܢܐ ܕܚܝ̈ܐ ܕܝܼܥܐ ܐܠܐ ܐܡܼܪ ܕܐܝܼܠܢܐ ܕܚ̈ܝܐ ܒܡܨܥܬܗ ܕܦܪܕܝܣܐ<EOS>ܘܓܪܝܓܘܪܝܘܣ ܕܢܘܣܐ ܐܡܿܪ ܕܐܝܼܠ̈ܢܐ ܗܿܢܘܿܢ ܪ̈ܘܚܢܐ ܐܢܘܿܢ ܘܣܓܝ̈ܐܐ ܡܼܢ ܗܿܠܝܢ ܡܫܬܟܚܝܼܢ܇<EOS>ܡܛܠܿ ܕܒܬܪܥܝܼܬܐ ܫܿܘܚܝܼܢ ܩܠܝܼܠܐܝܬ ܗܝ ܕܐܚܿܕܐ ܠܣܓ̈ܝܐܐ ܟܕ ܠܐ ܡܙܼܕܪܒܐ ܡܘܫܐ ܒܪ ܟܐܦܐ<EOS>ܐܡܿܪ ܕܐܝܼܠ̈ܢܐ ܓܘܼܫܡ̈ܢܝܐ ܐܢܘܿܢ ܘܬܪ̈ܝܗܘܿܢ ܒܡܨܥܬܐ ܐܢܘܿܢ ܠܘ ܐܝܟ ܕܒܕܘܼܟܬܐ ܡܛܠ ܕܠܐ<EOS>ܡܨܝܐ ܕܬܪܝܢ ܓܘܼܫ̈ܡܐ ܢܗܘܘܿܢ ܣܝܼܡܝܼܢ ܒܚܕܐ ܕܘܼܟܬܐ ܕܝܼܠܢܝܬܐ ܐܠܐ ܐܝܬܝܗܘܿܢ ܬܪ̈ܝܗܘܿܢ<EOS>ܒܡܨܥܬܐ ܠܘ ܐܝܟ ܣܝܼܡܝܼܢ ܒܚܕܐ ܕܘܼܟܬܐ ܕܝܼܠܢܝܬܐ ܐܠܐ ܕܒܕܘܼܟܬܐ ܕܐܝܟ ܐܝܟܢ܇ ܒܗ݀ܝ ܕܟܕ<EOS>ܡܿܫܚ ܐܢܫ ܡܼܢ ܬܪ̈ܝܗܘܿܢ ܐܝܼܠ̈ܢܐ ܗܿܠܝܢ܇ ܠܘܬ ܟܿܠܚܕ ܡܼܢ ܣܘܦ̈ܐ ܒܪ̈ܝܐ ܕܦܪܕܝܣܐ܇ ܡܫܟܚ<EOS>ܠܗܘܿܢ ܕܒܡܨܥܬܗ ܕܦܪܕܝܣܐ ܣܝܼܡܝܼܢ ܬܪ̈ܝܗܘܿܢ ܣܝܼܡܝܼܢ ܓܝܪ ܒܡܨܥܬ ܐܝܼܠ̈ܢܐ ܘܒܡܨܥܬ ܦܪܕܝܣܐ<EOS>ܣܒܝܼܣ ܒܡܘ̈ܥܝܬܐ ܘܥܠ ܓܢ̱ܒ ܚ̈ܕܕܐ ܣܝܼܡܝܼܢ ܘܝܼܕܝܼܥܐ ܡܼܢ ܗ݀ܝ ܕܐܡܼܪ ܡܛܠܿ ܐܕܡ ܕܠܡܐ ܢܘܫܛ<EOS>ܐܝܕܗ ܘܢܣܼܒ܇ ܗܿܘ ܓܝܪ ܕܡܿܘܫܛ ܐܝܼܕܗ ܠܡܕܡ ܕܩܪܝܼܒ ܦܿܨܛ ܐܝܼܕܗ ܘܡܛܠ ܕܐܕܡ ܬܡܢ ܥܬܝܼܕ<EOS>ܗܼܘܐ ܕܢܥܡܼܪ ܥܠܗ݀ܝ ܒܡܨܥܬܐ ܗܘܼܘ ܐܝܼܠ̈ܢܐ<EOS> ܠܐܝܼܠܢܐ ܕܝܼܕܥܬܐ ܕܬܬܐ ܙܕܩܘ ܡ̈ܠܦܢܐ<EOS>ܕܐܝܼܬܘܗܝ ܘܠܘ ܕܙܘܘܓܐ ܐܘܿ ܐܝܼܠܢܐ ܕܓܦܬܐ ܐܘܿ ܕܚܛܬܐ ܐܝܼܠܢܐ ܕܚ̈ܝܐ ܐ݀ܡܪ ܡܘܫܐ ܒܪ<EOS>ܟܐܦܐ ܕܠܐ ܟܬܼܒܘ ܥܠܘܗܝ ܡ̈ܠܦܢܐ ܕܡܢܐ ܐܝܼܬ̄ܘ ܗܼܘܐ ܘܢܗܪܐ ܢ݀ܦܩ ܗܼܘܐ ܡܼܢ ܥܕܢ ܠܡܫܩܝܘܼܬܗ<EOS>ܕܦܪܕܝܣܐ ܗ̄ ܥܕܢ ܐܬܪܐ ܪܘܝܼܚܐ ܕܡܥܕܢܐ ܘܣܒܝܼܣ ܒܐܝܼ̈ܠܢܐ ܐܝܼܬ̄ܘ ܘܦܪܕܝܣܐ ܐܝܼܬ̄ܘ ܕܘܼܟܬܐ<EOS>ܡܝܬܪܬܐ ܕܒܥܕܢ ܕܚܿܫܚܐ ܠܥܡܘܼܪܝܐ ܕܒܢܝܢ̈ܫܐ ܕܪܒ ܦܪܕܝܣܐ ܡܬܼܝܕܥ ܡܼܢ ܢܗܪܐ ܕܡܿܫܩܐ ܠܗ܇<EOS>ܘܒܿܬܪܟܢ ܡܬܼܦܠܓ ܠܐܪܒܥܐ ܪ̈ܝܫܐ ܫܡܗ ܕܚܕ ܦܝܫܘܢ ܗ̄ ܝܘܢܝܐ ܕܘܢܒܝܣ ܩܿܪܐ ܠܗ ܗܢܐ ܓܝܪ ܒܿܬܪ<EOS>ܕܦܪܫ ܡܼܢ ܢܗܪܐ ܓܘܢܝܐ ܢܿܚܬ ܘܥܿܒܪ ܬܚܝܬ ܐܪܥ ܕܐܘܩܝܐܢܘܣ<EOS> ܘܢ݀ܒܥ ܒܦܢܝܼܬܐ ܡܥܪܒܝܬܐ<EOS>ܘܡܬܟܪܟ ܒܓܪܒܝܐ ܘܐ݀ܬܐ ܠܐܬܪܐ ܕܗܢܕܘ ܕܠܗܿ ܩܿܪܐ ܐܪܥܐ ܕܚܘܝܠܐ ܘܡܣܦܩ ܒܝܡܐ ܕܗܢܕܘ<EOS>ܘܡܬܼܩܪܐ ܦܝܼܫܘܢ܇ ܒܗ݀ܝ ܕܬܚܝܬ ܝܡ̈ܡܬܐ ܥܒܪ ܐܝܟ ܕܒܣܘܿܓܐ ܬܡܢ ܕܗܒܗܿ ܕܐܪܥܐ ܛܒ ܗ̄ ܐ݀ܡܪܝܼܢ<EOS>ܕܣܘܿܓܐܐ ܕܚܠܐ ܕܣܦܬܗ ܕܗܢܐ ܢܗܪܐ ܘܒܓܘܗ ܕܗܿܒܐ ܛܒܿܐ ܘܡܪ̈ܓܢܝܬܐ ܡܿܠܐܼ ܒܪ̈ܘܠܚܐ<EOS>ܠܡܪ̈ܓܢܝܬܐ ܩܿܪܐ ܐܚܪ̈ܢܐ ܒܪ̈ܘܠܚܐ ܡܪ̈ܓܢܝܬܐ ܚܘܪ̈ܬܐ ܐܝܬܝܗܘܿܢ܇ ܘܒܪ̈ܘܠܐ ܟܐܦ̈ܐ ܛܒ̈ܬܐ<EOS>ܐܚܪ̈ܢܐ ܒܪ̈ܘܠܐ ܡܪ̈ܓܢܝܬܐ ܣܘܼܡ̈ܩܬܐ ܘܚܘܪ̈ܬܐ ܘܩܘ̈ܢܐܬܐ ܐܢܘܿܢ ܘܫܡܗ ܕܢܗܪܐ ܬܢܝܿܢܐ ܓܝܚܘܢ<EOS>ܗܿܘ ܕܚܿܕܪ ܠܟܿܠܗܿ ܐܪܥܐ ܕܟܘܫ ܝܘܢܝܐ ܢܝܠܘܣܿ ܩܿܪܐ ܠܗ ܐܚܪ̈ܢܐ ܫܝܚܘܪ ܘܗܢܐ ܟܕ ܡܬܼܦܪܫ<EOS>ܡܼܢ ܗ݀ܘ ܢܗܪܐ ܪܒܐ ܥܿܒܪ ܬܚܝܬ ܝܡܐ ܐܘܩܝܐܢܘܿܣ ܘܓܣܐ ܒܬܝܡܢܐ<EOS> ܘܥܿܒܪ ܒܐܪܥܐ ܕܟܘ̈ܫܝܐ<EOS>ܘܡܨܪ̈ܝܐ ܘܡܬܼܚܠܛ ܒܐܕܪܝܐܣ ܣܡܐ ܗܘܿ ܕܥܠ ܓܢ̱ܒ ܡܨܪܝܢ܇ ܘܓܝܚܘܢ ܡܬܼܩܪܐ܇ ܡܛܠ ܕܓܿܐܚ ܘܡܿܫܩܐ<EOS>ܠܐܪ̈ܥܬܐ ܕܚܕܪ̈ܘܗܝ ܡܟܐ ܘܡܟܐ ܘܫܡܗ ܕܢܗܪܐ ܕܬܠܬܐ ܩܠܬ ܘܚܪܝܼܦ ܘܣܿܩ ܘܢ݀ܚܬ ܐܝܟ ܕܐܠܝܼܨ<EOS>ܘܕܩܠ ܠܥܒܘܪܐ ܒܥܪܒܠܐ ܘܡܿܣܩ ܘܡܿܚܬ ܠܗ ܦܪܬ ܡܬܼܩܪܐ ܥܠ ܕܐܝܼܬ̄ܘ ܡܦܪܝܢܐ ܘܡܿܦܪܐ ܘܗܿܠܝܢ<EOS>ܬܪ̈ܝܗܘܿܢ ܟܕ ܡܬܦܪܫܝܼܢ ܡܼܢ ܗ݀ܘ ܓܘܢܝܐ ܢ݀ܒܥܝܼܢ ܒܡܨܥܬܗ ܕܥܠܡܐ ܒܩܪܝܼܒܘܼܬܐ ܕܚܕ̈ܕܐ<EOS>ܘܡܣܦܩܝܼܢ ܒܝܡܐ ܬܝܡܢܝܐ ܕܒܨܪܐ ܐܬܘܪ ܐܝܼܬ̄ܘ ܐܬܪܐ ܕܢܝܼܢܘܐ ܘܒܝܬ ܓܪ̈ܡܝ ܘܕܒܼܪ ܡܪܝܐ ܠܐܕܡ<EOS>ܘܫܒܼܩܗ ܒܦܪܕܝܣܐ ܕܥܕܢ ܗ̄ ܡܼܢ ܐܘܪܫܠܡ ܕܒܗܿ ܐܬܓܼܒܠ ܕܒܼܪܗ ܠܦܪܕܝܣܐ ܘܒܐܘܪܫܠܡ ܡܝܼܬ<EOS>ܐܚܪ̈ܢܐ ܐ݀ܡܪܝܼܝܢ ܕܡܼܢ ܕܘܼܟܬܐ ܫܝܼܛܬܐ ܕܒܪܼܗ܇ ܠܕܘܼܟܬܐ ܡܥܠܝܬܐ ܘܗ݀ܝ ܕܕܒܼܪܗ ܐܝܬܝܗܿ܇<EOS>ܕܐܡܼܪ ܠܗ ܕܙܠ ܘܐܙܼܠ ܘܒܠܒܗ ܐܪܚܼܫ ܕܠܐܝܟܐ ܢܐܙܠ ܐܝܟ ܓܠ̈ܝܢܐ ܕܗܼܘܘ ܥܠ ܢܒ̈ܝܐ ܐܚܪ̈ܢܐ<EOS>ܐ݀ܡܪܝܼܢ ܕܐܝܟ ܒܪܢܫܐ ܐܬܓܠܝܼ ܠܗ ܘܕܒܼܪܗ ܠܦܪܕܝܣܐ ܡܘܫܐ ܒܪ ܟܐܦܐ ܐ݀ܡܪ ܕܠܒܪ ܡܼܢ ܦܪܕܝܣܐ<EOS>ܓܒܼܠܗ ܘܕܒܼܪܗ ܐܝܟ ܕܕܒܼܪܗ ܠܚܢܘܟ ܘܚܒܩܘܩ ܘܦܝܼܠܝܼܦܘ݀ܣ ܘܗܟܢܐ ܥܠܼ ܐܕܡ ܠܦܪܕܝܣܐ ܘܫܒܩܼܗ<EOS>ܒܦܪܕܝܣܐ ܕܥܕܢ ܕܢܦܠܚܝܼܘܗܝ ܗ̄ ܒܗ݀ܝ ܕܫܒܼܩܗ ܐܘܕܥ ܕܢܥܒܼܪ ܒܗ ܒܗ݀ܝ ܕܡܛܠܬܗ ܐܬܒܪܝܼ ܘܗ݀ܝ<EOS>ܕܠܐ ܟܬܪ ܒܗ ܡܼܢ ܕܝܼܠܗ ܗܼܘܬ݀ ܘܗ݀ܝ ܕܢܦܠܚܝܼܘ̄ ܘܢܛܪܝܼܘܗܝ ܠܘ ܕܢܚܦܘܿܪ ܒܗ ܐܘܿ ܕܢܫܩܝܘܗܝ<EOS>ܐܝܬܝܗܿ܇ ܐܠܐ ܕܢܬܩܢ ܒܗ ܕܘܼܟܬܐ ܠܡܥܡܪܗ ܘܢܫܘܗ ܘܢܬܩܢ ܒܗ ܐܘܪ̈ܚܬܐ ܠܗܠ̈ܟܬܐ܇ ܐܝܟܢܐ ܕܠܐ<EOS>ܢܗܘܐ ܒܛܝܼܠܐ ܘܗ݀ܝ ܕܢܛܪܝܼܘ̄ ܗ̄ ܡܼܢ ܚܝ̈ܘܬܐ ܠܐ ܡܠ̈ܝܼܠܬܐ ܡܛܠ ܕܗܿܢܝܢ ܠܐ ܦܠ̈ܚܢ ܐܦܠܐ<EOS>ܢܛܪ̈ܢ ܘܦܩܼܕ ܡܪܝܐ ܐܠܗܐ ܠܐܕܡ ܘܐܡܼܪ ܠܗ ܕܡܼܢ ܟܿܠܗܘܿܢ ܐܝܼ̈ܠܢܐ ܕܒܦܪܕܝܣܐ ܡܐܼܟܠ ܬܐܟܘܿܠ<EOS>ܗ̄ ܗܝ ܕܠܐ ܢܐܟܘܿܠ ܡܼܢ ܐܝܼܠܢܐ ܕܝܼܕܥܬܐ ܗܢܐ ܐܝܼܬܘܗܝ ܦܘܼܩܕܢܐ ܘܢܡܘܿܣܐ܇ ܘܢܡܘܿܣܐ ܒܬܪܝܢ<EOS>ܙܢܝ̈ܐ ܡܬܐܼܡܪ ܓܘܢܝܐ ܘܕܝܼܠܢܝܐ ܘܓܘܢܝܐ ܐܝܬܘܗܝ܇ ܝܼܕܥܬܐ ܟܝܿܢܝܬܐ ܕܢܨܝܼܒܐ ܒܢ ܕܒܗܿ<EOS>ܦܿܪܫܝܼܢܢ ܛܒ̈ܬܐ ܡܼܢ ܒܝܼܫ̈ܬܐ ܘܕܝܼܠܢܝܐ ܐܝܟ ܢܡܘܿܣܐ ܕܣܼܡ ܠܕܒܝܬ ܢܘܿܚ ܕܠܐ ܢܐܟܠܘܢܼ ܕܡܐ<EOS>ܘܠܐܕܡ ܢܡܘܿܣܐ ܕܝܼܠܢܝܐ ܣܼܡ ܕܠܐ ܢܐܟܘܿܠ ܡܼܢ ܐܝܼܠܢܐ ܕܝܼܕܥܬܐ ܣܼܡ ܠܗ ܢܡܘܿܣܐ ܐܠܗܐ<EOS>ܠܐܕܡ ܕܢܕܥ ܕܐܝܼܬ ܠܗ ܒܪܘܝܐ ܘܕܢܕܥ ܕܒܪܝܐ ܘܥܒܝܼܕܐ ܐܝܼܬ̄ܘ ܘܕܢܚܘܐ ܠܚܐܪܘܼܬܐ ܕܝܗܼܒ ܠܗ<EOS>ܘܝܗܼܒ ܠܗ ܢܡܘܿܣܐ ܡܠܘܐܐ ܘܢܘܼܪܐ ܕܒܘܼܚܪܢܐ ܠܨܒܝܿܢܗ ܐܟܘܢܐ ܕܒܝܕ ܩܝܣ̈ܐ ܡܬܒܼܚܪܐ ܐܘܡܢܘܼܬܗ<EOS>ܕܢܓܪܐ ܐܢ ܚܬܝܼܬ ܒܐܘܡܢܘܼܬܐ ܘܒܝܕ ܕܗܒܐ ܡܬܼܒܚܪܐ ܐܘܡܢܘܼܬܗ ܕܚܿܫܘܿܠܐ ܗܿܟܢܐ ܒܝܕ ܢܡܘܿܣܐ<EOS>ܐܬܒܼܚܪܬ݀ ܫܠܝܼܛܘܼܬ ܒܝܿܬܐ ܕܐܕܡ܇ ܘܐܫܬܟܼܚܬ݀ ܚܐܪܘܼܬܗ ܕܪܦܝܐ ܘܨܠܝܐ ܠܘܬ ܥܒܪ ܢܡܘܿܣܐ<EOS>ܘܚܛܝܼܬܐ ܣܼܡ ܠܗ ܬܘܼܒ ܢܡܘܿܣܐ ܟܕ ܩܿܕܡ ܝܿܕܥ ܕܠܐ ܢܿܛܪ ܠܗ ܐܟܙܢܐ ܕܣܼܡ ܢܡܘܿܣܐ<EOS>ܕܗܝܡܢܘܼܬܐ܇ ܟܕ ܝ݀ܕܥ ܕܣ̈ܓܝܐܐ ܠܐ ܢ݀ܛܪܝܼܢ ܠܗ ܘܗܿܘܝܢ ܠܐ ܡܗܝܡ̈ܢܐ ܘܐܝܟܢ ܕܝ݀ܕܥ ܕܠܐ ܢ݀ܛܪ<EOS>ܢܡܘܿܣܐ܇ ܗܿܟܢ ܟܕ ܝܿܕܥ ܗܼܘܐ ܕܒܿܬܪܟܢ ܐ݀ܬܐ ܘܦܿܪܩ ܠܗ ܡܼܢ ܚܛܝܼܬܐ ܘܐܝܟܢ ܕܢܬܼܒܚܪ<EOS>ܨܒܝܿܢܗ ܬܘܼܒ ܣܼܡ ܠܗ ܢܡܘܿܣܐ ܟܕ ܝ݀ܕܥ ܕܠܐ ܢ݀ܛܪ ܠܗ܇ ܐܝܟܢ ܕܢܘܕܥ ܕܟܐܢܐܝܬ ܦܿܪܥ ܠܢܛܪ̈ܝ<EOS>ܢܡܘ̈ܣܐ ܛܒ̈ܬܐ ܘܠܥܿܒܪ̈ܝ ܥܠ ܢܡܘ̈ܣܐ ܫܘܼܢ̈ܩܐ ܥܡ ܢܡܘܿܣܐ ܓܘܢܝܐ ܐܝܼܬܘܗܝ ܒܝܬ ܕܝܼܢܐ<EOS>ܕܬܐܪܬܐ ܘܦܪܘܫܘܼܬܐ ܕܛܒܬܐ ܡܼܢ ܒܝܼܫܬܐ ܣܼܡ ܠܗ ܢܡܘܿܣܐ ܕܝܼܠܢܝܐ ܕܠܐ ܢܦܗܐ ܪܥܝܢܗ<EOS>ܒܣܪܝܼܩܘܼܬܐ ܘܕܠܐ ܢܣܼܒܪ ܕܠܝܬ ܠܗ ܒܪܘܝܐ ܘܡܪܐ ܘܢܣܒܪ ܕܝܼܠܗ ܐܢܝܢ ܒܪ̈ܝܬܐ ܘܠܝܬ ܠܗܝܢ<EOS>ܡܪܐ ܘܐܢ ܠܐ ܐܬܬܣܝܼܡ ܠܗ ܢܡܘܣܐ ܐܡܿܪܝܼܢ ܗܼܘܘ ܡܪ̈ܚܐ ܕܥܠ ܕܠܐ ܣܼܡ ܠܗ ܢܡܘܿܣܐ ܢܦܼܠ<EOS>ܘܠܡܢܐ ܒܡܐܟܘܿܠܬܐ ܣܼܡ ܠܗ ܢܡܘܿܣܐ ܘܠܘ ܒܨܠ̈ܘܬܐ ܐܘܿ ܒܬܚܘܼ̈ܡܐ ܐܚܪ̈ܢܐ ܘܐܡܿܪܝܼܢܢ ܕܥܠ<EOS>ܕܪܓܬܐ ܥܩܪܐ ܗܝ܇ ܘܡܢܗܿ ܡܬܼܝܠܕܐ ܪܚܡܬ ܟܣܦܐ ܘܫܘܼ̄ܒ ܣܪܝܼܩܐ܇ ܘܪܓܬ ܟܪܣܐ ܘܗܕܐ ܣܿܓܝܼ<EOS>ܩܫܝܐ܇ ܡܛܠ ܕܒܠܥܕ ܟܣܦܐ ܘܫܘܼܒܚܐ ܣܪܝܼܩܐ ܚܿܝܐ ܐܢܫ ܒܠܥܕ ܡܐܟܘܿܠܬܐ ܠܐ ܚܿܝܐ ܘܥܠ ܗ݀ܝ<EOS>ܕܐܝܬܝܗܿ ܚܫܐ ܩܕܡܝܐ ܘܥܣܩܐ ܡܐܟܘܿܠܬܐ ܡܛܠܗܕܐ ܒܗܿ ܫܪܝܼ ܘܣܼܡ ܢܡܘܿܣܐ ܠܐܕܡ ܘܐܝܟܢ ܠܡ<EOS>ܒܪܝܗܝ ܐܟܘܿܠܐ<EOS> ܘܟܠܝܗܝ ܡܼܢ ܡܐܟܘܿܠܬܐ ܘܐܡܿܪܝܼܢܢ ܪܓܬܐ ܒܬܪܝܢ ܙܢܝ̈ܐ ܐܝܬܝܗܿ ܘܡܢܗܿ<EOS>ܦܩܝܼܕܬܐ܇ ܐܝܟ ܗ݀ܝ ܕܢܪܓ ܐܢܫ ܠܐܣܘܿܛܘܼܬܐ ܘܪܘܝܘܼܬܐ ܘܠܙܢܝܘܼܬܐ ܐܢ ܓܝܪ ܦܩܼܕܗ ܕܣܟ ܠܐ<EOS>ܢܐܟܘܿܠ ܘܡܬܼܩܛܪ ܗܼܘܐ ܒܪܘܝܐ ܐܢܕܝܢ ܡܼܢ ܚܕ ܐܝܠܢܐ ܟܠܝܗܝ ܐܝܟܢ ܕܢܒܚܘܿܪ ܠܨܒܝܿܢܗ܇<EOS>ܘܢܬܼܠ ܠܗ ܥܠܼܬܐ ܕܟܕ ܢ݀ܛܪ ܠܗ ܢܐܟܘܿܠ ܡܼܢ ܐܝܼܠܢܐ ܕܚ̈ܝܐ ܡܕܝܢ ܥܕܝܼܠ ܕܠܐ ܣܦܩܼܘ ܠܗ<EOS>ܣܘܿܓܐܐ ܕܐܝܼ̈ܠܢܐ ܕܐܪܡܝܼ ܪܓܬܗ ܒܝܥܢܘܼܬܐ ܥܠ ܚܕ ܕܠܐ ܦܩܝܼܕ ܗܼܘܐ ܕܢܬܼܩܪܒ ܠܗ ܡܛܠܿ<EOS>ܕܒܝܘܡܐ ܕܡܢܗ ܬܐܟܘܿܠ ܡܘܬܐ ܬܡܘܼܬ ܗ̄ ܐܦܢ ܟܝܿܢܐܝܬ ܠܐ ܡܝܼܬ ܐܠܐ ܡܼܢ ܟܠܿܦܪܘܿܣ ܡܝܼܬܐ<EOS>ܚܫܝܼܒ ܗܼܘܐ ܘܕܟܝܿܢܐܝܬ ܡܝܘܿܬܐ ܐܬܒܪܝܼ܇ ܣܿܗܕܐ ܬܘܼܩܢܐ ܕܟܝܿܢܗ ܘܗܘܝܗ ܘܐܣܟܡܐ ܕܕܟܪܐ<EOS>ܘܢܩܒܬܐ ܬܘܼܒ ܐܡܿܪܝܼܢܢ ܕܡܘܬܐ ܒܬܪܝܢ ܙܢ̈ܝܐ ܡܬܼܐܡܪ ܡܘܬܐ ܕܚܛܝܼܬܐ ܘܕܟܝܢܐ ܘܠܗܿܘ<EOS>ܕܚܛܝܼܬܐ ܒܥܕܢܐ ܕܥܒܪ ܦܘܼܩܕܢܐ ܡܝܼܬ ܡܘܬܐ ܕܟܝܢܐ܇ ܐܚܪܝܐ ܗܿܘ ܕܪܘܟܼܒܐ܇ ܘܐܦ ܠܗܢܐ ܡܝܼܬ<EOS>ܟܕ ܚܕ ܝܘܡܐ ܕܡܪܝܐ܇ ܐܝܟ ܐܠܦ ܫܢ̈ܝܼܢ ܕܥܠܡܐ ܗܢܐ ܐܝܼܬܘ܇ ܗܿܠܝܢ ܕܠܐ ܫܡܠܝܼ ܐܢܝܢ ܐܕܡ ܒܚ̈ܝܐ<EOS>ܗܿܠܝܢ ܡܬܪ̈ܓܫܢܐ ܬܫܥܡܐܐ ܘܬܠܬܝܢ ܫܢ̈ܝܐ ܚܝܼܐ ܘܗ݀ܝܕܝܢ ܡܝܼܬ܇ ܡܼܢ ܬܠܬ ܥ̈ܠܠܬܐ ܡܬܼܢܛܪ<EOS>ܢܡܘܿܣܐ<EOS> ܐܘܿ ܡܼܢ ܪܚܡܼܬܐ ܕܠܘܬ ܣܝܘܿܡܐ ܐܘܿ ܡܼܢ ܦܘܼܪܥܢܐ ܕܡܬܝܼܗܒ ܚܠܦ ܢܛܘܪܘܼܬܐ ܐܘܿ<EOS>ܡܼܢ ܡܣܡ ܒܪܝܫܐ ܕܡܬܼܬܝܬܐ ܥܠ<EOS>ܡܬܼܥܒܪ̈ܢܐ ܘܥܠܗܕܐ ܓܙܼܡ ܠܗ ܡܘܬܐ ܐܢ ܐ݀ܟܠ ܡܢܗ ܘܐܢ ܠܐ ܐܟܿܠ ܚ݀ܝ ܠܥܠܡ ܘܐܟܿܠ ܡܼܢ<EOS>ܐܝܼܠܢܐ ܕܚܝ̈ܐ ܘܒܿܬܪ ܕܐܡܼܪ ܥܠ ܢܡܘܿܣܐ ܐܬܼܐ ܕܢܐܼܡܪ ܥܠ ܬܘܼܩܢܗܿ ܕܚܘܐ ܠܐ ܠܡ ܫܦܝܼܪܐ<EOS>ܕܢܗܼܘܐ ܐܕܡ ܒܠܚܘܕܘܗܝ ܗ̄ ܒܩܠܐ ܡܬܪܓܫܢܐ ܐܬܐܡܼܪܬ݀ ܐܝܟ ܕܠܝܘܼܠܦܢܐ ܕܐܕܡ ܕܢܐܼܠܦ ܕܐܠܗܐ<EOS>ܒܪܘܝܐ ܐܝܼܬ̄ܘ܇ ܘܗܘܼ ܘܚܘܐ ܒܪ̈ܝܐ ܐܢܘܿܢ ܘܐܢ ܡܬܬܪ̈ܝܼܡܐ ܗ݀ܝ ܕܠܐ ܫܦܝܼܪ ܢܩܝܼܦܐ ܗ݀ܝ<EOS>ܕܫܦܝܼܪ ܕܢܗܼܘܐ ܠܗ ܡܥܕܪܢܐ ܗ̄ ܠܥܠ ܐܡܼܪ ܕܢ݀ܥܒܕ ܐܢܫܐ ܒܨܠܡܢ ܟܕ ܡܿܫܘܕܥ ܠܬܠܬܐ ܩܢܘܼ̈ܡܐ<EOS>ܬܢܢ ܐ݀ܥܒܕ ܚܕܢܐܝܬ ܫܘܼܘܕܥܐ ܕܚܕ ܟܝܢܐ܇ ܡܥܕܪܢܐ ܫܘܬܦܐ ܐܝܼܬ̄ܘ ܡܿܥܕܪܐ ܠܗ ܒܡܘܠܕܐ ܕܒܢ̈ܝܐ<EOS>ܘܒܬܪ ܒܝܼܬܗܘܢܿ܇ ܘܕܗܘܼ ܡܿܟܢܫ ܘܗܝܼ ܡܛܟܣܐ ܡܼܢ ܠܓܘ ܘܡܫܬܘܬܦܐ ܠܗ ܒܚܕ̈ܘܬܐ ܘܥܩ̈ܬܐ ܘܗ݀ܝ<EOS>ܕܐܡܼܪ ܐܟܘܬܗ ܗ̄ ܕܫܿܘܝܐ ܠܗ ܒܟܝܿܢܐ ܘܠܘ ܐܝܟ ܒܥܝܼܪ̈ܐ ܕܡܥܕܪ̈ܢ ܠܗ ܟܕ ܠܐ ܫܘ̈ܝܢ ܠܗ<EOS>ܒܟܝܿܢܐ ܐܢܓܝܪ ܗܘܼܬ݀ ܡܣܓܦܢܝܼܬܐ ܥܠܗܿܝ ܣܿܡܟ ܥܕܠܝܐ ܘܠܘ ܥܠ ܒܪܘܝܗܿ ܐܟܙܢܐ ܕܒܼܪܐ<EOS>ܐܝܼܕ̈ܝܐ ܘܥܝ̈ܢܐ ܗܿܠܝܢ ܠܣܥܘܪ̈ܘܬܐ ܛܒ̈ܬܐ ܘܗܿܢܝܢ ܕܚ̈ܙܝܢ ܬܪ̈ܝܼܨܬܐ ܐܢܕܝܢ ܐܝܼܕ̈ܝܐ<EOS>ܓܢܒ̈ܢ ܘܥܝ̈ܢܐ ܚܝܪ̈ܢ ܙܠܝܼܠܐܝܬ܇ ܗܿܘ ܥܕܠܝܐ ܕܝܼܠܢ ܐܝܼܬ̄ܘ ܘܠܘ ܕܒܪܘܝܐ ܘܓܒܼܠ ܡܪܝܐ ܐܠܗܐ<EOS>ܡܼܢ ܐܪܥܐ ܟ݀ܠܗܿ ܚܝܘܬܐ ܕܕܒܪܐ ܘܟ݀ܠܗܿ ܦܪܚܬܐ ܗ̄ ܥܠ ܩܕܡ̈ܝܬܐ ܪܡܙ ܘܠܐ ܕܚܝ̈ܘܬܐ ܐܚܪ̈ܢܝܬܐ<EOS>ܒܼܪܐ ܘܕܗܿܠܝܢ ܕܟܪ̈ܐ ܘܢܩܒ̈ܬܐ ܐܬܒܪܝܼܘ ܘܐܕܡ ܠܚܘܕܘܗܝ܇ ܘܠܘ ܡܬܓܒܠܘܼ ܐܬܓܒܼ̈ܠܝ ܚܝ̈ܘܬܐ<EOS>ܡܛܠ ܕܐܦܩܼܬ݀ ܐܢܘܿܢ ܐܪܥܐ ܘܦܪܚܬܐ ܡܼܢ ܡܝ̈ܐ<EOS> ܐܠܐ ܒܗܿܘ ܕܓܒܼܠ ܐܘܕܥ ܕܡܼܢ ܡܝ̈ܐ ܘܐܪܥܐ<EOS>ܐܝܬܝܗܿ ܦܪܚܬܐ ܘܚܝ̈ܘܬܐ ܘܦܓܪ̈ܐ ܘܕܚܝ̈ܘܬܐ ܘܦܪ̈ܚܬܐ ܒܡܠܼܬܐ ܦܿܩܘܿܕܬܐ ܐܬܓܼܒ̈ܠܝ<EOS>ܘܕܒܪܢܫܐ ܒܐܝܼܕ̈ܝܐ ܕܐܠܗܐ ܘܐܝܬܝܼ ܐܢܘܢ ܠܘܬ ܐܕܡ ܗ̄ ܡܼܢ ܛܘܼܪ̈ܐ ܘܡܕܒܪ̈ܐ ܟܢܼܫ ܐܢܘܿܢ<EOS>ܪܡܙܗ ܘܟܕ ܙܝܥ̈ܢ ܡܢܗ ܐܬܼܝ̈ ܐܝܟ ܕܠܘܬ ܫܠܝܼܛܐ ܘܐܝܟ ܥܒ̈ܕܐ ܠܘܬ ܡܪܐ ܕܢܚܙܐ ܡܢܐ ܩܿܪܐ<EOS>ܠܗܘܢܿ ܗ̄ ܐܝܟ ܥܝܿܕܐ ܐܬܐܡܼܪܬ݀ ܗ݀ܝ ܕܢܚܙܐ܇ ܐܟܙܢܐ ܕܚܢܢ ܟܕ ܝ݀ܕܥܝܼܢܢ ܠܣܘܼܥܪܢܐ ܚܬܝܼܬܐܝܬ<EOS>ܐܡܿܪܝܼܢܢ ܕܫܐܠ ܠܦܠܢ ܕܚܼܙܐ ܐܝܟܢܢ ܐܡܿܪ ܠܗ ܐܠܗܐ ܡܬܘܡܐܝܬ ܝܿܕܥ ܠܟܿܠܡܕܡ ܩܕܡ ܗܘܝܗ ܡܛܠ<EOS>ܕܩܿܪܐ ܠܗܘܢܿ ܐܕܡ ܢܦܫܐ ܚܝܬܐ ܗ̄ ܕܩܼܪܐ ܘܗܿܘ ܕܗܼܘ ܣܼܡ ܠܗܘܢܿ ܫܡܗ̈ܐ ܘܒܗ݀ܝ ܕܢܦܫܐ ܚܝܬܐ<EOS>ܐܘܕܥ ܠܐܝܠܝܢ ܕܐܝܬ ܠܗܘܢܿ ܢܦܫܐ ܚܝܬܐ ܐܝܬܝܼ ܠܗ ܘܗܿܘ ܗܼܘ ܫܩܼܠܗ ܗ̄ ܕܐܝܢܐ ܫܡܐ ܕܣܼܡ ܒܗ<EOS>ܐܬܩܼܪܝܬ݀ ܟܿܠ ܚܕܐ ܢܘ̈ܢܐ ܘܪ̈ܚܫܐ ܘܙܪ̈ܥܐ ܘܐܝܼܠ̈ܢܼܐ ܒܿܬܪܟܢ ܩܼܪܐ ܠܗܘܢܿ ܫܡ̈ܗܐ ܒܙܒܢܐ<EOS>ܐܚܪܝܐ ܐܚܪ̈ܢܐ ܐܡܿܪܝܼܢ ܕܥܠ ܫܘܼܠܛܢܐ ܕܝܗܼܒ ܐܠܗܐ ܠܒܢܝܢ̈ܫܐ ܥܠ ܚܝܘܬܐ ܘܒܥܝܪܐ ܪܡܿܙ ܒܗ݀ܝ<EOS>ܕܫܠܝܼܛܝܼܢ ܐܢܘܿܢ ܕܢܩܪܘܿܢ<EOS>ܒܫܡ̈ܗܐ ܐܝܠܝܢ ܕܨܿܒܝܢ ܡܛܿܠ ܕܚܝ̈ܘܬܐ ܠܐ ܡܣܼ̈ܬܟܠܢ ܗܼܘ̈ܝ ܠܫܡ̈ܗܐ ܕܒܗܘܿܢ ܐܬܩܪܝܼܘ<EOS>ܘܒܢܝܢ̈ܫܐ ܬܘܼܒ ܠܝܬ ܗܼܘܐ ܕܢܐܠܦܘܼܢ ܠܫܡ̈ܗܐ ܘܟܿܠܚܕ ܡܼܢ ܥܡܡ̈ܐ ܗܐ ܩܿܪܐ ܠܚܝ̈ܘܬܐ ܒܠܫܢܗ<EOS>ܘܠܘ ܒܠܫܢܐ ܕܐܕܡ ܐܚܪ̈ܢܐ ܐܡܿܪܝܼܢ ܕܥܠ ܡܠܝܼܠܡܘܬܐ ܕܝܗܼܒ ܠܗܘܿܢ ܐܠܗܐ ܠܒܢܝܢ̈ܫܐ ܪܡܿܙ<EOS>ܕܒܗܿ ܣܿܝܡܝܼܢ ܫܡ̈ܐ ܠܚܝ̈ܘܬܐ ܘܦܪ̈ܚܬܐ ܘܗܕܐ ܗܿܝ ܗ݀ܝ ܕܟ݀ܠ ܕܩܼܪܐ ܠܗܘܢ ܐܕܡ ܢܦܫܐ ܚܝܬܐ<EOS>ܗܿܘ ܗܼܘ ܫܡܗ ܘܩܼܪܐ ܐܕܡ ܫܡ̈ܗܐ ܠܟܿܠܗܿ ܒܥܝܪܐ ܘܠܟܿܠܗܿ ܦܪܚܬܐ ܗ̄ ܒܩܠܐ ܡܬܪܓܫܢܐ<EOS>ܘܡܫܬܼܡܥܢܐ ܩܼܪܐ ܐܕܡ ܫܡ̈ܗܐ ܠܚܝ̈ܘܬܐ ܥܠ ܪܘܡܐ ܕܐܪܥܐ ܝܼܬܒ ܠܒܪ ܡܼܢ ܦܪܕܝܣܐ ܟܕ ܠܒܝܼܫ<EOS>ܫܘܼܒܚܐ ܐܝܟ ܙܠ̈ܝܼܩܝ ܫܡܫܐ ܘܥܿܒܪܝܼܝ ܩܘܼܕܡܘ̄ ܐܕܫ̈ܐ ܘܩܢܘܼ̈ܡܐ ܕܚܝ̈ܘܬܐ ܟܕ ܡܪܟܢ ܪܝܫܗܘܢܿ<EOS>ܘܠܐ ܡܨܝܢ ܚ݀ܝܪܝܢ ܒܗ ܡܛܠ ܫܘܼ̄ܒ ܦܐܝܐ ܕܠܒܝܼܫ ܗܼܘܐ ܐܟܡܐ ܕܠܐ ܐܬܡܨܝܼܘ ܥܒܪ̈ܝܐ<EOS>ܕܢܚܘܼܪܘܢܼ ܒܦܪܨܘܦܗ ܕܡܘܫܐ ܘܐܦܠܐ ܚܢܢ ܒܫܡܫܐ ܟܕ ܩܿܪܐ ܗܼ،ܐ ܬܘܪܐ ܥܿܒܪ ܗܼܘܐ ܩܕܡܘܗܝ<EOS>ܘܐܙܿܠ ܗܼܘܐ܇ ܘܗܿܟܘܬ ܠܟܿܠܗܘܢܿ ܓܢܣ̈ܐ܇ ܟܕ ܡܼܢ ܪܘܼܚܐ ܩܕܝܫܐ ܡܬܼܐܪܙ ܗܼܘܐ ܐܚܪ̈ܢܐ<EOS>ܠܫܘܼܠܛܢܐ ܕܝܗܼܒ ܠܐܕܡ ܘܠ̈ܝܠܕܘܗܝ ܕܢܩܪܘܢܿ ܒܗ ܫܡ̈ܐ ܠܚܝܘ̈ܬܐ ܐܘܕܥ ܒܗ݀ܝ ܕܩܼܪ ܠܗܘܢܿ<EOS>ܫܡ̈ܗܐ ܘܐܕܡ ܠܐ ܐܫܬܼܟܚ ܠܗ ܡܥܕܪܢܐ ܐܟܘܬܗ ܗ̄ ܚܝ̈ܘܬܐ ܓܝܪ܇ ܐܟܚܕܐ ܐܬܒܪܝܼܘ ܕܟܪ̈ܐ<EOS>ܘܢܩܒ̈ܬܐ<EOS> ܒܪܢܫܐ ܠܘ ܗܿܟܢܐ ܐܠܐ ܐܕܡ ܐܬܩܪܝܼ ܘܒܿܬܪܟܢ ܚܘܐ ܒܗܕܐ ܠܫܘܼܚܠܦܐ ܕܗܘܿܝܐ ܕܐܕܡ<EOS>ܘܕܚܝ̈ܘܬܐ ܐܘܕܥ ܘܐܪܡܝܼ ܐܠܗܐ ܫܠܝܐ ܥܠ ܐܕܡ ܘܕܡܼܟ ܗ̄ ܚܘܝܼ ܒܗܕܐ ܕܠܘ ܡܼܢ ܐܢܢܩܝ ܕܟܝܢܐ<EOS>ܐܝܬܝܗܿ ܗܼܘܬ݀ ܫܢܬܐ܇ ܐܠܐ ܐܠܗܐ ܐܪܡܝܼ ܥܠܘܗܝ ܘܫܠܼܝܐ ܘܬܡܼܗܐ ܕܐܪܡܝܼ ܥܠܘܗܝ<EOS> ܕܐܦܩܼܗ ܡܼܢ<EOS>ܡܬܼܝܕ̈ܥܢܝܬܐ ܘܡܼܢ ܡܬܪ̈ܓܫܢܝܬܐ ܘܥܒܼܕܗ ܕܡܟܐ ܕܠܐ ܢܪܓܫ ܒܗܝܢ܇ ܘܟܢܫ ܠܚܘܼܫ̈ܒܘ̄ ܡܼܢ ܦܗ̈ܝܐ<EOS>ܥܠܡ̈ܢܝܐ܇ ܘܢܬܦܼܩ ܠܗܘܢܗ ܠܘܬܗ ܒ݀ܬܪܟܢ ܐܪܡܝܼ ܥܠܘܗܝ ܓܠܝܢܐ ܠܦܘܼܬ ܚܝܠܗ ܘܥܒܼܕܗ ܕܢܚܼܘܐ<EOS>ܘܢܫܼܡܥ ܒܙܘ̈ܥܐ ܕܢܫܦܗ ܠܟܿܠܗܝܢ ܐܝܠܝܢ ܕܡܣܼܬܥܪ̈ܢ ܠܘܬܗ ܐܝܟ ܗܿܘ ܕܒܥ̈ܝܢܐ ܕܦܓܪܐ ܚܿܙܐ<EOS>ܘܫܿܡܥ ܒܐܕܢܐ ܟܕ ܡܫܼܬܩܠܐ ܡܢܗ ܐܠܥܐ ܘܡܬܬܼܩܢܐ ܐܢܬܬܐ ܟܢܐ ܬܘܼܒ ܣܥܼܪ܇ ܠܘܬ ܢܒ̈ܝܐ<EOS>ܒܓ̈ܠܝܢܐ܇ ܘܒ݀ܬܪܟܢ ܒܪܡ ܕܝܢ ܠܢܒܝ̈ܐ ܟܕ ܥܝܼܪܝܼܢ ܗܼܘܘ ܡܬܓܼܠܝܢ ܗܼܘܘ ܓܠ̈ܝܢܐ ܒܡܥܒܕܢܘܼܬܐ<EOS>ܕܪܘܼܚܐ ܠܐܕܡ ܕܝܢ ܟܕ ܕܡܼܟ܇ ܘܠܘ ܒܚܠܡܼܗ ܚܙܼܐ ܠܝܢܐ ܟܕ ܡܬܼܢܣܒܐ ܡܢܗ ܘܡܬܼܬܩܢܐ ܐܢܬܬܐ<EOS>ܠܐ ܒܥܠܘܗܝ ܗ̄ ܥܝܼܪܐܝܬ ܐܠܐ ܒܓܠܝܢܐ ܐܠܗܝܐ ܟܕ ܕܡܼܟ ܘܠܘ ܒܚܠܡܼܗ ܚܙܼܐ܇ ܠܐ ܢܣܒܼܗܿ ܡܢܗ<EOS>ܠܐܠܥܐ ܟܕ ܥܝܼܪ ܕܠܐ ܢܟܘܿܒ ܠܗ ܘܢܣܝܢܗܿ ܠܚܘܐ܇ ܘܐܢܕܝܢ ܠܐ ܟ݀ܐܒ ܗܼܘܐ ܠܗ ܢܣܼܒܪ<EOS>ܕܙܘܓܓܘܼܬܐ ܐܝܬܘܗܝ ܣܘܼܥܪܢܐ ܘܠܘ ܫܪܝܪܐ ܡܕܝܢ ܢܦܼܠ ܫܠܼܝܐ ܥܠ ܐܕܡ ܐܬܓܠܝܼ ܥܠܘܗܝ ܐܠܗܐ<EOS>ܘܐܫܬܼܒܝܬ݀ ܠܗ ܚܘܬܐ ܕܗܘܢܐ ܘܒܗܿ ܒܚܘܬܐ ܕܗܘܢܐ ܚܕܐ ܕܐܬܢܼܣܒܬ݀ ܡܢܗ ܐܠܥܐ ܘܐܬܬܩܼܢܬ݀<EOS>ܐܢܬܬܐ܇ ܘܟܕ ܐܬܬܪܝܼܡ ܓܠܝܢܐ ܫܢܼܝܬ݀ ܚܘܬܐ ܕܗܘܢܐ ܘܐܬܼܢܛܪ ܒܥܘܼܗܕܢܗ ܡܕܡ ܕܐܣܬܼܥܪ<EOS>ܗܿܟܘܬܐ ܣܥܼܪ ܠܘܬ ܢܒ̈ܝܐ ܘܢܣܼܒ ܚܕܐ ܡܼܢ ܐ̈ܠܥܘܗܝ ܘܐܘܚܕ ܒܣܪܐ ܚܠܦܝܗܿ ܗ̄ ܡܼܢ ܐܕܡ<EOS>ܢܣܼܒܗܿ ܘܠܘ ܡܼܢ ܥܦܪܐ ܐܝܟܢܐ ܕܚܕ ܥܩܪܐ ܘܪܝܫܐ ܢܗܼܘܐ ܠܒܢܝܢ̈ܫܐ ܐܕܡ ܘܕܠܐ ܢܐܡܪ ܐܢܫ<EOS>ܕܐܚܪܢܐ ܗܿܘ ܓܒܘܿܠܐ ܕܐܕܡ ܘܕܚܘܐ ܐܚܪܢܐ<EOS> ܘܕܢܐܣܘܿܪ ܚܘܼܒܗ ܕܓܒܪܐ ܒܐܢܬܬܐ ܗܿܟܘܬ ܗܿܘ<EOS>ܕܐܢܬܬܐ ܒܓܒܪܐ ܘܬܫܠܼܡܝ ܡܠܼܬܐ ܕܕܟܪܐ ܘܢܩܒܐ ܒܼܪܐ ܐܢܘܿܢ ܘܕܬܗܼܘܐ ܐܢܬܬܐ ܡܫܥܒܕܬܐ܇ ܡܼܢ<EOS>ܩܕܡܘ̄ ܕܐܕܡ ܠܐ ܢܣܼܒܗܿ ܘܕܠܐ ܬܒܥܐ ܩܕܝܼܡܘܼܬܐ ܘܬܫܼܬܥܠܐ ܡܼܢ ܒܣܬܪܗ ܠܐ ܫܩܼܠܗܿ ܕܠܐ<EOS>ܬܬܒܼܣܐ ܡܢܗ ܘܗܝܼ ܬܒܼܣܐ ܒܗ ܘܐܦܠܐ ܡܼܢ ܪܝܫܗ܇ ܕܠܐ ܬܒܼܥܐ ܪܝܫܢܘܼܬܐ ܐܦܠܐ ܡܼܢ ܥܘܼܒܗ܇<EOS>ܕܠܐ ܣܿܓܝܼ ܬܗܼܘܐ ܡܬܚܼܬܢܐ ܢܣܒܼܗܿ ܓܝܪ ܡܼܢ ܓܒܗ܇ ܐܝܟܢܐ ܕܬܗܼܘܐ ܒܛܟܣܐ ܡܨܥܝܐ ܘܡܼܢ ܓܒܐ<EOS>ܕܝܡܝܼܢܐ ܠܐ ܢܣܼܒܗܿ܇ ܐܝܟܢܐ ܕܠܐ ܬܒܼܥܐ ܦܚܡܐ ܕܠܘܬܗ ܘܫܘܝܘܬܼܬܐ ܫܩܼܠܗܿ ܡܼܢ ܓܒܐ ܕܣܡܠܐ<EOS>ܐܝܟܐܢ ܕܬܗܼܘܐ ܡܫܬܼܥܒܕܢܝܼܬܐ ܘܡܫܬܡܥܢܝܼܬܐ ܘܢܘܕܥ ܕܡܚܝܼܠܐ ܐܝܟ ܓܒܐ ܕܣܡܠܐ ܘܣܢܝܼܩܐ ܥܠ<EOS>ܣܘܼܝܿܥܐ ܕܡܼܢ ܓܒܪܐ ܘܗ݀ܝ ܕܢܣܼܒ ܐܠܥܐ ܘܠܘ ܡܕܡ ܐ̱ܚܪܝܢ ܫܘܕܥ<EOS> ܐܢܬܬܐ ܡܫܡܠܝܬܐ ܐܝܬܝܗܿ܇<EOS>ܐܟܡܐ ܕܐܠܥܐ ܫܟܼܝܚ ܓܝܪ ܒܐܠܥܐ ܒܣܪܐ ܘܓܪ̈ܡܐ ܘܓܝ̈ܕܐ ܘܕܡܐ ܘܕܣܢܝܼܩܐ ܬܘܼܒ ܐܢܬܬܐ ܥܠ ܛܠܠܗ<EOS>ܒܣܬܪܗ ܕܓܒܪܐ ܐܟܡܐ ܕܣܢܝܼܩܐ ܐܠܥܐ ܥܠ ܕܪܥܐ ܕܡܛܠ ܥܠܝܗܿ ܘܢ݀ܛܪ ܠܗܿ ܬܘܼܒ ܐܟܙܢܐ ܕܐܠܥܐ<EOS>ܟܬܝܼܠܐ ܘܠܐ ܬܪܝܼܨܐ ܐܝܟ ܓܝܪ̈ܡܐ ܕܕܪܥܐ ܐܘܿ ܕܫܩ̈ܐ ܗܿܟܘܬ ܐܢܬܬܐ ܐܝܟ ܕܒܣܘܿܓܐܐ ܠܐ ܬܪܝܼܨܐ<EOS>ܐܠܐ ܨܢܝܼܥܐ ܬܘܼܒ ܐܠܥܐ ܐܬܢܣܒܼܬ݀ ܟܕ ܨܝܪܐ ܠܕܦܢܗ ܕܡܪܝܐ ܗ݀ܝ ܕܐܬܼܬܪܥܬ݀ ܒܓܓܘܿܠܬܐ<EOS>ܐܬܬܪܥ ܒܕܦܢܗ ܐܝܟܢܐ ܕܢܐܣܐ ܘܢܚܣܐ ܠܐܢܬܬܐ ܗ݀ܝ ܕܡܼܢ ܣܛܪܐ ܐܬܼܝܠܕܬ݀ ܘܐܘܚܕ ܒܣܪܐ ܚܠܦܝܗܿ<EOS>ܝܘܢܝܐ܇ ܘܡܠܝܼ ܒܣܪܐ ܗ̄ ܡܛܠ ܗܕܐ ܡܠܝܼ ܒܣܪܐ ܚܠܦܝܗܿ ܕܐܠܥܐ ܐܝܟܐܢ ܕܠܐ ܢܬܬܥܝܼܪ ܘܢܪܓܫ<EOS>ܒܟܐܒܐ ܡܛ݀ܠ ܚܣܝܼܪܘܼܬܐ ܘܢܣܢܝܗܿ ܠܐܢܬܬܐ ܐܪܝܼܡ ܓܝܪ ܡܪܝܐ ܠܐܠܥܐ ܕܠܐ ܟܐܒܐ ܘܡܠܝܼ ܒܣܪܐ<EOS>ܒܕܘܼܟܬܐ ܗ݀ܝ ܕܚܣܝܼܪܐ ܟܕ ܠܐ ܐܪܓܫ ܐܕܡ ܒܚܕܐ ܡܢܗܝܢ ܘܬܩܢ ܡܪܝܐ ܠܐܠܥܐ ܕܢܣܼܒ ܡܼܢ ܐܕܡ<EOS>ܠܐܢܬܬܐ܇ ܗ̄ ܘܗ݀ܝ ܕܢܣܼܒ ܘܡܠܝܼ ܘܬܩܢ ܒܚܕ ܪܦܦ ܥܝܢܐ ܣܥܼܪ ܐܢܝܢ ܐܠܗܐ ܐܢܓܝܪ ܩܝܡܬܐ ܒܪܦܦܐ<EOS>ܥܝܢܐ ܗܿܘܝܐ܇ ܐܝܟ ܕܐܡܼܪ ܦܘܠܘܿܣ ܝܬܝܼܪ ܡܼܢ ܗܕܐ ܐܣܬܼܥܪܬ݀ ܨܝܕ ܐܕܡ ܒܬܘܼܦܢܐ ܕܚܘܐ ܘܥܠ<EOS>ܐܕܡ ܟܬܝܼܒ ܓܒܝܼܠܘܼܬܐ ܡܛ݀ܠ ܕܥܦܪܐ ܥܠ ܓܒܝܼܠܘܼܬܐ ܣܢܝܼܩ ܥܠ ܚܘܐ ܬܘܼܩܢܐ<EOS> ܕܡܩܕܡܐ ܗܘܬ݀<EOS>ܓܒܝܼܠܐ ܒܐܕܡ ܘܥܠ ܬܘܼܩܢܐ ܣܢܝܼܩܐ ܗܼܘܬ݀ ܠܚܘܕ<EOS> ܐܝܬܝܗܿ ܠܐܕܡ ܗ̄ ܠܘ ܡܼܢ ܕܘܼܟܬܐ<EOS>ܠܕܘܼܟܬܐ ܐܠܐ ܡܼܢ ܠܐ ܝܿܬܠܐ ܠܝܿܬܐ ܟܕ ܡܬܩܢܐ ܘܥܒܝܼܕܐ ܐܢܬܬܐ ܐܝܬܝܗܿ ܠܘܬܗ ܘܐܡܼܪ ܐܕܡ<EOS>ܗܢܐ ܙܒܢܐ ܓܪܡܐ ܡܢ ܓܪ̈ܡܝ ܘܒܣܪܐ ܡܼܢ ܒܣܪܝ ܗ̄ ܗܕܐ ܐܝܼܬܝܗܿ ܢܒܝܘܼܬܗ ܕܐܕܡ ܟܕ ܐܬܬܥܝܼܪ<EOS>ܐܕܡ ܠܗ݀ܝ ܕܒܫܢܬܗ ܚܼܘܐ ܟܕ ܡܬܬܼܩܢܐ܇ ܐܝܟܚܗܿ ܕܩܿܝܡܐ ܩܕܡܘܗܝ ܘܐܬܬܙܝܼܥ ܒܪܘܼܚܐ ܘܐܬܢܒܝܼ<EOS>ܕܗܢܐ ܠܡ ܙܒܢܐ ܓܪܡܐ ܗ̄ ܗ݀ܝ ܕܗܢܐ ܙܒܢܐ ܠܘܼܩܒܠ ܙܒܢܐ ܕܚܝ̈ܘܬܐ ܕܐܝܬܝܼ ܐܠܗܐ ܠܘܬܗ ܕܢܣܝܼܡ<EOS>ܠܗܘܢܿ ܫܡ̈ܗܐ ܐܬܐܡܼܪܬ݀ ܗܕܐ ܕܒܗܢܐ ܙܒܢܐ ܐܬܩܼܪܒܬ݀ ܠܝܼ ܠܘ ܡܼܢ ܚܝ̈ܘܬܐ ܘܦܪ̈ܚܬܐ ܕܣܡܿܬ<EOS>ܠܗܝܢ ܫܡ̈ܗܐ ܐܝܬܝܗܿ ܐܠܐ ܗܕܐ ܡܼܢ ܟܝܿܢܝ ܐܝܬܝܗܿ ܘܡܢܝ ܢܣܝܼܒܐ ܘܡܼܢ ܗ݀ܝ ܕܚܼܙܐ ܒܗܘܢܗ<EOS>ܟܕ ܕܡܼܟ ܠܬܘܼܩܢܐ ܕܚܘܐ<EOS> ܐܫܬܘܕܥ ܠܓܒܝܼܠܘܼܬܐ ܕܝܼܠܗܘܢܿ ܘܠܗܿܘ ܕܒܼܪܝܗܝ܇ ܗܿܟܘܬ ܡ̈ܠܐܟܐ<EOS>ܡܼܢ ܒܪܝܼܬܐ ܕܐܕܡ ܘܕܚܘܐ ܝܼܕܥܘ ܕܒܪ̈ܝܐ ܐܢܘܢܿ ܘܐܫܼܬܘܕܥܘ ܠܒܪ̈ܘܝܗܘܢܿ ܬܘܼܒ ܒܗܢܐ ܙܒܢܐ<EOS>ܓܪܡܐ ܡܼܢ ܓܪ̈ܡܝ܇ ܗ̄ ܒܗܢܐ ܙܒܢܐ ܠܚܘܕ ܐܬܬܩܼܢܬ݀ ܐܢܬܬܐ ܡܼܢ ܓܪܡܝ ܘܒܣܪܝ܇ ܒܙܒܢܐ ܕܒܿܬܪܟܢ<EOS>ܡܼܢ ܚܘܼܠܛܢܐ ܕܓܒܪܐ ܘܐܢܬܬܐ ܡܬܼܝܠܕܐ ܢܩܒܬܐ ܗܕܐ ܬܬܩܼܪܐ ܐܢܬܬܐ ܡܛܠ ܕܡܼܢ ܓܒܪܐ ܢܣܝܼܒܐ<EOS>ܗ̄ ܡܛܠ ܕܢܩܝܼܦܜܐ ܠܓܒܪܐ ܒܙܘܘܓܐ ܡܬܼܩܪܝܐ ܐܢܬܬܐ ܘܝܼܕܝܼܥܐ ܡܼܢ ܕܐܢܬܬܗ ܕܦܠܢ ܐܝܿܕܐ<EOS>ܕܢܩܝܼܦܐ ܠܗ ܒܙܘܼܘܓܐ ܡܥܕܝܼܢܢ ܕܢܩܪܐ ܘܦܘܠܘܣ ܠܗ݀ܝ ܕܢܩܝܼܦܐ ܒܙܘܘܓܐ ܢܡܘܿܣܝܐ ܩܼܪܐ ܐܢܬܬܐ܇<EOS>ܠܘ ܠܗ݀ܝ ܕܠܐ ܢܡܘܿܣܐܝܬ ܩܼܪܐ ܡܙܕܘܓܐ܇ ܐܘܿ ܠܝܬܘܗܝ ܘܝܼܕܝܼܥܐ ܬܘܼܒ ܡܼܢ ܗ݀ܝ ܕܡܿܩܦ ܐܕܡ<EOS>ܕܢܫܒܘܿܩ ܓܒܪܐ ܠܐܒܘܼܗܝ ܘܠܐܡܗ ܘܢܩܼܦ ܠܐܢܬܬܗ ܗ̄ ܡܼܢ ܢܩܝܼܦܘܼܬܐ ܐܬܝܼ ܫܡܐ ܕܐܢܬܬܐ ܬܘܼܒ<EOS>ܐܢܬܬܐ ܗ̄ ܐܢܬܬܐ ܐܝܟ ܗܿܘ ܕܗܿܟܢ ܐ݀ܡܪܐ ܠܗ ܠܓܒܪܐ ܕܐܢܬܬܐ ܨܐܕܝ ܐܢ ܨ݀ܒܐ ܐܢܬ ܕܬܫܼܬܘܬܦ<EOS>ܥܡܝ ܢܡܘܿܣܐܝܬ ܘܬܗܼܘܐ ܐܒܐ ܠܒܢ̈ܝܐ ܝܥܩܘܿܒ ܐܘܪܗܝܐ ܐܡܿܪ ܒܠܫܢܐ ܥܒܪܝܐ ܠܚܡܝܼܢ ܦܬܓ̈ܡܐ<EOS>ܗܿܠܝܢ ܝܬܝܼܪ ܡܼܢ ܠܫܢܐ ܐܚܪܢܐ ܗܕܐ ܠܡ ܬܬܩܼܪܐ ܐܝܫܐ ܡܛܠ ܕܡܼܢ ܐܝܫ ܢܣܝܼܒܐ ܘܐܝܫ ܐܝܬܘܗܝ<EOS>ܓܒܪܐ ܘܐܝܫܐ ܐܢܬܬܐ ܘܡܼܢ ܗܪܟܐ ܡܬܼܝܕܥܐ ܕܒܠܫܢܐ ܥܒܪܝܐ ܡܠܼܠ ܐܠܗܐ ܥܡ ܐܕܡ ܐܟܙܢܐ ܠܡ<EOS>ܕܗܕܐ ܬܬܩܼܪܐ ܓܒܪܬܐ<EOS> ܡܛܠ ܕܡܼܢ ܓܒܪܐ ܢܣܝܼܒܐ ܡܛܠ ܕܢܩܝܼܦܐ ܠܓܒܪܐ ܒܙܘܘܓܐ ܢܡܘܿܣܝܐ ܐܡܼܪ<EOS>ܕܢܫܒܘܿܩ ܠܐܒܐ ܘܠܐܡܐ ܘܫܪܟܐ ܘܢܗܘܘܢܿ ܬܪܗܝܗܘܢܿ ܚܕ ܒܣܪ ܒܫܘܬܦܘܼܬܐ ܕܙܘܘܓܐ ܘܒܝܠܕܐ ܕܡܼܢ<EOS>ܬܪ̈ܝܗܘܢܿ ܡܬܼܩܝܡ ܡܼܢ ܙܪܥܐ ܕܓܒܪܐ ܘܕܐܢܬܬܐ ܡܬܼܩܝܡ ܥܘܼܠܐ ܥܠ ܓܒܪܐ ܐܬܐܡܼܪܬ݀ ܗ݀ܝ<EOS>ܕܢܫܒܘܿܩ ܟܕ ܛܒ ܐܢܬܬܐ ܫܿܒܩܐ ܠܐܒܗ̈ܝܗܿ ܡܛܠ ܕܪܝܫܐ ܗܘ ܡܛܠ ܕܗܼܘ ܡܿܫܪܐ ܒܙܘܘܓܐ ܗܘܼܘ<EOS>ܬܪ̈ܝܗܘܢܿ ܥܪ̈ܛܠܝܢ ܘܠܐ<EOS>ܒܿܗܬܝܼܢ ܗ̄ ܡܛܠ ܕܥܕܟܝܼܠ ܠܐ ܚܛܘ܇ ܘܠܒܝܼܫܝܼܢ ܗܼܘܘ ܫܘ̄ ܘܠ ܗ݀ܝ ܠܐ ܒܿܗܬܝܼܝܢ ܗܼܘܘ ܘܡܼܢ<EOS>ܡ̈ܐܢܐ ܓܘܼܫܡ̈ܢܝܐ ܥܪܛܠܝܼܝܼܢ ܗܼܘܘ ܘܠܘ ܡܼܢ ܫܘܒܚܐ ܘܠܝܬ ܗܼܘܐ ܠܗܘܢܿ ܚܘܼܫܒܐ ܕܥܿܕܠ ܗܼܘܐ<EOS>ܠܗܘܢܿ ܥܠ ܐܦܝ̈ ܥܪܛܠܝܘܼܬܗܘܢ ܘܚܘܝܐ ܥܪܝܼܡ ܗܼܘܐ ܡܼܢ ܟܠܗܿ ܚܝܘܿܬܐ ܗ̄ ܡܪܝ ܐܦܪܝܡ ܐ݀ܡܪ<EOS>ܕܚܘܝܐ ܓܘܫܡܢܐ ܡܠܠ ܥܡ ܐܢܬܬܐ ܘܫܐܠ ܣܛܢܐ ܘܐܬܝܗܼܒܬ݀ ܠܗ ܠܚܘܝܐ ܡܠܼܬܐ ܘܝܼܕܥܬܐ ܐܝܟ<EOS>ܕܠܒܘܼܚܪܢܗ ܕܐܕܡ ܐܬܦܪܓܠ ܣܛܢܐ ܡܼܢ ܐܠܗܐ ܕܠܐ ܢܬܓܫܡ ܒܐܐܪ ܘܠܐ ܢܥܘܿܠ ܒܚܝܘܿܬܐ ܐܚܪܬܐ<EOS>ܐܠܐ ܫܒܩܼܗ ܕܢܥܘܿܠ ܒܚܘܝܐ ܐܝܟ ܕܠܨܥܪܗ ܕܒܝܼܫܐ܇ ܐܠܐ ܐܪܥܗ ܠܚܘܐ ܣܘܼܥܪܢܐ ܟܕ ܣܿܒܪܐ ܕܐܦ<EOS>ܚܝܘ̈ܬܐ ܡܫܘ̈ܬܦܢ ܒܡܠܼܬܐ ܠܐ ܓܝܪ ܢܣܼܝܬ݀ ܗܼܘܬ݀ ܠܣܘܼܥܪܢܐ ܥܕܟܝܠ ܩܘܪܝܠܘܿܣ ܐ݀ܡܪ ܕܣܛܢܐ<EOS>ܐܬܕܡܝܼ ܒܚܘܝܐ ܘܡܠܠ ܥܡ ܐܢܬܬܐ ܝܥܩܘܿܒ ܕܣܪܘܓ ܐ݀ܡܪ ܕܣܛܢܐ ܥܼܠ ܒܚܘܝܐ ܘܡܠܼܠ ܘܡܘܫܐ ܒܪ<EOS>ܟܐܦܐ ܐ݀ܡܪ ܗܿܟܘܬ ܘܡܫܪܪ ܠܗܕܐ ܕܐܟܡܐ ܠܡ ܕܐܕܡ ܥܦܝܼܦܐ ܐܝܼܬܘܗܝ ܘܦܪܕܝܣܐ ܥܦܝܼܦܐ ܐܘܟܝܼܬ<EOS>ܓܘܼܫܡܢܝܐ ܘܪܘܼܚܐ ܘܗܿܟܢܐ ܚܘܝܐ ܓܘܼܫܡܢܝܐ<EOS> ܘܣܛܢܐ ܪܘܼܚܢܝܐ<EOS> ܥܡܼܪ ܒܗܿ ܘܡܠܼܠ ܥܡ ܐܢܬܬܐ<EOS>ܘܡܼܢ ܚܝ̈ܘܬܐ ܐܝܼܬ̄ܘ ܘܠܘ ܡܼܢ ܪ̈ܚܫܐ ܡܛܠ ܕܨܢܝܼܥ ܗܼܘܐ ܝܬܝܪ ܡܼܢ ܚܝ̈ܘܬܐ ܐܚܪ̈ܢܝܬܐ ܫܒܼܩܗ<EOS>ܐܠܗܐ ܠܚܘܝܐ ܕܢܥ،ܿܠ ܠܦܪܕܝܣܐ ܥܡ ܣܛܢܐ ܕܒܗ ܥܡܼܪ ܐܝܟܢܐ ܕܢܬܼܒܚܪ ܐܕܡ܇ ܐܢ ܢ݀ܛܪ ܦܘܼܩܕܢܐ<EOS>ܐܘܿ ܠܐ ܘܠܛܗ ܠܚܘܝܐ ܐܝܟܢܐ ܕܢܚܫ ܠܣܛܢܐ ܘܒܼܪܗ ܠܐܒܘܿܒܐ ܐܝܟܢܐ ܕܢܥܝܼܩ ܠܗܿܘ ܕܙܡܿܪ ܒܗ<EOS>ܒܝܼܫܐܝܬ ܘܐܪܒܥ ܪ̈ܓܠܐ ܐܝܬ ܗܼܘܐ ܠܚܘܝܐ ܐܝܟ ܚܝ̈ܘܬܐ ܘܒܪ ܫܥܬܗ ܕܐܘܒܕ ܪ̈ܓܠܘܗܝ ܚܫܼ<EOS>ܘܐܬܬܥܝܼܩ ܣܛܢܐ ܗ݀ܝ ܕܥܪܝܼܡ ܗܼܘܐ ܡܼܢ ܨܢܝܼܥܘܼܬܐ ܐ݀ܬܝܐ ܡܛܠ ܕܠܒܝܼܫܬܐ ܢܩܝܼܦܐ<EOS>ܥܪܝܼܡܘܼܬܐ ܘܐܡܼܪ ܚܘܝܐ ܠܐܢܬܬܐ ܫܪܝܪܐܝܬ ܘܫܪܟܐ ܗ̄ ܡܪܝ ܐܦܪܝܡ ܐ݀ܡܪ ܕܫܡܼܥܗ ܣܛܢܐ<EOS>ܠܦܘܼܩܕܢܐ ܕܐܬܬܣܝܼܡ ܠܐܕܡ ܘܩܪܒ ܕܒܝܕ ܫܘܼܐܠܐ ܢܥܒܼܕ ܡܥܠܢܘܼܬܐ ܠܡܠܼܬܐ ܥܒܼܕ ܡܘܫܐ ܒܪ<EOS>ܟܐܦܐ ܦܘܼܫܩܐ ܠܒܪܝܼܬܐ ܐܝܟܢܐ ܕܐܣܗܕ ܒܟܬܒܐ ܕܦܪܕܝܣܐ܇ ܘܥܒܼܕ ܟܬܒܐ ܠܘܼܩܒܠ ܐܪ̈ܣܝܣ ܐܟܡܐ<EOS>ܕܟܬܼܒ ܒܫܬܐ ܝܘܡ̈ܐ ܕܝܼܠܗ ܦܝܠܘܟܣܢܘܿܣ ܐ݀ܡܪ ܕܠܐ ܫܡܥܼܗ ܐܠܐ ܒܡܣܒܪܢܘܼܬܐ ܕܢܐܠܦܝܘܗܝ ܡܼܢ<EOS>ܚܘܐ ܐ݀ܡܪ ܡܪܝ ܐܦܪܝܡ ܕܐܬܒܪܝ ܐܕܡ ܘܟܕ ܥܼܠ ܠܦܪܕܝܣܐ ܐܬܬܣܝܼܡ ܠܗ ܢܡܘܿܣܐ ܘܒ݀ܬܪ ܕܣܼܡ<EOS>ܫܡܗ̈ܐ ܠܚܝ̈ܘܬܐ ܐܬܬܩܼܢܬ݀ ܚܘܐ ܘܐܡܼܪܗܿ ܐܕܡ ܒܩܠܐ ܠܚܘܐ ܘܫܡܥܼܗ ܐܟܿܠܩܪܨܐ ܘܟܕ ܝܼܕܥ ܠܗ<EOS>ܩܪܒ ܠܘܬ ܚܘܐ ܐܚܪ̈ܢܐ ܐ݀ܡܪܝܼܢ ܕܒܥܕܢܐ ܕܐܬܒܪܝܼ ܐܕܡ ܐܬܒܼܝܬ݀ ܚܘܐ ܘܥܡܗ ܥܠܼܬ݀ ܠܦܪܕܝܣܐ<EOS>ܘܐܟܚܕܐ ܩܒܼܠܬ݀ ܦܘܼܩܕܢܐ ܠܘ ܒܩܠܐ ܐܠܐ ܒܠ̈ܒܘܬܗܘܢܿ ܛܒܥܼܗ ܡܬܝܕܥܢܐܝܬ ܘܠܐ ܐܪܓܫ ܐܟܠܩܪܨܐ<EOS>ܒܦܘܼܩܕܢܐ ܘܝܼܕܝܼܥܐ ܡܼܢ ܗܜܝ ܕܕܠܩܘܼܒܠܐ ܕܦܘܼܩܕܢܐ ܫܐܼܠܗܿ ܫܪܝܪܐܝܬ ܠܡ ܐܡܼܪ ܐܠܗܐ ܕܠܐ<EOS>ܬܐܟܠܘܢܼ ܡܼܢ ܐܝܼܠ̈ܢܝ ܦܪܕܝܣܐ<EOS>ܗ̄ ܟܕ ܘܒܗܕܐ ܡܕܡܝܘܼ ܕܡܝܼ ܘܐܣܼܒܪ ܕܢܡܘܿܣܐ ܐܬܬܣܝܼܡ ܠܗܘܢܿ ܐܟܡܐ ܕܠܟܿܠܗܝܢ ܒܪ̈ܝܬܐ<EOS>ܒܦܠܓܗ ܕܝܘܡܐ ܕܥܪܘܒܬܐ ܩܪܒ ܚܘܝܐ ܫܘܼܐܠܐ ܠܚܘܐ ܘܐܡܼܪܬ݀ ܐܢܬܬܐ ܠܚܘܝܐ ܕܡܼܢ ܦܐܪ̈ܝ<EOS>ܐܝܼܠ̈ܢܐ ܕܒܦܪܕܝܣܐ ܟܠܿܗܘܢܿ ܢܐܟܘܿܠ ܗ̄ ܠܘ ܐܟܡܐ ܕܫܐܼܠܬ ܐܘ ܚܘܝܐ ܟܠܼܝܢܢ ܡܼܢ ܟ݀ܠܗܘܢܿ<EOS>ܐܝܼܠ̈ܢܐܼ ܐܠܐ ܡܼܢ ܚܕ ܕܒܡܨܥܬܐ ܐܝܼܬ̄ܘ ܕܐܝܼܕܥܬܐ ܘܐܡܼܪ ܚܘܝܐ ܠܐ ܡܡܬ ܬܡܘܼܬܘܢܼ<EOS>ܠܡܠܼܬܐ ܕܐܠܗܐ ܨ݀ܒ ܕܢܕܓܠ ܘܐܪܝܼܡܗܿ ܠܕܚܠܬܐ ܕܡܘܬܐ ܡܢܗܘܢ ܘܒܗ݀ܝ ܕܐܡܿܪ ܕܝܿܕܥ ܐܠܗܐ<EOS>ܕܒܝܘܡܐ ܕܐܟܿܠܝܼܢ ܐܢܬܘܿܢ ܡܢܗ ܡܬܦܬܼܚܢ ܥܝܢܝܟ̈ܘܿܢ ܘܗܿܘܝܢ ܐܢܬܘܿܢ ܐܝܟ ܐ̈ܠܗܐ ܝܕ̈ܥܝ ܛܒܬܐ<EOS>ܘܒܝܼܫܬܐ ܓܿܪܓ ܐܢܘܢܿ ܕܢܐܟܠܘܢܼ ܡܼܢ ܐܝܼܠܢܐ ܐܠܗܘܼܬܐ ܫܪܝܐ ܒܦܐܪ̈ܘܗܝ ܘܗ݀ܘ ܕܐܟܿܠ ܠܗܘܢܿ<EOS>ܗܿܘܐ ܝܿܕܥ ܛ݀ܒܬܐ ܘܒܝܼܫܬܐ ܐܝܟ ܐ̈ܠܗܐ ܘܗ݀ܝ ܕܡܬܼܦ̈ܬܚܢ ܥܝܢܝ̈ܟܘܢܿ ܐܝܬܝܗܿ܇ ܕܗܿܘܝܬܘܿܢ<EOS>ܚܪ̈ܝܦܐ ܘܡܗܝܼܪ̈ܐ ܒܝܼܕܥܬܐ ܘܒܗ݀ܝ ܕܐ̈ܠܗܐ ܐܠܼܦ ܐܢܘܿܢ ܕܐܠܗܐ ܗܿܘ ܕܟܠܟܘܿܢ<EOS> ܣܓ̈ܝܐܐ ܐܝܬ<EOS>ܐܟܘܬܗ ܘܙܪܥ ܒܗܘܢܿ ܣܓܕܬ ܦܬܟܪ̈ܐ ܗ݀ܝ ܕܒܿܬܪ ܙܒܢܐ ܥܠܼܬ ܠܐ ܕܝܢ ܥܩܒܼܬ݀ ܚܘܐ ܥܡ ܚܘܝܐ<EOS>ܕܡܼܢ ܐܝܡܟܐ ܝܿܕܥ ܐܢܬ ܗܿܠܝܢ ܐܪ̈ܙܐ ܘܟܕ ܥܝܢ̈ܝ ܦܬܝܼ̈ܚܢ ܐܝܟܢܐ ܐܡܿܪ ܐܢܬ ܕܡܬܼܦ̈ܬܚܢ<EOS>ܘܙܠ ܐܟܘܿܠ ܐܢܬ ܩܕܡܐܝܬ ܘܠܘ ܡܛܠ ܕܠܐ ܚܟܝܼܡܐ ܗܼܘܬ݀ ܫܬܩܼܬ݀ ܡܼܢ ܒܘܼܚܢܐ ܐܠܐ ܫܪܝܪܐ<EOS>ܩܒܼܠܬ݀ ܠ̈ܡܠܘܗܝ ܘܫܐܬܼܠܗܒܬ݀ ܒܪܚܡܼܬܐ ܕܐܠܗܘܼܬܐ ܘܚܙܼܬ݀ ܐܢܬܬܐ ܕܫܦܝܼܪ ܐܝܠܢܐ ܠܡܐܼܟܠ<EOS>ܘܫܪܟܐ ܗ̄ ܡܼܢ ܩܕܝܼܡ ܚܿܙܐܼ ܗܼܘܐ ܠܚܘܐ ܦܫܝܛܐܝܬ ܒܿܬܪ ܕܐܬܼܐ ܚܘܝܐ ܘܐܛܠܝܼ ܒܗܿ ܚܙܬܗ<EOS>ܠܐܝܼܠܢܐ ܕܫܦܝܼܪ ܠܡܐܼܟܠ ܘܪܓܝܓ ܠܡܚܼܙܐ ܡܥܕܐ ܪܓܬܐ ܫܪܝܼܬܐ ܐܡܬܝ ܕܡܬܼܝܠܕܐ ܒܢܦܫܐ<EOS>ܕܬܫܦܼܪܝ ܠܡܕܡ ܕܡܬܼܚܙܐ ܠܗܿ ܐܟܡܐ ܕܙܢܝ̈ܐ ܪܚܡܝܼܢ ܠܙܢܝ̈ܬܐ ܘܟܕ ܛܒ ܣܢܝ̈ܢ ܐܝܬ ܐܡܬܝ<EOS>ܘܪܓܬܐ ܗܿܘ ܠ̈ܥܝܢܐ ܗ̄ ܐܬܪܓܪܓܼܬ݀ ܕܬܚܙܝܘ̄ ܘܬܬܒܩܐ ܒܗ ܘܪܓܝܓܼ ܐܝܠܢܐ ܠܡܚܼܪ ܒܗ ܗ̄ ܐܬܚܙܝܼ<EOS>ܠܗܿ ܕܪܓܝܓܼ ܡܼܢ ܟ݀ܠܗܘܿܢ ܐܝܼܠ̈ܢܐ ܟܕ ܠܘܬ ܐܝܼܠܢܐ ܐܫܬܼܚܠܦ ܐܠܐ ܫܘܓܼܢܝܐ ܠܘܬ ܐܢܬܬܐ<EOS>ܗܘܐ ܡܼܢ ܛܥܝܘܼܬܐ ܕܣܛܢܐ ܗܿܟܘܬ ܚܡܢܘܢ ܐܚܪܢܝܐܝܬ ܚܼܪ ܒܬܡܪ ܡܼܢ ܩܕܡ ܙܢܝܘܼܬܐ ܘܗܿܟܘܬ<EOS>ܒܙܢܝܘܼܬܐ ܘܐܚܪܢܝܐܝܬ ܒܿܬܪ ܚܛܝܼܬܐ ܟܕ ܠܘ ܫܘܼܦܪܗܿ ܐܫܬܓܢܝܼ ܐܠܐ ܒ݀ܬܪ ܚܛܝܼܬܐ ܣܼܢܗܿ<EOS>ܘܠܘ ܟܕ ܡܬܼܒܩܝܐ ܒܗ ܘܗܕܐ ܗܿܝ ܗ݀ܝ ܕܚܼܘܬ݀ ܐܢܬܬܐ ܠܐܝܼܠܢܐ ܘܢܣܒܼܬ݀ ܡܼܢ ܦܐܪ̈ܘܗܝ<EOS>ܘܐܟܠܼܬ݀ ܗ̄ ܡܛܠ ܕܨܒܼܬ݀ ܕܬܬܩܼܕܡܝ ܒܐܠܗܘܼܬܐ ܩܕܡ ܐܕܡ ܗ݀ܝ ܕܩܕܝܼܡ ܠܗܿ ܒܐܢܫܘܼܬܐ ܘܬܗܼܘܐ<EOS>ܠܗܿ ܦܩܘܕܬܐ ܘܠܐ ܐܬܦܪܣܼܝܬܜ ܒܪ ܫܥܬܗ ܐܟܡܿܢ ܕܠܐ ܢܩܼܢܛ ܐܕܡ ܘܠܐ ܢܐܟܘܿܠ ܘܠܐ ܩܿܢܐ ܗܼܘܐ<EOS>ܒܗܕܐ ܙܿܟܘܬܐ ܡܛܠ ܕܦܘܼܪܣܝܐ ܕܚܘܐ ܟܠܝܗܝ ܡܼܢ ܡܐܟܘܠܬܐ ܘܒܕܓܘܿܢ ܐܓܪ ܐܠܗܐ ܘܠܐ ܦܪܣܝܗܿ ܡܛܠ ܕܐܓܘܿܢܐ<EOS>ܕܬܪ̈ܝܗܘܢܿ ܐܝܬ̄ܘ ܐܝܟܢܐ ܕܢܬܒܚܪܘܢܼ ܨܒܝ̈ܢܐ ܕܬܪܗܝܗܘܿܢ ܕܐܢ ܐ݀ܟܠ ܥܡܗܿ ܡܬܼܚܝܒ ܘܐܢ ܠܐ<EOS>ܐܟܿܠ ܡܙܕܕܩ ܘܝܗܼܒܬ݀ ܥܡܗܿ ܠܒܥܠܗܿ ܘܐܡܿܪܝܼܢܢ ܕܠܐ ܐܠܐ ܕܢܥܩܒܿ ܘܐܡܼܪܬ݀ ܠܗ ܟܠܡܕܡ<EOS>ܕܐܡܼܪ ܠܗܿ ܚܘܝܐ ܘܐܘܣܼܦܬ݀ ܐܚܪ̈ܢܝܬܐ ܕܡܩܢ̈ܝܢ ܦܝܿܣܐ ܘܐܢ ܟܕ ܠܐ ܥܩܼܒ ܐܟܼܠ ܠܐ ܡܬܼܪܫܐ<EOS>ܗܼܘܐ ܟܿܠ ܕܐܟܿܠ ܡܕܡ ܐܘܿ ܐܝܟ ܕܠܣܘܼܢܩܢܐ ܐܟܿܠ ܐܘܿ ܐܝܟ ܕܠܪܓܬܐ ܘܐܕܡ ܐܝܟ ܕܠܪܓܬܐ ܐܟܼܠ<EOS>ܡܼܢ ܐܝܼܠܢܐ܇ ܘܥܠܗ݀ܝ ܢܩܦܼܬ݀ ܚܛܝܼܬܐ ܠܪܓܬܐ ܐܢܓܝܪ ܡܼܢ ܐܝܼ̈ܠܢܐ ܐܚܪ̈ܢܐ ܐܝܟ ܕܠܣܘܼܢܩܢܗ<EOS>ܐܟܼܠ ܠܐ ܡܬܼܚܝܒ ܗܼܘܐ ܐܬܦܼܬ̈ܚܝ ܥܝ̈ܢܐ ܕܬܪ̈ܝܗܘܿܢ ܠܘ ܐܝܟ ܦܘܼܬܚܐ ܕܐܡܼܪ ܠܗܘܿܢ ܚܘܝܐ<EOS>ܗ݀ܘ ܓܝܪ ܐܡܼܪ ܕܗܿܘܝܢ ܐܢܬܘܿܢ ܚܪ̈ܝܦܐ ܒܬܪܥܝܼܬܐ ܘܡܣܬܟܠܝܼܢ ܐܢܬܘܿܢ ܛܒܬܐ ܘܒܝܼܫܬܐ ܐܝܟ<EOS>ܐ̈ܠܗܐ ܗܿܢܐ ܦܘܼܬܚܐ ܐܝܼܬ̄ܘ ܕܚܙܼܘ ܥܪܛܠܝܘܼܬܗܘܿܢ ܘܦܘܼܬܚܐ ܕܚܘܝܐ ܐܝܬ̄ܘ ܠܚܕܘܿܬܐ ܗܢܐ<EOS>ܕܝܢ ܠܒܗܼܬܬܐ ܐܡܼܪ ܕܐܬܼܦ̈ܬܚܝ ܥܝܢܝܗܗܘܿܢ ܬܘܼܒ ܥܝ̈ܢܐ ܓܝܪ ܡܬܝܕܥܢ̈ܝܬܐ ܚܿܙܝܢ ܗܼܘܘ ܡܛ݀ܠ<EOS>ܕܟ݀ܠܗ ܒܪܢܫܐ ܚܿܘܐ ܗܼܘܐ ܒܥܝ̈ܢܐ ܡܬܝܕܥ̈ܢܝܬܐ ܘܠܝܬ ܗܼܘܐ ܣܘܼܢܩܢܐ ܥܠ ܥܝ̈ܢܐ ܕܦܓܪܐ ܟܕ<EOS>ܥܒܼܪܘ ܦܘܼܩܕܢܐ ܚܘܬܐ ܕܗܘܢܐ ܘܢܦܐ ܕܦܪܝܼܣܐ ܥܠ ܦܓܪܐ ܐܬܚܦܼܝܬ݀ ܥܡ ܟܝܿܢܐ ܕܢܦܫܐ ܕܐܬܚܦܝܼ<EOS>ܘܐܣܬܼܢܩܘ ܕܢܚܙܘܿܢ ܒܥܝ̈ܢܐ ܦܓܪ̈ܢܝܬܐ ܘܒܗܿܠܝܢ ܚܙܼܘ ܠܦܘܪܣܝܗܘܿܢ ܘܝܼܕܥܘ ܕܥܪ̈ܛܠܝܐ ܐܢܘܿܢ<EOS>ܗ̄ ܒܗܼܬܘ ܒܥܪܛܠܝܘܼܬܗܘܿܢ ܡܛܠ ܕܚܛܝܼܬܐ ܐܩܦܼܠܬ݀ ܡܢܗܘܿܢ ܠܢܚ̈ܬܐ ܕܫܘܼܒܚܐ ܕܠܒܝܼܫܝܼܢ ܗܼܘܘ<EOS>ܩܕܡ ܥܒܪ ܦܘܼܩܕܢܐ ܘܠܝܬ ܗܼܘܐ ܠܗܘܿܢ ܚܘܼܫܒܐ ܕܡܿܒܗܬ ܗܼܘܐ ܠܗܘܿܢ ܒܥܪܛܠܝܘܼܬܗܘܿܢ ܒܿܬܪ<EOS>ܕܫܼܛܘ ܣܼܡ ܒܗܘܢܿ ܐܠܗܐ ܚܘܼܫܒܐ ܕܒܗܼܬܬܐ ܐܝܟܐܢ ܕܢܩܦܚܝܗܿ ܠܚܛܝܼܬܐ ܘܢܕܥܟܝܗܿ ܗ݀ܝ ܓܝܪ<EOS>ܕܝܼܕܥܘ ܕܒܗܼܬܘ ܐܝܬܝܗܿ ܘܥܠ ܗܕܡ̈ܐ ܡܦܪ̈ܝܢܐ ܢܦܠܼܬ݀ ܩܕܡܐܝܬ ܒܗܼܬܬܐ ܘܕܚܠܼܬܐ ܡܛ݀ܠ<EOS>ܕܚܪܝܼܦ ܠܘܬܗܘܿܢ ܚܫܐ ܘܐܦܢ ܫܘܼܒܚܐ ܐܬܩܼܦܠ ܡܢܗܘܢܿ ܐܠܐ ܝܼܕܥܬܐ ܕܢܦܫܐ ܦܫܼܬ݀ ܠܘܬܗܘܿܢ<EOS>ܘܥܠܗܜܝ ܐܫܬܼܘܕܥܘ ܠܚܛܝܼܬܗܘܢܿ ܘܕܒܩܼܘ ܛܪ̈ܦܐ ܕܬܐܢ̈ܐ ܗ̄ ܛܪܦܐ ܠܛܪܦܐ ܕܒܩܼܘ܇ ܐܝܟ ܛܘܼܦܣܐ<EOS>ܕܦܪܙܘܡܐ ܥܒܼܕܘ ܡܐܢܐ ܡܚܝܼܠܐ ܘܕܡܬܼܦܪܟ ܡܼܢ ܫܡܫܐ ܘܩܕܡܐܝܬ ܚܘܐ ܥܒܼܕܬ݀ ܠܗܿ ܦܪܙܘܡܐ<EOS>ܘܫܡܼܥܘ ܩܠܗ ܕܡܪܝܐ ܕܡܗܠܟ ܒܦܪܕܝܣܐ ܗ̄ ܙܒܢ̈ܬܐ ܣܓܝ̈ܐܬܐ ܐܬܓܠܝܼ ܐܠܗܐ ܠܐܕܡ܇ ܐܢ ܡܬܝܕܥܢܐܝܬ<EOS>ܘܐܢ ܡܬܪܓܫܢܐܝܬ ܐܟܡܐ ܕܐ݀ܡܪܝܼܢ ܐܚܪ̈ܢܐ ܐܠܐ ܡܫܝܢܐܝܬ ܐܬܓܠܝܼ ܗܪܟܐ ܕܝܢ ܡܬܪܓܫܢܐܝܬ<EOS>ܐܬܓܠܝܼ ܒܛܘܼܦܣܐ ܕܒܪܢܫܐ ܕܚܝܼܠܐܝܬ ܘܥܙܝܼܙܐܝܬ ܘܡܙܝܼܥ ܗܼܘܐ ܠܐܪܥܐ ܘܠܐܝ̈ܠܢܐ ܒܗܠ̈ܟܬܗ<EOS>ܐܝܟܐܢ ܕܢܘܕܘܢܼ ܒܣܟܠܘܼܬܗܘܿܢ ܘܐܬܛܫܝܼܘ ܡܼܢ ܩܕܡ ܡܪܝܐ ܗ̄ ܥܪܩܘ ܡܼܢ ܩܕܡ ܐܠܗܐ ܘܡܼܢ<EOS>ܐܝܼܠܢܐ ܗܿܘ ܕܐܟܼܠܘ ܡܢܗ ܘܐܬܛܫܝܼܘ ܒܕܘܼܟܝ̈ܬܐ ܕܥܒܝܼ̈ܛܢ ܒܦܪܕܝܣܐ ܚܕܐ<EOS> ܡܛܠ ܕܚܼܛܘ ܘܕܬܪܬܝܢ ܥܠ<EOS>ܕܐܬܦܪܣܝܼܘ ܘܒܗܼܬܘ ܘܥܠ ܕܕܚܠܼܘ ܡܼܢ ܐܠܗܐ ܘܩܪܼܐ ܐܠܗܐ ܘܐܡܼܪ ܐܝܟܐ ܐܢܬ ܐܕܡ ܗ̄ ܒܩܠܐ<EOS>ܡܬܪܓܫܢܐ ܩܪܝܗܝ ܘܠܘ ܟܕ ܠܐ ܝܿܕܥ ܐ݀ܡܪ ܐܝܟܐܢ ܐܢܬ ܐܕܡ ܐܠܐ ܕܐܝܟܐ ܐܢܬ ܗ̄ ܚܙܝܼ ܘܐܣܬܟܠ<EOS>ܒܐܝܿܕܐ ܠܐ ܢܡܘܣܝܘܼܬܐ ܣܝܼܡ ܐܢܬ ܐܝܟܐ ܐܢܬ ܗ̄ ܕܗܘܼ ܡܟܣܢܐ ܠܩܢܘܼܡܗ ܐܝܟܐ ܐܢܬ ܐܕܡ<EOS>ܒܦܘܼܬܚܐ ܕܥܝ̈ܢܐ ܐܘܿ ܒܣܡܝܘܼܬܐ ܒܐܠܗܘܼܬܐ ܐܢܬ ܐܘܿ ܒܒܗܼܬܬܐ ܡܛܠܡܢܐ ܠܐ ܡܬܼܚܙܐ ܐܢܬ<EOS>ܠܝܼ ܓܠܝܐܝܬ ܐܝܟ ܕܒܟܿܠܙܒܢ ܬܘܼܒ ܩܪܝܗܝ ܕܐܝܟܐ ܐܢܬ ܐܝܟܢܐ ܕܢܬܼܠ ܠܗ ܦܪܗܣܝܐ ܠܘܬ ܡܠܼܬܐ<EOS>ܘܬܝܿܒܘܼܬܐ ܘܐܝܟ ܓܒܪ ܕܐܒܝܼܕ ܒܪܗ ܡܢܗ ܘܢܿܦܩ ܒܒܥܬܗ ܗܿܟܢܐ ܐܡܼܪ ܠܗ ܕܐܝܟܐ ܐܢܬ ܐܟܡܿܢ<EOS>ܕܢܦܢܝܘܗܝ ܒܗܿܘ ܕܐܬܓܠܝܼ ܥܠܝܗܘܢܿ ܠܘ ܕܢܘܒܕ ܐܢܘܿܢ ܒܿܥܐ ܗܼܘܐ܇ ܐܠܐ ܕܢܬܘܐ ܐܢܘܿܢ<EOS>ܘܕܢܠܦܝܼܘܗܝ ܕܐܝܟ ܕܠܐܒܝܼܕܐ ܩܿܥܐ ܘܩܿܪܐ ܠܗ ܩܠܟ ܫܡܿܥܬ ܘܐܬܛܫܝܿܬ ܗ̄ ܚܕܐ ܡܛ݀ܠ ܕܕܚܼܠ<EOS>ܘܡܼܢ ܩܠ ܗܠ̈ܟܬܟ ܐܬܛܫܝܼ ܘܐܚܪܬܐ ܡܛܿܠ ܥܪܛܠܝܘܼܬܐ ܕܐܥܠ ܥܠܘܗܝ ܥܒܪ ܦܘܼܩܕܢܐ ܡܥܿܢܘܼ ܚܘܝܟ<EOS>ܕܥܪܛܠܝ ܐܢܬ ܗ̄ ܟܕ ܨܒܼܐ ܕܢܦܪܣܝܗܿ ܠܣܟܠܘܼܬܗ ܫܐܼܠܗ ܘܠܘ ܟܕ ܠܐ ܝܿܕܥ ܗܐ ܡܼܢ ܐܝܼܠܢܐ<EOS>ܕܦܩܿܕܬܟ ܕܠܐ ܬܐܟܘܿܠ ܡܢܗ ܐܟܠܼܬ ܗ̄ ܐܦ ܗܪܟܐ ܡܬܼܢܚܬܢܐܝܬ ܡܠܼܠ ܥܡܗ܇ ܕܟܒܪ ܡܼܢ ܐܝܼܠܢܐ<EOS>ܕܦܩܿܕܬܟ ܕܠܐ ܬܐܟܘܿܠ ܡܢܗ ܐܟܠܼܬ ܡܼܢ ܗܕܐ ܝܼܕܝܼܥܐ ܕܠܐܕܡ ܒܠܚܘܕ ܐܬܬܣܝܼܡ ܢܡܘܿܣܐ ܘܗܘܼ<EOS>ܐܡܼܪܗ ܠܚܘܐ ܐܚܪ̈ܢܐ ܐܡܿܪܝܼܢ ܕܐܦܢ ܠܘܬ ܐܕܡ ܡܠܼܠ ܐܠܗܐ ܐܠܐ ܒܦܪܨܘܦܐ ܕܐܕܡ ܐܦ ܠܘܬ ܚܘܐ<EOS>ܡܠܠ ܐܝܟ ܗ݀ܝ ܕܟܕ ܡܼܢܕܪܝܫ ܒܦܪܨܘܦ ܓܒܪܐ ܐܦ ܐܢܬܬܐ ܥܡܗ ܚܠܝܼܛܐ ܡܿܢܘܼ ܚܘܝܼ ܠܟ ܕܥܪܛܠܝ<EOS>ܐܢܬ ܗ̄ ܐܢ ܠܐ ܐܟܠܼܬ ܡܼܢ ܗܿܘ ܐܝܼܠܢܐ ܠܐ ܝܿܕܥܬ ܗܼܘܝܬ ܕܥܪܛܠܝ ܐܢܬ ܗ̄ ܐܢܬܬܐ ܕܝܗܼܒܬ<EOS>ܥܡܝ ܗܝܼ ܠܡ ܐܥܒܼܕܬ݀ ܒܝܼ ܕܐ݀ܥܒܪ ܦܘܼܩܕܢܟ ܘܡܦܩ ܒܪܘܚܐ ܣܦܝܼܩܐ ܠܘ ܡܕܒܪܢܝܼܬܐ ܥܒܕܬܗܿ ܠܟ<EOS>ܐܠܐ ܡܫܬܡܥܢܝܼܬܐ ܐܠܐ ܠܐ ܨܒܼܐ ܐܠܗܐ ܕܢܟܣܝܼܘܗܝ ܘܠܐܢܬܬܐ ܐܡܼܪ ܕܡܿܢܘ ܕܥܒܼܕܬ ܗ̄ ܢܝܼܚܐܝܬ<EOS>ܫܐܼܠܗܿ ܠܘ ܟܕ ܠܐ ܝܿܕܥ ܚܘܝܐ ܐܛܥܝܢܝ ܗ̄ ܐܢܬܬܐ ܒܚܘܝܐ ܬܠܬ ܠܟܿܠܗܝܢ ܘܠܘ ܣܛܢܐ ܕܟܡܝܼܢ<EOS>ܗܼܘܐ ܒܚܘܝܐ ܘܐܡܼܪ ܡܪܝܐ ܠܚܘܝܐ ܥܠ ܕܥܒܼܕܬ ܗܕܐ ܠܝܼܛ ܐܢܬ ܡܼܢ ܟܿܠܗܿ ܒܥܝܼܪܐ ܗ̄ ܡܛܠ<EOS>ܕܐܬܪܐ ܠܬܝܿܒܘܼܬܐ ܠܝܬ ܗܼܘܐ ܠܘܬ ܚܘܝܐ ܐܘܿܟܝܼܬ ܐܟܿܠܩܪܨܐ ܐܟܡܐ ܕܠܘܬ ܕܡ܇ ܥܠܗ݀ܝ ܠܐ<EOS>ܫܐܠܼܗ ܐܠܐ ܠܛܗ ܟܕ ܒܝܕ ܠܘܛܬܐ ܕܩܒܼܠ ܚܘܝܐ ܡܬܪܓܫܢܐ ܐܬܚܝܒ ܡܬܼܝܕܥܢܐ ܥܠ ܟܪܣܟ ܬܗܠܼܟ ܗ̄<EOS>ܬܘܒܕ ܐܢܝܢ ܠܪ̈ܓܠܝܟ ܕܪ̈ܗܼܛܝ ܠܘܬ ܒܝܼܫܬܐ ܘܬܪܫܘܿܦ ܥܠ ܟܪܣܟ ܡܛ݀ܠ ܕܐܛܥܝܼܬ ܠܟܪܣܐ<EOS>ܒܡܐܟܘܿܠܬܐ ܥܠ ܣܛܢܐ ܡܬܦܼܫܩܐ ܗܿܟܢ ܥܠ ܟܪܣܟ ܠܡ ܬܗܠܟ ܡܛ݀ܠ ܕܐܘܒܼܕܬ ܠܦܘܼܠܚܢܟ ܪܘܚܢܝܐ<EOS>ܕܒܫܡܝܐ ܘܫܘܬܦܘܼܬܟ ܕܥܡ ܡ̈ܠܐܟܐ ܘܐܛܥܝܼܬ ܠܕܒܝܬ ܐܕܡ ܠܘ ܒܡܫܝܐ ܬܗܠܟ ܐܝܟ ܕܡܼܢ ܩܕܝܼܡ<EOS>ܐܠܐ ܥܠ ܐܪܥܐ ܬܗܼܠܟ<EOS>ܘܬܪܫܘܿܦ ܒܦܘܼܠܚܢܐ ܕܒܝܼܫ̈ܬܐ ܘܥܦܪܐ ܬܐܟܘܿܠ ܗ̄ ܡܛܠ ܕܥܒܼܕܬ ܐܢܘܿܢ ܥܦܪܐ ܠܕܒܝܬ ܐܕܡ ܘܐܦܢ<EOS>ܠܟܿܠ ܚܘܝܐ ܒܣܪܐ ܘܪ̈ܚܫܐ ܐܠܐ ܒܠܥܕ ܥܦܪܐ ܠܐ ܚܿܝܐ ܐܟܙܢܐ ܕܒܢܝ̈ܢܫܐ ܐܬܦܩܼܕܘ ܕܒܕܘܼܥܬܐ<EOS>ܢܐܟܠܘܢܼ ܠܚܡܐ ܘܗܐ ܐ݀ܟܠܝܼܢ ܒܣܪܐ ܘܐܒܒ̈ܢܐ ܥܠ ܐܟܿܠܩܪܨܐ ܗ̄ ܡܼܢ ܩܕܝܼܡ ܡܬܼܒܣܡ ܗܼܘܝܬ<EOS>ܒܬܐܘܪ̈ܝܐܣ ܐܠܗܝ̈ܬܐ ܘܒ݀ܬܪܟܢ ܕܢܦܠܼܬ ܬܬܪܥܐ ܡܚܫܒ̈ܬܐ ܐܪ̈ܥܢܝܬܐ ܘܥܦܪ̈ܢܝܬܐ ܠܡܫܡܠܝܘܼ<EOS>ܒܝܼܫܬܟ ܘܒܥܠܕܒܒܘܼܬܐ ܐܣ݀ܝܼܡ ܒܝܢܟ ܠܐܢܬܬܐ ܗ̄ ܡܛ݀ܠ ܕܨܒܼܝܬ ܐܘ̃ ܚܘܝܐ ܕܬܥܒܼܕ ܒܥܠܕܒܒܘܼܬܐ<EOS>ܒܝܬ ܠܗܿ ܠܐܠܗܐ ܗ݀ܝ ܒܥܠܕܒܒܘܼܬܐ ܐ݀ܣܝܼܡ ܒܝܢܝܟ ܘܠܗܿ ܘܢܥܪܩܘܢܼ ܡܢܟ ܐܝܟ ܕܡܼܢ ܒܥܠܕܒܒܐ<EOS>ܘܡܟܝܿܢܐ ܗܿܟܘܬ ܩܪܒܐ ܐܡܝܼܢܐ ܣܼܡ ܐܠܗܐ ܒܝܬ ܠܢ ܘܠܐܟܿܠܩܪܨܐ܇ ܚܠܦܪܚܡܘܼܬܐ ܒܝܼܫܬܐ ܕܚܘܝܼ<EOS>ܠܐܕܡ ܗܘܼ ܢܕܘܼܫ ܪܝܫܟ ܗ̄ ܠܫܘܼܠܛܢܟ ܘܪܝܫܢܘܼܬܟ ܠܗܕܐ ܓܝܪ ܡܫܝܼܚܐ ܕܫܼܗܿ ܟܕ ܐܬܒܼܪܢܫ<EOS>ܬܘܼܒ ܡܛ݀ܠ ܕܓܣܼܐ ܘܡܠܼܠ ܥܘܠܐ ܪܝܫܟ ܡܛ݀ܠ ܕܐܚܬܼܬ ܐܢܘܿܢ ܡܼܢ ܪܝܫܢܘܼܬܗܘܢܿ ܢܕܘܼܫܘܢ ܠܪܝܫܟ<EOS>ܘܢܩܛܠܘܼܢܟ ܘܐܡܬܝ ܕܪܝܫܗ ܕܚܘܝܐ ܡܬܼܪܨܨ ܟ݀ܠܗܧ ܚܝܘܼܬܗ ܐ݀ܒܕܐ ܘܐܢܬ ܬܡܚܝܘܗܝ ܒܥܩܒܗ ܗ̄<EOS>ܕܪܗܼܛܬ݀ ܥܩܒܗ ܠܘܬ ܐܝܠܢܐ ܒܗܿ ܬܡܚܝܘܗܝ ܘܗܘܼ ܢܕܘܼܫ ܪܝܫܟ ܗ̄ ܒܢܝܢ̈ܫܐ ܒܝܕ ܕܘܼܒܪ̈ܝܗܘܢܿ<EOS>ܛܒ̈ܐ ܕܝܫܝܼܢ ܘܡܒܛܠܝܼܢ ܠܨܢܥ̈ܬܟ ܘܐܢܬ ܬܡܚܝܘܗܝ ܒܥܩܒܗ ܗ̄ ܐܢܬ ܬܛܪ ܠܗ ܥܩܒܐ ܕܐܝܟܢ<EOS>ܬܦܠܝܼܘܗܝ ܒܚܛܝܼܬܐ ܐܠܐ ܠܐ ܡܿܨܐܼ ܐܢܬ ܒܗ ܐܠܐ ܟܕ ܫܿܠܡ ܠܟ ܬܘܼܒ ܕܫܐ ܕܐܟܿܠܩܪܨܐ<EOS>ܐܝܼܬ̄ܘ ܦܘܼܠܚܢܐ ܕܡܝܬܪܘܼܬܐ ܬܘܼܒ ܥܩܒܐ ܠܢ ܠܬܠ̈ܡܝܼܕܐ ܕܡܫܝܼܚܐ ܩܿܪܐ ܕܪܗܐ ܠܗܘܢܿ ܒܝܼܫܐ<EOS>ܕܢܡܼܚܐ ܠܢ ܒܓܐܪ̈ܘܗܝ ܡܡܝܼܬ̈ܢܐ ܘܠܐܢܬܬܐ ܐܡܼܪ ܡܣܓܝܘܼ ܐ݀ܣܓܐ ܟܐܒܝ̈ܟܝ ܗ̄ ܒܛܢܟܝ ܓܝܪ<EOS>ܒܟܐܒ̈ܐ ܒ݀ܛܢܐ ܐܢܬܝ ܠܗܘܢܿ ܘܝܠ̈ܕܝܟܝ ܒܥܩ̈ܬܐ ܝ݀ܠܕܐ ܐܢܬܝ ܠܗܘܢܿ ܡܼܢ ܥܠܬ ܚܫܐ ܕܟܐܒ̈ܐ<EOS>ܚܫ̈ܟܢ ܥܝ̈ܢܝܗܿ ܒܗ݀ܘ ܥܕܢܐ ܘܥܠ ܒܥܠܟܝ ܬܬܦܢܝܼܢ ܗ̄ ܡܛܠ ܕܨܒܼܝܬ ܕܒܥܠܟܝ ܢܫܬܼܥܒܕ ܠܟܝ<EOS>ܥܠܗ݀ܝ ܕܢܡܠܐ ܠܟܝ ܣܘܼܢܩܢܟܝ ܘܗܼܘ ܢܫܼܬܠܛ ܒܟܝ ܗ̄ ܡܛܠ ܕܒܥܼܝܬܝ ܕܬܫܬܼܠܛܝ ܥܠ ܒܥܠܟܝ܇<EOS>ܘܥܠܗ݀ܝ ܐܟܠܼܬܝ ܩܕܡܐܝܬ ܗܘܼ ܢܗܘܼܐ ܪܝܫܐ ܥܠܝܟܝ ܠܐܕܡ ܐܡܼܪ ܥܠ ܕܫܡܼܥܬ ܒܩܠܐ ܕܐܢܬܬܟ ܗ̄<EOS>ܘܠܘ ܠܩܠܐ ܕܝܼܠܝ ܠܝܼܛܐ ܐܪܥܐ ܡܛܠܬܟ ܠܗ ܠܐ ܠܛ ܠܐܝܼܩܪܐ ܕܨܠܡܗ ܘܡܛ݀ܠ ܕܥܬܝܼܕܝܢ ܗܼܘܘ<EOS>ܕܢܬܝܠܕܘܼܢ ܡܢܗ ܩܕܝܼܫ̈ܐ ܕܠܐ ܢܬܬܠܝܼܛܘܢܼ ܥܡܗ ܠܛ ܠܐܪܥ ܝܿܠܕܬܗ ܡܛܠܬܗ ܒܟܐܒ̈ܐ ܬܐܟܠܝܗܿ<EOS>ܗ̄ ܡܛ݀ܠ ܕܐܣܒܼܪܬ ܕܐܝܟ ܐܠܗܐ ܫܿܪܐ ܐܢܬ ܥܠ ܐܪܥܐ܇ ܒܢܝܿܚܬܐ ܒܦܘܼܠܚܢܐ ܘܥܡܠܐ ܬܐܟܘܿܠ<EOS>ܠܥ̈ܠܠܬܐ ܕܡܢܗܿ ܟܘܼܒ̈ܐ ܘܕܪܕܪ̈ܐ ܬܘܥܐ ܠܟ ܠܟ ܗ̄ ܒܿܬܪ ܠܘܛܬܐ ܝܼܥܝܘ ܟܘܼܒ̈ܐ ܬܘܼܒ ܟܘܼܒ̈ܐ<EOS>ܘܕܪܕܪ̈ܐ ܩܿܪܐ ܠܥܡ̈ܠܐ ܩܫ̈ܝܐ ܕܡܬܦܠܚܝܼܢ ܒܗܿ ܘܙܒܢ̈ܝܼܢ ܣܓܝ̈ܐܢ ܚܠܦ ܙܪܥܐ ܟܘܼܒ̈ܐ ܡܘܥܝܐ<EOS>ܠܟ ܘܕܪܕܪ̈ܐ ܟܘܼܒ̈ܐ ܐܢܘܿܢ<EOS>ܗܿܢܘܢ ܕܒܪܝܫܟ ܟܢܐ ܐܢܘܿܢ ܘܗܿܘܝܢ ܘܬܐܟܘܿܠ ܥܣܒܐ ܗ̄ ܚܠܦ ܦܐܪ̈ܝ ܐܝܼܠ̈ܢܐ ܕܥܕܢ ܬܘܼܒ<EOS>ܕܠܚܘܕ ܕܡܼܢ ܦܐܪ̈ܐ ܕܐܪܥܐ ܬܬܬܪܣܐ ܘܐܬܟܠܝܼ ܡܼܢ ܦܐܪ̈ܐ ܕܐܝܼ̈ܠܢܐ ܥܠ ܕܒܥܠܬ ܐܝܼܠܢܐ ܚܼܛܐ<EOS>ܩܕܡ ܥܒܪ ܦܘܼܩܕܢܐ ܟܿܠܝܢܼ ܗܼܘܘ ܡܼܢ ܒܣܪܐ ܘܬܘܼܩܢܐ ܕܠܚܡܐ ܘܕܚܡܒܪܐ ܘܕܡܫܚܐ ܐ݀ܡܪ ܚܕ ܡܼܢ<EOS>ܡܦܫ̈ܩܢܐ ܘܒܕܘܼܥܬܐ ܕܐܦ̈ܝܟ ܗ̄ ܒܥܡܠܐ ܥܣܩܐ ܐܟܿܠ ܠܚܡܐ ܐܢܫ ܘܐܦܢ ܡܠܟܐ ܐܝܼܬ̄ܘ ܐܝܟ ܗ݀ܝ<EOS>ܕܡܠܟܐ ܠܚܩܠܐ ܡܦܠܚ ܥܕܡܐ ܕܬܗܦܘܿܟ ܠܐܪܥܐ ܒܿܬܪ ܓܝܪ ܚܝ̈ܐ ܥܣܩ̈ܐ ܠܚܪܬܐ ܡܿܐܬ ܐܢܬ ܡܛ݀ܠ<EOS>ܕܥܦܪܐ ܐܢܬ ܗ̄ ܗܪܟܐ ܝܼܕܥ ܐܕܡ ܕܡܼܢ ܥܦܪܐ ܓܒܝܼܠ ܘܐܠܘܼ ܢܿܛܪ ܗܼܘܐ ܦܘܼܩܕܢܐ ܠܐ ܗܿܦܟ<EOS>ܗܼܘܐ ܠܥܦܪܐ ܐܘܿ ܡܿܐܬ ܗܼܘܐ ܘܩܼܪܐ ܐܕܡ ܫܡܐ ܕܐܢܬܬܗ ܚܘܐ ܗ̄ ܐܘܿ ܟܕ ܐܬܬܩܼܢܬ݀ ܩܼܪܗܿ<EOS>ܒܢܒܝܘܼܬܐ ܚܘܐ ܐܘܿ ܗܪܟܐ ܒ݀ܬܪ ܕܝܼܠܦ ܡܼܢ ܐܠܗܐ ܕܒܟܐܒ̈ܐ ܝܿܠܕܐ ܒܢ̈ܝܐ܇ ܐܘܿ ܒܿܬܪ ܕܢܦܼܩ<EOS>ܡܼܢ ܦܪܕܝܣܐ ܩܼܪܗܿ ܚܘܐ ܡܛܠ ܕܗܝܼ ܗܘܼܬ݀ ܐܡܐ ܕܟ݀ܠ ܕܚܝ<EOS> ܗ̄ ܕܒܢܝ̈ܢܫܐ ܡܛ݀ܠ ܕܓܒܪܐ ܙܪܥܐ<EOS>ܒܠܚܘܕ ܪܡܿܐ ܒܐܢܬܬܐ ܘܡܚܕܐ ܡܬܓܼܒܠ ܒܡܥܪܒܗܿ ܘܝܿܠܕܐ ܠܗ ܟܕ ܚܝ ܘܒܬܪܝܢ ܫܡ̈ܗܐ ܐܬܩܼܪܝܬ݀<EOS>ܓܘܢܝܐ ܗܘ ܘܚܘܐ ܕܩܢܘܼܡܐ ܕܝܼܠܢܝܐ ܘܥܒܼܕ ܠܗܘܢܿ ܟܘܬܝ̈ܢܝܬܐ ܕܡܫܟܐ܇ ܘܐܠܒܫ ܐܢܘܿܢ ܗ̄ ܘܟܕ<EOS>ܐܫܬܘܚܪ ܐܠܗܐ ܒܡܡܠܠܐ ܕܥܡܗܘܢܿ ܝܼܒܫܘ ܛܪ̈ܦܐ ܘܢܬܼܪܘ ܘܒܗܼܬܘ܇ ܘܓܠܘ ܪ̈ܚܡܘܗܝ ܘܐܠܒܫ ܐܢܘܿܢ<EOS>ܟܘܬܝܼܢ̈ܝܬܐ ܬܘܠܘܓܘܿܣ ܐܡܿܪ ܕܩܠ̈ܦܐ ܕܐܝܼܠ̈ܢܐ ܟܕ ܡܬܚܒܛܝܼܢ ܘܡܬܛܒܚܝܼܢ ܘܡܬܦܠܚܝܼܢ ܗܿܘܝܢ<EOS>ܐܝܟ ܩܠ̈ܦܐ ܪ̈ܟܝܼܟܐ ܒܬܪ̈ܝܗܘܢ ܓܒ̈ܘܗܝ ܐܝܟ ܗܿܢܐ ܟܪܛܝܣܐ ܕܡܼܢ ܗܢܕܪܘ ܡܬܼܬܝܬܐ ܘܒܡܐܡܪܐ<EOS>ܕܝܠܕܐ ܐܡܼܪ ܕܒܣܪܐ ܗܿܢܐ ܥܒܝܐ ܐܝܼܬ̄ܘ ܟܘܬܝܼܢ̈ܝܬܐ ܓܪܝܓܘܪܝܘܿܣ ܕܢܘܣܐ ܐ݀ܡܪ ܕܟܘܬܝܢܝܬܐ<EOS>ܐܝܬܝܼ ܠܗܘܿܢ ܙܘܘܓܐ ܒܛܢܐ ܝܠܕܐ ܣܝܒܪܬܐ ܟܘܼܪܗܢܐ ܡܘܬܐ ܟܕ ܚܓܝܪ ܫܠܚܼܘ ܫܘܼܒܚܐ<EOS>ܠܒܼܫܘ ܗܿܠܝܢ ܐܬܢܐܣܝܘܿܣ ܘܐܦܪܝܡ ܐܡܿܪܝܼܢ ܕܡܫ̈ܟܐ ܕܚܝ̈ܘܬܐ ܗܼܘ̈ܝ ܝܥܩܘܿܒ ܕܣܪܘܓ ܐ݀ܡܪ<EOS>ܕܠܒܘܼܫܐ ܥܒܒܝܐ ܐܝܼܬܘܗܝ ܕܕܡܿܠ ܠܟܘܼܬܝܼܢ̈ܝܬܐ ܡܘܫܐ ܒܪ ܟܐܦܐ ܐܡܿܪ ܕܡܫ̈ܟܐ ܕܚܝ̈ܘܬܐ<EOS>ܗܼܘ̈ܝ܇ ܒܪܡܼܙܗ ܐܬܢܼܣܒ ܡܼܢ ܚܝ̈ܘܬܐ܇ ܡܛ݀ܠ ܕܣܘܿܓܐܐ ܕܚܝ̈ܘܬܐ ܒܪܐ ܘܠܘ ܬܪܝܢ ܬܪܝܢ ܘܡܪܝ<EOS>ܐܦܪܝܡ ܐܡܿܪ ܕܩܕܡܝܗܘܢܿ ܐܬܢܣܼܟܘ ܚܝ̈ܘܬܐ ܘܒܣܪܗܘܢܿ ܐܬܬܪܣܝܼܘ ܘܡܫ̈ܟܐ ܠܒܼܫܘ ܗܼܘܐ ܐܕܡ<EOS>ܐܝܟ ܚܕ ܡܢܢ ܗ̄ ܟܕ ܡܿܗܠ ܒܐܕܡ ܕܩܒܼܠ ܡ̈ܠܐ ܕܣܛܢܐ ܐܡܪܗܿ ܠܗܕܐ ܐܝܟ ܗ݀ܝ ܕܡܪܝܐ ܢܡܝܩ<EOS>ܒܗܘܢܿ ܗ݀ܝ ܕܐܝܟ ܚܕ ܡܢܢܢ ܐܡܼܪܗܿ ܣܓܝܐܢܐܝܬ ܟܕ ܪܡܿܙ ܥܠ ܬܠܬܐ ܩܢܘ̈ܡܐ ܗܘܼܐ ܐܕܡ ܐܝܟ ܚܕ<EOS>ܡܢܢ ܥܠ ܕܡܪܕ ܥܠ ܡܪܗ܇ ܕܗܐ ܡܟܝܠ ܗܼܘܝܬ ܐܟܘܬܝ<EOS> ܐܝܟ ܗ݀ܝ ܕܥܠܗ݀ܝ ܕܐܬܼܝܬ ܚܒܪܝ ܠܡܼܕܥ<EOS>ܛܒܿܬܐ ܘܒܝܼܫܬܐ ܗ̄ ܒܫܘܼܪܝܐ ܒܚܘܼܫܒܐ ܝܿܕܥ ܗܼܘܐ ܠܛ݀ܒܬܐ ܘܒܝܼܫܬܐ ܘܒܿܬܪ ܕܐܟܼܠ ܡܼܢ<EOS>ܐܝܼܠܢܐ ܒܣܘܼܥܪܢܐ ܝܕܥܗܿ<EOS>ܠܛܒܿܬܐ ܘܒܝܼܫܬܐ ܒܗ݀ܝ ܕܗܼ،ܐ ܐܝܟ ܚܕ ܡܢܢ ܡܩܛܪܓ ܗܼܘܐ ܠܨܒܝܿܢܗ ܕܐܕܡ ܕܨܒܼܐ ܕܢܗܼܘ ܡܕܡ<EOS>ܕܠܐ ܨܡܝܐ ܠܐܢܫ ܕܢܗܘܐ ܐܠܗܐ ܕܠܡܐ ܢܘܫܛ ܐܝܼܕܗ ܘܢܣܼܒ ܗ̄ ܕܐܝܟ ܕܐܡܼܪܚ ܘܢܣܼܒ ܡܼܢ ܐܝܼܠܢܐ<EOS>ܕܝܼܕܥܬܐ ܒܿܬܪ ܦܘܼܩܕܢܐ ܗܿܟܢܐ ܡ̱ܿܪܚ ܥܠ ܐܝܼܠܢܐ ܕܚ̈ܝܐ ܐܘܪܥܐ ܐ݀ܡܪ ܕܐܝܼܠܢܐ ܕܚ̈ܝܐ<EOS>ܠܦܪܕܝܣܐ ܘܕܘܼܒܪܐ ܡܬܝܕܥܢܐ ܩܧܪܐ ܘܟܕ ܥܒܼܪ ܦܘܼܩܕܢܐ ܐܦܩܼܗ ܡܢܗ ܐܟܡܿܢ ܕܠܐ ܢܬܢܼܛܪ<EOS>ܒܦܪܕܝܣܐ ܒܠܐ ܡܝܘܿܬܘܼܬܐ ܝܿܕܥ ܗܼܘܐ ܓܝܪ ܐܠܗܐ ܕܐܢ ܡܫܼܬܒܩ<EOS> ܣܿܥܐ ܐܦ ܥܠ ܐܝܼܠܢܐ ܕܚ̈ܝܐ<EOS>ܘܫܕܪܗ ܡܼܢ ܦܪܕܝܣܐ ܕܥܕܢ ܗ̄ ܛܪܕܗ ܡܼܢ ܢܝܿܚܐ ܠܦܘܼܠܚܢܐ ܕܐܪܥܐ ܕܢܓܝܼܪ ܘܩܿܫܐܼ ܥܡܠܗ<EOS>ܘܐܦܩܼܗ ܡܼܢ ܦܪܕܝܣܐ ܗ̄ ܡܼܢ ܒܘܼܣܡܐ ܕܒܦܪܕܝܣܐ ܟܠܝܗܝ ܕܠܐ ܢܐܟܘܿܠ ܡܼܢ ܐܝܼܠܢܐ ܕܚ̈ܝܐ<EOS>ܐܝܟܢܐ ܕܠܐ ܢܟܬܪ ܡܼܢ ܚܝ̈ܐ ܕܡܿܠܝܢܼ ܥܩ̈ܬܐ ܠܐ ܡܝܘܿܬܐܝܬ ܐܦܩܼܗ ܡܼܢ ܦܪܕܝܣܐ ܡܛ݀ܠ ܕܠܐ<EOS>ܙܕܩ ܕܢܟܬܪ ܒܐܬܪܐ ܩܕܝܼܫܐ ܥܠ ܕܚܼܛܐ ܐܦܩܼܗ ܬܘܼܒ ܐܝܟܢܐ ܕܢܕܥ ܣܟܠܘܼܬܗ ܘܢܩܪܒ ܬܝܿܒܘܼܬܐ<EOS>ܡܿܕܝܢ ܒܪ̈ܚܡܐ ܐܦܩܼܗ ܠܘ ܒܚܡܼܬܐ ܡܼܢ ܦܪܕܝܣܐ ܘܐܦ ܥܡܠܐ ܘܛܘܼܪܦܐ ܡܿܘܬܪ ܠܒܢܝ̈ܢܫܐ ܝܬܝܼܪ<EOS>ܡܼܢ ܢܝܿܚܐ ܘܐܟܪܟ ܡܪܝܐ ܡܼܢ ܡܕܢ̈ܚܝ ܦܪܕܝܣܐ ܕܥܕܢ ܟܪܘܒܐ ܘܫܢܢܐ ܗ̄ ܡܼܢ ܓܒܐ ܡܕܢܚܝܐ<EOS>ܕܦܪܕܝܣܐ ܥܠ ܐܕܡ ܘܬܡܢ ܐܝܬܝܗܿ ܐܘܪܚܐ ܘܥܠܗܕܐ ܬܡܢ ܣܼܡ ܢܛܘܪܬܐ ܣܼܡ ܢܛܘܪܐ ܠܥܕܢܐ ܐܝܟܢܐ<EOS>ܕܢܬܼܬܘܐ ܐܕܡ ܘܢܪܓܫ ܒܟܠܘܼܬܗ ܚܪܒܐ ܕܡܬܗܼܦܟܐ ܕܡܬܬܙܝܼܥܐ ܗܼܘܬ݀ ܠܟܐ ܘܠܗܠ ܟܕ ܡܬܬܼܒܪܩܐ<EOS>ܟܪܘܒܐ ܠܡ ܚܕ ܡܼܢ ܡ̈ܠܐܟܐ ܐܝܼܬ̄ܘ ܗܼܘܐ ܘܫܢܢܐ ܘܚܪܒܐ ܕܡܘܼܬܐ ܕܪܘܡܚܐ ܘܝܼܕܝܼܥܐ ܗܕܐ<EOS>ܡܼܢ ܗܝ ܕܒܪܘܡܚܐ ܐܬܕܒܩܪ ܡܪܝܐ ܒܕܦܢܗ ܘܐܥܒܪ ܠܪܘܡܚܐ ܡܼܢ ܟܪܘܒܐ ܢܛܘܪܐ ܐܚܪ̈ܢܐ ܐ݀ܡܪܝܼܢ<EOS>ܕܫܢܢܐ ܕܚܪܒܐ ܩܿܪܐ ܠܚܙܬܐ ܘܕܡܘܼܬܐ ܕܣܝܦܐ ܕܡܒܪܩ ܘܡܢܒܪܫ ܒܕܡܘܼܬܐ ܢܘܼܪܐ ܘܟܪܘܒܐ ܗܿܟܘܬ<EOS>ܕܟܪܝܼܟ ܡܬܦܼܫܩ ܚܙܬܐ ܡܕܡ ܚܝܠܬܢܝܼܬܐ ܐܝܬܝܗܿ ܟܪܘܒܐ ܩܿܪܐ ܠܚܙܬܐ ܗ݀ܝ܇ ܡܛܠ ܚܝܠܬܢܘܼܬܗܿ<EOS>ܐܝܟ ܗ݀ܝ ܕܝܿܬܒ ܥܠ ܟܪ̈ܘܒܐ ܐܬܓܠܝ ܡܫܘܕܥܐ ܕܚܝܠܬܢܐܝܬ ܘܓܢܒܪܐܝܼܬ ܡܿܡܠܟ ܘܗܿܠܝܢ ܒܚܕ ܝܘܡܐ<EOS>ܗܘ̈ܝ ܐܘܿ ܠܐ ܘܐܢܫܝܼ̈ܢ ܐ݀ܡܪܝܼܢ ܕܒܚܕ ܝܘܡܐ ܗܘ̈ܝ ܐܢܫܝܼ̈ܢ ܐܝܬ ܕܐ݀ܡܪܝܼܢ ܕܬܠܬܝܢ<EOS>ܫܢܝܼ̈ܢ ܟܬܪ ܒܦܪܕܝܣܐ ܐܕܡ܇ ܐܟܘܢܐ ܕܡܫܝܼܚܐ ܬܠܬܝܢ ܫܢ̈ܝܼܢ ܟܬܪ ܒܥܠܡܐ ܐܚܪ̈ܢܐ ܐ݀ܡܪܝܼܢ<EOS>ܕܐܪܒܥܝܼܢ ܘܡܛܠܗܕܐ ܐܪܒܥܝܼܢ ܝܘܡ̈ܝܼܢ ܨܡܼ ܡܪܢ ܒܿܬܪ ܡܦܩܬܐ ܕܐܕܡ ܕܡܼܢ ܦܪܕܝܣܐ ܡܫܪܐ ܡܘܫܐ<EOS>ܕܢܫܬܥܐ ܥܠ ܩܐܝܢ ܘܗܿܟܝܠ ܘܚܟܼܡ ܐܕܡ ܠܚܘܐ ܐܢܬܬܗ ܘܒܼܛܢܬ݀ ܘܝܠܼܕܬ݀ ܠܩܐܝܢ܇ ܘܐܡܼܪ ܩܢܝܿܬ<EOS>ܓܒܪܐ ܠܡܪܝܐ ܝܘܢܝܐ ܩܢܝܿܬ ܒܪܢܫܐ ܒܝܕ ܐܠܗܐ ܗ̄ ܗܘܼܐ ܒܪܢܫܐ ܡܢܝ ܐܟܘܬܝ ܟܕ ܠܐܠܗܐ ܡܩܦܐ<EOS>ܠܥܼܠܬܐ ܕܝܼܠܝܼܕܘܼܬܐ ܘܗ݀ܝ ܕܣܘܼܪܝܝܐ ܡܬܦܫܩܐ ܕܠܡܪܝܐ ܡܬܼܝܗܒܐ܇ ܥܒܝܼܕܘܼܬܗܿ ܩܐܝܢ ܩܢܝܿܢܐ<EOS>ܡܬܼܦܫܩ ܘܒܿܬܪܟܢ ܝܠܼܕܬ݀ ܠܗܒܝܠ ܗ̄ ܝܼܗܝܼܒ ܠܐܠܗܐ ܠܐ ܐܬܥܼܗܕ ܟܬܒܐ ܠܐܚ̈ܘܬܐ ܕܐܬܝܼ̈ܠܕܝ ܥܡ ܐܚ̈ܐ<EOS>ܕܝܼܠܗܝܢ ܕܩܐܝܢ ܘܗ݀ܒܝܠ ܐܝܬܝܼ ܠܥܘܼܗܕܢܐ ܥܠ ܕܐܘܡܢܬܗܘܢܿ ܨܒܼܐ ܕܢܘܕܥ ܐܦ ܓܝܪ ܒܢ̈ܝܐ<EOS>ܘܒܢ̈ܬܐ ܗܘܼܘ ܠܐܕܡ ܣܛܪ ܡܼܢ ܗܿܠܝܢ ܘܫܬ ܘܠܐ ܟܬܼܒ ܐܢܘܿܢ ܡܘܫܐ ܘܝܼܕܝܼܥܐ ܡܼܢ ܕܟܬܼܒ<EOS>ܒܿܬܪܟܢ ܘܐܘܠܕܘ ܠܡ ܒܢܝ̈ܐ ܘܒܢ̈ܬܐ ܚܕ ܠܡ ܦܿܠܚ ܒܐܪܥܐ ܗ̄ ܩܿܐܝܢ ܙܿܪܥ ܚܛ̈ܐ ܘܓܘܡ̈ܐ ܘܫܪܟܐ<EOS>ܗܿܒܝܠ ܕܝܢ ܥܢ̈ܐ ܪܥܐ ܗܼܘܐ ܘܥܿܡܪܝܼܢ ܗܼܘܘ ܒܫܦ̈ܘܠܝ ܛܘܼܪܐ ܝܥܩܘܿܒ ܐܘܪܗܝܐ ܦܩܼܕ ܠܡ<EOS>ܐܠܗܐ ܕܚܬܐ ܕܩܐܝܢ ܢܣܒܝܗܿ ܗܒܝܠ ܘܚܬܐ ܕܗܒܝܠ ܢܣܒܝܗܿ ܩܐܝܢ ܘܡܛܠ ܕܫܦܝܼܪܐ ܗܼܘܬ݀ ܚܬܐ<EOS>ܕܩܐܝܢ ܡܿܠܟ ܠܗ ܣܛܢܐ ܕܠܗܿ ܢܣܼܒ ܠܗ ܐܢܬܬܐ ܘܡܼܢ ܗܪܟܐ ܒܠܼܥ ܒܚܫܡܐ ܠܘܼܩܒܠ ܐܚܘܼܗܝ ܘܟܕ<EOS>ܠܐ ܐܨܛܒܝܼ ܩܐܝܢ ܐܬܼܘ ܠܘܬ ܗ݀ܝ ܕܢܩܪܒܘܢ ܩܘܼܪ̈ܒܢܐ ܘܬܠܬܐ ܝܪ̈ܚܐ ܩܘܝܼ ܗܿܒܝܠ ܠܩܐܝܢ<EOS>ܡܛ݀ܠ ܕܗܿܟܢ ܩܕܡܐ ܥܢ̈ܐ ܠܥܠܬܐ ܕܘܼܟܬܐ ܓܝܪ ܦܪܝܼܫܬܐ ܐܝܼܬ ܗܼܘܐ ܠܗܘܢܿ ܕܒܗܿ ܡܩܪܒܝܼܢ ܗܼܘܘ<EOS>ܩܘܼܪ̈ܒܢܐ ܗܼܢܘܿܢ ܘܐܒܘܼܗܘܿܢ ܟܕ ܡܼܢ ܐܠܗܐ ܐܬܼܚܟܡܘ ܕܗܿܟܢܐ ܢܫܦܪܘܢܼ ܠܗ ܘܐܝܟ ܒܪܢܫܐ<EOS>ܡܬܼܓܠܐ ܗܼܘܐ ܥܠܝܗܘܿܢ ܐܠܗܐ ܘܦܿܟܪܝܼܢ ܗܼܘܘ ܠܕܒܚܐ ܘܢܘܼܪܐ ܢ݀ܚܬܐ ܗܼܘܬ݀ ܡܼܢ ܫܡܝܐ<EOS>ܙܐܟܠܐ ܗܼܘܬ݀ ܠܗ ܐܚܪ̈ܢܐ ܐ݀ܡܪܝܼܢ܇ ܕܐܕܡ ܡܚܦܛ ܗܼܘܐ ܠܗܘܢܿ ܥܠ ܩܘܼܪ̈ܒܢܐ܇ ܕܟܒܪ ܢܫܦܪܘܢܼ<EOS>ܠܐܗܐ ܘܢܚܛܘܿܦ ܐܢܘܿܢ ܠܦܪܕܝܣܐ ܩܪܒ ܓܝܪ ܗܿܒܝܠ ܡܼܢ ܫܡ̈ܝܼܢܐ ܕܥ̈ܢܗ ܘܩܐܝܢ ܡܼܢ ܙܪܥ<EOS>ܝܒܝܼܫܐ ܘܣܦܪ̈ܐ ܕܚܩܠܗ ܟܕ ܓܝܪ ܚܼܣ ܥܠ ܟܦ̈ܐ ܫܡ̈ܝܼܢܬܐ ܥܠܗ݀ܝ ܐܣܬܠܝܼ ܩܘܼܪܒܢܗ ܘܠܐ ܝܼܩܕ<EOS>ܐܚܪ̈ܢܐ ܐ݀ܡܪܝܼܢ ܕܐܝܼܕܐ ܘܕܡܘܼܬܐ ܕܒܪܢܫܐ ܡܬܼܚܙܝܐ ܗܼܘܬ݀ ܠܐܦ̈ܝ ܩܘܼܪܒܢܐ ܗܿܘ ܕܡܬܩܼܒܠ<EOS>ܗܼܘܐ ܐܠܐ ܡܼܢ ܐܕܡ ܘܥܕܡܐ ܠܡܣܩܬܐ ܕܒܒܠ ܢܘܼܪܐ ܡܛܩܠܐ ܗܼܘܬ݀ ܠܕܒܚ̈ܐ ܐܝܟ ܕܒܝܘ̈ܡܝ ܢܘܚ<EOS>ܘܐܒܪܗܡ ܘܐܠܝܐ ܟܕ ܐܬܬܥܝܼܩ ܩܐܝܢ ܐܬܓܠܝܼ ܥܠܘܗܝ ܐܠܗܐ ܘܐܪܬܝܗ ܕܠܐ ܢܩܛܘܿܠ ܠܐܚܘܼܗܝ<EOS>ܐܟܡܿܢ ܕܠܐ ܢܐܡܪ ܕܠܐ ܣܦܼܩܬ݀ ܠܗ ܕܠܐ ܩܘܼܪܒܢܝ ܩܒܠ ܐܠܐ ܟܕ ܐܬܬܥܝܩܿܬ ܠܐ ܚܪ ܒܝܼ<EOS> ܘܐܚܪܬܐ<EOS>ܕܢܥܒܕܝܼܘܗܝ ܐܡܬܝ ܕܢܩܛܘܿܠ ܕܠܐ ܡܦܩ ܒܪܘܚܐ ܗܐ ܠܡ ܐܢ ܬܫܼܦܪ ܩܒܿܠܬ ܗ̄ ܐܢ ܬܫܦܪ ܒܨܒܝܿܢܟ<EOS>ܡܬܼܩܒܠ ܩܘܼܪܒܢܟ ܘܐܢ ܠܐ ܬܫܼܦܪ܇ ܥܿܒܕ ܐܢܼܐ ܠܗܿ ܠܚܛܝܼܬܐ ܓܠܝܼܬܐ ܒܝܕ ܡܣܡ ܒܪܝܫܐ܇ ܐܝܟ<EOS>ܨܒܘܼܬܐ ܕܣܝܼܡܐ ܒܬܪܥܐ ܬܘܼܒ ܐܢ ܠܐ ܬܫܼܦܪ<EOS> ܥܿܒܕ ܐܢܼܐ ܠܟ ܡܛ݀ܠ ܚܛܗܟ ܕܫܬܐ ܒܬܪܥܐ<EOS>ܠܥܠ̈ܘܠܐ ܐܢܬ ܬܬܦܼܢܐ ܠܘܬܗ ܘܗܼܘ ܢܫܬܼܠܛ ܒܟ ܗ̄ ܥܠ ܚܛܗܐ ܪܡܼܙ ܟܕ ܫܿܒܩ ܠܡܪܝܐ ܘܠܐ ܫܿܦܪ<EOS>ܠܗ ܘܦܢܼܐ ܠܘܬ ܚܛܝܼܬܐ ܡܫܬܼܠܛܐ ܒܗ ܒܝܘܢܝܐ ܟܬܝܼܒ<EOS> ܠܘܬܟ ܡܬܦܢܝܿܢܘܼܬܐ ܕܝܼܠܗ ܘܐܢܬ<EOS>ܬܗܼܘܐ ܠܗ ܪܝܫܐ ܗ̄ ܘܐܢ ܫܿܦܪ ܐܢܬ ܘܠܒܝܼܫ̈ܬܐ ܕܐܝܼܬ ܒܟ ܡܫܬܩ ܐܢܬ ܠܘܬܝ ܦܿܢܝܐ ܪܝܫܢܘܬܐ<EOS>ܕܥܠ ܗ݀ܒܝܠ ܡܿܩܒܠ ܐܢܼܐ ܩܘܼܪܒܢܟ ܘܪܝܫܐ ܕܝܼܠܗ ܥܿܒܕ ܐܢܼܐ ܠܟ ܝܘܢܝܐ ܚܼܛܝܬ ܦܘܼܫ ܗ̄ ܫܬܘܿܩ<EOS>ܗ̄ ܣܿܦܩ ܠܟ ܚܛܗܐ ܩܕܡܝܐ܇ ܘܦܘܼܫ ܡܼܢ ܕܠܡܬܚܫܒܘܼ ܐܝܟ ܗܿܠܝܢ܇ ܘܠܡܼܗܪܓ ܒܩܛܠܗ ܕܐܚܘܟ ܝܘܢܝܐ<EOS>ܛܪܝܦ ܒܐܦܝ̈ܟ ܕܒܼܚܟ ܗ̄ ܗܐ ܐܚܝܼܕ ܐܢ ܠܡ ܕܝܼܠܟ ܠܐ ܬܒܓܢ ܢ݀ܪܕܐ ܠܡ ܠܦܩܥܬܐ ܗ̄ ܐܝܟܐ<EOS>ܕܙܪܝܼܥ ܠܝܼ ܙܪܥܐ ܐܣܒܪ ܓܝܪ ܕܐܠܗܐ ܒܛܘܼܪܐ ܐܝܬܘܗܝ ܘܠܘ ܒܕܘܼܟ ܐܚܪܝܢ ܘܐܚܪܬܐ ܡܛ݀ܠ ܕܢܚܦܐ<EOS>ܠܨܒܘܼܬܐ ܡܼܢ ܐܕܡ ܘܚܘܐ ܩܼܡ ܩܐܝܢ ܥܠ ܗܿܒܝܠ ܐܚܘܼܗܝ ܘܩܛܠܗ ܗ̄ ܫܘܪ ܥܠܘ̄ ܘܚܢܩܼܗ ܐܘܿ ܢܟܬ<EOS>ܠܩܢܝܐ ܕܓܓܼܪܬܗ ܘܩܛܠܗ ܐܚܪ̈ܢܐ ܐܡܿܪܝܼܢ ܕܣܛܢܐ ܐܣܼܬܟܡ ܐܝܟ ܗܿܘ ܕܢ݀ܟܣ ܚܒܪܗ ܒܟܐܦܐ ܘܚܘܝܼ<EOS>ܠܗ ܘܡܢܗ ܝܼܠܦ ܐܚܪܗܢܐ ܕܒܗܿܘ ܡܕܡ ܕܢ݀ܟܣܝܼܢ ܗܼܘܘ ܠܚܝ̈ܘܬܐ܇ ܒܗ ܩܛܠܗ ܐܚܪ̈ܢܐ ܕܒܚܘܼܛܪܐ<EOS>ܩܛܠܗ ܐܚܪ̈ܢܐ ܕܒܟܐܦ̈ܐ ܪܓܡܼܗ ܐܚܪ̈ܢܐ ܕܒܣܟܬܐ ܕܦܪܙܠܐ ܘܐ݀ܡܪܝܼܢ ܐܢܫܝܼ̈ܢ ܕܟܬܝܼܒ ܒܝܘܢܝܐ<EOS>ܕܐܝܬܝܼ ܗܿܒܝܠ ܡܼܢ ܒܘܼܟܪ̈ܐ ܕܥܢ̈ܗ ܘܡܼܢ ܬܪܒܐ ܕܝܼܠܗܘܢܿ ܘܝܼܕܝܼܥܐ ܕܐܠܐ ܩ݀ܛܠ ܐܢܫ ܠܥܪܒܐ܇<EOS>ܠܐ ܡܿܝܬܐ ܬܪܒܐ ܕܝܼܠܗ ܡܕܝܢ ܒܦܪܙܠܐ ܩܛܠܗ܇ ܘܒܬܪܟܢ ܚܦܪ ܒܐܪܥܐ ܘܛܫܝܗ ܘܡܼܢ ܐܝܟܐ ܝܼܠܦ ܠܡ<EOS>ܠܩܼܛܠܐ ܐ݀ܡܪܝܢ ܐܢܫܝܼ̈ܢ ܕܚܼܐܘ ܠܐܪ̈ܝܘܬܐ ܟܕ ܩܿܛܠܝܼܢ ܠܚܝ̈ܘܬܐ ܘܐܟܿܠܼܝܢ܇ ܙܠܩܛ̈ܘܬܐ ܟܕ<EOS>ܚ̈ܢܩܢ ܠܥܘܩܒܪ̈ܐ ܘܐܟ̈ܠܢ ܛܡܼܪܗ ܒܐܪܥܐ ܐܝܟܐܢ ܕܠܐ ܢܪܓܫ ܐܕܡ܇ ܘܟܕ ܫܐܠܘ ܥܠܘܗܝ ܐܒܗ̈ܘܗܝ܇<EOS>ܐܡܼܪ ܕܠܦܪܕܝܣܐ ܐܬܥܠܝܼ ܘܟܕ ܐܫܪܘܼܗܝ ܒܿܬܪ ܬܪܝܢ ܝܘܡ̈ܝܼܢ ܐܬܓܠܝܪ ܡܪܝܐ ܥܠ ܩܐܝܢ ܘܟܕ ܠܐ<EOS>ܬܘܝܼ܇ ܫܪܝܼ ܙܿܐܥ ܘܢ݀ܐܕ ܘܟܕ ܚܙܐܘܼܗܝ ܒܐܘܼܠܨܢܐ ܫܪܝܼܘ ܒܿܟܝܢ ܘܡܚܕܐ ܐܘܕܝܼ ܠܗܘܢܿ ܒܗ݀ܘ<EOS>ܡܐ ܕܣܥܼܪ ܘܐܙܼܠܘ ܐܦܩܼܘ ܠܩܛܝܼܠܐ ܘܩܒܪܘܼܗܝ ܘܫܪܝܼܘ ܒܿܟܝܢ ܠܩܛܝܼܠܐ ܘܡܠܙܥܐ ܐܝܟܘ ܗܿܒܝܠ<EOS>ܐܚܘܼܟ ܗ̄ ܐܬܓܠܝܼ ܥܠܘܗܝ ܡܪܝܐ ܕܠܐ ܢܼܒܪ ܕܐܬܚܼܦܝܬ݀ ܡܢܗ ܨܒܘܼܬܐ ܘܡܛ݀ܠ ܕܢܒܗܬܝܼܘ̄ ܒـܪ<EOS>ܬܠܬܝܢ ܫܢ̈ܝܼܢ ܕܢܦܼܩ ܐܕܡ ܡܼܢ ܦܪܕܝܣܐ ܐܙܕܘܓ ܘܒܿܬܪ ܫܒܥ ܫܢܝܼ̈ܢ ܕܐܬܝܼܠܕ ܩܐܝܢ܇ ܐܬܝܼܠܕ<EOS>ܗܿܒܝܠ ܐܝܟ ܡܐܬܝܢ ܘܚܡܫ ܫܢ̈ܝܼܢ ܐܝܬ ܗܼܘܐ ܠܐܕܡ ܟܕ ܐܬܩܼܛܠ ܗܿܒܝܠ ܐܚܪ̈ܢܐ ܐ݀ܡܪܝܼܢ ܒܪ<EOS>ܚܡܫܝܼܢ ܘܬܠܬ ܩܠܐ ܕܕܡܗ ܕܐܚܘܟ ܓܿܥܐ ܠܘܬܝ ܗ̄ ܕ ܫܬܝܼܩ ܠܘܬܝ ܓܿܥܐ ܐ݀ܕܘܢܼ ܕܝܼܢܗ ܠܘ ܕܝܢ<EOS>ܒܦܘܼܡܐ ܓܿܥܐ ܕܡܐ ܐܠܐ ܒܚܙܬܐ ܡܢܗܿ ܡܬܝܼܕܥ ܕܩܛܝܼܠ ܗܼܘ ܠܝܼܛ ܐܢܬ ܡܼܢ ܐܪܥܐ ܗ̄ ܡܛܠ ܠܐ<EOS>ܡܫܟܚ ܗܼ،ܐ ܠܦܠܚܗܿ ܡܼܢ ܥܠܼܬ ܙܘܥܐ ܘܐܢ ܡܬܼܥܨܐ ܗܼܘܐ ܘܦܿܠܚ ܛ݀ܠܡܐ ܗܼܘܬ݀ ܠܗ ܡܼܢ ܥܡܠܗ<EOS>ܘܗܕܐ ܗ݀ܝ ܕܠܐ ܬܘܣܦܝ ܬܬܼܠܝ ܠܟ ܚܝܠܗܿ ܙܿܐܥ ܘܢܿܐܕ ܬܗܼܐ ܒܐܪܥܐ ܗ̄ ܕܐܦܠܐ ܒܚܕ ܥܕܢܐ ܢܗܼܘܐ<EOS>ܠܟ ܢܦܐܫܐ ܕܠܐ ܒܡܕܡܟܐ ܐܦܠܐ ܒܡܩܡܐ ܐܘܿ ܒܡܓܣܼܐ ܡܝܼܬ ܩܕܡܐܝܬ ܗܿܒܝܠ ܐܟܡܿܢ ܕܫܘܼܪܝܐ<EOS>ܕܡܘܬܐ ܚܕܬܐ ܗܘܐ ܘܕܢܕܥ ܟܿܠܢܫ ܕܡܘܬܐ ܠܡ ܡܣܡ ܒܪܝܫܐ ܗܘ ܐܠܐ ܪ̈ܚܡܐ ܘܐܠܐ ܗܿܘ ܕܐܠܗܐ ܣܗܕ ܥܠ ܩܕܝܼܫܘܬܐ ܐܝܟܢ<EOS>ܡܿܐܬ ܗܼܘܐ ܪܒܐ ܗܿܝ ܣܟܠܘܼܬܝ ܡܼܢ ܕܠܡܫܼܒܩ ܗ̄ ܡܥܠܝܐ ܗܿܝ ܣܟܠܘܼܬܝ ܘܠܐ ܡܫܼܬܒܩܐ ܦܣܼܩ ܓܝܪ<EOS>ܥܠ ܢܦܫܗ ܕܠܐ ܫܿܘܐ ܠܫܘܼܒܩܢܐ ܗܐ ܐܦܩܼܬܢܝ ܝܘܡܢܐ ܡܼܢ ܐܦܗܝ ܐܪܥܐ ܗ̄ ܡܼܢ ܕܘܼܟܬܐ ܦܪܝܼܫܬܐ<EOS>ܕܒܗܿ ܡܩܪܒܝܼܢ ܗܼܘܘ ܕܒܚ̈ܝܗܘܢ ܡܿܦܩ ܐܢܬ ܠܝܼ ܡܼܢ ܐܪܥܐ ܕܫܟܝܼܢܬܟ ܐ݀ܡܪ ܝܘܢܝܐ ܘܡܼܢ<EOS>ܩܕܡܝܟ ܐ݀ܬܛܫܐ ܗ̄ ܒܕܠܐ ܩܪܝܼܒ ܐܢܼܐ ܠܕܘܟܬܐ ܐܝܿܕܐ ܕܒܗܿ ܡܬܓܼܠܐ ܐܢܬ ܘܟܿܠܡܿܢ ܕܢܫܟܼܚܢܝ<EOS>ܢܩܼܛܠܢܝ ܗ̄ ܛܠ ܕܢܦܼܩ ܡܼܢ ܩܪܝܼܒܘܼܬܐ ܕܐܒܗ̈ܘܗܝ ܘܡܼܢ ܕܘܼܟܬܐ ܗܿܝ ܕܡܣܒܪ ܗܼܘܐ ܕܒܗܿ ܥܿܡܪ<EOS>ܐܠܗܐ ܕܢܿܐܕ ܕܠܝܼܠܐܝܬ ܡܬܼܢܒܐ ܡܼܢܟ݀ܠ ܕܦܿܓܥ ܒܗ ܘܟܒܪ ܐܦ ܡܼܢ ܚܝ̈ܘܬܐ ܩ݀ܢܛ ܗܼܘܐ ܕܡܼܢ<EOS>ܥܠܼܬ ܚܛܝܼܬܐ ܕܐܕܡ ܘܕܝܼܠܗ ܚܠܦ ܡܫܢܘܼܬܗܝܢ ܐܬܒܼܥܪܪܘ ܥܠܝܗܘܢܿ ܠܘܝܛܬܐ ܕܩܿܐܝܢ ܗܼܘܬ݀<EOS>ܓܠܝܼܬܐ ܒܢܘܕܐ ܐܝܟܐܢ ܕܟ݀ܠܢܫ ܢܙܕܗܪ ܡܼܢ ܩܛܠܐ ܘܦܘܼܠܚܢܗ ܗܘܼܐ ܣܪܝܼܩܐ ܘܒܛܝܼܠܐ ܐܝܟܢܐ<EOS>ܕܢܫܬܘܕܥܘܢܼ ܝ̈ܠܕܘܗܝ ܠܚܛܝܬܗ ܘܢܬܒܝܢܘܢܼ ܒܚܝܠܗܿ ܕܠܘܛܬܐ ܘܠܐ ܩܛܠܗ ܐܠܗܐ ܐܝܟ ܗ݀ܝ ܕܩܛܘܿܠܐ<EOS>ܢܬܼܩܛܠ ܡܛܠ ܕܠܐ ܬܬܓܙܐ ܐܪܥܐ ܡܼܢ ܒܢܝܢ̈ܫܐ ܘܕܠܐ ܢܒܼܠܥ ܐܕܡ ܒܥܩܬܐ ܝܬܝܼܪܬܐ ܘܕܢܚܙܘܿܢ<EOS>ܒܢܗܘܗܝ ܠܫܘܼܢܩܗ ܢܓܝܼܪܐ ܘܢܥܪܩܘܢܼ ܡܼܢ ܩܼܛܠܐ ܐܚܪܢܝܐܝܬ ܗܐ ܐܦܩܼܬܢܝ ܝܘܡܢܐ܇ ܟܕ ܥܒܼܕܬ<EOS>ܠܥܡܠܐ ܕܝܼܠܝ ܠܣܪܝܼܩܘܼܬܐ ܕܦܓܪܐ ܕܝܼܠܝ ܠܢܘܕܐ ܘܠܪܥܠܐ ܘܡܼܢ ܩܕܡܝܟ ܐܬܛܫܐ ܗ̄ ܝܿܕܥ ܐܢܼܐ<EOS>ܕܬܘܼܒ ܠܐ ܡܿܡܠܠ ܐܢܬ ܥܡܝ܇ ܘܐܦܠܐ ܐܢܿܐ ܐܝܼܬ ܠܝܼ ܓܠܝܘܼܬ ܐܦ̈ܐ ܕܐܒܿܥܐ ܡܢܟ ܡܕܡ ܒܨܠܘܿܬܐ<EOS>ܘܒܓܕܘܿܢ ܐܝܟ ܕܒܛܘܫܝܐ ܐܝܿܬܝ ܡܢܟ ܥܠ ܐܦܝ̈ ܟܘܚܕܝ ܘܟܿܡܿܝܢ ܕܢܫܟܼܚܢܝ ܘܢܩܼܛܠܢܝ ܗ̄ ܠܗܕܐ<EOS>ܒܿܥܐ ܐܢܼܐ ܘܡܣܟܐ ܘܡܬܼܦܪܣ ܕܬܘܼܒ ܬܗܼܘܐ ܡܪܝܐ ܕܝܢ ܐܡܼܪ ܠܐ ܗܼܘܐ ܗܟܢܐ ܗ̄ ܠܐ ܐܬܠܐܐ<EOS>ܢܦܫܟ ܒܿܬܪ ܓܝܪ ܕܢܿܦܩ ܐܢܬ ܡܼܢ ܩܕܡܝ ܟܕ ܡܬܼܦܪܣ ܕܬܬܩܼܛܠ ܘܬܓܼܗܐ ܢܦܫܟ ܡܼܢ ܫܘܼܢܩܐ<EOS>ܘܪܥܠܐ ܘܟܿܠ ܩܛܘܿܠܐ ܗ̄ ܣܛܪ ܡܢܟ ܟܿܠ ܩܛܘܿܠܐ ܢܬܼܩܛܠ ܐܢܬ ܕܝܢ ܠܐ ܒܗ ܒܙܢܐ ܩܐܝܢ ܚܕ<EOS>ܒܫܒܥܐ ܢܬܦܪܥ ܝܘܢܝܐ ܫܒܥ ܬܒܥ̈ܢ ܫܿܪܐ ܟܿܠ ܕܢܩܛܠܝܼܘܗܝ ܠܩܐܝܢ ܥܒܪܝܐ ܟܿܠܡܿܢ ܕܩܿܛܠ ܠܗ<EOS>ܠܩܐܝܢ ܚܕ ܒܫܒܥܐ ܢܬܼܦܪܥ ܗ̄ ܠܐ ܠܡ ܡܬܩܼܛܠ ܐܢܬ ܐܝܟ ܕܣܿܒܪ ܐܢܬ ܐܠܐ ܢ݀ܛܪ ܐܢܼܐ ܠܟ ܒܚ̈ܝܐ<EOS>ܐܝܟ ܕܬܗܼܘܐ ܬܚܘܝܼܬܐ ܠܟܿܠܗܘܢܿ ܩܛ̈ܘܿܠܐ ܟܕ ܡܬܼܦܪܥ ܐܢܬ ܠܦܘܼܬ ܒܝܼܫ̈ܬܟ ܚܕ ܒܫܒܥܐ ܗ̄ ܡܣܡ<EOS>ܒܪܝܫܐ ܓܡܝܼܪܐ ܒܝܕ ܫܒܥܐ ܓܝܪ ܥܠ ܫܘܼܡܠܝܐ ܕܓܙܪ ܕܝܼܢܐ ܐ݀ܡܪ ܩܿܐܝܢ ܠܫܒܥܐ ܕܪ̈ܝܢ ܢܬܦܪܥ<EOS>ܗ̄ ܒܗ݀ܝ ܕܒܫܬܐ ܝܘܡ̈ܝܼܢ ܗܼܘܬ݀ ܒܪܝܼܬܐ ܟܿܠܗܿ ܘܒܫܒܝܼܥܝܐ ܐܬܬܢܝܼܚ ܘܐܫܬܡܠܝܼ ܟܿܠ ܡܕܡ ܓܝܪ<EOS>ܕܡܿܫܡܼܠܝܒܫܒܥܐ ܢܿܣܒ ܠܗ ܟܬܒ ܒܟܿܠܕܘܼܟ ܡܪܝ ܐܦܪܝܡ ܠܫܒܥ ܬܒ̈ܥܬܐ ܐ݀ܡܪ ܐ ܠܝܼܛ ܐܢܬ ܡܼܢ<EOS>ܐܪܥܐ ܒ ܠܐ ܬܘܣܦܝ ܕܬܬܼܠܝ ܠܟ ܚܝܠܗܿ ܓ ܙܘܥܐ ܐܡܝܼܢܐ ܕ ܪܬܝܼܬܐ ܕܦܓܪܐ ܗ ܡܬܕܟܪܢܘܼܬܐ<EOS>ܕܒܝܬܝܘܼܬܐ ܐܠܗܝܬܐ ܘ ܐܬܐ ܕܣܼܡ ܒܗ ܙ ܬܚܘܼܡܐ ܕܒܝܬ ܠܗ ܠܐܒܗ̈ܘܗܝ ܫܒܥܐ ܚܛ̈ܐ ܕܩܐܝܢ ܩܕܡܝܬ<EOS>ܐ ܚܣܡܐ ܘܠܕܘ ܬܪܝܼܨܐܝܬ ܩܪܒ ܩܘܼܒܢܐ ܘܡܛܠ ܗܕܐ ܐܣܬܠܝܼ ܒ ܕܟܕ ܝܼܠܦ ܡܼܢ ܐܠܗܐ ܕܫܦܼܪ ܠܐ<EOS>ܫܦܪ ܓ ܚܘܫܒܐ ܒܥܪܝܪܝܐ ܕܥܠ ܩܛܠܐ ܕ ܢܟܠܐ ܕܢ݀ܪܕܐ ܠܡ ܠܦܩܥܬܐ ܗ ܕܕܓܠ ܟܕ ܐܫܬܐܠ ܘܐܡܼܪ ܕܠܐ<EOS>ܝܿܕܥ ܐܝܟܘ ܘ ܩܛܠܐ ܕܐܠܦܼ ܠܥܠܡܐ ܩܛܠܐ ܘܙܡܼܢ ܠܐܒ̈ܗܘܗܝ ܐܒܠܐ ܘܣܼܡ ܡܪܝܐ ܐܬ݀ܐ ܒܩܐܝܢ ܗ̄<EOS>ܐܢ ܒܿܥܐ ܗܼܘܐ ܕܢܫܕܐ ܢܦܫܗ ܒܝܡܐ ܠܐ ܡܬܼܚܢܩ ܗܼܘܐ ܘܐܢ ܡܬܼܦܪܣ ܗܼܘܐ ܕܢܦܠ ܒܢܘܼܪܐ ܠܐ<EOS>ܝܿܩܕ ܗܼܐ ܘܐܦܠܐ ܚܝ̈ܘܬܐ ܐܟ̈ܠܢ ܗܼܘ̈ܝ ܠܗ ܐܢ ܨܿܒܐ ܗܼܘܐ<EOS> ܘܗܕܐ ܗܿܝ ܐܬ݀ܐ ܕܡܼܢ ܐܢܫ ܠܐ<EOS>ܡܬܼܩܛܠ<EOS> ܐܠܐ ܣܡܗ ܕܢܟܬܪ ܢܘܼܓܪܐ ܕܙܒܢܐ ܠܣܘܪܕܐ ܕܚܙܝ̈ܘܗܝ ܘܢܦܼܩ ܩܐܝܢ ܘܝܼܬܒ ܒܐܪܥܐ ܕܢܘܕ<EOS>ܗ̄ ܫܒܼܩܗܿ ܠܥܕܢ ܠܡܥܪܒܐ ܠܗ ܘܝܼܬܒ ܠܗ ܠܐܦܝ̈ ܡܕܢܚܐ ܡܼܢ ܥܕܢ ܐܘܿ ܕܘܼܟܬܐ ܗܿܟܢ ܡܬܼܩܪܐ<EOS>ܗܼܘܬ݀ ܢܘܕ܇ ܐܘܿ ܥܠ ܙܘܥܗ ܘܢܘܕܗ ܕܩܐܝܢ ܐܫܬܡܼܗܬ݀ ܗܿܟܢ ܘܚܟܼܡ ܩܐܝܢ ܐܢܬܬܗ܇ ܘܐܘܠܕ ܠܚܢܘܟ܇<EOS>ܘܗܘܼ ܒܢܼܐ ܩܪܝܼܬܐ ܗ̄ ܣܬܪܐ ܡܕܡ ܘܝܒܠ ܕܝܢ ܗܘܼ ܐܫܟܚ ܐܘܡܢܘܼܬܐ ܕܢܚܘܼܛ ܡܫܟ̈ܢܐ܇ ܘܢܩܢܐ<EOS>ܩܢܝܿܢܐ ܕܥ̈ܢܐ ܘܬܘܪ̈ܐ ܠܬܘ̈ܠܕܬܐ ܕܩܐܝܢ ܡܼܬܥܗܕ ܘܠܫܢ̈ܝܗܘܢܿ ܠܐ ܥܠ ܕܒܫܪܝܼܚܘܼܬܐ ܓܡܪܘ<EOS>ܝܘܡ̈ܝܗܘܢܿ ܘܠܡܟ ܢܣܼܒ ܠܗ ܬܪܬܝܢ ܢܫ̈ܐ ܗ̄ ܥܕܐ ܘܨܠܐ ܠܗܿܠܝܢ ܦܩܼܕ ܕܢܨܒ̈ܬܢ ܠܒܢ̈ܬܗ܇<EOS>ܐܝܟܢܐ ܕܢܬܚܠܛܘܢܼ ܥܡܗܘܢܿ ܒܢ̈ܝ ܫܝܬ ܩܐܝܢ ܓܝܪ ܗܿܘ ܕܒܗ ܡܬܼܚܣܕܝܼܢ ܗܼܘܝܢ ܕܐܝܼܬ̄ܘ ܐܒܐ<EOS>ܕܝܼܠܢ ܩܛܠܬܗ ܘܠܒܪܗ ܘܡܟܝܠ ܥܒܼܪ ܠܗ ܚܣܕܐ ܝܘܒܠ ܐܚܐ ܕܥܠ ܡܼܢ ܒܢ̈ܝ ܩܐܝܢ܇ ܗܼܘ ܡܿܠܦ<EOS>ܐܘܡܢܘܼܬܐ ܕܙܡܪܐ ܘܩܝܬܪ̈ܐ ܘܬܘܒܠܩܝܢ ܗܘܼ ܐܒܥ ܢܚܫܝܘܼܬܐ ܘܩܝܢܝܘܼܬܐ ܥܕܡܐ ܠܗܢܐ ܒܡܐܢܐ<EOS>ܕܦܪܙܠܐ ܠܐ ܡܬܚܫܚܝܼܢ ܗܼܘܘ ܩܕܡܗܝܐ ܐܠܐ ܐܝܟ ܚܘܼܟܡܐ ܐܠܗܝܐ ܕܠܐ ܦܪܙܠܐ ܦܿܠܚܝܼܢ ܗܼܘܘ<EOS>ܠܐܪܥܐ܇ ܘܡܼܢ ܩܝ̈ܣܐ ܥܿܒܕܝܼܢ ܗܼܘܘ ܡܕܡ ܕܕܡܿܐ ܠܐܪܙܦܬܐ ܘܟܠܒܬܐ ܘܣܕܢܐ ܗܿܢܐ ܕܝܢ<EOS>ܬܘܒܠܩܝܼܢ܇ ܐܫܟܚ ܐܘܡܢܘܼܬܐ ܕܦܪܙܠܐ ܘܡܢܗ ܐܬܝܒܠܼܬܜ ܠܕܒܝܬ ܫܝܬ ܘܢܘܿܚ ܘܡܢܗ ܐܬܡܼܨܥܘ<EOS>ܠܡܥܼܒܕ ܩܒܘܬܐ ܓܒܪܐ ܩܛܠܿܬ ܒܨܘܼ̈ܠܦܬܝ ܘܛܠܝܐ ܒܫܘܼܩܦܝ ܗ̄ ܥܒܪܝܐ ܠܫܘܼܡܗܬܝ ܐ݀ܡܪ ܝܘܢܝܐ<EOS>ܠܚܒܪ̈ܬܝ ܐ݀ܡܪܝܼܢ ܐܢܫܝܼ̈ܢ ܕܠܘ ܓܒܪܐ ܘܛܠܝܐ ܩܛܠ ܠܡܟ܇ ܐܠܐ ܠܩܐܝܢ ܠܚܘܕ ܬܢܝܐ ܗܘ ܕܝܢ܇<EOS>ܐܝܟ ܗ݀ܝ ܕܒܨܘܼܠ̈ܦܬܝ ܘܒܫܘܼܩ̈ܦܝ ܕܟܕ ܚܕܐ ܗܝ ܦܠܓܗܿ ܠܐ ܓܝܪ ܐܬܬܒܥ ܠܡܟ ܐܝܟ ܩܐܝܢ ܡܛ݀ܠ<EOS>ܕܒܠܐ ܝܼܕܥܬܐ ܩܼܛܠ܇ ܘܥܠ ܕܩܛܪܓ ܢܦܫܗ ܩܕܡ ܢܫ̈ܘܗܝ ܩܐܝܢ ܚܕ ܒܫܒܥ ܢܬܦܪܥ<EOS> ܘܠܡܟ ܠܫܒܥܝܢ ܘܫܒܥܐ ܗ̄ ܩܐܝܢ<EOS>ܠܡ ܡܛܠ ܕܩܼܛܠ ܠܐܚܘܼܗܝ ܠܡܟ ܕܝܢ ܒ݀ܬܪ ܕܚܼܙܐ ܠܫܘܼܢܩܐ ܕܩܐܝܢ ܐܡܪܚ ܕܢܩܛܘܿܠ ܒܫܒܥܐ ܐܥ̈ܦܐ<EOS>ܙܕܩ ܕܢܫܼܬܢܩ ܘܒܡܫܝܼܚܐ ܐܬܼܥܛܝܬ݀ ܚܛܝܼܬܗ ܕܠܡܟ ܡܢܘ ܓܝܪ ܥܕܡܐ ܠܡܫܝܼܚܐ ܫܒܥܝܢ ܘܫܒܥ<EOS>ܕܪ̈ܐ ܐܝܬ ܒ݀ܬܪ ܕܐܫܬܥܝܼ ܟܬܒܐ ܥܠ ܬܘܠ̈ܕܬܐ ܕܩܐܝܢ ܐܬܼܐ ܠܡܫܬܥܝܘܼ ܥܠ ܝܘܼܒܠܐ ܕܡܼܢ ܫܝܬ<EOS>ܘܚܼܟܡ ܐܕܡ ܠܚܘܐ ܘܝܠܼܕܬ݀ ܠܫܝܼܬ ܗ̄ ܫܬܐܣܬܐ ܒ݀ܬܪ ܐܕܡ܇ ܐܝܟܢܐ ܕܟܕ ܫܝܬ ܡܬܼܚܙܐ ܗܼܘܐ ܠܚܘܐ<EOS>ܐܘܿ ܠܐܚܪܝܢ ܡܣܬܼܒܪ ܗܼ،ܐ ܐܕܡ ܐܝܼܬܘܗܝ ܗܕܐ ܕܬܘܼܒ ܠܐ ܗܼܘܐ ܒܐܚܪܝܢ ܗ݀ܝ ܬܘܼܒ ܕܐܘܠܕ<EOS>ܠܫܝܬ ܒܨܠܡܗ ܐܝܟ ܕܡܘܼܬܗ ܡܛ݀ܠ ܨܠܡܐ ܐܠܗܝܐ ܪܡܿܙ ܕܒܗ ܐܬܒܪܝܼ ܐܕܡ ܘܥܠ ܝܘܼܒܠܐ ܕܝܼܠܗ<EOS>ܕܨܠܡܐ ܕܥܕܡܐ ܠܡܫܝܼܚܐ ܡܛܠ ܕܗܒܝܠ ܡܝܼܬ ܘܕܒܝܬ ܩܐܝܢ ܒܛܘܦܢܐ ܐ݀ܒܕܝܼܢ܇ ܡܕܝܢ ܠܘܬ ܓܢܣܐ<EOS>ܕܫܝܬ ܢܗܘܐ ܩܘܼܝܡܐ ܕܨܠܡܐ ܥܕܡܐ ܠܓܡܝܼܪܘܼܬܐ ܒܿܬܪܟܢ ܡ݁ܥܗܕ ܠܫܢܝ̈ܐ ܕܚܝ̈ܝܗܘܢܿ ܩܕܡ<EOS>ܕܢܘܠܕܘܢܼ ܕܢܬܝܼܕܥ ܕܟܡܐ ܫܢ̈ܝܐ ܐܝܬ ܠܗ ܠܥܠܡܐ ܘܕܟܡܐ ܫܢ̈ܝܐ ܚܿܐܝܢ ܗܼܘܘ ܩܕܡ ܛܘܦܢܐ܇<EOS>ܘܕܐܬܒܨܪ̈ܝ ܫܢ̈ܝܐ ܒܿܬܪ ܛܘܦܢܐ܇ ܡܛܠ ܫܘܼܚܠܦܐ ܕܐܬܪܐ ܐܚܪ̈ܢܐ ܐܡܿܪܝܢ ܡܛܠܗܕܐ ܚܿܐܝܢ ܗܼܘܘ<EOS>ܩܕܡܝ̈ܐ ܣܿܓܝ ܐܟܡܿܢ ܕܥܠܡܐ ܢܣܼܓܐ ܘܢܦܪܘܿܢ ܬܘܠ̈ܕܬܐ ܒܿܬܪ ܓܝܪ ܕܥܡܬܐ ܡܠܼܬ݀ ܒܢܝܢ̈ܫܐ<EOS>ܐܬܼܒܨܪ ܬܚܘܼܡܐ ܕܚ̈ܝܐ ܟܕܠ ܕܠܐ ܬܣܓܼܐ ܚܛܝܼܬܐ ܘܬܬܥܼܫܢܝ ܘܐܬܒܨܪ ܟܝܠܐ ܕܫܢܝ̈ܝܐ ܘܫܝܬ<EOS>ܐܘܠ ܠܐܢܘܿܫ ܗ̄ ܚܝܠܬܢܘܼܬܐ ܐܘܿ ܡܬܦܼܫܩ ܒܫܡ ܡܪܝܐ ܗܢܐ ܫܪܝܼ ܠܡܩܪܐ ܒܫܡܗ ܕܡܪܝܐ ܗ̄ ܦܼܪܫ<EOS>ܢܦܫܗ ܠܐܠܗܐ ܕܒܬܝܗ ܘܩܪܝܼܒܗ ܢܗܼܘܐ<EOS> ܘܐܪܚܼܩ ܡܼܢ ܕܒܝܬ ܩܐܝܢ ܐܚܪ̈ܢܐ<EOS> ܐܠܦܼ ܠܡ ܐܢܘܿܫ<EOS>ܕܒܪܘܝܐ ܢܬܩܼܪܐ ܡܪܝܐ܇ ܡܛܠ ܕܡܢܗ ܫܪܝܼ ܕܢܬܝܼܕܥ ܫܡܐ ܕܡܪܝܐ ܫܪܝܼ ܟܬܒܐ ܬ݀ܢܐ ܝܘܼܒܠܐ ܕܫܝܬ<EOS>ܡܬܼܚ ܠܬܫܥܝܼܬܐ ܡܼܢ ܐܕܡ ܥܕܡܐ ܠܝܥܩܘܿܒ ܘܒܢ̈ܘܗܝ ܘܒܿܬܪ ܕܐܫܬܥܝܼ ܥܠ ܪ̈ܝܫܝ ܐܘܡܬܐ ܕܟܡܐ<EOS>ܕܡܬܼܚ ܚ̈ܝܐ ܕܟܿܠܚܕ ܡܢܗܘܢܿ ܐܬܼܐ ܠܘܬ ܚܢܘܿܟ ܘܐܡܼܪ ܕܫܦܼܪ ܚܢܘܟ ܠܐܠܗܐ ܘܠܝܬܘܗܝ ܗ̄ ܫܢܝܗ<EOS>ܐܠܗܐ ܠܚܢܘܿܟ ܐܝܟ ܙܠܝܼܩܐ ܘܐܝܟ ܕܠܒܘܼܝܐܐ ܕܒܢܝܢ̈ܫܐ ܕܥܬܝܼܕܝܼܢ ܒܙܒܢܐ ܕܘܿܠܐ ܕܢܥܠܘܢܼ<EOS>ܠܦܪܕܝܣܐ ܘܒܓܠܝܢܐ ܐܬܓܠܝܼ ܠܐܢܫ̈ܐ ܡܝܬܪ̈ܐ ܕܒܗܿܘ ܙܒܢܐ ܕܚܢܘܿܟ ܐܫܬܢܝܼ ܠܦܪܕܝܣܐ ܡܛܠ ܕܠܘ<EOS>ܐܝܟ ܐܠܝܐ ܩܕܡ ܐܠܝܫܥ ܐܫܬܢܝܼ ܘܒܥܕܢ ܥܿܡܪܝܼܢ ܗܼܘܘ ܥܕܡܐ ܕܥܠܼܬ݀ ܢܦܫܗ ܕܡܪܢ ܘܐܦ ܕܓܝܿܣܐ<EOS>ܘܕܩܕܝܼܫ̈ܐ ܠܦܪܕܝܣܐ ܘܡܚܕܐ ܥܠܼܘ ܚܢܘܟ ܘܐܠܝܐ ܥܡܗܘܢܿ ܓܘܼܫܡܢܐܝܬ<EOS> ܘܒܡܕܥܐ ܚܿ؛ܝܢ ܠܢܦܫ̈ܬܐ<EOS>ܐܝܟ ܕܚܿܙܝܢ ܩܕܝܼܫ̈ܐ ܠ̈ܡܠܐܟܐ ܘܠܘ ܒܥܝ̈ܢܐ ܕܦܓܪܐ ܘܠܡܟ ܡܼܢ ܕܫܝܬ ܐܘܠܕ ܒܪܐ ܘܩܼܪܐ ܫܡܗ<EOS>ܢܘܿܚ ܗ̄ ܢܘܚܐ ܘܡܼܢ ܐܪܥܐ ܕܠܛܗܿ ܡܪܝܐ ܗ̄ ܡܛܠ ܥ݀ܒ̈ܕܐ ܕܒܢܝܢ̈ܫܐ ܐܚܪ̈ܢܐ ܐ݀ܡܪܝܼܢ ܕܢܘܿܚ<EOS>ܡܢܝܼܚܢܐ ܡܬܼܦܫܩ܇ ܗܿܢܐ ܠܡ ܐܬܢܒܝܼ ܥܠ ܒܪܗ ܕܗܢܐ ܠܡ ܢܒܝܐܢ ܡܼܢ ܥܒܿܕ̈ܝܟ<EOS>ܘܡܼܢ ܗ̄ ܡܛ݀ܠ ܕܠܐ ܩܿܛܦܝܼܢ ܗܼܘܝܢ ܦܐܪ̈ܐ ܡܼܢ ܐܪܥܐ ܡܛ݀ܠ ܚܛܝܼܬܗ ܕܐܕܡ ܒܢܘܿܚ ܠܡ ܕܡܢܝ<EOS>ܐܬܝܼܠܕ ܣܒܪܐ ܘܒܘܼܝܐܐ ܗܿܘܐ ܠܒܪܝܼܬܐ ܘܚܼܙܘ ܒܢ̈ܝ ܐܠܘܗܝܡ ܠܒܢ̈ܬ ܐܢܫ̈ܐ ܕܫܦܝܼܪ̈ܢ ܗ̄ ܠܘ<EOS>ܡ̈ܠܐܟܐ ܐܢܘܿܢ ܒܢ̈ܝ ܐܠܘܗܝܡ ܐܠܐ ܒܢܗܝ ܫܝܬ ܒܢ̈ܬ ܐܢ̈ܫܐ ܕܝܢ܇ ܠܒܢ̈ܬ ܩܐܝܢ ܐܬܩܪܝܼܘ ܒܢ̈ܝ<EOS>ܐܠܗܐ ܡܛ݀ܠ ܓܠܝܢܗ ܘܨܘܒܗ ܕܠܘܬܗܘܢܿ ܘܐܦܠܐ ܫ̈ܐܕܐ ܐܢܘܿܢ ܒܢ̈ܝ ܐܠܘܗܝܡ ܘܝܼܕܝܼܥܐ ܡܼܢ ܗ݀ܝ<EOS>ܕܐܡܼܪ ܕܚܒܠ ܟܿܠ ܒܣܪ ܐܘܪܚܗ ܘܡ̈ܠܐܟܐ ܘܫ̈ܐܕܐ ܒܣܪܐ ܠܐ ܠܒܝܼܫܝܼܢ ܠܐ ܬܥܡܼܪܝ ܪܘܼܚܝ<EOS>ܒܐܢܫ̈ܐ ܠܥܠܡ ܗ̄ ܟܿܠܐ ܐܢܐܼ ܡܢܗܘܢܿ ܠܨܝܼܦܘܼܬܐ ܗܿܝ ܕܡܬܼܚܬ݀ ܠܚܝ̈ܝܗܘܢܿ܇ ܩܿܪܐ ܟܬܒܐ<EOS>ܠܐܘܼܟܦܢܐ ܐܘܿܟܝܼܬ ܝܨܝܼܦܘܼܬܐ ܕܪܘܼܚܐ ܐܝܟ ܗ݀ܝ ܕܪܘܼܝܚ ܥܡܟܘܢܿ ܩܿܝܡܐ ܡܛܠ ܕܒܣܼܪܐ ܗܘ ܗ̄<EOS>ܩܿܢܐܼ ܚܝ̈ܐ ܐܫ̈ܝܼܠܐ ܥܠ ܕܒܣܿܪ ܥܠ ܒܛܝܼܠܘܼܬܝ ܘܦܘܼܩ̈ܕܢܝ ܘܗܘܼܘ ܥܒ̈ܕܐ ܠܪܓܬܐ ܟܿܠܐ ܐܢܼܐ<EOS>ܡܢܗܘܢܿ ܝܨܝܼܦܘܼܬܝ ܘܢܗܘܘܢܿ ܝܘܡ̈ܬܗ ܡܐܐ ܘܥܣܪܝܢ ܫܢ̈ܝܼܢ ܗ̄ ܥܠ ܕܪܐ ܗܿܘ ܕܐܪܫܼܥ ܪܡܿܙ<EOS>ܒܿܬܪ ܡܐܐ ܘܥܣܪܝܢ ܫܢ̈ܝܼܢ ܥܬܝܼܕܝܢ ܗܼܘܘ ܕܢܬܚܢܩܘܼ ܒܡ̈ܝܐ ܒܢܬ ܓܝܪ ܚܡܫܡܐܐ ܫܢ̈ܝܼܢ ܕܢܘܿܚ<EOS>ܐܬܐܡܼܪܬ݀ ܡܠܼܬܐ ܗܕܐ ܘܒܫܢܬ ܚܡܫܡܐܐ ܕܢܘܿܚ ܐܬܓܠܝܼ ܠܗ ܕܢܙܼܕܘܓ ܘܕܢܥܒܼܕ ܩܒܘܬܐ ܘܒܿܬܪ<EOS>ܡܐܐ ܫܢ̈ܝܼܢ ܕܬܘܼܩܢܗܿ ܒܫܢܬ ܫܬܡܐܐ ܕܢܘܚ܇ ܐܬܼܐ ܛܘܦܢܐ ܐܚܪ̈ܢܐ ܐܡܿܪܝܼܢ ܕܠܐ ܒܿܨܪ ܐܠܗܐ<EOS>ܡܼܢ ܚܘܼܪܩܢܗ ܢܗܘܘܢܿ ܠܡ ܝܘ̈ܡܐ ܕܝܼܠܗܘܢܿ ܡܐܐ ܘܥܣܪܝܼܢ ܫܢ̈ܝܼܢ<EOS> ܠܘ ܓܝܪ ܒܫܢܬ ܚܡܫܡܐܐ<EOS>ܕܢܘܿܚ ܗܘܼܐ ܓܙܪ ܕܝܼܢܐ ܗܢܐ ܕܢܗܘܘܢܿ ܝܘܡ̈ܬܗܘܢܿ ܡܐܐ ܘܥܣܪܝܼܢ ܫܢ̈ܝܼܢ ܐܠܐ ܡܼܢ ܩܕܡ ܙܒܢܐ<EOS>ܐܬܓܠܝܼ ܥܠܝܗܘܢܿ ܘܓܼܙܪ ܗܿܠܝܢ ܟܕ ܐܝܼܬ̄ܘ ܢܘܿܚ ܒܪ ܐܪܒܥܡܐܐ ܘܬܡܢܝܼܢ ܫܢ̈ܝܼܢ܇ ܗܘܼܐ ܥܠܘܝܗ<EOS>ܗܢܐ ܓܠܝܢܐ ܘܓܙܪ ܕܝܼܢܐ ܘܒܫܢܬ ܚܡܫܡܐܐ ܕܢܘܿܚ܇ ܐܬܓܠܝܼ ܥܠܘܗܝ ܘܦܩܼܕ ܕܢܥܒܼܕ ܩܒܘܬܐ ܘܒܿܬܪ<EOS>ܡܐܐ ܫܢ̈ܝܼܢ ܐܬܼܐ ܛܘܦܢܐ ܟܕ ܐ ܐܝܼܬܘܗܝ ܢܘܿܚ ܒܪ ܫܬܡܐܐ ܫܢ̈ܝܼܢ ܡܼܢ ܐܕܡ ܠܛܘܦܢܐ ܥܣܪܐ<EOS>ܕܪ̈ܐ ܒܗܿܘ ܒܝܬ ܣܓܼܕܬܐ ܕܝܼܠܗܘܢܿ ܐܬܓܠܝܼ ܥܠܝܗܘܢܿ ܐܠܗܐ ܘܐܡܼܪ ܕܠܐ ܬܥܡܼܪܝ ܪܘܼܚܝ ܘܫܪܟܐ<EOS>ܩܕܝܼܫܐ ܣܐܘܝܪܐ ܐܡܿܪ ܕܒܫܢܬ ܚܡܫܡܐܐ ܕܢܘܿܚ ܐܬܐܡܼܪܬ݀ ܗܕܐ ܘܒܫܢܬ ܫܬܡܐܐ ܐܝܬܝܼ ܛܘܦܢܐ ܟܕ<EOS>ܒܿܨܪ ܠܥܣܪܝܼܢ ܫܢ̈ܝܼܢ ܥܠ ܪܒܘܼܬ ܪܘܼܫܥܐ ܕܝܼܠܗܘܢܿ ܥܝܿܕܐ ܗܿܘ ܠܐܠܗܐ ܕܢܫܚܠܦ ܠܓܙܪ ܕܝܼܢܗ<EOS>ܘܢܘܣܦ ܘܢܒܨܪ ܠܘܬ ܗ݀ܝ ܕܥܕܪܐ ܐܝܟ ܕܥܒܼܕ ܠܘܬ ܢܝܼܢ̈ܘܝܐ ܘܕܘܝܕ ܐܚܪ̈ܢܐ ܐ݀ܡܪܝܼܢ ܕܠܐ<EOS>ܬܥܡܼܪܝ ܪܘܼܚܝ ܗ̄ ܠܐ ܢܥܡܪܘܢܼ ܒܗܘܢܿ ܚܝ̈ܝܗܘܢܿ ܬܫܥܡܐܐ ܫܢ̈ܝܼܢ ܐܠܐ ܢܗܘܘܢܿ ܚܝ̈ܘܗܝ ܡܐܐ<EOS>ܘܥܣܪܝܼܢ ܫܢ̈ܝܼܢ<EOS> ܡܛ݀ܠ ܕܝܨܪܗ ܒܝܼܫ ܗ̄ ܕܝܢ ܚܘܼܫܒܗ ܘܓܢ̱ܒܪ̈ܐ ܗܼܘܘ ܗ̄ ܠܘ ܓܢ̱ܒܪ̈ܐ<EOS>ܒܓܘܼܫܡܐ ܐ݀ܡܪ ܐܠܐ ܠܓܢ̱ܒܪ̈ܝ ܒܪܘܼܫܥܐ ܘܬܟܝܼ̈ܠܝ ܥܠ ܢܦܫܗܘܢܿ ܘܡܒܣܪ̈ܝ ܥܠ ܐܠܗܐ ܘܚܼܙܐ<EOS>ܡܪܝܐ ܒܝܼܫܬܐ ܕܐܢܫ̈ܐ ܕܣܓܼܝܬ݀ ܗ̄ ܓܝܪ ܒܝܼܫܬܐ ܘܚܛܝܼܬܐ ܐܥܝܼܪܬ݀ ܥܠܝܗܘܢܿ ܠܛܘܦܢܐ ܘܐܬܬܘܝܼ<EOS>ܡܪܝܐ ܥܠ ܕܥܒܼܕ ܠܐܕܡ ܗ̄ ܠܘ<EOS>ܓܝܪ ܬܘܬܐ ܥܿܐܠܐ ܥܠ ܟܝܿܢܐ ܗ݀ܘ ܕܡܿܥܠܝ ܡܼܢ ܟܪܝܘܼܬܐ ܫܝܼܠܐܝܬ ܓܝܪ ܐܡܝܼܪܐ ܐܟܡܐ ܕܚܢܢ<EOS>ܫܝܼܠܐܝܬ ܡܬܩܼܝܢܢ ܐ̈ܠܗܐ ܐܠܐ ܠܐ ܟܬܝܼܒܐ ܕܐܬܬܘܝܼ ܘܐܬܪܢܝܼ ܘܐܬܚܫܒ ܐܝܟܢ ܕܢܟܚܕ ܠ̈ܚܛܝܐ<EOS>ܕܗܿܟܢܐ ܠܡ ܣܓܼܝܬ݀ ܒܝܼܫܘܼܬܗܘܢܿ ܥܕܡܐ ܕܢܬܼܬܘܐ ܗܘܿ ܕܪܡ ܡܼܢ ܬܘܬܐ<EOS> ܘܐܝܟܢ ܕܟܕ ܗܕܐ<EOS>ܢܫܡܥܘܢܼ ܢܙܕܗܪܘܢܼ ܐܝܟ ܗ݀ܝ ܬܘܼܒ ܕܐܬܬܘܝܿܬ ܕܐܡܠܿܟܬ ܠܫܐܘܠ<EOS> ܠܘ ܓܝܪ ܟܕ ܠܐ ܝܿܕܥ ܗ݀ܝ<EOS>ܕܥܬܝܪܕܐ ܐܡܼܪ ܗܿܠܝܢ ܐܠܐ ܕܢܒܕܩ ܥܠ ܪܘܼܫܥܐ ܕܗܿܠܝܢ ܘܕܗܢܐ ܡܿܕܝܢ ܠ̈ܚܛܝܐ ܨܒܼܐ ܕܢܬܘܐ<EOS>ܘܟ݀ܠ ܝܨܪܐ ܕܡܚܫܒܬܗ ܒܝܼܫ ܗ̄ ܨܒܝܿܢܐ ܕܡܚܫ̈ܒܬܗܘܢܿ ܒܝܼܫܐܝܬ ܡܬܗܼܦܟ ܗܼܘܐ ܥܒܕ ܠܟ ܩܒܘܬܐ<EOS>ܗ̄ ܐܟܡ ܕܒܡܼܠܬܐ ܐܡܼܪ ܠܗ ܗܿܟܢܐ ܒܥܒܿܕܐ ܐܠܦܼܗ ܕܐܝܟܢܐ ܕܬܗܼܘܐ ܕܢܫܘܼܥܝܗܿ ܒܟܘܼܦܪܐ ܩܨܐ<EOS>ܕܟ݀ܠ ܒܣܪ܇ ܥܠ ܙܒ̈ܢܐ ܐ݀ܡܪ ܝܘܢܝܐ ܡܣܡ ܒܪܝܫܐ ܗ݀ܘ ܕܚܪܼܩܬ ܥܠܗܘܢܿ ܡܢܥ ܙܒܢܗ ܐܢܬ ܕܝܢ<EOS>ܥܒܼܕ ܠܟ ܩܒܘܬܐ ܕܩܝܣܐ ܕܥܪܩܐ ܝܘܢܝܐ ܡܪܒܥܐ ܡܛܠ ܕܒܪܒܥܐܝܬ ܣܿܠܩ܇ ܐܡܿܪ ܙܘܝܕ̈ܢܐ ܗ̄ ܟܘ̈ܐ<EOS>ܕܢܘܼܗܪܐ ܝܘܢܝܐ ܩܢܐ ܐ݀ܡܪ ܐܚܪ̈ܢܐ ܙܘܝܕ̈ܢܐ ܠܡ ܩܝܣ̈ܐ ܕܢ݀ܦܩܝܼܢ ܡܼܢ ܩܒܘܬܐ ܐܝܟ ܓܕܢ̈ܦܐ<EOS>ܘܡܬܬܣܝܼܡܝܼܢ ܥܠܝܗܘܢܿ ܨܒܘ̈ܬܐ ܥܠ ܐܡܐ ܣܝܼܟܝܗܿ ܗ̄ ܢܗܼܘܐ ܩܛܝܼܢ ܓܒܗܿ ܥܠܝܐ ܡܼܢ ܠܬܚܬ<EOS>ܦܬܝܐ ܘܡܼܢ ܠܥܠ ܐܝܟ ܐܡܬܐ ܬܗܼ،ܐ ܩܛܝܼܢܐ ܘܬܪܥܗܿ ܒܣܛܪܗܿ ܥܒܕ ܒܓܒܐ ܕܟܣܝܐ ܐܘܿܟܝܼܬ ܣܛܪܐ<EOS>ܒܢܝܢ̈ܫܐ ܘܒܥܝܼܪܐ ܘܦܪܚܬܐ ܒܡܕܝܪܐ ܥܠܝܐ ܥ݀ܡܪܝܼܢ ܗܼܘܘ܇ ܒܡܕܝܪܐ ܡܨܥܝܐ ܚܝ̈ܘܬܐ ܕܒܪܐ<EOS>ܘܒܬܚܬܝܐ ܪ̈ܚܫܐ ܟ݀ܠ ܨܦܪ ܗ̄ ܠܨܦܪ̈ܐ ܕܦܿܪܚܝܼܢ ܩܿܪܐ ܘܟ݀ܠ ܓܦ ܠܢܨܐ ܘܫܪܟܐ ܕܓܦ̈ܢܝܐ ܡܼܢ<EOS>ܕܟܝ̈ܬܐ ܫܒܥ ܫܒܥ ܐܥܼܠ ܠܟܘܝܠܐ ܘܡܼܢ ܛܡ̈ܐܬܐ ܬܪܝܢ ܬܪܝܢ<EOS> ܕܟܝ̈ܬܐ ܡܿܢ ܡܛܠ ܕܣܢܝܼܩ ܗܼܘܐ<EOS>ܥܠܝܗܘܢܿ ܒܪܢܫܐ ܙܕܩ ܕܢܣܓܝ̈ܢ ܛܡ̈ܐܬܐ ܕܝܢ ܠܝܬ ܥܠܝܗܝܢ ܣܢܝܼܩܘܼܬܐ܇ ܡܼܢ ܗܕܐ ܦܼܪܫ ܢܘܿܚ<EOS>ܠܕܟܝܼ̈ܬܐ ܡܼܢ ܛܡ̈ܐܬܐ ܟܕ ܢܡܘܿܣܐ ܠܝܬ ܗܼܘܐ ܘܐ݀ܡܪܝܼܢܢ ܕܟܕ ܚܼܛܐ ܐܕܡ ܣܘܿܓܐܐ ܡܼܢ<EOS>ܚܝܘ̈ܬܐ ܘܦܪ̈ܚܬܐ ܠܐ ܐܫܬܼܥܒܕܘ ܠܒܪܢܫܐ ܘܠܐܝܠܝܢ ܕܠܐ ܡܬܚܫܚܝܼܢ ܗܼܘܘ ܒܗܝܢ ܘܥܪܩܝܼܢ ܡܢܗܝܢ܇<EOS>ܫܡܼܗ ܛܡ̈ܐܬܐ ܘܠܗܿܢܝܢ ܕܠܐ ܕܚܠܝܼܢ ܗܼܘܘ ܡܢܗܝܢ ܩܪܼܐ ܕܟܝ̈ܬܐ ܘܦܩܼܕ ܕܫܒܥ ܫܒܥ ܢܥ̈ܠܢ܇<EOS>ܢܡܘܿܣܐ ܣܘܿܓܐܐ ܡܼܢ ܗܿܠܝܢ ܡܫܝ̈ܢܬܐ ܡܛܡܐ ܐܦ ܟܕ ܢܦܼܩ ܡܼܢ ܩܒܘܬܐ ܢܘܿܚ ܐܦܼܣ ܠܗ ܐܠܗܐ<EOS>ܕܢܐܟܘܿܠ ܡܼܢ ܟ݀ܠܗܝܢ ܕܠܐ ܦܘܪܫܐ ܘܪܡܙܐ ܐܠܗܝܐ ܟܢܫ ܐܢܝܢ ܠܩܒܘܬܐ ܕܟܪ̈ܐ ܘܢܩܒ̈ܬܐ ܘܡܛܠ<EOS>ܙܥܘܿܪܘܼܬ ܡܐܟܘܠܬܗܘܢܿ ܐܦܠܐ ܙܒܠܐ ܟܝܿܢܝܐ ܫܿܪܝܢ ܗܼܘܘ ܐܪܒܥܝܼܢ ܝܘܡ̈ܝܼܢ ܗܘܼܐ ܡܛܪܐ ܡܛ݀ܠ<EOS>ܕܠܟܿܠܗܘܢܿ ܢܘܒܕ ܠܐ ܓܝܪ ܣܿܦܩ ܗܼܘܐ ܠܣܓܝܐܘܬ ܗ̄ ܝܘܡܐ ܘܥܣܪܐ ܡܛܠ ܕܥܼܪܩܘ ܣܘܿܓܐܗܘܢܿ<EOS>ܠܛܘܼܪ̈ܐ ܘܠܚܘܼ̈ܠܢܐ ܠܐ ܐܬܦܣܼܩ ܡܛܪܐ ܥܕܡܐ ܕܠܟܿܠܗܘܢܿ ܓܪܦ ܘܐܟܡܐ ܕܒܪܢܫܐ ܒܡܪܒܥܐ<EOS>ܒܫܘܼܡܠܝܐ ܕܐܪܒܥܝܼܢ ܡܫܬܼܡܠܐ ܗܿܟܢܐ ܘܗܿܢܘܢܿ ܕܝܒܠ ܒܙܢܝܘܼܬܐ<EOS> ܠܐܕܫܐ ܕܒܪܢܫܐ ܕܒܐܪܒܥܝܼܢ<EOS>ܡܫܼܬܡܐ<EOS> ܒܐܪܒܥܝܼܢ ܐܦ<EOS>ܐܒܼܕܘ ܗܼܢܘܢܿ ܐܢܫ̈ܝܼܢ ܐ݀ܡܪܝܼܢ ܕܡܝ̈ܐ ܐܥܠܼܘ ܥܡܗܘܢܿ ܐܚܪ̈ܢܐ ܕܡܼܢ ܠܒܪ ܫܿܬܝܢ ܗܼܘܘ<EOS>ܘܒܿܬܪܟܢ ܡܠܚܼܘ ܡ̈ܝܐ ܡܛܠ ܕܡܼܢ ܠܗܓܐ ܕܫܡܫܐ ܘܝܒܝܼܫܘܼܬܐ ܕܐܪܥܐ ܡܿܠܚܝܼܢ ܡ̈ܝܐ ܐܓܡ̈ܐ ܓܝܪ<EOS>ܘܦܨܝܼܕ̈ܐ ܡܛ݀ܠ ܕܠܐ ܪܕܝܢ ܡܼܢ ܚܘܼܡܗ ܕܫܡܫܐ ܡܿܚܠܝܼܢ ܘܟܕ ܝܿܒܫܝܼܢ ܡܠܼܚܐ ܡܫܬܼܟܚܐ<EOS>ܒܗܘܢܿ ܐܚܪ̈ܢܐ ܐ݀ܡܪܝܼܢ ܕܡܼܢ ܫܘܪܬ ܡ̈ܝܐ ܕܝܡ̈ܡܐ ܡܠܼ̈ܝܚܐ ܗܼܘܘ ܡܛ݀ܠ ܕܢܛܠܩܘܢܼ ܒܗܘܢܿ<EOS>ܡ̈ܝܐ ܕܢܗܪ̈ܘܬܐ ܐܟܡܿܢ ܕܠܐ ܢܣܓܘܢܿ ܘܢܛܝܦܘܢܼ ܠܥܡܪܬܐ ܐܦ ܡܙܘܿܢܐ ܘܡܐܟܘܿܠܬܐ ܥܡ ܡ̈ܝܐ<EOS>ܐܥܠܼܘ ܥܡܗܘܢܿ ܘܗܼܘܐ ܠܡ ܠܫܒܥܐ ܝܘܡ̈ܝܼܢ ܘܐܬܬܼܥܘ ܟ݀ܠ ܡܒܘܼ̈ܥܝ ܬܗܘܡܐ ܪܒܐ ܗ̄ ܗܿܘ ܡܐ<EOS>ܕܡܒ̈ܘܼܥܐ ܕܝܡܡ̈ܐ ܘܢܗܪ̈ܘܬܐ ܓܿܣܝܢ ܗܼܘܘ ܡܝ̈ܐ ܘܡܬܩܘܛܝܼܢ ܗܼܘܘ܇ ܘܢܣ̈ܟܐ ܕܫܡܝܐ ܐܬܦܬܼܚܘ ܗ̄<EOS>ܡܣ̈ܘܟܐ ܝܘܢܝܐ ܩܐܪܛܐܪܛܐ ܡܣܘ̈ܟܐ ܐܬܩܪܝܼܘ ܡܛܠ ܕܐܝܟ ܕܡܼܢ ܡܐܢܐ ܡܬܢܣܟܝܼܢ ܗܼܘܘ ܢܣ̈ܟܐ<EOS>ܬܘܼܒ ܐ݀ܡܪ܇ ܐܝܟ ܕܡܼܢ ܣܝ̈ܠܘܢܐ ܢ݀ܚܬ ܗܼܘܐ ܡܛܪ ܘܓܿܐܚ ܘܢ݀ܚܬ ܡܼܢ ܡܝ̈ܐ ܕܠܥܠ ܡܼܢ ܪܩܝܼܥܐ<EOS>ܐܢܫܝܼ̈ܢ ܐ݀ܡܪܝܼܢ ܕܟܪ ܕܐܝܬܝܗܘܢܿ ܗܼܘܘ ܗܘܼܐ ܛܘܦܢܐ ܐܚܪ̈ܢܐ ܐ݀ܡܪܝܼܢ ܕܒܟܿܠܗܿ ܐܪܥܐ<EOS>ܘܝܼܕܝܼܥܐ ܡܼܢ ܗ݀ܝ ܕܐܬܼܬ݀ ܩܒܘܬܐ ܠܛܘܼܪ̈ܝ ܩܪܕܘ ܘܐܢܫ̈ܝܼܢ ܐܡܿܪܝܼܢ ܕܟܕ ܥܼܠ ܢܘܿܚ ܘܟܿܠ<EOS>ܕܥܡܗ ܠܩܒܘܬܐ ܐܝܟ ܕܒܫܢܬܐ ܐܚܝܼܕܝܼܢ ܗܼܘܘ ܥܕܡܐ ܕܢܦܼܩܘ ܘܐܠܐ ܐܝܟܢܐ ܚܿܐܝܢ ܗܼܘܘ<EOS>ܘܝܼܕܝܼܥܐ ܡܼܢ ܗܜܝ ܕܐܬܦܼܩܕ ܕܢܥܠܘܢܼ ܡܐܼܟܠܐ ܒܩܝܛܐ ܓܝܪ ܫܪܝܼ ܛܘܦܢܐ ܕܠܐ ܢܣܼܬܒܪ<EOS>ܕܓܕܫܢܐܝܬ ܗܘܼܐ ܡܛܜܠ ܣܓܝܐܘܬ ܡܛܪܐ ܒܐܝܪ ܝܪܚܐ ܥܠܼܘ ܕܗܿܟܘܬ ܢܦܼܩܘ ܘܡܛ݀ܠ ܗܿܟܢ ܐܬܬܼܪܥܘ<EOS>ܢܣ̈ܟܐ ܕܢܚܬܘܢܼ ܡ̈ܝܐ ܥܠ ܡ̈ܝܐ ܘܠܐ ܢܚܪܒܘܢܼ ܠܐܪܥܐ ܘܢܥܒܕܘܼܢܗܿ ܦܚ̈ܬܐ ܘܥܘܼܡ̈ܩܐ ܥܘܿܠ<EOS>ܠܡ ܐܢܬ ܘܒܢ̈ܝܟ ܘܐܢܬܬܟ ܬܡܢ ܩܕܡܐܝܬ ܛܟܼܣ ܒܿܬܪܗ ܠ̈ܒܢܘܗܝ ܟܕ ܟܠܐ ܠܗ ܡܼܢ ܙܘܘܓܐ ܬܢܢ<EOS>ܒܿܬܪܗ ܫܡܗ ܠܐܢܬܬܗ ܟܕ ܡܦܣ ܠܗ ܕܢܙܕܘܓ ܘܠܚܝ̈ܘܬܐ ܪ̈ܥܝܬܐ ܬܒܢܐ ܘܥܣܒܐ ܐܥܠ ܥܡܗ ܢܘܿܚ<EOS>ܠܡܐܟܘܠܬܐ ܘܐܦ ܐܟܠ̈ܬ ܒܣܪܐ ܥܡܗܝܢ ܐܣܬܝܒܪ̈ܝ ܒܬܒܢܐ ܗ݀ܝ ܕܐܬܕܟܪ ܐܠܗܐ ܠܢܘܿܚ ܥܠ ܝܨܝܼܦܘܼܬܐ<EOS>ܕܐܠܗܐ ܕܥܠܘܗܝ ܡܒܕܩܐ ܘܦܬܼܚ ܠܟܘܬܐ ܘܫܕܪ ܠܥܘܼܪܒܐ ܩܕܡܐܝܬ ܘܡܛ݀ܠ ܕܡܥܕ ܫܿܟܢ ܥܠ ܫܠ̈ܕܐ<EOS>ܘܒܗܕܐ ܥܠܼܬܐ ܡܫܼܬܘܙܒ ܐܢ ܣܓܝ̈ܐܢ ܡܝ̈ܐ ܗܢܐ ܕܝܢ ܟܕ ܐܫܟܼܚ ܫܠܕܐ ܘܫܪܝܼ ܐܟܿܠ ܘܠܐ ܗܦܼܟ܇<EOS>ܫܕܪ ܠܝܘܢܐ ܘܐܝܬܼܝܬ݀ ܛܪܦܐ ܕܙܝܬܐ ܠܫܘܼܘܕܥܐ ܕܝܒܝܼܫܘܼܬܐ ܕܐܪܥܐ ܫܕܪ ܩܕܡܐܝܬ ܠܥܘܼܪܒܐ ܟܕ<EOS>ܡܿܐܪܙ ܕܗܿܢܘܢܿ ܕܐܝܬܝܗܘܢܿ ܛܡܐܐ ܡܬܼܪܚܩܝܼܢ ܡܼܢ ܥܕܬܐ ܘܠܐ ܗܿܦܟܝܼܢ ܠܗܿ ܐܟܡܐ ܕܠܐ ܗܦܼܟ<EOS>ܥܘܼܪܒܐ ܠܟܘܝܠܐ ܝܘܢܐ ܕܗܦܟܼܬ݀ ܐܪܙ ܪܘܼܚܐ ܩܕܝܼܫܐ ܕܫܿܪܐ ܒܥܕܬܐ ܘܡܿܣܒܪ ܠܢ ܚ̈ܝܐ<EOS>ܘܦܘܼܪܩܢܐ ܘܡܬܩܠܠܢܘܼܬܐ ܕܡܼܢ ܛܘܦܢܐ ܕܚܛܝܼܬܐ ܐ݀ܡܪܝܼܢ ܕܠܐ ܡܛܐ ܛܘܦܢܐ ܥܕܡܐ ܠܦܪܕܝܣܐ ܡܼܢ<EOS>ܥܠܼܬ ܪ̈ܡܬܗ ܘܐܦܠܐ ܚܢܘܟ ܐܪܓܫܼ ܒܗ ܐܚܪ̈ܢܐ ܐ݀ܡܪܝܼܢ ܕܫܢܬܐ ܘܥܣܪܐ ܝܘܡ̈ܝܼܢ ܗܘܼܘ ܒܩܒܘܬܐ܇<EOS>ܫܒܥܐ ܝܘܡ̈ܐ ܐܓܪ ܠܗܘܢܿ ܐܠܗܐ<EOS>ܪܘܼܚܐ ܐܟܡܿܢ ܕܢܬܘܼܒܘܢܼ ܘܟܕ ܠܐ ܬܒܼܘ ܫܪܝܼܘ ܡܛܪ̈ܐ ܒܥܣܪܐ ܒܐܝܪ ܥܠܼܘ<EOS> ܘܒܗܿܘ ܕܬܡܢܬܥܣܪ<EOS>ܢܚܼܬ ܡܛܪܐ ܘܒܢܼܐ ܠܡ ܢܘܿܚ ܡܕܒܚܐ ܗ̄ ܡܼܢ ܫܡܼܥܐ ܕܩܘܼܪ̈ܒܢܐ ܕܗܒܝܠ ܘܕܩܐܝܢ ܝܼܠܦ ܕܢܩܪܒ<EOS>ܕܒܚܼܐ ܘܐܠܼܦ ܐܢܘܿܢ ܠܒܢܘ̈ܗܝ ܕܗܕܐ ܢܣܥܪܘܢܼ ܘܐܪܝܼܚ ܡܪܝܐ ܪܝܚܐ ܕܢܝܿܚܐ ܪܝܚܐ ܕܣܘܬܐ ܗ̄<EOS>ܪܝܚܐ ܕܗܝܼܢܐ ܘܒܣܝܼܡܐ ܗܢܝܐܝܬ ܓܝܪ ܩܒܼܠܗ ܠܕܒܚܗ ܐܝܟ ܐܢܫ ܕܣܿܐܩ ܪܝܚܐ ܗܢܝܐܐ ܘܒܣܝܼܡܐ<EOS>ܘܡܬܬܢܝܼܚ ܥܠ ܡܬܩܒܠܢܘܼܬܐ ܕܩܘܼܪܒܢܐ ܪܡܼܙ ܒܗܿܕܐ ܗ݀ܝ ܕܝܨܪܐ ܕܠܒܗ ܕܒܪܢܫܐ ܒܝܼܫ ܡܼܢ<EOS>ܛܠܝܘܼܬܗ ܗ̄ ܨܒܝܢܗ ܡܐ ܓܝܪ ܕܡܿܫܪܝܐ ܦܪܘܫܘܼܬܗ ܥܡ ܛܠܝܘܼܬܗ ܡܼܨܛܠܐ ܠܘܬ ܒܝܼܫܬܐ ܐܦ ܦܿܩܚܐ<EOS>ܗܿܝ ܡܟܝܼܠ ܕܐܛܥܝܢ ܐܢܘܢܿ ܒܣܝܼܡܐܝܬ ܙܪܥ ܘܚܨܕܐ ܗ̄ ܩܝܛܐ ܫܘܼܚܠܦܐ ܩܝܛܝܐ ܥܪܝܐ ܘܣܬܘܐ<EOS>ܡܿܙܗܪ ܕܠܐ ܢܐܟܠܘܢܼ ܕܡܐ ܡܛܠ ܕܡܿܫܩܐ ܠܠܒܐ ܘܡܿܥܒܐ ܠܗ ܒܣܪܐ ܕܒܢܦܫܗ ܕܡܗ ܠܐ ܬܐܟܠܘܢܼܾ ܗ̄<EOS>ܕܚܢܝܼܩܐ ܝܗܼܒ ܐܠܗܐ ܠܕܒܝܬ ܢܘܿܚ ܕܢܐܟܠܘܢܼ ܒܣܪܐ ܕܠܐ ܕܝܢ ܢܣܒܪܘܢܼ ܕܐܦ ܠ̈ܚܕܕ ܫܠܝܼܛ<EOS>ܠܗܘܢܿ ܠܡܐܼܟܠ ܣܼܡ ܥܣܒܐ ܣܓܝܐܐ ܥܠ ܢܟܣܬܐ ܕܚܝ̈ܘܬܐ ܕܠܗܿܘ ܕܐܚܝܼܕ ܒܗܝܢ ܛܟܣܐ ܕܢܦܫܐ<EOS>ܦܿܩܕ ܒܙܗܝܼܪܘܼ ܕܢܫܕܘܿܢܝܗܝ ܒܐܪܥܐ ܘܕܢܩܒܪܘܼܢܝܗܝ ܒܛܟܣܐ ܕܢܦܫܐ ܢܦܫܐ ܠܡ ܕܟ݀ܠ ܒܣܪ ܕܡܐ<EOS>ܗܼܝ ܪܘܼܚܐ ܢܦܫܢܝܬܐ ܕܡܙܝܼܥܐ ܠܗܘܢܿ<EOS> ܒܕܡܐ ܣܝܼܡܐ ܡܛܠ ܫܚܝܼܢܘܼܬܗ ܘܐܢ ܥܠ ܕܡܐ ܕܚܝ̈ܘܬܐ<EOS>ܕܐܝܼܬ̄ܘ ܒܕܘܼܟܬ ܢܦܫܐ ܗܕܐ ܙܗܝܼܪܘܼܬܐ ܚܘܝܼ ܟܡܐ ܚܝܿܒ ܐܢܫ ܠܡܥܼܪܩ ܡܼܢ ܩܼܛܠܐ ܕܐܢܫ̈ܐ<EOS>ܒܕܠܐ ܡܨܝܐ ܠܡܐܼܫܕ ܢܦܫܗܘܢܿ ܕܐܝܬܝܗܿ ܠܐ ܡܝܘܿܬܬܐ ܡܼܢ ܚܕ ܟ݀ܠ ܚܝܘܼܬܐ ܐ݀ܬܒܥܝܼܘܗܝ ܗ̄ ܠܘ<EOS>ܐܟܡܿܢ ܕܡܼܢ ܚܝܘ̈ܬܐ ܬ݀ܒܥ ܢܦܫܐ ܐܠܐ ܕܡܿܡܐ ܐܢܼܐ ܕܚܠܼܬܟܘܢܿ ܥܠ ܚܝ̈ܘܬܐ ܕܠܐ ܢܣܼܥ̈ܝܢ<EOS>ܥܠܝܟܘܢܿ ܐܝܟ ܕܡܼܢ ܩܕܝܼܡ ܐܝܟܢ ܠܢ ܬ݀ܒܥ ܕܡܐ ܕܐܢܫ̈ܐ ܡܼܢ ܚܝ̈ܘܬܐ ܒܗܕܐ ܡܿܢ ܡܙܝܼܥ ܠܗܘܢܿ<EOS>ܡܬܪܓܫܢܐܝܬ ܕܐܢܗܘܼ ܕܚܝܘܬܐ ܬܩܼܛܘܿܠܝ ܠܒܪ̈ܝܬܐ ܬܬܩܼܛܠܝ ܗ݀ܝ ܚܝܘܬܐ ܡܬܼܝܕܥܢܐܝܬ ܡܛ݀ܠ<EOS>ܕܠܒܪܢܫܐ ܥܬܝܼܕ ܕܢܩܝܼܡ ܠܚܝܘܬܐ ܕܝܢ ܠܐ ܘܗܐ ܐܬܦܪܥ ܒܪܢܫܐ ܘܐܬܬܒܼܥܬ݀ ܚܝܘܬܐ ܒܨܠܡ ܐܠܗܐ<EOS>ܥܒܝܼܕ ܐܕܡ ܗ̄ ܕܦܘܼܪܫܢܐ ܩܢܐ ܡܢ ܕܚܝ̈ܘܬܐ ܘܡܿܢ ܕܒܗ ܡܿܣܟܠ ܒܐܠܗܐ ܡܿܣܟܠ ܕܒܨܠܡܗ ܐܬܥܼܒܕ<EOS>ܩܫܬܝ ܠܡ ܝܗܒܿܬ ܒܥܢ̈ܢܐ ܗ̄ ܕܕܚܼܠܘ ܕܠܡܐ ܡܼܢ ܕܪܝܫ ܡܢ ܡܛܪܐ ܢܣܘܼܦܘܢܼ ܝܗܼܒ ܠܩܫܬܐ ܐܬ݀ܐ<EOS>ܐܠܨܐ ܗܼܘܬ݀ ܓܝܪ ܥܠ ܡܛܪܐ ܕܠܐ ܓܝܪ ܟܕ ܢܣ̈ܟܢ ܥܢ̈ܢܐ ܢܙܘܼܥܘܢܼ ܡܼܢ ܩܢܛܐ ܕܛܘܦܢܐ<EOS> ܫܼܕܗܿ<EOS>ܠܕܚܼܠܬܐ ܒܝܕ ܩܫܬܐ ܕܥܒܼܕܗܿ ܕܠܐ ܝܬܪܐ ܟܕ ܡܿܘܕܥ ܥܠ ܒܣܝܼܡܘܼܬܗ ܕܠܐ ܬܘܼܒ ܥܿܛܐ ܠܐܪܥܐ<EOS>ܒܡ̈ܝܐ ܘܐܝܟ ܗܿܘ ܗܕܐ ܐ݀ܡܪ ܕܠܐ ܬܘܼܒ ܥܿܒܕ ܐܢܼܐ ܠܐܐܪ ܥܡܘܼܛܐ ܐܠܐ ܡܬܼܚܙܝܿܢܐ ܡܛܠ<EOS>ܦܨܝܼܚܘܼܬܗ ܟܕ ܗܝܼ ܩܫܬܐ ܒܠܟܝܼܕܘܼܬܐ ܕܥܢ̈ܢܐ ܠܐ ܗܿܘܝܐ ܡܐ ܕܐܝܼܬ ܣܚܝܼܚܘܼܬܐ ܕܥܢ̈ܢܐ<EOS>ܗܿܝܕܝܢ ܕܝܢ ܟܕ ܡܠܝܢ ܥܢ̈ܢܐ ܡܝ̈ܐ ܘܫܿܟܢܥܠܝܗܘܢܿ ܫܡܫܐ ܒܐܬܪܐ ܗܿܘ<EOS> ܕܬܚܝܬ ܥ̈ܢܢܐ ܥܿܒܕ ܕܢܬܼܚܙܐ ܓܘܢܐ ܗܿܘ<EOS>ܕܩܫܬܐ ܗܕܐ ܕܐܦ ܒܟ̈ܣܐ ܕܙܓܘ̈ܓܝܬܐ ܡܥܕܐ ܕܬܣܬܼܥܪܝ ܕܐܡܬܝ ܕܡܬܼܡܠܝܢ ܟܣ̈ܐ ܘܫܿܟܢ ܥܠܝܗܘܢܿ<EOS>ܫܡܫܐ ܐܠܨܐܝܬ ܒܙܠ̈ܝܼܩܐ ܕܬܚܝܬ ܟܣܐ ܡܬܼܚܙܝܐ ܕܡܘܼܬܐܕ ܐܝܟ ܗܕܐ ܘܕܐ ܩܫܬܐ ܡܼܢ ܫܘܼܝܐ<EOS>ܕܒܪܝܼܬܐ ܗܼܘܬ݀ ܘܠܘ ܚܿܕܬܐ ܘܗܿܝ ܕܐܬܕܟܪ ܠܩܝܿܡܐ ܠܘ ܟܕ ܛ݀ܥܐ ܐܠܗܐ ܡܕܡ ܐܡܝܼܪܐ ܐܠܐ ܗܕܐ<EOS>ܘܗܜܝ ܕܐܬܕܟܪ ܠܢܘܿܚ ܘܠܕܘܝܕ ܒܙܢܐ ܡܨܠܝܢܐ ܡܬܐܼܡܪ̈ܢ ܠܘܬܗ ܐܡܬܝ ܕܡܿܗܡܝ ܘܡܬܼܩܪܐ ܘܠܐ<EOS>ܥܿܢܐ ܘܢܼܨܒ ܢܘܿܚ ܟܪܡܐ ܗ̄ ܟܪܡܐ ܓܝܪ ܐܝܼܬ ܗܼܘܐ ܡܼܢ ܫܘܼܪܝܐ ܐܠܐ ܐܬܼܚܒܠ ܒܛܘܦܢܐ ܥܠ<EOS>ܚܡܪܐ ܐܝܬ ܦܘܼܫܟܐ ܐ̱ܢܫܝܼ̈ܢ ܐ݀ܡܪܝܼܢ ܕܢܘܿܚ ܫܪܝܼ ܥܿܨܪ ܚܡܪܐ ܐܚܪ̈ܢܐ ܐ݀ܡܪܝܼܢ ܕܡܼܢ<EOS>ܫܘܼܪܝܐ ܐܝܬ ܗܼܘܐ ܫܟܚܬܐ ܕܚܡܪܐ ܘܡܼܢ ܫܩܼܝܗ ܢܦܼܩ ܠܫܢܝܘܼܬܐ ܕܙ݀ܢܝܘܼܬܐ ܕܪܐ ܕܩܕܡ ܛܘܦܢܐ<EOS>ܗܘܼܘ ܠܡ ܒܢ̈ܝ ܢܘܿܚ ܫܝܼܡ ܐܘܿܟܝܼܬ ܫܡܐ ܛܒܐ ܝܦܬ ܦܬܝܘܼܬܐ ܚܡ ܐ ܒܘܼܗܝ ܕܟܢܥܢ ܗ̄ ܕܠܘ<EOS>ܕܗܿܫܐ ܐܬܝܼܠܕ ܒܿܬܪ ܓܝܪ ܬܠܬ ܐܪܒܥ ܫܢ̈ܝܼܢ ܐܬܝܼܠܕ ܐܬܼܕܟܪܗ ܗܿܫܐ ܡܛܠ ܠܘܛܬܐ ܕܥܬܝܼܕ<EOS>ܠܡܐܼܡܪ ܡܛܠܬܗ ܟܕ ܚܼ؛ܐ ܢܘܚ ܕܐܬܝܬܒ ܥܠܡܐ܇ ܫܪܝܼ ܥܿܒܕ ܒܐܪܥ ܘܢܨܼܒ ܟܪܡܐ ܟܕ ܥܢܒ̈ܐ ܐܟܿܠ<EOS>ܗܼܘܐ ܘܚܿܘܐ ܗܼܘܐ ܕܐܝܬ ܒܗܝܢ ܡ̈ܝܐ ܥܨܼܪ ܐܢܝܢ ܘܐܝܟ ܕܡܼܢ ܣܘܼܝܿܥܐ ܐܠܗܝܐ ܡܢܗ ܐܬܚܘܝܼ<EOS>ܗܿܢܐ ܐܕܫܐ ܕܚܡܪܐ ܐܫܬܝܼ ܘܪܘܝܼ ܘܐܬܓܠܝܼ ܒܓܘ ܡܫܟܢܗ ܚܡ ܕܝܢ ܐܬܼܐ ܒܿܬܪ ܢܪܓܐ ܐܘܿ ܨܒܘܼܬܐ<EOS>ܡܕܢܡ ܠܡܫܟܢܐ ܘܟܕ ܚܙܝܼܗܝ ܥܪܛܠܝܐ ܘܠܐ ܟܣܝܗ ܐܗܼܠ ܒܗ ܐܟܡܿܢ ܕܠܐ ܪܚܿܡ ܠܡܦܼܠܚ ܟܕ ܠܐ<EOS>ܝܿܕܥ ܕܪܘܐ ܘܟܕ ܐܙܼܠ ܐܡܼܪ ܠܐܚܘ̈ܗܝ ܗܼܢܘܢܿ ܐܟܣܘܼܗܝ ܘܢܣܼܒܘ ܒܪ ܒܣܬܪܐܝܬ ܠܡܪܛܘܛܐ ܥܠ<EOS>ܟܬܦ̈ܬܗܘܢܿ ܘܐܙܠܼܘ ܘܟܣܝܘܼܗܝ ܢܘܿܚ ܕܝܢ ܒܓܠܝܢܐ ܝܼܕܥ ܠܡܕܡ ܕܥܒܼܕ ܒܗ ܒܪܗ ܘܐܡܼܪ ܠܝܼܛ<EOS>ܟܢܥܢ ܥܠ ܒܪ ܚܡ ܐܣܡܼܥܗܿ ܠܠܘܛܬܐ ܕܚܠܦ ܕܗܼܘܐ ܚܡ ܒܪܐ ܒܝܼܫܐ ܘܨܥܪ ܠܐܒܘܼܗܝ ܢܚܙܐ ܟܕ<EOS>ܡܬܬܼܒܥ ܒܪܗ ܓܙܪ ܕܝܼܢܐ ܕܠܘܛܬܐ ܘܢܗܼ،ܐ ܗܘܼ ܐܒܐ ܕܡܩܒܠܢܗܿ ܕܠܘܛܬܐ ܐܚܪ̈ܢܐ ܐ݀ܡܪܝܼܢ<EOS>ܕܟܢܥܢ ܚܼܙܐ ܠܥܪܛܠܝܘܼܬܐ ܕܩܫܝܼܫܗ ܩܕܡܐܝܬ ܘܐܡܼܪ ܠܐܒܘܼܗܝ ܐܘܿ ܥܠܼ ܚܡ ܘܚܼܙܐ ܠܟܢܥܢ<EOS>ܫܒܪܐ ܟܕ ܡܫܼܬܥܐ ܒܦܘܼܪܣܝܐ ܕܩܫܝܼܫܗ ܘܐܙܼܠ ܘܐܘܕܥ ܠܚܘ̈ܗܝ ܘܐܝܠܝܢ ܕܐ݀ܡܪܝܼܢ ܕܚܡ ܠܚܘܕ<EOS>ܚܼ؛ܐ ܠܦܘܼܪܣܝ ܐܒܘܼܗܝ ܘܠܐ ܠܛܗ ܥܠ ܕܥܡܗ ܐܫܬܼܘܙܒ ܒܟܘܝܪܠܐ ܘܩܒܠ ܒܘܼܪܟܬܐ ܡܼܢ ܐܠܗܐ<EOS>ܠܘܛܬܐ ܕܟܢܥܢ ܐ݀ܡܪܝܼܢ ܕܢܦܩܼܬ݀ ܒܥܒܿܕܐ ܒܟܢܥ̈ܢܝܐ ܕܗܘܼܘ ܥܒ̈ܕܐ ܒܝܘܡ̈ܝ ܝܫܘܥ ܒܪܢܘܢܿ<EOS>ܐ݀ܡܪܝܼܢ ܐܢܫܝܼ̈ܢ ܐܢܓܝܪ ܟܕ ܝܼܕܥ ܢܘܿܚ ܕܙܢܝܘܼܬܐ ܐܝܬܝܗܿ ܥܠܼܬ ܚܛܝܼܬܐ ܘܚܡܫܡܐܐ ܫܢ̈ܝܼܢ<EOS>ܢܛܪ ܒܬܘܼܠܘܼܬܐ ܐܢܗܼܘ ܕܐܫܬܝܼ ܗܼܘܐ ܚܡܪܐ ܩܕܡ ܛܦܘܢܐ ܘܢܣܼܒ ܗܼܘܐ ܢܣܝܿܢܗ ܠܥܠܡ ܠܐ<EOS>ܐܫܼܬܝܗ ܗܼܘܐ ܐܠܐ ܒܿܬܪ ܛܘܦܢܐ ܐܫܬܼܟܚ ܡܢܗ ܘܥܠܗܿܝ ܪܘܼܐ ܘܛܒܼܥ ܒܫܢܬܐ ܢܦܬܐ ܐܠܗܐ ܠܝܦܬ<EOS>ܗ̄ ܒܣܓܝ݁̈ܐܬܐ ܕܗܘܝ̈ܢ ܡܢܗ<EOS>ܘܢܫܐ ܒܡܫܟܢܗ ܕܫܝܼܡ ܗ̄ ܟܕ ܫܼܪܬ݀ ܬܠܝܼܬܝܘܼܬܐ ܠܘܬ ܐܒܪܗܡ ܒܪ ܫܝܡ ܐܘܐܡܬܝ ܕܫܼܪܐ ܒܡܫܟܢܐ<EOS>ܡܬܼܝܕܥܢܐ ܐܘܿܟܝܼܬ ܒܒܬܘܼܠܘܼܬܐ ܡܠܼܬܐ ܕܐܒܐ ܡܬܼܐܡܪܐ ܠܝܦܬ ܗܘܼܐ ܩܫܝܼܫܐ ܟܕ ܬܢܐ ܟܬܒܐ<EOS>ܕܫܪ̈ܒܬܐ ܠܝܦܬ ܡܩܫܝ ܫܝܼܡ ܐܬܬܣܝܼܡ ܩܕܡܝܐ ܡܛܠ ܒܝܬܝܘܼܬܗ ܝܬܝܼܪܬܐ ܕܠܘܬ ܐܠܗܐ ܘܡܛ݀ܠ ܗ݀ܝ<EOS>ܕܡܼܢ ܙܪܗܥ ܡܬܼܝܒܠ ܡܫܝܼܚܐ ܐܟܡܐ ܕܐܒܪܗܡ ܐܫܬܡܝܼ ܒܘܼܟܪܐ ܕܬܪܚ ܟܕ ܗܪܢ ܩܫܝܼܫ ܗܼܐ ܡܢܗ ܚܡ<EOS>ܕܝܢ ܟܕ ܡܨܥܝܐ ܗܼܘܐ ܟܢܝܬܗ ܚܛܝܼـܐ ܙܥܘܪܐ ܦܘܠܓܼܐ ܕܐܪܥܐ ܗܘܼܐ ܠܬܠܬܐ ܒܢ̈ܝ ܢܘܚ ܘܗܘܼܐ<EOS>ܬܚܘܼܡܐ ܕܫܝܼܡ ܡܼܢ ܦܪܣ ܠܣܝܘܛܪܘܣ ܘܥܕܡܐ ܠܗܢܕܝܩܐ ܡܿܬܚ ܥܕܡܐ ܠܢܝܢܘܩܘܪܘܪܐ ܘܥܕܡܐ<EOS>ܠܓܙܝܕܪܐ ܘܠܝܦܬܐ ܡܼܢ ܡܕܝ ܘܥܕܡܐ ܠܓܙܕܝܪܐ ܓܒܐ ܓܪܒܝܝܐ ܒܢ̈ܝ ܝܦܬ ܓܡܪ ܓܘܬܝܐ ܘܓܪܡܢܝܩܝܐ<EOS>ܘܣܪܡܛܝܐ ܘܡܓܘܓܘ ܩܪ̈ܦܝܐ ܘܦܪ̈ܣܝܐ ܡܕܝ ܡܕܝ̈ܐ ܘܓܐܠ̈ܝܐ ܘܬܝܪܣ ܬܪ̈ܩܝܐ ܝܘܢ ܝܘܢ̈ܝܐ<EOS>ܐܬܝܢ̈ܝ ܘܣܓܣ̈ܛܝܢܝܐ ܬܘܒܝܠ ܘܐܝܣܘܪܝܐ ܘܐܣܝܐ ܡܘܫܟ ܡܘܪ̈ܝܐ ܒܢ̈ܝ ܓܡܪ<EOS> ܐܫܟܢܐ ܕܡܢܗ<EOS>ܐܪ̈ܡܢܝܐ ܘܙܒܕܩ̈ܢܝܐ ܘܩܪ̈ܘܕܝܐ<EOS> ܕܝܦܬ ܐܘܪ̈ܛܝܐ ܘܛܦ̈ܠܐ ܘܨܘܦ̈ܢܝܐ ܬܘܓܪܡܐ ܡܢܗ ܐ݀ܡܪܝܼܢ<EOS>ܕܐܝܬܝܗܘܢܿ ܐܪ̈ܡܢܝܐ ܬܝܦ̈ܬܝܐ ܘܣܟ̈ܝܢܝܐ ܘܒܢ̈ܝ ܝܘܢ ܠܐܝܫܐ ܐܬܢ̈ܝܐ ܬܘܪܫ ܦܘܛܢܘܣ ܢܬܝܡ<EOS>ܟܝ̈ܬܝܐ ܕܗܼܢܘܢܿ ܡܩܕܘ̈ܢܝܐ ܪ̈ܘܡܐܝ ܕܘܪܢܝܡ ܕܠ̈ܡܛܝܐ ܕܡܢܗ ܠܡ ܪ̈ܘܡܐ ܗܿܠܝܢ ܒܢ̈ܝ ܝܦܬ<EOS>ܘܐܝܬܝܗܘܢܿ ܒܡܥܪܒܐ ܘܓܪܒܝܐ ܒܢ̈ܝ ܫܝܡ ܥܝܠܡ ܕܡܢܗ ܗܘܙ̈ܝܐ ܘܥܝܼܠ̈ܡܝܐ ܘܐܬܘܪ ܦܪ̈ܬܘܝܐ<EOS>ܘܐܬܘܪ̈ܝܐ ܐܪܦܟܫܪ ܐܪ̈ܡܝܐ<EOS> ܠܘܕ ܠܒܢ̈ܢܝܐ ܐܪܡ ܚܪ̈ܢܝܐ ܣܘܪ̈ܝܝܐ ܦܠܓ ܡܢܗ ܕܪ̈ܡܣܘܩܝܐ<EOS>ܘܥܪ̈ܒܝܐ ܐܠܡܘܕܕ ܐܦܪ̈ܝܩܝܐ ܫܠܦܝ ܣܟܝ̈ܢܝܐ ܚܨܪܝܡܘܬ ܚܙܬܝܦ̈ܝܐ ܝܪܚ ܝܪ̈ܛܘܛܝܐ ܗܕܘܪܘܡ<EOS>ܐܪ̈ܓܝܒܝܐ ܐܘܙܠ ܐܝܙ̈ܠܝܐ ܕܩܠܐ ܒܒ̈ܠܝܐ ܚܘܟܒ ܚܘܪ̈ܝܐ ܒܢ̈ܝ ܣܥܝܪ ܒܪ ܟܡ̈ܢܝܐ ܐܘܦܝܪ<EOS>ܡܘܣܛܪ̈ܝܐ ܚܘܝܠܐ ܗܢܕ̈ܘܝܐ ܡܼܢ ܒܢ̈ܝ ܟܢܥܢ ܐܝܬܝܗܘܢܿ ܒܢ̈ܝ ܫܝܼܡ ܝܪܬܘܬܗܘܢܿ ܡܕܢܚܐ ܟ݀ܠܗܿ<EOS>ܘܡܢܬܐ ܡܼܢ ܡܕܢܚ ܬܝܡܢ ܒܢ̈ܝ ܚܡ ܟܘܫ ܟܘܫ̈ܝܐ ܡܨܪܝܡ ܡܨܪ̈ܝܐ ܦܘܛ ܦܘ̈ܛܝܐ ܟܢܥܢ ܟܢܥ̈ܢܝܐ<EOS>ܣܘܟܒܐܕ ܡܘܪ̈ܢܛܝܐ ܫܐܒܐ ܫܐܪ̈ܝܐ ܘܢܡܪ̈ܝܐ ܘܦܪ̈ܘܓܝܐ ܘܒܝ̈ܬܘܢܝܐ ܘܓ̈ܐܠܛܝܐ ܘܦܡܦܘ̈ܠܝܐ<EOS>ܘܨܝܕܢ̈ܝܐ ܘܨܘܪ̈ܝܐ ܘܐܦܣ̈ܝܐ ܘܦܘܢܝ̈ܩܝܐ ܘܐܣܦܝܼܢ̈ܝܐ ܐܬܪܗܘܢܿ ܬܝܡܢܐ ܘܩܠܝܼܠ ܡܼܢ ܡܥܪܒܐ<EOS>ܐܚܪ̈ܢܐ ܐ݀ܡܪܝܼܢ ܕܒܢ̈ܝܐ ܬܡܢܝܐ ܗܘܼܘ ܠܝܦܬ ܠܫܬܐ ܡܢܗܘܢܿ ܐܬܝܼܗܒ ܠܟܿܠܚܕ ܠܫܢܐ ܘܠܫܪ̈ܒܬܗ<EOS>ܠܓܡܪ ܩܫܘܢ ܬܪܝܢ ܐܚܪ̈ܢܐ ܐܝܟ ܡܢܝܢܐ ܕܒܢ̈ܝܐ ܕܡܢܗܘܢܿ ܗܿܟܢܐ ܠ̈ܫܢܐ ܠܚܕ ܚܕ ܡܢܗܘܢܿ<EOS>ܐܬܝܼܗܒܘ ܗܿܟܢܐ ܢܪܢܐ ܐܢܫ ܡܛܠ ܚܡ ܘܫܝܡ ܠܗܫܢܐ ܓܝܪ ܕܐܬܦܠܓܘ ܐܝܟ ܡܦܩܬܐ ܕܫܒܥܝܼܢ ܫܬܝܼܢ<EOS>ܐܝܬܝܗܘܢܿ ܘܠ̈ܒܢܝܐ ܕܗܿܠܝܢ ܕܐܬܝܼܗܒܘ ܠ̈ܫܢܐ ܕܓܡܪ ܘܕܝܘܢ ܘܠܐܚ̈ܝܗܘܢ ܠܐ ܡܛܠ ܠܐ<EOS>ܣܓܝܐܘܬܗܘܢ ܕܒܝܕ ܒܝܬܐ ܘܫܪܒܬܐ<EOS>ܘܠܐ ܦܠܝܼܓܘܼܬܗܘܢܿ ܕܥܠ ܚܕ̈ܕܐ ܘܠܫܪ̈ܒܬܐ ܕܗܿܠܝܢ ܐܬܦܠܓܼܘ ܠ̈ܫܢܐ ܢܓܘܓ܇ ܡܕܝ܇ ܘܐܠܝܫܐ<EOS>ܬܘܒܝܠ ܡܫܟ ܬܝܪܣ܇ ܐܫܟܢܙ ܕܝܦܪ<EOS> ܬܘܓܪܡܐ ܐܠܝܫܐ ܬܘܪܫܝܫ ܘܝܛܝܐ ܪܘܕܝܐ ܦܘܛ܇ ܣܐܒܐ<EOS>ܚܘܝܠܐ ܣܒܬܐ܇ ܘܣܒܬܒܐ ܘܐܪܢ܇ ܩܘܪܝܬܝܡ ܠܘܕܝܡ܇ ܥܒܝܡ ܢܗܟܝܡ ܝܦܬܘܚܡ ܦܬܘܪܣܝܡ ܟܣܠܘܚܝܡ<EOS>ܨܝܕܝܘܢ ܚܝ̈ܬܝܐ ܝܒܘܣ̈ܝܐ ܐܡܘܪ̈ܝܐ ܓܪ̈ܓܘܢܝܐ܇ ܚܘ̈ܝܐ܇ ܥܪ̈ܩܝܐ ܣܝ̈ܢܝܐ܇ ܐܪ̈ܕܘܝܐ<EOS>ܫܡܘܪ̈ܝܐ<EOS> ܢܥܡ̈ܬܝܐ܇ ܥܝܠܡ ܐܫܘܪ ܠܘܕ ܩܝܢܢ ܥܘܨ܇ ܚܘܠ ܓܬܪ ܡܫܟ ܦܠܓ ܐܠܡܘܕܕ ܫܠܚ<EOS>ܚܨܪܡܘܬ ܝܪܚ ܗܕܘܪܡ܇ ܐܘܙܠ ܕܩܠܐ ܥܡܠ ܐܒܝܡܠܠ ܫܒܐ ܐܘܦܝܪ ܚܘܝܠܐ ܟܘܟܒ ܘܐ݀ܡܪܝܼܢ<EOS>ܕܠܘ ܫܒܥܝܼܢ ܘܬܪܝܢ ܠ̈ܫܢܐ ܐܢܘܢܿ ܐܠܐ ܫܬܝܢ ܘܗܿܢܘܢܿ ܕܡܢܼܘ ܐܢܘܢܿ ܫܒܥܝܼܢ ܘܬܪܝܢ ܡܛ݀ܠ<EOS>ܕܟܕ ܡܿܢܝܢ ܠܪ̈ܝܫܝ ܫܪ̈ܒܬܐ ܕܐܬܼܦܠܓܘ ܠܫܢ̈ܝܗܘܢܿ ܡܢܼܘ ܠܓܡܿܪ ܘܠ̈ܒܢܘܗܝ ܟܕ ܛܒ ܙܕܩ ܗܼ،<EOS>ܕܢܬܡܢܘܢܿ ܒܢ̈ܘ̄ ܠܚܘܿܕ ܘܠܘ ܗܼ، ܗܿܟܘܬ ܒܢ̈ܝ ܝܘܢ ܘܠܘ ܗܘܼ ܥܡܗܘܢܿ ܗܿܟܢܐ ܟܘܫ ܘܡܨܪܝܡ܇<EOS>ܘܟܢܥܢ ܘܪܥܡܐ ܘܐܪܡ ܘܐܪܦܟܫܪ܇ ܘܫܠܚ ܘܩܝܢܢ ܘܥܒܪ ܘܝܩܛܢ ܠܗܿܠܝܢ ܬܪܥܣܪ ܡܢܘ ܥܡ ܒܢܝ̈ܗܘܢܿ<EOS>ܥܠ ܗ݀ܝ ܣܠܩܼܘ ܠܫܒܥܝܼܢ ܘܬܪܝܢ܇ ܡܘܫܐ ܒܒܢ̈ܝܐ ܕܗܿܠܝܢ ܐ݀ܡܪ ܕܗܘܼܐ ܦܘܼܠܓ ܠ̈ܫܢܐ ܘܠܘ<EOS>ܒܗܘܢܿ ܘܥܠܗܕܐ ܠܐ ܡܬܼܥܗܕ ܠ̈ܒܢܝܐ ܕܗܿܢܘܢܿ ܐܚܪ̈ܝܐ ܡܕܝܢ ܗܿܢܘܢܿ ܬܪܥܣܪ ܟܒܪ ܡܝܼܝܼܬܝܼܢ<EOS>ܠܡܓܘܓ ܘܥܠܡ ܘܫܪܟܐ<EOS> ܐ݀ܡܪܝܼܢ ܡܛܠ ܕܐܦܢ ܐܘܠܕ ܒܢ̈ܝܐ ܬܪܝܢ ܘܬܠܬܐ ܟ݀ܠܚܕ܇ ܐܠܐ ܚܕ ܠܫܢܐ<EOS>ܐܬܝܼܗܒ ܠܗܘܢܿ ܐܠܐ ܡܛܠ ܕܠܐ ܦܠܝܼܓܝܼܢ ܗܼܘܘ ܐܘܿ ܡܛ݀ܠ ܕܠܐ ܣܓܝܐܝܢ ܗܼܘܘ<EOS> ܐܘܿ ܡܛܠ ܕܚܕ<EOS>ܒܪܐ ܐܘܠܕ ܟ݀ܠܚܕ ܡܢܗܘܢܿ ܘܠܘ ܣܓ̈ܝܐܐ ܘܐܦܠܐ ܡܘܫܐ ܟܿܬܼܒ ܥܠ ܗܿܠܝܢ ܕܐܬܼܦܠܓܘ ܠܗܘܢܿ<EOS>ܠ̈ܫܢܐ ܥܠ ܠܫܢܐ ܩܕܡܝܐ ܘܐܕܡܝܐ܇ ܐܡܿܪܝܼܢ ܘܐܫܝܼ̈ܢ ܕܣܘܪܝܝܐ ܐܝܼܬܘܗܝ܇ ܘܣܘܿܓܐܐ ܡܼܢ ܡܠ̈ܢܐ<EOS>ܠܗܕܐ ܡܙܕܩܝܼܢ ܝܥܩܘܿܒ ܐܘܪܗܝܐ ܘܡܘܫܐ ܒܪ ܟܐܦܐ ܘܩܠܝܡܝܣ ܥܒܪܝܐ܇ ܡܙܕܩܝܼܢ ܕܐܝܼܬ̄ܘ ܗܕܐ ܡܼܢ<EOS>ܫܡ̈ܐ ܕܐܕܡ ܘܪ̈ܝܫܝ ܐܒܗ̈ܬܐ ܕܥܒܪ̈ܝܐ ܐܢܘܢܿ ܘܡܼܢ ܠܫܢܐ܇ ܝܼܙܦ ܐܢܘܢܿ ܠܫܢܐ ܣܘܪܝܝܐ ܘܬܘܼܒ<EOS>ܟ݀ܠܚܘܢܿ ܠ̈ܫܢܐ ܡܼܢ ܗ݀ܝ ܕܟܬܝܼܒܐ ܕܗܕܐ ܠܡ ܬܬܩܼܪܐ ܐܢܬܬܐ ܡܛܠ ܕܡܼܢ ܓܒܪܐ ܢܣܝܼܒܐ ܠܝܬ<EOS>ܠܗܿ ܓܝܪ ܢܩܝܼܦܘܼܬܐ ܒܠܫܢܢ ܠܐ ܓܝܪ ܟܬܝܼܒܐ ܕܗܕܐ ܠܡ ܬܬܩܼܪܐ ܓܒܪܬܐ<EOS> ܡܛ݀ܠ ܕܡܼܢ ܓܒܪܐ<EOS>ܢܣܝܼܒܐ ܒܠܫܢܐ ܥܒܪܝܐ ܟܬܝܼܒ܇ ܕܗܕܐ ܠܡ ܬܬܩܼܪܐ ܐܝܫܐ ܡܛ݀ܠ ܕܡܼܢ ܐܝܫ ܢܣܝܼܒܐ ܟܕ ܒܼܪܐ<EOS>ܐܠܗܐ ܠܒܪ̈ܝܬܐ ܥܕܡܐ ܠܒܪܝܼܬܗ ܕܐܕܡ܇ ܒܠܥܼܙܐ ܪܘܼܚܢܝܐ ܗܿܘ ܕܡܫܒܚܝܼܢ ܒܗ ܡ̈ܠܐܟܐ ܠܡܐܼܠܦ ܒܗ<EOS>ܡܠܼܠ ܐܠܗܐ ܥܡ ܐܕܡ ܕܝܢ ܒܠܫܢܐ ܣܘܪܝܝܐ<EOS> ܐܚܪ̈ܢܐ ܕܒܠܫܢܐ ܥܒܪܝܐ ܗܢܐ ܐܚܪܝܐ ܫܪܝܪ ܡܛܠ<EOS>ܕܠܗܢܐ ܥܡܐ ܓܒܼܐ ܐܠܗܐ ܡܼܢ ܟ݀ܠܗܘܢܿ ܥܡ̈ܡܐ ܢܡܪܘܕ ܐ݀ܡܪܝܼܢ ܕܡܼܢ ܫܪܒܬܐ ܕܡ ܐܝܼܬ̄ܘ܇ ܘܗܿܝ<EOS>ܕܗܼܘܐ ܓܢ̱ܒܪܐ ܘܢܚܫܝܪܬܢܐ ܗ̄ ܕܐܝܟ ܨܒܢܐ ܕܐܠܗܐ ܡܬܼܢܨܚ ܗܼܘܐ ܘܡܼܢ ܪܝܫ ܨܝܕܗ ܡܿܩܪܒ ܗܼܘܐ ܠܐܠܗܐ ܘܐܩܪܒ ܥܡ<EOS>ܒܢ̈ܝܐ ܕܡܓܕܠܐ ܘܐܚܕܗܿ ܠܒܒܠ ܡܛܠܗܢܐ ܡܬܼܐܡܪ ܗ̄ ܡܿܢ ܕܡܿܒܪܟ ܗܘܐ ܠܚܒܪܗ ܐ݀ܡܪ ܗܼܘܐ<EOS>ܕܗܘܼܬܐ ܓܒܪܐ ܐܝܟ ܢܡܪܘܕ ܐܪܝܟ ܐܕܐܣܐ ܕܗܝܼ ܐܘܪܗܝ ܥܒܪܝܐ ܐܟܪ ܐ݀ܡܪ ܘܐܟܪ ܘܢܨܝܼܒܝܼܢ<EOS>ܘܟܠܝܐ ܩܛܝܣܦܘܢ ܪܚܒܘܬ ܐܪܒܝܠ ܕܗܝܼ ܗܝܼ ܚܘܪܝܒ ܪܣܢ ܪܝܫܥܝܢܐ ܗܿ ܠܝܢ ܠܢܝܢܘܣ ܐܬܘܪܝܐ<EOS>ܒܢ̈ܝܢ ܐܚܪ̈ܢܐ ܐ݀ܡܪܝܼܢ܇ ܘܗ݀ܝ ܕܐܪܝܟ ܘܐܟܪ ܘܟܠܝܐ ܒܐܪܥܐ ܕܣܢܥܪܘ ܐܢܫ̈ܐ ܐܢܘܢܿ ܐܪܝܟ ܘܐܟܪ<EOS>ܘܟܠܝܐ ܥܡ ܢܡܪܘܕ ܘܗܘܼܘ ܗܿܠܝܢ ܫܪܝܼܘ ܠܡܒܢܐ ܡܓܕܠܐ ܘܟܕ ܠܡ ܫܩܼܠܘ ܡܼܢ ܡܕܢܚܐ ܗ̄ ܡܼܢ<EOS>ܐܪܥܐ ܕܥܕܢ ܘܐܬܼܘ ܠܩܪܕܘ ܐܫܟܼܚܘ ܦܩܥܬܐ ܒܐܪܥܐ ܕܣܢܥܪ ܗ̄ ܕܘܼܟܬܐ ܪܘܝܼܚܬܐ ܘܒܗܿ ܢܗܪ̈ܘܬܐ<EOS>ܘܫܦܝܼܪܐ ܠܡܥܡܪܐ ܒܒܠ ܒܬܚܘܼܡܐ ܕܣܢܥܪ ܗܼܝ ܐܢܫ̈ܝܼܢ ܐ݀ܡܪܝܼܢ ܕܣܢܥܪ ܫܝܓܪ ܐܝܬܝܗܿ<EOS> ܗ݀ܝ<EOS>ܕܝܘܡܢ ܐܪ̈ܐܒܝܐ ܣܝܢܓܪ ܩܿܪܝܢ ܠܗܿ ܢ݀ܒܢܐ ܠܢ ܡܓܕܠܐ ܗ̄ ܡܛܠ ܓܝܪ ܕܫܡܼܥܘ ܡܼܢ ܢܘܿܚ ܘܒܢ̈ܘܗܝ<EOS>ܕܡܛܠ ܚܛܝܼܬܐ ܐܬܼܐ ܛܘܦܢܐ ܐܣܒܼܪܘ ܕܠܝܬ ܠܐܠܗܐ ܬܘܼܒ ܡܣܡ ܒܪܝܫܐ ܘܒܢܼܘ ܡܓܕܠܐ ܐܟܡܿܢ ܕܟܕ<EOS>ܚܿܛܝܢ ܘܡܿܝܬܐ ܛܘܦܢܐ ܢܣܬܬܪܘܢܼ ܘܠܐ ܢܐܒܕܘܢܼ ܢ݀ܫܩ ܓܝܪ ܠܫܡܝܐ ܘܢܗܘܐ ܥܡܗ ܘܗܐ ܐܓܗܝܼܢܢ<EOS>ܬܘܼܒ ܢ݀ܪܡܐ ܠ̈ܒܢܐ ܗ̄ ܡܛܠ ܕܠܐ ܩܪܝܼܒܝܼܢ ܗܼܘܘ ܠܛܘܪ̈ܐ ܕܢܦܣܠܘܢܼ ܟܐܦ̈ܐ܇ ܐܬܦܪܣܘ ܕܢܦܠܚܘܢܼ<EOS>ܠܠܒܬܐ ܒܢܘܼܪܐ ܕܬܗܼܘܐ ܐܝܟ ܟܐܦܐ ܗ̄ ܩܪܡܝܕܐ ܒܐܡܘ̈ܡܐ ܡܪܡܝܢ ܗܼܘܘ ܠ̈ܠܒܢܐ ܘܗܿܘܝܐ ܠܗܘܢܿ<EOS>ܠܒܬܐ ܕܦܚܪܐ ܚܠܦ ܟܐܦ̈ܐ ܣܝܕܐ ܩܿܪܐ ܠܟܐܦ̈ܐ ܕܝܩ̈ܕܢ ܘܗܿܘܐ ܡܢܗܝܢ ܟܠܫܐ ܗ݀ܝ ܕܝܢ ܕܠܡܠܛܐ<EOS>ܗ̄ ܚܠܦ ܡܠܛܐ ܕܛܝܼܢܐ ܒܒ̈ܠܝܐ ܡܬܚܫܚܝܼܢ ܗܼܘܘ ܘܚܠܦ ܓܨܐ ܘܒܓܘ ܩܪܝܼܒܬܐ ܒܢܐܘܗܝ ܠܡܓܕܠܐ<EOS>ܢ݀ܥܒܕ ܠܢ ܫܡܐ ܗ̄ ܕܘܼܟܪܢܐ ܘܢܚܬ ܡܪܝܐ ܕܢܚܼܙܐ ܗ̄ ܥܠ ܒܛܝܼܠܘܼܬܗ ܕܥܠܝܗܘܢܿ ܪܡܙܐ ܗ݀<EOS>ܕܢܚܼܬ ܗܿܘ ܕܒܟ݀ܠܕܘܼܟ ܐܝܼܬ̄ܘ ܗܿܟܘܬ ܘܗܿܝ ܕܢܚܼܙܐ ܠܘ ܟܕ ܠܐ ܚܿܙܐ ܨܒܼܐ ܕܢܚܼܙܐ ܐܠܐ<EOS>ܥܠ ܒܛܝܼܠܘܼܬܗ ܡܿܘܕܥܐ ܠܐ ܢܬܼܒܨܪ ܡܼܢܟܿܠ ܡܕܡ ܕܐܬܼܚܫܒܘ ܗ̄ ܕܝܿܕܥ ܐܢܼܐ ܠܚܘܼܫܒܗܘܢܿ ܕܐܢ<EOS>ܠܐ ܡܫܡܠܝܢ ܠܒܢܝܿܢܐ ܠܐ ܦܿܝܫܝܼܢ ܘܡܬܼܚܫܒܝܼܢ ܘܐܦܠܐ ܪܡܘܼܬܗܘܢܿ ܒܿܛܠܐ ܬܘ ܢ݀ܚܘܿܬ ܢ݀ܦܠܓ<EOS>ܠ̈ܫܢܐ ܗ̄ ܒܗܿܕܐ ܛܝܒܘܼܬܗ ܕܐܠܗܐ ܣܥܼܪܬ݀ ܐܢܘܿܢ ܕܢܚܼܬܬ݀ ܘܒܼܛܠܬ݀ ܐܢܘܢܿ ܡܼܢ ܗܿܘ ܥܡܠܐ<EOS>ܣܪܝܼܩܐ ܗ݀ܝܬ ܕܬܘ ܥܠ ܬܠܬܐ ܩܢܘ݁̈ܡܐ ܢܣܛܘܪ̈ܝܢܘ ܡܬܚܪܝܢ ܟܕ ܐ݀ܡܪܝܼܢ ܕܠܫܢܐ ܩܕܡܝܐ<EOS>ܣܘܼܪܝܐܐ ܐܝܬܘܗܝ ܘܥܡ ܐܝܠܝܢ ܕܝܿܬܒܝܼܢ ܒܒܒܠ ܐܫܬܼܒܩ ܘܥܒܪܐ ܠܘ ܡܼܢ ܫܒܥܝܼܢ ܐܝܼܬ̄ܘ ܐܠܐ<EOS>ܡܼܢ ܐܒܪܗܡ ܐܬܼܝܒܠ ܘܡܼܢ ܣܘܿܓܐܐ ܕܠ̈ܫܢܐ ܐܬܼܩܝܡ ܡܛܠ ܕܐܒܪܗܡ ܐܬܼܬܘܬܒ ܒܝܢܬ ܟܢܥ̈ܢܝܐ<EOS>ܘܒܡܨܪܝܢ ܬܘܼܒ ܠܐ ܢܬܼܒܨܪ ܡܼܢ ܟ݀ܠ ܕܐܬܼܚܫܒܘ ܗ̄ ܡܛܠ ܕܚܕ ܐܝܼܬ̄ܘ ܠܫܢܐ ܕܟܿܠܗܘܢܿ ܘܡܚܫܒܬܐ<EOS>ܕܟܿܠܗܘܢ ܫܠܡܼܬ݀ ܕܢܒܢܘܢܿ<EOS>ܡܓܕܠܐ ܠܫܘܘܙܒܐ ܕܡܼܢ ܛܘܦܢܐ ܘܠܩܘܡܐ ܕܠܘܩܒܠ ܐܠܗܐ ܡܟܝܠ ܠܐ ܢܬܼܒܨܪ ܡܢܗܘܢܿ ܟ݀ܠܡܕܡ<EOS>ܕܐܬܼܚܫܒܘ ܠܡܥܼܒܕ ܕܐܝܼܬ̄ܘ ܕܠܐ ܡܕܡ ܡܼܢ ܐܝܠܝܢ ܕܐܝܬܝܗܝܢ ܕܡܠܘܐܐ ܕܒܢܝܿܢܐ ܢܬܼܒܛܠ ܘܐܦܠܐ<EOS>ܬܘܼܒ ܠܚܡܫܒܬܐ ܢܫܚܠܦ ܡܼܢ ܗܿܘ ܡܐ ܕܒܥܼܬ݀ ܕܬܣܥܘܿܪܝ ܒܪ ܢ݀ܒܠܒܠ ܠ̈ܠܫܢܐ ܘܗܐ ܐܬܒܛܠܼܬ݀<EOS>ܡܚܫܒܬܐ ܠܐ ܦܐܝܐ ܗܼܘܬ݀ ܕܠܡܚܫܬܐ ܢܫܚܠܦ܇ ܘܐܠܐ ܠܚܐܪܘܼܬܐ ܡܿܒܛܠ ܗܼܘܐ ܗ݀ܝ ܕܝܗܼܒ ܠܗܿ<EOS>ܫܘܼܠܛܢܐ ܕܬܣܥܘܪܝ ܐܝܠܝܢ ܕܒܿܥܝܐ܇ ܘܡܛܠܗܕܐ ܡܿܦܠܓ ܠܠ̈ܫܢܐ ܘܠܚܐܪܘܼܬܐ ܠܐ ܡܿܫܚܠܦ ܕܒܝܕ<EOS>ܦܘܼܠܓܐ ܕܠ̈ܫܢܐ ܢܒܛܠ ܠܒܢܝܫܢ̈ܐ ܟܕ ܓܝܪ ܬ݀ܒܥ ܗܼܘܐ ܗܿܘ ܟܐܦܐ ܚܒܪܗ ܨܒܘܼܬܐ ܐܚܪܬܐ ܡܿܘܫܛ<EOS>ܗܼܘܐ܇ ܘܡܛ݀ܠ ܗܕܐ ܢܨܘ܇ ܘܒܢܝܿܢܐ ܐܬܼܒܛܠ ܐܪܓܼܫܘ ܓܝܪ ܒܗ݀ܝ ܕܗܘܼܬ݀ ܘܟܿܠܚܕ ܥܡ ܒܢ̈ܝ ܒܝܬܗ<EOS>ܘܠܫܢܗ ܐܬܦܠܼܓܘ ܘܐܬܒܼܕܪܘ ܠܬܘ̈ܠܕܬܐ ܕܫܝܡ ܟܕ ܐܬܥܗܕ ܠܝܘܼܒܠܐ ܕܐܪܦܫܟܪܼ ܠܚܘܕ ܐܘܕܥ ܡܛܠ<EOS>ܕܡܢܗ ܡܬܼܝܒܠ ܐܒܪܗܡ ܢܘܿܚ ܚܝܼܐ ܒܿܬܪ ܛܘܦܢܐ ܬܠܬܡܐܐ ܘܚܡܫܝܼܢ ܫܢܝܼ̈ܢ ܘܠܐ ܐܕܪܟ ܠܦܘܠܼܓ<EOS>ܠ̈ܫܢܐ ܘܡܼܢ ܒܢܘ̈ܗܝ ܐܬܩܼܒܪ ܘܫܝܼܡ ܚܝܼܐ ܒܿܬܪ ܛܘܦܢܐ ܚܡܫ ܡܐܐ ܫܢ̈ܝܼܢ܇ ܐܦܠܐ ܗܢܐ ܐܕܪܟ<EOS>ܠܦܘܼܠܓ ܠ̈ܫܢܐ<EOS> ܘܚܼܝܐ ܐܪܦܟܫܪ ܐܪܒܥܡܐܐ ܘܬܠܬܝܢ ܘܬܡܢܐ<EOS> ܩܝܢܢ ܒܪ ܟܫܪ ܚܝܼܐ ܗܢܐ ܚܡܫܡܐܐ<EOS>ܘܫܬܝܢ ܫܢ̈ܝܼܢ ܗܢܐ ܥܒܼܪܗ ܠܦܘܠܼܓ ܠ̈ܫܢܐ ܘܐܪܦܟܫܪ ܚܕ ܡܼܢ ܫܒܥܝܼܢ ܘܬܪܝܢ ܕܐܬܡܢܝܼ، ܡܼܢ<EOS>ܐܢܫܝܼ̈ܢ ܐܝܼܬ̄ܘ ܘܐܢܓܝܪ ܗܢܐ ܠܐ ܡܼܛܐ ܒܚ̈ܝܐ ܥܕܡܐ ܠܦܘܼܠܓ ܕܠ̈ܫܢܐ܇ ܗܿܟܘܬ ܐܦܠܐ ܗܿܢܘܿܢ<EOS>ܚܕܥܣܪ ܐܚܪ̈ܢܐ ܦܫܼܘ ܒܚ̈ܝܐ ܕܢܬܼܦܠܓ ܠܗܘܢܿ ܠ̈ܫܢܐ܇ ܡܿܕܝܢ ܝܼܕܝܼܥܐ ܕܫܬܝܢ ܠ̈ܫܢܐ ܐܢܘܿܢ<EOS>ܐܝܠܝܢ ܕܐܬܦܼܠܓܘ ܦܠܓ ܒܿܬܪ ܦܘܼܠܓܐ ܐܬܝܼܠܕ ܘܥܠܗܿܝ ܐܬܩܪܝܼ ܦܠܓ ܡܼܢ ܣܪܘܓ ܐ݀ܡܪܝܼܢ<EOS>ܕܗܘܼܘ ܦܬܟܪ̈ܐ ܘܨܠܡ̈ܐ ܒܥܠܡܐ ܘܥܠܗܕܐ ܣܪܝܼܝܘܼܬܐ ܡܬܼܦܫܩ ܣܪܘܓ ܗܪܢ ܒܪ ܬܪܚ ܡܝܼܬ ܒܐܘܪ<EOS>ܕܟ̈ܠܕܝܐ ܘܐܒܘܼܗܝ ܐܝܬ̄ܘ ܕܠܘܿܛ ܘܠܘ ܕܡܠܟܐ ܘܕܐܣܟܐ ܐܢܫܝܼ̈ܢ ܐ݀ܡܪܝܼܢ ܕܐܣܟܐ ܣܪܐ<EOS>ܐܝܬܝܗܿ ܡܛ݀ܠ ܫܘܼܦܪܗܿ ܐܬܩܼܪܝܬ݀ ܗܿܟܢ ܐܣܟܐ ܣܐܡܐ ܡܬܼܦܫܩ ܡܠܟܐ ܘܐܣܟܐ ܒܢ̈ܬܗ ܐܢܝܢ<EOS>ܕܗܪܢ ܐܚܘܼܗܝ ܕܬܪܚ ܗ̄ ܕܕܗ ܕܐܒܪܗܡ ܫܡܐ ܕܗܢܐ ܗܪܢ ܠܝܬ ܒܟܬܒܐ<EOS> ܐܚܪ̈ܢܐ ܐ݀ܡܪܝܼܢ ܕܗܢܐ ܗܪܢ<EOS>ܐܚܘܼܗܝ ܕܐܒܪܗܡ ܐܝܼܬܘܗܝ ܘܩܫܝܼܫ ܡܢܗ ܘܡܼܢ ܢܚܘܿܪ ܘܟܬܒܐ ܡܛܠ ܡܝܬܪܘܼܬܗ ܕܐܒܪܗܡ ܩܕܡ ܗܪܢ<EOS>ܘܢܚܘܪ ܣܿܐܡ ܠܗ ܘܐܒܪܗܡ ܠܡ ܕܕܗܿ ܗܼܘܐ ܕܣܪܐ ܘܒܪܬ ܗܪܢ ܘܚܬܗ ܕܠܘܛ ܐܬܥܗܕ ܡܘܫܐ ܠܡܘܬܗ<EOS>ܕܗܪܢ ܡܛܠ ܕܒܢ̈ܬܗ ܢܣܼܒ ܐܒܪܗܡ ܘܢܚܘܪ ܕܐܝܬܝܗܘܢܿ ܡܠܟܐ ܘܐܣܟܐ ܕܗܝܼ ܣܪܐ ܘܥܠܗܿܝ ܟܬܝܼܒ<EOS>ܒܝܘܢܝܐ ܕܐܡܪ ܐܒܪܡ ܠܦܪܥܘܿܢ ܕܚܬܝ ܗܼܝ ܡܼܢ ܒܝܬ ܐܒܝ ܘܠܘ ܡܼܢ ܒܝܬ ܐܡܝ ܐܠܗܐ ܐܙܝܼܥ ܠܐܒܪܡ<EOS>ܘܠܬܪܚ ܕܢܦܩܘܢܼ ܡܼܢ ܐܘܿܪ ܕܟ̈ܠܕܝܐ ܡܛ݀ܠ ܕܢܬܦܪܫܘܢܼ ܡܼܢ ܥ̈ܝܕܐ ܚܢܦܗܝܐ ܘܣܓܕܬ ܦܬܟܪ̈ܐ<EOS>ܐܚܪ̈ܢܐ ܐ݀ܡܪܝܢ ܕܐܒܪܡ ܐܘܩܕ<EOS>ܠܗܝܟܠܐ ܕܩܝܢܢ ܘܐܙܼܠ ܗܪܢ ܕܢܕܥܗܟܝܗܿ ܝܼܩܕ ܘܐܬܐܼܠܨ ܬܪܚ ܡܼܢ ܟ̈ܠܕܝܐ ܕܢܬܠܝܼܘܗܝ ܠܐܒܪܡ<EOS>ܠܩܛܠܐ ܘܡܛܠܗܕܐ ܥܪܩ ܡܼܢ ܐܘܪ ܕܟ̈ܠܕܝܐ ܘܒܿܬܪ ܙܒܢܐ ܐܦ ܢܚܘܪ ܐܙܼܠ ܡܼܢ ܐܪܥܐ ܕܟ̈ܠܕܐ<EOS>ܠܚܪܢ ܐܬܦܩܼܕ<EOS> ܐܒܪܡ ܕܢܐܙܠ ܠܐܪܥܐ ܕܟܢܥܢ ܗ̄ ܐܡܬܝ ܕܡܬܼܪܚܩ ܡܼܢ ܐܒܗ̈ܘܗܝ ܡܣܬܼܦܩ ܕܢܩܒܠ<EOS>ܠܓ̈ܠܝܢܐ ܘܡܛܠ ܕܕܚܼܠ ܡܼܢ ܟܢܥ̈ܢܝܐ ܫܢܝܼ ܡܼܢ ܬܡܢ ܠܛܘܼܪܐ ܡܼܢ ܡܕܢܚܐ ܠܒܝܬ ܐܝܠ ܐܦܩܼܗ<EOS>ܬܘܼܒ ܠܐܒܪܡ ܡܼܢ ܐܬܪܗ܇ ܡܛܠ ܕܝܿܕܥ ܕܬܝܼܕ ܕܢܕܥܝܼܘܗܝ ܗܼܘ ܘܙܪܥܗ ܕܠܐ ܢܦܘܼܫ ܥܠܡܐ ܟܕ ܠܝܬ<EOS>ܒܗ ܐܢܫ ܕܝܿܕܥ ܠܐܠܗܐ ܘܐܠܘܼ ܝܼܕܥ ܐܠܗܐ ܕܡܬܬܦܝܼܣܝܼܢ ܠܗ ܥܡ̈ܡܐ ܐܝܟ ܐܒܪܗܡ ܩܼܪܐ ܗܼܘܐ<EOS>ܐܢܘܿܢ ܒܝܕ ܝܘܢܢ ܡܨܪ̈ܝܐ ܐܬܩܪܝܼܘ ܒܝܕ ܐܬܘ̈ܬܐ ܕܒܐܝܼ̈ܕܘܗܝ ܕܡܘܫܐ ܘܕܠܐ ܨܒܘ ܐܦܠܐ<EOS>ܐܬܬܦܝܼܣܘ ܐܬܓܠܝܼ ܐܠܗܐ ܥܠ ܐܒܪܡ ܚܕܐ ܕܢܫܪܪܝܼܘܗܝ ܢܗܝܡ̄ ܘܕܠܐ ܢܫܒܘܿܩ ܕܢܦܗܐ ܒܿܬܪ<EOS>ܐ̈ܠܗܐ ܗ݀ܝ ܕܢܬܼܒܪ̈ܟܢ ܒܟ ܫܪ̈ܒܬܐ ܕܐܪܥܐ܇ ܠܘ ܒܐܒܪܗܡ ܢܦܩܼܬ݀ ܒܥܒܿܕܐ ܐܠܐ ܒܡܫܝܼܚܐ ܗܿܘ<EOS>ܕܡܼܢ ܙܪܥܗ ܕܐܒܪܗܡ ܕܢܚܼ ܕܐܦܢܝܼ ܠܥܡ̈ܡܐ ܡܼܢ ܛܘܼܥܝܝ ܘܚܪܪ ܐܢܘܢܿ ܡܼܢ ܠܘܛܬܐ ܗܝ ܕܠܐܛ<EOS>ܗܼܘܐ ܢܡܘܿܣܐ ܠܣܓ̈ܕܝ ܦܬܟܪ̈ܐ ܒܪܟܘ ܓܝܪ ܗܿܠܝܢ ܟܕ ܣܓܼܕܘ ܠܐܠܗܐ ܫܪܝܪܐ ܘܐܙܼܠ ܥܡܗ ܠܘܛ ܗ̄<EOS>ܕܢܫܼܬܪܪ ܒܐܠܗܐ ܘܢܬܕܪܫ ܒܡܝܬܪܘܼܬܐ ܘܒܢܼܐ ܬܡܢ ܡܕܒܚܐ ܗ̄ ܠܐܝܼܩܪܐ ܕܐܠܗܐ ܕܐܬܓܠܝܼ ܥܠܘܗܝ<EOS>ܒܢܼܐ ܡܕܒܚܐ ܒܗܿ ܒܕܘܼܟܬܐ ܠܣܓܼܕܬܐ<EOS> ܘܩܼܪܐ ܒܫܡܗ ܕܡܪܝܐ ܗ̄ ܝܼܕܥ ܕܥܒܕܐ ܗܿܘ ܕܘܕܐܝܬ ܠܗ<EOS>ܡܪܐ ܘܗܼܘܐ ܟܦܢܐ ܘܢܚܼܬ ܠܡܨܪܝܢ ܐܠܐ ܒܨܒܝܿܢܗ ܘܐܢ ܟܬܪ ܒܘܼܟܬܗ<EOS> ܐܠܗܐ ܙܿܐܢ ܗܼܘܐ ܠܗ<EOS> ܡܼܢ<EOS>ܗܜܝ ܕܐܡܼܪ ܠܐܢܬܬܗ ܕܬܐܼܡܪܝ ܕܚܬܗ ܗܼܝ ܘܝܼܕܝܼܥܐ ܕܥܕܟܝܠ ܠܐ ܡܫܪܪ ܗܼܢܘܐ ܒܕܚܼܠܬ ܡܪܝܐ<EOS>ܐܬܕܒܪܬ݀ ܐܢܬܬܐ ܠܒܝܬ ܦܪܥܘܿܢ ܗ̄ ܐܢܫܝܼ̈ܢ ܐ݀ܡܪܝܼܢ ܕܐܫܬܼܘܬܦ ܦܪܥܘܢ ܠܣܪܐ ܘܝܼܕܝܼܥܐ ܡܼܢ<EOS>ܗܿܝ ܕܐܡܼܪ ܟܬܒܐ ܕܠܐܒܪܡ ܛܐܒ ܡܛܠܬܗܿ ܘܐܫܬܼܒܩܬ݀ ܣܪܐ ܕܬܬܓܝܪܝ ܡܛܠ ܕܡܚܣܕܐ ܗܼܘܬ݀ ܠܐܒܪܡ<EOS>ܕܗܘܼ ܐܝܬܘܗܝ ܥܩܪܐ ܟܕ ܕܝܢ ܐܬܡܣܼܪܬ݀ ܒܐܝܼܕ̈ܝ ܦܪܥܘܢܿ ܘܠܐ ܒܼܛܢܬ݀ ܐܫܬܘܕܥܼܬ݀ ܕܡܢܗܿ<EOS>ܐܝܬܝܗܿ ܥܩܪܘܼܬܐ ܘܥܠܗ݀ܝ ܦܩܼܕܬ݀ ܠܗ ܒܿܬܪܟܢ ܕܢܥܘܿܠ ܥܠ ܐܡܬܗܿ ܐܚܪ̈ܢܐ ܐ݀ܡܪܝܼܢ ܕܒܪ ܫܥܬܗ<EOS>ܕܥܠܼܬ݀ ܠܒܝܬ ܦܪܥܘܢܿ ܒܠܼܥ ܗܘܼ ܘܒܢ̈ܝ ܒܝܬܗ ܒܟܐܒ̈ܐ ܘܐܫ̈ܬܐ ܘܐܬܬܙܝܼܥܘ ܕܢܐܡܪܘܢܼ ܕܠܐ<EOS>ܐܝܬܝܗܿ ܒܪܝܼܟܬܐ ܐܢܬܬܐ ܕܢܣܒܼܢܢ ܘܡܼܢ ܥܠܼܬ ܡܚܘ̈ܬܐ ܟܕ ܥܩܼܒܘ ܥܡܗܿ ܓܠܼܬ݀ ܕܒܪܗܿ ܗܼܘ<EOS>ܐܒܪܗܡ ܘܩܼܪܐ ܦܪܥܘܿܢ ܠܐܒܪܡ ܘܪܫܝܗܝ ܘܡܚܘܿܬܐ ܠܡ ܥܘܟܬܗ ܡܼܢ ܙܘܘܓܐ ܘܐܢܓܝܪ ܒܿܬܪ ܙܢܝܘܼܬܐ<EOS>ܡܚܝܗܝ ܠܦܪܥܘܿܢ ܦܿܩܚܐ ܗܼܘܬ݀ ܕܩܕܡ ܚܛܝܼܬܐ ܢܒܠܥ ܚܢܢ ܕܝܢ ܐ݀ܡܪܝܼܢܢ ܕܡܼܢ ܣܓ̈ܝܐܬܐ<EOS>ܡܬܼܝܕܥܐ ܕܐܫܬܘܬܦ ܦܪܥܘܿܢ ܥܡ<EOS>ܣܪܐ܇ ܚܕܐ ܡܿܢ ܕܐܬܒܪܬ݀ ܣܪܐ ܠܒܝܬ ܦܪܥܿܘܿܢ ܒܐܪܡ ܛܐܒ ܡܛܠܬܗܿ ܘܗܘܼܘ ܠܗ ܥܢ̈ܐ ܬܘܪ̈ܐ<EOS>ܘܚܡܪ̈ܐ ܘܥܒ̈ܕܐ ܘܐܡܗ̈ܬܐ ܘܐܬܢ̈ܐ ܘܓܡ̈ܠܐ ܘܠܡܢܐ ܐܡܼܪܬ ܕܚܬܝ ܗܼ ܘܢܣܿܒܬܗܿ ܠܝܼ ܐܢܬܬܐ<EOS>ܐ݀ܡܪ ܟܬܒܐ ܒܿܬܪܟܢ ܐܢܓܝܪ ܒܪ ܫܥܒܬܗ ܕܥܠܼܬ݀ ܠܒܝܬ ܦܪܥܘܢܿ ܐܝܟ ܕܐܡܼܪܘ ܐܢܫܝܼ̈ܢ ܒܠܥܼܘ<EOS>ܩܢܝܿܢܐ ܘܥܒ̈ܕܐ ܘܛܒ̈ܬܐ ܒܐܝܢܐ ܥܕܢܐ ܗܘܼܘ ܠܗ ܬܘܼܒ ܟܬܝܼܒ ܒܿܬܪܟܢ ܕܐܡܼܪܬ݀ ܣܪܐ ܕܗܐ ܟܠܢܝ<EOS>ܡܪܝܐ ܡܼܢ ܝܠܕܐ ܥܘ݀ܠ ܥܠ ܐܡܬܝ ܘܫܡܼܥ ܐܒܪܗܡ ܒܩܠܗܿ ܡܛܠ ܓܝܪ ܕܣܿܒܪܐ ܗܼܘܬ݀ ܕܐܒܪܗܡ<EOS>ܐܝܼܬܘܗܝ ܥܩܪܐ<EOS> ܟܕ ܓܝܪ ܐܫܬܘܘܬܦ ܥܡܗܿ ܦܪܥܘܿܢ ܠܐ ܒܛܢܼܬ݀ ܝܕܥܬ݀ ܗܝܼ ܕܐܝܬܝܗܿ ܥܩܪܬܐ<EOS>ܘܥܠܗܿܝ ܐܡܪܼܬ݀ ܕܗܐ ܟܠܢܝ ܡܪܐ ܘܫܪܟܐ܇ ܐܣܼܬ݀ ܠܗ ܕܢܫܬܼܘܬܦ ܥܡ ܗܓܪ ܘܝܼܕܝܼܥܐ ܡܼܢ ܗ݀ܝ<EOS>ܕܐܫܼܬܘܬܦ ܥܡܗܿ ܦܪܥܘܿܢ ܒܗ݀ܝ ܕܠܐ ܟܬܝܼܒ ܒܗܿ ܒܕܘܼܟܬܐ ܕܠܐ ܐܬܩܼܪܒ ܠܗܿ ܐܠܐ ܥܒܼܕܗܿ ܠܗܕܐ<EOS>ܡܘܫܐ ܠܘܬ ܐܒܝܡܠܟ ܟܬܼܒ ܗܿܟܢܐ ܕܒܗ ܒܠܠܝܐ ܐܬܓܠܼܝ ܒܚܼܙܘܐ ܐܠܗܐ ܥܠ ܐܒܝܡܠܟ ܘܐܡܼܪ ܠܗ<EOS>ܕܡܿܐܬ ܐܢܬ ܥܠ ܐܦܝ̈ ܐܢܬܬܐ ܕܕܒܪܪܬ܇ ܡܛܠ ܕܐܢܬܬܐ ܕܓܒܪܐ ܗܼܝ ܘܐܒܝܼܡܠܟ ܠܐ ܩܪܒ ܠܗܿ ܐܬܒܩܐ<EOS>ܐܝܟܢܐ ܐܘܕܥ ܕܠܐ ܩܪܒ ܠܗܿ ܐܘܿܟܝܼܬ ܐܙܕܘܓ ܥܡܗܿ ܠܘܬ ܦܪܥܘܿܢ܇ ܠܐ ܟܬܼܒ ܗܿܟܢܐ܇ ܡܕܝܢ ܡܪܝ<EOS>ܐܦܪܝܡ ܫܪܝܼܪ ܬܢܢ ܒ݀ܬܪ ܝܘܡ̈ܬܐ ܕܓܼܪ ܦܪܥܘܿܢ ܒܣܪܐ ܘܠܐ ܐܗܦܟܼܗܿ ܒܠܼܥ ܥܠ ܕܟ݀ܠܢܐܝܬ<EOS>ܡܿܛܝܒܼ ܗܼܘܐ ܕܢܣܒܝܗܿ ܡܼܢ ܐܒܪܗܡ ܘܡܪܝ ܐܝܘܐܢܢܝܣ ܒܡܐܡܪܐ ܕܬܪܝܢ܇ ܐܘܣܛܘܓܪܝܘܣ ܣܿܗܕܝܢ<EOS>ܠܗܿܠܝܢ ܕܡܝܐ ܠܡ ܕܗܓܪ ܡܨܪܝܬܐ ܗܪܟܐ ܝܗܒܼܗܿ ܦܪܥܘܿܢ ܠܐܒܪܡ܇ ܗܿܠܝܢ ܕܐܣܬܼܥܪ̈ܝ ܠܘܬ ܐܒܪܗܡ<EOS>ܒܡܚܬܬܗ ܕܠܡܨܪܝܢ ܘܚܛܘܼܦܝܐ ܕܐܢܬܬܗ ܘܡܣܩܬܗ ܕܒܩܢܝܿܢܐܼ ܠܡܚܬܬܗ ܕܥܡܐ ܘܢܣܝܘܿܢܐ ܕܩܼܡ ܥܠܘܗܝ<EOS>ܕܡܼܢ ܬܡܢ ܨܝܪ̈ܢ ܗܼܘ̈ܝ ܘܢܼܨܘ ܪ̈ܥܘܬܐ ܗ̄ ܒܥܼܠܬ ܡܨܘܬܐ ܕܗܿܠܝܢ܇ ܐܬܼܦܪܫ ܠܘܛ ܡܼܢ ܐܒܪܗܡ<EOS>ܕܠܐ ܢܫܬܓܫܘܢܼ ܒ݀ܬܪܟܢ ܗܿܢܘܢܿ ܥܡ ܚܕ̈ܕܐ ܐܣܬܼܥܪܬ݀ ܡܦܪܢܣܢܐܝܬ ܘܡܛܠ ܕܣܓܝ ܗܼܘܐ ܩܢܝܿܢܗܘܢܿ<EOS>ܘܡܛܠ ܕܢܬܼܢܨܚ ܐܒܪܗܡ ܐܒܐ ܕܡ̈ܠܟܐ ܘܦܘܼܢܝܐ ܕܩܢܝܿܢܐ ܕܠܘܬ ܠܘܛ ܐܫܼܬܕܪ ܠܘܬ ܠܘܛ ܠܣܕܘܿܡ<EOS>ܕܢܬܚܝܒܘܢܼ ܣܕܘ̈ܡܝܐ ܡܛܠܬܗ܇ ܡܣܝܒܪܢܘܼܬܐ ܕܐܒܪܗܡ ܕܠܘܬ ܪ̈ܥܘܬܐ ܘܠܘܬ ܠܘܛ ܝܗܒܼܬ݀ ܠܗ ܓܠܝܢܐ<EOS>ܕܥܡ ܐܠܗܐ ܫܘܘ̈ܕܝܐ ܘܙܟܘܿܬܐ ܕܩܪ̈ܒܐ ܗܿܝܕܝܢ ܕܐܬܚܪܝܼܘ ܠܘܿܛ ܘܪ̈ܥܘܬܗ ܥܡ ܗܿܠܝܢ ܕܐܒܪܗܡ<EOS>ܫܼܒܝܐ ܐܬܬܓܪܼܘ ܠܗܘܢ ܠܟ ܐܬܠܝܗܿ ܠܐܪܥܐ ܘܠܙܪܥܟ ܥܕܡܐ ܠܥܠܡ ܗ̄ ܐܝܟܢܐ ܐܫܬܡܼܠܝܬ݀ ܗܕܐ<EOS>ܠܥܠܡ܇ ܘܐ݀ܡܪܝܼܢܢ ܒܬܠܬܐ ܙܢ̈ܝܐ ܡܬܐܼܡܪܐ ܗ݀ܝ ܕܠܥܠܡ ܡܐ ܓܝܪ ܕܥܠ ܡܪܝܐ ܡܬܐܼܡܪܐ<EOS>ܡܬܘܿܡܝܘܼܬܐ ܡܒܕܩܐ ܗ݀ܝ ܕܠܥܠܡ ܐܢܬ ܗܘܼ ܡܪܝܐ ܗ̄ ܕܠܐ ܫܘܼܪܝܐ ܘܕܠܐ ܫܘܼܠܡ ܥܠܡ ܕܝܢ ܕܐܝܼܬ<EOS>ܠܗ ܫܘܼܪܝܐ ܘܠܝܬ ܠܗ ܫܘܼܠܡܐ ܐܝܟ ܗ݀ܝ ܕܢܐܙܠܘܼܢ ܗܿܠܝܢ ܠ̈ܚܝܐ ܕܠܥܠܡ ܥܠܡ ܕܐܝܼܬ ܠܗ<EOS>ܫܘܼܪܝܐ ܘܫܘܼܠܡܐ<EOS> ܐܝܟ ܗܿܢܐ ܕܠܘܬ ܐܒܪܗܡ܇ ܘܐܝܟ ܗ݀ܝ ܕܫܠܝܡܘܢ ܕܐܪܥ ܠܥܠܡ ܩܝܿܡܐ ܘܗ݀ܝ ܕܡܛܠ ܫܒܬܐ ܕܐܡܝܼܪܐ ܢܡܘܿܣܐ<EOS>ܠܥܠܡ ܠܕܪ̈ܝܟܘܿܢ ܡܬܼܥܗܕ ܟܬܒܐ ܠܩܪܒܐ ܕܡܗܠܟܐ ܕܥܝܼܠܡ ܥܡ ܗܿܢܘܢܿ ܕܣܕܘܿܡ ܗ̄ ܕܢܠܦ ܠܢ ܥܠ<EOS>ܗܝܡܢܘܼܬܗ ܕܐܒܪܗܡ ܕܒܐܠܗܐ ܕܒܬܠܬܡܐܐ<EOS> ܘܬܡܢܬܥܣܪ ܓܒܪ̈ܐ ܐܡܼܪܚ ܕܢܪܕܘܿܦ ܠܥܡܐ ܣܓܝܐܐ ܕܥܡ<EOS>ܡ̈ܠܟܐ ܘܢܥܕܐ ܠܒܙܼܬܐ ܐܒܪܡ ܥܒܪܝܐ ܗ̄ ܥܒܪܝܐ ܐܬܩܪܝܼ ܥܠ ܕܡܼܢ ܥܒܪ ܐܬܝܼܠܕ ܐܚܪ̈ܢܐ ܡܛ݀ܠ<EOS>ܕܥܒܪ ܢܗܪܐܜ ܦܪܬ ܘܣܘܿܓܐܐ ܕܢܗܪ̈ܘܬܐ ܥܕܡܐ ܕܐܬܼܐ ܠܐܪܥܐ ܕܟܢܥܢ ܝܡܐ ܕܡܠܚܐ ܗ̄ ܡܠܚܐ ܣܓܝܐܐ<EOS>ܗܿܘܝܐ ܒܗ ܒܪ̈ܐ ܕܩܝܼܪܐ ܗ̄ ܩܝܼܪܐ ܣܓܝܐܐ ܗܿܘܐ ܬܡܢ ܥܝܪ ܘܐܫܟܘܠ ܐܚ̈ܐ ܐܢܘܿܢ ܕܡܡܪܐ<EOS>ܐܡܘܪܝܐ ܘܗܼܢܘܿܢ ܒܥ̈ܠܝ ܩܝܿܡܗ ܕܐܒܪܡ ܗ̄ ܡܘܡ̈ܬܐ ܘܩܝ̈ܡܐ ܝܬ ܠܗܘܿܢ ܥܡ ܚ̈ܕܕܐ ܕܠܐ ܡܬܘܿܡ<EOS>ܢܗܡܘܿܢ ܕܢܬܬܼܥܘܠ ܒܗ ܠܐ ܢܣܝܥܘܼܢܝܗܝ ܘܐܟܚܕ ܡܢܗܘܢܿ ܢܬܼܚܫܒ ܘܡܠܟܝܙܕܩ ܡܠܟ ܫܿܠܝܡ ܗ̄ ܟܕ<EOS>ܐܦܢܝܼ ܐܒܪܡ ܠܠܘܿܛ ܘܠܒܝܼܬܐ ܘܠܩܢܝܿܢܐ ܢܦܩܼܘ ܠܐܘܪܥܗ ܟܕ ܡܩܒܠܝܼܢ ܛܝܒܘܿܬܗ ܡܠܟܐ ܕܣܕܘܡ<EOS>ܘܡܠܟܝܙܕܩ ܐܒܘܼܗܝ ܕܡܠܟܝܙܕܩ ܐܝܪܐܠܝܡ ܘܐܡܗ ܫܠܐܬܝܠ ܘܡܠܟܝܙܕܩ ܐܦܼܩ ܠܚܡܐ ܘܚܡܪܐ ܗܿܘ<EOS>ܕܝܼܬܪ ܡܼܢ ܩܘܼܪܒܢܐ ܐܝܟ ܥܝܼܕܐ ܕܒܥܕܬܐ ܡܛ݀ܠ ܕܟܘܼܡܪܐ ܗܼܘܐ ܕܐܠܗܐ ܡܪܝܡܐ ܘܡܪܝܐ ܐܙܝܼܥܗ<EOS>ܕܢܦܘܿܩ ܡܛ݀ܠ ܕܡܥܠܝܢ ܗܼܘ ܡܼܢ ܐܒܪܡ ܘܨܿܐܪ ܗܼܘܐ ܠܡܫܝܼܚܐ ܘܒܗ ܐܬܒܼܛܠܬ݀ ܟܘܼܡܘܼܬܐ<EOS>ܐܗܪܘܢܝܬܐ ܘܡܼܢ ܟܢܥ̈ܢܝܐ ܗܼܘܐ ܘܒܐܘܪܫܠܡ ܥܿܡܪ ܗܼܘܐ<EOS> ܘܒܗ݀ܝ ܕܒܪܟ ܠܐܒܪܗܡ ܝܼܕܝܼܥܐ ܕܪܒ<EOS>ܗܼܘܐ ܡܢܗ ܘܟܿܠܗ ܙܪܥܐ ܕܐܗܪܘܢ ܘܠܘܝܼ ܐܬܼܒܪܟ ܒܝܕ ܐܒܪܡ ܡܛܠ ܕܒܚܨܗ ܕܐܒܪܡ ܐܝܬܝܗܘܿܢ<EOS>ܗܼܘܘ ܘܟܘܡܘܼܬܗ ܠܘ ܡܼܢ ܐܚܪܝܢ ܩܒܼܠܗܿ ܘܐܦܠܐ ܐܓܥܼܠܗܿ܇ ܡܼܢ ܐܠܗܐ ܩܒܼܠܗܿ ܟܣܝܐܝܬ ܒܪܝܼܟ<EOS>ܐܒܪܡ ܠܐܠܗܐ ܗ̄ ܠܐ ܐܡܼܪ ܢܒܪܟܟ ܡܪܝܐ ܐܠܐ ܒܪܝܼܟ ܐܒܪܡ ܠܐܠܗܐ ܕܝ݀ܕܥ ܐܢܼܐ ܠܡ ܡܼܢ ܟܕܘ<EOS>ܕܐܒܪܡ ܒܪܝܼܟ ܘܡܿܒܼܪܟ ܠܠܐܠܗܐ ܕܥܒܼܕ ܫܡܝܐ ܘܐܪܥܐ ܘܠܐ ܣܢܝܼܩ ܗܿܫܐ ܥܠ ܒܘܼܪܟܬܐ ܕܡܢܝ<EOS>ܗܒܠܝܼ ܢܦܫ̈ܬܐ ܘܩܢܝܿܢܐ ܗ̄ ܩܢܝܿܢܐ ܕܥܡܠܼܬ ܒܗ ܒܩܪܒܐ ܣܒ ܠܟ ܘܗܒܠܝܼ ܕܠܐ ܬܚܪܒܝ ܠܗܿ ܐܪܥܝ<EOS>ܕܠܐ ܬܐܡܼܪ ܕܐܢܿܐ ܐܥ݀ܬܪܬ ܠܐܒܪܗܡ ܗ̄ ܕܒܩܢܝܿܢܐ ܕܢܣܼܒ ܡܢܝ ܥܬܼܪ ܠܐ ܬܕܚܠ ܐܒܪܡ ܐܢܿܐ<EOS>ܐܣܿܝܥܟ ܗ̄ ܟܕ ܚܙܼܝܗܝ ܐܠܗܐ ܕܥܪܼܩ ܡܼܢ ܡܘܗܒܬܐ ܕܣܕܘ̈ܡܝܐ ܐܡܼܪ ܠܗ ܕܒܐ ܬܣܼܒܪ ܕܠܐ ܦܐܪܐ<EOS>ܬܗܼܘܐ ܥܠ ܕܠܐ ܢܣܼܒܬ ܡܕܡ ܡܼܢ ܡܠܟܐ ܕܣܕܘܿܡ ܬܣܼܒ ܕܝܢ ܐܓܪܐ ܕܬܪܥܝܼܬܟ ܕܡܥܠܝܢ ܡܼܢ ܗܿܠܝܢ<EOS>ܗ̄ ܠܐܪܥܐ ܗܕܐ ܠܟ ܐ݀ܬܠ ܘܒܢ̈ܝܟ ܢܐܪܬܘܼܢܗܿ ܘܟܕ ܐܒܪܡ ܕܚܼܠ ܕܠܡܐ ܢܬܟܢܫܘܢܼ ܥܠܘܗܝ ܡ̈ܠܟܐ<EOS>ܕܐܥܕܝܼ ܡܢܗܘܢܿ ܒܙܬܐ ܘܢܬܦܪܥܘܢܼ ܡܢܗ ܐܬܓܠܝܼ ܥܠܘܗܝ ܡܪܝܐ ܘܐܡܼܪ ܠܐ ܬܕܚܼܠ ܐܠܝܥܙܪ<EOS>ܕܪܡܣܘܩܝܐ ܒܪ ܒܝܬܝ ܗ̄ ܡܼܢ ܕܪܡܣܘܿܩ ܗܼܘܬ݀ ܐܡܗ ܕܐܠܝܥܙܪ ܒܡܢܐ ܐ݀ܕܥ ܗ̄ ܕܠܐ ܝܿܪܬ ܠܝܼ ܗܢܐ<EOS>ܐܠܐ ܙܪܥܝ ܐܚܪ̈ܢܐ ܐܝܟܢܐ ܐ݀ܕܥ ܗܿܕܐ ܗ̄ ܒܡܢܐ ܐ݀ܕܥ ܕܝܪܬ ܐܢܼܐ ܠܗܿ ܠܐܪܥܐ ܕܣܓܝܐܝܢ ܥܡܘܪ̈ܝܗܿ<EOS>ܐܝܟܢܐ ܐ݀ܒܕܝܼܢ ܗܿܠܝܢ ܕܙܪܥܐ ܕܝܼܠܝ ܢܐܪܬܝܗܿ ܘܐܡܼܪ ܠܗ ܣܒ ܠܟ ܥܓܠܐ ܬܘܠܬܐ ܗ̄ ܒܥܝܪܐ<EOS>ܕܚܢ̈ܦܐ ܕܥܿܒܕܝܼܢ ܗܼܘܘ ܩܝܿܡܐ ܥܡ ܚܕ̈ܕܐ ܐܩܝܼܡ ܐܠܗܐ ܥܡ ܐܒܪܡ ܐܡܬܝ ܓܝܪ ܕܒܿܥܝܢ ܗܼܘܘ<EOS>ܕܢܩܝܼܡܘܢܼ ܩܝܿܡܐ ܒܡܘ̈ܡܬܐ ܥܡ ܚ̈ܕܕܐ ܦܿܠܓܝܼܢ ܗܼܘܘ ܕܒ̈ܚܐ ܘܣܿܝܡܝܼܢ ܗܼܘܘ ܦܠܓܐ ܠܟܐ<EOS>ܘܦܠܓܐ ܠܟܐ܇ ܘܛܥܿܢܝܼܢ ܗܼܘܘ ܢܗܝܼܪ̈ܐ ܘܥܿܒܪܝܼܢ ܒܡܨܥܬܐ<EOS> ܘܐܠܐ ܐܬܼܢܚܬ ܕܒܥܝܿܕܐ ܢܬܚܼܫܚ ܥܡ<EOS>ܐܒܪܡ܇ ܘܬܗܝܼ ܠܣܘܼܥܪܢܐ ܥܕܡܐ ܠܪܡܫܐ܇ ܕܠܐ ܢܣܒܪ ܐܒܪܗܡ ܕܗܿܘ ܢܘܼܗܪܐ ܡܼܢ ܙܿܠܝܼܩ̈ܝ ܫܡܫܐ<EOS>ܐܝܼܬ̄ܘ܇ ܘܗܿܝܕܝܢ ܚܘܝܼ ܠܗ ܠܡܦܝܕܐ ܕܢܘܼܗܪܐ ܕܥܿܒܪ ܒܝܬ ܦܠ̈ܓܐ ܬܠܬ ܚܝ̈ܘܬܐ ܦܩܼܕ ܠܗ ܕܢܩܪܒ<EOS>ܥܓܠܐ ܐܘܿܟܝܼܬ ܐܪܘܢܐ ܘܕܟܪܐ ܗ̄ ܥܪܒܐ ܘܥܙܐ ܘܫܘܼܦܢܝܼܢܐ ܘܒܪ ܝܘܢܐ ܥܕܠܐ ܬܘܠܬܐ ܗ̄ ܒܪ ܬܠܬ<EOS>ܫܢ̈ܝܼܢ ܒܥܓܠܐ ܪܡܿܙ ܥܠ ܕܪܐ ܗܘܿ ܕܩܕܡܐܝܬ ܥܠܼ ܠܡܨܪܝܢ܇ ܕܩܿܢܐܼ ܗܼܘܐ ܚܝܠܐ ܘܠܐ ܡܿܟܒܼܫ<EOS>ܗܼܘܐ܇ ܐܝܟ ܥܓܠܐ ܚܼܕܬܐ ܕܠܐ ܟܕܝܼܢ ܒܢܝܼܪܐ ܒܕܟܪܐ ܪܡܿܙ ܥܠ ܕܪܐ ܕܬܪܝܢ ܕܙܥܘܪ ܘܡܟܝܼܟ ܡܼܢ<EOS>ܥܓܠܐ܇ ܐܠܐ ܚܝܠܬܢ ܡܼܢ ܥܙܐ ܒܥܙܐ ܪܡܿܙ ܥܠ ܫܘܼܥܒܿܕܐ ܩܫܝܐ ܕܕܪܐ ܬܠܝܼܬܝܐ ܒܝܕ ܬܠܬ<EOS>ܬܘ̈ܠܬܐ ܥܠ ܬܠܬܐ ܕܪ̈ܝܢ ܡܿܘܕܥ ܠܘܝܼ ܘܩܗܬ ܘܥܡܪܡ ܥܠܗ݀ܝ ܕܦܠܓ ܐܢܘܿܢ ܫܘܝܐܝܬ ܕܟܿܚܐ<EOS>ܡܢܟܘܿܢ ܣܕܝܪ̈ܝܢ ܡܢ̈ܘܬܗ ܚܕܐ ܠܘܩܒܠ ܚܕܐ ܘܣܼܡ ܗܕܡܐ ܠܘܼܩܒܠ ܚܒܪܗ ܗ̄ ܗܕܐ ܕܩܛܝܼܪ ܥܣܡܗ<EOS>ܠܘܼܩܒܠ ܗܿܘ ܕܩܛܝܼܥ ܟܕ ܒܝܕ ܦܘܼܠܓܐ ܕܗܕܡ̈ܐ ܡܿܘܕܥ ܥܠ ܫܚܝܼܩܘܬܗܘܢܿ܇ ܘܕܘܝܘܼܬܐ ܕܥܬܝܼܕܝܼܢ<EOS>ܠܡܣܼܒܠ ܒܡܨܪܝܢ܇ ܗܿܝܕܝܢ ܠܘܼܩܒܠ ܚ̈ܕܕܐ ܣܝܼܡܝܼܢ ܗܼܘܘ ܡܼܢ ܗܜܝ ܕܐܦ ܟܕ ܠܐ ܚܿܐܪ ܗܼܘܐ ܐܢܫ<EOS>ܒܚܒܪܗ ܠܐ ܡܫܟܚܝܼܢ ܗܼܘܘ ܕܢܥܕܪܘܢܼ ܠ̈ܚܕܕܐ ܦܪܚܬܐ ܕܝܢ ܠܐ ܦܠܓ ܪܡܿܙ ܥܠ ܐܘܝܘܼܬܗܘܢܿ<EOS>ܘܕܘܼܝܪܗܘܢܿ ܠܚܘܕܝܐ ܕܒܡܕܒܪܐ ܡܛ݀ܠ ܕܪܚܿܡ ܚܘܼܒܐ ܫܘܼܦܢܝܼܢܐ ܒܝܘܢܝܐ ܕܝܢ ܥܠ ܦܘܼܢܝܗܘܢ<EOS>ܕܠܐܪܥ ܕܟܢܥܢ ܪܚܿܡ ܫܝܢܐ ܝܘܢܐ ܛܝܪܐ ܕܢܿܚܬ ܗܼܘܐ ܥܠ ܦܓܪ̈ܐ܇ ܐܪܙ ܒܛܝܼܠܘܼܬܐ ܐܠܗܝܿܬܐ<EOS>ܕܢ݀ܛܪܐ ܠܗܘܢܿ ܡܛܠܬܗ܇ ܡܥܪ̈ܒܝ ܫܡܫܐ ܠܪܚܝܼܩܘܼܬܗ ܕܙܒܢܐ ܕܫܘܼܡܠܝܐ ܫܠܝܐ ܕܢܦܼܠ ܥܠ ܐܒܪܗܡ<EOS>ܟܢܝܼܫܘܼܬ ܚܘܼܫܒܐ ܕܡܼܢ ܦܗܝܐ ܐܝܟ ܕܢܣܦܩ ܠܓܠܝܢܐ ܢܘܼܪܐ ܕܐܟܠܼܬܜ ܠܕܒܚ̈ܐ ܡܘܕܥ ܕܒܗܢܝܐܘܬܐ<EOS>ܐܬܩܼܒܠ ܩܘܼܪܒܢܗ ܕܡܝܐ ܕܥܠ ܥܠܬܐ ܣܝܼܡܝܼܢ ܗܼܘܘ ܕܒ̈ܚܐ ܘܥܠ ܦܬܘܪܐ ܕܠܥܠ ܡܼܢ ܥܠܬܐ<EOS>ܣܕܝܼܪܝܢ ܗܼܘܘ ܗܜܝ ܕܐܪܒܥܡܐܐ ܫܢ̈ܝܼܢ ܢܫܬܼܥܒܕ ܙܪܥܟ ܥܠ ܕܠܐ ܐܫܪ ܠܐܠܗܐ ܘܨܒܼܐ ܕܒܡܘܗܡܬܐ<EOS>ܢܩܝܼܡ ܥܡܗ ܩܝܿܡܐ ܒܿܬܪ ܡܘܡ̈ܬܐ ܣܼܡ ܥܒܕܘܼܬܐ ܥܠ ܙܪܥܗ ܐܢܫܗܝܼܢ ܐ݀ܡܪܝܼܢ ܕܡܼܢ ܝܘܡܐ<EOS>ܕܡܠܼܠ ܐܠܗܐ ܥܡ ܐܒܪܡ ܥܕܡܐ ܠܡܦܩܬܐ ܡܬܼܚ̈ܫܒܢ ܐܪܒܥܡܐܐ ܫܢ̈ܝܼܢ ܐܚܪ̈ܢܐ ܐ݀ܡܪܝܼܢ ܕܫܘܼܪܝܐ<EOS>ܕܫ̈ܢܝܐ ܐܝܼܬ̄ܘ ܟܕ ܐܬܝܼܠܕ ܐܝܼܣܚܩ ܘܫܘܡܝܼܠ ܒܿܬܪ ܡܩܦܬܐ ܘܗ݀ܝ ܕܐܡܼܪ ܡܘܫܐ ܒܡܦܩܢܐ<EOS>ܕܒܿܬܪ ܐܪܒܥܡܐܐ ܘܬܠܬܝܢ ܫܢ̈ܝܼܢ ܢܦܼܩ ܝܼܣܪܐܝܠ ܡܼܢ ܡܨܪܝܢ ܡܿܘܕܥܐ ܕܡܼܢ ܟܕ ܗܼܘܐ ܩܝܿܡܐ ܥܡ ܐܒܪܡ ܟܕ ܐܝܼܬܘܗܝ ܒܪ<EOS>ܫܒܥܝܼܢ ܘܚܡܫ ܫܢ̈ܝܼܢ ܘܥܕܡܐ ܠܡܦܩܬܐ ܡܬܼܚܫ̈ܒܢ ܘܝܼܕܝܼܥܐ ܗܕܐ ܡܼܢ ܗܜܝ ܕܟܬܝܼܒܐ ܒܡܩܦܬܐ<EOS>ܕܫܒܥܝܼܢ ܕܥܡܼܪܘ ܒܢ̈ܝ ܝܣܪܐܝܠ ܒܡܨܪܝܢ ܘܒܟܢܥܢ ܫܢ̈ܝܐ ܐܪܒܥܡܐܐ ܘܬܠܬܝܢ ܘܡܬܼܡܢܝܢ ܗܿܟܢܐ<EOS>ܟܗ̄ ܩܕܡ ܕܢܬܝܼܠܕ ܐܝܼܣܚܩ ܘܬܡܢܝܢ ܕܐܝܼܣܚܩ ܘܗܿܕܝܢ ܝܼܠܕ ܠܝܥܩܘܿܒ ܘܝܥܩܘܿܒ ܒܪ ܬܡܢܝܼܢ<EOS>ܘܫܒܥ ܐܘܠ ܕܠܠܘܝܼ܇ ܘܠܘܝܼ ܒܪ ܐܪܒܥܝܼܢ ܘܚܡܫ ܫܢ̈ܝܼܢ ܐܘܠܕ ܠܥܡܪܡ܇ ܘܥܡܪܡ ܒܪ ܫܒܥܝܼܢ ܫܢ̈ܝܼܢ<EOS>ܐܘܠܕ ܠܡܘܫܐ ܘܡܘܫܐ ܒܪ ܬܡܢܝܼܢ ܫܢ̈ܝܼܢ ܐܦܩ ܠܥܡܐ ܡܼܢ ܐܪܡ ܠܡܘܫܐ ܫܬܐ ܐܢܘܿܢ ܕܪ̈ܐ ܡܿܕܝܢ<EOS>ܡܼܢ ܐܝܟܐ ܡܬܼܝܕܥܐ ܗ݀ܝ ܕܕܪܐ ܪܒܝܼܥܝܐ ܢܗܦܟܘܢܼ ܥܠ ܗܪܟܐ ܟܕ ܡܘܫܐ ܠܐ ܥܼܠ ܠܐܪܥܐ<EOS>ܕܡܘܼܠܟܢܐ ܘܐ݀ܡܪܝܼܢܢ ܕܝܥܩܘܿܒ ܒܐܪܥܐ ܕܟܢܥܢ ܐܬܝܼܠܕ܇ ܘܕܪܐ ܕܬܪܝܢ ܠܘܝܼ ܘܕܪܐ ܕܬܠܬܐ ܩܗܬ<EOS>ܘܗܿܠܝܢ ܢܚܼܬܘ ܠܡܨܪܝܢ ܘܫܪܟܐ ܕܫܒ̈ܛܐ ܘܕܪܐ ܪܒܝܼܥܝܐ ܗܿܘ ܕܗܦܼܟ ܠܐܪܥܐ ܕܟܢܥܢ ܡܼܢ ܡܨܪܝܢ<EOS>ܐܝܬܝܗܘܢܿ ܐܠܝܥܙܪ ܟܗܢܐ ܘܣܘܿܓܐܐ ܕܠܘܝܗܐ ܕܡܼܢ ܐܗܪܘܢ ܘܡܘܫܐ ܐܬܝܼܠܕܘ ܘܡܛܠ ܕܩܗܬ ܒܪ ܟܢܥܢ<EOS>ܐܬܝܼܠܕ ܢܚܼܬܘ ܠܡܨܪܝܢ܇ ܘܒܡܨܪܝܢ ܐܘܠܕ ܠܥܡܪܡ ܘܥܡܪܡ ܐܘܠܕ ܠܐܗܪܘܢ ܘܠܡܘܫܐ ܘܐܗܪܘܢ ܐܘܠܕ<EOS>ܠܐܠܝܥܙܪ ܕܐܝܼܬ̄ܘ ܪܒܝܼܥܝܐ ܡܼܢ ܩܗܬ ܘܗܢܐ ܐܠܝܥܙܪ ܘܣܘܿܓܐܐ ܕܡܼܢ ܠ̈ܘܝܐ ܥܡ ܝܫܘܿܥ ܒܪܢܘܿܢ<EOS>ܕܐܝܬܝܗܘܿܢ ܒܢ̈ܝ ܕܪܐ ܪܒܝܼܥܝܐ ܥܠܼܘ ܠܐܪܥܐ ܕܡܘܼܠܟܢܐ ܡܼܢ ܚܕܥܣܪ ܫܒ̈ܛܐ ܠܐ ܥܠܼܘ ܠܬܡܢ<EOS>ܣܛܪ ܡܼܢ ܝܫܘܥ ܘܟܠܒ ܒܪ ܝܘܦܢܐ ܘܗ݀ܝ ܕܟܬܝܼܒ ܒܡܢܝܿܢܐ ܕܠܐ ܢܥܠܘܢܼ ܠܢܝܿܚܬܝ ܓܒܪ̈ܐ ܕܚܙܼܘ<EOS>ܐܬܘ̈ܬܝ ܘܢܣܝܘܼܢܝ ܒܡܕܒܪܐ ܥܠ ܫܒܗܛܐ ܐܚܪ̈ܢܐ ܐܡܝܼܪܐ ܘܠܘ ܥܠ ܗܿܘ ܕܠܘܝܼ ܫܒܛܐ ܓܝܪ ܕܝܘܣܦ<EOS>ܠܬܪܝܢ ܐܬܦܼܠܓ ܠܐܦܪܝܡ ܘܠܡܢܫܐ ܘܡܼܢ ܗܿܠܝܢ ܬܪܥܣܪ ܐܙܠܼܘ ܠܡܓܼܫܗܿ ܠܐܪܥܐ ܘܠܘ ܡܼܢ ܗܿܘ<EOS>ܕܠܘܝܼ ܘܝܼܕܝܼܥܐ ܗܕܐ ܡܼܢ ܗܜܝ ܕܐܬܡܢܝܼܘ ܒܢ̈ܝ ܝܣܪܐܝܠ ܫܬܡܐܐ ܘܬܠܬܐ ܐ̈ܠܦܝܼܢ ܘܚܡܫܡܐܐ<EOS>ܘܚܡܫܝܼܢ ܒܟܬܒܐ ܕܡܢܿܝܢܐ ܘܫܒܛܐ ܕܠܘܝܼ ܐܬܡܢܝܼ ܘܚܘܼܫܒܢܗ ܠܡ ܠܐ ܐܬܩܼܒܠ ܡܕܝܢ ܗ݀ܝ<EOS>ܕܐܡܼܪ ܕܠܐ ܢܥܠܘܢܼ ܠܚܢܝܿܚܬܝ ܥܠ ܬܪܥܣܪ ܐܚܪ̈ܢܐ ܐܡܝܼܪܐ ܣܛܪ ܡܼܢ ܗܿܘ ܕܠܘܝܼܠ ܕܥܠ ܐܠܝܥܙܪ<EOS>ܘܣܘܿܓܐܐ ܕܠ̈ܘܝܐ܇ ܣܿܗܕ ܟܬܒܐ ܕܥܠ ܐܠܝܥܙܪ ܕܝܫܘܥ ܒܪܢܘܢ ܐܝܟ ܕܐܡܼܪܢܢ܇ ܡܝܼܬ ܠܡ ܐܠܝܥܙܪ<EOS>ܒܿܬܪ ܡܘܼܠܟܢܐ܇ ܣܼܡ ܒܿܬܪܗ ܦܝܢܚܣ ܡܿܕܝܢ ܐܝܠܝܢ ܕܐܬܡܢܝܼܘ ܥܠܼܘ ܠܐܪܥܐ ܘܠܘ ܠ̈ܘܝܐ ܕܠܐ<EOS>ܐܬܡܢܝܼܘ ܠܐ ܥܕܟܝܼܠ ܫܠܡܼܘ ܚܘܒ̈ܝܗܘܢܿ ܕܐܡܘܪ̈ܝܐ ܗ̄ ܥܜܕܟܝܼܠ ܐܝܼܬ ܗܼܘܐ ܒܗܘܿܢ ܙܗܪܐ<EOS>ܕܛܒܿܬܐ ܘܨܥܪܬܗܿ ܡܪܬܗܿ ܠܗܓܪ ܗ̄ ܡ̈ܠܐ ܚܪ̈ܝܦܬܐ ܘܥܙܝܼ̈ܙܬܐ ܐܫܡܼܥܬܗܿ ܐܘܿ ܨܥܪܬܗܿ ܘܡܚܬܗܿ<EOS>ܡܼܢ ܩܕܡܗܿ ܗ̄ ܐܟܡܿܢ ܕܡܬܼܟܫܠ ܐܒܪܗܡ ܡܛܠܗܕܐ ܥܠ ܣܪܐ ܡܛ݀ܠ ܕܗܓܪ ܟܕ ܒܛܢܼܬ݀ ܘܫܼܛܬ݀ ܠܣܪܐ<EOS>ܡܼܢ ܗܪܟܐ ܛܢܼܬ݀ ܣܪܐ ܐܝܟ ܕܡܼܢ ܩܕܝܼܡ ܠܗܓܪ ܨܒܼܬ݀ ܕܬܫܥܼܒܕܝ ܘܗܓܪ ܟܕ ܣܒܼܪܬ݀ ܕܟܕ ܥܿܪܩܐ܇ ܛܐܢ ܐܒܪܗܡ ܘܡܿܗܦܟ ܠܗܿ<EOS>ܘܝܬܝܼܪ ܡܫܼܬܠܛܐ ܥܠ ܣܪܐ ܗܕܐ ܕܐܒܪܗܡ ܠܐ ܣܿܥܪ ܗܼܘܐ ܠܗܿ ܘܡܪܝܐ ܕܝܢ ܠܐ ܫܒܩܼܗܿ ܐܟܡܿܢ<EOS>ܕܠܐ ܬܟܼܪܐ ܠܐܒܪܗܡ܇ ܘܐܚܪܬܐ ܕܠܐ ܨܒܼܐ ܕܬܐܼܙܠܝ ܘܬܬܚܠܼܛܝ ܒܥܡ̈ܡܐ ܚܢ̈ܦܐ ܟܕ ܒܛܢܐ ܡܼܢ<EOS>ܐܒܪܗܡ ܡܠܐܟܐ ܐܬܚܙܝܼ ܠܗܓܪ ܗ̄ ܐ݀ܡܪܝܼܢ ܐܢܫܝܼ̈ܢ ܕܗܘܼ ܒܪܐ ܗܿܘ ܡܠܐܟܐ ܕܬܪܥܝܼܬܐ ܪܒܬܐ<EOS>ܕܐܒܐ ܐܝܬܘܗܝ ܡܛܠ ܕܡܗܠܐ ܕܡܠܠ ܥܠ ܡܪܘܬܐ ܡܒ̈ܕܩܢ܇ ܐܢܕܝܢ ܡܠܐܟܐ ܐܝܼܬܘܗܝ ܟܕ ܐܚܝܼܕ<EOS>ܦܪܨܘܦܐ ܕܡܪܝܐ ܡܠܠ ܘܠܘ ܒܦܪܨܘܦ ܩܢܘܼܡܗ ܘܗܪܟܐ ܠܡ ܐܬܓܠܝܼܘ ܡܠܐܟ̈ܐ ܩܕܡܐܝܬ ܘܠܐ ܝܼܕܝܼܥܬ<EOS>ܕܪܘܚܢܐ ܗܘ ܐܠܐ ܓܒܪܐ ܕܡܫܕܪ ܡܼܢ ܐܠܗܐ ܡܛܠ ܠܡ ܕܗܓܪ ܐܡܬܐ ܗܿܝ ܘܡ̈ܠܐܟܐ ܥܒ̈ܕܐ ܐܢܘܿܢ<EOS>ܠܚܡܐܝܬ ܠܗܿ ܐܬܚܘܝܼ ܩܕܡܐܝܬ ܐܟܡܿܢ ܕܐܦ ܗܿܢܘܿܢ ܠܐܠܗܐ ܡܫܥܒܕܝܼܢ ܘܠܨܒܝܿܢܗ ܡܫܡܝܼܢ<EOS>ܘܢܗܼܘܐ ܥܪܕܐ ܕܒܢܝ̈ܢܫܐ ܗ̄ ܟܕ ܪܡܿܙ ܡܥܡܪܗ ܕܒܚܘܼܪܒܐ ܗܕܐ ܚܝܘܬܐ ܒܚܘܼܪܒܐ ܥܿܡܪܐ ܝܘܢܝܐ<EOS>ܠܗܿܝ ܕܢܗܘܐ ܥܪܕܐ ܕܒܡܕܒܪܐ ܐ݀ܡܪ ܗܢܐ ܗܗܼܘܐ ܒܪܢܫܐ ܕܥܿܡܪ ܒܡܕܒܪܐ ܘܗ݀ܝ ܕܐܝܼܕܗ ܥܠ ܟ݀ܠ<EOS>ܘܐܝܼܕܐ ܕܟ݀ܠ ܒܗ ܗ̄ ܥܠ ܙܒܢܐ ܘܙܘܼܒܢܐ ܐ݀ܡܪ ܐܘܿ ܥܠ ܕܒܿܐܙ ܘܡܬܼܒܙܙ ܘܥܠ ܬܚܘܼܡܐ<EOS>ܕܟ݀ܠܗܘܿܢ ܐܚ̈ܘܗܝ ܫܿܘܐ ܒܡܼܬܚܐ ܕܥܘܼܡܪܗ ܘܡܟܼܟܗ ܬܘܼܒ ܒܗ݀ܝ ܕܐ݀ܡܪ ܕܥܠ ܬܚܘܼܡܐ ܕܐܚ̈ܘܗܝ<EOS>ܢܫܼܪܐ ܠܗ ܒܬܝܡܢܐ ܫܡܥܝܼܠ ܫܡܥܼܗ ܕܐܠܗܐ ܡܬܦܼܫܩ܇ ܘܗܢܐ ܚܼܙܘܐ ܚܙܝܿܬ ܡܼܢ ܒܿܬܪ ܕܚܼܙܢܝ ܗ̄<EOS>ܗܢܐ ܚܼܙܘܐ ܫܒܝܼܚܐ ܚܙܝ݀ܬ ܡܼܢ ܒܿܬܪ ܚܙܬܗ ܩܕܡܝܬܐ ܒܪܐ ܠܡ ܕܚܝܐ ܗ̄ ܕܐܠܗܐ ܗܿܘ ܕܚܙܼܢܝ<EOS>ܒܝܕ ܒܛܝܼܠܘܬܗ ܟܕ ܠܐܠܗܐ ܟܐܡܬ ܡܿܘܕܝܐ ܐܡܿܪ ܡܟܬܒܢܐ ܕܗܕܐ ܒܪܐ ܒܝܬ ܪܩܡ ܠܓܕܪ ܐܝܬܝܗܿ<EOS>ܘܐܬܓܠܝܼ ܐܠܗܐ ܥܠ ܐܒܪܡ ܙܒܢ̱ܬ ܕܚܡܫ ܇ ܟܕ ܐܝܼܬ̄ܘ ܒܪ ܬܫܥܝܼܢ ܘܬܫܥ ܫܢ̈ܝܼܢ ܐܢܿܐ ܐܢܼܐ<EOS>ܐܠܝܫܕܝ ܐܠܗܐ ܗ̄ ܐܠܗܐ ܕܫܘܼ̈ܘܕܝܐ ܐܚܪ̈ܢܐ ܐܠܗܐ ܓܢ̱ܒܪܐ܇ ܐܢܿܐ ܐܢܼܐ ܗܘܿ ܕܐܫܬܘܕܝܬܿ ܠܟ<EOS>ܫܘܼ̈ܘܕܝܐ ܫܦܪ ܩܕܡܝ ܘܗܘܝܼ ܕܠܐ ܡܘܼܡ ܗ̄ ܥܕܟܝܼܠ ܠܐ ܓܡܝܼܪ ܗܼܘܐ ܘܝܼܕܝܼܥܐ ܡܼܢ ܗܜܝ<EOS>ܕܥܪܼܩ ܠܡܨܪܝܢ ܒܥܠܬ ܟܦܢܐ ܘܡܼܢ ܗ݀ܝ ܕܩܼܪܐ ܚܿܬܗ ܠܐܢܬܬܗ ܘܡܼܢ ܗ݀ܝ ܕܐܫܬܘܕܝܼ ܠܗ ܕܢܗܼܘܐ<EOS>ܙܪܥܟ ܐܝܟ ܟܘܟܒ̈ܐ ܕܒܫܡܝܐ ܟܕ ܪܡܿܙ ܥܠ ܩܕܝܼ̈ܫܐ ܕܡܿܘܠܕ܇ ܐܝܟ ܚܠܐ ܕܥܠ ܣܦܬܗ ܕܝܡܐ ܟܕ<EOS>ܡܿܘܕܥ ܥܠ ܚܛ̈ܝܐ ܒܗ ܘܡܼܢ ܗ݀ܝ ܕܐܣܼܬܢܩ ܥܠ ܩܝܡ̈ܐ ܕܡܘ̈ܡܬܐ ܘܡܼܢ ܗ݀ܝ ܕܒܦܘܼܩܕܢ ܐܠܗܐ ܥܠܼ<EOS>ܠܘܬ ܗܓܪ ܒܿܬܪ ܕܡܠܼܟ ܠܗ ܡܪܝܐ ܕܒܪܟ ܡܼܢ ܚܨܟ ܝܿܪܬ ܠܐܪܥܐ ܘܡܼܢ ܥܠܼܬ ܗܿܠܝܢ ܐܡܼܪ ܠܗ<EOS>ܕܗܘܝܼ ܕܠܐ ܡܘܼܡ ܕܠܐ ܬܘܼܒ ܢܬܦܠܓ ܥܠ ܐܠܗܐ܇ ܐܠܐ ܕܢܬܼܥܠܐ ܡܼܢ ܗܿܠܝܢ ܘܗܕܐ ܡܿܢ ܡܛ݀ܠ<EOS>ܕܥܬܝܼܕ ܗܼܘܐ ܕܢܦܩܕܝܼܘܗܝ ܥܠ ܓܙܘܪܬܐ ܘܥܠ ܕܒܝܼܚܘܼܬܐ ܕܐܝܼܣܚܩ܇ ܐܒܪܗܡ ܟܕ ܐܬܥܗܕ ܠܗܿܠܝܢ<EOS>ܢܦܼܠ ܥܠ ܐܦܘ̈ܗܝ ܡܼܢ ܥܠܼܬ ܬܚܡܨܬܗ ܘܣܼܡ ܒܘܼܪܟܐ ܟܕ ܡܿܘܕܐ ܥܠ ܐܝܠܝܢ ܕܐܫܬܘܕܝܼ ܠܗ ܝܼܣܪܐܝܬ ܡܼܢ ܡܨܪܝܢ ܡܿܘܕܥ<EOS>ܕܡܼܢ ܟܕ ܗܼܘܐ ܩܝܿܡܐ ܥܡ ܐܒܪܡ ܟܕ ܐܝܼܬܘܗܝ ܒܪ ܫܒܥܝܼܢ ܘܚܡܫ ܫܢ̈ܝܼܢ ܘܥܕܡܐ ܠܡܦܩܬܐ<EOS>ܡܬܼܚܫ̈ܒܢ ܘܝܼܕܝܼܥܐ ܗܕܐ ܡܼܢ ܗ݀ܝ ܕܟܬܝܼܒܐ ܒܡܦܩܬܐ ܕܫܒܥܝܼܢ ܕܥܡܼܪܘ ܒܢ̈ܝ ܝܣܪܐܝܠ ܒܡܨܪܝܢ<EOS>ܘܒܟܢܥܢ ܫܢ̈ܝܐ ܐܪܒܥܡܐܐ ܘܬܠܬܝܢ ܘܡܬܼܡܢܝܢ ܗܿܟܢܐ ܟܗ̄ ܩܕܡ ܕܢܬܝܼܠܕ ܐܝܼܣܚܩ ܘܝܥܩܘܿܒ ܒܪ<EOS>ܬܡܢܝܼܢ ܘܫܒܥ ܐܘܠܕ ܠܠܘܝܼ܇ ܘܠܘܝܼ ܒܪ ܐܪܒܥܝܼܢ ܘܚܡܫ ܫܢ̈ܝܼܢ ܐܘܠ ܠܥܡܪܡ ܘܥܡܪܡ ܒܪ ܫܒܥܝܼܢ<EOS>ܫܢ̈ܝܼܢ ܐܘܠܕ ܠܡܘܫܐ ܘܡܘܫܐ ܒܪ ܬܡܢܝܼܢ ܫܢ̈ܝܼܢ ܐܦܩ ܠܥܡܐ ܡܼܢ ܐܒܪܡ ܠܡܘܫܐ ܫܬܐ ܐܢܘܿܢ<EOS>ܕܪ̈ܐ ܡܿܕܝܢ ܡܼܢ ܐܝܟܐ ܡܬܼܝܕܥܐ ܗ݀ܝ ܕܕܪܐ ܪܒܝܼܥܝܐ ܢܗܦܟܘܢܼ ܥܠ ܗܪܟܐ ܟܕ ܡܘܫܐ ܠܐ ܥܼܠ<EOS>ܠܐܪܥܐ ܕܡܘܼܠܟܢܐ ܘܐܡܿܪܝܼܢܢ ܕܝܥܩܘܿܒ ܒܐܪܥܐ ܕܟܢܥܢ ܐܬܝܼܠܕ<EOS> ܘܕܪܐ ܕܬܪܝܢ ܠܘܝܼ ܘܕܪܐ<EOS>ܕܬܠܬܐ ܩܗܬ ܘܗܿܠܝܢ ܢܚܼܬܘ ܠܡܨܪܝܢ ܘܫܪܟܐ ܕܫܒ̈ܛܐ ܘܕܪܐ ܪܒܝܼܥܝܐ ܗܿܘ ܕܗܦܼܟ ܠܐܪܥܐ ܕܟܢܥܢ<EOS>ܡܼܢ ܡܨܪܝܢ ܐܝܬܝܗܘܢܿ ܐܠܝܥܙܪ ܟܗܢܐ ܘܣܘܿܓܐܐ ܕܠܘܝ̈ܐ ܕܡܼܢ ܐܗܪܘܢ ܘܡܘܫܐ ܐܬܝܼܠܕܘ ܘܡܛܠ<EOS>ܕܩܗܬ ܒܪ ܟܢܥܢ ܐܬܝܼܠܕ ܢܚܼܬܘ ܠܡܨܪܝܢ܇ ܘܒܡܨܪܝܢ ܐܘܠܕ ܠܥܡܪܡ ܘܥܡܪܡ ܐܘܠܕ ܠܐܗܪܘܢ ܘܠܡܘܫܐ<EOS>ܘܐܗܪܘܢ ܐܘܠܕ ܠܐܠܝܥܙܪ ܕܐܝܼܬ̄ܘ ܪܒܝܼܥܝܐ ܡܼܢ ܩܗܬ ܘܗܢܐ ܐܠܝܥܙܪ ܘܣܘܿܓܐܐ ܕܡܼܢ ܠ̈ܘܝܐ ܥܡ<EOS>ܝܫܘܿܥ ܒܪܢܘܿܢ ܕܐܝܬܗܘܿܢ ܒܢ̈ܝ ܕܪܐ ܪܒܝܼܥܝܐ ܥܠܼܘ ܠܐܪܥܐ ܕܡܘܼܠܟܢܐ ܡܼܢ ܚܕܥܣܪ ܫܒ̈ܛܐ ܠܐ<EOS>ܥܠܼܘ ܠܬܡܢ ܣܛܪ ܡܼܢ ܝܫܘܥ ܘܟܠܒ ܒܪ ܝܘܦܢܐ ܘܗܜܝ ܕܟܬܝܼܒ ܒܡܢܝܿܢܐ ܕܠܐ ܢܥܠܘܢܼ ܠܢܝܿܚܬܝ<EOS>ܓܒܪ̈ܐ ܕܚܙܼܘ ܐܬܘ̈ܬܝ ܘܢܣܝܘܼܢܝ ܒܡܕܒܪܐ ܥܠ ܫܒ̈ܛܐ ܐܚܪ̈ܢܐ ܐܡܝܼܪܐ ܘܠܘ ܥܠ ܗܿܘ ܕܠܘܝܼ<EOS>ܫܒܛܐ ܓܝܪ ܕܝܘܣܦ ܠܬܪܝܢ ܐܬܦܠܼܓ ܠܐܦܪܝܡ ܘܠܡܢܫܐ ܘܡܼܢ ܗܿܠܝܢ ܬܪܥܣܪ ܐܙܠܼܘ ܠܡܓܼܫܗܿ ܠܐܪܥܐ<EOS>ܘܠܘ ܡܼܢ ܗܿܘ ܕܠܘܝܼ ܘܝܼܕܝܼܥܐ ܗܕܐ ܡܼܢ ܗ݀ܝ ܕܐܬܡܢܝܼܘ ܒܢ̈ܝ ܝܣܪܐܝܠ ܫܬܡܐܐ ܘܬܠܬܐ ܐ̈ܠܦܝܼܢ<EOS>ܘܚܡܫܡܐܐ ܘܚܡܫܝܼܢ ܒܟܬܒܐ ܕܡܢܝܿܢܐ ܘܫܒܛܐ ܕܠܘܝܼ ܐܬܡܢܝܼ ܘܚܘܼܫܫܒܢܗ ܠܡ ܠܐ ܐܬܩܼܒܠ ܡܕܝܢ<EOS>ܗ݀ܝ ܕܐܡܼܪ ܕܠܐ ܢܥܠܘܼܢ ܠܢܝܿܚܬܝ ܥܠ ܬܪܥܣܪ ܐܚܪ̈ܢܐ ܐܡܝܼܪܐ ܣܛܪ ܡܼܢ ܗܿܘ ܕܠܘܝܼ ܕܥܠ<EOS>ܐܠܝܥܙܪ ܘܣܘܿܓܐܐ ܕܠ̈ܘܝܐ܇ ܣܿܗܕܐ ܟܬܒܐ ܕܥܠ ܐܠܝܥܙܪ ܕܝܫܘܥ ܒܪܢܘܢ ܐܝܟ ܕܐܡܼܪܢܢ܇ ܡܝܼܬ ܠܡ<EOS>ܐܠܝܥܙܪ ܒܿܬܪ ܡܘܼܠܟܢܐ܇ ܣܼܡ ܒܿܬܪܗ ܦܝܢܚܣ ܡܿܕܝܢ ܐܝܠܝܢ ܕܐܬܡܢܝܼܘ ܥܠܼܘ ܠܐܪܥܐ ܘܠܘ ܠ̈ܘܝܐ<EOS>ܕܠܐ ܐܬܡܢܝܼܘ ܠܐ ܥܕܟܝܼܠ ܫܠܡܼܘ ܚܘܒ̈ܝܗܘܢܿ ܕܐܡܘܪ̈ܝܐ ܗ̄ ܥܕܟܝܼܠ ܐܝܼܬ ܗܼܘܐ ܒܗܘܿܢ ܙܗܪܐ<EOS>ܕܛܒܿܬܐ ܘܨܥܪܬܗܿ ܡܪܬܗܿ ܠܗܓܪ ܗ̄ ܡ̈ܠܐ ܚܪ̈ܝܼܦܬܐ ܘܥܙܝܼ̈ܙܬܐ ܐܫܡܼܥܬܗܿ ܐܘܿ ܨܥܪܬܗܿ<EOS>ܘܡܚܬܗܿ ܡܼܢ ܩܕܡܝܗܿ ܗ̄ ܐܟܡܿܢ ܕܡܬܼܟܫܠ ܐܒܪܗܡ ܡܛܠܗܕܐ ܥܠ ܣܪܐ ܡܛ݀ܠ ܕܗܓܪ ܟܕ ܒܛܢܼܬ݀<EOS>ܘܫܼܛܬ݀ ܠܣܪܐ ܡܼܢ ܗܪܟܐ ܛܢܼܬ݀ ܣܪܐ ܐܝܟ ܕܡܼܢ ܩܕܝܼܡ ܠܗܓܪ ܨܒܼܬ݀ ܕܬܫܥܼܒܕܝ ܘܗܓܪ ܟܕ<EOS>ܣܒܼܪܬ݀ ܕܟܕ ܥܿܪܩܐ܇ ܛܐܢ ܐܒܪܗܡ ܘܡܿܗܦܟ ܠܗܿ ܘܝܬܝܼܪ ܡܫܼܬܠܛܐ ܥܠ ܣܪܐ ܗܕܐ ܕܐܒܪܗܡ ܠܐ<EOS>ܣܿܥܪ ܗܼܘܐ ܠܗܿ ܘܡܪܝܐ ܕܝܢ ܠܐ ܫܒܩܼܗܿ ܐܟܡܿܢ ܕܠܐ ܬܟܼܪܐ ܠܐܒܪܗܡ܇ ܘܐܚܪܬܐ ܕܠܐ ܨܒܼܐ<EOS>ܕܬܐܼܙܠܝ ܘܬܬܚܠܼܛܝ ܒܥܡ̈ܡܐ ܚܢ̈ܦܐ ܟܕ ܒܛܢܐ ܡܼܢ ܐܒܪܗܡ ܡܠܐܟܐ ܐܬܚܙܝܼ ܠܗܓܪ ܗ̄ ܐ݀ܡܪܝܼܢ<EOS>ܐܢܫܝܼ̈ܢ ܕܗܘܼ ܒܪܐ ܗܿܘ ܡܠܐܟܐ ܕܬܪܥܝܼܬܐ ܪܒܬܐ ܕܐܒܐ ܐܝܬܘܗܝ ܡܛܠ ܕܡܗܠܐ ܕܡܠܠ ܥܠ ܡܪܘܬܐ<EOS>ܡܒ̈ܕܩܢ܇ ܐܢܕܝܢ ܡܠܐܟܐ ܐܝܼܬܘܗܝ ܟܕ ܐܚܝܼܕ ܦܪܨܘܦܐ ܕܡܪܝܐ ܡܠܠ ܘܠܘ ܒܦܪܨܘܦ ܩܢܘܼܡܗ ܘܗܪܟܐ<EOS>ܠܡ ܐܬܓܠܝܼܘ ܡܠܐܟ̈ܐ ܩܕܡܐܝܬ ܘܠܐ ܝܼܕܝܼܥܬ ܕܪܘܚܢܐ ܗܘ ܐܠܐ ܓܒܪܐ ܕܡܫܕܪ ܡܼܢ ܐܠܗܐ ܡܛܠ ܠܡ<EOS>ܕܗܓܪ ܐܡܬܐ ܗܿܝ ܘܡ̈ܠܐܟܐ ܥܒ̈ܕܐ ܐܢܘܿܢ ܠܚܡܐܝܬ ܠܗܿ ܐܬܚܘܝܼ ܩܕܡܐܝܬ ܐܟܡܿܢ ܕܐܦ ܗܿܢܘܿܢ<EOS>ܠܐܠܗܐ ܡܫܥܒܕܝܼܢ ܘܠܨܒܝܿܢܗ ܡܫܡܝܼܢ ܘܢܗܼܘܐ ܥܪܕܐ ܕܒܢܝ̈ܢܫܐ ܗ̄ ܟܕ ܪܡܿܙ ܡܥܡܪܗ ܕܒܚܘܼܪܒܐ<EOS>ܗܕܐ ܚܝܘܬܐ ܒܚܘܼܪܒܐ ܥܿܡܪܐ ܝܘܢܝܐ ܠܗܿܝ ܕܢܗܘܐ ܥܪܕܐ ܕܒܡܕܒܪܐ ܐ݀ܡܪ ܗܢܐ ܗܗܼܘܐ ܒܪܢܫܐ<EOS>ܕܥܿܡܪ ܒܡܕܒܪܐ ܘܗ݀ܝ ܕܐܝܼܕܗ ܥܠ ܟ݀ܠ ܘܐܝܼܕܐ ܕܟ݀ܠ ܒܗ ܗ̄ ܥܠ ܙܒܢܐ ܘܙܘܼܒܢܐ ܐ݀ܡܪ ܐܘܿ ܥܠ<EOS>ܕܒܿܐܙ ܘܡܬܼܒܙܙ ܘܥܠ ܬܚܘܼܡܐ ܕܟ݀ܠܗܘܿܢ ܐܚ̈ܘܗܝ ܫܿܘܐ ܒܡܼܬܚܐ ܕܥܘܼܡܪܗ ܘܡܟܼܟܗ ܬܘܼܒ ܒܗ݀ܝ<EOS>ܕܐ݀ܡܪ ܕܥܠ ܬܚܘܼܡܐ ܕܐܚ̈ܘܗܝ ܢܫܼܪܐ ܠܗ ܒܬܝܡܢܐ ܫܡܥܝܼܠ ܫܡܥܼܗ ܕܐܠܗܐ ܡܬܦܼܫܩ܇ ܘܗܢܐ ܚܼܙܘܐ<EOS>ܚܙܝܿܬ ܡܼܢ ܒܿܬܪ ܕܚܼܙܢܝ ܗ̄ ܗܢܐ ܚܼܙܘܐ ܫܒܝܼܚܐ ܚܙܝ݀ܬ ܡܼܢ ܒܿܬܪ ܚܙܬܗ ܩܕܡܝܬܐ ܒܪܐ ܠܡ<EOS>ܕܚܝܐ ܗ̄ ܕܐܠܗܐ ܗܿܘ ܕܚܙܼܢܝ ܒܝܕ ܒܛܝܼܠܘܬܗ ܟܕ ܠܐܠܗܐ ܟܐܡܬ ܡܿܘܕܝܐ ܐܡܿܪ ܡܟܬܒܢܐ ܕܗܕܐ<EOS>ܒܪܐ ܒܝܬ ܪܩܡ ܠܓܕܪ ܐܝܬܝܗܿ ܘܐܬܓܠܝܼ ܐܠܗܐ ܥܠ ܐܒܪܡ ܙܒܢ̱ܬ ܕܚܡܫ ܇ ܟܕ ܐܝܼܬ̄ܘ ܒܪ ܬܫܥܝܼܢ<EOS>ܘܬܫܥ ܫܢ̈ܝܼܢ ܐܢܿܐ ܐܢܼܐ ܐܠܝܫܕܝ ܐܠܗܐ ܗ̄ ܐܠܗܐ ܕܫܘܼ̈ܘܕܝܐ ܐܚܪ̈ܢܐ ܐܠܗܐ ܓܢ̱ܒܪܐ܇ ܐܢܿܐ<EOS>ܐܢܼܐ ܗܘܿ ܕܐܫܬܘܕܝܬܿ ܠܟ ܫܘܼ̈ܘܕܝܐ ܫܦܪ ܩܕܡܝ ܘܗܘܝܼ ܕܠܐ ܡܘܼܡ ܗ̄ ܥܕܟܝܼܠ ܠܐ ܓܡܝܼܪ ܗܼܘܐ<EOS>ܘܝܼܕܝܼܥܐ ܡܼܢ ܗܜܝ ܕܥܪܼܩ ܠܡܨܪܝܢ ܒܥܠܬ ܟܦܢܐ ܘܡܼܢ ܗ݀ܝ ܕܩܼܪܐ ܚܿܬܗ ܠܐܢܬܬܗ ܘܡܼܢ ܗ݀ܝ<EOS>ܕܐܫܬܘܕܝܼ ܠܗ ܕܢܗܼܘܐ ܙܪܥܟ ܐܝܟ ܟܘܟܒ̈ܐ ܕܒܫܡܝܐ ܟܕ ܪܡܿܙ ܥܠ ܩܕܝܼ̈ܫܐ ܕܡܿܘܠܕ܇ ܐܝܟ ܚܠܐ<EOS>ܕܥܠ ܣܦܬܗ ܕܝܡܐ ܟܕ ܡܿܘܕܥ ܥܠ ܚܛ̈ܝܐ ܒܗ ܘܡܼܢ ܗ݀ܝ ܕܐܣܼܬܢܩ ܥܠ ܩܝܡ̈ܐ ܕܡܘ̈ܡܬܐ ܘܡܼܢ ܗ݀ܝ<EOS>ܕܒܦܘܼܩܕܢ ܐܠܗܐ ܥܠܼ ܠܘܬ ܗܓܪ ܒܿܬܪ ܕܡܠܼܟ ܠܗ ܡܪܝܐ ܕܒܪܟ ܡܼܢ ܚܨܟ ܝܿܪܬ ܠܐܪܥܐ ܘܡܼܢ ܥܠܼܬ<EOS>ܗܿܠܝܢ ܐܡܼܪ ܠܗ ܕܗܘܝܼ ܕܠܐ ܡܘܼܡ ܕܠܐ ܬܘܼܒ ܢܬܦܠܓ ܥܠ ܐܠܗܐ܇ ܐܠܐ ܕܢܬܼܥܠܐ ܡܼܢ ܗܿܠܝܢ<EOS>ܘܗܕܐ ܡܿܢ ܡܛ݀ܠ ܕܥܬܝܼܕ ܗܼܘܐ ܕܢܦܩܕܝܼܘܗܝ ܥܠ ܓܙܘܪܬܐ ܘܥܠ ܕܒܝܼܚܘܼܬܐ ܕܐܝܼܣܚܩ܇ ܐܒܪܗܡ ܟܕ<EOS>ܐܬܥܗܕ ܠܗܿܠܝܢ ܢܦܼܠ ܥܠ ܐܦܘ̈ܗܝ ܡܼܢ ܥܠܼܬ ܬܚܡܨܬܗ ܘܣܼܡ ܒܘܼܪܟܐ ܟܕ ܡܿܘܕܐ ܥܠ ܐܝܠܝܢ<EOS>ܕܐܫܬܘܕܝܼ ܠܗ ܢܗܼܘܐ ܫܡܟ<EOS>ܐܒܪܗܡ ܒܫܘܼܚܠܦܐ ܕܫܡܐ ܢܒܕܩ ܠܫܘܼܚܠܦܐ ܕܕܘܼܒܪܐ ܕܩܡܝܐ ܘܫܘܼܪܐ ܒܗܝܡܢܘܼܬܐ ܐܒܪܡ ܐܒܐ ܠܡ<EOS>ܪܡܿܙ ܗ̄ ܐܒܐ ܚܕ ܥܡܐ ܡܿܘܕܥ ܐܒܪܗܡ ܐܒܐ ܕܥܡ̈ܡܐ ܬܠܬ ܐܬܘ̈ܬܐ ܩܕܡ̈ܝܬܐ ܕܫܡ ܐܒܪܗܡ ܐܒܐ<EOS>ܘܒܪܐ ܘܪܘܚܐ ܨܝܪ̈ܢ ܐ ܒ ܪ ܘܗ ܗܝܡܢܘܬܐ ܡ̄ ܡܥܡܘܕܝܬܐ ܘܐܢܬܬܟ ܠܐ ܬܬܩܼܪܐ ـܪܝ ܗ̄<EOS>ܫܡܐ ܕܡܿܘܕܥ ܥܠ ܡܦܪܝܢܘܼܬܐ ܬܘܒ ܣܪܝ ܐܡܐ ܕܥܡܐ ܘܫܪܐ ܕܥܡ̈ܡܐ ܬܘܼܒ ܣܪܐ ܪܝܫܢܝܬܐ<EOS>ܡܬܦܼܫܩܐ ܐܝܣܚܩ ܓـܘܼܚܟܐ ܐܟܡܿܢ ܕܗܘܼ ܡܿܚܕܐ ܠܐܒܗ̈ܘܗܝ ܓܝܪ ܣܦܩܼܬ݀ ܗܝܡܢܘܼܬܐ ܘܫܘܼܚܠܦ<EOS>ܫܡܐ ܕܐܒܪܗܡ ܐܠܐ ܨܒܼܐ ܕܒܡܕܡ ܡܬܪܓܫܢܐ ܐܘܿܟܝܼܬ ܓܙܘܪܬܐ ܢܥܒܼܕ ܠܩܝܿܡܐ ܘܕܐ ܡܿܢ ܡܛܠ<EOS>ܕܢܬܼܦܪܫ ܡܼܢ ܥܡ̈ܡܐ ܙܪܥܗ ܢܬܚܼܠܛ ܒܗܘܢܿ ܕܒܡܨܪܝܢ ܬܘܼܒ ܒܝܕ ܓܙܘܪܬܐ ܢܬܦܪܫܘܢܼ ܘܒܗ̈ܕܐ<EOS>ܒܪ̈ܝܐ ܠܐ ܣܝܼܡܬ݀ ܐܬ݀ܐ ܐܘܿܟܝܼܬ ܪܘܼܫܡܐ ܕܠܐ ܢܬܼܚܒܠ ܦܪܗܘܢ ܓܙܘܪܬܐ ܕܒܗܕܡܐ ܡܦܪܝܢܐ<EOS>ܘܦܐ ܘܦܪܐ ܟܝܢܝܐ ܡܣܢܝܐ ܐܦܠܐ ܠܚܫܚܬܐ ܬܐ ܕܝܼܠܗ ܡܥܘܟܐ ܬܘܼܒ ܠܐ ܦܐܝܐ ܗܼܘܬ ܒܚܕ<EOS>ܡܼܢ ܗܕܡ̈ܐ ܒܪ̈ܝܐ ܬܗܼܘܐ ܐܬ݀ܐ ܡܛ݀ܠ ܕܒܗܿܘ ܙܒܢܐ ܪܫܡܝܼܢ ܒܦܓܪ̈ܝܗܘܿܢ ܫܡܐ ܕܐܠܗܝ̈ܗܘܢܿ܇<EOS>ܘܠܐ ܦܐܝܐ ܗܼܘܬ݀ ܕܨܘܪ̈ܬܐ ܗܘܝܢ ܒܦܓܪܐ ܘܢܬܼܚܒܠ܇ ܐܠܐ ܒܗܿ ܒܒܪܝܼܬܐ ܗܼܘܐ ܕܢܗܼܘܐ<EOS>ܦܘܼܪܫܢܐ܇ ܒܦܣܩ ܣܒܪܐ ܗܿܘ ܕܐܦܢ ܦܿܫ ܐܠܐ ܡܿܥܘܝܟ ܘܠܐ ܡܕܡ ܡܿܘܣܦ ܐܘ ܡܿܒܨܪ ܦܘܼܫܢܗ ܒܝܕ<EOS>ܓܙܘܪܬܐ ܥܒܼܕ ܦܘܼܫܢܗ ܒܝܬ ܓܙܝܪ̈ܐ ܠܥܘܼܪ̈ܠܐ ܐܢܓܝܪ ܡܫܬܼܒܗܪ ܝܘܕܝܐ ܒܓܙܘܪܬܐ ܢܬܼܒܝܢ<EOS>ܕܦܩܼܕ ܐܠܗܐ ܠܐܒܪܗܡ ܕܐܦ ܒܢ̈ܝ ܢܘܼܟܪ̈ܝܐ ܕܥܡܟ ܢܬܓܙܪܘܢܼ ܕܐܢ ܓܝܪ ܡܥܠܝܬܐ ܗܿܝ ܕܓܙܪܬܐ ܡܼܢ<EOS>ܫܘܼܪܝܐ ܕܫܘܼܘ̈ܕܝܐ ܐܬܝܗܼܒܬ݀ ܘܐܬܡܼܠܟܬ݀ ܛܒܬܐ ܠܟܿܠܗ ܓܘܐ ܠܥܡܐ ܘܥܡ̈ܡܐ ܘܒܗ ܒܝܘܡܐ<EOS>ܕܝܝܼܠܝܼܕܘܬܐ ܠܐ ܦܩܼܕ ܕܢܬܼܓܙܪ ܐܢܫܝܼ̈ܢ ܡܛ݀ܠ ܪܥܕܘܼܬܐ ܕܒܣܪܐ ܕܕܠܡܐ ܢܬܼܢܟܐ ܗܿܘ ܕܝܼܠܝܼܕ<EOS>ܘܒܿܬܪ ܝܪܚܐ ܠܐ ܦܩܼܕ ܕܢܬܼܓܙܪ ܐܢܫ ܕܠܐ ܣܿܓܝܼ ܢܬܼܥܫܢ ܒܣܪܐ ܘܢܥܼܫܢ ܟܐܒܐ ܒܐܪ̈ܙܢܝܬܐ<EOS>ܕܟܬܒܐ ܡܡܠܠܝܼܢܢ ܥܠܗܜܝ ܕܚܣܝܼܪܐ ܘܥܠ ܫܡܥܝܠ ܫܡܥܿܬܟ ܗ̄ ܟܕ ܓܝܪ ܐܡܼܪ ܠܗ ܕܣܪܐ ܝܿܠܕܐ<EOS>ܘܐܬܦܼܫܟ ܐܡܼܪ ܕܐܫܬܘܿܦ ܫܡܥܝܠ ܢܚܐ ܘܥܠܗܕܐ ܐܡܼܪ ܢܚܐ ܘܬܪܥܣܪ ܪܘܪ̈ܒܢܐ ܢܘܠܕ ܕܐܝܬܝܗܘܢܿ<EOS>ܒܢ̈ܝܐ ܕܡܼܢ ܚܨܗ ܘܐܬܩܪܝܼܘ ܪܘܪ̈ܒܢܐ ܥܠ ܕܣܘܿܓܐܐ ܕܫܪ̈ܒܬܗܘܢܿ ܢܛܝܼܪܝܼܢ ܒܥܠܡܐ ܡܛܠ<EOS>ܣܓܝܐܘܬܗܘܢܿ ܐܬܓܠܝܼ ܐܠܗܐ ܥܠ ܐܒܪܗܡ ܒܝܬ ܒܠܘܼܛܐ ܕܡܡܪܐ ܗ̄ ܒܠܘܼܛܐ ܡܢܨܚܐ ܗܼܘܐ ܘܡܡܪܐ<EOS>ܐܝܼܬܘܗܝ ܪܚܫܗ ܕܐܒܪܗܡ܇ ܘܐܪܝܼܡ ܥܝܢܘ̈ܗܝ ܘܚܼܙܐ ܘܗܐ ܬܠܬܐ ܓܒܪ̈ܝܼܢ ܕܩܿܝܡܝܼܢ ܗ̄ ܗܓܪ<EOS>ܐܝܬܝܗܿ ܗܼܘܬ݀ ܐܡܬܐ ܘܝܠܼܕܬ݀ ܥܒܕܐ ܕܡܘܼܬ ܥܬܝܼܩܬܐ ܒܓܕܘܿܢ ܡܠܐܟܐ ܕܐܝܼܬ̄ܘ ܥܒܕܐ ܣܒܼܪܗܿ<EOS>ܘܐܦ ܕܝܬܝܩܝ ܥܬܝܼܩܬܐ ܒܝܕ ܡ̈ܠܐܟܐ ܠܡ ܐܬܝܗܒܼܬ݀ ܬܘܼܒ ܕܝܢ ܗܘܼ ܡܪܝܐ ܐܬܓܠܝܼ ܘܐܫܬܘܕܝܼ ܥܠ<EOS>ܝܼܠܝܼܕܘܼܬܐ ܕܐܝܼܣܚܩ ܒܪܐ ܐܬܓܠܝܼ ܟܕ ܠܿܘܝܢܼ ܠܗ ܬܪܝܢ ܡ̈ܠܐܟܐ ܐܟܡܐ ܕܐܦ ܒܚܿܕܬܐ ܡ̈ܠܐܟܐ<EOS>ܐܬܠܘܝܼܘ ܠܡܪܢ ܒܟܠܗܿ ܡܕܒܪܢܘܼܬܐ܇ ܘܒܩܝܡܬܗ ܬܪܝܢ ܡ̈ܠܐܟܐ ܐܝܼܬ ܗܼܘܐ ܠܘܬ ܩܒܪܐ ܒܕܡܘܬܐ<EOS>ܕܒܪܢܫܐ ܝܩܝܼܪܐ ܐܬܓܠܝܼ ܡܪܝܐ ܘܗܿܟܘܬ ܡ̈ܠܐܟܐ ܡܪܝܐ ܩܼܪܝܗܝ ܐܒܪܗܡ ܡܛ݀ܠ ܡܝܩܪܘܼܬܗ ܘܗܘܼ<EOS>ܐܪܚܼܫ ܒܠܒܗ ܕܢܩܪܝܘܗܝ ܗܿܟܢ ܚܿܐܪ ܗܼܘܐ ܡܼܢ ܡܫܟܢܗ ܠܟܐ ܘܠܗܠ ܕܡ ܐܢܫ ܥܿܒܪ ܐܚܪ̈ܢܐ<EOS>ܐ݀ܡܪܝܼܢ ܕܠܘ ܡ̈ܠܐܟܐ ܐܬܓܠܝܼܘ ܥܡ ܡܪܝܐ ܐܠܐ ܗܿܢܘܢ ܬܠܬܐ ܩܢܘܼ̈ܡܐ ܘܝܼܕܝܼܥܐ ܠܡ ܡܼܢ ܗ݀ܝ<EOS>ܕܐܪܙܐ ܕܬܠܝܼܬܝܘܼܬܐ ܐܬܓܠܝܼ ܒܕܡܘܼܬ ܬܠܬܐ ܓܒܪ̈ܝܼܢ ܘܗܼܘ ܐܙܝܼܥܗ ܕܢܣܓܘܿܕ܇ ܘܡܼܢ ܗ݀ܝ<EOS>ܕܡܪܝܐ ܐܢ ܐܫܟܚܿܬ ܪ̈ܚܡܐ ܒܥܝܢܝ̈ܟ ܘܫܪܟܐ ܘܟܕ ܬܠܬܐ ܐܝܬܝܗܘܢ ܗܼܘܘ ܙܕܩ ܗܼܘܐ ܕܢܐܡܪ ܕܒܿܥܐ<EOS>ܐܢܼܐ ܡܢܟܘܿܢ ܐܠܐ ܐܦܢ ܬܠܬܐ ܐܝܬܝܗܘܢܿ ܗܼܘܘ ܒܩܢܘܼ̈ܡܐ ܐܠܐ ܒܡܪܘܼܬܐ ܚܕ ܗܼܘ ܡܪܝܐ ܥܠܗ݀ܝ<EOS>ܐܡܼܪ ܕܡܪܝܐ ܐܢ ܐܫܟܚܿܬ ܘܩܼܪܐ ܢܦܫܗ ܥܒܕܐ ܘܠܘܬ ܫܝܓܬܐ ܐܡܼܪ ܕܪ̈ܓܠܝܟܘܿܢ ܘܐܟܘܿܠܘ ܘܠܐ<EOS>ܬܥܒܪܘܢܼ ܕܡܒ̈ܕܩܢ ܬܠܬܐ ܩܢܘܼ̈ܡܐ ܚܕ ܡܪܝܐ ܚܠܝܼܛܐ ܓܝܪ ܒܡܠܼܬܗ ܚܕܝܘܼܬܐ ܕܟܝܿܢܐ<EOS>ܘܦܪܝܼܫܘܬ ܩܢܘܼ̈ܡܐ ܒܿܬܪ ܙܒܢܐ ܝܼܕܥ ܐܒܪܗܡ ܕܐܠܗܐ ܗܼܘܐ ܕܐܬܓܠܝܼ ܥܠܘܗܝ ܘܐܝܟܢܐ ܠܡ ܐܟܿܪ<EOS>ܐܠܗܐ ܐܟܝܢܐ ܕܡܿܨܐܼ ܐܠܗ ܕܢܪܒܐ ܠܣܘܼܥܪ̈ܢܐ ܗܿܟܢܐ ܡܿܨܐܼ ܡܿܒܨܪ ܐܝܟܢ ܓܝܪ ܕܣܓܝܼ ܩܡܚܐ<EOS>ܒܩܘܩܬܐ ܘܡܫܚܐ ܒܣܬܐ ܘܠܚܡܐ ܒܕܒܪܐ܇ ܗܿܟܢ ܡܿܨܐܼ ܡܿܒܨܪ ܗܼܘܐ ܠܗܿܘ ܕܐܣܬܼܒܪ ܕܐܬܐܼܟܠ ܘܠܘ<EOS>ܡܐܼܒ ܐܒܼܕ ܘܡܼܢ ܗ݀ܝ ܕܠܐ ܐܟܼܠ ܥܡܗܘܢܿ ܐܒܪܗܡ܇ ܐܠܐ ܒܿܬܪ ܣܓܼܕܬܐ ܩܼܡ ܠܥܠ ܡܼܢ ܪܝܫܗܘܢܿ<EOS>ܡܬܝܕܥܐ ܕܠܘ ܡܠܐܟ̈ܐ ܠܥܠ ܡܼܢ ܪܝܫܗܘܢܿ ܡܬܝܕܥܐ ܕܠܘ ܡܠܐܟ̈ܐ ܗܼܘܘ ܐܠܐ ܕܡܼܘܬܐ ܕܐܠܗ ܕܒܬܠܬܐ<EOS>ܩܢܘܼܡ̈ܐ ܬܠܬ ܣ̈ܐܬܝܼܢ ܗ̄ ܬܠܬܐ ܐܢܘܢܿ ܟܝ̈ܠܐ ܢܫܝܼܦܐ ܩܿܪܐ ܠܣܡܝܼܕܐ ܡܛ݀ܠ ܕܡܼܫܦ<EOS>ܫܿܝܦܝܼܢ ܠܗ ܦܩܼܕ ܣܪܐ ܕܬܠܘܼܫܝ ܐܟܡܿܢ ܕܚܕܐ ܡܼܢ ܛܠ̈ܝܬܗ ܗܕܐ ܬܥܼܒܕܝ ܥܓܠܐ ܡܢܗ ܛܘܝܐ<EOS>ܥܒܼܕ ܘܡܢܗ ܒܘܼܫܠܐ ܐܚܪ̈ܢܐ ܐ݀ܡܪܝܼܢ ܣܝܒܪܬܐ ܡܬܼܛܠܩܐ ܗܼܘܬ݀ ܟܕ ܡܿܣܒܪ ܐܒܪܗܡ ܐ݀ܟܠܝܼܢ ܐܟܝ<EOS>ܗ݀ܝ ܕܐܫܝܼܓ ܪ̈ܓܠܝܗܘܢܿ ܐܝܟ ܡܓܫ̈ܡܐ ܟܕ ܠܐ ܣܿܒܪ ܗܼܘܐ ܕܪ̈ܘܼܚܢܐ ܐܢܘܢܿ ܒܟܝܿܢܐ ܓܝܪ ܠܐ<EOS>ܡܓܫܡܐ ܠܝܬ ܓܝܪ ܘܠܒܪ ܐܝܟܐܢ ܗܿܝ ܣܪܐ ܐܢܬܬܟ ܗ̄ ܠܘ ܟܕ ܠܐ ܝܿܕܥ ܡܿܫܐܠ ܐܠܐ ܐܝܟ ܕܠܐ<EOS>ܢܬܼܘܗ ܡܿܫܐܠ ܘܒܗ݀ܝ ܕܐܘܕܥ ܥܠ ܫܡܐ ܕܐܢܬܬܗ ܟܕ ܐܟܣܢܝܐ ܗܿܘ ܐܠܦܼܗ ܕܡܕܡ ܪܒܐ ܢܣܼܒܪ ܥܠܘܗܝ<EOS>ܘܗܘܼ ܒܣܬܪܗܿ ܗ̄ ܒ݀ܬܪ ܡܫܟܢܐ ܩܿܝܿܡܐ ܗܼܘܬ݀ ܐܦ ܒܣܬܪ ܡܫܟܢܐ ܕܣܪܐ ܫܡܝܼܟܝܼܢ ܗܼܘܘ ܘܩܡܼܘ<EOS>ܓܒܿܪܐ ܡܼܢ ܬܡܢ ܘܚܪܼܘ ܠܐܦ̈ܝ ܣܕܘܿܡ ܗ̄ ܐܝܟ ܡܣܒܪܢܘܼܬܗ ܕܐܒܪܗܡ ܥܕܟܝܼܠ ܓܒܿܪܐ ܩܿܪܐ<EOS>ܠܗܘܢܿ ܒ݀ܬܪ ܕܐܬܼܛܠܝܬ݀ ܣܪܐ ܘܐܬܦܬܼܚܬ݀ ܩܪܘܼܬܗܿ ܘܝܠܼܕܬ݀ ܠܐܝܼܣܚܩ ܠܐ ܬܘܼܒ ܐܙܕܘܓ ܥܡܗܿ<EOS>ܐܒܪܗܡ ܐܬܼܛܠܝܬ݀ ܓܝܪ ܒܝܕ ܕܪܕܐ ܡܢܗܿ ܕܡܐ ܟܦܣܢܝܐ ܗܿܘ ܕܣܢܝܼܩ ܗܼܘܐ ܕܢܬܪܒܐ ܒܗ ܥܘܼܠܐ<EOS>ܘܒܿܬܪܟܢ ܢܫܬܼܚܠܦ ܠܚܠܒܐ ܒܬܕܝ̈ܐ ܓܥܬܐ ܕܣܕܘܿܡ ܘܕܥܡܘܪܐ ܥܠܼܬ݀ ܠܘܬܝ ܗ̄ ܥܕܟܝܼܠ ܠܐ ܪܓܝܼܫ ܗܼܘܐ ܐܒܪܗܡ<EOS>ܒܐܠܗܐ ܥܕܡܐ ܠܗܪܟܐ ܓܥܬܐ ܠܡ ܕܐܝܠܝܢ ܕܡܨܛܥܪܝܼܢ ܡܼܢ ܣܕܘ̈ܡܝܐ ܥܠܼܬ݀ ܠܘܬܝ ܐ݀ܚܘܿܬ ܐ݀ܚܙܝܐ<EOS>ܐܢ ܐܝܟ ܓܥܬܐ ܕܥܠܼܬ݀ ܠܘܬܝ ܥܒܼܕܘ ܘܫܡܠܝܼܘ ܘܐܠܐ ܐ݀ܕܥ ܗ̄ ܡܿܚܘܐ ܕܙܒܢܐ ܣܓܝܐܐ ܣܝܒܬܟܘܢܿ<EOS>ܘܬܗܝܗ ܠܡܣܡ ܒܪܫܝܗܘܢܿ ܥܕܡܐ ܠܫܗܐ ܐܦ ܠܕܝܿܢ̈ܐ ܡܣܪ̈ܗܒܐ ܛܒ ܡܟܚܕܐ ܗܼܘܬ݀ ܕܐܢ ܝܿܕܥ ܟܿܠ<EOS>ܡܿܥܩܒ ܘܟܢ ܬ݀ܒܥ ܟܡܐ ܝܬܝܼܪܐܝܬ ܠܗܘܢܿ ܙܕܩ ܕܢܥܩܒܘܢܼ ܬܘܼܒ ܐ݀ܚܘܿܬ ܐܚ݀ܙܐ ܗ̄ ܒܝܕ<EOS>ܡ̈ܠܐܟܐ ܕܫܿܕܪܬ ܗܿܫܐ ܐܢ ܗܿܟܢܐ ܐܝܼܬܝܗܘܢܿ ܓܥܬܐ ܕܣܕܘܿܡ ܗ̄ ܓܥܬܐ ܕܚܛ̈ܗܐ ܕܠܒܪ ܡܼܢ ܟܝܢܐ<EOS>ܕܗܿܢܘܿܢ ܥܠܼܬ݀ ܩܕܡܘܗܝ ܘܠܘ ܩܕܡ ܡ̈ܠܐܟܐ ܕܠܗܕܐ ܚܿܙܝܢ ܗܼܘܘ ܘܠܐܠܗܐ ܓܿܥܝܢ ܗܼܘܘ ܕܠܗܕܐ<EOS>ܢܫܚܠܦ ܐܘܿ ܢܒܛܠ ܐܘܿ ܢܟܐ ܬܘܼܒ ܓܥܬܐ ܕܐܟܣ̈ܢܝܐ ܕܥܿܐܠܝܼܢ ܗܼܘܘ ܠܬܡܢ ܘܒܩܛܝܼܪܐ ܡܬܦܼܠܚܐ<EOS>ܗܼܘܬ݀ ܒܗܘܢܿ ܫܟܝܼܪܘܼܬܐ ܥܠܼܬ݀ ܩܕܡܘܗܝ ܬܘܼܒ ܩܠܐ ܕܓܥܬܐ ܩܿܪܐ ܠܥܒܿܕ̈ܐ ܕܣܕܘ̈ܡܝܐ ܕܥܠܼܘ<EOS>ܩܕܡ ܕܝܼܢܗ ܐܝܟ ܕܩܠܐ ܕܕܡܐ ܕܐܚܘܼܟ ܓܿܥܐ ܠܘܬܝ ܐ݀ܚܘܿܬ ܐܚܿܙܐ ܗ̄ ܒܝܕ ܡܚܬܬܐ ܘܡܣܩܬܐ ܡܿܒܕܩ<EOS>ܥܠ ܒܛܝܼܠܘܼܬܐ ܘܦܘܼܪܥܢܘܼܬܐ ܕܒܢܩܡܬܐ ܕܡܢܗܘܢܿ ܥܠܡܢܐ ܠܐ ܩܿܪܐ ܠܣܕܘ̈ܡܝܐ ܠܬܝܿܒܘܼܬܐ܇ ܐܝܟ<EOS>ܕܥܒܼܕ ܒܕܪܐ ܕܒܝܬ ܢܘܿܚ ܘܕܢܝܢܘ̈ܝܐ ܘܐܡܿܪܝܼܢܢ ܥܠ ܕܝܿܕܥ ܗܼܘܐ ܕܠܐ ܗܿܦܟܝܼܢ ܗܼܘܘ ܒܚܕ ܠܡ<EOS>ܪܘܓܙܐ ܡܿܘܩܕ ܐܢܬ ܠܙܕܝܼܩ̈ܐ ܘܠܚܛ̈ܝܐ ܗ̄ ܘܢܚܼܬ ܥܡܗ ܐܠܗܐ ܥܕܡܐ ܠܥܣܪܐ ܙܕܝܼܩ̈ܝܢ ܘܗܘܼ ܐܬܪܐ<EOS>ܓܠܝܼܙ ܗܼܘܐ ܡܼܢ ܙܕܝܼܩ̈ܐ ܘܠܐ ܐܫܬܼܟܚ ܒܗ ܣܛܪ ܡܼܢ ܠܘܿܛ ܘܐܬܼܘ ܬܪܝܢ ܡ̈ܠܐܟܐ ܠܣܕܘܿܡ<EOS>ܒܪܡܫܐ ܗܞ ܒܐܣܟܡܐ ܕܐܢܫ̈ܐ ܩܕܝܼܫ̈ܐ ܐܬܼܘ ܘܒܘܼܬܘ ܐܫܝܼܓܘ ܪ̈ܓܠܝܟܘܢܿ ܗ̄ ܩܕܡܐܝܬ ܡܫܝܼܓܝܼܢ<EOS>ܘܟܢ ܠܥܣܝܼܢ ܘܡܓܣܝܢ ܐܠܐ ܡܠܼܬܐ ܒܣܘܼܪܗܒܐ ܐܬܐܼܡܪܬ݀ ܐܢܫܝܼ̈ܢ ܐܡܿܪܝܼܢ ܕܒܪܐ ܘܪܘܼܚܐ ܗܼܘܘ<EOS>ܕܐܙܼܠܘ ܠܣܕܘܿܡ ܐܝܟ ܕܐܒܐ ܠܐܢܫ ܠܐ ܕܐ݀ܢ܇ ܦܫܼ ܡܼܢ ܡܐܼܙܠܬܐ ܐܚܪ̈ܢܐ ܐ݀ܡܪܝܼܢ ܕܠܐ ܥܠܼܘ<EOS>ܠܣܕܘܿܡ ܒܪܐ ܘܪܘܼܚܐ ܠܐ ܓܝܪ ܫܿܘܝܢ ܗܼܘܘ ܠܗܕܐ ܘܐܢ ܥܠܼܘ ܗܼܘܘ ܠܬܡܢܟܒܪ ܕܪܚܼܡܘ ܥܠܝܗܘܢܿ<EOS>ܘܠܐ ܝܼܩܕܘ ܘܝܼܕܝܼܥܐ ܡܼܢ ܗ݀ܝ ܕܠܘܬ ܐܒܪܗܡ ܓܒܪ̈ܐ ܩܿܪܐ ܟܬܒܐ ܠܬܠܝܼܬܝܘܼܬܐ ܘܟܕܐܙܠܼܘ<EOS>ܠܣܕܘܡ ܠܘ ܓܒܪ̈ܐ ܗܿܟܘܬ ܩܼܪܐ ܐܢܘܢ ܟܬܒܐ ܐܠܐ ܡ̈ܠܐܟܐ ܒܕܡܘܼܬ ܒܢܝܢ̈ܫܐ ܥܠܼܘ ܡ̈ܠܐܟܐ<EOS>ܠܣܕܘܿܡ ܕܢܚܼܘܐ ܐܢܘܢܿ ܠܘܿܛ ܘܠܘܬܗ ܢܫܪܘܢܿ ܘܐܦ ܕܬܬܝܼܕܥܝ ܚܛܝܼܬܐ ܕܣܕ̈ܘܡܝܐ ܕܛܘܼܢܦܐ<EOS>ܕܕܟܪ̈ܐ ܐܝܼܬ̄ܘ ܒܗ݀ܝ ܕܐܬܟܪܟܘܼܗܝ ܠܬܪܥܐ ܘܒܿܥܝܢ ܗܼܘܘ ܠܓܒܪ̈ܐ ܗܿܠܝܢ ܘܢܦܼܩ ܠܘܛ ܘܣܓܼܕ<EOS>ܠܗܘܢܿ ܡܛ݀ܠ ܕܚܼܙܐ ܐܢܘܢܿ ܥܠ̈ܝܡܐ ܫܦܝܼܪ̈ܐ ܘܕܚܼܠܘ ܕܠܐ ܢܪܓܫܘܢܼ ܒܗܘܢܿ ܣܕܘ̈ܡܝܐ ܘܢܟܘܿܢ<EOS>ܐܢܘܢܿ ܨܒܼܐ ܕܢܫܘܙܒ ܐܢܘܢܿ ܒܒܝܬܗ ܡܼܢ ܛܢܦܘܼܬܐ ܘܦܛܝܼܪܐ ܐܦܐ ܠܗܘܢܿ ܡܛܠ ܣܘܼܪܗܒܐ ܠܐ<EOS>ܬܒܐܫܘܢܼ ܐܚܗܝܐ ܗ̄ ܡܛ݀ܠ ܕܥܠܼܘ ܠܒܝܬܝ ܕܡܛܠ ܒܩܪ̈ܝܬܐܹ ܦܪܘܿܩ ܠܗܠ ܗ̄ ܐܬܪܚܩ ܠܟ ܕܠܡܐ<EOS>ܢܒܼܐܫ ܠܟ ܡܼܢ ܕܝܼܠܗܘܢܿ ܗ̄<EOS>ܢܘܼܟܪܝ ܐܬܪܐ ܐܢܬ܇ ܘܥܕܡܐ ܠܗܫܐ ܠܐ ܥܒܼܕܢܢ ܒܟ ܕܐܝܟ ܗܕܐ܇ ܗܿܫܐ ܐܢ ܠܐ ܡܿܦܩ ܐܢܬ ܠܗܿܠܝܢ<EOS>ܒܟ ܥܿܒܕܝܼܢܢ ܥܒܝܼܕܬܐ ܗܕܐ ܚܠܝܗܘܢܿ ܡܛ݀ܠ ܓܝܪ ܕܐܪܚܩܼܘ ܗܼܘܘ ܡܼܢ ܐܠܗܐ܇ ܣܢܼܐܬܐ ܩܢܼܘ ܠܘܬ<EOS>ܐܟܣ̈ܢܝܐ ܐܝܠܝܢ ܕܡܥܕܪܢܐ ܠܝܬ ܗܼܘܐ ܠܗܘܢܿ ܒܠܥܼܘ ܒܫܪܓܪ̈ܓܝܬܐ ܗ̄ ܓܗܼܪ̈ܝ ܠܗܘܢܿ<EOS>ܥܝܢ̈ܝܗܘܢܿ ܘܚܬ̈ܢܝܟ ܘܒܢܝ̈ܟ ܘܒܢ̈ܬܟ ܘܟ݀ܠ ܕܐܝܼܬ ܠܟ ܐܦܼܩ ܗܟܢܐ ܟܬܝܼܒ ܒܝܘܢܝܐ ܗ̄ ܬܪܬܝܢ<EOS>ܒܢ̈ܬܐ ܠܐ ܒܥܝ̈ܠܬܐ ܐܝܼܬ ܗܼܘܐ ܥܡܗ ܒܒܝܬܐ ܘܐܚܪ̈ܢܝܬܐ ܕܝܼܗܝܼ̈ܒܢ ܠܓܒܪ̈ܐ ܘܥܒ̈ܕܐ ܘܐܡܗ̈ܬܐ<EOS>ܕܪܥܝܢ ܥܢ̈ܗ ܘܝܼܕܝܼܥܐ ܕܥܘܼܬܪܐ ܐܝܬ ܗܼ،ܐ ܠܗ ܡܼܢ ܗ݀ܝ ܕܐܒܪܗܡ ܡܛܠܬܗ ܪܕܦ ܘܐܥܕܝ ܩܢܝܿܢܗ<EOS>ܘܚܬ̈ܢܘܗܝ ܩܪܝܼܒܝܼܢ ܗܼܘܘ ܠܗ܇ ܡܛܠ ܕܡܼܢ ܒܢ̈ܝ ܣܕܘܿܡ ܐܝܬܝܗܘܢܿ ܗܼܘܘ ܒܢܘ̈ܗܝ ܕܝܢ ܟܒܪ ܡܛܠ<EOS>ܕܥܡ ܩܢܝܿܢܗ ܗܼܘܘ ܒܗ݀ܝ ܕܪܚܝܼܩܝܼܢ ܗܼܘܘ ܡܢܗ ܠܐ ܐܬܡܨܝܼ ܕܢܩܼܪܐ ܐܢܘܿܢ ܠܚܬ̈ܢܘܗܝ ܕܝܢ<EOS>ܐܡܼܪ ܘܫܪܝܼܘ ܡܓܚܛܝܼܢ ܒܗ ܘܟܕ ܚܿܐܪ ܠܨܦܪܐ ܕܫܕܪ ܒܿܬܪ ܒܢ̈ܘܗܝ ܐܡܼܪܘ ܠܗ ܡ̈ܠܐܟܐ܇ ܩܘܼܡ<EOS>ܕܒܪ ܠܐܢܬܬܟ ܘܠܒܢ̈ܬܟ ܕܐܫܼܬ̈ܟܚܝ ܘܦܠܛ ܢܦܫܟ ܘܐܫܬܼܘܚܪ ܠܘܿܛ ܗ̄ ܡܛ݀ܠ ܕܢܣܼܒ ܠܒܢܘ̈ܗܝ<EOS>ܘܥܒ̈ܕܘܗܝ ܘܩܢܝܿܢܗ ܝܘܢܝܐ ܐ݀ܡܪ ܐܬܕܠܚ ܗ̄ ܡܛܠ ܪܢܝܐ ܕܗܿܠܝܢ ܐܠܐ ܒܩܛܝܼܪܐ ܐܚܼܕܘ ܡ̈ܠܐܟܐ<EOS>ܒܐܝܼܕܗ ܘܕܐܢܬܬܗ ܘܕܒܢ̈ܬܗ ܐܦܩܼܘ ܐܢܘܢܿ ܠܐ ܬܬܦܼܢܐ ܠܒܣܬܪܟ ܗ̄ ܕܠܡܐ ܐܚܝܿܢܘܼܬܐ ܕܒ̈ܢܝܐ<EOS>ܘܪܚܡܼܬܐ ܕܩܢܝ̈ܢܐ ܡܿܗܦܟܐ ܗܼܘܬ݀ ܠܗ ܠܒܣܬܪܗ ܘܐܚܪܬܐ ܕܠܐ ܢܚܼܙܐ ܡܢܐ ܢ݀ܚܬ ܥܠ ܣܕܘܿܡ<EOS>ܘܬܟܼܪܐ ܠܗ ܥܠ ܗܿܠܝܢ ܕܝܼܠܗ ܠܐ ܐܫܬܼܘܙܒܘ ܒܢܘ̈ܗܝ ܕܠܘܿܛ ܡܛܠ ܕܐܬܼܥܝܕܘ ܒܛܡܐܘܬܐ<EOS>ܕܣܕ̈ܘܡܝܐ ܒܥܼܐ ܠܘܿܛ ܕܢܬܼܦܠܛ ܠܨܥܪ ܡܛܠ ܕܙܥܘܪܝܐ ܒܐܢܫܘܼܬܐ ܠܐ ܠܡ ܐܗܿܦܘܿܟ ܩܪܝܼܬܐ ܗ̄<EOS>ܠܐ ܐ݀ܚܒܠ ܨ݀ܥܪ ܡܬܼܦܫܩܐ ܒܿܠܥ ܡܛܠ ܕܡܼܢ ܩܕܡ ܕܢܥܘܿܠ ܠܗܿ ܠܘܿܛ ܐܬܒܠܥܼܘ ܡܼܢܫܠܝ<EOS>ܥܡܘܪ̈ܝܗܿ ܫܡܫܐ ܢܦܼܠ ܥܠ ܐܪܥܐ ܘܡܪܝܐ ܐܚܼܬ ܥܠ ܐܢܫ̈ܝ ܣܕܘܿܡ ܗ̄ ܐܢܫܝܼ̈ܢ ܐܡܿܪܝܼܢ ܕܥܢ̈ܢܐ<EOS>ܥܡ ܛܘ̈ܦܐ ܕܡܛܪܐ ܘܢܘܼܪܐ ܘܟܒܪܝܼܬܐ ܟܕ ܡܚܠܛܝܼܢ ܡܡܛܪܝܼܢ ܗܼܘܘ ܥܠ ܣܕܘ̈ܡܝܐ ܗܦܼܟ ܐܠܗܐ<EOS>ܠܩܘܼܪ̈ܝܐ ܘܠܟܿܠܗ ܦܩܥܬܐ ܗ̄ ܦܩܥܬܐ ܠܣܿܕܘܿܡ ܩܿܪܐ ܐܟܡܿܢ ܕܠܝܬ ܗܼܘܐ ܒܗܿ ܛܘܼܪܐ ܘܠܟܿܠܗܘܢ<EOS>ܝܬ̈ܒܝ ܐܪܥܐ ܗ̄ ܝܬܒ̈ܝ ܣܕܘܿܡ ܘܕܡܘ̈ܥܝܬܐ ܟܿܠܗܿ ܐܬܦܼܢܝܬ݀ ܐܢܬܬܗ ܕܠܘܿܛ ܡܼܢ ܒܣܬܪܗ ܗ̄ ܡܼܢ<EOS>ܒܣܬܪܗ ܕܠܘܿܛ ܐܣܒܼܪܬ݀ ܕܡ̈ܠܐܟܐ ܡܛܥ̈ܝܢܐ ܐܢܘܿܢ ܘܬܗܼܝܬ݀ ܠܗܠ̈ܟܬܗܿ ܐܘܿ ܚܫܼܬ݀ ܥܠ ܗܿܢܘܿܢ<EOS>ܕܐ݀ܒܕܝܼܢ ܩܿܝܡܬܐ ܕܡܠܚܐ ܗ̄ ܗܘܼܬ݀ ܐܢܬܬܗ ܕܠܘܿܛ ܡܠܚܐ ܐܟܡܿܢ ܕܬܬܦܼܫܪܝ ܒܡܛܪܐ ܘܠܐ<EOS>ܬܫܬܼܟܚܝܐܠܘܼ ܓܝܪ ܟܐܦܐ ܗܼܘܬ݀ ܒܿܬܪܟܢ ܐܝܟ ܐܠܗܐ ܣܓܼܕܘ ܗܼܘܘ ܠܗܿ ܚܢܿܦܿܐ ܗܜܝ ܕܐܬܼܦܢܝܬ݀<EOS>ܐܝܟ ܐܢܫ ܕܐܦܢܝܼ ܐܦ̈ܘ̄ ܡܿܟܪܟ ܦܪܨܘܦܗ ܘܗܼܘܬ݀ ܐܝܟ ܐܣܛܘܢܐ ܕܡܠܚܐ ܒܪܫܗܿ ܘܒܩܕܠܗܿ<EOS>ܘܒܐܝܼܕ̈ܝܗܿ ܘܪ̈ܓܠܝܗܿ ܘܡܛܠ ܕܡܼܢ ܣܕܘܿܡ ܗܼܘܬ݀ ܐܬܗܦܼܟܬ݀ ܠܡܠܼܚܐ ܫܕܪ ܠܠܘܿܛ ܡܼܢ ܗܦܝܼܟܬܐ<EOS>ܗ̄ ܣܕܘܿܡ܇ ܘܣܠܼܩ ܠܘܿܛ ܘܝܼܬܒ ܒܛܘܼܪܐ ܗ̄ ܟܕ ܚܼܙܐ ܕܐܬܒܠܼܥܘ ܥܡܘܪ̈ܝܗܿ܇ ܕܚܼܠ ܘܟܕ ܠܐ ܝܕܥܬ݀ ܠܐܘܪܚܐ ܛܥܼܬ݀<EOS>ܡܿܘܕܥ ܟܬܒܐ ܠܩܝܿܡܐ ܕܒܥܼܐ ܐܒܝܼܡܠܟ ܕܢܩܝܼܡ ܥܡ ܐܒܪܗܡ܇ ܡܛܠ ܕܢܠܦ ܥܠ ܪܒܘܼܬܗ ܕܓܒܪܐ<EOS>ܕܡ̈ܠܟܐ ܨܿܒܝܢ ܗܼܘܘ ܕܢܬܚܙܘܢܿ ܠܗ ܒܪ ܫܒܥ ܒܪܐ ܕܡܘܡ̈ܬܐ ܙܒܝܼܢܬ ܒܫܒܥ ܦܪ̈ܬܐ ܦܪܬܐ<EOS>ܙܥܘܪܝܐ ܡܼܢ ܢܩܝܐ ܐܠܗܐ ܢܣܝܼ ܠܐܒܪܗܡ ܗ̄ ܠܘ ܟܕ ܠܐ ܝܿܕܥ ܠܗ ܐܠܐ ܕܢܠܦ ܠܥܡܐ ܥܠ<EOS>ܬܡܝܼܡܘܼܬܗ ܕܐܒܪܗܡ ܘܥܠ ܗܝܡܢܘܼܬܗ ܕܠܐ ܐܬܦܠܓ ܥܠ ܐܠܗܐ ܘܕܢܓܠܐ ܠܚܘܼܒܗ ܐܝܟܢܐ ܕܟܿܠܢܫ<EOS>ܢܬܕܡܐ ܒܗ ܠܐܪܥܐ ܕܐܡܘܪ̈ܝܐ ܫܕܪܗ ܡܛ݀ܠ ܕܠܐ ܬܪܓܫܝ ܣܪܐ ܘܬܥܼܘܟܝ ܠܐܪ̈ܙܐ ܘܬܥܒܼܕܝ ܐܒܼܠܐ<EOS>ܐܦܢ ܠܥܒܿܕܐ ܕܣܘܼܥܪܢܐ ܠܐ ܥܬܝܼܕ ܗܼܘܐ ܕܢܦܘܿܩ ܘܒܬܘܼܗܝܐ ܕܬܠܬܐ ܝܘܡ̈ܝܼܢ ܕܡܪܕܝܼܬܐ ܝܬܝܼܪ<EOS>ܢܨܝܼܚܐ ܘܒܩܝܐ ܢܬܚܙܐ ܐܒܪܗܡ ܕܠܐ ܐܫܬܼܚܠܦ ܪܥܝܢܗ ܕܐܝܟܢ ܡܿܠܟ ܠܝܼ ܕܐ݀ܩܛܘܠܝܼܘܗܝ ܠܗܿܘ<EOS>ܕܐܫܬܘܕܝܼ܇ ܕܡܢܗ ܬܗܘܼܐ ܣܓܝܐܘܬܐ ܕܒܢܝ̈ܢܫܐ ܬܪܝܢ ܥܠ̈ܡܐ ܒܼܪܐ ܐܠܗܐ ܐܟܡܐ ܕܬܪܬܝܢ ܕܝܬܝ̈ܩܐܣ<EOS>ܘܬܪܝܢ ܒܢ̈ܝܐ ܕܐܒܪܗܡ ܘܗܝ ܩܕܡܝܬܐ ܐܬܩܼܕܡܬ݀ ܒܚܝ̈ܘܬܐ ܘܒܦܪ̈ܚܬܐ ܕܝܬܝܩܝ ܕܬܪܬܝܢ ܨܪܗܿ<EOS>ܐܒܪܗܡ ܒܕܒܝܼܚܘܼܬܗ ܕܐܝܣܚܩ ܒܪܗ ܕܗܿܟܢܐ ܐܦ ܐܒܐ ܡܿܫܕܪ ܠܒܪܗ ܘܡܬܕܒܚ ܚܠܦ ܥܠܡܐ ܘܠܗܕܐ<EOS>ܨܿܐܪ ܗܼܘܐ ܐܒܪܗܡ ܒܕܒܚܐ ܕܐܝܼܣܚܩ ܠܐ ܛܥܼܡ ܐܝܼܣܚܩ ܡܘܬܐ ܐܟܡܐ ܕܒܪܐ ܒܐܠܗܘܼܬܗ ܠܐ ܛܥܼܡ<EOS>ܡܘܬܐ ܗ݀ܝ ܕܨܠܚ ܩܝܣ̈ܐ ܠܥܠܬܐ ܬܪܝܢ ܬܠܬܐ ܩܝ̈ܣܐ ܢܣܼܒ ܐܝܟ ܬܘܚܕܐ ܡܛܠ ܕܠܐܬܪܐ ܕܦܠܣܛܝܢܝ<EOS>ܐܙܿܠ ܗܼܘܐ ܕܡܠܝܐ ܐܝܼܠ̈ܢܐ ܘܛܘܼܪܐ ܕܐܡܘܪ̈ܝܐ ܗܘܼܝܘܼ ܛܘܼܪܐ ܕܨܝܘܿܢ ܘܓܓܘܠܬܐ ܐܪܦܝܼ<EOS>ܠܥܠܝ̈ܡܐ ܠܬܚܬ܇ ܐܝܟ ܕܠܐ ܢܦܨܘܢ ܡܢܗ ܠܛܠܝܐ ܘܐܝܟ ܡܓܚܟ ܥܡ ܐܝܣܚܩ ܦܟܼܪܗ ܕܟܐܡܬ ܗܿܟܢܐ<EOS>ܦܿܟܪܝܼܢ ܠ̈ܓܕܝܐ ܟܕ ܡܬܕܒܚܝܼܢ ܐܬܬܙܝܼܥ ܛܠܝܐ ܩܕܡܐܝܬ ܕܢܫܐܠ ܕܐܝܟܘ ܐܡܪܐ ܡܛܠ ܕܚܼܙܐ<EOS>ܠܐܒܘܼܗܝ ܕܡܿܩܪܒ ܕܒܼܚ̈ܐ ܘܒܛܝܼܠܘܼܬܐ ܬܘܼܒ ܐܙܝܼܥܬܗ ܕܢܫܐܠ ܐܝܟܢܐ ܕܐܒܪܗܡ ܠܘܬ ܟܪܝܘܼܬܐ<EOS>ܢܐܼܬܐ ܘܐܒܪܗܡ ܠܐ ܐܬܬܥܝܼܩ ܐܘܿ ܐܬܦܠܼܓ ܒܗܝܡܢܘܼܬܐ ܘܩܼܪܐ ܠܗ ܡܠܐܟܐ ܗ̄ ܒܪܐ ܡܠܐܟܐ<EOS>ܕܬܪܥܝܼܬܐ ܪܒܬܐ ܗܿܘ ܕܐܒܐ ܗܿܘ ܕܩܼܪܝܗܝ ܐܚܪ̈ܢܐ ܐܡܿܪܝܼܢ ܕܡܠܐܟܐ ܐܝܬܘܗܝ ܗܼܘܐ ܘܐܦܢ<EOS>ܐܝܬܘܗܝ ܗܼܘܐ ܢܒܝܐ ܐܒܪܗܡ ܐܠܐ ܠܗܕܐ ܠܐ ܝܼܕܥ ܘܢܒܝܐ ܠܘ ܟܿܠ ܐܡܬܝ ܡܿܥܒܕ ܒܗ ܪܘܼܚܐ<EOS>ܘܐܢܫܝܼ̈ܢ ܐ݀ܡܪܝܼܢ ܥܠ ܗܿܘ ܐܡܪܐ ܕܡܼܢ ܐܝܼܠܢܐ ܐܬܝܼܠܕ ܠܥܠ ܡܼܢ ܟܝܢܐ ܕܢܨܘܼܪ ܠܡܫܝܼܚܐ ܗܘܿ<EOS>ܕܐܬܝܼܠܕ ܡܼܢ ܒܬܘܼܠܬܐ ܕܠܐ ܙܘܘܓܐ ܐܚܪ̈ܢܐ ܐ݀ܡܪܝܼܢ ܕܐܡܪܐ ܛܘܼܪܝܐ ܗܼܘܐ ܐܚܪ̈ܢܐ ܐ݀ܡܪܝܼܢ<EOS>ܕܥ̈ܢܐ ܥܒܼܪܬ݀ ܡܼܢ ܩܕܡ ܝܘܡܐ ܕܐܒܪܗܡ ܐܘܿ ܕܐܫܢ ܐ̱ܚܪܝܢ ܕܥܪܼܩ ܘܛܥܼܐ ܒܡܕܒܪܐ ܘܒܒܛܝܼܠܘܼܬܐ<EOS>ܐܠܗܝܿܬܐ ܗܿܘ ܐܡܪܐ ܐܬܬܠܝ ܬܡܢ ܐܝܟܢܐ ܕܢܬܩܒܪܒ ܚܠܦ ܐܝܣܚܩ ܐܚܪ̈ܢܐ ܐ݀ܡܪܝܼܢ ܕܠܐ ܐܝܠܢܐ<EOS>ܐܬܝܼܠܕ ܐܦܠܐ ܡܼܢ ܥܢ̈ܐ ܗܼܘܐ ܐܠܐ ܒܗ ܒܥܕܢܐ ܒܼܪܝܗܝ ܐܠܗܐ ܠܐܡܪܐ ܘܠܐܝܼܠܢܐ ܥܡܗ<EOS>ܘܒܐܝܼܠܢܐ ܬܠܝܗܝ ܐܝܟܢܐ ܕܢܗܼܘܐ ܦܫܝܼܩ ܠܗ ܕܢܚܙܝܘܗܝ ܡܼܢ ܪܘܼܚܩܐ܇ ܘܢܣܩܝܼܘܗܝ ܠܕܒܚܼܬܐ<EOS>ܘܒܗ݀ܝ ܕܠܐ ܫܒܼܩ ܕܢܬܼܕܒܚ ܐܝܼܣܚܩ ܐܠܼܦ ܕܠܐ ܢܕܒܚܘܢܼ ܒܢ̈ܝܗܘܢܿ ܡܪܝܐ ܢܚܼܘܐ ܗ̄ ܐܟܡܿܢ<EOS>ܝܘܡܢܐ ܕܡܪܝܐ ܒܛܘܼܪܐ ܐܬܚܙܝܼ ܬܘܼܒ ܡܪܝܐ ܢܚܼܙܐ ܠܫܘܼܥܒܕܝ ܠܡܬܬܦܝܼܣܢܘܼܬܝ ܕܨܒܝܿܢܐܝܬ<EOS>ܒܥܝܿܬ ܕܐܫܿܡܠܐ ܠܦܘܼܩܕܢܗ ܘܐ݀ܣܩ ܠܒܪܝ ܠܥܠܬܐ ܬܘܼܒ ܐܒܪܗܡ ܐܡܼܪ ܕܐܠܗܐ ܢܚܙܐ ܠܗ ܥܪܒܐ܇<EOS>ܘܚܼܙܐ ܐܠܗܐ ܥܪܒܐ ܘܩܪܒܗ ܚܠܦ ܐܝܼܣܚܩ܇ ܡܕܝܢ ܡܼܢ ܗܜܝ ܕܐܡܼܪ ܐܒܪܗܡ ܠܐܝܼܣܚܩ ܕܡܪܝܐ ܢܚܼܙܐ<EOS>ܩܪܐܘܗܿ ܐܒܪܗܡ ܘܡܘܫܐ ܠܕܘܟܬܐ ܗܿܟܢ ܗ݀ܝ ܠܡ ܝܕܥܿܬ ܕܕܚܠܗ ܐܢܬ ܕܐܠܗܐ<EOS> ܗ̄ ܕܐܘܕܥܬ݀ ܠܡ<EOS>ܒܥܒܝܼܕܬܐ ܗܕܐ ܠ̈ܡܠܐܟܐ ܕܣܢܝܼܩܝܼܢ ܥܠ ܡܕܥܐ ܕܐܝܬܝܟ ܕܚܠܗ ܕܐܠܗܐ ܐܬܼܘ ܠܝܘܡܐ ܬܠܝܼܬܝܐ ܐܪܙ<EOS>ܩܝܡܬܐ ܕܠܬܠܬܐ ܝܘܡ̈ܝܼܢ ܗ݀ܝ ܕܢܚܙܐ ܠܐܬܪܐ ܡܼܢ ܪܘܼܚܩܐ ܥܠ ܕܒܿܬܪ ܙܒܢܐ ܪܚܝܼܩܐ ܢܫܩܼ̈ܠܢ<EOS>ܗܼܘ̈ܝ ܫܘܾܡܐ ܒܗܿ ܒܗܜܝ ܕܘܼܟܬܐ ܕܬܠܐܼ ܗܼܘܐ ܐܡܪܐ ܒܗܿ ܐܬܬܠܝܼ ܡܪܢ ܒܙܩܝܼܦܐ ܡܦ̈ܠܢ<EOS>ܗܼܘ̈ܝ ܓܝܪ ܩܪ̈ܢܬܗ ܕܐܡܪܐ ܒܣܘ̈ܟܬܐ ܕܐܝܼܠܢܐ ܘܒܪ ܬܡܢܐ ܗܼܘܐ ܫܢܝܼ̈ܢ ܐܝܼܣܚܩ ܒܗܿܘ ܙܒܢܐ<EOS>ܒܝܼ ܝܡܝܿܬ ܐܡܿܪ ܡܪܝܐ ܗ̄ ܐܠܘܼ ܐܡܼܪ ܕܒܝܼ ܝܡܝܿܬ ܐܡܿܪ ܡܪܝܐ ܗ̄ ܐܠܘܼ ܐܡܼܪ ܕܒܝܼ ܝܡܝܿܬ<EOS>ܘܠܐ ܐܘܣܼܦ ܐ݀ܡܪ ܡܪܝܐ܇ ܡܫܬܼܩܠܐ ܗܼܘܬ݀ ܥܠ ܐܠܗܐ ܠܚܘܿܕ ܒܗ݀ܝ ܕܐܡܼܪ ܒܝܼ ܝܡܝܿܬ ܐ݀ܡܪ ܡܪܝܐ<EOS>ܡܬܼܢܣܒܐ ܥܠ ܡܠܐܟܐ ܡܫܟܚܐ ܕܢܐܡܪ ܡܠܐܟܐ ܚܠܦ ܡܪܝܐ ܕܒܝܼ ܝܡܝ݀ܬ ܐ݀ܡܪ ܡܪܝܐ ܘܒܟܘܟ̈ܒܐ<EOS>ܡܿܕܡܐ ܠ̈ܟܐܢܐ ܘܙܕܝܼ̈ܩܐ ܕܡܼܢ ܙܪܥܗ ܒܚܠܐ ܕܝܢ ܠܥܦܪ̈ܢܐ ܘܠܐܪ̈ܥܢܐ ܘܙܪܥܐ ܕܝܼܠܗ ܩܿܪܐ<EOS>ܠܡܫܝܼܚܐ ܕܒܗ ܐܬܼܒܪܟܘ ܥܡܡ̈ܐ ܠ݀ܐܛ ܗܼܘܐ ܠܗܘܢܿ ܢܡܘܿܣܐ܇ ܥܠ ܣܓܼܕܬ ܦܬܟܪ̈ܐ ܐܬܼܒܪܟܘ ܕܝܢ<EOS>ܟܕ ܗܝܡܼܢܘ ܒܡܫܝܼܚܐ ܐܘܕܥ ܟܬܒܐ ܥܠ ܒܢ̈ܝܐ ܕܐܚܘܼܗܝ ܕܐܒܪܗܡ ܐܝܟܢܐ ܕܡܢܗܘܢܿ ܢܼܣܒ ܠܒܪܗ<EOS>ܐܢܬܬܐ ܡܫܼܬܥܐ ܟܬܒܐ ܥܠ ܡܘܬܗܿ ܕܣܪܐ ܡܢܝܢ ܫܢ̈ܝܗܿ ܡܬܼܥܗܕ ܕܢܠܦ ܕܟܡܐ ܚܝܼܬ݀ ܥܡ ܐܒܪܗܡ<EOS>ܒܿܬܪ ܝܼܠܝܼܕܘܼܬܐ ܕܐܝܼܣܚܩ ܠܡܘܬܗܿ ܡܬܼܥܗܕ ܐܝܟܢܐ ܕܢܘܕܥ ܥܠ ܙܒܝܼܢܬܐ ܕܩܒܪܐ ܘܕܐܝܟܢܐ<EOS>ܐܬܩܒܼܪܬ݀ ܬܡܢ ܐܦ ܐܒܪܗܡ ܐܬܩܼܒܪ ܘܗܝܼ ܐܬܝܗܿ ܐܪܥܐ ܕܡܘܼܠܟܢܐ ܠܐ ܨܒܼܐ ܐܒܪܗܡ ܕܢܩܒܘܿܪ<EOS>ܠܐܢܬܬܗ ܒܩܒܪܐ ܕܠܐ ܙܒܝܼܢܬܐ ܕܠܐ ܟܕ ܙܪܥܝܼܢ ܘܚܿܨܕܝܼܢ ܢܒܕܪܘܢܼ ܓܪ̈ܡܝܗܿ ܡܛ݀ܠ ܕܚܩܒܠܐ<EOS>ܗܼܘܬ݀ ܒܝܬ ܩܒܘܪ̈ܐ ܘܡܬ̈ܩܠܐ ܐܪܒܥܡܐܐ܇ ܐܘܿ ܙܘ̈ܙܐ ܗܼܘܘ ܐܘܿ ܐܣܬܝܪ̈ܐ܇ ܐܠܐ ܕܡܝܐ ܕܙܘ̈ܙܐ<EOS>ܗܼܘܘ ܕܙܥܘܪܝܢ ܡܼܢ ܐܣܬܝܼܪ̈ܐ ܟܣܦܐ ܕܢ݀ܦܩ ܠܬܓܪ̈ܐ ܗ̄ ܙܘ̈ܙܐ ܕܡܬܚܫܚܝܼܢ ܒܗܘܢܿ ܬܓܪ̈ܐ<EOS>ܒܫܩܠܐ ܘܫܪܝܐ ܡܥܪܬܐ ܐܥܝܼܦܬܐ ܗ̄ ܡܛܠ ܕܠܓܼܘ ܡܢܗܿ ܡܥܪܬܐ ܐܚܪܬܐ ܐܝܼܬ ܟܣܦܐ ܫܠܡܐ ܗ̄<EOS>ܛܝ̈ܡܐ ܡܫܡܠ̈ܝܐ ܢܣܼܒ ܐܒܪܗܡ ܠܩܢܛܘܪܐ ܐܢܬܬܐ ܒ݀ܬܪ ܡܘܬܐ ܕܣܪܐ ܡܛܠ ܕܐܬܬܼܘܣܦ ܠܗ ܚܝܠܐ ܠܒܪ<EOS>ܡܼܢ ܟܝܿܢܐ ܟܕ ܝܼܠܕ ܠܐܝܣܚܩ ܘܟܬܪ ܒܗ ܡܛ݀ܠ ܡܦܪܝܢܘܼܬ ܒܢ̈ܝܐ ܘܢܣܼܒ ܚܕܐ ܡܼܢ ܐܡܗ̈ܬܗ ܗ݀ܝ<EOS>ܕܩܢܛܘܪܐ ܐܬܩܼܪܝܬ݀ ܘܠܘ ܡܛ݀ܠ ܪܓܬܐ ܫܩܼܠܗܿ܇ ܐܠܐ ܡܛܠ ܡܘܠܕܢܘܼܬ ܒܢ̈ܝܐ ܘܕܒܢܘ̈ܗܝ<EOS>ܢܬܒܕܪܘܢܼ ܒܟ݀ܠܕܘܟ܇ ܘܢܙܕܪܥܘܢܼ<EOS>ܒܗܝܢ ܒܦܢܝ̈ܬܐ ܗܝܡܢܘܼܬܐ ܫܬܐ ܓܝܪ ܒܢ̈ܝܐ ܝܠܼܕܬ݀ ܠܗ ܘܠܒ̈ܢܝ ܒܢ̈ܝܐ ܕܬܪܝܢ ܡܬܥܼܗܕ ܡܘܫܐ<EOS>ܐܢܫܝܼ̈ܢ ܐܡܿܪܝܼܢ ܕܩܢܛܘܪܐ ܗܝܼ ܐܝܬܝܗܿ ܗܓܪ ܒܿܬܪ ܡܘܬܐ ܕܣܪܐ ܝܼܨܦ ܐܒܪܗܡ ܣܼܒ ܠܐܝܼܚܣܩ<EOS>ܐܢܬܬܐ ܘܩܼܪܐ ܐܒܪܗܡ ܠܥܒܕܗ ܣܒܐ ܪܒ ܒܝܬܐ ܗ̄ ܣܒܐ ܠܡ ܐ݀ܡܪܝܼܢ ܕܫܡܗ ܗܘܐ ܘܠܘ ܕܩܫܝܼܫ<EOS>ܒܫܢ̈ܝܐ ܐܚܪ̈ܢܐ ܐ݀ܡܪܝܼܢ ܕܐܠܝܥܙܪ ܗܼܘܐ ܣܝܼܡ ܠܡ ܐܝܼܕܟ ܬܚܝܬ ܚܨܝ ܘܐܘܿܡܝܟ ܒܡܪܝܐ ܗ̄ ܥܠ<EOS>ܗܕܡ̈ܐ ܡܦܪ̈ܝܢܐ ܪܡܿܙ ܗܘܿ ܕܓܙܝܼܪ ܒܦܘܼܩܕܢܐ ܐܠܗܝܐ ܟܐܡܬ ܒܛܒܥܐ ܘܪܘܼܫܡܐ ܕܐܠܗܐ ܡܿܘܡܐ<EOS>ܗܼܘܐ ܠܗ ܐܘܡܝܗ ܒܐܠܗܐ ܕܫܡܝܐ ܘܕܐܪܥܐ ܡܛܠ ܕܝܼܕܝܥ ܗܼܘܐ ܐܠܗܐ ܠܫܡܝ̈ܝܢܐ ܥܬܝܼܕ ܗܼܘܐ<EOS>ܕܢܬܝܼܕܥ ܐܦ ܠܐܪ̈ܥܢܐ ܒܒܣܪܐ ܐܘܿ ܦܓܪܢܝܐ ܠܐ ܨܒܼܐ ܕܢܣܼܒ ܐܢܬܬܐ ܠܐܝܼܣܚܩ ܡܼܢ ܟܢܥ̈ܢܝܐ<EOS>ܕܠܐ ܒܝܕ ܚܘܼܠܛܢܐ ܕܥܡܗܘܢܿ ܢܣܼ̈ܛܝܢ ܠܠܒܐ ܕܒܪܗ ܠܘܬ ܐܠܗܝ̈ܗܝܢ ܘܥܝܕܝ̈ܗܝܢ ܒܝܼܫ̈ܐ܇ ܢܣܼܒ<EOS>ܐܢܬܬܐ ܢܘܼܟܪܝܬܐ ܕܐܦܢ ܐܒܗ̈ܝܗܿ ܣܓ̈ܕܝ ܠܦܬܟܪ̈ܐ ܐܢܘܢܿ ܐܠܐ ܗܝܼ ܟܕ ܡܬܼܥܝܕܐ ܥܡ ܐܝܼܣܚܩ<EOS>ܝܿܠܦܐ ܠܢܡܘ̈ܣܘܗܝ ܘܒܗܿܘ ܒܢܐ ܬܚܝܬ ܚܨܐ ܐܘܿ ܥܛܡܐ ܡܿܘܡܝܢ ܗܼܘܘ ܐܝܟ ܥܝܕܐ ܢܩܼܦ ܐܒܪܗܡ<EOS>ܠܒܪܝ ܠܐ ܬܗܼܦܟ ܠܬܡܢ ܗ̄ ܕܠܐ ܢܬܗܼܦܟ ܐܝܼܣܚܩ ܒܚܪ̈ܢܝܐ ܘܢܐܼܠܦ ܥܝܕ̈ܝܗܘܢܿ ܘܢܣܓܘܿܕ<EOS>ܠܐܠ̈ܗܝܗܘܢܿ ܘܐܚܪܬܐ ܡܛܠ ܕܐܠܗܐ ܡܠܼܟ ܠܐܒܪܗܡ ܕܢܬܼܠ ܠܗ ܐܪܥ ܕܒܗܿ ܥܿܡܪ ܗܼܘܐ ܘܠܙܪܥܗ<EOS>ܘܕܒܼܪ ܥܒܕܐ ܠܥܣܪܐ ܓܡ̈ܠܝܼܢ ܗ̄ ܐܛܥܢ ܥܠ ܓܡ̈ܠܐ ܡ̈ܐܢܐ ܕܕܗܒܐ ܘܥܒܘܪܐ ܘܚܡܪܐ ܘܐܫܼܬܕܪ ܠܚܪܢ<EOS>ܕܪܚܝܼܩܐ ܡܼܢ ܦܠܣܛܝܼܢܝ ܐܪܒܥܡܐܐ ܦܪ̈ܣܚܐ ܐܪܡ ܩܿܪܐ ܠܚܪܢ ܘܒܝܬ ܢܗܪ̈ܝܢ ܡܛ݀ܠ ܕܥܡ ܐܘܪܗܝ<EOS>ܡܬܼܚܫܒܐ ܘܟܕ ܡܿܨܠܐ ܐܬܼܬ݀ ܪܦܩܐ ܕܬܡܼܠܐ ܡ̈ܝܐ܇ ܘܡܼܢ ܕܐܡܼܪ ܠܗܿ ܕܐܫܩܐܝܼܢܝ ܘܐܡܼܪܬ݀ ܕܐܦ<EOS>ܠܓܡ̈ܠܝܟ ܐ݀ܫܩܐ ܐܫܬܘܕܥ ܕܗܝܼ ܐܝܬܝܗܿ ܐܢܬܬܐ ܕܡܿܟܪ ܠܐܝܣܚܩ ܘܓܡܼܪܬ݀ ܠܡܫܩܝܘܼܬܗ ܗ̄<EOS>ܫܠܡܼܬ݀ ܩܕܫ̈ܐ ܕܕܗܒܐ ܡܬܩܠܐ ܡܬܩܠܗ ܗ̄ ܕܫܘܐ ܗܼܘܐ ܡܬܩܠܗܘܢܿ ܗ݀ܝ ܕܡܼܢ ܥܣܪܐ ܕܕܗܒܐ<EOS>ܡܬܩܠܗܘܢܿ ܡܼܢ ܥܣܪܐ ܠܡ ܕܝܼܢܪ̈ܐ ܗܿܘܐ ܗܘܼܐ ܟܠ ܫܐܪܐ ܫܐܪ̈ܐ ܕܝܢ ܙܥܘܪ̈ܐ ܘܠܘ ܪܘܪ̈ܒܐ<EOS>ܘܟܣܬܐ ܩܿܪܐ ܠܩܛܪ̈ܐ ܕܩܢܝܐ ܕܚ̈ܛܐ ܘܕܣܥܪ̈ܐ ܐܘܿ ܠܣܥܪ̈ܐ ܠܐ ܬܫܘܚܪܘܼܢܢܝ ܗ̄ ܠܐ ܬܘܚܪܘܼܢܢܝ<EOS>ܠܘܬܟܘܿܢ ܒܕܐܨܠܚ ܐܠܗܐ ܣܘܼܥܪܢܝ ܡܛܠ ܕܥܬܕ ܠܪܦܩܐ ܠܡܩܦܢܝ ܚܬܢ ܗܘܝ ܠܐܠ̈ܦܐ ܗ̄ ܡܛܠܗܕܐ<EOS>ܗܘܼܬ݀ ܥܩܪܬܐ ܐܟܡܿܢ ܕܠܐ ܢܐܡܪܘܢܼ ܕܡܛܠ ܒܘܼܪܟܬܐ ܕܚ̈ܝܗܿ ܣܓܝܼܘ ܝܠ̈ܕܝܗܿ ܐܠܐ ܕܬܬܝܼܕܥܝ<EOS>ܕܒܨܠܘܿܬܐ ܕܐܝܼܣܚܩ ܒܛܢܼܬ ܘܐܪܝܼܡܬ݀ ܪܦܩܐ ܥܝܢ̈ܝܗܿ ܘܚܼܙܬ݀ ܠܐܝܼܣܚܩ ܗ̄ ܓܒܪܐ ܗܼܘܐ<EOS>ܕܫܘܼܦܪܐ ܐܝܼܣܚܩ ܘܢܚ̈ܬܐ ܫܦܝܼܪ̈ܐ ܠܒܝܼܫ ܗܼ،ܐ ܘܐܟܡܿܢ ܕܫܡܝܼܥ ܗܼܘܐ ܠܗܿ ܠܪܦܩܐ ܡܼܢ ܥܒܕܐ<EOS>ܡܛܠܬܗ ܝܕܥܼܬ݀ ܕܗܘܼܝܘܼܐ ܘܐܬܪܟܼܢܬ݀ ܥܠ ܓܡܠܐ ܗ̄ ܐܪܟܢܼܬ݀ ܪܝܫܗܿ ܟܕ ܡܬܼܟܚܕܐ ܗܼܘܬ݀<EOS>ܡܢܗܘܢܿ ܕܡܼܢ ܕܫܐܼܠܬ݀ ܡܛܠܬܗ ܘܟܕ ܝܕܥܬ݀ ܕܗܘܼܝܘܼ ܢܣܒܼܬ݀ ܐܪܕܝܼܕܐ ܘܐܬܟܣܼܝܬ݀ ܕܐܝܼܬܘܗܝ<EOS>ܡܐܢܐ ܩܛܝܼܢܐ ܘܗܜܝ ܚܿܙܝܐ ܠܐܢܫ ܡܼܢ ܠܓܘ ܒܗ ܘܐܢܫ ܕܝܢ ܠܐ ܚܿܙܐ ܠܦܪܨܘܿܦܗܿ<EOS>ܘܐܥܠܼܗܿ ܐܝܼܣܚܩ ܠܡܫܟܢܐ ܕܣܪܐ ܗ̄ ܡܛ݀ܠ ܕܒܡܫܟ̈ܢܐ ܐܝܿܬܒܝܼܢ ܗܼܘܘ ܐܝܟ ܛܝ̈ܝܐ ܕܒܡܕܒܪܐ<EOS>ܘܡܝܼܬ ܐܒܪܗܡ ܘܐܬܟܢܼܫ ܠܘܬܗ ܥܡܗ ܐܘܿܟܝܼܬ ܐܬܼܬܘܣܦ ܐܝܟ ܫܒܥܝܼܢ ܗ̄ ܐܪܙܐ ܕܩܝܡܬܐ ܕܦܓܪ̈ܐ<EOS>ܡܬܬܨܝܼܪ ܒܗܿܠܝܢ ܡ̈ܠܐ ܕܐܦ ܒܢܦܫ̈ܬܗܘܢܿ ܚܝ̈ܢ ܠܐܠܗܐ܇ ܐܠܐ ܐܦ ܦܓܪܗܝܗܘܢܿ ܥܬܝܼܕܝܼܢ<EOS>ܕܢܬܢܚܡܘܢܼ ܬܘܼܒ ܬܘܣܦܬܐ ܥܠ ܡܕܡ ܕܡܫܼܬܪܐ ܡܛ݀ܠ ܠܐ ܗܘܝܐ ܘܐܠܘܼ ܟܿܠܗ ܒܪܢܫܐ ܡܫܼܬܪܐ ܡܛܠ<EOS>ܐܝܟ ܕܐܦ ܦܓܪ̈ܐ ܠܐ ܡܬܐܼܡܪܐ ܗܼܘܬ݀ ܕܐܬܼܬܘܣܦ ܦܠܢ ܥܠ ܥܡܗ ܘܐܦܠܐ ܕܐܬܟܼܢܫ܇ ܡܬܼܥܗܕ ܟܬܒܐ<EOS>ܠܬܼܘܠ̈ܕܬܐ ܕܫܡܥܝܠ ܬܢܢ܇ ܡܛܠ ܕܩܕܡ ܒܕܩ ܕܝܒ̄ ܪܘܪ̈ܒܢܝܢ ܢܘܠܕ ܨܒܼܬ݀ ܢܒܝܘܼܬܐ ܕܠܗܿܠܝܢ<EOS>ܬܫܡܼܗܝ ܘܠܡܥܡܪܗܘܿܢ܇ ܘܐܝܬܝܗܘܢܿ ܐܪ̈ܐܒܝܐ܇ ܘܐܝܬ ܡܢܗܘܢܿ ܕܣܿܠܩܝܼܢ ܒܝܘܼܒܠܐ ܥܕܡܐ ܠܫܡܥܝܠ<EOS>ܘܠܐܒܪܗܡ ܘܐܕܡ ܒܐܬܪܐ ܕܝܡܢ ܕܠܓܘ ܡܼܢ ܐܪ̈ܐܒܝܐ ܐܝܬ ܥܡܐ ܕܡܡܠܠܝܼܢ ܬܘܼܒ ܒܠܫܢܗܘܢܿ ܘܠܐ<EOS>ܝܘܕ̈ܝܐ ܐܢܘܿܢ ܐܦܠܐ ܟܪ̈ܣܛܝܢܐ ܘܐܦܠܐ ܠܡܚܡܕ ܫܿܠܡܝܼܢ ܘܒܠܥܕ ܟܬܒܐ ܘܐܝܟ ܕܗܿܠܝܢ ܕܡܿܢ<EOS>ܝܘܼܒܠܐ ܕܐܒܐ ܣܿܠܩܝܼܢ ܒܫܪ̈ܒܬܐ ܥܕܡܐ ܠܢܘܿܚ ܘܐܕܡ ܘܨܠܝܼ ܐܝܼܣܚܩ ܡܛܠ ܐܢܬܬܗ ܕܥܩܪܬܐ ܗܿܝ<EOS>ܗ̄ ܓܒܼܐ ܐܠܗܐ ܠܥܩܪ̈ܬܐ ܕܠܐ ܣܘܼܟܝܐ ܐܢܫܝܐ ܢܐܼܠ̈ܕܢ ܠܫܘܼܘܕܥܐ ܘܠܒܘܼܕܩܐ ܘܐܪܙܐ ܗܿܘ<EOS>ܕܥܬܝܼܕ ܕܢܬܝܼܠܕ ܡܼܢ ܒܬܘܼܠܬܐ ܘܒܼܛܢܬ݀ ܪܦܩܐ ܘܐܠܨܝܼܢ ܒܢ̈ܝܗܿ ܗ̄ ܡܫܘܪܝܼܢ ܒܟܪܣܗܿ<EOS>ܘܥܿܨܝܢ ܘܐܙܼܠܬ݀ ܕܬܫܼܐܠܝ ܡܼܢ ܡܪܝܐ ܗ̄ ܐܬܬܙܝܼܥܬ݀ ܡܼܢ ܛܝܒܘܼܬܐ ܕܬܟܬܘܫܐ ܕܥܘܼ̈ܠܐ ܡܕܡ<EOS>ܡܿܫܘܕܥ ܘܐܙܠܼܬ݀ ܠܕܘܼܟܬܐ ܦܪܝܼܫܬܐ ܕܣܓܼܕܬܐ ܠܘܬ ܡܠܟܝܙܕܩ ܐܘܿ ܐܢܫ ܐ̱ܚܪܝܢ ܘܐܝܬ ܕܐܡܿܪܝܼܢ<EOS>ܕܠܘܬ ܫܝܡ ܐܒܪܗܡ ܐܙܠܼܬ ܡܛ݀ܠ ܕܚܝ ܗܼܘܐ ܒܗܿܘ ܙܒܢܐ܇ ܒܪ ܡܐܐ ܫܢ̈ܝܼܢ ܐܘܠܕ ܠܐܝܼܣܚܩ ܘܐܝܣܚܩ<EOS>ܒܪ ܫܬܝܢ ܫܢ̈ܝܼܢ ܐܘܠ ܠܥܣܘܿ ܘܠܝܥܩܘܿܒ܇ ܘܐܒܪܗܡ ܚܝܼܐ ܡܐܐ ܘܫܒܥܝܼܢ ܘܚܡܫ ܫܢ̈ܝܼܢ<EOS>ܘܐܡܿܪܝܼܢܢ ܕܠܐ ܫܿܒܩܐ ܗܼܘܬ݀ ܠܐܒܪܗܡ ܘܐܙܿܠܐ ܗܼܘܬ݀ ܨܝܕ ܡܠܟܝܙܕܩ ܡܦܣܐ ܗܼܘܬ݀ ܓܝܪ<EOS>ܕܐܒܪܗܡ ܓܒܝܐ ܗܼܘܬ ܘܢܒܝܐ ܐܘܿ ܠܘܬ ܚܕ ܡܼܢ ܡܕܒ̈ܚܐ ܕܒܼܢܐ ܐܒܪܗܡ ܐܙܠܼܬ݀ ܘܨܠܝܼܬ݀ ܘܩܪܒܼܬ݀<EOS>ܕܒܚܼܐ ܘܬܡܢ ܐܬܐܼܡܪ ܠܗܿ ܒܚܼܠܡܐ ܘܟܿܠܗ ܥܙܩ̈ܬܐ ܕܣܥܪܐ ܗ̄ ܝܣܘܣ ܗܼܘܐ ܥܣܘ ܘܣܥܪܬܢܐ<EOS>ܥܣܘ ܣܥܪܬܢܐ ܡܬܦܼܫܩ ܢܦܼܩ ܐܚܘܼܗܝ ܘܐܝܼܕܗ ܐܚܝܼܕܐ ܒܥܩܒܗ ܗ̄ ܟܐܡܬ ܕܠܐ ܫܿܒܩ ܐܢܼܐ ܠܟ<EOS>ܕܡܼܢ ܩܕܡܝ ܬܦܘܿܩ ܘܥܠ ܗܕܐ ܐܬܩܪܝܼ ܝܥܩܘܿܒ ܗ̄ ܐܚܝܼܕ ܒܥܩܒܗ ܐܫܬܡܠܝܬ݀ ܗܕܐ ܘܙܟܝܗܿܝ ܟܕ<EOS>ܢܣܼܒ ܒܘܼܟܪܘܬܗ ܘܒܘܼܪ̈ܟܬܗ ܝܥܩܘܿܒ ܬܡܝܼܡ ܘܥܿܡܪ ܒܡܫܟܢܐ ܗ̄ ܒܒܝܬܐ ܥܿܡܪ ܗܼܘܐ ܥܡ ܐܡܗ<EOS>ܘܡܿܫܡܠܐ ܗܼܘܐ ܥܒܿܕ ܕܒܝܬܐ ܐܛܥܡܝܢܝ ܡܼܢ ܣܘܼܡ̈ܩܐ ܣܘܼܡܩܐ ܗܢܐ ܗ̄ ܐ݀ܡܪܝܼܢ ܕܛܠ̈ܦܚܐ<EOS>ܕܦܠܣܛܝܼܢܝ ܣܘܡܩܝܼܢ ܘܕܡܿܝܢ ܠܣܪܝܩܘܢ ܐܘܿ ܠܕܡܐ ܐܢ ܗܼܢܘܢܿ ܠܚܘܕܝܗܘܢܿ ܒ݀ܫܠܝܼܢ܇ ܘܐܢ ܥܡ<EOS>ܡܕܡ ܐܚܪܝܢ ܗ݀ܝ ܕܡܼܢ ܣܘܼܡ̈ܩܐ ܣܘܼܡܩܐ ܗܢܐ ܗ̄ ܗܒܠܝܼ ܡܼܢ ܛܠ̈ܦܚܐ ܗܿܠܝܢ ܣܘܼܡ̈ܩܐ܇ ܒܦܝܢܟܐ ܗܢܐ ܣܘܼܡܩܐ<EOS>ܗ̄ ܕܢܚܫܐ ܘܒܿܬܪ ܕܙܒܢ ܒܘܼܟܘܼܬܗ ܒܒܘܼܫܠܐ ܕܛܠ̈ܦܚܐ ܐܬܩܪܝܼ ܫܡܗ ܐܕܘܡ ܕܡܝܐ ܕܝܥܩܘܿܒ ܣܼܡ<EOS>ܠܗ ܗܢܐ ܫܡܐ ܐܚܪ̈ܢܐ ܐܡܿܪܝܼܢ ܕܗܘܼ ܣܘܼܡܩܐ ܘܣܡܩܪܢܐ ܐܝܼܬ̄ܘ ܗܼܘܐ܇ ܘܐܡܼܪ ܕܐܛܥܡܝܢܝ ܡܼܢ<EOS>ܣܘܼܡ̈ܩܐ ܠܝܼ ܠܣܘܼܡܩܐ ܘܝܼܡܐ ܠܗ ܘܙܒܼܢ ܒܘܼܟܪܘܼܬܗ ܗ̄ ܒܗܿܘ ܙܒܢܐ ܝܩܝܼܪ̈ܢ ܗܼܘ̈ܝ ܡܘܡ̈ܬܐ<EOS>ܘܠܐ ܡܬܕܓ̈ܠܢ ܗܼܘ̈ܝ ܘܒܙܗܝܼܪܘܬܐ ܡܬܼܢܛܪ̈ܢ ܗܼܘ̈ܝ ܘܡܢܐ ܐܝܼܩܪܐ ܐܝܼܬ ܗܼܘܐ ܠܒܘܼܟܪܘܼܬܐ<EOS>ܘܐܡܿܪܝܼܢܢ ܕܒܗܿܘ ܙܒܢܐ ܬܘܣܦܬܐ ܐܝܼܬ ܗܼܘܐ ܒܝܪܬܘܬܐ ܘܐܙܼܠ ܐܝܼܣܚܩ ܠܘܬ ܐܒܝܡܠܟ ܗ̄ ܡܼܢ<EOS>ܥܠܼܬ ܟܦܢܐ ܐܙܼܠ ܘܠܐ ܐܝܼܬ̄ܘ ܗܘܼܐ ܗܘܿ ܕܒܝܘܡ̈ܝ ܐܒܪܗܡ ܐܠܐ ܐܚܪܢܐ ܐܒܝܡܠܟ ܐܒܐ ܘܡܠܟܐ<EOS>ܘܐܕܝܼܩ ܐܒܝܼܡܠܟ ܘܚܼܙܐ ܠܐܝܣܚܩ ܟܕ ܡܓܚܟ ܗ̄ ܡܛܠ ܕܗܿܠܝܢ ܒܬ̈ܐ ܕܡ̈ܠܟܐ ܐܘܿ ܥܠ ܬܝ̈ܒܐ<EOS>ܘܥ̈ܠܝܬܐ ܕܫܘܼܪܐ ܡܿܗܠܟ ܗܼܘܐ ܘܚܼܙܐ ܕܡܫܬܼܬܘܦ ܠܐܢܬܬܗ܇ ܗܕܐ ܗܿܝ ܕܡܓܚܟ ܠܐ ܬܚܘܿܬ ܠܡܨܪܝܢ<EOS>ܗ̄ ܠܐ ܝܗܼܒ ܐܠܗܐ ܠܐܝܼܣܚܩ ܕܢܚܘܿܬ ܠܡܨܪܝܢ ܐܟܡܿܢ ܕܢܬܼܬܟܠ ܥܠܘܗܝ ܘܕܠܐ ܬܫܦܼܪ ܒܥܝܢ̈ܘܗܝ<EOS>ܡܨܪܝܢ ܘܢܬܼܒ ܒܗܿ ܘܢܬܼܚܠܛ ܒܥܝ̈ܕܝܗܘܢܿ ܐܡܿܪ ܐܒܝܡܠܟ ܠܐܝܣܚܩ ܡܢܐ ܗܿܘ ܗܕܐ ܕܥܒܼܕܬ ܠܢ<EOS>ܥܕ ܩܠܝܼܠ ܕܡܟ ܗܼܘܐ ܚܕ ܡܼܢ ܥܡܐ ܥܡ ܐܢܬܬܟ ܘܡܿܝܬܐ ܗܼܘܝܬ ܥܠܝܢ ܚܛܗ̈ܐ ܘܐܡܼܪ ܐܒܝܡܠܟ<EOS>ܠܥܡܐ ܕܡܿܢ ܕܡܿܗܪ ܠܗܢܐ ܢܬܩܼܛܠ ܗ̄ ܐܬܒܩܐ ܒܢܟܦܘܼܬܐ ܕܚܢ̈ܦܐ ܕܐܝܟܢܐ ܥܪܩܝܼܢ ܗܼܘܘ ܡܼܢ<EOS>ܓܘܪܐ ܘܙܪܥ ܐܝܣܚܩ ܘܐܫܟܼܚ ܒܫܢ̱ܬܐ ܗ݀ܝ ܡܐܐ ܕܣܥܪ̈ܐ ܗ̄ ܟܘܪܐ ܚܕ ܥܿܒܕ ܗܼܘܐ ܡܐܐ ܥܒܕܬܐ<EOS>ܪܒܬܐ ܗ̄ ܥܒ̈ܕܐ ܘܐܡܗ̈ܬܐ ܘܓܡ̈ܠܐ ܘܩܢܝܿܢܐ ܘܒܥܝܼܪܐ ܚܦܼܪܘ ܘܚܛܘ ܒܢܚܠܐ ܒܕܘܼܟܬܐ ܕܒܗܿ ܪܕܝܢ<EOS>ܗܼܘܘ ܡ̈ܝܐ ܕܡ̈ܝܐ ܚ̈ܝܐ ܡ̈ܝܐ ܡܫܬ̈ܬܝܢܐ ܕܡܚܝܢ ܐܘܿ ܡܛܠ ܕܪܕܝܢ ܩܿܪܐ ܗܼܘܐ ܠܗܘܢܿ ܚܝ̈ܐ<EOS>ܥܣܩܐ ܗ̄ ܥܣܩܘܼܬܐ ܣܛܢܐ ܗ̄ ܕܠܩܘܼܒܠܝܘܼܬܐ ܐܝܟ ܗ݀ܝ ܕܐܩܝܼܡ ܡܪܝܐ ܣܛܝܢܐ ܠܫܠܝܡܘܢ<EOS> ܘܩܼܪܐ<EOS>ܫܡܗܿ ܪܚܒܘܬ ܗ̄ ܪܘܚܬܐ ܐܪܘܚ ܡܪܝܐ ܗ̄ ܫܪܬܚܼܢܝ ܠܡ ܐܠܗܐ ܘܩܼܪܐ ܫܡܗܿ ܒܪ ܫܒܥ ܗ̄ ܝܗܼܒ ܠܢ<EOS>ܐܠܗ ܒܪܐ ܕܣܒܥܘܼܬܐ ܘܒܢܼܐ ܬܡܢ ܡܕܒܚܐ ܗ̄ ܗܪܟܐ ܐܬܟܗܢ ܐܝܼܣܚܩ ܟܕ ܐܬܓܠܝܼ ܥܠܘܗܝ ܡܪܝܐ<EOS>ܘܒܢܼܐ ܒܕܘܼܟܬܐ ܡܕܒܚܐ ܘܩܪܒ ܩܘܼܪ̈ܒܢܐ ܗܐ ܠܡ ܣܐܟܿܬ ܗ̄ ܡܼܢ ܐܒܪܗܡ ܐܬܼܝܠܦ ܐܝܣܚܩ ܕܢܒܪܟ<EOS>ܠܒܪܗ ܝܿܕܥ ܗܼܘܐ ܕܠܥܒܿܕܐ ܢܦܩ̈ܢ ܘܒܛܝܼܠܘܼܬܐ ܐܠܗܝܬܐ ܕܥܠ ܝܥܩܘܿܒ ܐܥܒܼܕܬ݀ ܒܐܝܼܣܚܩ<EOS>ܕܢܫܼܐܠ ܡܼܢ ܥܣܘܿ ܕܢܨܘܼܕ ܨܝܕܐ ܘܢܥܼܒܕ ܠܗ ܒܘܼܫܠܐ ܐܝܟܢܐ ܕܟܕ ܬܫܡܼܥܝ ܐܡܗ ܪܦܩܐ ܕܬܦܼܩܕܝ<EOS>ܠܝܥܩܘܿܒ ܘܢܬܩܢ ܡܐܟܘܿܠܬܐ ܘܢܣܼܒ ܠܒܘܼܪܟܬܐ ܘܪܦܩܐ ܐܫܬܼܪܪܬ݀ ܕܒܘܼܪ̈ܟܬܐ ܢܦܩ̈ܢ ܠܥܒܿܕܐ<EOS>ܡܼܢ ܗܜܝ ܕܒܨܠܘܿܬܗ ܕܐܝܣܚܩ ܒܼܛܢܬ݀ ܘܝܠܕܬ݀ ܘܡܼܢ ܗ݀ܝ ܕܐܬܐܡܼܪܬ݀ ܠܗ ܒܢܒܝܘܼܬܐ ܕܪܒܐ<EOS>ܢܫܬܼܥܒܕ ܠܙܥܘܪܐ ܟܕ ܐܙܠܼܬ݀ ܠܡܫܼܐܠ ܡܼܢ ܡܪܝܐ ܡܛܠ ܕܠܐ ܢܬܚܬܪܘܢܼ ܝܘ̈ܕܝܐ ܥܠ ܥܡ̈ܡܐ ܕܩܕܝܼܡܝܼܢ<EOS>ܠܗܘܢܿ ܦܣܼܩ ܐܠܗܐ ܠܪܡܘܼܬܗܘܢܿ ܕܗܐ ܠܡ ܝܥܩܘܿܒ ܘܥܣܘܿ ܒܚܕ ܡܪܒܥܐ ܐܬܒܼܛܢܘ܇ ܘܪܒܐ ܐܫܬܼܥܒܕ<EOS>ܠܙܥܘܪܐ ܘܐܦܢ ܒܘܼܪ̈ܟܬܐ ܡܼܢ ܐܝܼܣܚܩ ܗܼܘ̈ܝ ܐܠܐ ܚܝܠܐ ܐܠܗܝܐ ܛܡܝܼܪ ܗܼܘܐ ܒܗܝܢ ܘܐܡܼܪ<EOS>ܝܥܩܘܿܒ ܕܐܢܿܐ ܠܡ ܫܥܥ ܗ̄ ܕܠܐ ܣܥܪܐ ܡܐܢ̈ܐ ܪ̈ܓܝܼܓܐ ܗ̄ ܢܩ̈ܕܐ ܘܪ̈ܝܫܝܐ ܕܥܣܘܿ ܘܡܫܟܐ<EOS>ܕܓܕ̈ܝܐ ܗ̄ ܕܡܝܐ ܕܦܣܼܩܬ݀ ܐܢܘܿܢ ܠܡܫܟ̈ܐ ܘܚܛܼܬ݀ ܐܢܘܿܢ ܥܠ ܫܥܥܘܼܬܐ ܕܨܘܪܗ ܡܛ݀ܠ ܕܓܠܝܼܙ<EOS>ܗܼܘܐ ܨܘܪܗ ܡܼܢ ܣܥܪܐ ܠܐ ܐܬܬܗܝܼ ܐܝܣܚܩ ܡܼܢ ܒܘܼܪ̈ܟܬܐ ܡܛ݀ܠ ܕܐܠܗܐ ܐܙܝܼܥܗ ܘܐܐܦܢ ܐܝܣܚܩ<EOS>ܐܝܟ ܕܠܥܣܘܿ ܒܪܟ ܐܠܐ ܒܿܬܪ ܕܐܬܓܼܠܝܬ݀ ܨܒܘܼܬܐ ܒܪܟ ܐܝܣܚܩ ܠܥܣܘܿ ܒܘܼܪ̈ܟܬܐ ܐܚܪ̈ܢܬܝܐ<EOS>ܘܗܿܠܝܢ ܩܕܡ̈ܝܬܐ ܕܒܫܡܗ ܠܘܬ ܝܥܩܘܒ ܥܒܼܪ̈ܝ܇ ܝܼܕܝܼܥܐ ܬܘܼܒ ܡܼܢ ܗܝ ܕܐܘܣܦ ܕܐܦ ܒܪܝܼܟ<EOS>ܢܗܼ،ܐ ܚܙܘ ܪܝܚܗ ܕܒܪܝ ܐܝܟ ܚܩܠܐ ܕܒܪܟܗܿ ܡܪܝܐ ܗ̄ ܗ݀ܝ ܕܚܼܙܘ ܠܐܡܗ ܕܝܥܩܘܿܒ ܘܠ̈ܛܠܝܐ<EOS>ܕܩܿܝܡܝܼܢ ܩܕܡܘܗܝ ܐܡܼܪ ܟܕ ܪܡܿܙ ܕܥܬܝܼ̈ܕܢ ܠܡ ܛܒ̈ܬܐ ܕܡܼܢ ܒܪܝ ܕܢܚ̈ܢ ܕܣܝܩܢ ܠܗܝܢ<EOS>ܟ݀ܠܗܘܿܢ ܥܡܡ̈ܐ܇ ܠܘ ܒܪܝܚܐ ܓܘܼܫܡܢܝܐ ܗܼܘܐ ܐܠܐ ܕܚܝܠܐ ܕܪܘܼܚܐ ܩܕܝܫܐ ܒܝܕ ܪܝܫܚܐ ܡܒܕܩܐ<EOS>ܥܠ ܛܒ̈ܬܐ ܕܥܬܝܼܕ̈ܢ܇ ܪܝܚܐ ܚܢܢ ܠܡ ܒܣܝܼܡܐ ܒܡܫܝܼܚܐ ܦܚܼ ܓܝܪ ܠܐܝܼܣܚܩ ܡܼܢ ܝܥܩܘܿܒ ܪܝܫܚܐ<EOS>ܡܕܡ ܡܬܝܕܥܢܐ ܗܘܿ ܕܡܼܢ ܙܪܥܗ ܥܬܝܼܕ ܗܼ،ܐ ܕܢܕܢܚ ܕܐܝܼܬ̄ܘ ܡܫܝܼܚܐ ܚܩܠܐ ܕܒܪܟܗܿ ܡܪܝܐ<EOS>ܦܪܕܝܣܐ ܐܝܼܬܘܗܝ ܪܘܼܚܢܐܝܬ ܚܩܠܐ ܐܝܬܝܗܿ ܒܬܘܼܠܬܐ ܩܕܝܼܫܬܐ ܕܐܬܩܼܝܬ݀ ܒܪܝܼܟܬ ܒܢ̈ܫܐ ܡܼܢ<EOS>ܡܠܐܟܐ ܡܼܢ ܛܠܐ ܕܫܡܝܐ ܗ̄ ܥܠ ܒܛܝܼܠܘܼܬܐ ܐܠܗܝܬܐ ܕܗܿܘܝܐ ܥܠܘܗܝ ܡܼܢ ܠܥܠ ܪ݀ܡܙ ܫܘܼܡܢܗܿ<EOS>ܕܐܪܥܐ ܠܣܓܝܐܘܬܐ ܕܦܐܪܗܐ ܛܠܐ ܕܫܡܝܐ ܡܘܗ̈ܒܬܐ ܘܫܘܼ̈ܟܢܐ ܕܪܘܼܚܐ ܕܐܬܝܼܗܒ ܒܝܕ ܡܫܝܼܚܐ<EOS>ܠܫܠ̈ܝܼܚܐ ܕܐܝܬܝܗܘܢܿ ܡܼܢ ܙܪܥܗ ܕܝܥܩܘܿܒ ܫܘܼܡܢܐ ܕܐܪܥܐ ܠܚܛ̈ܐ ܘܚܡܪܐ ܡܿܐܪܙ ܕܡܬܝܼܠܝܼܢ<EOS>ܒܦܓܪܐ ܘܕܡܐ ܬܘܼܒ ܫܘܼܡܢܐ ܕܐܪܥ ܡܣܟܠ ܕܟܕ ܐܪܥܐ ܐܬܬܠܝܼܛܬ݀ ܘܒܕܘܼܥ̈ܬܐ ܐܬܓܙܼܡܬ݀<EOS>ܕܡܬܼܐܟܠܐ ܕܒܡܫܝܚܐ ܐܫܬܪܝܼܘ ܗܿܠܝܢ ܘܡܠܼܟ ܡܠܟܘܼܬܐ ܕܫܡܝܐ ܕܠܗܿ ܩܿܪܐ ܫܘܼܡܢܗܿ ܕܐܠܪܥܐ ܐܦ<EOS>ܠܦܘܼܩ̈ܕܢܘܗܝ ܬܘܗ ܐܝܣܚܩ ܬܘܗܬܐ ܪܒܬܐ ܗ̄ ܐܬܕܡܪ ܒܛܝܒܘܼܬܐ ܐܠܗܝܬܐ ܕܟܕ ܗܝܼ ܠܐ ܨܿܒܝܐ<EOS>ܒܗܝܢ ܨܢܥ̈ܬܐ ܒܛܝܼ̈ܠܢ ܐܢܝܢ ܐܬܩܪܝܼ ܢܟܝܼܠܐ ܝܥܩܘܿܒ ܐܟܡܿܢ ܕܢܣܼܒ ܠܒܟܘܼܟܪܘܼܬܝ<EOS>ܘܠܒܘܼܪܟܬܝ ܐܢ ܬܬܘܼܒ ܢܥܼܒܪ ܢܝܼܗ ܡܼܢ ܨܘܪܟ ܗ̄ ܐܢ ܢܬܘܼܒܘܢܼ ܠܡ ܗܿܢܘܢܿ ܕܡܢܟ ܠܘܬ ܗܿܘ<EOS>ܕܡܼܢ ܐܚܘܼܟ ܘܢܩܒܠܘܢܼ ܠܢܝܼܪܗ ܒܣܝܼܡܐ ܥܿܒܪ ܢܝܼܪܐ ܕܚܛܝܼܬܐ ܡܼܢ ܨܘܪ̈ܝܗܘܢ ܕܬܬܘܼܒ<EOS>ܬܫܼܠܛ ܐܡܼܪ ܗ̄ ܐܢܗܘܼ ܕܦܿܠܚ ܐܢܬ ܠܐܚܘܼܟ ܒܨܒܝܢܐ ܛ݀ܒܐ ܡܦܠܥ ܐܢܬ ܠܢܝܼܪܗ ܡܼܢ ܨܘܪܟ ܦܪܢ<EOS>ܩܪܝܼܬܐ ܗܿܝ ܕܒܚܪܢ ܐܪܡ ܡܬܼܩܪܐ ܐܬܪܐ ܕܚܪܢ ܘܟܕ ܡܿܗܠܟ ܝܥܩܘܿܒ ܥܒܼܪ ܠܗ ܫܡܫܐ ܘܦܓܼܥ<EOS>ܒܐܬܪܐ ܗ̄ ܕܘܼܟܬܐ ܕܪܚܝܼܩܐ ܡܢܗܘܢܿ ܫܒܥܐ ܦܪ̈ܣܝܐ ܘܚܙܐ ܣܒܠܬܐ ܡܢܗܘܢܿ ܫܒܥܐ ܦܪ̈ܣܝܐ ܘܚܙܐ<EOS>ܣܒܠܬܐ ܘܫܪܟܐ ܗ̄ ܥܠܼܬܐ ܕܓܠܝܢܐ ܚܼܙܐ ܐܝܟ ܕܠܠܘܒܒܗܼ ܕܐܦܢ ܥܪܝܼܩ ܡܼܢ ܒܝܬ<EOS>ܐܒܘܼܗܝ ܠܐ ܢܦܣܘܿܩ ܣܒܪܐ ܡܛܠ ܕܐܠܗܐ ܒܟܿܠܕܘܼܟ ܐܝܼܬܘܗܝ ܘܪܡܿܙ ܬܘܼܒ ܕܥܬܝܼܕܝܼܢ ܐܬܪ̈ܘܬܐ<EOS>ܥ̈ܠܝܐ ܕܢܬܬܕܝܼܫܘܢܼ ܠܘܼܩܕܡ ܡܼܢ ܗܿܘ ܕܡܼܢ ܙܪܥܗ ܡܬܝܼܠܕ ܒܒܣܪ ܘܒ݀ܬܪܟܢ ܡܼܢ ܟ݀ܠܗܘܢܿ<EOS>ܙܕܝܼܩ̈ܐ ܥܕܡܐ ܠܪܝܫܗܿ ܣܿܠܩܝܼܢ ܗܼܘܘ ܟܕ ܠܓܘ ܠܐ ܥܿܐܠܝܼܢ ܗܼܘܘ ܚܕܐ ܕܥܡ ܟܿܠܗܿ ܒܪܝܼܬܐ ܐܦ<EOS>ܗܼܢܘܢ ܡܩܒܠܝܼܢ ܒܘܼܣܡܐ ܕܥܬܝܼܕ ܒ̄ ܥܠ ܬܫܡܼܫܬܗܘܢܿ ܕܥܠ ܐܦܝܼܗܢ ܗܕܐ ܓܝܪ ܡܿܘܕܥܐ<EOS>ܡܣܩܬܗܘܢܿ ܘܡܚܬܬܗܘܢܿ ܗܿܝ ܕܡܪܝܐ ܠܥܠ ܡܢܗܿ ܩܿܐܡ ܕܡܢܗ ܠܡ ܡܫܬܕܪܝܼܢ ܡ̈ܠܐܟܐ ܘܢܚܬܘܢܼ<EOS>ܠܬܫܡܼܫܬܐ ܕܐܝܠܝܢ ܕܬܥܝܼܕܝܢ ܠܡܐܪܬܬ ܚܝ̈ܐ ܘܦܓܼܥ ܒܐܬܪܐ ܗ̄ ܒܩܪܝܼܬܐ ܚܕܐ ܘܕܡܼܟ ܠܒܪ ܡܢܗܿ<EOS>ܘܒܕܘܼܟܬ ܒܣܕܝܐ܇ ܣܡܼ ܟܐܦܐ ܬܚܝܬ ܪܝܫܗ ܘܡܫܼܚܐ ܕܢܣܼܟ ܒܪܝܫܗܿ ܕܙܝܬܐ ܗܼܘܐ ܘܡܼܢ ܩܪܝܼܬܐ<EOS>ܗܼܘܐ ܝܥܩܘܿܒ ܕܣܪܘܓ ܐ݀ܡܪ ܕܡܼܢ ܥܘܼܬܪܐ ܕܐܒܘܼܗܝ ܠܐ ܢܣܼܒ ܥܡܗ ܐܠܐ ܐܢ ܚܘܼܛܪܐ ܘܡܫܚܐ܇<EOS>ܟܒܪ ܕܟܕ ܠܿܐܐܼ ܒܐܘܼܪܚܐ ܢܡܫܘܿܚ ܒܗ ܠܗܕܡ̈ܐ ܡܗ̈ܠܟܢܐ ܘܥܡ ܗܿܠܝܢ ܡܿܠܒܩ ܠܝܥܩܘܿܒ ܕܐܠܗܗ<EOS>ܐܝܼܬܘܗܝ ܘܡܘܗܒ̈ܬܐ ܘܫܟܢ ܠܗ ܗ̄ ܐܪܥ ܕܡܘܼܠܟܢܐ ܫܪܝܪܐܝܬ ܡܪܝܐ ܐܝܬ ܒܐܬܪܐ ܗܢܐ ܗ̄ ܐܣܒܪ<EOS>ܕܡܣܝܟܐ ܗܿܘ ܐܠܗܐ ܘܬܪܥܐ ܐܝܬ ܠܫܡܝܐ ܒܝܬ ܐܝܠ ܗ̄ ܒܝܬܐ ܕܐܠܗܐ ܘܥܠ ܡܚܬܬܗ ܘܡܣܩܬܗ ܕܝܥܩܘܿܒ<EOS>ܕܠܐܬܪܗ ܪܫܡܐ ܗܼܘܬ݀ ܣܒܠܬܐ ܕܕܚܼܠ ܝܥܩܘܿܒ ܕܐܬܪܗܒ ܒܕܠܘ ܒܙܗܝܼܪܘܼܬܐ ܐܠܐ ܐܝܟ ܕܒܕܘܼܟܬܐ<EOS>ܫܚܝܼܡܬܐ ܒܼܬ ܒܗܿ ܟܐܦܐ ܠܡ ܠܥܕܬܐ ܪܡܙܐ ܐܪܝܼܡ ܝܥܩܘܿܒ ܪ̈ܓܠܘܗܝ ܗ̄ ܕܫܪܝܼ ܠܡܦܼܣܥ<EOS>ܘܠܡܪܕܐ ܗ݀ܝ ܕܫܠܡ ܗܘܼ ܗ̄ ܚܠܝܼܡ ܗܼܘ ܘܢܫܼܩܗܿ ܝܥܩܘܿܒ ܠܪܚܝܠ ܗ̄ ܠܘ ܒܚܫܐ ܐܠܐ ܐܝܟ ܥܝܕܐ<EOS>ܕܣܘܪܝܐ ܕܡܢܫܩܝܼܢ ܠܩܪ̈ܝܼܒܝܗܘܢ ܒܟܼܐ ܕܝܢ ܟܕ ܚܙܼܗܿ ܒܕܝܼܕܥ ܕܗܝܼ ܐܝܬܝܗܿ ܒܪܬ ܠܒܢ ܐܚܐ<EOS>ܕܐܡܗ ܒܟܼܝܐ ܕܚܕܘܿܬܐ ܘܠܘ ܕܥܩܬܐ ܥܓܠ ܟܐܦܐ ܡܼܢ ܒܪܐ<EOS> ܗ̄ ܠܘ ܗܘܼ ܒܠܚܘܕܘܗܝ ܐܠܐ ܪ̈ܥܘܬܐ<EOS>ܕܐܝܼܬ ܗܼܘܐ ܥܡܗ ܡܛܠ ܕܪܒܐ ܗܼܘܬ݀ ܒܪܡ ܒܨܠܘܿܬܗ ܐܬܥܪܓܠܼܬ݀ ܪܚܝܠ ܐܡܪܬܐ ܐܘܿܟܝܼܬ ܢܩܝܐ<EOS>ܡܬܦܼܫܩܐ ܠܐܝܐ ܠܐܝܼܬ݀ ܒܕܒܚ̈ܐ܇ ܡܛܠ ܕܣܢ̈ܝܢ ܗܼܘ̈ܝ ܥܝܢ̈ܝܗܿ ܝܿܐܝܿܐ ܗܼܘܬ݀ ܩܘܼܒܠܠܗܿ<EOS>ܕܪܚܝܠ ܗ̄ ܕܡܼܢ ܟܿܠ ܓܒ̈ܝܼܢ ܦܐܝܐ ܗܼܘܬ݀ ܩܘܒܠܠܗܿ ܗ̄ ܦܓܥܐ ܕܐܦܝ̈ܗܿ ܦܪܨܘܦܗܿ ܫܦܝܼܪ<EOS>ܗܼܘܐ ܪ̈ܟܝܟܢ ܗܼܘ̈ܝ ܥܝ̈ܢܐ ܕܠܐܼܝܐ ܗ̄ ܡܕܡܥܝܼܢ ܡܼܢ ܟܐܒܐ ܕܗܼܘ̈ܝ ܠܡ ܒܥܝܢ̈ܘܗܝ ܫܒܥ<EOS>ܫܢ̈ܝܼܢ ܐܝܟ ܝܘܡ̈ܬܐ ܙܥܘܪ̈ܐ ܗ̄ ܠܘ ܓܝܪ ܡܛܠ ܪܚܡܼܬܐ ܚܫܢܝܬܐ ܗܼܘܬ݀ ܗܕܐ ܐܠܐ ܥܠ ܕܩܕܡܝܬܐ<EOS>ܦܓܥܼܬ݀ ܒܗ ܪܚܡܗܿ ܥܠ ܕܝܼܕܥ ܕܡܼܢ ܐܠܗܐ ܗܿܝ ܗܕܐ ܒܿܬܪ ܓܝܪ ܕܦܠܼܚ ܫܒܥ ܫܢ̈ܝܼܢ ܒܪܚܝܠ<EOS>ܘܥܠܼܬ݀ ܠܘܬܗ ܠܐܝܐ ܥܒܼܕ ܒ݀ܬܪܟܢ ܡܟܝܼܪܘܼܬܐ ܕܪܚܝܠ ܫܒܘ̈ܥܐ ܕܝܘܡ̈ܬܐ ܘܡܚܕܐ ܫܪܝܼ ܦܿܠܚ ܫܒܥ<EOS>ܫܢ̈ܝܢ ܥܒܕܘܼܬܐ ܡܛܠܬܗܿ ܘܚܼܙܐ ܡܪܝܐ ܕܣܢܝܐ ܗܿܝ ܠܐܝܐ ܗ̄ ܠܘ ܒܨܒܝܢܗ ܐܝܬܝܗܿ ܗܼܘܬ݀ ܣܢܝܘܼܬܗܿ ܘܟܐܒ<EOS>ܥܝܢ̈ܝܗܿ ܘܦܬܼܚ ܡܪܝܐ ܡܪܒܥܗܿ ܗ̄ ܡܛܠ ܡܝܬܪܘܼܬ ܨܒܝܿܢܗܿ ܕܠܘܬܗ ܘܡܛܠ ܗ݀ܝ ܕܠܗ ܦܿܠܚܐ<EOS>ܗܼܘܬ݀ ܪܚܝܠ ܕܝܢ ܡܛܠ ܕܣܿܓܕܐ ܗܼܘܬ݀ ܠܦܬܟܪ̈ܐ ܫܒܩܗܿ ܒܕܘܼܢܩܐ ܕܠܐ ܒܢ̈ܝܐ܇ ܐܦ ܠܐܝܐ ܥܩܪܬܐ<EOS>ܗܼܘܬ݀ ܘܝܼܕܝܼܥܐ ܡܼܢ ܗ݀ܝ ܕܟܬܝܼܒ ܕܦܬܼܚ ܡܪܝܐ ܡܪܒܥܗܿ ܕܠܐ ܬܝܬܼܢܐ ܠܗܿ ܟܘܿܠܢܐܝܬ ܐܬܦܬܚ<EOS>ܡܪܒܥܗܿ ܪܘܒܝܠ ܡܬܼܦܫܩ ܪܒ ܗܼܘ ܐܠܗܐ ܬܘܼܒ ܪܘܒܝܠ ܪܘܒܐ ܕܡܣܼܬܒܪ ܕܗܿܘܐ ܠܝ ܘܡܼܢ ܗ݀ܝ<EOS>ܕܕܠܐ ܒܨܒܝܿܢܗ ܫܩܠܼܢܝ ܒܥܠܝ܇ ܗܿܘ ܪܒܘܐ ܫܩܠܼܗ ܐܠܗ ܡܢܝ ܗ̄ ܐܝܠ ܫܡܥܘܢ ܫܡܥܼܢܝ ܐܠܗܐ ܠܘܝܼ<EOS>ܕܝܢ ܕܢܬܼܠܘܐ ܠܝ ܒܥܠܝ ܝܗܘܕܐ ܬܘܕܝܼܬܐ ܪܚܝܠ ܟܕ ܚܼܙܬ݀ ܠܒܢ̈ܝܐ ܕܠܐܝܐ ܐܡܼܪܬ݀ ܗܒܠܝܼ<EOS>ܒܢ̈ܝܐ ܘܐܠܐ ܡܿܝܬܐ ܐܢܼܐ ܗ̄ ܕܩܿܛܠܐ ܠܡ ܢܦܫܝ ܚܠܦ ܐܠܗܐ ܐܢܼܐ ܕܟܠܼܐ ܡܢܟܝ ܗ̄ ܐܝܟ ܗܿܘ<EOS>ܕܐ݀ܡܪ ܥܠ ܕܠܐ ܨܿܒܝܐ ܐܢܬܝ ܠܡܼܕܥ ܠܐܠܗܐ ܡܛܠ ܚܘܼܒܟܝ ܕܠܘܬ ܦܬܟܪ̈ܐ ܫܒܩܼܟܝ ܒܥܩܪܘܼܬܐ<EOS>ܗܒܠܝܼ ܒܢ̈ܝܐ ܘܐܠܐ ܡܿܝܬܐ ܐܢܼܐ ܗ̄ ܕܐܢ ܠܡ ܡܿܨܠܐ ܐܢܬ ܥܠܝ ܐܝܟ ܐܒܪܗܡ ܥܠ ܣܪܐ ܘܐܝܣܚܩ ܥܠ<EOS>ܪܦܩܐ܇ ܘܒܿܥܐ ܐܢܬ ܥܠ ܥܩܘܼܬܝ ܘܐܠܐ ܩܿܛܠܐ ܐܢܼܐ ܢܦܫܝ ܬܘܼܒ ܡܛ݀ܠ ܕܚܼܙܬ݀ ܕܐܝܟ ܨܒܝܢ<EOS>ܝܥܩܘܿܒ ܐܬܬܨܝܼܪܘ ܥܘܼ̈ܠܐ ܒܟܪ̈ܣܬܐ ܕܢܩ̈ܘܬܐ ܐܣܒܼܪܬ݀ ܕܐܦ ܥܠ ܡܪܒܥܐ ܕܢܫ̈ܐ ܫܠܝܼܛ ܬܘܼܒ<EOS>ܟܕ ܐܙܕܘܓ ܥܡܗܿ ܙܒܢ̱ܬܐ ܕܬܪܬܝܢ ܘܠܐ ܒܼܛܢܬ݀ ܝܼܕܥ ܕܥܩܪܬܐ ܗܿܝ ܘܫܒܼܩܗܿ ܘܟܕ ܚܙܬܗܿ ܠܚܬܗܿ<EOS>ܕܣܓܝܼܘ ܒܢ̈ܝܗܿ ܛܥܼܬ݀ ܟܕ ܐ݀ܡܪܐ ܗܒܠܝܼ ܒܢ̈ܝܐ ܗ̄ ܕܡܟ ܥܡܝ ܘܙܪܘܿܥ ܒܝ ܟܿܠܝܘܿܡ ܟܒܪ ܡܦܪܝܐ<EOS>ܐܢܼܐ ܗܼܘ ܕܝܢ ܐܬܼܚܡܬ ܘܐܡܼܪ ܠܘ ܐܠܗܐ ܐܢܼܐ ܗ̄ ܕܒܿܬܪ ܕܥܩܪܬܐ ܐܢܬܝ܇ ܡܢ ܐܠܨܐ ܕܢܿܙܪܘܿܥ<EOS>ܒܚܩܠܐ ܕܠܐ ܡܝܬܝܐ ܦܐܪ̈ܐ ܐܦܝܼܣܬ݀ ܪܚܝܠ ܕܢܥܘܿܠ ܥܠ ܐܡܬܗܿ ܘܠܐ ܥܕܝܼܠ ܝܥܩܘܿܒ܇ ܡܛܠ ܕܠܘ<EOS>ܡܼܢ ܫܪܝܼܚܘܼܬܐ ܥܠܼ ܥܠܝܗܿ ܐܠܐ ܡܛܠ ܕܪܚܼܡܬ݀ ܒܢ̈ܝܐ ܘܒܦܘܼܩܕܢ ܪܚܝܠ ܕܥܕܟܝܠ ܠܝܬ ܗܼ،ܐ<EOS>ܢܡܘܿܣܐ ܕܟܿܠܐ ܡܼܢ ܗܿܠܝܢ ܟܕ ܐܬܝܼܠܕ ܕܢ ܐܡܼܪܬ݀ ܪܚܝܠ ܕܕܢܼܢܝ ܡܪܝܐ܇ ܡܛ݀ܠ ܕܐܨܛܼܠܝܬ݀<EOS>ܩܠܝܼܠ ܠܘܬ ܝܘܼܠܢܗ ܕܝܥܘܿܒ ܕܢ ܕܝܼܢܐ܇ ܢܦܬܠܝܼ ܬܟܫܼܦܬܐ ܐܚܪ̈ܢܐ ܢܪܘܚ ܘܢܘܣܦ ܠܝܼ ܘܠܐܝܐ<EOS>ܟܕ ܩܡܼܬ݀ ܡܼܢ ܝܠܕܐ ܝܗܒܼܬ݀ ܐܡܬܗܿ ܠܝܥܩܘܿܒ ܠܘ ܡܛ݀ܠ ܕܪܓܬܐ ܕܙܘܘܓܐ ܗܼܘܬ݀ ܐܠܐ ܡܛ݀ܠ<EOS>ܡܘܠܕܘܼܬ ܒܢ̈ܝܐ܇ ܘܐܢ ܡܛܠ ܪܓܬܐ ܕܙܘܘܓܐ ܗܘܼܬ݀܇ ܠܐ ܫܿܒܩܐ ܗܼܘܬ݀ ܣܪܐ ܠܐܒܪܗܡ ܕܢܥܘܿܠ ܥܠ<EOS>ܗܓܪ ܘܠܐ ܪܚܝܠ ܘܠܐ ܠܐܝܐ ܠܐܡܗ̈ܬܗܝܢ ܓܕ܇ ܓܕܐ ܒܥܝܕܐ ܓܝܪ ܕܚܢ̈ܦܐ ܡܥܝܕܝܼܢ ܗܼܘܘ ܐܬܼܬ݀<EOS>ܓܕܝ ܗ̄ ܓܕܐ ܩܪܝܐ ܠܫܘܼܪܬܚܐ ܕܒܢ̈ܝܐ ܐܫܝܼܪ ܬܫܒܘ̄ ܗܿܝ ܕܒܬܫܒܘܿܚܬܝ ܕܫܒܼܚܢܝ ܒܝܬܐ<EOS>ܕܬܐܼܡܪܝ ܕܫܒܚܼܢܝ ܒܝܬܐ ܐܘܿܟܝܼܬ ܓܕܐ ܕܒܝܬܐ ܐܚܪܢܐ ܕܫܒܚܼܢܝ ܠܡ ܡܪܝ ܘܥܒܼܕ ܠܝܼ ܒܝܬܐ<EOS>ܘܡܫܒܚܐ ܐܢܼܐ ܠܗ ܐܦ ܐܢܿܐ ܗ̄ ܟܐܡܬ ܡܿܘܕܝܐ ܐܢܼܐ ܠܗ ܝܒܪ̈ܘܚܐ ܕܚܙܘܪ̈ܐ ܕܒܪܐ ܘܐܡܼܪܬ݀ ܠܝܐ<EOS>ܝܗܼܒ ܠܝܼ ܐܠܗܐ ܐܓܪܝ ܘܩܼܪܬ݀ ܫܡܗ ܐܝܣܟܪ ܗ̄ ܕܗܿ، ܡܕܡ ܕܡܣܼܥܪ ܣܥܿܪܬ ܗܿܘܝܬ ܡܼܢ<EOS>ܐܠܗܐ ܙܒܠܘܢ ܙܒܕܐ ܛ݀ܒܐ ܕܝܿܗܒ ܓܒܪܐ ܠܐܢܬܬܗ ܝܘܣܦ ܢܘܣܦ ܚܠܦ ܝܘܕ ܢܘܢ ܐܝܬܝܗܿ ܐܘܿܟܝܼܬ<EOS>ܬܘܣܦܬܐ ܡܛܠ ܕܨܠܝܬ݀ ܕܢܘܣܦ ܠܗܿ ܐܠܗܐ ܐ̱ܚܪܢܐ ܢܣܝܿܬ ܠܡ ܕܒܪܟܢܝ ܡܪܐ ܒܝܘܢܝܐ ܢܚܫܿܬܼ<EOS>ܕܟܕ ܢܘܼܣܝܐ ܕܢܝܿܣ ܘܢܚܫܐ ܕܢ݀ܚܫ ܚܕ ܐܢܘܢܿ ܘܟܿܠ ܕܩܪܚ ܘܦܝܣܟܝ ܗ̄ ܩܪ̈ܚܐ ܩܪ̈ܚܝ ܪܝܫܐ ܗ̄<EOS>ܕܠܐ ܩܪ̈ܢܐ ܐܚܪ̈ܢܐ ܐܡܿܪܝܼܢ ܘܩܿܪܝܢ ܩܪ̈ܚܐ<EOS> ܠܗܿܘ ܕܟܿܠܗ ܚܕ ܓܘܢܐ ܐܝܬ ܠܗ ܒܝܬ ܩܪ̈ܢܬܗ<EOS>ܩܠܝܼܠ ܚܘܪܘܼܬܐ ܐܘܿ ܐܘܼܟܡܘܼܬܐ ܝܬܝܼܪܐܝܬ ܚܘܪܘܼܬܐ ܡܫܬܼܟܚܐ ܒܕ ܐܝܟ ܗܿܠܝܢ ܦܝܣ̈ܟܝܐ ܗܞ<EOS>ܒܟ̈ܠܢܝܐ ܕܐܝܼܬܘܗܝ ܚܘܪܐ ܘܐܘܼܟܡܐ ܘܣܘܼܡܩܐ ܡܦܬܟ ܒܓܘܢܐ ܠܡ ܐܟܡ ܠܡ ܒܚܘܪ̈ܬܐ ܚܘܪ ܘܐܘܼܟܡ<EOS>ܠܡ ܒܕܪ̈ܐ ܠܡ ܗ̄ ܩܿܪܐ ܠܗܿܢܘܢܿ ܕܠܐ ܚܘܪܝܼܢ ܣܿܓܝܼ ܙܩ̈ܬܐ ܕܕܥܨ ܚܘܼܛܪ̈ܐ ܐܢܘܢ ܕܕܘܼܠܒܐ<EOS>ܘܠܘܼܙܐ ܫܩܼܠ ܘܕܥܼܨ ܡܛ݀ܠ ܕܚܘܪܝܼܢ ܩܝܣ̈ܝܗܘܢ ܡܐ ܕܡܬܼܩܠܦܐ ܩܠܦܬܗܘܢܿ ܪ̈ܗܛܐ ܕܡ̈ܝܐ<EOS>ܐܓܘ̈ܓܐ ܐܢܘܢܿ ܐܘ ܓܪ̈ܒܐ ܕܒܢܝܢ ܡܼܢ ܛܝܼܢܐ ܥܠ ܦܘܼܡ ܒܪܐ ܗܿܠܝܢ ܗܿܟܝܼܠ ܙܩ̈ܬܐ ܕܥܒܼܕ<EOS>ܓ̈ܠܐ ܕܒܿܬܪ ܕܚܼܙܐ ܠ̈ܡܠܐܟܐ ܕܥܼܨ ܐܢܘܢܿ ܗ̄ ܢܫܬܼܐܠ ܐܢܘܢܿ ܥܒܼܕ ܕܝܢ ܗܕܐ ܥܠ ܕܫܐܼܬܚܠܦܘ<EOS>ܠܗܼܠܟܐ ܡܼܢ ܬܢܘܝ ܩܕܡܝܬܐ ܕܣܼܡ ܥܡܗ ܕܡܝܐ ܕܒܩܠܦܬܐ ܕܙܩ̈ܬܐ ܫܡ ܐܕܘܢܝ ܪܫܝܼܡ ܗܼܘܐ ܬܝܫ̈ܐ<EOS>ܩܿܪܐ ܠܗܿܠܝܢ ܣܥܪ̈ܬܢܐ ܕܡܼܢ ܥ̈ܙܐ ܗܿܘܝܢ ܕܟܪܐ ܩܿܪܐ ܠܗܿܘ ܕܡܼܢ ܢܩܝܐ ܘܒܟܿܠ ܫܢܐ ܕܚܡܐ<EOS>ܥܢ̈ܐ ܗ̄ ܕܪܬܚܐ ܒܨܒܘܼܬܐ ܕܙܘܘܓܐ ܒܟܝܼܪܝܬܐ ܗ̄ ܩܕܡܝܬܐ ܒܙܒܢܐ ܠܡ ܕܩܕܡ ܨܘܡܐ ܠܩܝܼܫܝܬܐ<EOS>ܒܿܬܪ ܦܛܝܼܪܐ ܗܿܝܕܝܢ ܕܢܚܡ̈ܝܢ ܕܢܐܡܪ ܕܒܗܿܘ ܙܒܢܐ ܟܕ ܡܫܬܼܒܩ ܕܟܪܐ ܥܠ ܢܩܒܬܐ ܘܣܿܐܡ<EOS>ܝܥܩܘܿܒ ܙܩ̈ܬܐ ܕܟܕ ܡܙܕܘ̈ܓܢ ܚܝܪ̈ܢ ܠܙܩ̈ܬܐ ܕܚܝ̈ܡܢ ܘܚܡ̈ܢ ܚܕܐ ܗܿܝ ܕܒܣܘܼܟܠܐ ܗ̄ ܚܒ̈ܨܢ<EOS>ܠ̈ܚܕܕܐ ܘܚܡ̈ܢ ܒܨܒܘܼܬܐ ܕܙܘܘܓܐ ܘܪ̈ܬܚܢ ܒܛܝܼܠܘܼܬܐ ܕܐܠܗܐ ܐܙܝܼܥܬܗ ܠܝܥܩܘܿܒ܇ ܕܢܣܝܼܡ<EOS>ܙܩ̈ܬܐ ܡܛ݀ܠ ܕܚܼܙܐ ܦܫܝܼܛܘܼܬܗ ܦܘܼܢܝܗ ܕܝܥܩܘܿܒ ܠܐܬܪܗ ܡܛܠ ܕܠܐ ܢܬܼܚܠܛ ܙܪܥܗ ܒܒܢ̈ܝ<EOS>ܠܒܢ ܘܢܬܚܼܠܛ ܒܥܝܕ̈ܝܗܘܢ ܘܢܣܓܘܿܕ ܠܐܠ̈ܗܝܗܘܢܿ ܘܓܢܼܒܬ݀ ܪܚܝܠ ܠܨ̈ܠܡܐ ܗ̄ ܐܦܢ ܓܝܪ ܠܐܠܗܐ<EOS>ܣܿܓܕܐ ܗܼܘܬ݀ ܡܛܠ ܕܦܬܼܚ ܠܡܪܒܥܗܿ ܘܡܛ݀ܠ ܡܪܬܝܢܘܼܬܐ ܕܒܥܠܗܿ ܒܪܡ ܥܕܟܝܼܠ ܐܚܝܼܕܐ ܗܼܘܬ݀<EOS>ܒܚܘܼܒܐ ܕܨܠ̈ܡܐ ܐܚܪ̈ܢܐ ܐܡܿܪܝܼܢ ܕܓܢܼܒܬ݀ ܐܢܘܢܿ ܐܟܡܿܢ ܕܬܬܒܼܪܝ ܐܢܘܢܿ ܠܐ ܕܝܢ ܫܪܝܼܪܝܢ<EOS>ܨܠ̈ܡܐ ܦܬܟܪ̈ܘܢܐ ܙܥܘܪ̈ܐ ܓܢܼܒ ܝܥܩܘܿܒ ܠܒܗ ܕܠܒܢ ܗ̄ ܠܐ ܐܘܕܥܗ ܥܠ ܡܐܙܠܬܗ ܘܐܬܡܼܠܟ ܒܗ<EOS>ܡܢܓܼܒ ܓܢܼܒܗܿ ܠܬܪܥܝܼܬܗ ܒܗܿܝ ܕܠܐ ܐܘܕܥܗ ܥܠ ܡܐܙܠܼܬܗ ܒܥܫܝܼܛܐ ܕܓܡܠܐ ܗ̄ ܐܢܟܦܐ ܒܒܙܥܐ<EOS>ܕܝܼܠܗ ܣܡܼܬ݀ ܠܨܠ̈ܡܐ ܐܘܪܚܐ ܠܝܼ ܕܢܫ̈ܐ ܗ̄ ܟܦܣܐ ܐܬܓܠܝܼ ܐܠܗܐ ܥܠ ܠܒܢ ܕܢܒܘܿܙ ܠܩܢܝܿܢܐ<EOS>ܕܝܥܘܿܒ ܘܢܗܦܟ ܠܒܢ̈ܝ ܒܝܬܗ ܐܝܟ ܡܫܥ̈ܒܕܐ ܥܠ ܗ݀ܝ ܟܼܐܐ ܒܗ ܐܠܗܐ ܐܬܥܗܕ ܟܬܒܐ ܐܟܡܿܢ<EOS>ܕܢܚܘܐ ܕܠܥܒܕ ܐܝܼܕ̈ܝܐ ܣܿܓܕܝܼܢ<EOS>ܗܼܘܘ<EOS> ܘܐܕܢ ܐ̈ܠܗܐ ܗܼܘܘ ܠܐ ܙܕܩ ܗܼܘܐ ܕܢܬܓܢܒܘܢܼ ܘܐܝܟܢ ܠܐ ܢܛܪܘ ܢܦܫܗܘܢܿ ܠܘܬ ܡܿܢ<EOS>ܕܢܫܬܟܚܘܢܼ ܐ̈ܠܝܟ ܠܐ ܢܚܐ ܗ̄ ܪܓܡܝܼܢܢ ܠܗ ܒܟܐ̈ܦܐ ܥܢ̈ܟ ܘܥܙ̈ܝܟ ܠܐ ܓܙܼ̈ܝ ܗ̄ ܠܝܬ ܗܼܘܐ<EOS>ܒܗܝܢ ܕܥܩܪܐ ܐܘܿ ܕܢܓܙܝܐ ܒܢ̈ܬܐ ܒܢ̈ܬܝ ܗ̄ ܒܢ̈ܝ ܒܢ̈ܬܝ ܒܢ̈ܝ ܐܢܘܿܢ ܐ݀ܡܪ ܝܥܩܘܿܒ ܠܐܚ̈ܘܗܝ<EOS>ܠܩܼܛܘ ܟܐܦ̈ܐ ܗ̄ ܐܚ̈ܘܗܝ ܩܿܪܐ ܠܪ̈ܚܿܡܘܗܝ ܕܐܬܚܝܢܘ ܗܼܘܘ ܥܡ ܠܒܢ܇ ܘܠܒܢ̈ܝ ܠܒܢ܇ ܐܘܿ<EOS>ܠܐܓܝܪ̈ܐ ܘܡܫܥ̈ܒܕܐ ܕܠܒܢ ܩܼܪܐ ܐܚ̈ܘܗܝ ܡܛ݀ܠ ܬܡܝܼܡܘܼܬܗ ܝܓܪܐ ܠܩܘܼܛܝܐ ܕܟܐܦ̈ܐ ܐ݀ܡܪ ܩܼܪܐ<EOS>ܫܡܗ ܓܠܥܕ ܘܕܘܩܐ ܢܗܼܘܐ ܠܡ ܝܓܪܐ ܗܢܐ ܐܝܟ ܕܘܩܐ ܕܚܿܙܐ ܘܡܕܝܩ ܒܝܢܬܢ ܕܠܐ ܢܥܒܪ ܥܠ ܩܝܿܡܐ<EOS>ܕܚ̈ܕܕܐ ܛܘܼܪܓܠܥܕ ܪܝܫ ܐܪܥܐ ܕܦܠܣܛ̈ܝܢܝܐ ܘܐܬܡܛܝܼ ܝܥܩܘܿܒ ܠܐܪܥܐ ܕܟܢܥܢ܇ ܫܪܝܼ ܕܢܕܚܠ ܡܼܢ<EOS>ܥܣܘ ܫܼܪܗܿ ܐܠܗܐ ܠܕܚܼܠܬܗ ܒܝܕ ܓܘܼܕܐ ܕܡ̈ܠܐܟܐ ܕܒܕܡܘܼܬ ܦܠ̈ܚܐ ܡܙܝ̈ܢܐ ܐܬܚܙܝܼܘ ܠܗ ܘܕܡܐ<EOS>ܕܗܘܼ ܒܠܚܘܕܘܗܝ ܚܼܘܐ ܐܢܘܿܢ ܘܩܼܪܐ ܠܐܬܪܐ ܡܚܢܝܡ ܗ̄ ܡܫܪܝܼܬܐ ܕܡ̈ܠܐܟܘ̄ ܕܡܪܝܐ ܚܕܝܼܪܐ<EOS>ܠܕܚ̈ܠܘܗܝ ܫܕܪ ܠܗ ܬܘܼܒ ܩܘܼܪ̈ܒܢܐ ܟܕ ܡܿܡܠܐ ܠܗ݀ܝ ܕܠܐ ܬܩܘܼܡ ܠܘܼܩܒܠ ܒܝܼܫܐ܇ ܘܨܠܝܼ ܐܝܟ<EOS>ܗܿܝ ܕܠܐ ܬܥܠ ܠܢ ܠܢܣܝܘܿܢܐ ܟܕ ܦܫܼ ܝܥܩܘܿܒ ܒܠܚܘܕܘܗܝ ܐܬܟܬܫ ܥܡܗ ܓܒܪܐ ܗ̄ ܐܬܓܠܝܼ ܥܠܘܗܝ<EOS>ܡܠܐܟܐ ܐܟܡܿܢ ܕܢܫܼܪܪܗ ܘܢܠܒܼܒܗ ܕܠܐ ܢܕܚܼܠ ܡܼܢ ܥܣܘܿ ܘܡܿܚܓܪ ܠܗ ܡܼܢ ܚܪܘܬܗ ܕܠܐ ܢܣܼܒܪ<EOS>ܕܗܓܓܘܼܬܐ ܗܿܘ ܚܼܙܘܐ ܬܘܼܒ ܡܛ݀ܠ ܕܐܫܬܘܕܝܼ ܕܢܥܼܣܪ ܠܐܠܗܐ ܘܠܥܣܘܿ ܥܣܼܪ ܡܛܠܗܢܐ ܐܝܓܪ ܗ̄<EOS>ܕܢܬܼܠ ܠܗ ܡܥܣܪ̈ܐ ܘܡܼܢ ܩܢܼܛܐ ܝܗܼܒ ܠܡܥܣܪ̈ܐ ܠܢܣܘܿ ܐܚܪ̈ܢܐ ܐܡܼܪܘ ܕܣܼܡ ܒܗ ܐܬ݀ܐ ܕܟܕ<EOS>ܢܼܚܙܝܘܗܝ ܥܣܘܿ ܬܟܼܪܐ ܠܗ ܥܠ ܚܓܝܼܪܘܼܬܗ ܐܚܪ̈ܢܐ ܐܡܼܪܘ ܐܟܡܿܢ ܕܠܐ ܬܘܼܒ ܢܦܪܐ ܐܘܿ ܢܘܠܕ<EOS>ܚܢܢ ܕܝܢ ܐ݀ܡܪܝܼܢܢ ܕܬܐܘܪܝܐ ܐ̱ܚܪܬܐ ܐܝܬ ܒܗܢܐ ܫܪܒܐ ܗܿܝ ܓܝܪ ܕܐܥܒܼܪ ܠܒ̈ܢܘܗܝ ܒܝܘܪܕܢܢ܇<EOS>ܐܪܙ ܗܿܢܘܿܢ ܕܥܿܡܕܝܢ ܘܗܿܘܝܢ ܒܢ̈ܝܐ ܠܐܠܗܐ ܕܥܡܗܘܿܢ ܠܐ ܡܬܼܟܬܫ ܡܛܠ ܕܫܠܼܡܘ ܠܗ ܝܥܩܘܿܒ<EOS>ܕܦܫܼ ܒܥܒܪܐ ܕܝܘܪܕܢܢ ܐܪܙ ܥܡܐ ܕܝܘ̈ܕܝܐ ܕܠܐ ܥܡܼܕܘ ܘܥܒܪܘ ܒܝܘܪܕܢܢ ܘܐܦܠܐ ܗܝܡܼܢܘ<EOS>ܒܡܫܝܼܚܐ ܘܥܠܗ݀ܝ ܐܬܟܼܬܫ ܥܡܗܘܢܿ܇ ܡܠܐܟܐ ܗܿܘ ܕܐܬܩܪܝܼ ܬܘܼܒ ܓܒܪܐ ܗܘܼ ܡܠܼܬܐ ܐܠܗܐ<EOS>ܐܝܼܬܘ̄ ܡܠܐܟܐ ܕܬܪܥܝܼܬܐ ܪܒܬܐ ܕܐܒܐ ܐܝܼܬ̄ܘ ܕܟܕ ܐܬܚܙܝܼ ܦܓܪܢܐܝܬ ܐܬܟܬܼܫܘ ܥܡܗ ܝܘ̈ܕܝܐ<EOS>ܒܙܒܢܐ ܕܙܩܝܼܦܐ ܘܡܘܬܐ ܘܒܗܿܠܝܢ ܐܙܕܟܝܼܘ ܡܛ݀ܠ ܕܡܙܕܝܿܢܘܼܬܐ ܕܡܫܝܼܚܐ ܦܘܼܪܩܢܐ ܠܥܠܡܐ<EOS>ܗܘܼܬ݀ ܘܗ݀ܝ ܕܐܬܼܩܪܒ ܠܚܪܘܬܐ ܕܝܥܩܘܿܒ ܘܚܓܼܪ ܡܼܢ ܫܪܪܐ ܒܠܠܝܐ ܗܘܼܐ ܬܟܬܘܫܐ ܐܪܙ ܗܿܢܘܢ<EOS>ܕܒܠܠܝܐ ܕܛܥܝܘܼܬܐ ܘܠܐ ܝܼܕܥܬܐ ܙܩܦܼܘ ܠܡܫܝܼܚܐ ܘܗ݀ܝ ܕܒܫܦܪܐ ܐܡܼܪ ܕܫܕܪܝܢܝ ܘܫܐܼܠ<EOS>ܒܘܼܪܟܬܐ ܐܪܙ ܗܿܢܘܿܢ ܕܒܿܬܪ ܚܫܐ ܘܩܝܡܬܐ ܫܐܼܠܘ ܕܢܬܼܒܪܟܘܢܼ ܘܢܥܠܘܢܼ ܠܣܒܪܬܐ ܐܬܩܪܝܼ<EOS>ܝܣܪܐܝܠ ܗ̄ ܚܿܙܐ ܠܐܠܗܐ ܐܪܙ ܗܿܢܘܢܿ ܕܐܫܬܼܚܠܦܘ ܫܡܗ̈ܝܗܘܢܿ ܘܐܬܟܬܼܒܘ ܒܣܦܪܐ ܕܚ̈ܝܐ ܬܘܼܒ<EOS>ܡܠܐܟܐ ܩܪܒ ܘܟܒܫ ܥܠ ܓܝ̈ܕܐ<EOS>ܕܚܪܘܬܗ ܘܫܼܢܝܬ݀ ܚܝܘܬܐ ܡܢܗ ܕܢܘܕܥܗ ܕܣܿܓܝܼ ܚܣܝܼܢ ܡܢܗ ܘܒܨܒܝܢܗ ܗܘܼ ܡܬܼܡܝܛ ܩܕܡܘܗܝ܇<EOS>ܗ݀ܝ ܕܫܕܪܝܢܝ ܡܛܠ ܕܣܠܼܩ ܫܦܪܐ ܥܠܼܬܐ ܝܗܼܒ ܠܝܥܩܘܿܒ ܐܟܡܿܢ ܕܢܫܐܼܠ ܒܘܼܪܟܬܐ ܝܥܩܘܿܒ ܟܕ<EOS>ܐܣܒܼܪ ܕܓܒܪܐ ܗܿܘ ܡܥܠܝܐ ܐܡܼܪ ܠܗ ܕܠܐ ܐ݀ܫܕܪܟ ܥܕܡܐ ܕܬܒܼܪܟܢܝ ܕܐܕܿܥ ܠܡ ܡܼܢ ܒܘܼܪܟܬܟ ܕܠܐ<EOS>ܡܬܚܼܡܬܬ ܥܠܝ ܥܠ ܕܠܒܟܿܬ ܥܡܟ ܕܪܐ ܘܫܚܿܩܬܟ؟ ܡܠܐܟܐ ܕܝܢ ܒܿܬܪ ܕܒܪܟܗ ܩܼܪܝܗܝ ܫܡܗ ܝܣܪܐܝܠ<EOS>ܗ̄ ܓܒܪܐ ܚܿܙܐ ܠܐܠܗܐ ܗ݀ܝ ܕܐܫܬܼܪܬ ܥܡ ܓܒܪܐ ܘܥܡ ܡܠܐܟܐ ܗ̄ ܠܘ ܕܬܪܝܢ ܐ݀ܡܪ ܐܠܐ ܕܐܫܬܕܪܬ<EOS>ܥܡ ܗܿܘ ܕܐܬܚܙܝܼ ܠܟ ܒܕܡܘܼܬ ܓܒܪܐ ܒܪܓܬܐ ܐܝܬܝܗܿ ܗܼܘܬ݀ ܠܡܠܼܬܐ ܐܠܗܐ ܕܢܓܘܿܫ ܠܥܛܡܐ ܗܿܝ<EOS>ܕܡܢܗܿ ܥܬܝܼܕ ܗܼܘܐ ܕܢܬܼܒܣܪ ܘܢܩܝܼܡܝܗܿ ܒܕܚܠܼܬܐ ܘܪܦܘܼܬܐ ܥܕܡܐ ܕܡܿܡܢܥ ܙܒܢܐ<EOS>ܕܡܬܓܠܝܢܘܼܬܗ܇ ܓܫܼܦ ܒܗܿ ܓܝܪ ܐܝܟ ܕܒܪܓܬܐ ܕܩܕܫܼܗ ܘܥܒܼܕܗ ܠܐܪܙܐ ܠܐ ܡܬܼܕܪܟܢܐ ܘܠܐ<EOS>ܡܬܐܼܟܠܢܐ ܠܒܢ̈ܝ ܝܣܪܐܝܠ ܦܢܘܐܝܠ ܐܦ̈ܐ ܕܐܠܗܐ ܐܚܪ̈ܢܐ ܕܚܼܙܘܐ ܕܐܦ̈ܝ ܐܠܗܐ ܡܿܣܡܐ ܡܼܢ<EOS>ܚܪܘܼܬܗ ܗ̄ ܡܚܓܪܐ ܗܼܘܬ݀ ܚܕܐ ܥܛܡܗ ܐܝܟ ܣܡܝܐ ܕܢܟܐ ܡܼܢ ܚܕܐ ܥܝܢܗ ܚܪܘܬܐ ܪܝܫ ܥܛܡܐ ܗܘ<EOS>ܩܪܝܼܒܐ ܗܿܝ ܓܝܪ ܠܥܙܩܬܐ ܗ݀ܝ ܕܡܬܼܩܪܝܐ ܣܝܼܪܐ ܗ݀ܝ ܕܫܼܢܬ݀ ܚܪܘܬܗ ܗ̄ ܕܫܢܼܝܬ݀ ܡܢܗܿ ܚܝܘܬܐ<EOS>ܗ̄ ܬܢܒܼܬ݀ ܡܛܠ ܕܐܟܙܢܐ ܕܐܝܟܢܐ ܕܫܢܼܐ ܩܿܐܪ ܘܡܫܢܐ ܗܘܢܗ ܗܿܟܘܬ ܐܦ ܡܕܡ ܕܬܢܿܒ ܓܢܫܝܐ<EOS>ܩܿܪܐ ܠܓܝܕܐ ܗܿܘ ܢܿܒܥ ܟܘܼܪܗܢܐ ܕܪ̈ܓܠܐ ܠܐ ܐܟܿܠܝܼܢ ܒܢ̈ܝ ܝܣܪܐܝܠ ܠܗܢܐ ܓܝܕܐ<EOS> ܡܛܠܗܢܐ<EOS>ܓܠܝܢܐ܇ ܐܥܒܼܪܘ ܐܠܗ̈ܐ ܢܡܼܪ̈ܝܐ ܗ̄ ܠܐܓܝܪ̈ܐ ܘܪ̈ܥܘܬܐ ܕܥܡܗ ܐܡܼܪ ܝܥܩܘܿܒ ܗܕܐ ܣܓܼܕ ܝܥܩܘܿܒ<EOS>ܠܥܣܘܿ ܟܕ ܚܙܝܗܝ ܗ̄ ܟܿܠ ܚܡܫ ܦܣܥ̈ܢ ܣܿܓܕ ܗܼܘܐ ܠܗ ܐܝܟܢܐ ܕܢܪܝܚ ܠܚܡܼܬܐ ܕܥܣܘ ܡܿܛܝܼܒ<EOS>ܗܼܘܐ ܕܢܟܐ ܠܝܥܩܘܿܒ ܐܠܘܼܠܐ ܕܐܠܗܐ ܫܚܠܼܦ ܠܬܪܥܝܼܬܗ ܗ݀ܝ ܕܠܪܓܠ ܥܒܿܕܬ ܐܘܿ ܠܪܓܠ ܗ̄<EOS>ܕܡܿܗܠܟ ܐܢܼܐ ܠܡ ܥܡܗܘܢܿ ܐܝܟ ܗܠܟܼܬܗܘܢܿ ܒܗ݀ܝ ܕܐܝܼܬ ܗܼܘܐ ܥܡܗܘܢܿ ܓܕ̈ܝܐ ܘܥܓ̈ܠܐ ܕܒܗ<EOS>ܒܝܪܚܐ ܘܒܗܿ ܒܫܒܬܐ ܝܼܠܝܼܕܝܢ ܗܼܘܘ ܐܟܡܿܢ ܕܠܐ ܡܿܨܝܢܼ ܕܥܡ ܥܣܘܿ ܢܗܠܟܘܢܼ ܥܒܕܬܐ<EOS>ܠܡܪܥܝܼܬܐ ܕܥ̈ܢܐ ܘܒܩܪ̈ܐ ܡܿܫܡܗ ܣܟܘܬ ܠܘ ܙܟܘܿܬܐ ܡܬܼܦܫܐ܇ ܐܠܐ ܡܫܟܢܐ ܐܘܿ ܡܛܠܬܐ ܘܩܼܪܐ<EOS>ܐܝܠ ܐܠܗܐ ܕܝܼܣܪܐܝܠ ܕܝܼܢܐ ܐܬܪܓܪܓܼܬ݀ ܠܡܚܼܙܐ ܒܢ̈ܬ ܐܬܪܐ ܘܚܼܙܗܿ ܫܟܝܼܡ ܒܪ ܚܡܘܪ ܪܝܫܐ<EOS>ܕܡܕܝܢܬܐ ܘܕܒܼܪܗܿ ܗ̄ ܚܒܼܠܗܿ ܟܕ ܚܣܢܼܘ ܟܐܒܝ̈ܗܘܢ ܗ̄ ܬܩܦܼܘ ܘܥܫܼܢܘ ܟܐܒܝ̈ܗܘܢ܇ ܚܪܒܐ<EOS>ܣܝܦܐ ܠܩܪܝܼܬܐ ܒܫܠܝܐ ܗ̄ ܟܕ ܠܐ ܐܪܓܫܼ ܐܢܫ ܩܿܪܐ ܠܣܝܦܐ ܚܪܒܐ ܡܛܿܠ ܕܡܚܼܪܒ ܚܿܪܒ ܫܒܼܩ<EOS>ܐܠܗܐ ܕܢܬܼܚܪܒܘܢܼ ܫܟܝܼ̈ܡܐ ܐܟܡܿܢ ܕܠܐ ܢܥܒܕܘܢܼ ܒܢ̈ܝ ܐܬܪܐ ܐܟܡܐ ܕܥܒܼܕܘ ܒܢ̈ܝ ܫܟܝܼܡ<EOS>ܐܗܪܬܘܿܢܢܝ ܗ̄ ܒܗܪܬܐ ܘܒܫܚܩܐ ܥܒܕܬܘܿܢܢܝ ܠܘܬ ܥܡܪ̈ܝ ܐܬܪܐ ܡܛ݀ܠ ܗܕܐ ܚܪܒܐ ܕܥܒܼܕܬܘܢܿ<EOS>ܐܥܒܪܘ ܐ̈ܠܗܐ ܢܘܼܟܪ̈ܝܐ ܗ̄ ܐܡܿܪ ܗܼܘܐ ܠܒܢܗܘܗܝ܇ ܡܛܠ ܕܥܕܟܝܼܠ ܐܚ̈ܝܼܕܢ ܗܼܘ̈ܝ ܢܫܘ̈ܗܝ ܒܕܚܼܠܬ ܦܬܟܪ̈ܐ<EOS>ܟܣܝܐܝܬ ܣܓ̈ܕܢ ܗܼܘ̈ܝ ܠܗܘܢܿ ܐܬܕܟܘ ܦܩܼܕ ܐܠܗ ܕܢܬܚܠܠܘܢܼ ܡܼܢ ܨܐܘܬܐ ܕܦܓܪܐ܇ ܡܛܠ ܕܠܒܝܬܐ<EOS>ܕܐܠܗܐ ܐܙܿܠܝܼܢ ܐܬܥܗܕ ܠܡܘܬܐ ܕܕܒܘܪܐ ܕܢܘܕܥ ܕܣ̈ܓܝܐܐ ܐܬܼܘ ܠܘܬ ܝܥܩܘܿܒ ܡܼܢ ܒܝܬ ܐܒܘܼܗܝ<EOS>ܕܡܢܗܘܢܿ ܕܒܘܼܪܐ ܕܐܝܟ ܐܡܐ ܐܝܢܩܼܬ݀ ܠܝܥܩܘܿܒ ܒܩܕܡܝܬܐܐܦܢ ܐܫܬܼܚܠܦ ܫܡܗ ܕܝܥܩܘܿܒ ܐܠܐ ܠܐ<EOS>ܐܬܒܼܪܟ ܡܛ݀ܠ ܕܬܡܢ ܐܚܝܼܕ ܗܼܘܐ ܛܘܼܦܣܐ ܕܥܡܐ ܬܢܢ ܐܬܓܠܝܼ ܥܠܘܗܝ ܘܒܪܟܗ ܐܪܙ ܥܡ̈ܡܐ<EOS>ܕܐܬܼܒܪܟܘ ܒܙܪܥܗ ܐܬܥܗܕ ܠܡܘܬܐ ܕܪܚܝܠ ܡܛ݀ܠ ܒܢܝܡܝܢ ܕܒܡܘܠܕܗ ܠܡ ܡܝܼܬܬ݀ ܠܐ ܐܬܬܣܝܼܡܬ݀<EOS>ܪܚܝܠ ܒܩܒܪܐ ܕܐܒܪܗܡ܇ ܡܛܠ ܕܠܐ ܫܿܘܝܐ ܗܼܘܬ݀ ܕܬܬܣܝܼܡܝ ܥܠ ܛܘܼܒ̈ܢܐ ܡܛ݀ܠ ܪܚܡܼܬܗܿ ܕܠܘܬ<EOS>ܦܬܟܪ̈ܐ ܚܡܣܼܢܬ݀ ܟܕ ܝܠܼܕܬ݀ ܗ̄ ܐܙܕܟܝܬܜ ܠܡ ܡܼܢ ܟܐܒ̈ܐ ܕܝܠܕܐ ܘܡܝܼܬܬ ܒܪ ܟܐܒ̈ܝ ܗ̄ ܒܪܐ<EOS>ܕܟܐܒ̈ܐ ܡܛܠ ܕܠܐ ܡܨܝܐ ܗܼܘܬ݀ ܒܗܿܝ ܫܥܬܐ ܠܡܡܠܠܘܼ ܡܼܢ ܟܐܒܐ ܐܒܘܼ̄ ܩܼܪܝܗܝ ܒܢܝܡܝܢ ܗ̄<EOS>ܡܒܝܐܢܐ ܐܦܪܬ ܥܠ ܓܢ̱ܒ ܒܝܬ ܠܚܡ ܩܿܝܡܬܐ ܥܠ ܩܒܪܗܿ ܗ̄ ܒܢܝܬܐ ܐܝܟ ܐܣܛܘܢܐ ܐܘܿ ܟܦܬܐ<EOS>ܐܝܣܚܩ ܒܪ ܡܐܐ ܘܬܡܢܝܼܢ ܫܢ̈ܝܼܢ ܥܢܼܕ ܘܐܬܬܣܝܼܡ ܒܩܒܪܐ ܕܐܒܪܗܡ ܗܿܘ ܥ̈ܢܐ ܕܐܫܟܼܚ ܠܫܟܚܬܐ<EOS>ܕܟܘܕ̈ܢܘܬܐ ܐܘܿܟܝܼܬ ܒܪ̈ܕܘܢܐ ܕܗܢܘܢܿ ܒܓ̈ܠܐ ܥܠ ܕܪܥܐ ܗܼܘܐ ܚܡܪ̈ܐ ܕܨܒܥܘܢ ܐܒܘܼܗܝ ܥܒܪܝܐ<EOS>ܐܡܼܪ ܐܫܟܼܚ ܠܓܢ̱ܒܪܐ ܐܟܡܿܢ ܕܐܬܢܼܨܚ ܒܩܪܒܐ ܥܡ ܚܝܠܬܢܐ ܐܚܪ̈ܢܐ ܐܡܿܪܝܼܢ ܕܡܝ̈ܐ ܐܫܟܚ ܗܘܼ<EOS>ܩܕܡܐܝܬ ܩܼܪܐ ܫܡܐ ܕܡܥܝܼܢܐ ܐܘܿܟܝܼܬ ܥܝܢܐ ܠ̈ܡܝܐ ܕܐܫܟܼܚ ܝܘܿܒܒ ܠܡ ܕܡܼܢ ܥܣܘܿ ܗ̄ ܐܝܘܿܒ<EOS>ܐܝܬܘܗܝ ܘܚܡܝܼܫܝܐ ܗܿܘ ܡܼܢ ܐܒܪܗܡ ܡܫܙܗܒ ܠܘ ܢܿܣܟ ܕܗܒܐ ܐܝܼܬ̄ܘ ܡܛܠ ܕܩܕܡܘܗܝ ܐܝܬ ܗܼܘܐ<EOS>ܐܢܫܝܼ̈ܢ ܕܚܫܼܠܘ ܕܗܒܐ ܫܐܕ̈ܐ ܘܩܕܫ̈ܐ܇ ܐܠܐ ܗܫܐ ܐܒܥ ܠܐܘܡܢܘܼܬܐ ܕܡܝ̈ ܕܗܒܐ ܐܬܥܗܕ ܟܬܒܐ<EOS>ܠܬܘܠ̈ܕܬܐ ܕܥܣܘܿ ܕܢܚܘܐ ܕܠܐ ܐܬܚܼܠܛ ܥܡ ܝܥܩܘܿܒ ܐܠܐ ܐܙܼܠ ܠܐܪܥܐ ܐ̱ܚܪܬܐ ܘܥܡܠܝܩܗܝܐ ܒܢ̈ܝ<EOS>ܥܣܘܿ ܐܢܘܿܢ ܘܠܗܘܢܿ ܦܩܼܕ ܟܬܒܐ ܕܢܚܪܘܿܒ ܝܣܪܐܝܠ ܝܘܣܦ ܠܡ ܒܪ ܝܙ̄ ܫܢ̈ܝܼܢ ܪܥܐ ܗܼܘܐ<EOS>ܗܿܟܘܬ ܒܫܒܬܥܣܪ̈ܐ ܫܢ̈ܝܼܢ ܐܙܕܒܢ ܘܒܪ ܥܣܪܝܢ ܘܬܡܢܐ ܩܡܼܬ݀ ܡܪܬܗ ܥܠܘܗܝ ܘܐܬܚܼܒܫ ܬܪܬܝܢ<EOS>ܫܢ̈ܝܼܢ ܘܒܿܬܪ ܬܠܬ ܫܢ̈ܝܼܢ ܗܘܼܐ ܡܠܟܐ ܘܟܕ ܐܝܼܬ̄ܘ ܒܪ ܠܛ̄ ܥܠܼ ܝܥܩܘܿܒ ܠܡܨܪܝܢ ܥܣܪܝܢ<EOS>ܘܬܪܬܝܢ ܫܢ̈ܝܼܢ ܐܬܐܼܒܠ ܝܥܩܘܿܒ ܥܠ ܝܘܣܦܐ ܘܗܘܼ ܪܒܐ ܗܼܘܐ ܥܡ ܒܢ̈ܝ ܙܠܦܐ ܒܗܕܐ ܥܠ<EOS>ܡܟܝܼܟܘܼܬܗ ܪܡܿܙ ܟܬܒܐ ܕܠܐ ܦܼܪܫ ܗܼܘܐ ܢܦܫܗ ܒܐܝܩܪܐ ܡܕܡ ܡܼܢ ܒܢ̈ܝ ܐܡܗ̈ܬܐ ܐܠܐ ܥܡܗܘܢܿ<EOS>ܦܿܠܚ ܗܼܘܐ ܘܡܬܼܒܐ ܘܐܝܬܝܼ ܝܘܣܦ ܛܒܗܘܢܿ ܒܝܼܫܐ ܠܐܒܘܼܗܘܿܢ ܗ̄ ܐܟܿܠ ܗܼܘܐ ܩܪ̈ܨܝܗܘܢܿ ܩܕܡ<EOS>ܐܒܘܼܗܝ ܕܒܝܼܫ ܡܼܢ ܛܒܼܐ ܕܡܕܡܟܐ ܕܪܘܒܝܠ ܥܡ ܒܠܗܐ ܠܝܬ܇ ܘܠܘ ܗܢܐ ܠܚܘܿܕ܇ ܐܠܐ ܗܿܘ ܕܣܿܥܪܝܼܢ<EOS>ܗܼܘܘ ܠܗ ܒܝܢܬ ܐܘܪ̈ܚܬܐ܇ ܡܼܢ ܚܛܘܼܦܝܐ ܘܒܼܙܬܐ ܕܫܒܒ̈ܝܗܘܢܿ ܘܙܢܝܘܼܬܐ ܟܕ ܡܼܢ ܝܥܩܘܿܒ<EOS>ܡܬܼܟܣܣܝܼܢ ܗܼܘܘ ܝܿܕܥܝܼܢ ܗܼܘܘ ܕܝܘܣܦܐ ܗܼܘ ܗܿܘ ܕܡܿܘܕܥ ܥܠ ܕܐܝܟ ܗܿܠܝܢ ܘܡܛܠܗܕܐ ܣܢܐܘܼܗܝ<EOS> ܝܥܩܘܿܒ ܕܝܢ ܪܚܡܼܗ ܝܬܝܼܪ<EOS>ܡܼܢ ܟܿܠܗܘܿܢ ܡܛ݀ܠ ܕܚܼܙܝܗܝ ܕܢܟܦܼ ܘܣܢ̈ܝܢ ܥܠܘܗܝ ܥܒܝܼ̈ܕܬܐ ܕܐܝܟ ܗܿܠܝܢ ܒܪ ܣܝܒܘܼܬܐ ܗ̄<EOS>ܪܚܿܡ ܗܼܘܐ ܠܗ ܠܝܘܣܦ ܝܥܩܘܿܒ ܡܛܠ ܕܡܿܣܡܟ ܗܼܘܐ ܠܣܝܒܘܼܬܐ ܘܡܿܡܠܐ ܗܼܘܐ ܠܟܠܗܝܢ ܐܠܨܝ̈ܬܗ<EOS>ܐܝܟ ܕܦܿܐܐܼ ܠܒܢ̈ܝܐ ܫܪܝܪ̈ܐ ܟܘܼܬܝܼܢܐ ܕܦܕܝ̈ܬܐ ܗ̄ ܡܫܡܠܝܬܐ ܕܦܕܝ̈ܬܗܿ ܥܡܗܿ ܙܩܝܪ̈ܢ<EOS>ܝܘܢܝܐ ܟܘܼܬܝܼܢܐ ܡܦܬܟܬܐ ܗ̄ ܡܨܝܕܬܐ ܕܐܝܬ ܒܗܿ ܡܿܠܐܼ ܩܢܝܐ ܣܘܼܡܩܐ ܘܡܿܠܐܼ ܩܢܝܐ ܐܘܟܡܐ<EOS>ܘܝܘܼܪܩܐ ܘܩܘܼܢܐܐ ܫܡܥܘ ܚܠܡܐ ܗܢܐ ܗ̄ ܕܡܝܐ ܕܟܕ ܝ݀ܬܒܝܼܢ ܐܚܘ̈ܗܝ ܘܡܫܼܬܥܝܢ ܠ̈ܚܕܕܐ ܡܕܡ<EOS>ܡܕܡ ܐܡܼܪ ܝܘܣܦ ܕܐܢܿܐ ܠܡ ܚܙܝܿܬ ܒܚܠܡܝ ܕܐܙܕܩܼܦܬ݀ ܟܦܐ ܕܝܼܠܝ ܗ̄ ܚܨܿܘܿܕܐ ܐ݀ܣܪܝܼܢ ܠܟܦ̈ܐ<EOS>ܓܘܼܪ̈ܙܐ ܓܘܼܪ̈ܙܐ ܐܝܟ ܕܢܗܼܘܐ ܕܠܝܼܠ ܠܡܩܒܪܢܐ ܠܡܫܩܼܠ ܘܠܡܣܒܼܠ ܠܓܕܝܼܫ̈ܐ ܟܦ̈ܐ ܩܼܪܐ<EOS>ܠܐܚ̈ܘܗܝ ܡܛ݀ܠ ܕܒܥܠܼܬ ܥܒܘܼܪܐ ܕܡܼܢ ܟܦ̈ܐ ܩܼܪܐ ܠܐܚ̈ܘܗܝ ܡܛ݀ܠ ܕܒܥܠܼܬ ܥܒܘܼܪܐ ܕܡܼܢ ܟܦ̈ܐ<EOS>ܐܙܠܼܘ ܠܡܨܪܝܢ ܘܣܓܼܕܘ ܠܗ ܣܗܪܐ ܓܝܪ ܕܐܡܿܪ ܣܓܼܕ ܠܗ ܗܿܗܢܘ ܕܝܢ ܒܝܕ ܫܡܫܐ ܘܣܗܪܐ ܥܠ<EOS>ܐܒܘܼܗܝ ܘܐܡܗ ܡܿܘܕܥ ܘܒܝܕ ܟܘܟ̈ܒܐ ܥܠ ܐܚ̈ܘ̄ ܐܝܟ ܕܐܠܘܼ ܩܿܝܡܐ ܗܼܘܬ݀ ܐܡܗ ܐܦ ܗܝܼ ܣܿܓܕܐ<EOS>ܗܼܘܬ݀ ܠܗ ܣܓܼܕܬ݀ ܠܗ ܕܝܢ ܒܝܕ ܐܒܘܼܗܝ ܡܛܠ ܕܓܒܪܐ ܘܐܢܬܬܗ ܚܕ ܐܢܘܿܢ ܒܣܪܐ ܒܛܝܼܠܘܼܬܐ<EOS>ܚܘܝܼܬ݀ ܠܝܘܣܦ ܚ̈ܠܡܐ ܕܢܬܝܼܕܥ ܠܝܥܩܘܿܒ ܘܠܐܚܘ̈ܗܝ ܕܐܦ ܚ̈ܠܡܐ ܟܕ ܠܥܒܿܕܐ ܢܦܩܘܢܼ ܕܢܕܥܘܢܼ<EOS>ܕܝܘܣܦ ܡܝܬܪ ܗܼܘ ܡܼܢ ܟܿܠܗܘܢܿ܇ ܘܕܒܒܛܝܼܠܘܼܬܐ ܐܫܬܼܘܙܒ ܡܼܢ ܩܼܛܠܐ ܘܐܫܬܼܕܪ ܠܡܨܪܝܢ<EOS>ܩܕܡܝܗܘܢܿ ܘܕܐܡܬܝ ܕܢܣܼܬܒܪ ܥܠ ܩܛܠܗ ܢܬܒܝܐ ܐܝܟ ܡܬܦܫܟܢܐ ܕܠܐ ܡܝܼܬ ܝܘܣܦ ܡܛܠ ܕܚܠ̈ܡܐ<EOS>ܥܕܟܝܼܠ ܠܐ ܢܦܼܩܘ ܠܥܒܿܕܐ ܘܐܡܼܪ ܪܘܒܝܠ ܠܐ ܬܐܫܕܘܢܼ ܕܡܐ ܗ̄ ܦܨܝܗ ܡܼܢ ܩܼܛܠܐ ܠܝܘܣܦ ܘܨܿܒܐ<EOS>ܗܼܘܐ ܕܢܗܦܟܝܼܘ̄ ܠܐܒܘܼ̄ ܘܗܿܠܝܢ ܨܿܒܐ ܗܼܘ ܕܢܣܥܘܪ ܐܝܟܢܐ ܕܬܫܬܼܒܩܝ ܠܗ ܚܛܝܼܬܐ ܕܕܡܼܟ ܥܡ<EOS>ܕܪܘܟܼܬܗ ܐܪܡܝܘܼ̄ܝ ܒܓܘܼܒܐ ܗ̄ ܠܝܬ ܗܼܘܐ ܒܗ ܡ̈ܝܐ ܡܛ݀ܠ ܕܒܙܒܢ ܣܬܘܐ ܥܿܐܠܝܼܢ ܗܼܘܘ ܠܗ<EOS>ܗܼܢܘܿܢ ܕܝܢ ܒܩܝܛܐ ܐܪܡܝܘܼܗܝ ܒܗ ܪܢܘ ܕܝܢ ܕܡܼܢ ܟܦܢܐ ܘܨܗܝܐ ܡܿܐܬ ܥܪ̈ܒܝܐ ܕܝܢ ܛܝ̈ܝܐ<EOS>ܐܢܘܿܢ ܪ̈ܗܛܢܐ ܠܡܫܚܐ ܕܐܦܘܪܣܡܐ ܩܿܪܐ ܝܘܢܝܐ ܡܐܩܪ ܐܡܿܪ ܗ̄ ܐܣܛܩ̈ܛܐ܇ ܨܪܘܐ ܩܠܦܬܐ ܕܐ݀ܬܝܐ<EOS>ܡܼܢ ܗܢܕܘ ܐܚܪ̈ܢܐ ܐ݀ܡܪܝܼܢ ܕܕܨܪܘܐ ܡܘܕܟܐ ܕܡܬܼܩܪܐ ܐܨܘܪ ܐܝܼܬܘܗܝ ܐܚܪ̈ܢܐ ܕܡܫܚܐ<EOS>ܕܐܣܛܘܪܟܐ ܐܝܼܬܘܗܝ܇ ܡܕܝ̈ܢܝܐ ܬܘܼܒ ܠܛܝ̈ܝܐ ܩܿܪܐ ܘܡܬܼܩܪܝܢ ܗܿܟܢ ܥܠ ܕܡܼܢ ܡܕܝܢ ܐܝܬܝܗܘܢܿ<EOS>ܗܼܘܘ ܥܣܪܝܢ ܕܟܣܦܐ ܥܣܪܝܼܢ ܕܝܼܢܪ̈ܐ ܐܝܬܝܗܘܢܿ܇ ܢܦܿܠ ܫܡܐ ܕܟܣܦܐ ܥܠ ܕܗܒܐ ܘܥܠ ܣܐܡܐ ܪܒ<EOS>ܢܚܬ̈ܘܡܐ ܣܘܼܪܝܝܐ ܪܒ ܕܚ̈ܫܐ ܠܪܝܫܐ ܕܦܘܓܐ ܐܘܿܟܝܼܬ ܫܪܛܐ ܩܿܪܐ ܡܗܝܡܢܐ ܩܿܪܝܢ ܠܪܝܼܣܐ܇<EOS>ܘܐܦ ܠܗܿܢܘܿܢ ܕܐܝܬ ܠܗܘܿܢ ܢܫ̈ܐ ܘܫܪܝܼܪܝܼܢ ܘܡܗܝܡܢܝܼܢ ܒܐܝܠܝܢ ܕܡܬܼܓܥ̈ܠܢ ܠܗܘܢܿ܇ ܐܝܟ<EOS>ܐܬܩܪܝܼ ܗܢܐ ܐܦܢ ܓܝܪ ܒܝܼܫܘܼܬܐ ܗܼܘܬ݀ ܘܚܣܡܐ ܥܠܼܬܐ ܕܡܙܕܒܢܢܘܼܬܐ ܕܝܘܣܦ<EOS> ܐܠܐ ܫܒܼܩ<EOS>ܐܠܗ ܕܬܗܼܘܐ ܗܕܐ܇ ܐܝܟ ܕܢܐܼܙܠ ܢܛܝܒ ܠܗܘܢܿ ܡܙܘܢܐ ܐܝܟ ܕܗܘܼ ܐܡܼܪ ܠܐܚ̈ܘܗܝ ܕܠܐ ܗܼܘܐ<EOS>ܐܢܬܘܢܿ ܫܕܪܬܘܿܢܢܝ ܠܗܪܟܐ ܐܠܐ ܐܠܗܐ ܠܡܣܡ ܠܟܘܢܿ ܫܪܟܢܐ ܢܚܼܬ ܝܗܘܕܐ ܡܼܢ ܠܘܬ ܐܚܘ̈ܗܝ ܗ̄<EOS>ܐܬܼܦܪܫ ܡܼܢ ܠܘܬ ܐܚ̈ܘܗܝ ܥܪܠܡܝܐ ܗ̄ ܪܥܝܐ ܡܼܢ ܬܡܢܬ ܟܢܥܢܝܼܐ ܡܛ݀ܠ ܕܐܦ ܦܠ̈ܫܬܝܐ ܡܼܢ<EOS>ܟܢܥܢ ܐܢܘܿܢ ܐܬܥܗܕ ܟܬܒܐ ܬܢܢ ܠܬܘ̈ܠܕܬܐ ܕܝܗܘܕܐ ܐܝܟܢܐ ܕܢܠܦ ܥܠ ܚܛܗܐ ܕܥܝܼܪ ܘܐܘܢܢ<EOS>ܕܒܥܼܘܠܗܘܢܿ ܡܝܼܬܘ܇ ܐܟܡܐ ܕܣܕܘ̈ܡܝܐ ܒܚܛܝܼܬܗܘܢܿ ܝܼܩܕܘ ܘܕܢܘܕܥ ܥܠ ܬܡܪ ܞܚܛܝܼܬܐ ܕܥܝܪ<EOS>ܘܐܘܢܢ ܕܒܥܘܠܗܘܢܿ ܡܝܼܬܘ ܐܟܡܐ ܕܣܕܘܡ̈ܝܐ ܐܡܬܝ ܓܝܪ ܕܝܼܕܥܘ ܕܠܘ ܕܝܼܠܗܘܢܿ ܗܼܘ ܐܠܐ<EOS>ܕܐܚ̈ܝܗܘܢܿ ܟܕ ܡܙܕܘܓ ܗܼܘܐ ܚܕ ܡܢܗܘܢܿ ܠܘ ܒܡܪܒܥܐ ܠܙܪܥܐ ܪܡܐ ܗܼܘܐ ܐܠܐ ܥܠ ܐܪܥ ܠܗܢܐ<EOS>ܫܿܕܐ ܘܥܠܗܕܐ ܐܡܝܼܬ ܐܢܘܿܢ ܡܪܝܐ ܐܚܪ̈ܢܐܐܡܿܪܝܼܢ ܕܠܒܪ ܡܼܢ ܚܫܚܬܐ ܕܟܝܢܐ ܡܙܕܘܓ ܗܼܘܐ ܥܡ<EOS>ܐܢܬܬܗ ܘܥܠ ܗܕܐ ܐܡܝܼܬܗ ܡܪܝܐ ܒܟܠܕܪ̈ܝܢ ܕܝܢ ܠܐܝܠܝܢ ܕܗܘܼܘ ܡܫܪ̈ܝܢܐ ܒܚܛ̈ܗܐ ܦܼܪܥ ܠܐܠܗܐ܇<EOS>ܗܕܐ ܣܥܼܪ ܐܟܡܿܢ ܕܚܛܝܼܬܐ ܠܐ ܬܣܬܼܥܪܝ ܬܘܼܒ ܩܿܐܝܢ ܬܘܼܒ ܩܼܛܠ ܘܒܿܬܪܟܢ ܐܬܩܼܛܠ ܒܢ̈ܝ<EOS>ܕܪܐ ܕܢܘܿܚ ܙܢܝܼܘ ܘܛܘܦܢܐ ܚܢܩ ܐܢܘܿܢ ܣܕܘܡ̈ܝܐ ܫܪܝܼܘ ܒܛܢܦܘܼܬܐ ܕܕܟܪ̈ܐ ܘܝܼܩܕܘ ܒܢܘܼܪܐ<EOS>ܘܟܒܪܝܼܬܐ ܗܟܘܬ ܥܝܪ ܘܐܘܢܢ ܫܪܝܼܘ ܒܚܛܝܼܬܐ ܗܕܐ ܘܐܡܝܼܬ ܐܢܘܢܿ ܡܪܝܐ ܐܘܢܢ ܨܒܼܐ ܕܐܢܬܬܐ<EOS>ܐܚܪܬܐ ܢܣܼܒ ܐܟܡܿܢ ܕܥܠ ܫܡܗ ܢܘܠܕ ܇ܘܥܠܗܿܝ ܐܬܚܫܼܚ ܒܡܕܡ ܕܠܐ ܡܟܢ ܐܟܡܿܢ ܕܠܐ ܢܩܝܼܡ ܝܪܬܐ<EOS>ܠܐܚܘܼܗܝ ܝܗܘܕܐ ܐܣܒܪ ܕܡܘܬܐ ܕܒܢ̈ܘܗܝ ܥܠܬܗ ܡܼܢ ܬܡܪ ܐܝܼܬܘܗܝ܇ ܘܥܠܗ݀ܝ ܟܠܼܐ ܠܫܢܐ ܒܪܗ<EOS>ܡܢܗܿ ܗܝܼ ܟܕ ܝܠܦܼܬ݀ ܗܕܐ ܐܬܟܣܼܝܬ݀ ܒܐܪܕܝܼܕܐ ܝܗܘܕܐ ܙܢܝܐ ܡܬܚܼܫܒ ܬܡܪ ܕܝܢ ܠܐ<EOS>ܘܝܼܕܝܼܥܐ ܡܼܢ ܗ݀ܝ ܕܠܐ ܙܢܼܝܬ݀ ܥܡ ܐ̱ܚܪܝܢ ܘܒܐܣܟܡܐ ܢܟܦܐ ܝܬܼܒܬ݀ ܒܐܘܪܚܐ ܟܕ ܠܐ ܓ̈ܠܝܢ<EOS>ܐܦ̈ܝܗܿ ܘܐܬܦܪܣܼܬ݀ ܕܬܓܢܘܿܒܝ ܙܪܥܐ ܡܛܠ ܕܩܒܼܪܬ݀ ܬܪܝܢ ܘܫܛܘܼܗܿ ܘܐܡܿܪܝܼܢ ܗܼܘܘ ܕܥܩܪܬܐ<EOS>ܗܿܝ܇ ܐܚܪ̈ܢܐ ܐܡܿܪܝܼܢ ܕܗܝܼ ܐܬܼܦܪܣܬ݀ ܕܬܩܛܘܿܠܝ ܠ̈ܥܘܼܠܐ܇ ܒܕܣܢܝܐ ܗܼܘܬ݀ ܠܓܒܪ̈ܝܗܿ<EOS>ܘܓܢܼܒܬ݀ ܙܪܥܐ ܡܼܢ ܝܗܘܕܐ ܕܢܫܬܪܪ ܕܠܘ ܗܝܼ ܗܼܘܬ݀ ܥܠܼܬܐ ܕܐܒܕܢܐ ܕܓܒܪ̈ܝܗܿ܇ ܬܘܼܒ<EOS>ܐܫܼܬܪܪܬ݀ ܕܒܙܪܥܗ ܕܐܒܪܗܡ ܢܬܒܪܟܘܢܼ ܥܡ̈ܡܐ܇ ܘܡܼܢ ܝܗܘܕܐ ܕܢܚ ܡܫܝܼܚܐ ܘܥܠܗܿܝ ܨܒܼܬ݀<EOS>ܘܪܓܼܬ݀ ܕܟܒܪ ܢܗܼܘܐ ܠܗܿ ܙܪܥܐ ܡܢܗ ܘܢܗܼܘܐ ܪܝܫܐ ܠܥܡ̈ܡܐ ܘܠܐ ܝܼܕܥ ܕܟܠܬܗ ܗܼܝ ܗ̄ ܒܗܕܐ<EOS>ܚܘܝܼ ܕܐܝܼܬ ܗܼܘܐ ܢܡܘܿܣܐ ܡܼܢ ܩܕܝܼܡ ܕܠܐ ܢܬܩܪܒܘܢܼ ܚܡܗ̈ܐ ܠܟܠ̈ܬܗܘܢܿ ܦܠܫܬ ܐܘܪ̈ܚܬܐ ܗ̄<EOS>ܕܘܼܟܬܐ ܕܣ̈ܓܝܐܢ ܫܒܝܼ̈ܠܝܗܿ ܥܙܩܬܟ ܘܚܘܼܛܪܟ ܘܫܘܫܦܟ ܗ̄ ܬܠܬܐ ܣܗ̈ܕܐ ܒܥܼܬ݀ ܡܢܗ ܫܘܼܫܦܐ<EOS>ܡܢܕܝܼܠܐ ܡܕܡ ܠܒܝܼܟ ܗܼܘܐ ܐܝܟ ܓܒܪ̈ܐ ܪܘܪ̈ܒܐ ܚܘܼܛܪܐ ܕܝܢ ܠܒܝܼܟ ܗܼܘܐ ܠܘ ܠܣܡܟܐ܇ ܐܠܐ<EOS>ܒܐܝܼܩܪܐ ܐܦܩܘܼܗܿ ܕܬܐܩܼܕܝ ܗ̄ ܐܦܢ ܢܡܘܿܣܐ ܟܬܝܼܒܐ ܠܝܬ ܗܼܘܐ܇ ܐܠܐ ܟܝܢܝܐ ܐܝܼܬ ܗܼܘܐ ܠܐܢܫ<EOS>ܡܼܢ ܙܢܝܘܼܬܐ܇ ܘܐܠܘܼܠܐ ܓܝܪ<EOS>ܢܡܘܿܣܐ ܟܝܿܢܝܐ܇ ܐܦܠܐ ܡܠ̈ܟܘܬܐ ܡܬܼܩܝ̈ܡܢ ܗܼܘ̈ܝ ܦܫܝܼܩ ܝܩܕܢܐ ܥܠ ܬܡܪ ܡܛܠ ܕܠܘ ܙܢܝܼܬܐ<EOS>ܓܠܝܼܬܐ ܐܝܬܝܗܿ ܗܼܘܬ݀ ܗ݀ܝ ܕܐܡܼܪ ܕܝܒܡܝܗܿ ܗ̄ ܠܫܘܬܦܘܼܬܐ ܕܥܡ ܐܢܬܬ ܐܚܐ ܩܿܪܝܢ ܗܿܟܢ ܘܗܐ<EOS>ܬܐܡ̈ܐ ܒܟܪܣܗܿ ܗ̄ ܕܬܡܪ ܡܐ ܐܬܼܬܪܥܬ݀ ܥܠܝܟܝ ܬܘܼܪܥܬܐ ܗ̄ ܐܝܟ ܐܢܫ ܕܒܿܥܐ ܕܢܬܪܘܿܥ<EOS>ܬܘܼܪܥܬܐ ܨܒܼܐ ܐܚܘܼܟ ܕܢܬܪܘܿܥ ܥܠܝܟ ܬܘܪܥܬܐ ܟܕ ܠܐ ܙܕܩܐ ܠܗ ܩܕܝܼܡܘܼܬ ܡܘܠܕܐ ܦܪܨ ܗ̄<EOS>ܬܪܡܐ ܗ̄ ܐܬܬܼܪܥܬ݀ ܩܕܡܘ̄ ܬܘܼܪܥܬܐ ܕܡܪܒܥܐ ܙܪܚ ܥܠ ܕܢܼܚ ܘܐܥܼܠ ܐܝܼܕܗ ܡܼܢ ܩܕܡ ܐܚܘܼܗܝ܇<EOS>ܐܘܿ ܡܛ݀ܠ ܙܚܘܪܝܬܐ ܐܬܥܢܝܼ ܙܪܚ ܒܢ̈ܘܗܝ ܕܗܢܐ܇ ܙܡܪܝ܇ ܘܐܬܢ ܘܗܡܢ ܘܟܠܟܠ ܘܕܕܪܥ ܣܝܿܓܐ<EOS>ܕܐܬܦܼܣܩ ܘܬܘܪܥܬܐ ܕܐܬܬܼܪܥܬ݀ ܡܣܟܠܐ ܕܡܕܡ ܕܠܒܪ ܡܼܢ ܟܝܢ ܗܘܼܐ ܬܡܢ܇ ܕܐܬܐܼܠܨܬ݀ ܕܬܐܼܡܪܝ<EOS>ܚܝܬܐ ܗܿܠܝܢ ܟܕ ܚܕ ܡܢܗܘܢܿ ܐܘܫܛ ܐܝܕܗ ܕܢܦܘܿܩ ܒܿܬܪܟܢ ܩܦܣܼܗܿ ܘܢܦܼܩ ܐܚܘܼܗܝ ܗܕܐ ܠܘ<EOS>ܒܟܝܿܢܐ ܗ݀ܝ ܕܚܕ ܡܼܢ ܬܐܡ̈ܐ ܢܕܚܝܘܗܝ ܟܝܢܐ ܠܡܦܩܬܐ ܘܢܗܦܘܿܟ ܘܢܥܘܿܠ ܘܗܿܝܕܝܢ ܐܚܘܼܗܝ<EOS>ܢܦܘܿܩ ܐܢܬܬܐ ܡܪܬܗ ܕܝܘܣܦ ܠܘ ܡܛܠ ܕܢܬܚܼܒܫ ܘܢܡܠܟ ܓܼܪܝܬ݀ ܒܗ<EOS> ܐܠܐ ܡܛܠ ܪܓܬܐ ܣܢܝܼܬܐ<EOS>ܐܠܗ ܕܝܢ ܠܒܝܼܫ̈ܬܐ ܐܗܦܟ ܐܢܝܢ ܠܛܒ̈ܬܐ ܘܐܡܼܝܬ݀ ܐܢܬܬ ܡܪܗ ܥܝܢ̈ܝܗܿ ܗ̄ ܚܼܪܬ݀ ܒܗ ܘܠܒܟܼܬܗ<EOS>ܘܐܚܼܕܬܗ ܒܠܒܘܼܫܗ ܗ̄ ܥܪܛܠܐܝܬ ܦܠܼܛ ܡܼܢ ܐܝܼܕ̈ܝܗܿ ܐܝܟܢ ܕܢܬܼܢܨܚ ܒܢܟܦܘܼܬܐ ܐܚܪ̈ܢܐ<EOS>ܐܡܿܪܝܼܢ ܕܠܓܘܿܠܬܐ ܕܠܥܠ ܡܼܢ ܠܒܘܼܫܗ ܫܒܼܩ ܕܢܦܼܩ ܠܫܘܼܩܐ ܒܟܘܼܬܝܼܢܗ ܘܐܪܡܝܼ ܥܠܘܗܝ ܚܣܕܐ<EOS>ܗ̄ ܪ̈ܡܐ ܘܛܝܒܘܼܬܐ ܗܿܟܢ ܩܿܪܐ ܥܒܪܝܐ ܠܚܣܕܐ ܐܝܟ ܗ݀ܝ ܕܡܘܗܒܬܐ ܒܥܝ̈ܢܝ ܟ݀ܠ ܒܪ̈ܝܬܐ<EOS>ܘܚܣ̈ܕܘܗܝ ܕܡܪܝܐ ܠܐ ܛ݀ܠܩܝܼܢ ܐܚܪ̈ܢܐ ܐ݀ܡܪܝܼܢ ܡܛܠ ܕܓܠܝܐ ܗܼܘܬ݀ ܚܛܝܼܬܗ ܐܦ ܡܼܢ ܟܿܠܢܫ<EOS>ܡܬܼܚܣܕ ܗܼܘܐ ܐܠܐ ܡܛ݀ܠ ܕܡܪܝܐ ܥܡܗ ܗܼܘܐ ܠܐ ܕܚܿܠ ܗܼܘܐ ܡܼܢ ܚܣܕܐ ܡܛܠ ܕܟܐܢܐܝܬ ܡܬܼܚܣܕ<EOS>ܗܼܘܐ ܒܝܘܢܝܐ ܚܠܦ ܗ݀ܝ ܕܐܪܡܝܼ ܥܠܘܗܝ ܚܣܕܐ ܐܫܦܼܥ ܥܠܘܗܝ ܪ̈ܚܡܐ ܟܬܝܼܒ ܘܗܿܕܐ ܚܬܝܼܬܐ<EOS>ܐܝܟ ܣܘܼܟܠܐ ܩܕܡܝܐ ܡܛܠ ܕܚ̈ܛܗܐ ܗܼܘܘ ܥܠܼܬܐ ܕܢܬܚܫܒܘܢܼ ܪܒ ܫܩ̈ܘܬܐ ܘܢܚܬ̈ܘܡܐ ܥܠܗ݀ܝ ܐܬܥܗܕ<EOS>ܐܢܘܿܢ ܡܘܫܐ ܘܚܠ̈ܡܝܗܘܢܿ ܗܘܼܘ ܥܠܼܬܐ ܕܢܬܝܼܕܥ ܝܘܣܦ ܐܦ ܕܢܡܠܟ ܪܓܼܙ ܦܪܥܘܿܢ ܥܠ ܬܪܝܢ<EOS>ܡܗܝ̈ܡܢܐ ܗ̄ ܐܝܠܝܢ ܕܡܗܝܡܢܝܼܢ ܒܣܘܼܥܪ̈ܢܝܗܘܢܿ ܦܪܥܘܢܿ ܡܨܪܐܝܬ ܡܠܟܐ ܡܬܦܼܫܩ ܚܠܡܼܘ<EOS>ܬܪ̈ܝܗܘܢܿ ܚܠ̈ܡܐ ܗ̄ ܒܠܠܝܐ ܚܕ ܚܠܡܼܘ ܬܪ̈ܝܗܘܢ ܪܒ ܫܩ̈ܘܬܐ ܒܚܠܡܝ ܚܙܝܿܬ ܗܐ ܓܦܬܐ ܩܕܡܝ ܗ̄<EOS>ܒܚܠܡܝ ܥ݀ܨܪܬ ܗܿܘܝܬ ܣܓܘܼܠܐ ܡܼܢ ܬܠܬܐ ܫܒܫ̈ܬܝܼܢ ܒܿܬܪ ܬܠܬܐ ܝܘܡ̈ܝܼܢ ܬܗܼܦܘܿܟ ܥܠ ܫܕܬܟ ܗ̄<EOS>ܫܩܘܼܬܐ ܫܕܬܐ ܠܡܐܢܐ ܕܫܩܝܘܼܬܐ ܩܿܪܐ ܢܚܬܘܡܐ ܟܕ ܚܼ؛ܐ ܕܫܦܝܼܪ ܦܫܼܪ ܐܡܼܪ ܬܠܬ ܣܠ̈ܝܼܢ ܗ̄<EOS>ܕܐܝܬ ܒܗܘܢܿ ܓܪ̈ܝܼܨܬܐ ܗ̄ ܠ̈ܚܡܐ ܕܓܪܡܒܐ ܕܥܠ ܪܝܫܝ ܗ̄ ܥܠ ܫܘܼܠܛܢܝ ܚܝܘܬ ܟܢܦܐ ܗ̄ ܠ̈ܢܨܐ ܘܟܘܕܪ̈ܐ ܘܥܘܼܪ̈ܒܐ ܩܿܪܐ<EOS>ܕܟܝܿܢܐܝܬ ܐܟܿܠܝܼܢ ܒܣܪܐ ܘܦܫܼܪ ܠܗܢܐ ܕܡܬܼܦܣܩ ܪܝܫܗ ܐܬܬܥܝܼܪ ܘܚܼܙܐ ܕܚܠܡܐ ܗܿܘ ܗ̄ ܚܠܡܐ<EOS>ܠܡ ܗܢܐ ܒܡܕܩܢܐ ܗܿܘ ܕܣܘܼܥܪܢܐ ܘܠܘ ܦܗܝܐ ܗܿܘ ܕܪܓܪ̈ܓܝܬܐ ܡܕܡ ܗ݀ܝ ܕܬܘܪ̈ܬܐ ܕܡܼܢ ܢܗܪܐ<EOS>ܓܝܚܘܢ ܐܬܚܙ̈ܝܼ ܕܣܠ̈ܩܢ ܥܠ ܕܐܦ ܟܗܝܼܢܘܼܬܗܝܢ ܕܫܢ̈ܝܐ ܘܡܓܙܝܘܼܬܗܝܢ ܡܼܢ ܢܗܪܐ ܐܝܬܝܗܿ<EOS>ܕܣܿܠܩ ܘܡܿܫܩܐ ܠܗܿ ܠܐܪܥܐ ܡܼܢ ܦܘܼܠܚܢܐ ܓܝܪ ܕܬܘܪ̈ܐ ܘܫܩܼܝܐ ܕܢܗܪܐ ܘܡܘܥܝܼܬܐ ܕܫܒ̈ܠܐ<EOS>ܗܿܘܝܐ ܕܗܝܼܢܘܼܬܐ ܐܪܗܛܘܼܗܝ ܗ̄ ܡܼܢ ܓܘܼܒܐ ܗ̄ ܡܣܪܗܒܐܝܬ ܡܼܢ ܓܘܼܒܐ ܕܒܝܬ ܐܣܝܼܪ̈ܐ ܡܛܠ<EOS>ܕܒܝܬ ܐܣܝܼܪ̈ܐ ܐܝܟ ܓܘܼܒܐ ܐܝܼܬ̄ܘ ܠܟܿܠ ܕܡܬܼܪܡܐ ܒܗ܇ ܘܓܼܪܥ ܗ̄ ܣܦܪ ܣܥܪܗ ܕܡܪܒܝܐ ܗܼܘܬ݀<EOS>ܒܝܬ ܐܣܝܼܪ̈ܐ ܕܠܡܐ ܬܣܒܼܪ ܕܒܠܥܕ ܗ̄ ܠܡ ܬܣܒܼܪ܇ ܕܒܠܥܕ ܡܼܢ ܨܒܝܿܢܗ ܕܐܠܗܐ ܗܿܘܐ ܠܟ ܫܠܡܐ<EOS>ܕܟܗܝܼܢܘܼܬܐ ܒܝܕ ܥܙܩܬܐ ܕܣܼܡ ܒܐܝܼܕܗ ܦܪܥܘܿܢ ܗ̄ ܐܘܕܥ ܥܠ ܪܝܫܢܘܼܬܐ ܕܐܬܝܗܒܼܬ݀ ܠܗ ܕܡܼܢ<EOS>ܗܿܘ ܠܡ ܕܕܝܼܠܗ ܗܼܝ ܥܙܩܬܐ ܩܢܼܗܿ ܠܪܝܫܢܘܼܬܐ ܘܐܠܒܼܫܗ ܒܘܼܨܐ ܗ̄ ܫܐܪܝܐ<EOS> ܗܿܘ ܕܟܕ ܨܿܒܥܝܼܢ<EOS>ܠܗ ܗܿܘܐ ܐܪܓܘܢܐ ܗܡܢܝܼܟܐ ܗ̄ ܙܘܢܪܐ ܨܦܢܬܦܢܥܚ ܗ̄ ܨܦܢܬ ܒܠܫܢܐ ܡܨܪܝܐ ܡܫܟܚܢܐ ܕܟܣܝ̈ܬܐ<EOS>ܡܬܦܼܫܩ ܟܘܼܡܪܐ ܕܐܘܢ ܗ̄ ܐܝܘܦܘܠܝܣ܇ ܐܘܿܟܝܼܬ ܡܕܝܢܬ ܫܡܫܐ ܝܼܗܝܼܒܐ ܡܼܢ ܡܠܟܐ܇ ܡܛ݀ܠ ܕܫܡܫܐ<EOS>ܪܝܫ ܟ݀ܠܗܘܢܿ ܐ̈ܠܗܐ ܚܫܝܼܒ ܗܼܘܐ ܠܗܘܢܿ ܦܫܼ ܝܘܣܦ ܟܿܠܗ ܗܿܘ ܡܬܼܚܐ ܒܝܬ ܐܣܝܼܪ̈ܐ ܡܛ݀ܠ<EOS>ܕܐܪܡܝܼ ܣܒܪܘ ܥܠ ܪܒ ܫܩ̈ܘܬܐ ܕܢܬܕܟܪܝܘ̄ ܘܠܐ ܐܬܬܼܟܠ ܥܠ ܐܠܗܐ ܒܪ ܬܠܬܝܼܢ ܫܢ̈ܝܼܢ ܦܫܼܩ<EOS>ܝܘܣܦ ܠܚܠܼܡܐ ܠܦܪܥܘܢܿ ܘܬܠܬ ܫܢ̈ܝܼܢ ܗܘܼܐ ܒܝܬ ܐܣܝܼܪ̈ܐ ܥܒܘܼܪܐ ܕܚܡܼܠ ܝܘܣܦ ܒܫ̈ܢܝܐ<EOS>ܟܗܝܼ̈ܢܬܐ ܡܕܐܬܐ ܗܼܘܐ ܕܚܩ̈ܠܬܐ ܘܡܟܣܐ ܕܬܓܪ̈ܐ ܘܡܼܢ ܐܪ̈ܥܬܐ ܕܦܪܥܘܢܿ ܐܢܫܝܼ̈ܢ ܐܡܿܪܝܼܢ<EOS>ܕܟܬܝܼܒܬܐ ܥܒܪܝܬܐ ܐܠܗܐ ܝܗܒܼܗ ܠܝܘܣܦ܇ ܡܛ݀ܠ ܚܘܼܫܒܢܐ ܕܥ̈ܠܠܬܐ ܘܟܕ ܥܠ ܥܡܐ ܝܠܦܘܼܗܿ ܐܠܐ<EOS>ܠܐ ܫܪܝܼܪܐ ܐܦܪܝܡ ܡܦܪܝܢܘܼܬܐ ܥܡ ܡܢܫܐ ܡܬܢܫܝܿܢܘܼܬܐ ܐܢܫܝܼܢܝ ܐܠܗܐ ܥܡ̈ܠܝ ܕܒܥܒܕܘܼܬܐ<EOS>ܘܒܒܝܬ ܐܣܝܼܪ̈ܐ ܘܒܒܝܬ ܐܒܝ ܗܿܘ ܕܐܬܓܿܠܙܬ ܡܢܗ ܗܿܫܐ ܕܝܢ ܐܬܒܿܝܐܬ ܘܒܒܘܼܝܐܐ ܕܝܗܒܠܝܼ ܐܠܗܐ<EOS>ܕܠܐ ܣܒܪܐ ܟܕ ܐܦܪܝܡ ܒܐܪܥ ܕܫܘܼܥܒܕܝ ܗ̄ ܐܪܝܼܡܝܢܝ ܘܫܪܬܚܢܝ ܐܝܟ ܕܒܥܒܪܝܐ ܘܝܘܢܝܐ܇ ܒܟܿܠܗ<EOS>ܥܠܡܐ ܗܘܼܐ ܟܦܢܐ ܘܟܕ ܥܠܼܬܐ ܕܟܦܢܐ ܡܛܪ ܗܿܝ ܕܠܐ ܢܿܚܬ ܡܨܪܝܢ ܕܝܢ ܟܕ ܡܛܪܐ ܠܐ ܢܿܚܬ ܒܗܿ<EOS>ܐܠܐ ܡܼܢ ܢܝܠܘܿܣ ܫܿܬܝܐ ܥܠ ܡܢܐ ܗܘܼܐ ܒܗܿ ܟܦܢܐ ܘܐܡܼܪܝܼܢܢ ܕܢܝܠܘܿܣ ܥܠܼܬܐ ܕܫܦ̈ܥܘܗܝ ܡܛܪܐ<EOS>ܘܬܠܓܐ ܕܢܿܚܬܝܼܢ ܥܠ ܛܘܪ̈ܐ ܐܝܬܝܗܿ ܟܕ ܦܿܫܪܝܼܢ ܫܿܦܥ ܒܗܿܘ ܙܒܢܐ ܠܐ ܢܚܼܬ ܒܐܬܪ̈ܘܬܐ<EOS>ܕܡܢܗܘܢܿ ܐܬܼܐ ܡܛܪܐ ܘܬܠܓܐ ܘܢܗܪܐ ܠܐ ܫܿܦܥ ܘܗܘܼܐ ܟܦܢܐ ܠܡܡܪ ܥܒܘܼܪܐ ܗ̄ ܠܡܼܙܒܢ ܐܬܢܟܼܠ<EOS>ܥܠܝܗܘܢܿ ܗ̄ ܠܐ ܓܠܼܐ ܠܗܘܢܿ ܢܦܫܗ<EOS> ܐܠܐ ܩܪܪܐ ܐܢܘܿܢ ܓܫܘ̈ܫܐ ܘܠܫܡܥܘܿܢ ܦܩܼܕ ܕܢܐܣܪܘܢܼ<EOS>ܡܛܜܠ ܕܗܘܼ ܣܿܘܐܼ ܕܢܙܕܒܢ ܝܘܣܦ ܕܠܡܐ ܢܓܼܕܫ ܠܗ ܩܐܪܣܐ ܗ̄ ܣܘܼܩܒܠܐ ܒܛܡ̈ܐ<EOS>ܘܠܛܡ̈ܐ ܘܫܝܓܪ̈ܐ ܗ̄ ܚܕ ܐܢܘܿܢ ܓܢܣܐ ܠܛܡܐ ܩܿܪܐ ܠܒܢܘܫܓ ܙܪ̈ܥܘܢܐ ܕܕܡܿܝܢ ܠܚܢܐ ܕܡܚܕܐ<EOS>ܡܬܼܒܠܥܝܼܢ ܒܛܡ̈ܐ ܒܢܘܫܓ ܡܨܥ̈ܝܐ ܡܬܼܒܠܥܝܼܢ ܒܛܡ̈ܐ ܒܢܘܫܓ ܡܨܥܝ̈ܐ ܕܕܡܿܝܢ ܠܓܪ̈ܘܡ ܕܥܡܪ<EOS>ܟܘܼܒ̈ܐ ܫܝܓܪ̈ܐ ܠܘ ܠ̈ܘܼܙܐ ܐܢܘܢܿ܇ ܐܠܐ ܒܢܘܫܛ ܪܘܪ̈ܒܐ ܗܿܢܘܢ ܕܠܡܚܣܢ ܡܬܼܬܒܪܝܼܢ ܒܕܣܿܓܝܼ<EOS>ܩܫܝܐ ܩܠܦܬܗܘܢܿ ܘܐܢܿܐ ܐܝܟ ܕܓܙܝ݀ܬ ܓܙܝ݀ܬ ܗ̄ ܦܪܝܼܫ ܐܢܼܐ ܗܿܫܐ ܒܡܓܙܼܝܘܼܬܐ ܡܼܢ ܐܝܢܐ ܕܠܐ<EOS>ܐܘܠܕ ܡܛ݀ܠ ܕܠܝܬܘܗܝ ܝܘܣܦ ܘܫܡܥܘܿܢ ܘܗܐ ܕܒܪܝܼܬܘܿܢ ܠܒܢܝܡܝܢ ܒܙܒܢܬܐ ܩܕܡܝܬܐ ܗܼܢܘܿܢ<EOS>ܣܓܼܕܘ ܠܝܘܣܦ܇ ܟܕ ܫܐܠ ܐܢܘܿܢ ܥܠ ܐܒܘܼܗܘܿܢ܇ ܒܕܘܼܟܬ ܦܪܨܘܦܐ ܕܐܒܘܼܗܘܢܿ ܕܐܡܗܘܢܿ ܣܓܼܕܘ<EOS>ܠܡܘܼܠܝܐ ܕܚܠܡܗ ܗ݀ܝ ܕܐܣܬܼܡܟ ܩܫܝܼܫܐ ܐܝܟ ܩܫܝܼܫܘܼܬܗ ܡܛ݀ܠ ܕܒܫܡܗ̈ܝܗܘܿܢ ܩܿܪܐ ܗܼܘܐ ܠܗܘܿܢ<EOS>ܝܘܣܦ܇ ܘܡܘܬܒ ܠܟܿܠܚܕ ܒܛܟܣܗ ܬܡܗ ܓܒܪ ܟ݀ܠܚܕ ܗ̄ ܬܡܼܗܘ ܕܡܼܢ ܐܝܟܐ ܝ݀ܕܥ ܫܡܗ̈ܝܗܘܿܢ ܫܩ̈ܠܐ<EOS>ܕܫܩܼܠܘ܇ ܕܡܕܡ ܕܐܫܬܼܚܪ ܫܩܼܠܘ ܠܒܝܬ ܡܫܪܝܗܘܿܢ ܘܕܡܝܐ ܕܒܡܢ̈ܘܬܐ ܐܬܬܣܝܼܡܬ݀ ܡܐܟܘܿܠܬܐ<EOS>ܩܕܡܝܗܘܿܢ ܐܣܩܦܐ ܕܣܐܡܐ ܕܗܘܼܝܘܼ ܡܒܘܓ܇ ܐܝܬ ܕܐ݀ܡܪܝܼܢ ܟܣܐ ܘܐܡܿܪ ܝܘܣܦ ܠܒܪ ܒܝܬܗ ܘܣܡܗ<EOS>ܒܛܥܢܐ ܕܒܢܝܡܝܢ ܠܐ ܓܝܪ ܩܪܝܼܒܝܼܢ ܗܼܘܘ ܟܕ ܡܠܼܐ ܠܣܩ̈ܐ ܥܒܘܪܐ ܡܢܚܫܘܼ ܡܢܚܫ ܒܗ ܗ̄ ܠܐ<EOS>ܝܿܕܥܝܼܢ ܐܢܬܘܿܢ ܕܒܐܒܕܢܗ ܕܗܢܐ ܢܚܫܐ ܒܝܼܫܐ ܢܗܘܐ ܠܗ ܟܕ ܥܠܼܬ ܐܝܼܩܪܗ ܘܕܪܓܗ ܗܿܢܐ<EOS>ܐܝܼܬܘܗܝ ܕܢܐܡܪ ܕܐܝܟ ܢܚܫܐ ܡܕܡ ܒܝܼܫܐ ܥܒܕܬܘܿܢ ܐܘܿ ܚܠܦ ܩܨܡܐ ܐܝܟ ܗ݀ܝ ܕܠܐ ܬܢܚܫ ܒܚܝܘܬ<EOS>ܟܢܦܐ ܡܛ݀ܠ ܕܢܒܼܩܐ ܐܢܘܿܢ ܣܼܡ ܠܐܣܩܦܐ ܒܛܥܢܐ ܕܐܢ ܥܕܟܝܼܠ ܢܛܝܼܪܐ ܠܘܬܗܘܿܢ ܣܢܼܐܬܐ ܕܒܢ̈ܝ<EOS>ܪܚܝܠ ܫܕܪ ܝܘܣܦ ܥܓ̈ܠܬܐ ܒܿܬܪ ܐܒܘܼܗܝ ܗ̄ ܠܩܛܝܩܝܢ ܐܘܿ ܥܓܠ̈ܬܐ ܠܗܿܢܝܢ ܕܐܝܬ ܠܗܝܢ ܓܝ̈ܓܠܐ<EOS>ܕܛܥ̈ܢܢ ܡ̈ܐܢܐ ܝܩܝܼܪ̈ܐ ܘܒܬܘܪ̈ܐ ܡܬܢܓ̈ܕܢ ܝܗܘܕܐ ܡܠܠܐ ܗܼܘܐ܇ ܘܥܠܗܕܐ ܥܠܼ ܩܕܡ ܝܘܣܦ ܘܡܠܠ<EOS>ܡܛܠ ܒܢܝܡܝܢ܇ ܗ݀ܝ ܕܫܦܝܼܪ ܦܬܓܡܐ ܒܥܝ̈ܢܝ ܦܪܥܘܿܢ ܗ̄ ܚܕܝܼ ܠܡ ܛܒ ܟܕ ܫܡܼܥ ܥܠ ܐܚܘ̈ܗܝ<EOS>ܕܝܘܣܦ ܐܟܡܿܢ ܕܠܘ ܥܒܕܐ ܥܒܝܼܕ ܠܗܘܿܢ ܫܠܝܼܛܐ ܐܠܐ ܒܪ ܚܐܪ̈ܐ ܘܝܼܕܝܼܥ ܒܫܪܒܬܗ ܥܣܪܐ<EOS>ܚܡܪ̈ܐ ܟܕ ܛܥܝܼܢܝܼܢ ܡܼܢ ܛܘܼܒܗܿ ܕܐܪܥܐ ܥܒܘܼܪܐ ܘܠܚܡܐ ܘܚܡܪܐ ܟܕ ܚܕܐ ܒܪܬܐ ܐܝܼܬ ܗܼ،ܐ ܠܗ<EOS>ܚܘܿܬ ܐܢܬ ܘܒܢ̈ܝܟ ܘܒܢ̈ܬܟ܇ ܘܐ݀ܡܪܝܼܢܢܕܠ̈ܢܫܐ ܕܒܢ̈ܘܗܝ ܒܢ̈ܬܐ ܕܝܼܠܗܘܿܢ ܩܼܪܐ ܒܢ̈ܬܗ<EOS>ܡܬܼܥܗܕ ܠܢܦܫ̈ܬܐ ܕܢܚܼܬܘ ܠܡܨܪܝܢ ܕܢܘܕܥ ܕܒܟܡܐ ܢܚܼܬܘ ܘܒܟܡܐ ܣܠܼܩܘ ܘܕܟܕ ܝܒ̄ ܗܼܘܘ<EOS>ܒܢܘ̈ܗܝ ܒܛܝܼܠܘܼܬܐ ܗܘܼܬ ܥܠܝܗܘܿܢ ܕܕܟܪ̈ܐ ܢܘܠܕܘܢܼ ܣܛܪ ܡܼܢ ܐܫܝܪ ܕܐܘܠܕ ܠܙܪܚ ܘܐܟܝܢ<EOS>ܕܟܕ ܢܣܿܒܝܼܢ ܢܫ̈ܐ ܡܼܢ ܥܡܡ̈ܐ ܢܣܓܘܿܢ ܥܕܡܐ ܕܟܿܠܚܕ ܫܒܛܐ ܡܢܗ ܘܠܗ ܢܣܼܒ ܢܫ̈ܐ ܘܠܐ<EOS>ܢܣܬܼܢܩ ܥܠ ܫܒܛܐ ܐ̱ܚܪܢܐ ܫܬܝܼܢ ܘܫܬ ܢܦܫ̈ܢ ܥܠܼ̈ܝ ܥܡ ܝܥܩܘܿܒ ܠܡܨܪܝܢ ܣܛܪ ܡܼܢ ܢܫ̈ܐ ܕܒܢ̈ܘܗܝ܇ ܟܕ ܡܬܡܼܢܝܢ ܥܡܗܘܿܢ<EOS>ܝܘܣܦ ܘܐܦܪܝܡ ܘܬܠܬܐ ܒܢܘ̈ܗܝ ܕܡܢܫܐ ܘܒܢ̈ܘܗܝ ܕܡܟܝܪ ܬܠܬܐ܇ ܗܿܘܝܢ ܫܒܥܝܼܢ ܘܚܡܫ ܢܦܫ̈ܢ ܐܝܟ<EOS>ܕܐܡܼܪ ܣܛܦܢܘܿܣ ܗ݀ܝ ܕܪ̈ܥܝܝ ܥܢ̈ܐ ܐܢܘܿܢ ܥܒ̈ܕܝܟ ܗ̄ ܐܘܬܪ ܐܢܘܿܢ ܒܕ ܝܗܼܒ ܠܗܘܿܢ ܐܪܥ<EOS>ܕܓܫܝܢ ܕܟܗܼܝܢܐ ܒܙܪ̈ܥܐ ܘܢܨܒ̈ܬܐ ܘܝܘܼܪܩܐ ܠܩܢܝܿܢܗܘܿܢ܇ ܡܣܠܝܢ ܡܨܪ̈ܝܐ ܗܼܘܘ ܘܗܿܠܝܢ<EOS>ܐ݀ܟܠܝܼܢ ܠܗܘܿܢ ܬܘܼܒ ܐ̈ܠܗܐ ܕܣܿܓܕܝܼܢ ܗܼܘܘ ܠܗܘܿܢ ܡܨܪ̈ܝܐ ܕܡܘܼܬܐ ܕܐܡܪ̈ܐ ܘܕܬܝܫ̈ܐ ܐܝܼܬ<EOS>ܗܼܘܐ ܠܗܘܿܢ܇ ܘܠܗܿܘ ܡܐ ܕܣܿܓܕܝܼܢ ܗܼܘܘ ܠܗ ܠܐ ܪܥܝܢ ܗܼܘܘ ܡܛܠ ܕܢܕܝܼܕ ܗܼ،ܐ ܥܠܝܗܘܿܢ<EOS> ܗ݀ܝ<EOS>ܕܠܐ ܡܛܝܼܘ ܫܢ̈ܝ ܚܝ̈ܝ ܗ̄ ܒܗܿܘ ܙܒܢܐ ܒܨܝܼܪ ܗܼܘܐ ܝܥܩܘܿܒ ܡܼܢ ܐܒܗ̈ܘܗܝ ܚܡܫܝܼܢ ܫܢ̈ܝܼܢ܇<EOS>ܘܡܼܢ ܩܫܝܝܼܫܗ ܥܣܪܝܼܢ ܘܚܡܫ ܫܢ̈ܝܼܢ܇ ܒܪ ܡܐܐ ܘܬܠܬܝܢ ܫܢ̈ܝܼܢ ܐܝܼܬ̄ܘ ܗܼܘܐ ܗܿܘ ܕܒܝܘܡ̈ܝ<EOS>ܡܥܡܪܗܘܿܢ ܗ̄ ܐܦ ܗܼܢܘܿܢ ܠܡ ܒܬܘܬܒܘܼܬܐ ܘܐܟܣܢܝܘܼܬܐ ܐܬܗܦܼܟܘ ܒܚ̈ܝܐ ܗܿܠܝܢ ܗ݀ ܕܬܪܣܝ ܝܘܣܦ<EOS>ܠܕܒܝܬ ܐܒܘܼ̄ ܗ̄ ܕܐܦܢ ܠܡ ܝܩܝܼܪ ܗܼܘܐ ܥܒܘܼܪܐ ܒܪܡ ܗܘܼ ܠܦܘܼܬ ܗܿܘ ܡܐ ܕܐܟ݀ܠܝܼܢ ܗܼܘܘ<EOS>ܡܿܬܪܣܐ ܗܼܘܐ ܠܗܘܿܢ ܕܠܐ ܢܐܟܠܘܢܼ ܩܪ̈ܨܘܗܝ ܕܗܐ ܠܡ ܡܿܒܕܪ ܠܥܒܘܼܪܐ ܘܫܢܝܼ ܐܢܘܿܢ ܡܼܢ ܩܪܐ<EOS>ܠܩܪܐ ܗ̄ ܐܝܟ ܕܢܬܝܕܥܘܢܼ ܠܟܿܠ ܕܥܒ̈ܕܐ ܐܢܘܿܢ܇ ܡܼܢ ܗ݀ܝ ܕܒܐܪܥ ܕܠܐ ܕܝܼܠܗܘܿܢ ܝ݀ܬܒܝܼܢ<EOS>ܘܫܢܝܼ ܐܢܘܿܢ ܡܼܢ ܩܪܝܼܬܐ ܠܩܪܝܼܬܐ ܩܪܐ ܩܘܼܪܝܐ ܐܝܬܝܗܿ ܐܪܥܐ ܕܟܘܼܡܪ̈ܐ ܠܐ ܙܒܢ ܗ̄ ܡܛܠ<EOS>ܕܐܦܣܘ̈ܢܝܬܐ ܗ̄ ܪ̈ܘܙܝܩܐ ܐܘܟܝܼܬ ܩܝܡܬܐ ܩܝܿܡܐ ܗܼܘܬ݀ ܠܗܘܿܢ ܡܼܢ ܡܠܟܐ ܐܘܿܟܝܼܬ ܩܛܐܕܝܩܝ<EOS>ܐܘܟܝܼܬ ܡܘܗܒܬܐ ܣܓܕ ܝܣܪܐܝܠ ܥܠ ܪܝܫ ܚܘܼܛܪܗ ܗ̄ ܣܼܡ ܐܦܘ̈ܗܝ ܥܠ ܐܝܼܕ̈ܘܗܝ ܗܿܠܝܢ<EOS>ܕܠܒܝܼܟ̈ܢ ܚܘܼܛܪܐ܇ ܘܐܝܟ ܗ݀ܘ ܕܐܫܬܡܠܝܼܘ ܫܘܼܘܕ̈ܝܐ ܕܠܘܬ ܐܒܘܼܗܝ ܟܕ ܠܘܬܗܘܿܢ ܡܬܼܬܘܒܠ ܗܼܘܐ<EOS>ܘܡܬܩܼܒܪ ܦܼܪܥ ܠܐܠܗ ܣܓܼܕܬܐ ܥܠ ܐܦܝ̈ ܗܕܐ ܘܠܘ ܠܡ ܠܚܘܼܛܪܗ ܣܓܼܕ ܐܦܠܐ ܠܝܘܣܦ ܐܠܐ ܠܐܠܗܐ<EOS>ܗ݀ܘ ܕܐܝܟ ܨܒܝܿܢܗ ܫܡܠܝܼ ܘܓܡܼܪ ܫܘܼܘ̈ܕܝܘ̄ ܐܚܪ̈ܢܐܐ݀ܡܪܝܼܢ܇ ܕܣܪܡ ܚܘܼܛܪܗ ܠܦܬܝܐ܇ ܐܬܡܼܬܚ<EOS>ܥܠܘܗܝ ܒܝܕ ܣܓܼܕܬܐ ܨܪ ܛܘܼܦܣܐ ܕܨܠܝܼܒܐ ܒܝܕ ܕܚܘܼܛܪܐ ܗܘܼܐ ܕܘܼܟܬ ܓܒ̈ܐ܇ ܘܗܘ ܕܓܒܐ ܥܠܝܐ܇<EOS>ܘܒܝܕ ܗܢܐ ܐܪܙܐ ܣܓܼܕ ܠܐܠܗ ܟܕ ܡܿܘܕܐ ܘܡܫܼܬܪܪ ܕܥܬܝܼܕ ܒܪܗ ܕܢܡܼܠܐ ܠܫܐܼܠܬܗ ܗ݀ܝ ܕܐܘܕܥܗ<EOS>ܠܝܘܣܦ ܥܠ ܩܒܘܪܬܐ ܕܐܡܗ ܐܝܟ ܕܢܚܼܦܛܗ ܕܠܗ ܠܘܬ ܐܒܗ̈ܘܗܝ ܢܩܒܘܿܪ ܗ݀ܝ ܡܿܢ ܡܛ݀ܠ ܕܠܐ ܫܿܘܝܐ<EOS>ܗܼܘܬ݀ ܠܐ ܐܬܩܒܼܪܬ݀ ܠܘܬܗܘܿܢ ܥܠ ܫܡܐ ܕܐܚܝ̈ܝܗܘܢܿ ܢܬܩܪܘܿܢ ܗ̄ ܕܟܿܠܚܕ ܡܢܗܘܿܢ ܚܕ ܡܼܢ<EOS>ܒܢ̈ܘܗܝ ܢܬܚܫܒ ܐܝܟ ܪܘܒܝܠ ܘܐܝܟ ܝܗܘܕܐ ܕܟܐܡܬ ܪ̈ܝܫ ܫܒ̈ܛܐ ܗܿܘܝܢ ܫܚܼܠܦ ܐܝܼܕ̈ܘܗܝ<EOS>ܒܛܘܼܦܣܐ ܕܨܠܝܼܒܐ ܐܦܢ ܐܪܙܐ ܚܡܝܼܠ ܗܼܘܐ ܒܗܝܢ ܐܠܐ ܕܢܩܫܫ ܠܙܥܘܪܐ ܨܒܼܐ ܟܕ ܣܼܡ ܠܝܡܝܼܢܗ<EOS>ܥܠ ܐܦܪܝܡ ܐܡܼܪ ܓܝܪ ܐܠܗ ܗ݀ܘ ܕܫܦܼܪܘ ܩܕܡܘ̄ ܐܒܗ̈ܝ ܐܠܗܐ ܕܬܪܣܝܢܝ ܡܼܢ ܛܠܝܘܼܬܝ ܘܡܠܐܟܐ<EOS>ܕܦܨܝܢܝ ܡܼܢܟܿܠ ܒܝܼܫܐ ܗ̄<EOS>ܒܗ݀ܝ ܕܐܠܗ ܘܐܠܗܐ ܠܐܒܐ ܘܪܘܼܚܐ ܐܠܦܼ ܘܒܗ݀ܝ ܕܡܠܐܟܐ ܠܡܠܐܟܐ ܕܬܪܝܥܼܬܐ ܪܒܬܐ ܩܿܪܐ ܘܠܘ<EOS>ܠܡܠܐܟܐ ܒܪܝܐ ܐ ܡܬܼܬܠܘܬ ܥܒܕܐ ܥܡ ܡܪܐ ܒܫܘܼܚܠܦ ܐܝܕ̈ܝܐ ܕܒܕܡܘܼܬ ܨܠܝܼܒܐ ܨܪ ܕܐܡܬܝ ܠܡ<EOS>ܪܘܼܫܡܐ ܗܿܢܐ ܡܬܼܓܠܐ ܗܿܝܕܝܢ ܬܠܝܼܬܝܘܼܬ ܩܢܘܼ̈ܡܐ ܡܬܼܬܘܕܝܐ ܘܒܪܘܼܫܡܐ ܕܨܠܝܼܒܐ ܡܬܒܪܟܝܼܢ<EOS>ܥܡܡ̈ܐ ܝܗܒܿܬ ܠܟ ܡܢܬܐ ܝܬܝܼܪܬܐ ܗ̄ ܐܡܼܪ ܥܠ ܫܟܝܼܡ ܕܗܝܼ ܗܝܼ ܫܟܪ ܐܘܿܟܝܼܬ ܫܟܪ ܗ݀ܝ<EOS>ܕܠܒܢ̈ܘܗܝ ܕܝܘܣܦ ܡܼܛܬ݀ ܒܚܪܬܐ ܒܨܠܘܿܬܗ ܓܝܪ ܐܝܟ ܕܒܣܝܦܐ ܘܩܫܬܐ ܐܩܼܪܒ ܥܡ ܗܿܢܘܿܢ ܕܒܥܿܝܢ<EOS>ܗܼܘܘ ܕܢܐܬܘܿܢ ܢܚܪܒܘܼܢܝܗܝ ܒܚܪܒܐ ܕܥܒܼܕܘ ܫܡܥܘܿܢ ܘܠܘܝܼ ܗ݀ܝ ܕܒܡܐܐ ܢܩܘܿܢ ܙܒܝܼܢܐ ܠܗ ܗ̄<EOS>ܕܐܝܟ ܩܪܒܬܢܐ ܠܡ ܕܒܿܐܙ ܘܫܿܩܠ ܐܦ ܗܘܼ ܒܥܡܠܗ ܫܩܼܠܗܿ ܒܝܕ ܥܡܠܐ ܕܢܩܘܿܬܗ ܒܿܬܪ ܗܿܠܝܢ<EOS>ܡܿܫܪܐ ܒܒܘܼܪ̈ܟܬܐ ܐܬܟܢܫܘ ܘܐ݀ܚܘܝܟܘܢܿ ܗ̄ ܒܗܕܐ ܡܿܘܕܥ ܕܢܒܝܘܼܬܐ ܐܝܬ ܒܡ̈ܠܘܗܝ ܘܒܘܼܕܩܐ<EOS>ܕܥܬܝܼܕܬܐ ܪܘܒܝܠ ܒܘܼܟܝ ܐܢܬ ܗ̄ ܐܢܬ ܐܝܬܝܟ ܒܘܼܟܪܐ ܕܝܼܠܝ ܟܕ ܡܿܘܕܥ ܕܥܕܡܐ ܕܢܣܼܒܗܿ ܠܠܝܐ<EOS>ܦܕ̄ ܢܛܪ ܒܬܘܼܠܘܼܬܐ ܚܝܠܝ ܘܪܝܫܝ ܘܬܘܼܩܦܝ ܗ̄ ܕܟܿܠܗܿ ܚܝܠܬܢܘܼܬܝ ܘܬܘܼܩܦܝ܇ ܠܘܬ ܫܼܪܟܬ݀<EOS>ܕܐܝܬܝܟ ܒܘܼܟܪܐ ܫܪܟܐ ܕܫܩܘܠܬܐ ܘܫܪܟܐ ܕܥܘܼܫܢܐ ܗ̄ ܕܗܘܼܝܬ ܠܡ ܥܣܩܐ ܒܙܢ̈ܝܟ ܒܗܿܝ ܕܡܪܚܐܝܬ<EOS>ܘܐܝܟ ܕܐ݀ܬܝܐ ܫܼܪܝܬ ܐܢܘܿܢ ܠܚܐܦ̈ܐ ܕܪ̈ܓܝܓܬܟ܇ ܐܟܚܕܐ ܡܼܢ ܫܩܘ̈ܠܬܐ ܥܫܝܼܢ̈ܬܐ ܘܠܐ<EOS>ܡܬܛܥܢ̈ܢܝܬܐ ܐܝܬܝܗܿ ܡܼܢ ܫܩܘܒܠܬܐ ܘܝܬܝܼܪ ܡܼܢ ܥܘܼܫܢܐ ܛܥܝܬ ܠܡ ܐܝܟ ܡܝ̈ܐ ܠܐ ܬܦܘܼܫ ܗ̄<EOS>ܐܝܟ ܡ̈ܝܐ ܕܫܿܒܩܝܼܢ ܫܒܘܬܗܘܿܢ ܘܡܫܬܡܪܝܼܢ ܠܐܚܪܬܐ ܐܦ ܐܢܬ ܐܫܬܼܡܪܬ ܘܐܬܐܫܼܕܬ ܒܕܡܘܿܬܗܘܢܿ<EOS>ܥܠ ܒܠܗܐ ܕܪܘܼܟܬܝ ܥܒܪܝܐ ܦܚܼܙܬ ܠܡ ܐܝܟ ܡܝ̈ܐ ܠܐ ܬܦܘܼܫ ܡܼܢ ܝܠܕܐ ܗ̄ ܠܐ ܠܡ ܦܿܐܫ ܐܢܬ<EOS>ܘܠܐ ܩܿܐܪ ܐܢܬ ܐܝܟ ܡ̈ܝܐ ܚܡܝܼ̈ܡܐ ܕܡܫܼܬܩܠܐ ܢܘܼܪܐ ܡܼܢ ܬܚܘܿܬܝܗܘܿܢ ܐܠܐ ܚܢܐ ܠܝ ܛܝܒܘܼܬܐ܇<EOS>ܘܡܿܘܠܕ ܐܢܬ ܡܛ݀ܠ ܪ̈ܚܡܐ ܕܚܘܝܼܬ ܠܘܬ ܝܘܣܦ܇ ܫܡܥܘܿܢ ܘܠܘܝܼ ܐܚ̈ܐ ܗ̄ ܒܢ̈ܝ ܚܕܐ ܐܡܐ ܗ̄<EOS>ܡ̈ܐܢܐ ܕܪܘܓܙܐ ܩܼܪܐ ܐܢܘܿܢ ܒܗ݀ܝ ܕܒܪܘܓܙܗܘܿܢ ܘܒܡ̈ܐܢܝ ܙܝܢܗܘܿܢ ܚܼܪܒܘ ܠܣܓ̈ܝܐܐ ܥܘܿܠܐܝܬ<EOS>ܗ݀ܝ ܕܡܼܢ ܟܝܢܗܘܿܢ ܒܐܪܙܗܘܿܢ ܠܐ ܥܠܼܬ݀ ܢܦܫܝ ܗ̄ ܕܨܒܝܿܢܗܘܿܢ ܘܝܿܬܗܘܿܢ ܐܝܼܬ̄ܘ ܗܼܘܐ ܐܪܙܐ<EOS>ܕܐܘܒܕ ܠܚܟܝܼ̈ܡܐ ܠܐ ܥܠܼܬ݀ ܢܦܫܝ ܐܝܟ ܕܨܒܝܿܢܗܘܿܢ ܘܝܿܬܗܘܿܢ ܗܼܘܐ ܐܪܙܐ ܠܐ ܥ݀ܠܬ ܘܠܐ<EOS>ܐܫܬܘܕܥܿܬ ܒܗܿܢܐ ܐܪܙܐ ܗ݀ܝ ܕܝܢ ܕܠܐ ܢܚܬܿܬ ܡܼܢ ܐܝܼܩܪܝ ܗ̄ ܒܗ݀ܝ ܕܐܠܗܐ ܐܪܡܝܼ ܕܚܠܼܬܗܗܘܿܢ<EOS>ܘܠܐ ܐܗܼܪܘ ܠܢ ܘܠܐ ܒܨܪܘ ܡܼܢ ܝܼܩܪܝ ܘܒܚܼܡܬܗܘܿܢ ܥܩܼܪܘ ܫܘܼܪܐ ܗ̄ ܠܚܡܘܪ ܕܐܝܟ ܫܘܼܪܐ<EOS>ܟܪܝܼܟ ܗܼ،ܐ ܠܡܕܝܼܢܬܗ ܐܦܿܠܓ ܐܢܘܢܿ ܒܥܩܘܿܒ ܗ̄ ܐܦܢ ܚܛܘ܇ ܐܠܐ ܡܬܚܢܢܝܼܢ ܐܦܿܠܓ ܐܢܘܿܢ<EOS>ܐ݀ܡܪ ܒܗ݀ܝ ܕܠܘ ܒܚܕܐ ܕܘܼܟܐ ܩܢܝܢ ܗܼܘܘ ܐܪܥܐ ܬܘܼܒ ܐܦܿܠܓ ܐܢܘܿܢ ܡܼܢ ܗ݀ܝ ܐܘܝܘܼܬܗܘܿܢ<EOS>ܒܝܼܫܬܐ ܒܝܕ ܒܢ̈ܝܗܘܿܢ ܦܝܢܚܣ ܒܪ ܠܘܝܼ ܕܩܼܛܠ ܠܙܡܪܝ ܒܪ ܣܠܘ ܡܼܢ ܫܒܛܐ ܕܫܡܥܘܢ ܕܙܢܝܼ ܒܡܕܝܢܝܬܐ ܘܐܒܿܕܪ<EOS>ܐܢܘܿܢ ܒܝܼܣܪܐܝܠ ܗ̄ ܒܗ݀ܝ ܕܠܘ ܒܟܿܠܗ ܝܣܪܐܝܠ ܡܒܕܪ ܗܼܘܐ ܡܛܠ ܕܣܢܝܼܩܝܼܢ ܗܼܘܘ ܥܠ ܠ̈ܘܝܐ<EOS>ܕܒܐܝܼ̈ܕܝܗܘܿܢ ܢܐܠܦܘܢܼ ܢܡܘܿܣܐ ܘܢ݀ܣܒܝܼܢ ܗܼܘܘ ܢܕܪ̈ܐ ܘܡܥܣܪ̈ܐ ܡܼܢ ܥܡܐ ܗܘܼܬ݀ ܬܘܼܒ ܗܕܐ<EOS>ܒܫܡܥܘܿܢ ܡܛ݀ܠ ܕܙܥܘܪܝܐ ܗܼܘܬ݀ ܝܪܬܘܬܗ܇ ܐܬܦܼܫܛ ܘܝܼܪܬ ܒܪ̈ܝܫܝ ܟ݀ܠܗܘܿܢ ܐܚܘ̈ܗܝ ܘܠܘ<EOS>ܠܫܡܥܘܢ ܘܠܘܝܼ ܠܛܼ ܝܥܩܘܿܒ ܐܠܐ ܠܪܘܓܙܗܘܿܢ ܘܠܚܡܬܗܘܿܢ ܝܗܘܕܐ ܠܟ ܢܘܕܐ ܐܚܝ̈ܟ ܗ̄ ܥܠ<EOS>ܕܚܣܼܟܬ ܐܢܘܿܢ ܡܼܢ ܕܡܐ ܕܝܘܣܦ ܐܚܘܼܗܘܿܢ ܬܘܼܒ ܢܘܕܘܿܢ ܠܟ ܐܚܝ̈ܟ ܗ̄ ܒܝܕ ܡܠ̈ܟܐ ܕܩܿܝܡܝܼܢ<EOS>ܡܢܟ ܡܼܢ ܩܼܛܠܐ ܒܪܝ ܣܠܼܩܬ ܗ̄ ܥܠ ܫܘܼܘܙܒܐ ܕܝܘܣܦ ܕܒܐܝܼܕ̈ܘܗܝ ܘܥܠ ܙܟܘܿܬܐ ܕܒܩܪ̈ܒܐ<EOS>ܕܡ̈ܠܟܐ ܕܡܢܗ ܪܡܙܐ ܒܪܼܟ ܘܪܒܼܥ ܐܝܟ ܐܪܝܐ ܗ̄ ܒܪܼܟ ܐܢܬ ܠܡ ܘܪܒܼܥ ܒܝܕ ܒܢܝ̈ܟ ܒܐܪܥܐ<EOS>ܕܡܘܼܠܟܢܐ܇ ܐܝܟ ܐܪܥ ܚܝܠܬܢܐ܇ ܘܐܝܟ ܕܥܣܩܐ ܠܐܢܫ ܘܠܐ ܦܫܝܼܩܐ ܠܗ ܕܢܩܝܼܡ ܠܐܪܝܐ ܡܼܢ<EOS>ܡܪܒܘܥܝܼܬܗ ܗܿܟܢܐ ܕܠܐ ܕܠܝܼܠܐ ܠܐܢܫ ܠܡܩܡܘܼܬܟ ܡܼܢ ܐܪܥܟ ܒܝܕ ܫܒܼܝܐ܇ ܝܗܘܕܐ ܠܟ ܗ̄ ܗܿܠܝܢ<EOS>ܥܠ ܡܫܝܼܚܐ ܪ̈ܙܢ ܕܐܘܕܝܼܘ ܒܗ ܘܐܫܬܼܒܚ ܡܼܢ ܐܚܘ̈ܗܝ ܐܘܿܟܝܼܬ ܬܠܡܝܼ̈ܕܘܗܝ ܘܡܼܢ ܐܝܠܝܢ<EOS>ܕܗܝܡܼܢܘ ܒܗ ܐܝܼܕܟ ܥܠ ܩܕܠܐ ܗ̄ ܐܝܼܕ̈ܝܐ ܒܚܝܠܐ ܘܥܘܼܫܢܐ ܡܬܝܼ̈ܠܢ ܒܥܕܠܒ̈ܒܐ ܫ̈ܐܕܐ<EOS>ܘܝܘܕ̈ܝܐ ܕܐܬܟܼܦܦܘ ܬܚܝܬ ܢܝܼܪܗ ܢܣܓܕܘܢܼ ܠܟ ܗ̄ ܐܒܐ ܠܗܿܘ ܫܡܝܢܐ ܩܿܪܐ ܒܢ̈ܝܐ ܠܐܝܠܝܢ<EOS>ܕܗܝܡܼܢܘ ܘܣܓܼܕܘ ܠܒܪܐ ܘܝܕܥܘܼܗܝ ܕܐܠܗܐ ܐܝܼܬܘܗܝ ܓܘܼܪܝܐ ܕܐܪܝܥ ܩܿܪܐ ܠܗ ܡܛܠ ܚܝܠܬܢܘܼܬܐ<EOS>ܘܥܘܼܫܢܐ ܕܝܼܠܗܘܿܢ ܕܒܗܘܿܢ ܙܟܼܐ ܠܐܟܿܠܩܪܨܐ ܘܠܡܘܬܐ ܡܼܢ ܩܼܛܠܐ ܒܪܝ ܣܠܩܼܬ ܗ̄ ܡܼܢ ܡܘܬܐ<EOS>ܒܿܬܪ ܕܚܼܫ ܘܩܼܡ ܘܣܠܼܩ ܡܼܢ ܩܒܪܐ ܒܝܘܢܝܐ ܡܼܢ ܡܘܥܝܼܬܐ ܗ̄ ܡܘܥܝܼܬܐ ܕܡܢܗܿ ܣܠܼܩ ܐܝܬܝܗܿ<EOS>ܒܬܘܼܠܬܐ ܕܡܢܗܿ ܝܼܥܐ ܕܠܐ ܙܘܘܓܐ ܒܪܟ ܘܪܒܼܥ ܗ̄ ܡܪܝܢ ܒܪܟ ܘܪܒܼܥ ܥܠ ܡܘܬܐ ܘܣܛܢܐ ܕܢܦܼܠ ܥܠ<EOS>ܓܙܪܗ ܘܡܿܢܘܼ ܢܩܝܼܡܝܼܘܗܝ ܡܢܗܘܿܢ ܕܠܝܬ ܥܨܒܐ ܠܬܒܪܗܘܿܢ ܬܘܼܒ ܒܪܟ ܗ̄ ܐܣܛܢܥ ܥܠ ܡܘܬܐ<EOS>ܘܣܛܢܐ ܥܕܡܐ ܕܢܦܼܠܘ ܒܡܨܝܼܕܬܗ ܡܿܢܘܼ ܢܩܝܼܡܝܘ̄ ܗ̄ ܡܿܢܘܼ ܡܿܨܐܼ ܗܼܘ ܕܢܩܝܼܡܝܼܘ̄ ܠܗܿܘ<EOS>ܕܒܝܕ ܚܫܗ ܘܡܘܬܗ ܙܟܼܐ ܠܐܟܿܠܩܪܨܐ ܐܠܐ ܗܘܼ ܩܼܡ ܒܠܥܕ ܥܘܼܕܪܢܐ ܐܢܫܝܐ ܒܝܘܢܝܐ ܟܕ ܓܥܝܬ<EOS>ܕܡܟܼܬ ܐ݀ܡܪ ܝܼܕܝܼܥ ܕܨܒܝܿܢܐܝܬ ܓܥܼܐ ܘܕܡܝܼܟ ܒܡܘܬܐ܇ ܘܠܘ ܒܩܛܝܼܪܐ ܣܒܼܠܗ܇ ܠܐ ܢܥܢܼܕ ܫܒܛܐ<EOS>ܡܼܢ ܝܗܘܕܐ ܗ̄ ܓܢܣܐ ܘܝܘܼܒܠܐ ܕܡܬܼܟܬܒ ܘܠܐ ܫܘܼܠܛܢ ܕܝܼܠܗܘܢܿ ܕܒܚ̈ܕܕܐ ܠܐ ܢܥܼܢܕ ܪܝܫܐ ܗ̄<EOS>ܡܠܟܐ ܘܡܒܕܩܢܐ ܠܢܒܝܐ ܡܫܡܗ ܥܕܡܐ ܕܢܐܬܼܐ ܡܿܢ ܕܕܝܼܠܗ ܗܼܝ ܗ̄ ܡܠܿܟܘܼܬܐ ܘܢܒܝܘܼܬܐ ܡܼܢ ܒܝܬ<EOS>ܪ̈ܓܠܘܗܝ ܗ̄ ܡܼܢ ܝܘܼܒܠ̈ܘܗܝ ܝܘܼܒܿܠܐ ܩܿܪܐ ܠܪ̈ܓܠܘܗܝ ܡܼܢ ܒܢܝܬ ܪ̈ܓܠܘܗܝ ܗ̄ ܡܼܢ ܗܕܐ<EOS>ܡܦܪܝܢ ܪܕܐ ܙܪܥܐ ܕܡܢܗ ܝܘܼܒܠܐ ܡܿܢ ܕܕܝܼܠܗ ܗܼܝ ܡܠܟܘܼܬܐ ܗ̄ ܡܫܝܼܚܐ ܕܡܐ ܠܡ ܕܐܬܿܐ ܡܫܝܼܚܐ<EOS>ܡܫܬܼܩܠܐ ܡܠܟܘܼܬܐ ܡܼܢ ܝܘܕ̈ܝܐ ܘܐܚ݀ܕ ܠܗܿ ܐܝܪܘܕܝܣ ܐܢܛܝܦܛܪܘܣ ܢܘܼܟܪܝܐ ܟܘܼܡܪܐ ܕܐܫܩܠܘܢ<EOS>ܠܗ ܢܣܟܘܿܢ ܥܡ̈ܡܐ ܗ̄ ܠܡܫܝܼܚܐ<EOS>ܕܢܦܪܢܣ ܐܢܘܿܢ ܗܘܼܝܘܼ ܣܘܼܟܝܐ ܕܥܡ̈ܡܐ ܕܟܕ ܗܝܡܢܼܘ ܒܗ ܡܿܣܟܝܢ ܕܗܘܼܝܘܼ ܕܡܩܝܼܡ ܠܗܘܿܢ<EOS>ܡܼܢ ܡܘܬܐ ܢܐܣܘܿܪ ܒܓܦܬܐ ܗ̄ ܒܟܢܘܼܫܬܐ ܬܘܼܒ ܢܐܣܘܿܪ ܒܓܦܬܐ ܫܒܘܼܩܐ ܡܚܝܼܠܐ ܥܝܼܠܗ ܘܐܬܢܗ<EOS>ܕܢܚܘܐ ܕܒܚܫܐ ܡܚܝܼܠܐ ܐ݀ܣܪ ܠܥܕܬܐ ܥܡܗ ܘܡܿܪܘܐ ܠܗܿ ܘܡܿܒܣܡ ܠܗܿ ܡܼܢ ܕܡܐ ܕܓܦܬܐ ܘܠܗܿܢܘܿܢ<EOS>ܕܒܥܪܝܼܪܝܼܢ ܐܝܟ ܥܝܼܠܐ ܡܫ̈ܝܢ ܘܪܟܒ ܠܗܘܿܢ ܒܝܕ ܡܠܼـܐ ܕܩܘܼܫܬܐ ܘܗܕܐ ܐܫܬܡܼܠܝܬ݀ ܟܕ ܥܠ<EOS>ܠܐܘܪܫܠܡ ܢܚܘܪ ܒܚܡܪܐ ܠܒܘܼܫܗ ܗ̄ ܕܐܝܬܝܗܘܿܢ ܠܒܘܼܫܗ ܥܡ̈ܡܐ ܕܠܒܫܘܼܗܝ ܡܼܢ ܡ̈ܝܐ ܘܪܘܼܚܐ<EOS>ܘܐܬܚܼܠܠܘ ܘܐܬܦܼܪܩܘ ܒܕܡܐ ܕܙܩܝܼܦܗ ܘܒܦܓܪܗ ܘܕܡܗ ܡܬܚܠܠܝܼܢ ܘܡܬܼܕܟܝܢ ܘܒܕܡܐ ܕܥܢ̈ܒܐ ܗ̄<EOS>ܚܡܪܐ ܕܡܫܬܼܚܠܦ ܠܕܡܐ ܘܥܕܬܐ ܒܗ ܡܬܼܕܟܝܐ ܢܚܘܪ ܒܚܡܪܐ ܗ̄ ܚܡܪܐ ܚܫܗ ܘܠܒܘܼܫܗ ܐܢܫܘܼܬܗ<EOS>ܐܬܚܘܪ ܓܝܪ ܦܓܪܗ ܒܚܫܗ ܘܒܕܡܐ ܕܥܢ̈ܒܐ ܗ̄ ܘܕܡܐ ܡܘܬܗ ܗ̄ ܒܡܘܬܗ ܢܣܚܐ ܠܬܟܣܝܼܬܗ ܐܘܟܝܼܬ<EOS>ܐܢܫܘܼܬܗ܇ ܙܪ̈ܓܢ ܥܝܢܘ̈ܗܝ ܗ̄ ܐܝܬܝܗܘܿܢ ܥܝ̈ܢܐ ܢܒ̈ܝܐ ܕܕܝܩܝܼܢ ܒܪܘܼܚܐ ܐܝܠܝܢ ܕܥܬܝܼ̈ܕܢ<EOS>ܗܘܝܼܘ ܓܝܪ ܒܚܡܪܐ ܐܘܿܟܝܼܬ ܒܝܼܕܥܬܐ ܪܘܚܢܝܬܐ ܘܢܦܩܼܘ ܡܼܢ ܡܬܼܪ̈ܓܫܢܝܬܐ ܐܝܟ ܐܝܠܝܢ ܕܪܘܝܢ<EOS>ܒܚܡܪܐ ܘܢܦܩܝܼܢ ܡܼܢ ܗܘܢܗܘܢܿ ܘܚܘܪ̈ܢ ܫܢ̈ܘܗܝ ܗ̄ ܫܠ̈ܝܼܚܐ ܘܡ̈ܠܦܢܐ ܕܕܟܝܢ ܡܼܢ ܛܘܼܠ̈ܫܐ<EOS>ܕܥܠܡܐ܇ ܘܚܘܪܝܼܢ ܡܼܢ ܚܠܒܐ܇ ܡܛܠ ܕܐܬܬܪܝܼܡܘ ܒܝܼܕܥܬܐ ܘܕܟܝܘܼܬܐ ܘܐܟܙܢܐ ܕܫ̈ܢܐ ܡܕܩ̈ܩܢ<EOS>ܠܡܐܟܘܿܠܬܐ ܠܬܘܼܪܣ ܦܓܪܐ܇ ܗܿܟܢ ܫܠ̈ܝܼܚܐ ܘܬܠ̈ܡܝܼܕܐ ܘܡ̈ܠܦܢܐ ܡܕܩܩܝܼܢ ܠܝܘ̈ܠܦܢܐ ܐ̈ܠܗܝܐ<EOS>ܘܡܿܬܪܣܝܢ ܠܢܦܫ̈ܬܐ ܙܪ̈ܓܢ ܥܝܢ̈ܘ̄ ܡܼܢ ܚܡܪܐ ܗ̄ ܕܐܝܼܬ̄ܘ ܚܫܐ ܚܘܪ̈ܢ ܫܢ̈ܘܗܝ ܕܐܝܬ̄ܘ<EOS>ܩܝܡܬܐ ܙܪ̈ܓܢ ܗ̄ ܡܬܼܕܠ̈ܚܢ ܘܣܘܼ̈ܡܩܢ ܥܝܢܝ̈ܗܘܿܢ ܚܘܪ̈ܢ ܫܢܗܘܗܝ ܗ̄ ܡܿܦܪܓ ܒܚܕܘܿܬܐ<EOS>ܕܩܝܡܬܐ ܒܕܡܘܼܬ ܫ̈ܢܐ ܘܚܠܒܐ ܬܘܼܒ ܐ݀ܡܪ ܕܐܦܢ ܚܿܐܫ ܘܡܿܐܬ ܐܠܐ ܩܠܝܼܠܐܝܬ ܩܿܐܡ ܘܡܿܦܪܓ<EOS>ܒܩܝܡܬܐ ܕܢܚܙܐ ܦܨܝܼܚܘܼܬܐ ܕܢܘܼܚܡܗ ܠ̈ܡܠܐܟܐ ܘܠܒܢܝ̈ܢܫܐ ܐܟܡܐ ܕܩܠܝܼܠܐܝܬ ܡܼܢ ܚܕܘܿܬܐ<EOS>ܡܬܓ̈ܠܓܢ ܣܦܘ̈ܬܐ ܘܡܬܼܚܙܝܐ ܚܘܪܘܼܬܐ ܕܫܿܢܐ ܐܝܟ ܚܠܒܐ ܬܘܼܒ ܐܝܟ ܕܡܟܣ̈ܝܢ ܫ̈ܢܐ ܬܚܝܬ<EOS>ܣܦܘ̈ܬܐ ܘܒܝܕ ܦܬܚܐ ܕܦܘܼܡܐ ܡܬܼܚܘܝܐ ܚܘܪܘܼܬܗܘܿܢ ܗܿܟܢܐ ܐܦ ܗܝܼ ܡܟܣܝܐ ܗܼܘܬ݀ ܬܫܒܘܿܚܬܐ<EOS>ܒܙܒܢܐ ܕܚܫܗ܇ ܟܕ ܐܬܩܼܦܠ ܕܝܢ ܚܫܐ ܐܝܟ ܣܦ̈ܘܬܐ܇ ܐܦܪܓ ܗܘܼ ܒܩܝܡܬܐܐܝܟ ܫܢ̈ܐ ܐܝܣܒܪ ܓܒܪܐ<EOS>ܓܢ̱ܒܪܐ ܕܪܟܝܼܒ ܒܝܬ ܫܒ̈ܝܼܠܐ ܗ̄ ܒܝܬ ܝܪܬܘܬܐ ܘܒܡܨܥܬܐ ܕܗܿܠܝܢ ܐܝܼܬ̄ܘ ܬܚܘܼܡܗ ܬܘܼܒ ܐ݀ܡܪ<EOS>ܥܠ ܓܕܥܘܿܢ ܒܪ ܝܘܐܫ ܗ݀ܝ ܕܗܘܼܐ ܠܡܕܐܬܐ ܗ̄ ܠܘ ܠܥܡ̈ܐ ܐܠܐ ܠܒܢ̈ܝ ܠܘܝܼ ܒܝܕ ܡܥܣܪ̈ܐ<EOS>ܕܐܪܥܗ ܙܒܠܘܢ ܥܠ ܣܦܪ̈ܝ ܝܡܐ ܢܫܼܪܐ ܗ̄ ܗܕܐ ܐܫܬܡܼܠܝܬ݀ ܟܕ ܐܬܦܠܓܼܬ݀ ܐܪܥܐ ܕܡܘܼܠܟܢܐ ܕܢ<EOS>ܢܕܘܢܼ ܥܡܗ ܗ̄ ܫܡܫܘܿܢ ܕܡܼܢ ܕܢ܇ ܕܢܼ ܠܟܿܠܗ ܥܡܐ ܐܝܟ ܕܦܫܝܼܩ ܠܐܢܫ ܠܡܒܕܪܘܼ ܠܚܕ ܡܼܢ<EOS>ܫܒ̈ܛܐ ܢܗܼܘܐ ܕܢ ܚܘܝܐ ܕܥܠ ܐܘܼܪܚܐ ܗܿܘܐ ܠܡ ܕܚܝܼܠ ܫܡܫܘܿܢ ܥܠ ܦܠ̈ܫܬܝܐ ܐܝܟ ܚܘܝܐ ܚܪܡܢܐ ܕܢ݀ܟܬ ܠܣܘܼܣܝܐ ܒܥܩܒܗ<EOS>ܗ̄ ܥܠܗ݀ܝ ܕܐܘܩܕ ܐܪܥܗܘܿܢ ܒܝܕ ܬܥ̈ܠܐ ܘܐܦܼܠ ܐܢܘܿܢ ܠܒܣܬܪܗܘܿܢ ܒܝܕ ܒܦܢܐ ܐܝܟ ܕܒܝܘܢܝܐ<EOS>ܕܟܿܡܢܝܼܢ ܠܗ ܦܠܫ̈ܬܝܐ ܒܝܕ ܕܠܝܼܠܐ ܐܝܟ ܚܘܝܐ ܚܪܡܢܐ ܕܟܡܝܼܢ ܘܡܦܠܝܼܢ ܠܗ ܡܼܢ ܪܘܡܐ ܪܒܐ<EOS>ܕܚܝܠܬܢܘܼܬܗ ܠܦܘܼܪܩܢܟ ܣܟܝܿܬ ܡܪܝܐ ܗ̄ ܠܦܘܼܪܩܢܐ ܕܡܪܝܐ ܡܿܣܟܐ ܒܗ݀ܝ ܕܐܡܼܪ ܠܐܠܗܐ ܕܚܝܠܝܢܝ<EOS>ܒܠܚܘܕ ܙܒܢ̱ܬܐ ܚܕܐ ܕܢ ܢܕܘܢܼ ܗ̄ ܐܢܫܝܼ̈ܢ ܐܡܿܪܝܼܢ ܕܥܠ ܫܡܥܘܢܿ ܢܦܼܩ̈ܝ ܗܿܠܝܢ ܒܥܒܿܕܐ<EOS>ܐܚܪ̈ܢܐ ܐܡܼܪܘ ܕܥܠ ܐܢܛܝܟܪܝܣܛܘܿܣ ܕܐܝܼܬ̄ܘ ܡܼܢ ܫܒܛܐ ܕܕܢ ܥܬܝܼܕ̈ܢ ܕܢܗܼܘ̈ܝܢ ܓܕ ܒܓܝܣܐ<EOS>ܢܦܘܿܩ ܗ̄ ܒܝܘܡܗܝ ܝܫܘܿܥ ܒܪܢܘܿܢ ܐܬܡܼܠܝܬ݀ ܒܢܦܬܚ ܕܚܼܪܒ ܠܗܿܢܘܿܢ ܕܒܦܠܣܛܝܢܝ ܓܕ ܒܓܝܣܐ ܗ̄<EOS>ܒܗ݀ܝ ܕܡܓܝܣ ܠܒܢ̈ܝ ܬܚܘ̈ܡܝܗܿ ܘܗܘܼ ܢܓܼܕ ܥܩܒܐ ܒܗ݀ܝ ܕܗܘܼ ܒܣܘܼܥܪ̈ܢܐ ܡܫܪܐ ܕܓܝܿܣܘܼܬܐ<EOS>ܬܘܼܒ ܫܪܝܼ ܒܓܝܿܣܘܼܬܐ ܥܡ ܝܫܘܿܥ ܒܪܢܘܿܢ ܘܗܘܼ ܢܿܓܕ ܗܼܘܐ ܥܩܒܐ ܕܛܘܼܠܩܐ ܕܪܘܒܝܠ ܬܘܼܒ<EOS>ܢܦܘܿܩ ܠܡ ܒܓܝܣܐ ܥܡ ܗܿܢܘܿܢ ܐܪܒܥܝܼܢ ܐܠܦ̈ܝܼܢ ܟܕ ܡܙܝܢܝܼܢ ܐܙܿܠܝܼܢ ܗܼܘܘ ܩܕܡ ܫܬܡܐܐ<EOS>ܐܠܦ̈ܝܼܢ܇ ܘܢܿܓܕ ܗܼܐܘ ܠܗܘܿܢ ܟܐܡܬ܇ ܘܗܼܢܘܿܢ ܐ݀ܬܝܢ ܒܬܪܗ ܐܝܟ ܕܒܥܩܒܐ ܐܫܝܪ ܐ݀ܡܪ ܕܝܿܗܒ<EOS>ܬܘܼܪܣܝܐ ܠܡ̈ܠܟܐ ܒܡܫܚܐ ܢܩܕܐ ܘܒܚܡܪ̈ܢܐ ܦܪ̈ܫܝ ܛܥܡܐ ܕܗܿܘܝܢ ܒܐܪܥܗ ܢܦܬܠܝܼ ܐܝܙܓܕܐ<EOS>ܩܠܝܼܠܐ ܗ̄ ܡܛܠ ܟܗܝܼܢܘܼܬܐ ܕܐܪܥܗ ܪܡܿܙ ܬܘܼܒ ܕܒܪܩ ܡܼܢ ܢܦܬܠܝܼ܇ ܡܣܒܪ ܫܡܘ̈ܥܬܐ ܫܦܝܼܪ̈ܬܐ<EOS>ܗܿܘܐ ܠܗܿܢܘܿܢ ܕܥܿܪܩܝܼܢ ܗܼܘܘ ܡܼܢ ܬܩܝܼܦܘܼܬܐ ܕܣܝܣܪܐ ܝ݀ܗܒ ܡܐܡܪܐ ܫܦܝܼܪܐ ܢܦܬܠܝܼ ܗ̄<EOS>ܡܛܠ ܬܫܒܘ̄ ܕܫܒܼܚܬ݀ ܕܒܘܪܐ ܒܪܐ ܕܬܪܒܝܼܬܐ ܝܘܣܦ ܗ̄ ܫܦܝܼܪܐ ܗܼܘܬ݀ ܠܡ ܬܪܒܝܼܬܐ ܕܒܗܿ ܡܪܒܝ<EOS>ܗܼܘܝܬ ܘܐܦ ܐܢܬ ܫܦܝܼܪ ܪܒܐ ܗܼܘܝܬ ܒܗܿ ܒܬܪܒܝܼܬܐ ܕܡܫܬܡܥܘܼ ܕܠܘܬܝ ܥܒܪܝܐ ܒܪܐ ܕܦܪ̈ܝܘܬܐ<EOS>ܗ̄ ܕܗܿܘܐ ܪܒܐ ܘܫܒܝܼܚܐ ܒܟܿܠܗܝܢ ܣܩܝ ܥܝܢܐ ܒܢܝܿܢܐ ܣܡܝܼܟܐ ܗ̄ ܕܣܿܡܟ ܒܬܘܼܟܠܢܗ ܥܠ ܐܠܗܐ<EOS>ܘܒܡܠܟܘܼܬܐ܇ ܕܣܩܝ ܕܢܐܡܪ ܕܣܿܠܩ ܒܡܝܬܪܘܼܬܐ ܐܝܟ ܫܘܼܪܐ ܒܕܘܼܡ̈ܣܐ܇ ܗ݀ܝ ܕܝܢ ܕܥܝܢܐ܇ ܥܠ<EOS>ܕܕܐܩ ܪ̈ܚܝܼܩܬܐ ܘܦܿܫܪ ܗܼܘܐ ܚܠ̈ܡܐ ܐܚܪܢܝܐܝܬ ܗ̄ ܣܩܝ ܠܡ ܐܘ̃ ܥܝܢܐ ܢܗܝܼܪܬܐ ܘܕܡܠܝܐ<EOS>ܣܟܘܼܠܬܢܘܼܬܐ܇ ܠܗܕܐ ܟ݀ܠܗܿ ܪܒܘܼܬܐ ܘܫܒܝܼܚܘܼܬܐ ܕܐܝܟ ܒܢܝܢܐ ܕܫܘܼܪܐ ܠܐ ܡܬܬܙܝܼܥܢܐ ܐܝܬܝܟ<EOS>ܒܗ ܐܚܪ̈ܢܐ ܐܝܟ ܒܢܝܿܢܐ ܠܡ ܕܫܘܼܪܐ ܕܡܬܼܒܢܐ ܘܣܿܠܩ ܬܪܝܼܨܐܝܬ ܘܫܦܝܼܪܐ ܥܝܢܐ ܕܚܙܬܗ<EOS>ܗܿܟܢܐ ܦܐܝܐ ܬܪܥܝܼܬܗ܇ ܐܝܟ ܥܒܪܝܐ܇ ܣܩܝ ܥܝܢܐ ܕܒܢ̈ܬܐ ܕܡܗ̈ܠܟܢ ܒܫܘܼܪ̈ܐ ܗ̄ ܐܝܟ ܕܒܝܬ<EOS>ܡܠܟܘܼܬܐ ܒܢ̈ܬ ܡ̈ܠܟܐ ܕܡܗ̈ܠܟܢ ܥܠ ܫܘܼܪܐ ܕܒܝܬ ܡܠܟܘܼܬܐ ܘܐܬܒܝܢ ܒܗܢܐ ܕܐܝܟܢܐ ܣܠܼܩ<EOS>ܘܐܬܼܕܪܓ܇ ܥܕܡܐ ܠܒܝܬ ܡܠܟܘܼܬܐ܇ ܐܬܚܪܝܼܘ ܥܡܗ ܘܣܓܝܼܘ ܗ̄ ܐ݀ܡܪ ܥܠ ܐܚܘ̈ܗܝ ܕܐܬܚܪܝܼܘ ܥܡܗ<EOS>ܒܚܣܡܗܘܢܿ ܘܐܣܓܝܼܘ ܒܗ ܒܝܼܫܘܼܬܗܘܢܿ ܘܣܩܪܘܼܗܝ ܗ݀ܝ ܕܗܦܟܼܬ݀ ܒܥܘܼܫܢܐ ܩܫܬܗ ܥܠ ܕܐܡܼܪܕ<EOS>ܡܼܢ ܚܣܡܐ ܘܢܟܼܠܐ ܕܐܚܘ̈ܗܝ<EOS>ܗܦܟܼܬ݀ ܘܦܫܼܬ݀ ܒܙܟܘܿܬܐ ܐܬܼܒܕܪܘ ܕܪ̈ܥܐ ܕܐܝܼܕ̈ܘܗܝ ܗ̄ ܒܙܒܢܐ ܕܐܙܕܒܢ ܐܘܿ ܟܕ ܐܡܠܼܟ ܕܠܐ<EOS>ܡܠܼܐ ܒܩܫܬܗ ܓܐܪ̈ܐ ܘܫܼܕܐ ܒܐܚ̈ܘ̄ ܗܿܟܢ ܪܡܿܙ ܥܒܪܝܐ܇ ܦܫܼܘ ܠܗܘܢܿ ܕܪ̈ܥܐ ܕܐܝܼܕ̈ܘ̱ ܡܼܢ<EOS>ܐܝܼܕ̈ܝ ܥܫܝܼܢܐ ܝܥܩܘܿܒ ܗ̄ ܡܼܢ ܗܿܘ ܕܐܥܫܼܢܢܝ ܠܘܼܩܒܠ ܠܒܝܢ ܘܥܣܘܿ ܗܘܼܬ݀ ܙܟܘܿܬܝ ܡܼܢ ܫܝܡ<EOS>ܪܥܝܐ ܕܟܐܦܐ ܗ̄ ܚܠܦ ܪܥܐ܇ ܐܕܘܢܝ ܐ݀ܡܪ ܥܒܪܝܐ ܡܼܢ ܫܡ ܥܡ ܐܕܘܢܝ ܗܿܘ ܕܪܥܼܢܝ ܘܕܒܼܪܢܝ<EOS>ܘܚܘܝܼ ܠܝܼ ܓܠܝܢܐ ܟܕ ܣܝܼܡܐ ܟܐܦܐ ܬܚܝܬ ܪܝܫܝ ܘܥܡܼܕܢܝ ܫܪܝܼܪܐ ܐܝܟ ܟܐܦܐ ܒܘܼܪܟܬܐ ܕܫܡܝܐ<EOS>ܡܼܢ ܠܥܠ ܗ̄ ܒܛܝܼܠܘܼܬܐ ܐܠܗܝܬܐ ܕܡܼܢ ܠܥܠ ܒܘܼܪܟܬܐ ܕܬܗܘܡܐ ܪܒܝܼܥܝܐ ܡܼܢ ܠܬܚܬ ܗ̄ ܛܒ̈ܬܐ<EOS>ܕܡܼܢ ܥܘܼܡܩܐ ܕܡܫܼܬ̈ܡܠܝܢ ܒܝܕ ܡܛܪܐ ܩܕܡܝܐ ܪܒܝܼܥܝܐ ܠܡܛܪܐ ܩܕܡܝܐ ܡܫܡܗ ܗܿܠܝܢ ܡܿܢ ܗܘ̈ܝܢ<EOS>ܠܘܬܟ܇ ܥܠ ܕܝܩܼܪܬ ܠܬܕܝ̈ܐ ܘܠܒܪܒܥܐ ܕܐܘܠܕܟ ܗ̄ ܠܐܒܗ̈ܝܟ ܒܐܝܼܩܪܐ ܥܓܝܪ ܕܐܒܘܼܗܝ ܚܠܼܛ ܐܦ<EOS>ܕܐܡܗ ܐܝܟ ܕܚܠܝܼܛܐ ܣܓܼܕܬܐ ܕܐܡܗ ܒܐܒܘܼܗܝ ܒܘܼܪ̈ܟܬܗ ܕܐܒܘܼܟ ܥܣܼܢ̈ܝ ܥܠ ܒܘܼܪ̈ܟܬܐ ܗ̄<EOS>ܕܒܘܼܪ̈ܟܬܐ ܠܡ ܕܐܢܿܐ ܡܿܒܪܟ ܐܢܼܐ ܠܟ ܥܫܝܼܢ̈ܢ ܡܼܢ ܐܝܠܝܢ ܕܐܢܿܐ ܡܼܢ ܐܒܗ̈ܝ ܐܬܒܪܟܿܬ<EOS>ܒܗܿܝ ܕܐܢܿܐ ܐܬܒܪܟܿܬ܇ ܡܼܢ ܐܒܐ ܕܠܐ ܚܿܙܐ ܐܢܬ ܕܝܢ ܡܼܢ ܐܒܐ ܕܚܿܙܐ ܘܥܝܢ ܒܓܠܐ ܩܝܡ̈ܢ<EOS>ܠܘܬܟ܇ ܐܝܟ ܒܘܼܪ̈ܟܬܐ ܕܡܼܢ ܥܠܡ ܘܐܝܟ ܪ̈ܡܬܐ ܗ̄ ܘܐܝܟ ܕܪ̈ܡܢ ܗܿܠܝܢ ܡܼܢ ܐܪܥܐ܇ ܗ݀ܟܘܬ ܕܪܡ<EOS>ܐܢܬ ܡܼܢ ܐܚܝ̈ܟ ܗ݀ܝ ܕܢܗܼܘ̈ܝܢ ܥܠ ܪܝܫܗ ܕܝܘܣܦ ܗ̄ ܚܠܦ ܕܐܚܼܬ ܠܐܚ̈ܝܟ ܘܬܪܣܝܼܬ ܐܢܘܿܢ<EOS>ܒܟܦܢܐ ܟܕ ܚܝܒܝܼܢ ܡܘܬܐ ܢܗܘܘܿܢ ܠܟ ܟܠܝܼܠܐ ܕܬܫܒܘ̄ ܒܢܝܡܝܢ ܕܐܒܐ ܚܛܘܿܦܐ ܗ̄ ܗܿܘ ܗܿܟܢ ܡܐ<EOS>ܕܥܿܐܠ ܠܐܪܥܐ ܕܡܘܿܠܟܢܐ ܘܣܿܥܪ ܣܘܼܥܪܢ ܕܕܡܿܐ ܠܣܕܘ̈ܡܝܐ ܘܐܝܟ ܕܐܒܐ ܡܦܪܬ ܠܐܟܣ̈ܢܝܐ܇ ܐܟܡܐ<EOS>ܕܣܥܪ ܒܓܥܒ ܒܗ݀ܝ ܕܪܡܬܐ ܒܨܦܪܐ ܢܐܟܘܿܠ ܒܙܼܬܐ ܗܿܘ ܒܝܼܐܡܡܐ ܠܡ ܘܒܠܠܝܐ܇ ܐܝܟ ܡܐܟܘܿܠܬܐ<EOS>ܕܐܠܨܐ ܥܠܝܗܿ ܒܿܐܙ ܘܡܿܥܕܐ ܠܕܒܘܪܐ ܒܩܛܝܼܪܐ ܠܘܬ ܣܘܼܥܪܢܗ ܛܡܐܐ ܬܘܼܒ ܕܐܒܐ ܚܛܘܿܦܐ ܡܛܠ<EOS>ܕܚܼܪܒ ܠܥܡܠܝܩ܇ ܐܘ ܡܛܠ ܕܚܼܛܦ ܡܼܢ ܚܛܐ ܠܒܬܘܼܠ̈ܬܐ ܒܿܬܪ ܕܐܬܚܼܪܒ ܥܡܗ ܐܪܙܢܐܝܬ ܥܠ ܦܘܠܘܿܣ<EOS>ܠܚܡ̈ܢ ܕܐܝܟ ܕܒܢܡܘܿܣܐ ܕܐܒܐ ܐܝܼܬ̄ܘ ܒܪܡܫܐ ܒܚܪܬܐ ܥܠܼ ܠܣܒܪܬܐ ܘܠܐܝܠܝܢ ܕܒܼܙ ܡܼܢ ܕܪܝܫ<EOS>ܫܪܝܼ ܡܿܥܕܪ ܗ݀ܝ ܕܦܫܼܛ ܪ̈ܓܠܘܗܝ ܗ̄ ܕܒܢܝܿܚܐ ܡܝܼܬ ܒܪ ܩܡ̄ܙ ܫܢܝܼ̈ܢ ܝܘܣܦ ܡܛܠ ܐܒܠܼܗ ܠܐ<EOS>ܥܠܼ ܠܘܬ ܦܪܥܘܿܢ ܘܐܦܝܼܣ ܠܪܘܪ̈ܒܢܐ ܐܒܝ ܠܡ ܐܘܡܝܢܝ ܗ̄ ܐܝܼܩܪܐ ܐܝܬ ܗܼܘܐ ܠܡܘܡ̈ܬܐ ܣܒܐ<EOS>ܕܒܝܬܗ ܗ̄ ܠܣܒ̈ܐ ܡܝܩܪ̈ܐ ܕܒܝܬ ܐܒܘܼܗܝ ܐܕܪ̈ܐ ܕܐܛܪ ܗ̄ ܐܛܪ ܡܨܪܐܝܬ ܩܒܪܐ܇ ܐܝܟ ܕܩܿܪܐ<EOS>ܠܓܠܘܣܩܡܐ ܘܩܒܘܬܐ ܕܘܼܦܢܐ ܐܪܕܐ ܐܡܼܪ ܡܛܜܠ ܕܒܚܩܠܐ ܐܝܼܬ̄ܘ ܩܒܪܐ ܟܕ ܐܝܬ ܚܕܪ̈ܘܗܝ ܐܕܪ̈ܐ<EOS>ܫܒܥܐ ܝܘܡ̈ܝܼܢ ܥܒܼܕ ܬܡܢ ܐܒܼܠܐ܇ ܘܒܿܬܪ ܟܢ ܐܚܼܬܗܿ ܠܫܠܕܐ ܠܩܒܪܐ ܘܡܝܼܬ ܝܘܣܦ ܒ݀ܬܪܟܢ ܒܪ<EOS>ܡܐܐ ܘܥܣܪܝܢ ܫܢ̈ܝܼܢ ܥܒܪܝܐ<EOS>ܚܠܦ ܕܘܼܦܢܐ ܐܪܘܢܐ ܐܘܿܟܝܼܬ ܩܒܘܬܐ ܐܡܿܪ ܒܿܬܪ ܡܘܬܐ ܕܝܘܣܦ ܐܩܝܼܡܘ ܠܗ ܡܨܪܗܝܐ ܨܠܡܐ<EOS>ܘܩܪܐܘܗܝ ܣܪܐܦܝܣ ܘܐܝܟ ܐܠܗ ܐܬܚܫܒܘ ܠܘܬܗܘܿܢ ܠܐ ܨܒܼܘ ܝܥܩܘܿܒ ܘܝܘܣܦ ܕܢܬܩܒܪܘܢܼ ܒܡܨܪܝܢ<EOS>ܟܕ ܡܒܕܩܝܼܢ ܕܥܬܝܼܕ ܥܡܐ ܕܢܦܘܿܩ ܡܢܗܿ ܘܐܢ ܓܪ̈ܡܝܗܘܢܿ ܬܡܢ ܠܐ ܕܢܼܘ ܕܢܫܬܒܩܘܢܼ܇ ܟܡܐ<EOS>ܐܝܠܝܢ ܕܚܿܐܝܢ ܠܐ ܙܕܩ ܕܒܬܪܥܝܼܬܐ ܡܨܪܝܬܐ ܬܬܬܘܩܪܝ ܬܪܥܝܼܬܗܘܢܿ ܘܒܥ̈ܝܕܐ ܡܨܪ̈ܝܐ ܘܡܛܠ<EOS>ܕܥܬܝܼܕܝܢ ܕܢܫܬܥܒܕܘܢܼ ܡܼܢ ܡܨܪ̈ܝܐ ܡܿܦܩܕ ܕܢܬܬܟܠܘܢܼ ܥܠ ܐܠܗ ܕܢܣܩ ܐܢܘܢܿ ܒܡܕܒܪܐ ܕܛܘܼܪ<EOS>ܣܝܼܢܝ ܐܟܬܼܒ ܡܘܫܐ ܠܗܢܐ ܟܬܒܐ ܒ݀ܬܪ ܙܒܢܐ ܐܬܝܼܗܒܘ ܥܣܪܐ ܦܬܓܡ̈ܝܼܢ ܕܟܬܝܒܝܼܢ ܒܠ̈ܘܼܚܐ<EOS>ܕܟܐܦܐ<EOS>ܫܠܡ ܣܦܪܐ ܩܕܡܝܐ<EOS> ܦܘܼܫܩܐ ܣܘܥܪܢܐܝܬ ܘܪܘܼܚܢܐܝܬ ܡܒܬܥܐ<EOS> ܘܥܠ ܕܘܝܐ ܝܘܚܢܢ<EOS>ܕܟܬܒ ܨܠܘ<EOS>