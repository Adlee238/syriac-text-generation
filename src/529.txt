ܡܺܐܡܪܳܐ ܕܰܬܠܳܬܳܐ ܕܠܽܘܩܒܰܠ ܝܽܘܠܦܳܢܳܐ ܪܳܓܳܐ ܠܺܝ ܕܬܽܘܒ ܚܕܳܐ ܗܦܰܟܬܳܐ<EOS>ܐܳܡܰܪ ܠܽܘܩܒܰܠ ܬܠܳܬܰܝܗܽܘܢ ܗܳܢܰܘ ܕܶܝܢ ܠܽܘܩܒܰܠ ܡܰܪܩܝܽܘܢ ܩܰܕܡܳܝܰܬ ܕܳܐܦܶܢ ܐܶܫܬܰܟܚܰܬ<EOS>ܫܡܰܝܳܐ ܬܚܶܝܬ ܢܽܘܟܪܳܝܳܐ<EOS> ܢܫܰܐܶܠ ܕܡܶܢ ܗܰܘ ܛܥܶܝܢ ܠܗܽܘܢ ܠܰܫܡܰܝܳܐ ܘܰܠܡܳܐ ܕܰܒܗܽܘܢ<EOS>ܚܰܝܠܳܐ ܓܶܝܪ ܡܶܬܒܥܶܐ ܕܢܶܛܥܰܢ ܐܶܢܽܘܢ<EOS> ܐܰܘ ܕܰܠܡܳܐ ܟܰܝ ܫܡܰܘ̈ܗ̱ܝ ܕܢܽܘܟܪܳܝܳܐ ܥܰܠ<EOS>ܫܡܰܝܳܐ ܕܥܳܒܽܘܕܳܐ ܣܡܺܝܟܺܝܢ ܕܢܶܗܘܶܐ ܠܶܗ ܥܳܒܽܘܕܳܐ ܐܰܚܺܝܕ ܟܽܠ<EOS> ܐܰܝܟ ܕܳܐܦ ܗܳܟܰܢܳܐ<EOS>ܗ̱ܝ<EOS>ܐܶܢ ܕܶܝܢ ܢܺܐܡܪܽܘܢ ܕܰܒܚܰܝܠܶܗ ܕܢܽܘܪܳܝܳܐ ܬܠܶܝܢ ܫܡܰܘ̈ܗ̱ܝ ܕܢܽܘܟܪܳܝܳܐ<EOS>ܥܰܡ ܥܩܺܝܡܳܐ ܐܳܦ ܚܢܰܢ ܡܶܬܥܰܩܡܺܝܢ ܚܢܰܢ ܕܠܳܐ ܡܶܫܟܰܚ ܗܽܘ ܕܰܠܥܶܠ ܡܶܢ ܫܡܰܝܰܐ ܗ̱ܘ<EOS>ܕܢܶܛܥܰܢ ܐܶܢܽܘܢ ܠܰܫܡܰܝܳܐ<EOS> ܐܶܠܳܐ ܐܶܢ ܗܘܳܐ ܠܶܗ ܠܬܰܚܬ ܡܶܢܗܽܘܢ<EOS> ܘܶܐܢ ܕܶܝܢ ܗܽܘܝܽܘ ܠܥܶܠ<EOS>ܡܶܢܗܽܘܢ ܕܰܫܡܰܝܳܐ ܘܗܽܘܝܽܘ ܠܬܰܚܬ ܡܶܢܗܽܘܢ<EOS> ܝܺܕܺܝܥܳܐ ܕܗܽܘܝܽܘ ܐܰܬܪܳܐ ܕܩܶܢܝܳܢܰܘܗ̱ܝ<EOS>ܘܰܒܓܰܘܶܗ ܚܡܺܝܠܳܢ ܗܳܠܶܝܢ ܢܰܦܫ̈ܳܬܳܐ ܕܰܐܣܶܩ ܝܺܣܽܘ ܡܶܢ ܗܳܪܟܳܐ<EOS> ܛܳܥܽܘܢܳܐ ܓܶܝܪ ܡܶܬܒܥܶܐ<EOS>ܠܗܶܝܢ ܠܗܳܠܶܝܢ ܢܰܦܫ̈ܳܬܳܐ ܝܰܩܺܝܪ̈ܳܬܳܐ ܕܶܐܣܰܩ ܡܶܟܳܐ<EOS> ܗܳܝ ܕܳܡܶܐ ܛܳܒ ܐܶܫܬܟܰܚܘ̱<EOS>ܩܶܢܝ̈ܳܢܰܘܗ̱ܝ ܕܰܒܓܰܘ ܥܽܘܒܶܗ ܐܶܢܽܘܢ ـܠـ ܠܶܗ ܘܠܰܛܥܽܘܢܰܘܗ̱ܝ ܚܰܝܠܳܐ ܐ̱ܚܪܺܢܳܐ<EOS>ܡܶܬܒܥܶܐ ܠܗܽܘܢ ܕܰܛܥܶܢ ܠܗܽܘܢ<EOS> ܠܳܐ ܓܶܝܪ ܡܰܫܟܚܺܝܢܰܢ ܕܰܢܩܰܒܶܠ ܡܶܢܗܽܘܢ<EOS> ܐܰܝܟܰܢܳܐ ܕܳܐܦ<EOS>ܠܳܐ ܗܶܢܽܘܢ ܩܰܒܶܠܘ̱ ܡܶܢܰܢ܇ ܕܢܶܗܘܶܐ ܡܶܕܶܡ ܣܺܝܡ ܕܠܳܐ ܫܶܬܶܐܣܬܳܐ ܕܰܥ ܕܶܝܢ ܕܶܐܢ ܫܡܰܝܳܐ<EOS>ܐܺܝܬ ܠܶܗ ܠܢܽܘܟܪܳܝܳܐ ܕܡܶܢ ܠܳܐ ܡܶܕܶܡ ܒܳܪܶܝܢ<EOS> ܡܶܬܬܰܒܰܥ<EOS> ܕܡܶܢ ܡܰܢܽܘ ܐܶܬܒܪܺܝܘ<EOS> ܘܶܐܢ<EOS>ܒܺܐܝܬܽܘܬܳܐ ܐܺܝܬܰܝܗܽܘܢ ܠܶܗ ܬܚܽܘܡܳܐ ܚܰܣܺܝܢܳܐ ܕܺܐܝܬܽܘܬܳܐ ܐܺܝܬ ܠܬܰܚܬ ܡܶܢܶܗ<EOS>ܕܰܠܡܥܰܒܪܶܗ ܠܳܐ ܡܶܫܟܰܚ ܘܰܐܝܟܰܢܳܐ ܕܠܳܐ ܡܨܶܐ ܕܢܶܦܽܘܩ ܠܒܰܪ ܡܶܢ ܗܰܘ ܐܰܬܪܳܐ ܕܰܟܪܶܟ ܠܶܗ<EOS>ܐܰܝܟ ܕܢܶܗܘܶܐ ܠܶܗ ܕܠܳܐ ܒܰܐܬܪܳܐ ܘܠܳܐ ܒܳܪܽܘܝܳܐ ܗܳܟܰܢ ܠܶܗ ܡܶܫܟܰܚ ܥܳܒܰܪ ܠܶܗ<EOS>ܠܗܰܘ ܬܚܽܘܡܳܐ ܕܰܠܬܰܚܬ ܡܶܢܶܗ<EOS> ܐܳܦ ܠܳܐ ܢܰܦܫ̈ܳܬܳܐ ܕܰܣܠܶܩ ܡܶܢ ܗܳܪܟܳܐ ܐܶܫܟܰܚ<EOS>ܕܢܶܥܒܪܳܢܳܝܗ̱ܝ<EOS> ܐܶܢ ܕܶܝܢ ܬܚܽܘܡܰܐ ܗ̱ܘ ܡܶܬܥܰܒܪܳܢܳܐ ܕܳܐܦ ܢܽܘܟܪܳܝܳܐ ܥܶܒܪܶܗ ܘܰܢܚܶܬ<EOS>ܨܶܐܕܰܝܢ ܐܰܝܟ ܕܳܐܡܪܺܝܢ ܘܳܐܦ ܢܰܦܫ̈ܳܬܳܐ ܣܶܕܩܳܝܗ̱ܝ ܘܰܣܠܶܩ ܐܰܝܟ ܕܡܰܛܥܶܝܢ ܡܳܕܶܝܢ ܠܳܐ<EOS>ܡܶܫܟܰܚ ܗܘܳܐ ܬܚܽܘܡܳܐ ܡܶܬܥܰܒܪܳܢܳܐ ܕܢܶܟܠܺܝܘܗ̱ܝ ܠܥܳܒܽܘܕܳܐ ܕܠܳܐ ܢܰܣܶܩ ܠܰܐܬܪܶܗ<EOS>ܕܢܽܘܟܪܳܝܳܐ<EOS> ܐܶܢ ܗܳܟܺܝܠ ܟܰܕ ܡܨܶܐ ܗܘܳܐ ܕܢܰܣܶܩ ܠܳܐ ܨܒܳܐ ܕܰܢܕܽܘܫ ܬܚܽܘܡܳܐ ܕܚܰܒܪܶܗ<EOS>ܗܳܢܳܐ ܗܰܘ ܐܰܠܳܗܳܐ ܒܰܫܪܳܪܳܐ ܕܳܐܦ ܗܳܢܶܝܢ ܕܪܰܟܶܒ ܚܠܳܦ ܬܶܫܒܽܘܚܬܶܗ ܩܳܥܶܝܢ<EOS>ܐܶܢ ܕܶܝܢ ܗܘܳܐ ܠܶܗ ܨܶܒܝܳܢܳܐ ܕܢܰܣܶܩ ܘܢܽܘܟܪܳܝܰܐ ܗ̱ܘ ܥܶܠܳܝܳܐ ܫܰܒܩܶܗ<EOS>ܢܦܺܝܣܽܘܢ ܡܶܛܽܠ ܡܳܢܳܐ ܐܶܢ ܕܠܳܐ ܢܳܫܒܳܐ ܡܶܕܶܡ ܡܶܢ ܐܰܬܪܶܗ ܗܳܢܳܐ ܐܰܬܪܰܐ ܗ̱ܘ ܚܰܪܒܳܐ<EOS>ܕܥܳܡܽܘܪ ܠܰܝܬ ܒܶܗ ܘܶܐܢ ܢܰܦܫܶܗ ܢܛܰܪ ܗܘܳܐ ܛܳܒܳܐ<EOS> ܡܶܕܚܰܠ ܕܚܰܠ ܕܠܳܐ ܢܰܟܶܝܘܗ̱ܝ<EOS>ܘܰܐܝܟܰܢ ܗܽܘ ܕܕܳܚܶܠ ܒܰܐܬܪܳܐ ܕܢܰܦܫܳܗܿ ܠܰܐܬܪܳܐ ܕܥܳܒܽܘܕܳܐ ܢܚܶܬ ܕܢܶܬܟܰܬܰܫ ܥܰܡܶܗ<EOS> ܘܶܐܢ<EOS>ܚܺܐܪܽܘܬܶܗ ܗܽܘ ܢܰܛܰܪ ܕܰܡܨܽܘܬܳܐ ܘܗܳܪܬܳܐ ܥܰܡ ܫܒܳܒܶܗ ܠܳܐ ܬܶܗܘܶܐ ܠܶܗ<EOS>ܢܶܬܒܰܣܪܽܘܢ ܟܳܪ̈ܽܘܙܰܘܗ̱ܝ<EOS> ܕܰܗܪܳܪܳܐ ܘܢܳܨܝܳܐ ܥܒܺܕܺܝܢ ܠܶܗ<EOS> ܘܶܐܢ ܢܺܐܡܪܽܘܢ ܕܠܳܐ ܪܓܺܝܫ<EOS>ܗܘܳܐ ܒܶܗ ܥܳܒܽܘܕܳܐ ܒܢܽܘܟܪܳܝܳܐ<EOS> ܠܳܐ ܕܳܡܝܳܐ<EOS> ܐܰܝܟܰܢܳܐ ܓܶܝܪ ܠܳܐ ܪܓܺܝܫ ܗܘܳܐ ܒܶܗ ܟܰܕ<EOS>ܫܒܳܒܶܗ ܗܽܘ<EOS> ܘܶܐܢ ܢܺܐܡܪܽܘܢ ܕܪܰܚܺܝܩ ܗܽܘ ܡܶܢܶܗ ܣܰܓܺܝ ܕܠܳܐ ܣܳܟܳܐ<EOS> ܐܶܢ ܛܽܘܪܰܐ ܗ̱ܘ<EOS>ܕܠܳܐ ܡܶܬܡܫܰܚ ܘܽܐܘܪܚܳܐ ܕܠܳܐ ܡܶܣܬܰܝܟܳܐ<EOS> ܘܡܰܬܚܳܐ ܢܰܓܺܝܪܳܐ ܕܠܳܐ ܡܶܫܬܠܶܡ<EOS> ܘܰܐܝܟܰܢ ܗܽܘ<EOS>ܗܰܘ ܢܽܘܟܪܳܝܳܐ ܐܶܫܟܰܚ ܕܢܶܪܕܶܐ ܘܢܺܐܬܶܐ ܛܽܘܪܳܐ ܕܠܳܐ ܡܶܬܡܫܰܚ ܘܰܐܬܪܳܐ ܡܺܝܬܳܐ ܕܳܐܐܰܪ<EOS>ܚܰܝܬܳܐ ܠܰܝܬ ܒܶܗ<EOS> ܘܬܰܘܫܳܐ ܡܰܪܺܝܪܳܐ ܕܡܶܡܬܽܘܡ ܡܶܕܶܡ ܠܳܐ ܥܳܒܰܪ ܒܶܗ<EOS>ܘܶܐܢ ܢܺܐܡܪܽܘܢ ܡܶܕܶܡ ܕܠܳܐ ܕܳܡܝܳܐ ܕܗܽܘ ܠܰܡ ܢܽܘܟܪܳܝܳܐ ܐܰܝܟ ܚܰܝܠܬܳܢܳܐ<EOS>ܐܶܫܟܰܚ ܕܢܺܐܬܶܐ<EOS> ܘܶܐܢ ܗܽܘ ܐܰܝܟ ܚܰܝܠܬܳܢܳܐ ܐܶܬܳܐ ܗܺܝ ܕܳܐܦܠܳܐ<EOS> ܗܳܠܶܝܢ ܢܰܦܫܳܬܳܐ<EOS>ܡܚܺܝܠܳܬܳܐ ܕܰܐܣܶܩ ܡܶܢ ܗܳܪܟܳܐ<EOS> ܐܰܝܟܰܢ ܐܶܫܟܰܚ ܗܶܢܶܝܢ ܗܳܠܶܝܢ ܟܪܺܝܗܬܳܐ ܕܢܶܪܕܰܝܢ ܒܗܰܘ<EOS>ܟܽܠܶܗ ܐܰܬܪܳܐ ܕܰܐܠܳܗܳܐ ܥܳܒܽܘܕܗܶܝܢ ܘܒܳܪܽܘܝܗܶܝܢ<EOS> ܕܢܶܪܕܺܝܘܗ̱ܝ ܐܰܝܟ ܕܳܐܡܪܺܝܢ ܠܳܐ<EOS>ܐܶܫܟܰܚ<EOS> ܘܶܐܢ ܐܳܡܪܺܝܢ ܕܗܶܢܶܝܢ ܐܶܬܡܨܺܝ ܘܥܳܒܽܘܕܗܶܝܢ ܠܳܐ<EOS> ܐܶܢ ܐܳܡܪܺܝܢ ܡܶܕܶܡ<EOS>ܕܨܳܒܶܝܢ<EOS> ܫܳܡܥܺܝܢ ܡܶܕܶܡ ܕܠܳܐ ܨܳܒܶܝܢ<EOS> ܕܶܐܢ ܢܰܦܫܳܐ ܕܰܒܪܺܝܬܶܗ ܗܳܝ ܕܒܳܪܽܘܝܳܐ ܗܳܢܳܐ<EOS>ܟܽܠܳܗ̇ ܚܺܝܠܛܳܢܳܝܳܐ ܕܥܰܡ ܚܰܝܠܬܳܢܽܘܬܶܗ ܕܢܽܘܟܪܳܝܳܐ ܐܶܫܟܚܰܬ ܕܬܶܥܒܰܪ ܘܬܺܐܙܰܠ ܘܰܒܕܽܘܟ<EOS>ܡܶܢܶܗ ܠܳܐ ܦܳܫܰܬ<EOS> ܒܗܳܝ ܐܽܘܪܚܳܐ ܕܠܳܐ ܡܶܬܡܰܫܚܳܐ<EOS> ܟܡܳܐ ܚܰܝܠܬܳܢ ܢܶܗܘܶܐ ܗܽܘ ܒܳܪܽܘܝܳܐ<EOS>ܕܢܺܐܙܰܠ ܠܰܘ ܒܰܠܚܽܘܕ ܥܕܰܡܳܐ ܠܰܐܬܪܶܗ ܕܢܽܘܟܪܳܝܳܐ ܐܶܠܳܐ ܕܰܢܡܽܘܫ ܐܰܬܪ̈ܰܘܳܬܳܐ<EOS>ܐ̱ܚܪ̈ܳܢܶܐ ܕܰܠܓܰܘ ܡܶܢܶܗ<EOS> ܐܶܢ ܕܺܐܝܬ ܗܘܳܐ ܠܶܗ<EOS>ܘܕܶܬܕܰܥ ܕܬܽܘܩܢܰܐ ܗ̱ܘ ܕܡ̈ܶܠܶܐ ܕܳܐܡܪܺܝܢ ܕܠܳܐ ܡܶܫܟܰܚ<EOS> ܡܰܢ ܓܶܝܪ ܕܠܳܐ<EOS>ܣܳܐܶܒ ܘܠܳܐ ܡܳܐܶܬ ܘܠܳܐ ܠܳܐܶܐ ܘܥܰܠ ܪܟܽܘܒܳܐ ܠܳܐ ܣܢܺܝܩ ܘܙܽܘܳܕ̈ܶܐ ܠܳܐ ܡܶܬܒܥܶܝܢ ܠܶܗ<EOS>ܘܗܽܘ ܐܰܬܪܳܐ ܫܽܘܪ̈ܶܐ ܕܟܽܠܝܳܢ ܠܶܗ ܠܰܝܬ ܒܶܗ<EOS> ܡܶܛܽܠ ܐܰܝܕܳܐ ܐܶܬܟܠܺܝ ܥܳܒܽܘܕܳܐ ܕܠܳܐ<EOS>ܢܶܪܕܶܐ ܘܢܶܚܙܶܐ ܡܳܢܳܐ ܐܺܝܬ ܠܥܶܠ ܡܶܢܳܗܿ ܕܶܐܢ ܐܰܬܪܰܐ ܗ̱ܘ ܣܦܺܝܩܳܐ<EOS> ܘܶܐܢ ܐܺܝܬ ܡܶܕܶܡ<EOS>ܐܰܘ ܠܰܝܬ<EOS> ܐܶܢ ܕܶܝܢ ܡܛܳܐ ܥܕܰܡܳܐ ܠܰܫܡܰܘ̈ܗ̱ܝ ܕܢܽܘܟܪܳܝܳܐ ܐܳܦܶܢ ܡܶܥܰܠ ܠܳܐ ܥܰܠ<EOS>ܐܰܢܰܢܩܺܐ ܕܡܶܩܰܫ ܢܩܰܫ ܒܗܽܘܢ ܕܢܶܚܙܶܐ ܕܡܳܢܳܐ ܐܶܢܽܘܢ ܘܟܰܕ ܢܳܦܶܩ ܗܽܘ ܢܽܘܟܪܳܝܳܐ ܡܶܢ<EOS>ܐܰܬܪܳܐ ܕܢܺܐܬܶܐ ܠܗܳܪܟܳܐ ܝܺܕܺܝܥܳܐ ܕܶܐܣܬܰܦܰܩ ܗܘܳܐ ܠܶܗ ܡܶܢ ܐܰܬܪܶܗ<EOS> ܡܶܕܶܡ ܓܶܝܪ<EOS>ܕܡܶܣܬܰܝܟܳܢܳܐ ܗܽܘ ܘܰܒܓܰܘ ܐܰܬܪܳܐ ܗܽܘ ܐܶܡܰܬܝ̱ ܕܰܢܦܰܩ ܡܶܢ ܐܰܬܪܶܗ ܟܽܠܶܗ ܗܽܘ ܥܰܡ ܟܽܠܶܗ<EOS>ܢܦܰܩ ܘܡܶܕܶܡ ܡܶܢܶܗ ܒܰܐܬܪܶܗ ܠܳܐ ܦܳܐܶܫ ܐܶܢ ܕܶܝܢ ܦܶܠܓܶܗ ܦܳܐܶܫ ܐܰܘ ܚܕܳܐ ܡܶܢ ܡܢܰܘ̈ܳܬܶܗ<EOS>ܗܶܢܶܝܢ ܗܳܠܶܝܢ ܡܦܺܝܗܳܢ ܥܰܠ ܟܝܳܢܶܗܼ ܕܡܶܬܦܰܠܓܳܢܳܐ ܗܘܳܐ<EOS> ܘܶܐܢ ܬܽܘܒ ܨܳܒܶܝܢ ܕܢܶܫܬܢܽܘܢ<EOS>ܘܢܺܐܡܪܽܘܢ ܡܶܕܶܡ ܕܰܠܡܶܗܘܶܐ ܠܳܐ ܡܶܫܟܰܚ<EOS> ܕܟܰܕ ܢܦܰܩ ܠܰܡ ܕܢܺܐܬܶܐ ܡܶܢ ܐܰܬܪܶܗ<EOS> ܡܶܕܶܡ<EOS>ܐܰܬܪܶܗ ܡܶܢܶܗ ܠܳܐ ܚܣܰܪ܇ ܡܶܛܽܠ ܕܡܰܠܝܽܘܬܰܐ ܗ̱ܘ ܕܠܳܐ ܚܶܣܪܳܐ ܘܪܰܒܽܘܬܳܐ ܕܠܳܐ ܡܶܬܒܰܨܪܳܐ<EOS>ܘܰܐܝܟܰܢܳܐ ܡܠܶܐ ܗܘܳܐ ܡܶܢܶܗ ܐܰܬܪܶܗ ܘܰܡܠܶܐ ܗܘܼܳܐ ܡܶܢܶܗ ܐܰܬܪܳܐ ܕܒܰܡܨܰܥܬܳܐ<EOS> ܗܳܢܳܐ<EOS>ܕܠܳܐ ܡܶܬܡܫܰܚ ܘܠܳܐ ܡܶܣܬܰܝܰܟ ܘܰܡܠܶܐ ܗܘܳܐ ܬܽܘܒ ܡܶܢܶܗ ܐܰܬܪܶܗ ܕܥܳܒܽܘܕܳܐ<EOS> ܘܡܳܛܝܳܐ ܗܘܳܬ<EOS>ܡܶܢܶܗ ܒܪܺܝܬܳܐ ܗܳܕܶܐ<EOS> ܥܕܰܡܳܐ ܕܳܐܦ ܠܰܫܝܽܘܠ ܬܰܚܬܳܝܬܳܐ ܡܰܛܺܝܘ ܡܰܬܚܽܘܗ̱ܝ<EOS>ܐܶܢ ܕܡܶܢ ܩܕܳܡ ܕܠܳܐ ܢܶܦܽܘܩ ܡܠܶܐ ܗܳܝ ܕܽܘܟܬܳܐ ܕܰܫܪܳܐ ܗܘܳܐ ܒܳܗ̇<EOS>ܐܺܝܬܰܘܗ̱ܝ ܗܘܳܐ܇ ܘܡܶܢ ܒܳܬܰܪ ܕܰܢܦܰܩ ܬܽܘܒ ܡܰܠܝܳܐ ܗܘܳܬ ܡܶܢܶܗ ܗܺܝ ܕܽܘܟܬܳܐ ܐܰܝܟ<EOS>ܕܡܶܢ ܩܕܺܝܡ ܝܺܕܺܝܥܳܐ ܕܗܽܘ ܡܶܕܶܡ ܕܶܐܫܬܟܰܚ ܡܶܢ ܗܳܝ ܕܽܘܟܬܳܐ ܘܰܠܒܰܪ ܗܘܳܐ ܗܰܘ ܐܳܠܨܳܐ<EOS>ܕܢܶܒܥܶܐ ܕܡܶܢ ܐܰܝܟܳܐ ܗܘܳܬ ܠܶܗ ܗܳܕܶܐ ܬܰܘܣܶܦܬܳܐ ܐܰܘ ܕܰܠܡܳܐ ܟܰܝ ܬܰܚܦܺܝܬܳܐ ܕܡܶܕܶܡ<EOS>ܐܺܝܬ ܗܘܳܐ ܒܰܐܦܰܘܗ̱ܝ ܐܰܝܟ ܕܒܰܐܦܺܝ ܫܶܡܫܳܐ<EOS> ܘܟܰܕ ܐܶܬܓܰܠܓܠܰܬ ܗܺܝ ܬܰܚܦܺܝܬܳܐ ܡܬܰܚ<EOS>ܙܰܠܺܝܩܰܘܗ̱ܝ ܥܕܰܡܳܐ ܠܘܳܬܰܢ<EOS> ܘܟܰܕ ܩܦܰܣ ܢܰܦܫܶܗ ܘܶܐܬܚܒܶܫ ܒܰܐܬܪܳܗܿ<EOS> ܗܘܳܐ ܠܶܗ ܡܠܺܝܬܳܐ<EOS>ܗ̱ܝ ܕܽܘܟܬܳܐ ܕܰܫܪܳܐ ܗܘܳܐ ܒܶܗ ܡܶܢ ܩܕܺܝܡ ܘܳܐܠܨܳܬ ܕܢܶܒܥܶܐ<EOS> ܕܡܶܢ ܐܰܝܟܳܐ ܐܶܢܶܝܢ ܗܳܠܶܝܢ<EOS>ܥܶܠܬܳܐ<EOS> ܗܳܠܶܝܢ ܕܩܳܡ ܒܰܐܦܰܘܗ̱ܝ ܘܬܰܟܣܺܝܘܗ̱ܝ ܠܢܽܘܗܪܳܐ ܘܗܳܪܟܳܐ ܡܶܫܬܟܰܚ ܗܽܘ ܟܝܳܢܳܐ<EOS>ܡܠܶܐ ܟܽܠܶܗ ܗܽܘ ܘܠܳܐ ܡܶܫܬܟܰܚ ܐܰܬܪܰܢ ܕܢܽܘܟܪܳܝ ܠܙܰܠܺܝܩ̈ܰܘܗ̱ܝ ܐܰܝܟܰܢܳܐ ܕܳܐܦ ܠܳܐ<EOS>ܥܽܘܒܳܐ ܕܰܒܪܺܝܬܳܐ ܢܽܘܟܪܳܝ ܠܙܰܠܺܝܩܰܘ̈ܗ̱ܝ ܕܫܶܡܫܳܐ ܐܳܦܶܢ ܒܝܰܕ ܬܰܚܦܺܝܬܳܐ ܐ̱ܚܪܳܢܳܝܬܳܐ<EOS>ܡܬܰܚܰܦܶܐ ܡܶܢܰܢ ܫܶܡܫܳܐ ܕܶܝܢ ܗܽܘ ܡܶܕܶܡ ܐ̱ܚܪܺܝܢ ܘܕܶܢܚܶܗ ܡܶܕܶܡ ܐ̱ܚܪܺܝܢ<EOS> ܠܶܗ ܓܶܝܪ<EOS>ܠܫܶܡܫܳܐ ܩܢܽܘܡܳܐ ܐܺܝܬ ܠܶܗ ܐܳܦ ܚܽܘܕܪܳܐ<EOS> ܘܰܡܣܰܝܟܳܐ ܠܶܗ ܥܰܝܢܳܐ<EOS> ܠܕܶܢܚܳܐ ܕܶܝܢ<EOS>ܕܡܶܢܶܗ ܠܰܝܬ ܣܳܟܳܐ ܘܰܩܢܽܘܡܳܐ<EOS> ܠܳܐ ܓܶܝܪ ܡܰܫܟܚܳܐ ܡܣܰܝܟܳܐ ܠܶܗ ܥܰܝܢܳܐ<EOS> ܘܰܒܗܳܕܶܐ<EOS>ܬܰܚܘܺܝܬܳܐ ܡܶܫܬܟܰܚ ܕܝܰܠܕܳܐ ܪܰܒ ܗܽܘ ܡܶܢ ܝܳܠܽܘܕܶܗ ܕܝܳܠܽܘܕܳܐ ܡܶܣܬܰܝܰܟܼ ܘܝܰܠܕܳܐ<EOS>ܕܡܶܢܶܗ ܠܳܐ ܡܶܣܬܰܝܰܟ<EOS> ܠܰܘ ܕܶܝܢ ܡܪܰܒ ܪܰܒ<EOS> ܡܰܙܥܰܪ ܗܽܘ ܙܥܽܘܪ ܡܶܢܶܗ<EOS> ܒܗܳܝ ܕܰܩܢܽܘܡܳܐ<EOS>ܐܰܟܘܳܬܶܗ ܠܰܝܬ ܠܶܗ<EOS>ܡܶܛܽܠ ܕܶܝܢ ܕܳܐܦ ܗܽܘ ܫܶܡܫܳܐ ܢܽܘܪܳܐ ܗܰܘ ܡܶܢ ܢܽܘܪܳܐ ܗܳܕܶܐ ܕܰܠܬܰܚܬ<EOS>ܝܳܠܦܺܝܢ ܚܢܰܢ ܠܶܗ ܕܗܳܟܰܢܳܐ ܐܳܦ ܠܓܰܘܙܰܠܬܳܐ ܕܢܽܘܪܳܐ ܐܺܝܬ ܩܢܽܘܡܳܐ ܠܢܽܘܗܪܳܐ ܕܶܝܢ ܕܡܶܢ<EOS>ܢܽܘܪܳܐ ܩܢܽܘܡܳܐ ܠܰܝܬ ܠܶܗ<EOS> ܘܳܐܙܠ̱ܺܝܢ ܘܳܐܬܶܝܢ ܦܰܓܪ̈ܶܐ ܒܓܰܘ ܢܽܘܗܪܶܗ ܘܠܳܐ ܡܶܬܢܟܺܝܢ<EOS>ܠܘܳܬ ܩܢܽܘܡܳܐ ܕܶܝܢ ܓܽܘܫܡ̈ܶܐ ܕܢܶܬܩܰܪܒܽܘܢ ܣܰܓܺܝ ܠܳܐ ܡܶܫܟܚܺܝܢ<EOS> ܘܰܐܝܟܰܢܳܐ ܕܺܐܝܬ<EOS>ܦܰܩܚܳܐ ܐܰܘ ܗܰܒܳܒ̈ܶܐ ܐܰܘ ܚܰܕ ܡܶܢ ܥܶܩܳܪ̈ܶܐ ܘܦܺܐܪ̈ܶܐ ܕܪܺܝܚܳܐ ܐܺܝܬ ܠܗܽܘܢ ܘܰܠܗܽܘܢ<EOS>ܚܕܳܐ ܕܽܘܟܬܳܐ ܙܥܽܘܪܬܳܐ ܣܳܦܩܳܐ ܠܗܽܘܢ ܕܢܶܬܣܺܝܡܽܘܢ ܒܶܗ ܡܶܛܽܠ ܕܰܩܢܽܘܡܳܐ ܐܶܢܽܘܢ<EOS>ܪܺܐܚܗܽܘܢ ܕܶܝܢ ܦܳܐܰܚ ܠܒܰܪ ܡܶܢܗܽܘܢ ܡܶܛܽܠ ܕܠܰܘ ܩܢܽܘܡܳܐ ܐܰܣܺܝܪܳܐ ܐܺܝܬ ܠܶܗ<EOS> ܘܠܳܐ<EOS>ܐܳܡܪܺܝܢ ܚܢܰܢ ܕܝܰܬܺܝܪ ܗܽܘ ܪܺܐܚܗܽܘܢ ܕܒܶܣ̈ܡܶܐ ܡܶܢܗܽܘܢ ܕܒܶܣ̈ܡܶܐ<EOS> ܐܰܘ<EOS>ܪ̈ܺܝܚܳܢܰܝܗܽܘܢ ܕܡܶܫ̈ܚܳܢܶܐ ܡܶܢܗܽܘܢ ܕܡܶܫ̈ܚܳܢܶܐ ܗܶܢܽܘܢ ܓܶܝܪ ܩܢܽܘܡܗܽܘܢ ܒܛܺܝܡ̈ܶܐ ܗܽܘ<EOS>ܡܶܙܕܰܒܢܺܝܢ ܪܺܝܚܗܽܘܢ ܓܶܝܪ ܕܗܶܪ̈ܽܘܡܶܐ ܕܡܰܓܳܢ ܗܽܘ ܠܟܽܠ ܡܶܢ ܕܰܠܗܽܘܢ ܩܰܪܶܒ ܘܗܽܘ<EOS>ܦܺܝܪܡܳܐ ܕܢܶܗܘܶܐ ܡܠܶܐ ܒܰܝܬܳܐ ܠܳܐ ܡܨܶܐ<EOS> ܥܶܛܪܳܐ ܕܶܝܢ ܕܡܶܢܶܗ ܐܳܦ ܡܶܢ ܒܰܝܬܳܐ ܪܰܒ ܗܽܘ<EOS>ܕܳܐܦ ܠܒܰܪ ܡܶܢܶܗ ܦܳܐܰܚ ܗܽܘ<EOS> ܐܶܢ ܥܒܳܕܰܘܗ̱ܝ ܗܳܟܺܝܠ ܠܰܐܠܳܗܗܽܘܢ ܐܰܝܟ ܪܺܝܚܳܢܳܐ ܕܦܳܗܶܐ<EOS>ܘܰܐܝܟ ܙܰܠܺܝܩܳܐ ܕܡܶܬܒܰܕܰܪܼ<EOS> ܟܰܕ ܨܳܒܶܝܢ ܠܡܰܘܪܒܽܘܬܶܗ ܠܰܙܥܽܘܪܽܘܬܰܐ ܗ̱ܘ ܡܳܝܬܺܝܢ ܠܶܗ<EOS>ܕܰܕܠܳܐ ܩܢܽܘܡܳܐ ܕܰܐܚܺܝܕ ܢܰܦܫܶܗ ܥܳܒܕܺܝܢ ܠܶܗ<EOS> ܢܶܫܬܐܶܠ ܬܽܘܒ ܓܰܒܶܗ ܕܒܰܪܕܶܝܨܳܢ ܥܰܠ<EOS>ܐܺܝܬܝ̈ܶܐ ܗܳܠܶܝܢ ܕܶܐܡܰܪ ܕܳܐܦ ܠܗܳܠܶܝܢ ܕܺܝܠܶܗ ܡܰܢܽܘ ܛܥܶܝܢ ܠܗܽܘܢ ܕܗܳܐ ܒܓܰܘ ܐܰܬܪܳܐ<EOS>ܚܰܪܺܝܒܳܐ ܘܰܣܦܺܝܩܳܐ ܣܺܝܡܺܝܢ ܕܗܰܘܦܳܐ ܕܳܐܐܰܪ ܛܶܥܢܰܬ ܟܽܠ ܠܰܝܬ ܒܶܗ<EOS> ܝܰܬܺܝܪܳܐܺܝܬ ܕܗܳܐ<EOS>ܐܳܦ ܝܰܩܺܝܪ̈ܶܐ ܐܳܦ ܩܰܠܺܝ̈ܠܶܐ ܡܫܰܡܶܗ ܬܰܡܳܢ<EOS> ܢܽܘܗܪܳܐ ܓܶܝܪ ܩܰܠܺܝܠ ܗܽܘ ܡܶܢ ܪܽܘܚܳܐ<EOS>ܘܪܽܘܚܳܐ ܡܶܢ ܢܽܘܪܳܐ ܐܰܝܟܰܢܳܐ ܕܳܐܦ ܗܳܝ ܡܶܢ ܡܰܝ̈ܳܐ<EOS> ܩܰܠܺܝܠܳܐ ܕܶܝܢ ܘܝܰܩܺܝܪܳܐ<EOS>ܕܰܢܩܽܘܡܽܘܢ ܐܰܝܟ ܚܰܕ ܒܚܰܕ ܬܚܽܘܡ<EOS> ܕܠܳܐ ܩܛܺܝܪܳܐ ܕܰܐ̱ܚܪܺܢܳܐ ܠܳܐ ܡܨܶܝܢ<EOS> ܐܰܢܰܢܩܺܐ ܓܶܝܪ<EOS>ܫܪܳܐ ܠܶܗ ܩܰܠܺܝܠܳܐ ܠܥܶܠ ܐܰܝܟܰܢܳܐ ܕܳܐܦ ܝܰܩܺܝܪܳܐ ܫܪܶܐ ܠܬܰܚܬ ܠܟܽܠ<EOS>ܠܰܘ ܗܳܟܺܝܠ ܡܶܫܟܚܳܐ ܢܽܘܪܳܐ ܒܕܰܪܓܳܐ ܕܩܳܐܶܡ ܒܶܗ ܢܽܘܗܪܳܐ ܕܬܶܩܽܘܡ ܘܳܐܦ<EOS>ܠܳܐ ܡܰܝ̈ܳܐ ܕܝܰܩܺܝܪܺܝܢ ܕܢܶܗܘܽܘܢ ܒܕܰܪܓܳܐ ܕܢܽܘܪܳܐ ܐܰܘ ܕܪܽܘܚܳܐ ܡܶܛܽܠ ܕܠܰܝܬ ܩܛܺܝܪܳܐ<EOS>ܛܥܶܝܢ ܠܗܽܘܢ ܗܳܠܶܝܢ ܝܰܩܺܝܪܳܐ ܠܢܽܘܗܪܳܐ<EOS>ܕܰܥܕܰܡܳܐ ܠܪܽܘܚܳܐ ܠܘܩܒܠܶܗ<EOS>ܡܰܝܳܐ ܡܓܰܡܪܺܝܢ ܢܽܘܪܳܐ ܠܽܘܩܒܰܠܗܽܘܢ ܝܰܩܺܝܪܽܘܬܳܐ ܓܶܝܪ ܘܩܰܠܺܝܠܽܘܬܳܐ ܕܰܢܩܽܘܡܰܢ<EOS>ܒܚܰܕ ܕܰܪܓܳܐ ܠܳܐ ܡܨܶܝܢ ܐܰܝܟܰܢܳܐ ܕܳܐܦ ܠܳܐ ܠܡܶܣܰܩ ܒܚܰܕ ܡܶܬܩܠܳܐ ܡܫܰܟܚܰܢ<EOS>ܨܶܒܘ̈ܳܬܳܐ ܕܩܰܠܺܝܠܰܢ ܘܰܕܝܰܩܺܝܪܰܢ ܒܓܰܘ ܡܰܝ̈ܳܐ ܐܰܘ ܒܳܐܐܰܪ<EOS> ܗܶܢܶܝܢ ܡܦܺܝܣܰܢ ܥܰܠ<EOS>ܢܰܦܫܗܶܝܢ ܟܡܳܐ ܩܕܳܡܰܢ ܝܰܩܺܝܪܬܳܐ ܠܩܰܠܺܝ̈ܠܳܬܳܐ ܘܶܐܢ ܗܳܠܶܝܢ ܕܒܰܡܫܽܘܚܬܳܐ ܝܰܩܺܝܪܰܢ<EOS>ܚܰܒܪܳܬܗܶܝܢ<EOS> ܣܰܓܺܝ ܥܪܰܩܢ ܠܥܽܘܡܩܳܐ ܟܡܳܐ ܝܰܬܺܝܪܳܐܺܝܬ ܢܶܪܚܰܩ ܡܶܢܗܶܝܢ ܕܰܠܬܰܚܬ<EOS>ܕܠܳܐ ܟܺܝܠܳܐ ܘܰܕܠܳܐ ܡܫܽܘܚܬܳܐ ܚܶܫܽܘܟܰܐ ܗ̱ܘ ܕܡܶܢ ܟܽܠܗܽܘܢ ܝܰܩܺܝܪܳܐܺܝܬ ܩܳܐܶܡ ܗܳܐ ܓܶܝܪ<EOS>ܟܽܠ ܝܰܩܺܝܪܳܐܺܝܬ ܩܳܐܶܡ ܗܳܐ ܓܶܝܪ ܟܽܠ ܝܰܩܺܝܪܽܘܬܶܗ ܐܳܦ ܠܬܰܚܬ ܡܶܢ ܟܽܠܗܽܘܢ<EOS>ܛܽܘܪܳܐ ܘܰܣܠܶܩ ܡܶܢܗܽܘܢ ܡܶܛܽܠ ܕܝܰܩܺܝܪܽܘܬܶܗ ܟܽܠ ܠܬܰܚܬ ܡܶܬܬܰܠܝܳܐ<EOS>ܒܶܗ<EOS> ܐܶܢ ܕܶܝܢ ܡܶܫܟܰܚ ܠܰܡܩܳܡ ܘܰܠܡܰܫܠܳܐ ܢܺܐܡܪܽܘܢ ܠܰܢ ܡܰܢܽܘ ܡܶܕܶܡ ܕܰܦܓܰܥ ܒܳܗ̇<EOS>ـܪܘܬܗ ܘܟܽܠܶܗ ܕܠܳܐ ܓܶܝܪ ܗܺܝ ܡܶܢ ܢܰܦܫܶܗ ܕܬܶܬܥܰܠܳܐ ܠܳܐ ܡܰܨܝܳܐ ܘܶܐܢ ܢܺܐܡܪܽܘܢ<EOS>ܕܺܐܝܬܝܳܐ ܕܰܠܕܽܘܟ ܡܶܢ ܐܰܬܪܶܗ ܡܨܶܐ ܕܢܶܫܠܳܐ ܡܶܢܶܗ ܐܳܦ ܠܳܐ ܡܶܣܥܳܐ ܣܥܳܐ ܘܰܣܠܶܩ<EOS>ܠܳܐ ܓܶܝܪ ܡܰܫܟܚܺܝܢ ܠـ ܐ ܐܰܝܠܶܝܢ ܒܚܰܫܰܚܗܽܘܢ ܘܡـ ܕܺܐܝܬܽܘܬܶܗ<EOS> ܐܶܢ ܕܶܝܢ<EOS>ܐܳܡܪܺܝܢ ܕܰܥܒܰܪ ܬܚܽܘܡܶܗ ܘܟܰܕ ܥܒܰܪ ܠܶܗ ܠܥܶܠ ܗܽܘ ܥܰܒܪܶܗ ܘܰܐܝܕܳܐ ܦܫܺܝܩܳܐ ܠܝܰܩܺܝܪܳܐ<EOS>ܕܢܰܣܶܩ ܠܥܶܠ ܕܠܳܐ ܠܰܟܝܳܢܶܗ ܐܰܘ ܕܢܶܬܰܚܬܳܐ ܠܬܰܚܬ ܐܰܝܟ ܟܝܳܢܶܗ ܗܳܟܰܢ ܓܶܝܪ ܩܥܳܐ<EOS>ܣܺܝܪܽܘܬܳܐ ܘܡܶܟܺܝܠ ܕܰܐܦܶܩܬ ܠܶܗ ܕܰܓܳܠܽܘܬܳܐ ܒܺܐܝܕܳܐ ܕܗܺܝ ܥܠܳܐ ܕܢܶܥܒܰܪ ܬܚܽܘܡܶܗ<EOS>ܘܢܶܣܥܳܐ ܠܥܶܠ ܝܰܬܺܝܪܳܐܺܝܬ ܦܟܺܝܪܳܐ ܠܶܗ ܘܳܠܺܝܬܳܐ ܕܝܰܩܺܝܪܽܘܬܶܗ ܕܰܠܬܰܚܬ ܢܶܗܘܶܐ<EOS>ܡܶܬܬܰܚܬܳܐ ܘܡܶܛܽܠ ܕܡܶܡܬܽܘܡ ܘܡܶܢ ܥܳܠܰܡ ܟܽܠ ܡܰܚܶܬ ܢܚܶܬ ܗܘܳܐ ܘܶܐܙܰܠ ܠܳܐ ܡܰܫܟܚܳܐ ܗܘܳܬ<EOS>ܢܽܘܪܳܐ ܗ̱ܝ ܕ ܠܶܗ ܠܥܽܘܡܩܳܐ ܕܠܳܐ<EOS>ܡܶܬܡܫܰܚ<EOS>ܢܫܰܐܶܠ ܕܶܝܢ ܥܠܶܝܗܿ ܥܰܠ ܗܳܕܶܐ ܢܽܘܪܳܐ<EOS> ܕܰܐܝܕܳܐ ܥܶܠܬܳܐ ܕܰܐܙܺܝܥܬܳܗܿ<EOS>ܐܳܦ ܠܶܗ ܕܬܶܥܒܰܪ ܬܚܽܘܡܳܐ ܕܡܶܢ ܡܬܽܘܡ ܠܳܐ ܥܒܰܪܬܶܗ<EOS> ܐܳܡܪܺܝܢ ܕܳܐܦ ܠܳܗ̇ ܪܽܘܚܰܐ ܗܘ<EOS>ܢܶܩܫܰܬ ܒܳܗ̇ ܘܰܐܙܺܝܥܬܳܗܿ<EOS> ܘܢܺܐܙܰܠ ܒܶܗ ܒܝܽܘܒܳܠܗܶܝܢ ܕܥܶܠܬܳܐ ܘܢܰܫܐܶܠ ܐܳܦ ܥܰܠ ܪܽܘܚܳܐ<EOS>ܕܡܰܢܽܘ ܟܰܝ ܐܰܙܺܝܥܶܗ ܐܳܦ ܠܳܗ̇ ܘܶܐܢ ܢܣܰܓܺܝ ܠܗܶܝܢ ܥܶܠܬܳܐ ܡܰܢܽܘ ܟܰܝ ܗܰܘ ܕܰܗܘܳܐ<EOS>ܥܶܠܬܳܐ ܠܥܶܠܳـ̈ܬܳܐ ܟܽܘܠܗܶܝܢ ܐܶܠܳܐ ܝܺܕܺܝܥ ܦܰܗܝܳܐ ܪܰܒܳܐ<EOS> ܐܶܢ ܕܶܝܢ ܐܺܝܕܺܝܥ ܫܽܘܐܳܠܳܐ<EOS>ܬܪܺܝܨܳܐ܇ ܕܙܳܕܶܩ ܕܢܶܬܦܢܶܐ ܠܶܗ ܦܝܳܣܳܐ ܫܰܪܺܝܪܳܐ<EOS> ܕܶܐܢ ܐܰܠܳܗܰܐ ܗ̱ܘ ܗܽܘܝܽܘ ܡܳܕܶܝܢ<EOS>ܥܶܠܰܬ ܟܽܠܶܗ ܫܰܓܫܽܘܬܳܐ ܕܕܰܘܺܝܕ ܨܒܽܘܬܳܐ ܡܛܰܟܰܣܬܳܐ ܘܰܕܠܰܚ ܨܶܒܘ̈ܳܬܳܐ ܫܦܺܝܬܳܐ ܘܰܐܝܬܺܝ<EOS>ܠܰܡܨܽܘܬܳܐ ܘܰܠܗܳܪܬܳܐ ܠܰܟܝܳܢܳܐ ܡܫܰܝ̈ܢܶܐ<EOS> ܘܗܰܘ ܕܳܐܡܪܺܝܢ ܕܗܽܘܝܽܘ ܥܶܠܰܬ ܟܽܠܶܗ<EOS>ܨܶܒܬܳܐ ܡܶܫܬܟܰܚ ܕܗܽܘܝܽܘ ܥܶܠܬܳܐ ܕܟܽܠܗܶܝܢ ܣܰܢ̈ܝܳܬܳܐ<EOS> ܥܰܠ ܡܰܢ ܕܶܝܢ ܕܰܐܥܺܝܪܳܗܿ<EOS>ܠܒܺܝܫܬܳܐ ܗܳܝ ܕܕܳܡܟܳܐ ܗܘܳܬ ܘܝܰܗ̱ܒ ܠܶܗ ܚܰܝܠܳܐ ܠܗܳܝ ܕܰܕܠܳܐ ܚܺܝܠ ܗܘܳܬ ܘܶܐܫܟܰܚ<EOS>ܦܽܘܪܣܳܐ ܘܪܰܟܶܒ ܥܶܠܬܳܐ ܕܢܶܥܒܪܶܗ ܬܚܽܘܡܳܐ ܠܒܺܝܫܬܳܐ ܗܳܝ ܕܡܶܢ ܡܬܽܘܡ ܬܚܽܘܡܳܗܿ ܠܳܐ<EOS>ܥܶܒܪܰܬ ܗܽܘ ܣܽܘܪܚܳܢܳܗܿ ܡܰܠܶܦ ܠܰܢ<EOS> ܕܰܐܝܢܳܐ ܫܡܳܐ ܢܣܺܝܡ ܠܳܗ̇ ܘܒܺܐܝܕܳܐ ܥܰܝܢܳܐ ܢܚܽܘܪ<EOS>ܒܳܗܿ<EOS> ܘܒܰܐܝܢܳܐ ܬܶܗܪܳܐ ܢܶܬܕܰܡܰܪ ܒܶܗ<EOS>ܘܶܐܢ ܕܶܝܢ ܗܽܘܝܽܘ ܥܶܠܳܝܳܐ ܐܰܙܺܝܥܶܗ ܠܶܣܛܽܘܟܣܳܐ ܕܪܽܘܚܳܐ ܕܠܳܐ ܒܰܟܝܳܢܶܗ<EOS>ܡܫܰܦ ܗܽܘ ܫܰܦ ܐܳܦ ܗܰܘ ܥܶܠܳܝܳܐ ܘܰܢܚܶܬ ܡܶܢ ܪܰܘܡܳܐ ܕܰܟܝܳܢܶܗ<EOS> ܘܰܐܝܕܳܐ ܟܰܝ ܥܶܠܬܳܐ<EOS>ܐܰܙܺܝܥܬܶܗ ܐܳܦ ܠܳܗ̇<EOS> ܕܢܰܪܡܶܐ ܗܳܪܬܳܐ ܘܰܡܨܽܘܬܳܐ ܒܶܝܬ ܐܺܝ̈ܬܝܶܐ ܘܰܟܝ̈ܳܢܶܐ ܕܰܒܫܰܝܢܳܐ<EOS>ܩܳܝܡܺܝܢ ܗ̱ܘܰܘ<EOS> ܘܶܐܠܳܐ ܝܳܕܥܺܝܢ ܡܶܢ ܐܰܝܟܳܐ ܢܶܒܥܰܬ ܥܶܠܬܳܐ ܗܳܕܶܐ ܗܳܠܶܝܢ ܓܶܝܪ<EOS>ܐ̱ܚܪ̈ܺܢܝܳܬܳܐ ܕܶܐܡܰܪܘ̱ ܥܠܰܝܗܽܘܢ ܕܺܐܝ̈ܬܝܶܐ ܡܶܢ ܐܰܝܟܳܐ ܝܺܠܶܦܘ̱ ܐܶܢܶܝܢ ܕܗܳܟܰܢܳܐ<EOS>ܐܶܢܶܝܢ<EOS> ܐܶܢ ܪܽܘܚܐܰ ܗ̱ܘ ܕܓܶܠܝܳܢܳܐ ܒܰܕܶܩܬ ܠܗܽܘܢ<EOS> ܘܠܳܐ ܗܘܳܐ ܕܥܰܠ ܥܶܠܬܳܐ ܕܒܶܗ<EOS>ܬܰܠܝܳܢ ܟܽܠܗܶܝܢ ܥܶܠܳـ̈ܬܳܐ ܬܶܓܠܶܐ ܠܗܽܘܢ<EOS>ܠܡܶܬܕܰܡܰܪܘ̱ ܕܶܝܢ ܒܗܳܕܶܐ ܪܽܘܚܳܐ<EOS> ܕܠܳܐ ܠܡܽܘܫܶܐ ܪܺܝܫܳܐ ܕܰܢܒܺܝ̈ܶܐ<EOS>ܓܠܰܬܿ<EOS> ܗܰܘ ܕܦܰܠܶܓ ܝܰܡܳܐ ܘܰܥܒܰܪ ܒܓܰܘܶܗ<EOS> ܘܠܳܐ ܬܽܘܒ ܠܫܶܡܥܽܘܢ ܪܺܝܫܳܐ ܕܰܫܠܺܝ̈ܚܶܐ<EOS>ܓܠܰܬ<EOS> ܗܰܘ ܕܰܢܚܶܬ ܘܗܰܠܶܟ ܥܰܠ ܡܰܝ̈ܳܐ ܘܛܳܣ ܥܰܠ ܓܰܠܠܳܐ ܕܝܰܡܳܐ<EOS> ܐܶܠܳܐ ܓܠܰܬ<EOS>ܠܒܰܪܕܰܝܨܳܢ<EOS> ܗܰܘ ܕܕܶܠܦܳܐ ܕܕܳܠܶܦ ܗܘܳܐ ܥܰܠ ܥܰܪܣܶܗ ܠܳܐ ܕܢܶܟܠܳܐ ܠܳܐ ܐܶܫܟܰܚ<EOS> ܢܶܬܠܽܘܢ<EOS>ܠܰܢ ܓܶܝܪ ܐܳܬܘ̈ܳܬܳܐ ܘܬܶܕܡܪ̈ܳܬܳܐ ܕܰܥܒܰܕ ܕܒܳܐܬܘ̈ܳܬܳܐ ܓܰܠܝ̈ܳܬܳܐ ܢܶܬܗܰܝܡܢܰܢ ܟܰܣܝ̈ܳܬܳܐ<EOS>ܕܰܐܠܶܦ ܐܶܢ ܕܶܝܢ ܢܒܺܝ̈ܶܐ ܘܰܫܠܺܝ̈ܚܶܐ ܗܳܢܽܘܢ ܕܰܥܒܰܕܘ̱ ܐܳܬܘ̈ܳܬܳܐ ܘܬܶܕܡܳܪܬܳܐ<EOS>ܣܰܓܺܝܐܳܬܳܐ ܚܕܳܐ ܡܶܢ ܗܳܠܶܝܢ ܕܰܒܕܳܐ ܒܰܪܕܶܝܨܳܢ ܡܶܢ ܢܰܦܫܶܗ ܗܳܢܽܘܢ ܠܳܐ ܐܶܡܰܪܘ̱<EOS>ܘܒܰܪܕܶܝܨܳܢ ܕܰܒܕܳܐ ܣܳܓ̈ܳܐܬܳܐ ܕܢܽܘܟܪ̈ܳܝܺܝܢ ܠܕܰܢܒܺܝ̈ܶܐ ܘܰܫܠܺܝ̈ܚܶܐ ܚܕܳܐ ܡܶܢ<EOS>ܐܳܬܘ̈ܳܬܳܐ ܕܰܥܒܰܕܘ̱ ܗܶܢܽܘܢ ܗܰܘ ܠܳܐ ܥܒܰܕ ܠܳܐ ܗܳܐ ܓܰܠܝܳܐ ܘܰܕܢܺܝܚܳܐ ܠܡܰܢ ܕܨܳܒܶܐ<EOS>ܕܰܢܚܽܘܪ ܦܳܪܽܘܫܳܐܺܝܬ ܦܶܚܬܰܐ ܗ̱ܘ ܪܰܒܳܐ ܐܺܝܬ ܒܶܝܬ ܛܳܥܝܽܘܬܶܗ ܕܺܝܠܶܗ ܠܺܝܕܰܥܬܗܽܘܢ<EOS>ܫܰܪܺܝܪܬܳܐ ܕܗܶܢܽܘܢ<EOS>ܢܫܰܐܶܠ ܬܽܘܒ ܡܶܢ ܝܰܬܺܝܪ ܕܰܠܗܳܠܶܝܢ ܟܽܠܗܶܝܢ ܒܶܪ̈ܝܳܬܳܐ<EOS>ܕܡܰܟܪܶܙ ܒܰܪܕܶܝܨܳܢ ܘܠܰܪܩܺܝܥܳܐ ܘܠܰܐܪܥܳܐ ܘܰܠܗܳܢܽܘܢ ܕܩܳܪܶܐ ܦܰܠܦܰܠܓܽܘܣ ܘܰܠܗܳܝ ܐܰܪܥܳܐ<EOS>ܟܽܠ ܗܳܝ ܕܺܐܝܬܶܝܗ ܬܚܶܝܬ ܟܽܠ ܘܰܠܥܶܠ ܡܶܢ ܚܶܫܽܘܟܳܐ<EOS> ܠܗܳܠܶܝܢ ܟܽܠܗܽܘܢ ܡܶܢ ܛܥܶܝܢ ܠܗܽܘܢ<EOS>ܐܰܘ ܕܰܠܡܳܐ ܚܶܫܽܘܟܳܐ ܕܰܠܬܰܚܬ ܡܶܢ ܟܽܠ ܗܽܘܝܽܘ ܛܥܶܝܢ ܠܟܽܠ ܐܰܝܟ ܕܢܶܗܘܶܐ ܠܶܗ ܫܶܬ<EOS>ܐܶܣܬܳܐ ܕܟܽܠܶܗ ܐܶܢ ܕܶܝܢ ܢܺܐܡܪܽܘܢ ܕܥܰܠ ܠܳܐ ܡܶܕܶܡ ܣܺܝܡ ܟܽܠ ܡܶܕܶܡ ܘܒܰܪܕܶܝܨܳܢ ܗܰܘ<EOS>ܕܶܐܡܰܪ ܕܰܐܝܟܰܢܳܐ ܡܶܫܟܰܚ ܐܬܪܓܡـ ܕܡܶܢ ܠܳܐ ܡܶܕܶܡ ܢܶܗܘܶܐ ܡܶܕܶܡ ܢܶܬܢܶܐ ܠܶܗ ܗܽܘ ܡܶܕܶܡ<EOS>ܕܰܢܦܰܩ ܡܶܢ ܦܽܘܡܶܗ ܕܰܐܝܟܰܢܳܐ ܡܫܰܟܚܳܐ ܕܢܶܬܛܥܰܢ ܡܶܕܶܡ ܡܶܢ ܠܳܐ ܡܶܕܶܡ ܡܶܕܶܡ ܓܶܝܪ<EOS>ܕܗܽܘ ܠܰܝܬܰܘܗ̱ܝ ܐܰܝܟܰܢ ܡܶܫܟܰܚ ܛܥܶܢ ܡܶܕܶܡ ܕܺܐܝܬܰܘܗ̱ܝ ܘܶܐܢ ܕܶܝܢ ܢܺܐܡܰܪ ܕܠܰܐܠܳܗܳܐ<EOS>ܦܫܺܝܩܳܐ ܗܘܳܐ ܕܰܠܟܽܠ ܢܶܬܠܶܐ ܟܽܠܡܶܕܶܡ ܥܰܠ ܠܳܐ ܡܶܕܶܡ ܐܰܘܕܺܝ ܟܰܕ ܠܳܐ ܨܒܳܐ ܕܠܳܐ ܗܘܳܬ<EOS>ܥܶܛܠܳܐ ܠܰܐܠܳܗܳܐ ܕܢܶܒܪܳܐ ܟܽܠ ܡܶܢ ܠܳܐ ܡܶܕܶܡ ܐܶܢ ܓܶܝܪ ܕܢܶܒܪܳܐ ܡܶܕܶܡ ܡܶܢ ܠܳܐ ܡܶܕܶܡ<EOS>ܠܳܐ ܡܨܶܐ ܐܳܦ ܕܰܢܣܺܝܡ ܡܶܕܶܡ ܥܰܠ ܠܳܐ ܡܶܕܶܡ ܠܳܐ ܡܶܫܟܰܚ<EOS>ܘܳܐܦ ܠܳܐ ܡـ ܕܨܶܒܝܳܢܶܗ ܕܰܐܠܳܗܳܐ ܛܥܶܝܢ ܠܟܽܠ ܡܶܠܬܳܐ ܒܗܳܝ<EOS>ܬܶܫܥܺܝܬܳܐ ܕܠܰܦ ܠܳܐ ـܐ ܗܽܘ ܓܶܝܪ ܨܶܒܝܳܢܳܐ ܕܰܐܝܟ ܕܳܐܡܪܺܝܢ ܕܩܰܠܺܝܠ ܗܽܘ ܠܳܐ<EOS>ܡܶܕܶܡ ܠܡܶܥܒܰܕ ܐܶܫܟܰܚ ܐܳܦ ܠܡܶܛܥܰܢ<EOS>ܘܰܐܝܟܰܢܳܐ ܗܳܟܺܝܠ ܕܡܶܬܒܥܶܐ ܠܶܗ ܠܗܳܢܳܐ ܨܶܒܝܳܢܳܐ ܡܶܕܶܡ ܕܡܶܢܶܗ ܢܶܒܪ̈ܶܐ<EOS>ܒܪܺܝܬܳܐ<EOS> ܥܰܠ ܡܶܕܶܡ ܕܰܥܠܰܘܗ̱ܝ ܢܣܺܝܡ ܒܪܺܝܬܶܗ ܘܶܐܢ ܘܥܰܠ ܡܶܕܶܡ<EOS>ܕܰܛܥܶܢ ܠܳܐ ܣܢܺܝܩܺܝܢ ܗܳܠܶܝܢ ܠܝܢ ܠܳܐ ܡܶܕܶܡ ܕܠܳܐ ܣܢܺܝܩ ܘܶܐܢ ܢܺܐܡܪܽܘܢ<EOS>ܕܺܐܝܬ ܗܰܘ ܪܰܒܽܘ ܚܰܝ̈ܠܺܝܢ ܕܰܛܥܺܝܢܺܝܢ ܚܰܕ ܠܚܰܕ ܐܳܡܪܺܝܢ<EOS>ܠܶܗ ܠܗܰܘ ܕܟܽܠܗܽܘܢ ܡܰܢ ܛܥܺܝܢ ܠܶܗ ܥܕܰܡܳܐ ܕܡܶܢ ܐܰܢܰܢܩܺܐ ܡܶܫܬܟܰܚ ܚܰܕ ܪܰܒܳܐ<EOS>ܘܰܡܫܰܠܡܳܢܳܐ<EOS> ܕܗܽܘܝܽܘ ܐܰܬܪܳܐ ܕܢܰܦܫܶܗ ܘܰܒܚܰܝܠܳܐ ܕܢܰܦܫܶܗ ܩܳܐܶܡ ܘܡܶܢ ܠܳܐ ܡܶܕܶܡ ܟܽܠ<EOS>ܡܶܕܶܡ ܥܳܒܶܕ<EOS> ܕܶܐܢ ܡܶܢ ܚܕܳܐ ܡܶܢ ܗܳܠܶܝܢ ܚܣܺܝܪ<EOS> ܘܳܐܦ ܠܳܐ ܗܰܘ ܡܫܰܠܡܳܢܰܐ ܗ̱ܘ<EOS> ܘܡܶܟܺܝܠ<EOS>ܐܰܠܳܗܰܐ ܗ̱ܘ ܚܰܣܺܝܪܳܐ ܡܶܕܶܡ ܕܰܣܢܺܝܩ ܥܰܠ ܬܠܳܬ<EOS> ܗܳܢܰܘ ܕܶܝܢ ܥܰܠ ܡܶܕܶܡ ܕܡܶܢܶܗ<EOS>ܢܶܒܪܳܐ ܒܶܪ̈ܝܳܬܳܐ ܘܥܰܠ ܥܰܡܽܘܕܳܐ ܕܰܗܘܳܐ ܛܥܶܝܢ ܒܶܪ̈ܝܳܬܶܗ<EOS> ܘܥܰܠ ܐܰܬܪܳܐ ܕܒܶܗ ܬܶܫܪܶܐ<EOS>ܐܰܠܳܗܽܘܬܶܗ<EOS>ܐܶܢ ܕܶܝܢ ܒܶܪ̈ܝܳܬܳܐ ܕܰܗܘܰܝ ܡܶܢ ܐܺܝ̈ܬܝܶܐ ܨܶܒܝܳܢܶܗ ܗܽܘ ܕܰܐܠܳܗܳܐ<EOS>ܛܥܺܝܢ ܠܗܽܘܢ ܝܺܕܺܝܥܳܐ ܕܳܐܦ ܠܗܽܘܢ ܠܺܐܝ̈ܬܝܶܐ ܡܶܢ ܩܕܺܝܡ ܨܶܒܝܳܢܶܗ ܗܰܘ ܕܰܐܠܳܗܳܐ ܛܥܶܝܢ<EOS>ܗܘܳܐ ܠܗܽܘܢ ܘܗܽܘܝܽܘ ܫܓܰܫ ܐܶܢܽܘܢ<EOS> ܘܶܐܢ ܠܗܽܘܢ ܠܳܐ ܛܥܶܝܢ ܗܘܳܐ<EOS> ܘܳܐܦ ܠܳܐ ܡܳܕܶܝܢ<EOS>ܠܡܶܕܶܡ ܕܰܗܘܳܐ ܡܶܢܗܽܘܢ ܛܥܶܝܢ ܘܶܐܢ ܒܶܗ ܬܰܠܶܝܢ ܗ̱ܘܰܘ<EOS> ܘܰܒܚܰܝܠܶܗ ܩܳܝܡܺܝܢ ܗ̱ܘܰܘ ܘܳܐܦ<EOS>ܠܳܐ ܗ̱ܘܰܘ ܐܺܝܬܝܳܐ ܝܰܬܺܝܪܳܐܺܝܬܼ ܕܳܐܦ ܚܶܫܽܘܟܳܐ ܡܶܫܬܟܰܚ<EOS> ܕܳܐܦ ܗܽܘ ܒܚܰܝܶܠ ܛܳܒܳܐ<EOS>ܩܳܐܶܡ ܗܘܳܐ<EOS> ܘܡܶܟܺܝܠ ܡܶܢܗܶܝܢ ܕܗܳܠܶܝܢ ܗܳܦܟܳܢ ܐܳܦ ܥܰܠ ܡܰܢܺܝ ܒܡܰܟܣܳܢܽܘܬܳܐ ܕܰܫܪܳܪܳܐ<EOS>ܐܳܦ ܗܽܘ ܓܝܕ ܐܰܪܰܥ ܢܽܘܗܪܳܐ ܡܫܰܡܶܗ ܠܰܐܠܳܗܳܐ ܐܰܝܕܳܐ ܕܠܰܘ ܡܫܰܠܡܳܢܽܝܬܳܐ ܗ̱ܝ<EOS> ܐܶܢ<EOS>ܕܶܝܢ ܚܰܣܺܝܪܬܳܐ ܗ̱ܝ ܣܳܦܶܩ ܫܡܳܐ ܕܚܰܣܺܝܪܽܘܬܳܗܿ ܠܡܰܟܣܳܢܽܘܬܳܗܿ ܚܰܕ ܓܶܝܪ ܓܰܒܳܗܿ ܡܰܟܪܶܙ<EOS>ܥܰܠ ܟܽܠܳܗܿ<EOS> ܕܶܐܢ ܡܶܢ ܓܰܒܳܗܿ ܕܩܰܪܺܝܒ ܠܚܶܫܽܘܟܳܐ ܐܶܣܬܰܝܟܰܬ ܠܳܗ̇ ܒܚܶܫܽܘܟܳܐ<EOS> ܘܶܐܢ<EOS>ܒܺܐܝܬܽܘܬܳܐ ܐܺܝܬܶܝܗܿ<EOS> ܛܳܒ ܚܰܣܺܝܪܳܐ ܘܰܣܢܺܝܩܳܐ ܐܺܝܬܽܘܬܳܗܿ<EOS> ܕܰܡܣܰܝܟܳܢܳܗܿ ܡܶܢ<EOS>ܚܰܕ ܓܰܒܳܐ<EOS> ܠܰܘ ܡܶܕܶܡ ܗܰܘ ܕܫܰܦܺܝܪ ܐܶܠܳܐ ܚܶܫܽܘܟܳܐ ܡܶܕܶܡ ܕܶܝܢ ܕܒܺܝܫܰܐ ܗ̱ܘ<EOS>ܡܣܰܝܟܳܢܶܗ<EOS> ܠܳܐ ܬܽܘܒ ܬܫܰܐܶܠ ܥܰܠ ܡܚܺܝܠܽܘܬܶܗ<EOS> ܣܳܦܩܳܐ ܠܶܗ ܓܶܝܪ ܗܳܕܶܐ ܕܒܺܝܫܰܐ ܗ̱ܘ<EOS>ܣܝܳܟܶܗ<EOS>ܘܰܐܝܟܰܢ ܢܶܩܪܶܝܘܗ̱ܝ ܐܰܘ ܡܰܢܺܝ ܛܳܒܳܐ ܡܫܰܠܡܳܢܳܐ<EOS> ܠܗܰܘ ܕܡܶܢ ܒܺܝܫܳܐ<EOS>ܐܶܣܬܰܝܰܟ<EOS> ܐܰܘ ܢܰܗܺܝܪܳܐ ܓܡܺܝܪܳܐ<EOS> ܠܗܰܘ ܕܡܶܢ ܚܶܫܽܘܟܳܐ ܐܶܬܬܰܚܰܡ<EOS> ܐܰܣܪܳܗܿ ܓܶܝܪ<EOS>ܘܬܰܚܡܳܗܿ ܠܰܙܥܽܘܪܽܘܬܶܗ<EOS> ܘܠܳܐ ܝܰܗ̱ܒ ܠܳܗ̇ ܕܢܶܗܘܶܐ ܡܠܶܐ ܟܽܠ ܥܰܡ ܗܳܕܶܐ ܕܳܐܦ ܐܶܬܥܙܰܙ<EOS>ܐܰܝܟ ܚܰܝܠܬܳܢܳܐ ܠܰܡܕܳܫ ܠܰܐܬܪܶܗ ܘܰܠܡܶܥܰܠ ܠܰܬܚܽܘܡܰܘܗ̱ܝ ܘܰܠܡܶܒܰܙ ܩܶܢܝܳܢܰܘ̈ܗ̱ܝ<EOS> ܐܶܠܳܐ<EOS>ܐܳܡܪܺܝܢ ܕܰܐܝܟ ܣܢܺܝܩܳܐ<EOS> ܐܶܢ ܕܶܝܢ ܗܽܘ ܣܢܺܝܩ ܕܰܥ ܕܳܐܦ ܗܳܢܳܐ ܡܚܺܝܠ<EOS> ܘܶܐܢ ܗܽܘ ܒܳܐܶܙ<EOS>ܐܳܦ ܗܳܢܳܐ ܡܶܬܒܰܙܰܙ ܘܡܶܛܽܠ ܕܰܒܟܽܠܗܶܝܢ ܢܶܬܟܰܣܣܽܘܢ<EOS> ܐܶܢ ܗܳܟܰܢܳܐ ܢܩܺܝܦܺܝܢ ܬܪ̈ܰܝܗܽܘܢ<EOS>ܓܰܒܳܐ ܛܳܒܳܐ ܘܒܺܝܫܳܐ ܚܰܕ ܠܚܰܕ<EOS> ܟܽܘܠܶܗ ܗܽܘ ܓܒܳܐ ܕܰܢܩܺܝܦ ܠܛܰܡܳܐܐ ܛܰܡܰܐ ܗ̱ܘ ܘܡܣܰܝܶܒ<EOS>ܘܡܶܛܠܰܫ ܘܰܡܚܰܒܶܠ ܒܢܰܩܦܶܗ ܕܚܶܫܽܘܟܳܐ<EOS>ܘܶܐܢ ܢܺܐܡܪܽܘܢ ܕܗܽܘ ܓܒܳܐ ܕܰܢܩܺܝܦ ܠܚܶܫܽܘܟܳܐ ܠܳܐ ܡܶܬܢܰܟܶܐ ܡܶܢ<EOS>ܢܰܩܦܶܗ ܕܚܶܫܽܘܟܳܐ<EOS> ܡܳܕܶܝܢ ܡܝܰܬܰܪ ܗܽܘ ܗܰܘ ܓܒܳܐ ܕܠܳܐ ܡܶܬܢܟܶܐ ܡܶܢ ܢܰܦܫ̈ܳܬܳܐ ܗܶܢܶܝܢ<EOS>ܕܶܐܬܢܰܟܺܝ ܡܶܢ ܢܰܩܦܶܗ ܕܚܶܫܽܘܟܳܐ ܕܗܳܠܶܝܢ ܡܫܰܠܛܳܢܳܐ ܕܰܙܥܽܘܪܳܐ ܕܗܳܐ ܙܥܽܘܪܳܐ ܗܳܢܳܐ<EOS>ܟܽܠܶܗ ܐܶܬܢܟܺܝ ܗܽܘ ܕܶܝܢ ܟܰܕ ܢܩܺܝܦܽܘܬܳܐ ܕܥܰܡ ܚܶܫܽܘܟܳܐ ܡܚܰܒܠܳܐ ܡܶܢ ܥܳܠܡܳܐ ܘܰܥܕܰܡܳܐ<EOS>ܠܥܳܠܰܡ ܐܺܝܬ ܗܘܳܐ ܠܶܗ ܠܳܐ ܐܶܫܟܰܚ ܢܳܩܦܳܐ ܡܰܟܝܳܢܳܐ ܕܰܢܟܶܝܘܗ̱ܝ ܘܶܐܠܳܐ ܡܨܶܐ<EOS>ܒܥܶܠܕܒܳܒܳܐ ܕܰܢܫܰܠܶܛ ܒܶܗ<EOS> ܘܠܳܐ ܣܳܢܳܐܳܐ ܕܰܢܕܽܘܫܳܝܗ̱ܝ<EOS> ܘܠܳܐ ܫܶܒܝܳܐ ܕܢܶܫܬܰܥܠܶܐ<EOS>ܘܢܶܥܒܪܺܝܘܗ̱ܝ ܘܡܳܢܳܐ ܟܰܝ ܐܳܠܨܳܬ ܠܗܳܢܳܐ ܛܳܒܳܐ ܕܰܢܣܰܝܶܒ ܢܰܦܫ̈ܳܬܳܐ ܫܰܦܝ̈ܳܬܳܐ ܕܡܶܢܶܗ<EOS>ܘܢܶܫܕܳܐ ܠܒܰܪ ܡܶܢ ܬܚܽܘܡܶܗ ܙܰܟܝܳܐ ܠܦܽܘܡܳܐ ܕܚܶܫܽܘܟܳܐ ܕܗܳܐ ܐܳܦ ܠܳܐ ܕܢܶܥܒܪܺܝܘܗ̱ܝ<EOS>ܚܶܫܽܘܟܳܐ ܠܗܰܘ ܬܚܽܘܡܳܐ ܚܰܣܺܝܢܳܐ ܡܶܫܟܰܚ ܗܘܳܐ ܐܶܢ ܕܶܝܢ ܬܚܽܘܡܳܐ ܗܘܳܐ ܡܚܺܝܠܳܐ ܕܰܡܨܶܐ<EOS>ܡܙܰܕܟܳܐ ܘܡܶܫܬܦܶܠ ܘܰܡܨܶܐ ܡܶܬܕܺܝܫ ܘܡܶܬܥܒܰܪ ܡܳܕܶܝܢ ܡܚܺܝܠܽܘܬܶܗ ܐܳܦ ܠܡܶܬܢܟܺܝܘ ܡܰܨܝܳܐ<EOS>ܡܶܢ ܢܰܩܦܶܗ ܕܚܶܫܽܘܟܳܐ<EOS> ܘܶܐܢ ܡܨܶܐ ܗܘܳܐ ܚܶܫܽܘܟܳܐ ܕܰܢܫܰܠܶܛ ܒܶܗ ܐܶܢ ܠܰܡܚܰܒܠܽܘܬܶܗ<EOS>ܨܒܳܐ ܗܘܳܐ ܗܳܐ ܒܩܰܠܺܝܠ ܩܰܠܺܝܠ ܡܚܰܒܶܠ ܗܘܳܐ ܠܶܗ ܘܰܣܥܳܐ ܘܶܐܢ ܠܰܡܚܶܠܨܽܘܬܶܗ ܨܒܳܐ<EOS>ܗܘܳܐ<EOS> ܗܳܐ ܒܩܰܠܺܝܠ ܩܰܠܺܝܠ ܓܢܰܒ ܗܘܳܐ ܠܶܗ ܘܕܳܐܶܠ <EOS> ܘܶܐܢ ܕܢܶܪܓܶܗ ܘܢܶܬܒܰܣܰܡ ܒܶܗ ܗܳܐ<EOS>ܦܽܘܪܦܳܥܶܗ ܥܰܠ ܓܰܒܶܗ<EOS> ܕܳܐܦ ܚܕܳܐ ܡܶܢ ܗܳܕܶܐ ܐܶܢܗܽܘ<EOS>ܡܒܰܣܡܳܢܶܗ ܒܢܰܩܦܳܐ ܚܠܺܝܛܳܐ ܥܰܠ ܓܰܒܶܗ ܗܽܘ ܡܶܢ ܡܬܽܘܡ ܘܰܠܥܳܠܰܡ ܘܶܐܢ ܐܰܝܟ ܨܶܒܝܳܢܶܗ<EOS>ܓܳܡܰܪ ܣܽܘܥܪܳܢܶܗ ܐܳܦ ܠܳܐ ܣܢܺܝܩ ܚܶܫܽܘܟܳܐ ܕܢܶܣܥܳܐ ܘܢܶܥܽܘܠ ܠܰܡܨܰܥܬܶܗ ܕܰܐܪܰܥ ܢܽܘܗܪܳܐ<EOS>ܡܶܛܽܠ ܕܰܚܕܳܐ ܗ̱ܝ ܒܰܣܺܝܡܽܘܬܳܐ ܡܙܺܝܓܳܐ ܒܟܽܠܶܗ<EOS> ܚܰܕ ܗܽܘ ܓܶܝܪ ܢܽܘܗܪܳܐ ܒܰܟܝܳܢܶܗ<EOS> ܘܡܶܢ<EOS>ܟܽܠ ܐܰܝܟܳܐ ܕܢܶܬܒܰܣܰܡ ܒܶܗ ܐ̱ܢܳܫ ܗܽܘܝܽܘ ܟܰܕ ܗܽܘ<EOS>ܚܽܘܪ ܗܳܟܺܝܠ ܒܬܽܘܩܳܢܳܐ ܡܶܬܪܰܟܒܳܐ ܕܙܺܐܦܳܐ ܕܰܒܝܰܕ ܗܳܢܳܐ ܟܽܠܶܗ ܢܩܺܝܦܳܐ<EOS>ܒܰܣܺܝܡܽܘܬܶܗ ܕܢܽܘܗܪܳܐ ܠܚܶܫܽܘܟܳܐ ܐܰܝܟ ܕܳܐܡܪܺܝܢ ܐܶܢ ܐܰܝܟ ܛܽܘܦܣܰܐ ܗ̱ܘ ܕܦܰܪܕܰܝܣܳܐ ܗܽܘ<EOS>ܚܰܕ ܓܰܒܳܐ ܕܢܰܩܺܝܦ ܠܒܰܢܰܝ̈ ܚܶܫܽܘܟܳܐ ܟܽܠܶܗ ܕܰܟܝܳܢ ܚܶܫܽܘܟܰܐ ܗ̱ܘ ܠܘܳܬܗܽܘܢ ܓܶܝܪ<EOS>ܐܺܝܬܰܘܗ̱ܝ ܘܶܐܢ ܒܰܣܺܝܡܰܐ ܗ̱ܘ ܪܺܝܚܳܗܿ ܒܰܢܚܺܝܪ̈ܰܝܗܽܘܢ ܦܳܐܰܚ <EOS> ܘܶܐܢ ܢܽܘܗܪܰܐ<EOS>ܗ̱ܘ ܥܰܠ ܥܰܝܢܰܝ̈ܗܽܘܢ ܦܪܺܝܣ ܘܶܐܢ ܙܡܳܪܰܐ ܗ̱ܘ ܚܰܠܝܳܐ܇ ܩܺܝܢܳܬܶܗ ܒܶܐܕܢܰܝܗܽܘܢ<EOS>ܡܶܬܢܰܣܟܳܢ<EOS> ܘܰܐܝܟܰܢ ܟܰܕ ܗܳܢܳܐ ܟܽܠܶܗ ܢܩܺܝܦ ܠܶܗ<EOS> ܐܰܝܟ ܕܡܶܢ ܛܽܘܪܰܐ ܗ̱ܘ ܪܰܚܺܝܦܳܐ<EOS>ܐܰܪܺܝܚ ܘܰܐܪܓܶܫ ܕܺܐܝܬ ܗܽܘ ܠܰܡ ܡܶܕܶܡ ܕܒܰܣܺܝܡ<EOS> ܘܶܐܢ ܡܶܢ ܡܨܰܥܬܶܗ ܕܰܐܪܥܳܐ ܐܰܘ ܡܶܢ<EOS>ܟܶܢܦܳܐ ܓܘܺܝܬܳܐ ܫܩܰܠ ܪܺܝܚܳܐ ܕܒܰܣܺܝܡܽܘܬܶܗ ܕܢܽܘܗܪܳܐ<EOS> ܐܳܦ ܗܳܕܶܐ ܠܽܘܩܒܠܗܽܘܢ<EOS> ܐܰܝܟܰܢܳܐ<EOS>ܓܶܝܪ ܨܒܽܘܬܳܐ ܕܰܥܕܰܡܳܐ ܠܬܰܡܳܢ ܨܳܪܶܐ ܗܘܳܐ ܘܥܳܐܶܠ ܗܽܘ ܗܰܘ ܪܺܝܚܳܐ ܘܕܶܢܚܳܐ ܒܰܣܺܝܡܳܐ<EOS>ܘܰܐܝܟܰܢ ܒܰܙܒܰܢ ܗܽܘ ܡܰܚܝܳܗ̱ܝ ܪܺܝܚܳܐ ܗܳܢܳܐ ܦܰܐܝܳܐ ܠܚܶܫܽܘܟܳܐ<EOS> ܐܶܢ ܓܶܝܪ ܝܺܕܰܥܬܳܐ<EOS>ܡܩܰܕܡܳܬܳܐ ܐܺܝܬ ܗܘܳܐ ܠܶܗ ܠܚܶܫܽܘܟܳܐ<EOS> ܘܒܶܗ ܝܳܕܰܥ ܕܺܐܝܬ ܗܘܳܐ ܡܶܕܶܡ ܕܒܰܣܺܝܡ ܪܰܒ ܗ̱ܽܘ<EOS>ܘܰܡܝܰܬܰܪ ܗܰܘ ܐܺܝܬܝܳܐ ܡܶܢ ܗܳܢܳܐ ܛܳܒܳܐ<EOS> ܕܗܰܘ ܝܺܕܰܥܬܶܗ ܡܩܰܕܡܳܬܳܐ ܥܰܡܶܗ ܗܺܝ<EOS>ܢܰܦܫ̈ܳܬܳܐ ܕܶܝܢ ܕܡܶܢ ܗܳܢܳܐ<EOS> ܒܠܳܐ ܐܺܝܕܰܥܬܳܐ ܘܰܒܛܽܘܥܝܰܝ ܗܳܐ ܩܳܝܡܳܢ ܝܰܘܡܳܢܳܐ<EOS> ܘܶܐܢ<EOS>ܐܺܝܬ ܠܶܗ ܝܺܕܰܥܬܳܐ ܪܰܒܬܳܐ ܘܰܡܩܰܕܡܳܬܳܐ ܐܶܡܰܬܝ̱ ܟܰܝ ܚܳܝܪܳܢ ܢܶܨܛܰܠܠܰܢ ܢܰܦܫ̈ܳܬܳܐ<EOS>ܕܰܛܥܺܝ<EOS> ܕܗܳܐ ܡܰܛܥܝܳܢܗܶܝܢ ܪܰܒ ܗܽܘ<EOS> ܒܺܝܕܰܥܬܶܗ ܓܶܝܪ ܕܠܳܐ ܝܺܕܰܥܬܳܐ ܥܒܰܕ<EOS>ܐܶܢܶܝܢ<EOS> ܝܰܬܺܝܪܳܐܺܝܬ ܕܶܝܢ ܠܳܐ ܡܰܫܟܚܰܢ ܢܰܦܩܰܢ ܡܶܢ ܗܳܪܟܳܐ<EOS> ܡܶܛܽܠ ܕܟܽܠ ܐܰܝܟ ܕܢܶܬܦܪܶܣ<EOS>ܗܰܘ ܛܳܒܳܐ ܕܢܰܪܟܶܒ ܥܶܠܬܳܐ ܘܦܽܘܪܣܳܐ ܠܰܡܦܰܩܬܗܶܝܢ ܕܡܶܢ ܗܳܪܟܳܐ<EOS> ܡܩܰܕܶܡ ܗܽܘ ܒܺܝܫܳܐ<EOS>ܠܡܶܕܰܥ ܟܽܠ ܙܰܘܥ̈ܶܐ ܘܐ̱ܪ̈ܳܙܶܐ ܕܰܥܠܰܘܗ̱ܝ ܬܰܡܳܢ ܡܶܬܚܰܫܠܺܝܢ ܘܠܳܐ ܡܶܫܟܰܚ ܗܽܘ ܗܽܘ<EOS>ܛܳܒܳܐ ܐܳܦ ܠܳܐ ܕܢܶܛܫܶܐ ܡܰܚܫܰܒܬܶܗ ܟܰܣܝܳܬܳܐ ܡܶܢ ܗܳܢܳܐ<EOS>ܘܶܐܢ ܡܰܚܫܰܒܬܶܗ ܒܠܶܒܶܗ ܘܒܰܐܬܪܶܗ ܠܳܐ ܡܶܫܟܰܚ ܕܢܶܛܫܶܐ ܡܶܢܶܗ<EOS> ܐܰܝܟܰܢܳܐ<EOS>ܟܰܝ ܚܪܳܐ ܕܰܢܦܰܩ ܡܶܢ ܬܚܶܝܬ ܐܺܝܕܶܗ ܕܗܳܢܳܐ ܥܰܙܺܝܙܳܐ<EOS> ܢܰܦܫܳܬܳܐ ܕܰܬܚܶܝܬ ܫܽܘܠܟܳܢܶܗ<EOS>ܝܰܬܺܝܪܳܐܺܝܬ ܕܶܝܢ ܐܶܢ ܒܓܰܘܶܗ ܚܡܺܝܠܰܢ ܘܰܒܠܺܝܥܰܢ<EOS> ܐܰܝܟ ܕܳܐܡܪܺܝܢ ܘܶܐܢ ܟܰܕ ܠܳܐ<EOS>ܒܠܶܝܥܰܢ ܗܘ̈ܰܝ ܐܶܬܦܪܶܣ ܒܠܰܥ ܐܶܢܶܝܢ ܗܳܫܳܐ ܕܒܳܠܰܥ ܐܶܢܶܝܢ<EOS> ܡܰܢܽܘ ܟܰܝ ܕܡܶܢ ܓܰܘܶܗ ܢܦܰܩ<EOS>ܐܶܢܶܝܢ<EOS> ܗܺܝ ܕܳܐܦ ܗܽܘ ܡܰܢܺܝ ܟܒܰܪ ܡܶܢ ܓܰܘܶܗ ܗܰܘ ܕܚܶܫܽܘܟܳܐ ܢܨܰܪ ܗܘܳܐ ܟܰܕ ܒܠܺܝܥ<EOS>ܘܰܒܢܰܨܪܶܗ ܟܰܝ ܒܰܐܝܠܳܐ ܕܡܰܢܽܘ ܩܳܪܶܐ ܗܘܳܐ ܠܗܰܘ ܕܳܐܦ ܗܽܘ ܒܰܐܬܪܶܗ ܡܶܢ ܕܶܚܠܶܗ ܢܰܦܫܶܗ<EOS>ܢܛܰܪ<EOS> ܩܳܢܶܛ ܓܶܝܪ ܕܢܺܐܬܶܐ ܡܶܛܽܠ ܕܝܳܕܰܥ ܕܶܐܢ ܐܶܬܳܐ ܡܶܬܒܰܥ ܠܶܗ<EOS> ܐܶܠܳܐ ܒܳܗܬܺܝܢ<EOS>ܕܢܺܐܡܪܽܘܢ ܕܡܶܬܒܠܰܥ<EOS> ܘܰܐܝܟܰܢ ܡܫܰܟܚܺܝܢ ܡܚܰܦܶܝܢ ܠܶܗ<EOS> ܕܗܳܐ ܡܒܰܗܬܰܢ ܠܗܽܘܢ ܢܰܦܫ̈ܳܬܳܐ<EOS>ܕܡܶܢܶܗ ܐܶܬܒܠܰܥ<EOS> ܘܠܳܐ ܐܶܬܒܠܰܥ ܬܽܘܒ ܝܰܬܺܝܪܳܐܺܝܬ ܒܳܗܬܺܝܢ ܒܶܗ<EOS> ܕܰܠܡܳܢܳܐ ܗܰܘ ܟܝܳܢܳܐ<EOS>ܕܠܳܐ ܡܶܬܒܠܰܥ ܠܳܐ ܐܰܩܪܶܒ ܥܰܠ ܚܶܫܽܘܟܳܐ ܘܰܒܠܰܥ ܟܽܠܶܗ<EOS>ܗܳܐ ܬܰܪܬܶܝܢ ܣܺܝܡܳܢ ܩܕܳܡܰܝܗܽܘܢ ܢܶܓܒܽܘܢ ܚܕܳܐ ܐܰܝܕܳܐ ܕܨܳܒܶܝܢ<EOS>ܕܢܶܬܟܰܐܰܪܘ̱ܢ ܒܶܗ<EOS> ܐܶܢ ܕܶܝܢ ܒܬܰܪܬܰܝܗܶܝܢ ܡܶܬܟܰܐܪܺܝܢ<EOS> ܠܳܐ ܗܘܳܬ ܕܺܝܠܰܢ ܗܳܕܶܐ ܐܶܠܳܐ<EOS>ܕܪܰܒܗܽܘܢ ܚܰܟܺܝܡܳܐ<EOS> ܕܪܰܟܶܒ ܠܗܽܘܢ ܝܽܘܠܦܳܢܳܐ ܕܰܒܟܽܠ ܡܶܬܟܰܐܰܪ ܐܶܢ ܕܶܝܢ ܢܺܐܡܪܽܘܢ<EOS>ܕܠܰܝܬ ܠܶܗ ܝܺܕܰܥܬܳܐ ܡܩܰܕܰܡܬܳܐ ܠܘܳܬ ܫܽܘ̈ܳܐܠܶܐ ܩܰܕܡܳܝ̈ܶܐ ܐ ܢܗ ܗ̱ܘܰܘ ܡܛܰܦ<EOS>ܕܢܺܐܬܽܘܢ ܢܺܐܙܠ̱ܽܘܢ ܫܽܘ̈ܳܐܠܶܐ ܐܰܝܟ ܡܫܰܠܶܐ ܟܽܠܶܗ ܕܰܢܩܺܝܦ ܐܶܢ ܐܺܝܕܰܥܬܳܐ<EOS>ܡܩܰܕܰܡܬܳܐ ܠܒܺܝܫܳܐ ܡܶܢ ܒܪܺܝܫܺܝܬ ܐܺܝܬ ܐܰܝܟܰܢ ܒܰܙܒܰܢ ܗܽܘ ܐܰܪܓܶܫ ܐܰܝܟ ܗܰܘ ܕܒܰܙܒܰܢ<EOS>ܗܰܘ ܝܳܕܰܥ ܘܶܐܢ ܟܰܕ ܝܳܕܰܥ ܗܘܳܐ ܠܳܐ ܪܳܐܶܓ ܗܘܳܐ ܫܽܘܳܐܠܳܐ ܗ̱ܽܘ ܕܠܰܬܪܶܝܢ ܡܶܬܦܰܠܰܓ<EOS>ܕܶܐܢ ܡܶܣܥܳܐ ܣܥܳܐ ܗܘܳܐ ܒܥܰܝܢܰܘܗ̱ܝ ܗܰܘ ܡܶܕܶܡ ܕܥܰܠ ܟܝܳܢܶܗ ܠܳܐ ܡܩܰܒܶܠ<EOS> ܐܶܢ<EOS>ܕܶܝܢ ܟܰܕ ܪܳܐܶܓ ܗܘܳܐ ܠܳܐ ܣܥܳܐ ܗܘܳܐ ܒܰܡܣܰܝܒܪܳܢܽܘܬܶܗ ܙܰܒܢܳܐ ܣܰܓܺܝܐܶܐ ܩܰܘܺܝ ܒܶܗ<EOS>ܒܪܶܓܬܶܗ ܟܰܕ ܐܰܠܺܝܨ<EOS> ܡܶܬܚܰܣܕܳܢ ܕܶܝܢ ܒܰܡܣܰܝܒܪܳܢܽܘܬܶܗ ܢܰܦܫܳܬܳܐ ܕܡܶܢ ܛܳܒܳܐ ܕ ܝܐ<EOS>ܡܶܫܬܰܟܚܰܢ ܘܰܒܟܽܘܠ ܒܺܝܫܳܢ ܣܪܳܚܳܐܺܝܬ ܪܳܗܛܳܢ ܘܡܰܢܽܘ ܟܰܝ ܐܰܟܫܠܶܗ ܠܰܡܣܰܝܒܪܳܢܰܐ ܗ̱ܘ<EOS>ܕܙܺܐܦܳܐ ܕܰܠܡܳܐ ܟܰܝ ܒܬܽܘܠܰܬ ܢܽܘܗܪܳܐ ܕܰܥܠܶܝܗܿ ܡܶܫܬܰܥܶܝܢ ܕܗܺܝ ܡܰܚܘ̈ܳܝܶܐ ܫܽܘܦܪܳܗܿ<EOS>ܠܶܐܪܟܽܘܢܛܳܐ ܕܢܶܫܬܰܪܚܽܘܢ ܠܡܶܪܗܰܛ ܒܳܬܪܳܗܿ<EOS> ܥܰܠ ܗܶܢܶܝܢ ܕܶܝܢ ܕܡܶܢ ܒܳܬܪܳܗܿ<EOS> ܠܦܽܘ̈ܡܶܐ<EOS>ܢܰܟܦܳܐ ܠܳܐ ܫܰܠܺܝܛ ܠܡܺܐܡܰܪ ܐܰܝܟ ܕܳܐܡܪܺܝܢ ܕܶܐܠܳܐ ܢܫܰܠܶܡ ܐܶܢܶܝܢ ܠܰܟܬܳܒܳܐ ܘܢܶܥܪܽܘܩ<EOS>ܠܘܳܬ ܡܰܡܠܠܳܐ ܕܫܰܠܺܝܛ ܠܡܶܬܚܰܫܳܚܽܘ ܒܶܗ ܕܶܐܢ ܗܺܝ ܗܺܝ ܒܬܽܘܠܰܬ ܢܽܘܗܪܳܐ ܐܶܬܚܰܙܝܰܬ ܠܶܗ<EOS>ܘܰܐܟܫܶܠܬܶܗ ܒܢܰܟܦܽܘܬܶܗ ܕܺܝܠܶܗ ܫܛܳܝܽܘܬܶܗ ܒܗܰܘ ܐܶܬܚܰܙܝܰܬ ܘܡܳܢܳܐ ܟܰܝ ܦܪܺܝܫ ܫܽܘܦܪܶܗ<EOS>ܐܰܘ ܒܶܣܡܶܗ ܐܰܘ ܪܺܝܚܳܗܿ ܕܗܺܝ ܒܬܽܘܠܰܬ ܢܽܘܗܪܳܐ ܡܶܢ ܕܗܳܝ ܐܰܪܥܳܐ ܢܰܗܺܝܪܬܳܐ ܕܶܐܢ<EOS>ܪܶܓܬܳܐ ܗ̱ܝ ܗܳܐ ܐܰܝܟ ܙܳܢܺܝܬܳܐ ܠܙܳܢܝܳܐ ܥܦܺܝܩܳܐ ܬܚܽܘ̈ܡܶܐ ܓܶܝܪ ܕܓ̈ܰܒܶܐ<EOS>ܬܪ̈ܰܝܗܽܘܢ ܚܰܕ ܠܚܰܕ ܐܰܝܟ ܓܽܘܫܡܳܐ ܥܦܺܝܩܺܝܢ ܘܡܶܛܽܠ ܕܡܶܡܬܽܘܡ ܘܡܶܢ ܥܳܠܰܡ ܚܰܕ ܠܚܰܕ<EOS>ܢܩܺܝܦܺܝܢ ܟܒܰܪ ܐܳܦ ܡܡܰܐܶܢ ܡܐܢܬ ܠܶܗ ܠܒܺܝܫܳܐ ܡܢܰܩܦܳܐ ܐܰܡܺܝܢܳܐ<EOS>ܐܶܢ ܕܶܝܢ ܐܰܝܟ ܕܡܰܘܬܳܐ ܕܡܳܝܬܺܝܢ ܐܺܝܬܶܝܗ ܠܰܨܒܽܘܬܳܐ ܕܗܽܘ ܡܪܰܚܶܡ ܪܳܚܶܡ<EOS>ܘܗܳܕܶܐ ܡܶܬܪܰܚܡܽܘ ܐܶܬܪܰܚܡܰܬ<EOS> ܢܶܣܝܳܢܳܐ ܕܫܳܛܝܳܐ ܡܰܟܶܣ ܠܗܽܘܢ ܕܳܐܦ ܟܰܕ ܛܳܒ ܪܳܚܡܺܝܢ<EOS>ܐܺܝܬ ܗܽܘ ܠܗܽܘܢ ܥܶܕܳܢܳܐ ܕܣܳܒܥܺܝܢ ܘܓܳܥܨܺܝܢ ܡܶܢ ܗܰܘ ܡܶܕܶܡ ܕܪܳܚܡܺܝܢ ܘܶܐܢ ܫܽܘ̈ܳܐܠܺܝܢ<EOS>ܠܳܐ ܒܰܣܡܺܝܢ ܠܗܽܘܢ ܘܳܐܦ ܠܳܐ ܠܰܢ ܒܰܣܶܡ ܠܰܢ ܕܗܳܢܳܐ ܟܽܠܶܗ ܥܰܠ ܫܪܳܪܳܐ ܢܓܰܕܦܽܘܢ<EOS> ܐܶܢ<EOS>ܗܳܟܺܝܠ ܨܳܒܶܝܢ<EOS> ܕܢܶܫܡܥܽܘܢ ܣܰܓܺܝܐܳܬܳܐ ܒܰܚܕܳܐ ܡܶܠܬܳܐ ܡܨܶܝܢ ܟܽܠ ܥܰܠ ܕܡܶܕܶܡ ܠܳܐ<EOS>ܢܺܐܡܰܪ ܠܗܽܘܢ<EOS> ܗܳܢܰܘ ܕܶܝܢ ܟܰܕ ܢܰܘܕܽܘܢ ܕܒܺܝܫܳܐܺܝܬ ܩܳܝܡܺܝܢ ܘܡܶܟܺܝܠ ܠܰܢ ܫܶܬܩܳܐ<EOS>ܘܰܠܗܽܘܢ ܥܽܘܕܪܳܢܳܐ ܐܶܢ ܕܶܝܢ ܠܗܽܘܢ ܠܰܝܬ ܡܳܐ ܐ ܕܢـ ܟܽܠܶܗ ܡܶܠܰܝܗܽܘܢ ܣܰܬܰܪ ܡܶܢ<EOS>ܐܬ ܡܶܫܬܟܰܚ ܗܳܕܶܐ ܗܘ ܕ<EOS>ܕܡܰܢܽܝ ـܫܦـ ܫܦܐ ܢܬܡܪ ـܘܢ ܘܶܐܢ ܠܳܐ ܨܳܒܶܝܢ ܕܢܺܐܬܽܘܢ ܠܶܗ ܠܗܳܝ<EOS>ܐܰܝܕܳܐ ܕܫܳܪܶܝܢ ܐܶܢܽܘܢ ܢܦܺܝܣܽܘܢ ܕܰܐܝܟܰܢܳܐ ܒܰܙܒܰܢ ܗܽܘ ܪܓܶܗ ܚܶܫܽܘܟܳܐ ܠܢܰܗܺܝܪܳܐ ܟܰܕ<EOS>ܬܪܰܝܗܽܘܢ ܡܶܢ ܡܬܽܘܡ ܚܰܕ ܒܚܰܕ ܛܳܫܶܝܢ ܗ̱ܘܰܘ<EOS> ܐܶܢ ܚܰܕܬܳܐܺܝܬ ܦܳܚ ܪܺܝܚܳܐ ܗܳܢܳܐ<EOS>ܕܫܳܪܽܘܬܰܝܢ ܙܳܕܶܩ ܕܢܶܒܥܶܐ ܕܡܰܢܳܐ ܗ̱ܝ ܥܶܠܬܳܐ ܕܙܳܪܩܶܗ ܘܰܐܝܢܳܐ ܚܰܝܠܳܐ ܕܰܐܕܺܝܠܶܗ ܘܥܰܠ<EOS>ܡܰܢ ܡܶܛܽܠ ܡܳܢܳܐ<EOS> ܘܺܐܝܕܺܝܥܳܐ ܕܗܽܘܝܽܘ ܥܶܠܰܬ ܩܺܐܪܣܳܐ ܘܰܩܪܳܒܳܐ<EOS> ܐܶܢ ܕܶܝܢ ܗܰܘ<EOS>ܚܶܫܽܘܟܳܐ ܩܢܳܐ ܡܰܚܫܰܒܬܳܐ ܕܠܳܐ ܡܺܐܡܪܳܐ ܘܬܰܪܥܺܝܬܳܐ ܕܠܳܐ ܫܟܺܝܚܳܐ ܗܘܳܬ ܠܶܗ ܝܺܕܰܥܬܳܐ<EOS>ܕܠܰܝܬ ܗܘܳܐ ܠܶܗ ܗܳܐ ܬܽܘܒ ܡܳܟܣܳܐ ܘܢܰܣܶܐ ܙܪ ـܐ ܕܰܐܝܟܰܢܳܐ ܗܘܳܐ ܡܶܢܶܗ ܘܒܶܗ ܡܶܕܶܡ<EOS>ܕܪܶܥܝܳܢܳܐ ܠܰܝܬ ܗܘܳܐ ܠܶܗ ܐܶܢ ܐܳܦ ܥܠܰܘܗ̱ܝ ܕܚܶܫܽܘܟܳܐ ܡܶܢ ܟܰܕ<EOS>ܗܽܘ ܘܰܐܙܺܝܥܺܝܗ̱ܝ ܕܢܶܬܗܦܰܟ ܠܰܟܝܳܢܳܐ ܐ̱ܚܪܺܢܳܐ ܫܰܪܺܝܪܳܐܺܝܬ ܫܰܦܺܝܪ ܓܰܒܺܝܢ<EOS>ܥܶܠ̈ܳܬܳܐ ܐܰܝܟ ܡܣ̈ܰܟܠܳܢܶܐ<EOS>ܒܰܪܕܰܝܨܳܢ ܓܶܝܪ ܐܶܡܰܪ ܡܰܢ ܟܰܕ ܗܽܘ ܗܘܳܬ ܥܶܠܬܳܐ ܒܓܶܕܫܳܐ ܘܶܐܬܛܰܪܝܰܬ<EOS>ܪܽܘܚܳܐ ܒܢܽܘܪܳܐ<EOS> ܡܰܪܩܝܽܘܢ ܐܶܡܰܪ ܥܰܠ ܩܰܕܺܝܫܳܐ ܕܨܽܘܪܬܳܐ ܗ̱ܝ ܠܰܡ ܡܶܕܶܡ ܚܳܙܶܐ<EOS> ܕܠܳܐ<EOS>ܢܺܐܡܰܪ ܚܢܰܢ ܗܳܠܶܝܢ ܐ̱ܚܪ̈ܳܢܝܳܬܳܐ ܕܒܳܬܪܶܗ ܐܳܦܶܢ ܗܶܢܽܘܢ ܫܘܰܘ ܦܽܘܡܗܽܘܢ ܠܡܺܐܡܰܪ<EOS>ܡܶܕܶܡ ܕܠܳܐ ܫܰܠܺܝܛ<EOS> ܡܶܢ ܐܰܝܟܳܐ ܓܶܝܪ ܢܶܒܥܰܬ ܥܶܠܬܳܐ ܐܰܘ ܡܰܪܩܝܽܘܢ ܕܚܰܕܬܳܐܺܝܬ<EOS>ܗܺܝ ܠܗܰܘ ܡܶܕܶܡ ܕܰܬܚܽܘܬܰܘܗ̱ܝ ܗܘܳܐ ܘܶܐܢ ܛܳܒܳܐ ܟܰܝ ܕܰܠܥܶܠ ܡܶܢܶܗ ܠܳܐ ܪܓܺܝܫ ܗܘܳܐ<EOS>ܒܗܰܘܠܳܐ ܕܗܳܐ ܠܬܰܚܬ ܡܶܢܶܗ ܗܺܝ ܐܰܝܟܰܢ ܐܰܪܓܶܫ ܒܶܗ ܚܰܕܬܳܐܺܝܬ ܕܠܳܐ ܒܰܟܝܳܢܶܗ<EOS>ܐܰܘ ܗܳܝ ܣܶܠܩܰܬ ܕܫܳܪܽܘܬܶܝܢ ܕܠܳܐ ܒܟܰܝܠܶܗ<EOS> ܘܡܰܢܺܝ ܐܶܡܰܪ ܥܰܠ ܚܶܫܽܘܟܳܐ ܕܰܒܢܰܘܗ̱ܝ ܐܬ<EOS>ܕܰܠܒܰܪ ܡܶܢܶܗ<EOS> ܘܰܚܙܺܝ ܟܡܳܐ ܕܳܡܶܝܢ ܚܰܕ ܠܚܰܕ<EOS>ܣܶܪ̈ܛܳܢܶܐ ܦܬܺܝ̈ܠܶܐ<EOS> ܕܚܰܕ ܚܰܕ ܡܶܢܗܽܘܢ ܦܳܬܶܠ ܘܢܳܦܶܩ ܠܳܐ ܕܢܺܐܙܰܠ ܨܶܝܕ ܟܬܳܒܳܐ ܐܶܠܳܐ<EOS>ܕܢܶܣܛܶܐ ܡܶܢ ܟܬܳܒܳܐ<EOS> ܘܰܟܒܰܪ ܗܽܘ ܣܳܛܳܢܳܐ ܐܰܒܽܘܗܽܘܢ ܩܰܠܺܝܠ ܗ̱ܽܘ ܦܬܰܠ ܡܶܛܽܠ<EOS>ܕܒܽܘܟܳܢܳܐ ܗܘܳܐ ܒܶܗ ܒܛܳܥܝܽܘܬܳܐ ܗܳܢܰܘ ܕܶܝܢ ܡܶܛܽܠ ܕܓܳܝܽܘܪܳܐ ܐܶܢܽܘܢ ܡܶܢ ܓܝܽܘܪܳܐ ܕܠܳܐ<EOS>ܣܳܟ ܡܓܰܕܦܺܝܢ ܢܦܺܝܣܽܘܢܳܟ ܓܶܝܪ ܓܳܝܽܘܪܳܐ ܓܙܺܝܪܳܐ ܕܚܰܕ ܚܰܕ ܡܶܢܗܽܘܢ ܡܛܽܘܦܺܝܬܳܐ<EOS>ܕܡܳܪܬܶܗ ܕܝܰܡܳܐ ܕܠܺܝܚܳܐ ܐܰܝܟܳܐ ܗܳܟܺܝܠ ܕܥܶܗܢܰܬ ܠܶܗ ܨܶܒܘ̈ܳܬܳܐ ܠܡܰܢܺܝ<EOS> ܐܰܩܶܦ<EOS>ܐܶܢܽܘܢ ܠܓܰܒ̈ܶܐ ܬܪ̈ܰܝܗܽܘܢ<EOS> ܐܰܝܟ ܫܶܡܫܳܐ ܘܛܰܠܠܳܐ ܕܠܳܐ ܡܨܶܝܢ ܡܶܬܚܰܠܛܺܝܢ ܚܰܕ ܒܚܰܕ<EOS>ܘܰܐܝܟܳܐ ܬܽܘܒ ܕܶܐܬܺܐܠܰܨ ܫܪܶܗ ܠܩܰܕܡܳܝܬܳܐ ܘܡܰܙܶܓ ܐܶܢܽܘܢ ܚܰܕ ܒܚܰܕ ܠܛܳܒܳܐ ܘܰܠܒܺܝܫܳܐ<EOS>ܐܰܝܟ ܡܰܝ̈ܳܐ ܒܡܰܝ̈ܳܐ ܘܰܕܠܳܐ ܢܶܬܟܣܶܣ ܠܶܗ ܕܶܐܢ ܗܳܟܰܢ ܩܰܪܺܝܒܺܝܢ ܗ̱ܘܰܘ ܚܰܕ ܠܚܰܕ<EOS>ܐܰܝܟܰܢ ܚܰܕܬܳܐܺܝܬ ܪܓܶܗ ܚܶܫܽܘܟܳܐ ܠܢܰܗܺܝܪܳܐ ܐܰܝܟ ܗܰܘ ܕܡܶܢ ܫܶܠܝܳܐ ܦܓܰܥ ܒܶܗ ܪܰܟܶܒ<EOS>ܕܒܰܙܒܰܢ ܗܽܘ ܩܼܢܳܬ ܗܰܘܠܳܐ ܡܰܚܫܰܒܬܳܐ<EOS> ܘܟܰܕ ܥܪܰܩ ܕܠܳܐ ܢܶܬܟܣܶܣ<EOS> ܐܶܬܳܐ ܠܶܗ ܕܟܺܐܢܳܐܺܝܬ<EOS>ܢܶܬܟܰܐܰܪ<EOS> ܘܡܶܛܽܠ ܕܶܐܬܰܐܠܶܨ ܫܡܶܗ ܬܪ̈ܶܝܢ ܥܶܩܳܪ̈ܺܝܢ ܘܡܶܛܽܠ ܬܽܘܒ ܕܶܐܬܒܪܰܨ<EOS> ܐܰܘܠܶܕ<EOS>ܡܶܢ ܓܰܘ ܬܪ̈ܶܝܢ ܟܝܳܢܺܝܢ ܟܝܳܢܳܐ ܣܰܓܺܝܐܶܐ<EOS>ܠܶܫܳܢܳܐ ܕܶܝܢ ܐܰܝܢܳܐ ܕܕܰܓܳܠܽܘܬܳܐ ܐܰܚܕܳܐ ܠܶܗ<EOS> ܐܰܝܟ ܕܰܥܗܶܢ ܗܽܘ ܠܶܗ<EOS>ܡܗܰܦܟܳܐ ܠܶܗ<EOS> ܢܽܘܗܪܳܐ ܓܶܝܪ ܕܣܰܟܽܘܒܠܶܗ ܗܰܘ ܕܚܶܫܽܘܟܳܐ ܘܰܡܛܰܠܩܳܢܶܗ<EOS> ܐܰܝܟܰܢܳܐ ܕܰܫܦܰܪ<EOS>ܠܗܽܘܢ ܐܳܡܪܺܝܢ ܕܡܰܪܶܓ ܪܓܶܗ ܘܣܰܩܽܘܒܠܳܐ ܠܣܰܩܽܘܒܠܶܗ ܐܰܝܟܰܢ ܪܚܶܡ ܗܳܢܰܘ ܕܶܝܢ<EOS>ܡܶܬܢܟܺܝܢܳܐ ܠܰܡܟܺܝܢܶܗ ܐܰܝܟܰܢ ܡܰܚܶܒ ܐܰܘ ܐܳܟܽܘܠܳܐ ܠܡܶܬܰܐܟܠܳܢܳܐ ܪܳܚܶܡ ܐܰܝܟ ܕܰܐܒܳܐ<EOS>ܠܶܐܡܪܳܐ ܐܰܘ ܢܣܺܝܡܽܘܢܳܝܗ̱ܝ ܗܳܟܺܝܠ ܠܢܰܗܺܝܪܳܐ ܕܗܽܘܝܽܘ ܡܶܬܢܟܶܐ ܐܰܝܟ ܐܳܡܪܳܐ<EOS>ܘܫܰܦܺܝܪ ܪܓܶܗ ܠܚܶܫܽܘܟܳܐ ܐܰܝܟ ܕܶܐܒܳܐ ܘܶܐܢ ܕܶܝܢ ܣܳܡܶܝܢ ܕܚܶܫܽܘܟܳܐ ܡܶܬܢܟܶܐ ܐܰܝܟ<EOS>ܐܶܡܪܳܐ ܐܰܝܟܰܢ ܗܽܘ ܕܡܶܬܢܟܶܐ ܪܳܐܶܓ ܠܰܡܟܺܝܢܶܗ ܝܳܗܒܺܝܢ ܠܶܗ ܠܚܶܫܽܘܟܳܐ ܕܢܰܪܶܓ ܐܰܝܟ<EOS>ܕܶܐܒܳܐ ܘܰܕܢܶܬܢܟܶܐ ܐܰܝܟ ܐܶܡܪܳܐ ܘܡܳܐ ܕܬܰܪ̈ܬܰܝܗܶܝܢ ܫܪܳܟ ܠܗܶܝܢ ܨܶܝܕ ܚܶܫܽܘܟܳܐ ܠܳܐ ܗܳܐ<EOS>ܐܶܒܕܰܬ ܠܶܗ ܫܰܪܺܝܪܬܳܐ ܡܶܢ ܨܶܐܕܰܝܗܽܘܢ<EOS> ܗܳܢܰܘ ܕܶܝܢ ܠܳܐ ܗܳܐ ܐܶܒܰܕܘ̱ ܠܗܽܘܢ ܡܶܢ ܫܪܳܪܳܐ<EOS>ܡܶܬܕܽܘܕܰܢ ܠܗܶܝܢ ܓܶܝܪ ܐܰܟܘܳܬܗܽܘܢ ܐܳܦ ܗܶܢܶܝܢ ܬܰܚܘܺܝܬܳܐ ܘܰܕܡܰܘܬܳܐ ܕܡܳܝܬܶܝܢ<EOS> ܐܶܢ<EOS>ܕܶܝܢ ܐܺܝܬ ܬܪܶܝܢ ܐܰܬܪ̈ܰܝܢ ܘܛܳܒܳܐ ܘܒܺܝܫܳܐ ܕܰܒܗܽܘܢ ܥܳܡܪܺܝܢ ܐܶܢܽܘܢ ܨܳܐܰܪ ܐ̱ܢܳܐ<EOS>ܗܳܠܶܝܢ ܡܶܢ ܓܰܠܝ̈ܳܬܳܐ ܘܒܰܕܡܽܘܬܳܐ ܕܠܰܝܠܰܘܳܬܳܐ<EOS> ܐܰܝܟܰܢܳܐ ܕܢܶܗܘܶܝܢ ܦܫܺܝܩ<EOS>ܠܫܳܡܽܘ̈ܥܰܝܗܶܝܢ<EOS> ܢܣܺܝܡ ܓܶܝܪ ܕܺܐܝܬ ܢܰܗܪܳܐ ܪܰܒܳܐ ܘܫܰܦܝܳܐ ܘܰܕܟܰܝܠܳܐ ܘܢܽܘܢܳܐ ܪܓܺܝܓܳܐ<EOS>ܕܒܶܗ ܘܺܐܝܬ ܢܰܘܫܳܐ ܣܰܢܝܳܐ ܘܨܳܐܶܐ ܘܰܢܕܺܝܕܳܐ ܘܚܽܘܠܕܳܐ ܕܰܒܓܰܘܶܗ<EOS> ܢܣܺܝܡ ܕܶܝܢ ܠܚܽܘܠܕܳܐ<EOS>ܕܫܳܪܶܝܢ ܒܚܶܫܽܘܟܳܐ ܒܰܕܡܽܘܬܳܐ ܕܰܒܢܰܝ ܚܶܫܽܘܟܳܐ ܘܰܢܣܺܝܡ ܠܢܽܘ̈ܢܶܐ ܦܰܐܝܳܐ ܒܛܽܘܦܣܳܐ<EOS>ܦܰܐܝܳܐ ܕܰܒܢܰܝ ܢܽܘܗܪܳܐ ܘܰܢܣܺܝܡ ܕܰܡܬܰܚܡܺܝܢ ܐܰܬܪ̈ܰܘܳܬܗܽܘܢ ܚܰܕ ܒܚܰܕ ܡܰܝ̈ܳܐ<EOS>ܒܢܰܘܫܳܐ ܘܝܰܒܫܳܐ ܒܰܪܛܳܒܳܐ ـܐ ܡܶܢ ܡܬ ܐ ܡܰܠܶܦ ܢܶܣܝܳܢܳܐ ܘܠܳܐ<EOS>ܬ ܡܶܬܦܰܪܦܥܺܝܢ ܒܟܰܦܪܳܐ ܪܓܺܝܓܳܐ ܢܽܘܢܳܐ ܒܢܰܝ ܡܰܝܳܐ ܐܳܦ ܐܶܢ ܡܶܬܝܰܐܒܺܝܢ ܗܶܢܽܘܢ<EOS>ܢܽܘܢܳܐ ܠܡܶܣܰܩ ܠܝܰܒܫܳܐ ܘܰܠܡܶܬܦܰܠܦܰܠܘ̱ ܒܰܡܕܳܢܳܐ ܘܰܒܟܳܦܪܳܐ ܕܚܽܘܠܕܳܐ ܠܳܐ ܗܳܐ ܓܰܠܝܳܐ<EOS>ܗ̱ܝ ܗܳܕܶܐ ܕܠܳܐ ܕܰܟܡܳܐ ܕܰܣܢܺܝܢ ܚܽܘܠܕܳܐ ܠܡܰܚܶܬ ܠܡܰܝܳܐ ܗܳܟܰܢܳܐ ܫܺܝܛܺܝܢ ܢܽܘܢܳܐ<EOS>ܠܡܶܣܰܩ ܠܝܰܒܫܳܐ ܘܰܥܒܺܝܕܺܝܢ ܫܒܳܒܳܐ ܠܰܚܕܳܕܳܐ ܘܰܟܡܳܐ ܕܩܰܪܒܺܝܢ ܬܚܽܘܡܰܝ̈ܗܽܘܢ ܚܰܕ ܠܚܰܕ<EOS>ܗܳܟܰܢܳܐ ܪܰܚܺܝܩܺܝܢ ܨܶܒܝܳܢܰܝ̈ܗܽܘܢ ܚܰܕ ܡܶܢ ܚܰܕ ܕܠܰܝܬ ܒܗܽܘܢ ܕܪܳܐܶܓ ܐܰܬܪܳܐ<EOS>ܕܚܰܒܪܶܗ<EOS>ܐܶܢ ܗܳܠܶܝܢ ܗܳܟܺܝܠ ܕܠܰܘ ܐܺܝ̈ܬܝܶܐ ܐܶܢܽܘܢ ܘܠܳܐ ܡܶܢ ܐܺܝܬܝܳܐ ܘܠܳܐ ܡܶܢ<EOS>ܟܝܳܢܳܐ ܛܳܒܳܐ ܘܒܺܝ̈ܫܶܐ ܥܒܺܝܕܺܝܢ ܡܶܛܽܠ ܕܶܐܢ ܬܶܩܛܽܘܠ ܠܚܽܘܠܕܳܐ ܘܬܶܫܕܶܐ ܠܢܽܘܢܳܐ<EOS>ܒܳܠܥܺܝܢ ܠܶܗ ܢܽܘܢܳܐ<EOS> ܘܶܐܢ ܗܳܠܶܝܢ ܗܳܟܺܝܠ ܕܡܰܚܝܳܢܺܝܢ ܚܰܕ ܠܚܰܕ ܒܡܶܕܶܡ ܗܳܢܳܐ ܟܽܠܶܗ<EOS>ܢܽܘܟܪܳܝܺܝܢ ܒܰܐܬܪ̈ܰܘܳܬܗܽܘܢ ܘܰܙܗܺܝܪܺܝܢ ܒܰܟܝܳܢܗܽܘܢ ܘܠܳܐ ܡܰܡܪܚܺܝܢ ܠܡܶܥܒܰܪ<EOS>ܠܰܬܚܽܘܡܰܝܗܽܘܢ ܚܰܕ ܟܡܳܐ ܙܳܕܶܩ ܗܘܳܐ ܕܢܶܗܘܶܐ ܒܰܟܝܳܢܗܽܘܢ ܘܒܰܐܬܪܰܘܳܬܗܽܘܢ ܛܳܒܳܐ<EOS>ܘܒܺܝܫܳܐ ܕܗܳܐ ܐܺܝܬܝ̈ܶܐ ܐܶܢܽܘܢ ܚܰܬܺܝܬܳܐ ܘܚܰܬܺܝܬܳܐܺܝܬ ܢܽܘܟܪܳܝܺܝܢ ܚܰܕ ܠܚܰܕ<EOS>ܘܰܡܬܽܘܡ ܚܰܬܺܝܬܽܘܬܳܐ ܕܰܒܥܶܠܕܒܳܒܽܘܬܗܽܘܢ ܠܳܐ ܡܶܬܦܰܟܗܳܐ ܐܶܢ ܓܶܝܪ ܡܶܬܦܰܟܗܳܐ<EOS>ܕܚܺܐܪܽܘܬܳܐ ܗ̱ܝ ܘܠܳܐ ܕܳܐܬܽܘܬܳܐ ܕܨܶܒܝܳܢܳܐ ܘܠܳܐ ܕܰܟܝܳܢܳܐ ܐܰܝܟܰܢ ܗܳܟܺܝܠ ܐܬ<EOS>ܚܶܫܽܘܟܳܐ ܕܢܶܥܒܰܪ ܠܰܐܬܪܳܐ ܕܣܰܩܽܘܒܠܶܗ ܘܡܶܛܽܠ ܕܗܳܐ ܚܽܘܠܕܳܐ ܡܳܐ ܕܳܐܙܶܠ ܒܕܺܝܠܶܗ<EOS>ܗܽܘ ܐܳܙܶܠ ܘܡܳܐ ܕܰܐܘܦܺܝ ܘܰܐܪܺܝܚ ܕܢܶܡܛܳܐ ܠܰܬܚܽܘܡܳܐ ܕܡܰܝ̈ܳܐ ܘܰܥܛܰܦ ܬܽܘܒ<EOS>ܕܢܺܐܙܰܠ ܒܕܺܝܠܶܗ ܘܗܳܟܰܢ ܐܳܦ ܢܽܘܢܳܐ ܕܺܐܝܬ ܠܶܗ ܥܽܘܡܩܰܘܗ̱ܝ ܒܕܺܝܠܶܗ ܐܶܬܳܐ ܘܡܳܐ<EOS>ܕܰܐܘܦܺܝ ܥܛܰܦ ܠܥܽܘܡܩܰܘܗ̱ܝ ܗܳܐ ܬܰܚܘ̈ܳܝܳܬܳܐ ܬܰܩܢܬܳܐ ܕܡܶܟܣܰܢ ܠܰܐܝܠܶܝܢ ܕܰܐܥܶܠܘ̱<EOS>ܝܽܘܠܦܳܢܳܐ ܡܕܰܘܕܳܐ ܡܶܢ ܐܰܢܰܢܩܺܐ ܗܳܠܶܝܢ ܢܬܐ ܬ ܘܠܳܐ<EOS>ܢܶܫܟܰܚ ܡܶܫܬܰܟܚܳܐ ܓܶܝܪ ܕܳܐܦ ܢܽܘܢܳܐ ܘܚܽܘܠܕܳܐ ܕܡܶܢ ܟܝܳܢܳܐ ܐܶܢܽܘܢ<EOS>ܐܶܢ ܐܰܝܟ ܕܐ ܢܽܘܢܳܐ ܡܶܢ ܡܰܝ̈ܳܐ ܐܰܘ ܐܰܝܟ<EOS>ܛܳܒ̈ܶܐ<EOS> ܕܡܰܝܳܐ ܕܶܝܢ ܡܶܠܰܬܗܽܘܢ ܕܢܺܐܙܰܠ ܡܶܛܽܠ ܕܒܺܝܫܺܝܢ ܒܗܽܘܢ ܐܰܘ ܓܶܝܪ ܡܶܬܚܰܙܝܳܐ ܐ<EOS>ܐ ܕܰܒܢܰܝ ܚܶܫܽܘܟܳܐ ܡܶܛܽܠ ܕܩܢـ <EOS> ܐܶܢ ܗܳܟܺܝܠ ܡܝܰܬܪܳܐ ܚܶܫܽܘܟܳܐ<EOS>ܒܰܪܟܝܳܢܗܽܘܢ ܣܰܓܺܝܐܶܐ ܢܶܩܛܰܠ ܡܶܢ ܕܢܽܘܢܳܐ ܒܢܰܝ ܡܰܝ̈ܳܐ<EOS>ܘܰܐܝܟܰܢܳܐ ܥܳܪܩܺܝܢ ܗܶܢܽܘܢ ܡܶܢ ܗܳܢܳܐ ܬܚܽܘܡܳܐ ܘܕܰܪܓܳܐ ܕܰܒ̈ܢܰܝ ܢܽܘܗܪܰܐ ܗ̱ܘ ܕܗܰܘ<EOS>ܚܶܫܽܘܟܳܐ ܐܰܒܽܘܗܽܘܢ ܡܶܣܥܳܐ ܗܰܘ ܣܥܳܐ ܕܢܶܥܽܘܠ ܥܰܠ ܬܚܽܘܡܳܐ ܕܰܒ̈ܢܰܝ ܢܽܘܗܪܳܐ ܘܰܠܡܳܢܳܐ<EOS>ܡܨܰܠܠܳܐ ܘܩܰܕܡܳܝܳܐ ܐܶܢ ܕܶܝܢ ܡܶܥܪܰܩ ܥܳܪܩܺܝܢ ܡܶܫܬܰܟܚܳܐ ܕܗܳܠܶܝܢ ܚܽܘ̈ܠܕܶܐ ܣܡܰܝ̈ܳܐ<EOS>ܘܚܶܫܽܘܟܳܐ ܕܡܶܢ ܟܝܳܢܶܗ ܐܶܢܽܘܢ ܘܡܶܢ ܐܰܬܪܶܗ ܕܛܳܒܳܐ ܗܳܐ ܓܶܝܪ ܡܶܢ ܣܰܩܽܘܒܠܗܽܘܢ ܥܳܪܩܺܝܢ<EOS>ܐܳܦ ܠܳܐ ܐܰܝܟ ܗܳܠܶܝܢ ܚܽܘ̈ܠܕܶܐ ܥܘܺܝܪ̈ܶܐ<EOS> ܗܳܘܶܐ ܦܽܘܪܫܳܢܳܐ ܕܢܰܦܫ̈ܳܬܳܐ ܕܚܳܙܶܝܢ<EOS>ܘܫܰܡܥܰܢ ܘܡܰܡܠܠܰܢ ܘܦܰܪܫܰܢ ܕܢܰܥܪܩܰܢ ܗ̈ܘܰܝ ܡܶܢ ܬܚܽܘܡܶܗ ܣܰܢܝܳܐ ܕܚܶܫܽܘܟܳܐ<EOS>ܬܽܘܒ ܢܶܗܦܽܘܟ ܢܫܰܐܶܠ ܐܶܢܽܘܢ ܠܰܣܢܺܐܓܪ̈ܶܝܗ ܕܛܽܘܥܝܰܝ ܗܳܢܰܘ ܕܶܝܢ<EOS>ܠܟܳܪܽܘܙܶܝܗܿ ܕܰܐܝܟܰܢܳܐ ܐܶܫܬܕܺܝܘ ܒ̈ܢܰܝ ܢܽܘܗܪܳܐ ܠܦܽܘܡܳܐ ܕܰܒܢܰܝ ܚܶܫܽܘܟܳܐ ܘܰܐܝܟܰܢ<EOS>ܒܳܠܰܥ ܚܶܫܽܘܟܳܐ ܠܢܰܗܺܝܪܳܐ ܡܶܕܶܡ ܕܠܰܝܬ ܠܶܗ ܟܝܳܢܳܐ ܐܺܝܬ ܕܶܝܢ ܟܝܳܢܳܐ ܠܰܬܪ̈ܰܝܗܽܘܢ<EOS>ܕܢܽܘܗܪܳܐ ܒܳܠܰܥ ܘܚܶܫܽܘܟܳܐ ܡܶܬܒܠܰܥ<EOS> ܘܶܐܢ ܗܳܪܟܳܐ ܢܽܘܗܪܳܐ ܒܳܠܰܥ ܠܚܶܫܽܘܟܳܐ ܐܰܝܟ<EOS>ܕܣܳܗܶܕ ܢܶܣܝܳܢܳܐ ܠܗܰܠ ܕܶܝܢ ܢܽܘܗܪܳܐ ܐܶܬܒܠܰܥ ܡܶܢ ܚܶܫܽܘܟܳܐ ܐܰܝܟ ܕܳܐܡܪܺܝܢ ܛܳܥ̈ܰܝܳܐ<EOS>ܝܺܕܺܝܥܳܐ ܕܗܳܢܳܐ ܚܶܫܽܘܟܳܐ ܕܡܶܬܒܠܰܥ ܗܳܪܟܳܐ<EOS> ܠܰܘ ܒܰܪ ܟܝܳܢܶܗ ܗܽܘ ܕܗܰܘ ܚܶܫܽܘܟܳܐ<EOS>ܕܰܒܠܰܥ ܬܰܡܳܢ ܐܰܝܟܰܢܳܐ ܕܳܐܦ ܠܳܐ ܢܰܗܺܝܪܳܐ ܕܰܒܠܰܥ ܠܚܶܫܽܘܟܳܐ<EOS> ܒܰܪ ܟܝܳܢܶܗ ܗܽܘ ܕܗܰܘ<EOS>ܕܶܐܬܒܠܰܥ ܡܶܢ ܚܶܫܽܘܟܳܐ<EOS> ܘܶܐܢ ܕܶܝܢ ܡܥܳܙܺܝܢ ܠܰܡܩܳܡ ܬܽܘܒ ܢܳܦܠܺܝܢ<EOS> ܐܳܦ ܠܳܐ ܓܶܝܪ<EOS>ܣܳܦܩܳܐ ܠܗܽܘܢ ܚܕܳܐ ܡܰܦܽܘܠܬܳܐ ܐܳܦ ܠܳܐ ܗܘܳܐ ܓܶܝܪ ܡܦܰܠ ܢܳܦܠܺܝܢ ܗܳܕܶܐ ܓܶܝܪ ܨܶܝܕ<EOS>ܩܳܝܡܰܐ ܗ̱ܘ ܡܶܫܬܰܟܚܳܐ ܐܰܪܡܶܝܢ ܐܶܢܽܘܢ ܒܟܽܠܙܒܰܢ ܗܳܢܽܘܢ ܠܰܡܩܳܡ ܠܳܐ ܨܳܒܶܝܢ<EOS>ܬܽܘܒ ܢܶܬܬܰܒܥܽܘܢ ܕܗܳܢܳܐ ܢܽܘܗܪܳܐ ܕܰܒܠܰܥ ܠܚܶܫܽܘܟܳܐ ܗܳܪܟܳܐ ܨܶܐܕܰܝܢ<EOS>ܘܗܳܢܳܐ ܚܶܫܽܘܟܳܐ ܕܡܶܬܒܠܰܥ ܡܶܢ ܢܰܗܺܝܪܳܐ ܗܳܪܟܳܐ ܠܘܳܬܰܢ<EOS> ܟܝܳܢܰܐ ܗ̱ܘ ܐܺܝܬ ܠܶܗ ܠܗܰܘ<EOS>ܕܰܒܠܰܥ ܕܢܶܒܠܰܥ ܘܰܠܗܰܘ ܕܡܶܬܒܠܰܥ ܕܢܶܛܠܰܩ ܐܰܘ ܨܶܒܝܳܢܶܗ ܗܽܘ ܕܺܝܠܶܗ ܕܒܳܪܽܘܝܳܐ ܫܰܚܠܶܦ<EOS>ܟܝ̈ܳܢܰܝܗܽܘܢ<EOS> ܘܶܐܢ ܕܨܶܒܝܳܢܳܐ ܗܺܝ<EOS> ܟܝܳܢܗܽܘܢ ܐܰܝܟܳܐ ܗܘܳܐ<EOS> ܐܶܢ ܗܽܘ ܗܰܘ ܕܶܐܫܬܰܡܰܫ<EOS>ܠܗܰܠ<EOS> ܘܗܰܘ ܐܰܠܳܗܳܐ ܢܰܗܺܝܪܳܐ ܕܰܠܢܰܦܫܶܗ ܠܳܐ ܩܳܡ ܕܶܐܬܒܠܰܥ ܢܽܘܗܪܶܗ ܡܶܢ ܚܶܫܽܘܟܳܐ<EOS>ܐܰܝܟܰܢܳܐ ܫܰܚܠܦܶܗ ܝܰܘܡܳܢ ܠܰܟܝܳܢܳܐ ܕܚܶܫܽܘܟܳܐ<EOS> ܕܗܰܘ ܢܶܬܒܠܰܥ ܡܶܢ ܢܰܗܺܝܪܳܐ<EOS>ܐܳܡܪܺܝܢ ܓܶܝܪ ܕܗܽܘܝܽܘ ܥܳܒܽܘܕܳܐ<EOS> ܘܶܐܢ ܚܶܫܽܘܟܳܐ ܫܰܚܠܶܦ ܟܝܳܢܶܗ ܠܳܐ ܕܡܰܝܳܐ ܕܰܠܗܳܕܶܐ<EOS>ܡܚܺܝܠܽܘܬܳܐ ܡܰܝܬܶܐ ܗܘܳܐ ܢܰܦܫܶܗ ܕܗܰܘ ܕܰܒܠܰܥ ܗܳܝܕܶܝܟ ܡܶܬܒܠܰܥ ܠܶܗ ܝܰܘܡܳܢ ܟܰܕ ܗܺܝ<EOS>ܡܶܠܬܳܐ ܫܰܪܺܝܪܬܳܐ ܬܶܒܥܶܐ ܗܺܝ ܕܰܟܝܳܢܳܐ ܐܰܣܺܝܪܳܐ ܕܺܐܝܬܽܘܬܳܐ ܕܢܶܫܬܰܚܠܦܽܘܢ ܠܳܐ ܡܨܶܝܢ<EOS>ܗܳܝ ܕܶܝܢ ܚܺܐܪܽܘܬܳܐ ܡܶܛܽܠ ܕܰܒܪܰܐ ܗ̱ܘ ܠܶܗ ܟܽܠܡܶܕܶܡ ܠܡܺܐܡܰܪ ܡܰܟܪܙܳܐ ܒܫܰܡܗܳܐ<EOS>ܐܺܝ̈ܬܝܶܐ ܗܶܢܽܘܢ ܕܰܬܚܰܘܶܐ ܟܝܳܢܗܽܘܢ ܫܰܪܺܝܪܳܐ ܠܳܐ ܡܰܨܝܳܐ ܐܶܠܳܐ ܡܶܛܽܠ ܕܰܫܡܳܗܳܐ<EOS>ܐܶܢܽܘܢ ܕܺܐܝ̈ܬܝܶܐ ܗܶܢܽܘܢ ܐܺܝܬܝܳܐ ܕܰܩܢܽܘܡܳܐ ܡܶܫܬܰܚܠܦܺܝܢ ܐܶܠܽܘ ܓܶܝܪ ܐܺܝܬ ܗܘܳܐ<EOS>ܩܢܽܘܡܰܝܗܽܘܢ ܕܺܐܝܬܝܳܐ ܐܰܝܟ ܫܡܳܗܰܝܗܽܘܢ ܕܺܐܝܬܝܳܐ ܘܰܟܝܳܢܳܐ ܐܰܣܺܝܪܳܐ ܫܽܘܚܠܳܦܺܝܢ ܠܡܡـ<EOS>ܠܰܘ ܠܳܐ ܡܨܶܝܢ ܗ̱ܘܰܘ ܡܶܛܽܠ ܕܗܰܘ ܡܶܕܶܡ ܕܺܐܝܬܰܘܗ̱ܝܿ ܒܰܟܝܳܢܳܐ ܕܺܐܝܬܽܘܬܶܗ ܩܰܕܡܳܝܬܳܐ<EOS>ܐܰܝܟ ܕܺܐܝܬܰܘܗ̱ܝ ܗܳܟܘܳܬ ܐܺܝܬܰܘܗ̱ܝ ܘܰܗܟܘܳܬ ܡܩܰܘܶܐ ܡܬܽܘܡ ܘܰܠܥܳܠܰܡ<EOS>ܢܶܒܥܶܐ ܕܶܝܢ ܟܝܳܢܶܗ ܕܗܳܢܳܐ ܚܶܫܽܘܟܳܐ ܕܶܐܢ ܟܝܳܢܳܐ ܐܺܝܬ ܠܶܗ ܗܳܕܶܐ<EOS>ܕܢܶܬܒܠܰܥ ܡܶܢ ܢܰܗܺܝܪܳܐ ܐܰܝܟ ܣܳܗܕܳܐ ܚܙܳܬܰܢ ܐ ܕܳܐܦ ܠܗܰܠ ܗܽܘܝܽܘ ܐܶܬܒܠܰܥ<EOS>ܐܰܝܟ ܕܢܶܗܘܶܐ ܘܐ ܟܝܳܢܳܐ ܕܺܐܝܬܽܘܬܶܗ ܐܳܦ ܗܳܪܟܳܐ ܐܳܦ ܬܰܡܳܢ ܠܳܐ ܓܶܝܪ ܡܨܶܐ ܚܰܕ<EOS>ܟܝܳܢܳܐ ܡܶܬܦܰܠܰܓ ܠܰܬܪܶܝܢ ܟܝܳܢܺܝܢ ܐܳܦܶܢ ܛܳܥ̈ܰܝܳܐ ܗܦܰܟܬܳܐ ܡܡܰܠܺܝܢ ܘܶܐܢ ܢܽܘܗܪܳܐ<EOS>ܕܨܶܐܕܰܝܢ ܟܝܳܢܰܐ ܗ̱ܘ ܐܰܝܟ ܕܡܰܦܺܝܣ ܥܰܠ ܢܰܦܫܶܗ ܕܡܶܒܠܰܥ ܗܽܘ ܒܠܰܥ ܘܠܳܐ ܡܶܬܒܰܠܥܽܘ<EOS>ܘܳܠܺܝܬܳܐ ܦܽܘܪܣܳܐ ܠܢܽܘܗܪܳܐ ܕܡܶܬܒܠܰܥ ܡܶܢ ܚܶܫܽܘܟܳܐ ܡܬܽܘܡ ܘܰܠܥܳܠܰܡ ܝܺܕܺܝܥܳܐ ܕܰܐܝܟ<EOS>ܕܒܳܠܰܥ ܗܳܪܟܳܐ ܠܚܶܫܽܘܟܳܐ ܗܳܟܰܢܳܐ ܒܠܰܥ ܬܰܡܳܢ ܘܠܳܐ ܐܶܬܒܠܰܥ ܐܳܦ ܦܬܺܝܠܳܐ ܦܬܺܝܠܳܐܺܝܬ<EOS>ܡܰܟܪܙܺܝܢ ܝܽܘܠܦܳܢܳܐ<EOS> ܗܳܪܟܳܐ ܕܶܝܢ ܠܶܗ<EOS> ܬܰܩܢܳܐܺܝܬ ܠܗܳܕܶܐ ܕܶܐܡܰܪܘ ܥܰܠ<EOS>ܢܽܘܗܪܳܐ ܘܥܰܠ ܚܶܫܽܘܟܳܐ ܬܶܫܥܺܝܬܰܐ ܗ̱ܘ ܕܠܳܐ ܥܒܰܪ ܫܳܡܥܺܝܢ ܚܢܰܢ<EOS>ܕܗܶܦܟܳܐܺܝܬ ܘܣܰܩܽܘܒܠܳܐܺܝܬ ܐܶܣܬܰܥܪܰܬ ܬܰܡܳܢ<EOS>ܥܰܠ ܐܰܝܕܳܐ ܗܳܟܺܝܠ ܘܠܳܐ ܠܰܢ ܢܩܺܝܡ ܥܰܠ ܬܶܫܥܺܝܬܳܐ ܚܰܟܺܝܡܬܳܐ ܕܡܰܟܪܙܳܢ<EOS>ܥܰܠ ܗܦܺܝܟܬܳܐ ܐܰܘ ܥܰܠ ܣܳܗܕܽܘܬܳܐ ܫܰܪܺܝܪܬܳܐ ܗܳܐ ܒܰܥܒܳܕܳܐ ܡܶܬܚܰܙܝܳܢ ܬܩܰܢܬܶܗ<EOS>ܘܠܰܘܺܝ<EOS>ܕܰܓܶܠܘ̱ ܒܶܐܬܳܐ ܠܰܘ ܓܶܝܪ ܩܰܠܺܝܠ ܦܟܗ ܢܐ ܡܶܛܽܠ ܕܳܐܦ ܠܳܐ ܙܳܕܶܩ<EOS>ܗܘܳܐ ܕܩܰܠܺܝܠ ܢܶܬܟܰܐܪܽܘܢ ܘܐ ܓܶܝܪ ܢܡܰܠܶܠ ܠܽܘܩܒܰܠ<EOS>ܕܬܰܩܢܳܐܺܝܬ ܥܒܳܕܳܐ ܘܠܳܐ ܐܰܝܟ ܐܶܠܳܐ ܐܳܦ ܗܶܢܽܘܢ ܕܗܰܝܡܳܢܰܘܗ̱ܝ<EOS>ܗܳܝ ܓܶܝܪ ܐܰܝܟ ܕܰܓܳܠܳܐ ܪܰܒܳܐ ܘܰܐܝܟ ܟܰܕܳܒܳܐ ܥܶܛܠܳܐ ܐܳܦ ܠܳܐ<EOS>ܡـ ܗ̱ܘܰܘ ܣܓܺܝ ܐ ܡܶܫܬܰܥܶܐ<EOS>ܠܗܽܘܢ ܗܶܦܟܳܐܺܝܬܿ<EOS> ܥܰܠ ܡܶܕܶܡ ܕܟܽܠ ܝܽܘܡ ܚܳܙܶܝܢ ܠܶܗ ܒܰܥܒܳܕܳܐ ܬܶܩܢܳܐܺܝܬ<EOS> ܕܳܡܝܳܐ ܗ̱ܝ<EOS>ܓܶܝܪ ܕܡܰܪܽܘܝܽܘ ܐܰܪܘܺܝ ܐܶܢܽܘܢ ܩܰܕܡܳܐܺܝܬ<EOS> ܘܟܶܢ ܐܶܫܬܰܥܺܝ ܠܗܽܘܢ<EOS> ܩܢܶܛ ܗܘܳܐ ܓܶܝܪ ܡܶܢ<EOS>ܫܰܪܺܝܪܽܘܬܶܗ ܕܰܟܝܳܢܳܐ ܕܕܰܠܡܳܐ ܢܶܟܣܺܝܘܗ̱ܝ ܘܶܐܠܳܐ ܐܰܝܟܰܘ ܠܳܐ ܐܶܫܬܰܟܪܰܬ ܒܶܐܕ̈ܢܰܝܗܽܘܢ<EOS>ܬܶܫܥܺܝܬܳܐ ܗܶܦܟܺܝܬܳܐ ܕܟܰܕ ܚܳܙܶܝܢ ܠܢܽܘܗܪܳܐ ܕܗܽܘܝܽܘ ܒܠܰܥ ܠܚܶܫܽܘܟܳܐ ܗܳܪܟܳܐ ܩܰܒܶܠܘ̱<EOS>ܗܳܢܽܘܢ ܥܰܠ ܪܶܥܝܳܢܗܽܘܢ ܕܬܰܡܳܢ ܗܽܘܝܽܘ ܐܶܬܬܰܒܠܰܥ ܡܶܢ ܚܶܫܽܘܟܳܐ ܘܚܶܫܽܘܟܳܐ ܡܳܐ<EOS>ܕܶܐܬܒܠܰܥ ܗܳܪܟܳܐ ܡܶܢ ܢܽܘܗܪܳܐ ܐܳܦ ܠܳܐ ܗܽܘ ܓܽܘܫܡܳܐ ܐܺܝܬ ܠܶܗ ܡܶܕܶܡ ܓܶܝܪ ܡܶܢ<EOS>ܩܢܽܘܡܶܗ ܠܳܐ ܦܪܺܝܫ ܡܶܛܽܠ ܕܰܐܘܦܺܝ ܠܶܗ ܟܽܠܶܗ<EOS> ܣܳܗܶܕ ܕܶܝܢ ܒܰܝܬܳܐ ܕܰܡܠܶܐ ܚܶܫܽܘܟܳܐ<EOS>ܕܶܐܢ ܐ̱ܢܳܫ ܦܳܬܰܚ ܬܰܪ̈ܥܰܘܗ̱ܝ ܘܟܰܘ̈ܰܘܗ̱ܝ ܒܺܐܝܡܳܡܳܐ<EOS> ܗܰܘ ܚܶܫܽܘܟܳܐ ܕܒܶܗ ܠܰܐܝܟܳܐ<EOS>ܢܰܣܶܩ ܕܰܡܫܰܢܶܐ ܕܰܠܒܰܪ ܢܦܰܩ ܠܰܝܬ ܠܶܗ ܐܰܬܪܳܐ<EOS> ܢܽܘܗܪܳܐ ܓܶܝܪ ܕܡܶܢ ܠܒܰܪ ܕܣܳܐܶܩ ܠܶܗ<EOS>ܕܢܺܐܡܰܪ ܕܰܠܓܰܘ ܦܳܫ<EOS> ܐܳܦ ܠܳܐ ܬܰܡܳܢ ܩܰܘܺܝ ܪܰܕܦܽܘܗ̱ܝ ܓܶܝܪ ܙܰܠܺܝ̈ܩܰܝ ܫܶܡܫܳܐ ܕܥܰܠܘ̱<EOS>ܘܶܐܢ ܠܓܰܘ ܠܰܝܬܰܘܗ̱ܝ ܘܰܠܒܰܪ ܢܦܰܩ ܝܺܕܺܝܥܳܐ ܕܰܐܘܦܺܝ ܠܶܗ ܟܽܠܶܗ ܘܰܐܘܦܺܝ ܥܰܡܶܗ ܐܳܦ<EOS>ܝܽܘܠܦܳܢܰܐ ܗ̱ܘ ܕܶܐܡܰܪ<EOS> ܕܡܶܕܶܡ ܓܽܘܫܡܳܐ ܐܺܝܬ ܠܶܗ ܒܺܐܝܬܽܘܬܳܐ ܗܳܟܰܢܳܐ ܓܶܝܪ ܐܳܡܰܪ<EOS>ܕܰܓܫܺܝܡ ܕܳܐܦ ܡܶܐܟܰܠ ܠܰܡ ܐܶܟܰܠ ܐܶܢܽܘܢ ܠܗܳܢܽܘܢ ܙܳܝܽܘ̈ܢܶܐ ܢܰܗܺܝܪ̈ܶܐ ܕܶܐܫܬܕܺܝܘ<EOS>ܠܦܽܘܡܶܗ<EOS> ܗܳܟܰܢܳܐ ܗ̱ܘܰܘ ܠܗܽܘܢ ܢܽܘܗܪܳܐ ܘܚܶܫܽܘܟܳܐ ܓܽܘ̈ܫܡܶܐ ܡܪ̈ܰܟܒܶܐ<EOS> ܡܶܕܶܡ ܕܰܟܝܳܢܳܐ<EOS>ܗܳܟܰܢ ܠܳܐ ܡܰܠܶܦ<EOS> ܠܳܐ ܓܶܝܪ ܡܶܡܬܽܘܡ ܐ̱ܢܳܫ ܐܶܟܰܠ ܢܽܘܗܪܳܐ ܐܳܦ ܠܳܐ ܡܶܡܬܽܘܡ ܒܠܰܥ<EOS>ܚܶܫܽܘܟܳܐ<EOS>ܘܶܐܢ ܗܳܢܳܐ ܦܰܓܪܳܐ ܕܰܠܒܺܝܫܺܝܢ ܚܢܰܢ܇ ܒܰܪ ܟܝܳܢܶܗ ܗܰܘ ܕܚܶܫܽܘܟܳܐ ܐܰܝܟ<EOS>ܕܳܐܡܪܺܝܢ܇ ܘܗܳܕܶܐ ܢܰܦܫܳܐ ܕܒܰܢ ܒܰܪ̱ܬ ܟܝܳܢܶܗ ܗܳܝ ܕܢܽܘܗܪܳܐ ܟܰܕ ܢܚܽܘܪ ܒܗܳܠܶܝܢ<EOS>ܬܪ̈ܰܝܗܶܝܢ ܟܝ̈ܳܢܶܐ ܕܒܰܢ ܘܰܒܗܽܘܢ ܬܪ̈ܶܝܢ ܕܢܽܘܗܪܳܐ ܘܰܕܚܶܫܽܘܟܳܐ ܕܰܠܒܰܪ ܡܶܢܰܢ<EOS>ܡܶܬܟܰܣܣܺܝܢ ܕܠܳܐ ܗܶܢܽܘܢ ܡܶܢ ܗܶܢܽܘܢ ܘܳܐܦܠܳܐ ܡܶܢ ܗܳܢܽܘܢ ܗܳܢܽܘܢ ܐܰܝܟܰܢܳܐ ܓܶܝܪ ܢܰܦܫܳܐ<EOS>ܢܰܗܺܝܪܬܳܐ ܕܡܶܢ ܠܓܰܘ ܡܶܙܕܰܟܝܳܐ ܡܶܢ ܦܰܓܪܳܐ ܒܰܪ ܛܽܘܗܡܶܗ ܕܚܶܫܽܘܟܳܐ ܗ̱ܝ ܕܢܽܘܗܪܳܐ<EOS>ܒܰܪܳܝܳܐ ܒܰܪ ܟܝܳܢܳܗܿ ܗܽܘܝܽܘ ܙܟܳܐ ܠܚܶܫܽܘܟܳܐ ܐܳܦ ܦܰܓܪܳܐ ܗܳܢܳܐ ܐܰܝܟܰܢܳܐ ܡܚܰܦܶܐ ܠܶܗ<EOS>ܠܢܰܦܫܳܐ ܢܰܗܺܝܪܬܳܐ ܕܗܳܐ ܗܳܢܳܐ ܚܶܫܽܘܟܳܐ ܒܰܪ ܟܝܳܢܶܗ ܕܰܠܒܰܪ ܗܽܘܝܽܘ ܡܶܬܛܰܠܰܩ ܘܡܶܬܒܠܰܥ<EOS>ܡܶܢ ܢܰܗܺܝܪܳܐ<EOS> ܘܗܳܠܶܝܢ ܕܳܐܦ ܠܣܰܟܠܳܐ ܐܳܦ ܠܰܫܢܰܝܳܐ ܡܶܬܚܰܙܝܳܢ ܐܰܝܟܰܢܳܐ ܡܳܐ ܕܫܳܡܥܺܝܢ<EOS>ܠܗܶܝܢ ܡܩܰܠܣܺܝܢ ܠܗܶܝܢ ܗܳܢܽܘܢ ܒܶܝܬ ܬܩܰܢܬܳܐ ܠܗܶܦܟܳܝ̈ܳܬܳܐ<EOS> ܕܢܰܦܪܫܽܘܢ ܠܳܐ ܨܒܰܘ<EOS>ܐܰܝܟܰܢ ܓܶܝܪ ܡܩܰܒܶܠ ܐܰܢ̱ܬ ܥܰܠ ܪܶܥܝܳܢܳܟ ܐܰܘ ܫܳܡܽܘܥܳܐ ܚܰܟܺܝܡܳܐ<EOS>ܘܰܐܝܟܰܢܳܐ ܗܘܳܐ ܐܶܕܢܳܐ ܕ ܕܬܶܫܡܰܥ ܡܶܢ ܛـ ـܟ ܟܰܕ ܡܬܬ ܘܡܶܫܬܰܥܶܐ<EOS>ܒܬܰܫܥܺܝܬܳܐ ܕܰܠܓܽܘܚܟܳܐ ܫܳܘ̈ܝܳܢ<EOS> ܘܕܐ ܐܶܢܽܘܢ ܕܩܳܪܶܐ ܐ̱ܢܳܫ ܐ ܐ ܠܰܒܢܰܘܗ̱ܝ<EOS>ܕܢܰܗܺܝܪܳܐ ܠܦܽܘܡܳܐ ܕܰܒܢܰܝ ܚܶܫܽܘܟܳܐ ܐܰܝܟ ܕܨܰܝܳܕܳܐ ܘܗܶܢܽܘܢ ܠܰܡ ܒܢܰܝ ܚܶܫܽܘܟܳܐ ܗܳܢܳܐ<EOS>ܢܽܘܗܪܳܐ ܪܓܺܝܓ ܠܗܽܘܢ ܘܒܰܣܺܝܡ ܘܚܰܠܝܳܐ ܘܗܳܟܰܢ ܠܰܥܒܳܐܺܝܬ ܐܶܫܬܟܰܚܘ̱ ܗ̱ܘܰܘ<EOS>ܠܡܶܐܟܰܠ ܐܶܢܽܘܢ ܘܶܐܫܬܕܺܝܘ ܠܰܡ ܘܥܰܠܘ̱ ܠܓܰܘܗܽܘܢ ܘܶܐܬܡܙܰܓܘ̱ ܒܗܽܘܢ<EOS> ܐܰܘ ܠܓܽܘܚܟܳܐ<EOS>ܪܰܒܳܐ ܕܐ̱ܢܳܫ ܟ ܐܰܘ ܠܓܽܘܕܳܦܳܐ ܣܢܳܐܳܐ ܕܰܐܒܳܐ ܢܶܐܟܠܽܘܢ ܠܡܳܪܳܐ ܘܰܐܪ̈ܝܰܘܳܬܳܐ<EOS>ܠܥܶܓܠܳܐ ܐܳܟܽܘܠܳܐ ܘܳܐܦ ܡܶܬܰܐܟܠܳܢܳܐ ܡܢܰܚܶܝܢ ܐܶܢܽܘܢ ܚܰܕ ܠܚܰܕ ܘܗܶܢܽܘܢ ܦܰܓܪܳܐ ܘܗܶܢܽܘܢ<EOS>ܦܰܓܪܳܐ ܘܗܶܢܽܘܢ ܡܰܪ̈ܟܒܶܐ ܘܗܶܢܽܘܢ ܡܰܪ̈ܟܒܶܐ ܘܰܬܪ̈ܰܝܗܽܘܢ ܐܶܢ<EOS>ܬ ܒܢܰܝ ܚܶܫܽܘܟܳܐ ܦܰܓܪܳܐ ܐܶܢܽܘܢ ܡܶܛܽܠ ܕܳܐܦ ܦܰܓܪܳܐ ܐܰܝܟ ܕܳܐܡܪܺܝܢ ܟܝܳܢܗܽܘܢ ܗܰܘ<EOS>ܕܰܒܢܰܝ ܢܽܘܗܪܳܐ ܪܽܘܚܳܢܳܐ ܐܶܢܽܘܢ ܐܰܝܟ ܕܳܐܡܪܺܝܢ ܕܳܐܦ ܢܽܘܗܪܳܐ ܗܳܢܳܐ ܒܰܪ ܟܝܳܢܗܽܘܢ<EOS>ܗܽܘ<EOS> ܐܰܝܟܰܢܳܐ ܘܠܳܐ ܡܰܡܙܓܳܐ ܗܳܢܳܐ ܡܶܬܬܚܶܕ ܐܳܦ ܠܳܐ ܡܶܢ ܐܺܝܕ ܗܘܳܐ ܢܰܦܫܳܐ ܕܫܳܪܝܳܐ<EOS>ܒܦܰܓܪܳܐ ܟܰܕ ܒܰܪ̱ܬ ܟܝܳܢܶܗ ܗܺܝ<EOS> ܕܶܐܢ ܐܺܝܬ ܗܘܳܐ ܢܰܦܫܳܐ ܒܰܪ̱ܬ ܟܝܳܢܶܗ ܕܚܶܫܽܘܟܳܐ<EOS>ܒܐ̈ ܦܰܓܪܳܐ ܗܳܢܳܐ ܕܠـ ܐ ܠܳܐ ܕܬܓ ܙܗܺܝܪܳܐ ܘܠܳܐ<EOS>ܬܶܐܚܽܘܕ ܘܢܶܫܰܐܠܶܟ ܗܳܐ ܒܢܺܝ ܟܝܳܢܶܗ ܐܶܢܽܘܢ ܐܰܝܟ ܕܳܐܡܪܺܝܢ ܗܰܘ ܚܶܫܽܘܟܳܐ<EOS>ܥܒܳܛܳܐ ܘܰܐܛܺܝܡܳܐ ܘ ܘܰܐܝܟ ܕܡܰܘܕܶܝܢ ܚܰܟܺܝܡܳܐ ܘܠܳܐ ܦܰܓܪܳܐ ܗܘ<EOS>ܚܶܫܽܘܟܳܐ ܡܶܢ ܐ ܩܰܕܡܳܝܳܐ ܕܫܰܩܠܶܗ ܡܳܐܶܬ ܗܘܳܐ ܟܰܕ<EOS>ܥܶܛܠܳܐ ܗ̱ܝ ܐ ܕܒܺܐܝܬܽܘܬܳܐ ܣܳܡܘ̱ ܡܶܛܽܠ ܠـ ܘܳܐܦ ܐܶܢܶܝܢ ܡܢܰܘܳܬܳܐ<EOS>ܕܰܩܛܰܠ ܠܶܗ ܡܶܛܽܠ ܕܗܳܐ ܐܰܠܦܺܝܢ ܕܰܟܝܳܢܳܐ ܐܺܝܬ ܠܶܗ ܠܚܶܫܽܘܟܳܐ ܕ<EOS>ܘܳܐܙܶܠ ܒܡܶܕܶܡ ܕܰܚܛܰܦ<EOS>ܘܡܶܟܺܝܠ ܐܶܢ ܐܶܬܺܐܟܶܠܘ̱ ܒ̈ܢܰܝ ܢܽܘܗܪܳܐ ܘܰܠܟܰܪܣܳܐ ܥܰܠܘ̱ ܘܒܶܐܣܛܽܘܡܟܳܐ<EOS>ܐܶܬܒܶܫܠܘ̱ ܐܰܢܰܢܩܺܐ ܕܳܐܦ ܒܬܰܕܟܺܝܬܳܐ ܘܰܒܣܽܘܠܰܐܢܰܐ ܐܶܫܬܪܺܝܘ<EOS> ܗܳܠܶܝܢ ܓܶܝܪ ܝܳܐܶܝܢ<EOS>ܕܢܶܬܰܐܡܪܳܢ ܡܶܢ ܕܺܝܠܗܽܘܢ ܥܠܰܝܗܽܘܢ ܘܡܶܟܺܝܠ ܟܝܳܢܳܐ ܐܶܢܽܘܢ ܡܶܫܬܰܪ̈ܝܳܢܶܐ ܐܳܦ<EOS>ܡܶܬܚܰܒ̈ܠܳܢܶܐ ܗܳܢܽܘܢ ܒ̈ܢܰܝ ܢܰܗܺܝܪܳܐ ܘܙܳܕܶܩ ܠܡܶܫܰܐܠܽܘ ܥܰܠ ܗܳܢܳܐ ܟܝܳܢܳܐ<EOS> ܕܰܐܝܟܰܢܳܐ<EOS>ܐܺܝܬܰܘܗ̱ܝ ܗܘܳܐ ܡܬܽܘܡܰܘܗ̱ܝ<EOS> ܕܶܐܢ ܡܪ̈ܰܟܒܶܐ ܗ̱ܘܰܘ ܐܳܦ ܡܶܫܬܪܶܝܢ ܐܶܢܽܘܢ<EOS>ܘܳܐܦ ܡܶܬܚܰܒܠܺܝܼܢ<EOS> ܠܰܝܬ ܐܶܢܽܘܢ ܗܰܘ ܡܶܕܶܡ ܕܺܐܝܬܰܝܗܽܘܢ ܗ̱ܘܰܘ ܥܰܕ ܠܳܐ<EOS>ܢܶܬܚܰܒܠܽܘܢ ܘܰܣܛܰܪ ܡܶܢ ܗܳܕܶܐ ܝܺܕܺܝܥ ܕܶܐܢ ܡܟܰܢܶܫ ܠܗܽܘܢ ܘܰܡܪܰܟܶܒ ܠܗܽܘܢ ܗܰܘ ܡܰܢ<EOS>ܕܪܰܟܶܒ ܐܶܢܽܘܢ ܡܶܢ ܒܪܺܝܫܺܝܬ<EOS>ܘܶܐܢ ܡܬܽܘ̈ܡܰܘܗ̱ܝ ܠܰܘ ܡܪܰܟܒܳܐ ܗ̱ܘܰܘ<EOS> ܐܶܠܳܐ ܟܝ̈ܳܢܶܐ ܕܠܳܐ ܡܪܰܟܒܺܝܢ<EOS>ܡܶܢ ܐܺܝܬܽܘܬܳܐ ܕܠܳܐ ܡܪܰܟܒܳܐ<EOS> ܕܶܐܬܟܰܣܣܽܘܢ ܡܶܢ ܓܰܠܝ̈ܳܬܳܐ ܗܶܢܽܘܢ ܕܣܰܓܺܝ ܕܰܓܶܠܘ̱ ܥܰܠ<EOS>ܟܰܣܝ̈ܳܬܳܐ ܐܳܦ ܠܳܐ ܠـ ܕܰܒ̈ܢܰܝ ܟܝܳܢܶܗ ܐܶܢܽܘܢ ܕܦܰܓܪܳܐ ܐܰܝܟ ܕܳܐܡܪܺܝܢ<EOS>ܡܶܫܬܟܰܚ ܗܽܘ ܦܰܓܪܳܐ ܕܠܰܘ ܒܰܠܚܽܘܕ ܕܢܶܐܟܰܠ ܐܰܘ ܕܰܢܚܰܒܶܠ ܐܰܘ ܕܢܶܫܢܰܩ ܐܶܠܳܐ<EOS>ܐܳܦ ܠܳܐ ܥܰܠ ܓܰܠܝܳܬܗܽܘܢ ܡܨܶܐ ܕܰܢܩܽܘܡ ܦܰܓܪܳܐ ܐܰܝܟ ܕܳܐܡܪܺܝܢ<EOS>ܐܰܝܟܰܢܳܐ ܐܰܟܠܶܗ ܚܶܫܽܘܟܳܐ ܠܢܽܘܗܪܳܐ ܐܳܦ ܐܰܟܠܶܗ<EOS> ܟܰܕ ܕܗܳܐ ܕ ܠܚ<EOS>ܕܒܶܗ ܘܰܠܓܰܘ ܡܶܢ ܚܶܫܽܘܟܳܐ ܗܳܢܳܐ ܟܽܠܶܗ ܡܡܰܫܡܫܶܗ ܐ ܐܰܝܟܰܢܳܐ<EOS>ܡܬܽܘܡ ܘܡܶܢ ܒܪܺܝܫܺܝܬ ܐܳܦ ܡܳܐ ܚܰܕ ܐܰܚܕܶܗ ܐܳܦ ܡܫܰܡܶܫ ܟܽܠܶܗ ܒܓܰܘܶܗ ܗ ܘܰܟܡܳܐ ܗܽܘ<EOS>ܟܰܝ ܠܗܶܝܢ ܓܶܝܪ<EOS>ܠܰܝܬܶܗ ܗܳܠܶܝܢ ܥܰܠ ܐܶܢܶܝܢ ܕܶܝܢ ܠܗܳܠܶܝܢ ܐ̱ܚܪܳܢܝܳܬܳܐ ܐܳܡܪܺܝܢ ܕܳܐܦ<EOS>ܠܕܺܝܢܳܐ ܠܰܡ ܐܶܬܰܝ ܢܰܦ̈ܫܳܬܳܐ ܐܶܢ ܓܶܝܪ ܚܰܕ ܗ̱ܽܘ ܟܝܳܢܳܐ<EOS> ܐܰܝܟܰܢܳܐ ܡܶܢܶܗ ܕܶܐܢ ܘܡܶܢܶܗ<EOS>ܡܶܬܕܺܝܢ ܘܳܐܦ ܢܰܦܫܬܳܐ ܕܡܶܢܶܗ ܐܶܢܶܝܢ ܕܺܐܝܬܽܘܬܳܐ ܐܰܝܟܳܢܳܐ ܡܶܢܶܗ ܡܫܰܢܶܩ ܘܡܶܢܶܗ<EOS>ܡܶܫܬܰܢܰܩ<EOS> ܘܶܐܢ ܐܳܦ ܢܽܘܪܳܐ ܗܺܝ ܕܰܡܫܰܢܩܳܐ ܒܰܪ̱ܬ ܟܝܳܢܶܗ ܗܺܝ ܕܗܰܘ ܕܰܡܫܰܢܶܩ ܘܒܰܪ̱ܬ<EOS>ܟܝܳܢܗܽܘܢ ܕܗܶܢܽܘܢ ܕܡܶܫܬܰܢܩܺܝܢ<EOS> ܘܰܐܝܕܳܐ ܗ̱ܝ ܡܰܫܡܰܥܬܳܐ ܕܰܬܣܰܝܒܰܪ ܗܳܢܳܐ ܓܽܘܕܳܦܳܐ<EOS>ܕܕܰܝ̈ܳܢܶܐ ܘܡܶܬܕܺܝܢܳܐ ܘܰܡܫܰܢܩܳܢܳܐ ܡܶܢܶܗ ܐܶܢܽܘܢ ܕܰܚܕܳܐ ܐܺܝܬܽܘܬܳܐ ܛܳܒܬܳܐ ܐܰܝܟ<EOS>ܕܳܐܡܪܺܝܢ<EOS> ܘܰܐܝܟܰܢ ܐܺܝܬ ܒܶܗ ܗܳܠܶܝܢ ܬܠܳܬܳܐ ܣܰܩܽܘܒܠܺܝܢ ܗܽܘ ܓܶܝܪ ܕܕܳܐܶܢ ܠܡܶܬܕܺܝܢܳܐ<EOS>ܐܳܦ ܗܽܘ ܟܽܠܶܗ ܐܳܦ ܐܶܬܳܐ ܠܗܳܪܟܳܐ ܘܶܐܬܡܙܰܓ ܒܦܰܓܪܳܐ ܗܳܟܰܢ ܚܳܛܶܐ ܗܘܳܐ ܘܡܰܣܟܶܠ ܗܘܳܐ<EOS>ܐܰܝܟ ܕܰܐܣܟܶܠ ܢܰܦܫܳܬܳܐ ܕܡܶܢܶܗ<EOS> ܘܶܐܠܽܘ ܩܰܘܺܝ ܗܶܢܶܝܢ ܢܰܦܫܳܬܳܐ ܒܰܐܬܪܗܶܝܢ ܘܰܠܟܳܐ ܠܳܐ<EOS>ܐܶܬܰܝ ܗܳܠܶܝܢ ܩܳܢܶܝܢ ܗܘܰܝ ܠܶܗ ܡܶܢ ܒܳܬܰܪ ܕܶܐܙܰܠ ܗܘܳܐ ܠܬܰܡܳܢ<EOS> ܘܰܐܝܟܰܢܳܐ ܠܬܰܡܳܢ<EOS>ܘܰܐܝܟܰܢܳܐ ܟܝܳܢܳܐ ܐܶܢܽܘܢ ܫܰܪܺܝܪܳܐ ܗܳܢܽܘܢ ܟܝܳܢܳܐ ܕܺܐܝܬܽܘܬܗܽܘܢ ܠܳܐ<EOS>ܢܛܰܪܘ̱<EOS>ܚܽܘܪ ܓܶܝܪ ܒܦܰܓܪܳܐ ܢܰܟܦܳܐ ܘܙܰܕܺܝܩܳܐ<EOS> ܕܠܰܘ ܗܽܘ ܗܽܘ ܕܡܶܫܬܰܥܶܝܢ<EOS>ܥܠܰܘܗ̱ܝ ܟܳܦܽܘܪ̈ܶܐ ܕܦܰܓܪܳܐ ܗܽܘ ܠܰܡ ܕܰܚܛܺܝܬܳܐ ܕܡܶܢ ܟܝܳܢܳܐ ܒܺܝܫܳܐ ܘܳܐܦ ܠܳܐ ܢܰܦܫܳܐ<EOS>ܐܰܝܟ ܕܳܐܡܪܺܝܢ ܕܡܶܢ ܥܶܩܪܳܐ ܗܺܝ ܢܰܟܦܳܐ<EOS> ܦܰܓܪܳܐ ܓܶܝܪ ܙܰܗܝܳܐ ܥܰܝ̈ܢܰܘܗ̱ܝ ܠܳܒܫܳܢ<EOS>ܢܰܟܦ̈ܳܬܳܐ ܐܶܕܢܰܘܗ̱ܝ ܕܰܟܝܽܘܬܳܐ ܗܰܕܳܡܰܘܗ̱ܝ ܙܰܗܝܽܘܬܳܐ ܪܶܓܫܰܘܗ̱ܝ ܩܰܕܺܝܫܽܘܬܳܐ ܒܦܽܘܡܶܗ<EOS>ܬܶܫܒܽܘܚܬܳܐ ܘܥܰܠ ܠܶܫܳܢܶܗ ܬܰܘܕܺܝܬܳܐ ܘܰܒܣܶܦܘܳܬܶܗ ܒܽܘܪܟܳܬܳܐ ܒܪܶܓܠܰܘܗ̱ܝ ܣܽܘܥܪܳܢܳܐ<EOS>ܕܰܟܪܺܝܗܳܐ ܒܺܐܝܕܰܘܗ̱ܝ ܙܶܕܩܳܬܳܐ ܠܰܣܢܺܝܩܶܐ ܒܠܶܒܶܗ ܗܰܝܡܳܢܽܘܬܳܐ ܕܩܽܘܫܬܳܐ<EOS> ܘܒـ<EOS>ܠܬܶܗ ܪܶܚܡܬܳܐ ܘܫܽܘܪܰܐ ܗ̱ܘ ܐܶܬܒܢܺܝ ܡܶܢ ܐܰܠܳܗܳܐ ܘܰܗܦܰܟ ܢܰܦܫܶܗ ܩܢܽܘܡܳܐ ܢܰܘܣܳܐ<EOS>ܕܰܟܝܳܐ ܠܶܗ ܘܗܰܝܟܠܳܐ ܠܰܐܪܕܶܟܠܶܗ ܡܳܐ ܠܶܗ ܒܦܰܓܪܳܐ<EOS>ܐܶܡܰܪ ܡܶܢ ܟܝܳܢܰܐ ܗ̱ܘ ܕܰܚܛܺܝܬܳܐ ܗ̱ܝ ܐ ܚܶܣܕܳܐ ܠܗܽܘܢ ܟܰܕ ܣܳܗܕܳܐ<EOS>ܕܦܰܓܪܳܐ ܕܳܟܪܳܐ ܠܶܗ ܐܰܣܺܝܪܰܐ ܗ̱ܘ ܠܶܗ ܡܰܪܺܝܪܳܐ<EOS> ܘܶܐܠܳܐ ܡܶܬܛܦܺܝܣܺܝܢ ܠܰܚܛܺܝܬܳܐ<EOS>ܟܣܺܝܬܳܐ ܢܶܬܛܦܺܝܣܽܘܢ ܡܶܢ ܫܺܐܕܳܐ ܟܡܳܐ ܐܳܠܨܶܗ ܢܐ ܐ ܠܢܽܘܗܪܳܐ ܚܽܘܪ<EOS>ܬܽܘܒ ܒܢܰܦܫܳܐ ܨܠܺܝܠܬܐ ܗܳܝ ܕܳܐܡܪܺܝܢ ܕܰܟܝܳܢܳܐ ܡܶܢ ܛܳܒܳܐ ܡܦܺܝܣܳܐ ܥܰܠ ܝܳܬܶܗ<EOS>ܬ ܦܰܓܪܳܐ ܐܺܝܬܰܘܗ̱ܝ ܕܒܺܝܫܳܐ ܐܳܦ<EOS>ܢܰܦܫܳܐ ܛܝܬܐ ܐܳܡܪܺܝܢ ܕܒܰܪ̱ܬ ܢܰܗܺܝܪܳܐ ܗ̱ܝ ܗ ܚܶܫܽܘܟܳܐ ܠܒܺܝܫܳܐ<EOS>ܒܰܥܒܳܕܰܘܗ̱ܝ ܘܰܡܛܳܢܳܐ ܥܛܽܘܦܳܐ ܒܕܽܘܒܳܪܶܝܗ ܐܶܢܽܘܢ ܩܽܘܫܬܳܐ ܡـ ܗܳܐ ܠܩܽܘܫܬܳܐ<EOS>ܕܰܓܳܠܽܘܬܳܐ ܘܶܐܢ ܐ ـܐܠܫ ܘܶܐܢ ܡܶܢ ܐܰܠܳܗܳܐ ܠܶܗ<EOS>ܘܰܐܝܟܰܢܳܐ ܗܘܳܐ ܘܶܐܢ ܡܶܢ ܘܶܐܢ ܡܶܢ ܗܳܝ ܗܳܐ ܥܛܦ ܘܠܰܘܬܳܐ<EOS>ܘܶܐܢ ܡܶܢ ܛܳܒܳܐ ܗ̱ܝ<EOS> ܐܰܝܟܰܢ ܗܘܳܬ ܢܶܩܥܶܐ ܘܰܩܢܳܐ ܕܒܺܝܫܳܐ ܚܰܬܺܝܬܳܐ<EOS>ܕܶܐܢ ܗܳܢܳܐ ܟܽܠܶܗ ܡܶܬܒܰܣܰܡ ܒܓܰܘ ܗܽܘ ܣܳܛܳܢܳܐ ܐܰܝܟܳܢܳܐ ܕܳܐܡܪܺܝܢ<EOS>ܕܡܶܢܗܶܝܢ ܕܗܳܠܶܝܢ ܢܰܦܫ̈ܳܬܳܐ ܕܰܐܣܓܺܝ ܚܛܺܝ ܘܰܐܣܓܺܝ ܐܰܪܫܰܥ<EOS> ܘܰܐܣܓܺܝ ܟܰܦܰܪ ܗܶܢܶܝܢ<EOS>ܕܡܶܫܬܰܟܚܳܢ ܐܰܝܟ ܬܶܛܪܶܐ ܒܓܰܘ ܗܰܘ ܕܩܳܪܶܝܢ ܒܽܘܠܳܘܣ ܐܰܝܟ ܕܳܐܡܪܺܝܢ ܕܳܡܶܐ ܕܫܳܪܝܳܐ<EOS>ܢܽܘܪܳܐ ܠܟܽܠ ܠܓܰܘܶܗ ܗܽܘ ܕܗܰܘ ܡܶܬܟܰܢܰܫ ܟܽܠ ܡܶܕܶܡ ܕܰܡܙܺܝܓ ܘܚܰܠܺܝܛ ܒܒܶܪ̈ܝܳܬܳܐ<EOS>ܡܶܢ ܢܰܗܺܝܪ̈ܶܐ ܘܗܶܢܶܝܢ ܠܰܡ ܢܰܦܫ̈ܳܬܳܐ ܕܰܐܪܫܰܥ ܣܓܺܝ<EOS> ܗܶܢܶܝܢ ܗܳܘܶܝܢ ܠܽܐܘܚܕܳܢܶܗ<EOS>ܕܚܶܫܽܘܟܳܐ ܡܳܐ ܕܡܶܫܬܰܢܰܩ<EOS> ܘܶܐܢ ܟܝܳܢܰܐ ܗ̱ܘ ܕܒܽܘܣܳܡܶܗ ܐܰܝܟ ܕܶܐܡܰܪ ܫܽܘܪܶܝܗ<EOS>ܕܝܽܘܠܦܳܢܗܽܘܢ ܐܰܝܟܰܢܳܐ ܥܶܠܬܰܐ ܗ̱ܘ ܕܫܽܘܢܳܩܳܗܿ ܐܰܝܟ ܕܶܐܡܰܪ ܫܽܘܠܳܡܶܗ ܕܪܽܘܟܳܒܗܽܘܢ ܗܽܘ<EOS>ܕܶܝܢ ܟܝܳܢܳܐ ܢܰܗܺܝܪܳܐ ܗܘܳܐ ܒܰܙܒܰܢ ܠܒܽܘܣܳܡܶܗ ܘܢـ ܗ ܘܢܶܬܒܰܣܰܡ ܒܶܗ ܘܗܽܘ ܬܽܘܒ<EOS>ܢܶܗܘܶܐ ܠܽܐܘܚܕܳܢܶܗ ܘܢܶܬܚܒܰܫ ܘܢܶܫܬܰܢܰܩ ܒܶܗ ܗܳܕܶܐ ܡܰܨܝܳܐ ܕܬܶܗܘܶܐ ܠܘܳܬ ܟܝ̈ܳܢܶܐ<EOS>ܡܶܫܬܰܚܠܦܳܢܳܐ ܗܶܢܽܘܢ ܕܰܒܪܺܝܟ ܡܶܢ ܠܳܐ ܡܶܕܶܡ ܐܰܝܟ ܨܶܒܝܳܢܶܗ ܕܒܳܪܽܘܝܳܐ ܡܨܶܝܢ<EOS>ܡܶܫܬܰܚܠܦܺܝܢ ܠܘܳܬ ܡܶܕܶܡ<EOS>ܥܰܦܪܳܐ ܓܶܝܪ ܫܳܪܝܳܐ ܡܰܥܡܪܰܐ ܗ̱ܘ ܕܟܽܠܶܗ ܪܰܚܫܳܐ<EOS> ܘܰܐܝܟ ܢܺܝܚܶܗ ܗܰܘ<EOS>ܚܠܳܕ ܒܶܗ ܘܥܳܡܰܪ ܒܶܗ<EOS> ܐܶܢ ܐ̱ܢܳܫ ܕܶܝܢ ܫܰܘܬܶܦ ܠܶܗ ܠܗܳܢܳܐ ܟܝܳܢܳܐ ܟܝ̈ܳܢܶܐ ܬܪ̈ܶܝܢ<EOS>ܒܬܽܘܩܳܢܳܐ ܗܳܢܰܘ ܕܶܝܢ ܕܢܶܬܓܒܰܠ ܡܶܢ ܡܰܝ̈ܳܐ ܒܺܐܝܕܳܐ ܕܽܐܘܡܳܢܳܐ ܘܰܢܩܰܒܶܠ ܚܰܝܠܳܐ ܡܶܢ<EOS>ܢܽܘܪܳܐ<EOS> ܗܳܘܶܐ ܡܶܢܶܗ ܡܺܐܢܳܐ ܘܒܶܝܬ ܚܒܽܘܫܝܳܐ ܠܫܽܘܢܳܩܶܗ ܕܪܰܚܫܳܐ<EOS> ܠܗܰܘ ܪܰܚܫܳܐ ܕܰܪܒܰܥ<EOS>ܗܘܳܐ ܒܶܗ ܟܰܕ ܥܰܦܪܳܐ ܗܘܳܐ ܘܰܚܠܶܕ ܗܘܳܐ ܒܶܗ ܘܡܶܬܦܰܪܦܰܥ ܟܰܕ ܡܶܕܪܳܐ ܗܘܳܐ<EOS> ܡܳܐ<EOS>ܕܰܗܘܳܐ ܠܶܗ ܡܺܐܢܳܐ ܓܒܺܝܠܳܐ ܘܰܫܓܺܝܪܳܐ<EOS> ܗܘܳܐ ܠܶܗ ܡܫܰܢܩܳܢܳܐ ܠܗܶܢܽܘܢ ܕܡܶܬܚܰܒܫܺܝܢ<EOS>ܒܶܗ<EOS>ܐܶܢܗܽܘ ܗܳܟܺܝܠ ܕܳܐܦ ܗܰܘ ܟܝܳܢܳܐ ܢܰܗܺܝܪܳܐ ܕܒܶܗ ܡܶܬܒܰܣܰܡ ܚܶܫܽܘܟܳܐ ܒܶܗ<EOS>ܐܳܦ ܡܶܫܬܰܢܰܩ ܠܚܰܪܬܳܐ ܡܳܢܳܐ ܗܘܳܬ ܥܶܠܬܳܐ ܕܪܰܦܝܽܘܬܳܐ ܡܶܢ ܩܕܺܝܡ ܕܗܳܢܳܐ ܟܽܠܶܗ<EOS>ܐܶܫܬܰܠܰܛ ܘܶܐܬܒܰܣܰܡ ܒܶܗ ܚܶܫܽܘܟܳܐ<EOS> ܘܡܳܢܳܐ ܗ̱ܝ ܥܶܠܬܳܐ ܕܩܰܫܝܽܘܬܶܗ ܕܰܠܚܰܪܬܳܐ<EOS> ܒܶܗ<EOS>ܡܶܬܚܒܶܫ ܘܡܶܫܬܰܢܰܩ ܚܶܫܽܘܟܳܐ<EOS> ܐܶܢ ܟܝܳܢܰܐ ܗ̱ܘ ܕܡܶܢܶܗ ܘܒܶܗ ܐܺܝܬ ܠܶܗ ܗܳܕܶܐ<EOS>ܚܰܝܠܬܳܢܽܘܬܳܐ ܘܰܐܝܟܰܢܳܐ ܗܘܳܬ ܡܶܢ ܩܕܺܝܡ ܘܶܐܢ ܕܶܝܢ ܡܶܢ ܐܰܬܰܪ ܗܰܘ ܐ̱ܚܪܺܝܢ ܐܳܬܝܳܐ<EOS>ܗܳܕܶܐ ܚܠܺܝܨܽܘܬܳܐ ܠܡܳܢܳܐ ܟܰܝ ܠܳܐ ܡܶܢ ܩܕܺܝܡ ܕܰܚܠܳܦ ܗܰܘ ܩܰܒܪܳܐ ܕܗܳܐ ܡܶܬܒܢܶܐ ܗܳܫܳܐ<EOS>ܣܰܟܠܳܐܺܝܬ ܠܚܶܫܽܘܟܳܐ ܐܶܬܒܢܺܝ ܗܘܳܐ ܕܶܝܢ ܫܽܘܪܳܐ ܕܠܳܐ ܚܳܐܶܒ ܘܗܳܐ ܗܳܘܶܐ ܐ<EOS>ܠܰܬܪܶܝܢ ܓܰܒܺܝ̈ܢ ܐܰܝܟ ܕܝܳܐܝܳܐ ܗܘܳܐ ܠܛܳܒܳܐ ܠܡܶܥܒܰܕ ܘܰܐܝܟ ܕܙܳܪܶܩ ܗܘܳܐ ܠܟܺܐܢܳܐ<EOS>ܠܡܶܣܟܰܪ̈ ܘܰܐܝܟ ܕܰܦܐܶܐ ܗܘܳܐ ܠܚܰܟܺܝܡܳܐ ܠܡܶܛܰܪ ܐܶܠܳܐ ܒܳܬܰܪ ܗܶܢܽܘܢ ܓܽܘܢ̈ܚܶܐ ܕܰܥܒܰܕ<EOS>ܚܶܫܽܘܟܳܐ ܒܢܰܗܺܝܪܳܐ ܘܒܳܬܰܪ ܗܶܢܽܘܢ ܓܽܘܕܳܦܳܐ ܕܓܳܕܶܦ ܢܰܦܫ̈ܳܬܳܐ ܥܰܠ ܐܰܒܽܘܗܰܝܢ܇ ܘܙܳܢܺܝ<EOS>ܘܶܐܫܬܛܺܝ ܘܶܐܬܛܰܡܳܐ<EOS>ܘܶܐܬܦܰܪܣܺܝ ܘܰܗܘܰܘ ܒܗܶܝܢ ܡܽܘ̈ܡܶܐ ܪ̈ܰܘܪܒܶܐ ܕܟܰܕ ܛܳܒ ܢܶܬܰܐܣܶܝܢ<EOS>ܫܽܘ̈ܡܳܬܗܶܝܢ ܠܳܐ ܡܶܬܥܛܶܝܢ ܘܕܽܘܟܰܬ ܟܽܘܬܡܳܬܗܶܝܢ ܠܳܐ ܡܬܰܚܦܺܝܢ<EOS> ܒܳܬܰܪ ܗܳܕܶܐ ܟܽܠܶܗ<EOS>ܡܨܽܘܬܳܐ ܘܗܳܪܬܳܐ ܘܒܳܬܰܪ ܗܳܝ ܟܽܠܶܗ ܬܽܘܟܳܐ ܘܚܽܘܣܪܳܢܳܐ ܟܰܕ ܐܳܦ ܐܶܠܽܘ ܝܽܘܬܪܳܢܳܐ<EOS>ܗܳܘܶܐ ܗܰܘ ܝܽܘܬܪܳܢܗܶܝܢ ܠܚܽܘܣܪܳܢܗܶܝܢ ܕܨܶܒܘ̈ܳܬܳܐ ܠܳܐ ܣܳܦܶܩ ܗܘܳܐܼ<EOS> ܝܰܘܡܳܢ ܐܶܬܚܰܟܰܡ<EOS>ܕܢܶܒܢܶܐ ܩܰܒܪܳܐ ܠܚܶܫܽܘܟܳܐ ܕܰܠܚܰܪܬܳܐ ܬܰܡܳܢ ܢܶܬܚܒܰܫ<EOS> ܘܰܐܝܟܰܢ ܡܨܶܐ ܡܣܰܝܶܟ ܠܶܗ ܒܪܳܐ<EOS>ܠܗܰܘ ܕܠܳܐ ܡܶܣܬܰܝܰܟ<EOS>ܐܶܢ ܓܶܝܪ ܡܶܣܬܰܝܰܟ ܚܶܫܽܘܟܳܐ<EOS> ܡܨܶܐ ܡܶܣܬܰܝܰܟ ܐܳܦ ܢܰܗܺܝܪܳܐ<EOS> ܘܶܐܢ ܛܳܒܳܐ<EOS>ܠܳܐ ܡܶܣܬܰܝܰܟ܇ ܒܺܝܫܳܐ ܕܶܝܢ ܡܶܣܬܰܝܰܟܼ<EOS> ܝܺܕܺܝܥ ܕܗܳܢܳܐ ܒܺܝܫܳܐ ܕܡܶܣܬܰܝܰܟܼ ܠܰܘ ܐܺܝܬܝܳܐ<EOS>ܗܰܘ ܚܰܒܪܶܗ ܕܗܰܘ ܛܳܒܳܐ ܕܠܳܐ ܡܶܣܬܰܝܰܟ<EOS> ܘܡܶܫܬܟܰܚ ܕܗܽܘ ܕܰܡܣܶܝܟ ܐܺܝܬܝܰܐ ܗ̱ܘ ܘܗܰܘ<EOS>ܕܡܶܣܬܰܝܰܟ ܡܶܢ ܗܰܘ ܡܰܢ ܕܰܡܨܶܐ ܡܣܰܝܶܟ ܠܶܗ ܒܪܺܝܬܰܐ ܗ̱ܘ<EOS>ܘܶܐܢ ܕܶܝܢ ܠܰܘ ܒܪܺܝܬܳܐ ܗܰܘ ܘܺܐܝܬܝܳܐ ܗܽܘ<EOS> ܐܺܝܬܝܳܐ ܠܺܐܝܬܝܳܐ ܕܢܰܣܶܝܟ<EOS>ܠܳܐ ܡܨܶܐ<EOS> ܕܠܳܐ ܐܳܦ ܗܰܘ ܐܶܣܬܰܝܰܟ ܠܳܗ̇ ܒܗܰܘ ܐ̱ܚܪܺܢܳܐ ܒܰܪ ܙܰܘܓܶܗ<EOS>ܕܶܐܣܬܰܝܰܟ<EOS>ܫܠܶܡ ܡܺܐܡܪܳܐ ܕܰܬܠܳܬܳܐ<EOS>