ܬܘܼܒܼ ܥܲܠ ܦܘܼܪ̈ܫܵܢܹܐ ܕܲܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܗܵܘܢܵܐ ܒܡܲܥܒܕܼܵܢܘܼܬܼܵܐ<EOS>ܕܓܸܠܝܵܢܹ̈ܐ ܘܚܸܙܘܵܢܹ̈ܐ ܕܪܘܼܚܵܐ<EOS> ܟܟ<EOS>ܚܙܵܬܼܵܐ ܐܲܠܵܗܵܝܬܼܵܐ ܓܸܠܝܵܢܵܐ ܗ̣̄ܝ ܠܵܐ ܡܸܬܼܪܲܓܼܸܫܵܢܵܐ ܕܗܵܘܢܵܐ<EOS>ܓܸܠܝܵܢܵܐ ܐܲܠܵܗܵܝܵܐ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܗܵܘܢܵܐ ܒܤܘܼ̈ܟܵܠܹܐ<EOS>ܪ̈ܘܼܚܵܢܹܐ ܕܥܲܠ ܐܲܠܵܗܘܼܬܼܵܐ<EOS> ܗܵܕܹܐ ܕܹܝܢ ܐܵܦܠܵܐ ܒܲܟܼܝܵܢܵܐ ܕܡܲܠܲܐܟܹ̈ܐ<EOS>ܤܝܼܡܵܐ ܠܡܸܬܿܬܿܙܵܥܘܼ ܡ̣ܢ ܢܲܦܫܗܘܿܢ ܒܸܠܥܵܕܼ ܓܸܠܝܵܢܵܐ ܕܡ̣ܢ<EOS>ܛܲܝܒܿܘܼܬܼܵܐ<EOS> ܐ̄ܚܪܬܵܐ ܗ̣̄ܝ ܡܸܬܿܬܿܙܝܼܥܵܢܘܼܬܼܵܐ ܒܓܸܠܝܵܢܹ̈ܐ ܕܥܲܠ ܥܵܒܼܘܿܕܼܘܼܬܹܗ<EOS>ܕܐܲܠܵܗܵܐ ܘܲܐ̄ܚܪܹܬܼܵܐ ܗ̣̄ܝ ܡܸܬܿܬܿܙܝܼܥܵܢܘܼܾܬܼܵܐ ܒܓܸܠܝܵܢܹ̈ܐ ܕܥܲܠ ܟܝܵܢ<EOS>ܐܝܼܬܼܘܼܬܹܗ<EOS> ܩܲܕܼܡܵܝܬܼܵܐ ܡ̇ܢ ܥܸܠܬܼܵܐ ܡ̣ܢ ܡܸܬܼܪ̈ܲܓܼܫܵܢܝܵܬܼܵܐ ܡܟܼܵܢܵܐ<EOS>ܠܡܸܤܲܒܼ ܠܩܘܼܒܵܠܵܗ̇<EOS> ܬܪܲܝܵܢܝܼܬܐ ܕܹܝܢ ܘܠܵܐ ܡ̣ܢ ܕܘܼܟ ܥܸܠܬܼܵܐ<EOS>ܡ̣ܢ ܡܲܕܥܵܐ ܘܲܠܟܼܵܐ<EOS> ܕܲܟܼܝܘܼܬܼܵܐ ܗ̣̄ܝ ܬܠܝܼܬܼܵܝܲܬܼ ܡܢܵܘ̈ܵܬܼܵܐ ܘܪܹܫܵܝܬܼܵܐ<EOS>ܐܲܝܟܼ ܕܐܵܡ̇ܪܝܼܢ<EOS> ܘܚܲܕܼ ܡ̣ܢ ܐܵܠܹܦ ܡ̣ܢ ܙܲܕܝܼ̈ܩܹܐ ܠܵܐ ܡܸܫܲܟܲܚ<EOS>ܕܡܸܫܬܿܘܸܐ ܠܡܲܪܓܿܫܵܢܘܼܬܼܵܐ ܗܵܕܹܐ ܪܲܒܿܬܼܵܐ<EOS> ܐܵܦ ܓܹܝܪ ܬܹܐܘܿܪܝܼܵܐ<EOS>ܕܡܸܬܼܒܲܪܢܵܫܘܼܬܹܗ ܕܡܵܪܲܢ ܘܓܸܠܝܵܢܹܗ ܕܒܲܒܼܤܲܪ ܡܸܢܵܗ̇ ܡ̣ܢ<EOS>ܬܹܐܘܿܪܝܼܵܐ ܐܲܠܵܗܵܝܬܼܵܐ ܡܸܬܼܐܲܡܪܵܐ ܕܐܝܼܬܹܝܗ̇<EOS> ܚܙܵܬܼܵܐ ܚܲܬܝܼܬܬܵܐ<EOS>ܕܡܲܠܐܟܹ̈ܐ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܲܒܼܤܘܼ̈ܟܵܠܹܐ ܪ̈ܘܼܚܵܢܵܝܹܐ ܕܗܵܠܹܝܢ<EOS>ܕܝܼܠܗܘܿܢ<EOS> ܠܲܟܼܝܵܢܵܐ ܕܹܝܢ ܕܚܲܝ̈ܠܵܘܵܬܼܵܐ ܪ̈ܘܼܚܵܢܹܐ ܠܒܲܪ ܡ̣ܢ ܗܵܘܢܵܐ<EOS>ܕܢܸܚܙܸܾܐ ܐܲܬܼܪܵܐ ܠܵܐ ܐܝܼܬܼ<EOS> ܐܸܡܲܬܼܝ ܕܒܲܟܼܝܵܢܗܘܿܢ ܘܒܲܐܬܼܪܗܘܿܢ ܡܸܫܬܿܘܸܐ<EOS>ܐ̄ܢܵܫ ܕܢܸܚܙܸܐ ܐܸܢܘܿܢ ܘܐܲܝܟܼ ܕܐܝܬܲܝܗܘܿܢ ܒܲܒܼܪܝܼܬܼܵܐ ܕܪܘܼܚܵܢܘܼܬܼܗܘܿܢ<EOS>ܒܓܸܠܝܵܢܵܐ ܕܤܘܼ̈ܟܵܠܹܐ ܪ̈ܘܼܚܵܢܹܐ ܕܲܥܠܲܝܗܘܿܢ ܡܸܬܿܬܿܙܝܼܥ ܒܗܵܘܢܹܗ ܡ̣ܢ<EOS>ܛܲܝܒܿܘܼܬܼܵܐ<EOS> ܡܵܐ ܕܹܝܢ ܕܢܲܦܫܵܐ ܐܸܬܿܕܲܟܼܝܲܬ̤ ܠܡܸܚܙܵܐ ܠܲܟܼܢܵܘ̈ܬܼܵܗ̇<EOS>ܒܗܵܠܹܝܢ ܥܲܝ̈ܢܹܐ ܡܩܲܒܿܠܵܐ ܚܙܵܬܼܗܘܿܢ<EOS> ܠܵܘ ܓܘܼ̈ܫܡܹܐ ܐܸܢܘܿܢ<EOS>ܕܲܤܛܲܪ ܡ̣ܢ ܚܙܵܬܼܵܐ ܢܲܦܫܵܢܵܝܬܼܵܐ ܕܐܝܼܬܹܝܗ̇ ܬܹܐܘܿܪܝܼܵܐ ܫܲܪܝܼܪܬܵܐ ܬܘܼܒܼ<EOS>ܐ̄ܚܪܹܢܝܵܐܝܼܬܼ ܢܸܬܼܚܙܘܿܢ ܗܸܢܘܿܢ ܟܲܕܼ ܗܸܢܘܿܢ ܟܲܕܼ ܠܵܐ ܫܲܢܝܼܘ ܗܵܢܵܘ<EOS>ܕܹܝܢ ܠܵܐ ܐܸܬܿܬܲܚܬܝܼܘ ܡ̣ܢ ܟܝܵܢܗܘܿܢ ܒܚܸܙܘܵܢܲܝ̈ܗܘܿܢ<EOS> ܠܗܵܕܹܐ ܕܹܝܢ<EOS>ܚܙܵܬܼܵܐ ܒܸܠܥܵܕܼ ܡ̣ܢ ܕܲܟܼܝܘܼܬܼܵܐ ܬܸܢܝܵܢܵܝܬܼܵܐ ܕܗܵܘܢܵܐ ܪܸܢܩܲܒܸܠ<EOS>ܐ̄ܢܵܫ ܠܵܐ ܡܲܨܝܵܐ<EOS> ܗܵܝ̇ ܕܹܝܢ ܕܲܒܼܕܸܡ̈ܘܵܬܼܵܐ ܢܸܬܼܚܙܘܿܢ ܠܐ̄ܢܵܫ̈ܝܼܢ<EOS>ܠܵܐ ܗܘ̤ܵܬܼ ܚܙܵܬܼܵܐ ܫܲܪܝܼܪܬܵܐ ܐܸܠܵܐ ܛܲܟܼܤܵܐ ܗ̄ܘ̣ ܕܲܡܕܲܒܿܪܵܢܘܼܬܼܵܐ<EOS>ܡܫܲܟܫܝܼܢ ܒܬܲܫܕܲܪܬܿܗܘܿܢ<EOS> ܐܵܘ ܠܒܼܘܼܝܵܐܵܐ ܘܲܠܠܘܼܒܵܒܼܵܐ ܕܲܦܫܝܼ̈ܛܹܐ<EOS>ܡܸܬܼܚܵܘܹܝܢ ܒܲܚܙܵܬܼܵܐ ܡܸܬܼܪܲܓܼܫܵܢܝܼܬܼܵܐ<EOS> ܗܵܝ̇ ܕܐܵܦ ܘܲܠܠܵܐ ܕܟܲܝ̈ܵܐ ܗܘܹ̇ܝܢ<EOS>ܕܐܲܝܟܼ ܗܵܠܹܝܢ ܚܸܙܘܵܢܹ̈ܐ<EOS> ܛܲܟܼܤܵܐ ܕܹܝܢ ܩܲܕܼܡܵܝܵܐ ܕܐ̄ܢܵܫܵܐ ܗ̄ܘ̣ ܢܲܗܝܼܪܹ̈ܐ<EOS>ܘܝܲܕܘܼ̈ܥܬܼܵܢܹܐ ܕܐܸܬܼܥܲܠܝܼܘ ܒܝܲܕܼ ܕܘܼܒܵܪܹ̈ܐ ܫܒܼܝܼܚܹ̈ܐ ܕܫܸܠܝܵܐ ܠܛܲܟܼܤܵܐ<EOS>ܕܕܲܟܼܝܘܼܬܼܵܐ<EOS>