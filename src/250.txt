ܦܘܼܫܩܐ ܕܝܘܢܢ ܢܒܝܐ ܣܘܼܥܪܢܐܝܼܬ<EOS>ܬܘܼܒ ܦܘܼܫܩܐ ܕܝܘܢܢ ܢܒܝܐ ܣܘܼܥܪܢܐܝܼܬ ܗܿܠܝܢ ܕܠܘܿܬ ܝܘܢܢ ܐܫܼܬܡ̈ܫܝ<EOS>ܛܘܼܦܣܐ ܘܚܘܼܬܡܐ ܐܢܝܢ ܕܗܿܠܝܢ ܕܒܡܪܢ ܘܟܕ ܢܒ̈ܝܐ ܟܿܠܗܘܿܢ ܠܘܿܬ ܥܡܐ ܐܢܼܒܝܼܘ<EOS> ܗܿܢܐ<EOS>ܒܠܚܘܼܕ̄ܘ<EOS>ܐܬܦܼܩܕ ܠܡܫܼܢܝܘܼ ܠܘܿܬ ܥܡ̈ܡܼܐ ܓܒܐ ܕܢܥܼܪܘܿܩ ܘܠܐ ܕܢܫܼܬܪܐ ܣܝܿܓܐ ܗܿܢܐ<EOS>ܘܢܣܼܬܠܐ ܥܡܐ<EOS> ܝܼܕܥ ܓܝܪ ܕܠܘ ܠܡܼܘܒܕܘܼ ܠܢܝܼܢܘ̈ܝܐ ܒܿܥܐ ܐܠܗܐ<EOS> ܐܠܐ ܠܡܼܦܢܝܘܼ ܐܢܘܿܢ<EOS>ܠܘܿܬܗ ܨ ܩܕܡܝܐ ܩܘܼܡ ܙܠ ܠܢܝܼܢܘܐ ܗ̄ ܘܐܟܼܪܙ ܠܗܘܿܢ ܗܦܘܼ̣ܝܐ ܕܡܕܝܼܢܬܗܘܿܢ ܒܗ݀ܘ ܙܒܼܢܐ<EOS>ܗܿܕܐ ܐܝܼܬܝܗܿ ܗܘܬ݀ ܡܕܝܼܢܬܐ ܪܒܼܬܐ ܕܐܬܘܼܪ̈ܝܐ ܘܕܡܫܪܬܚܐ ܒܐܢܫܘܼܬܐ ܘܢܬܝܼܩܐ ܒ݀ܬܪ ܥܘܠܐ<EOS>ܘܫܪܝܼܚܘܼܬܐ ܘܕܘܼܒܪ̈ܐ ܫܟܝܼܪ̈ܐ<EOS> ܡܛ݀ܠ ܕܣܠܼܩܬ݀ ܗ̄ ܕܗܿܢܐ ܟܿܠܗ ܣܓܝܬ݀ ܒܝܼܫܘܼܬܗܘܿܢ ܥܕܡܐ<EOS>ܕܬܥܝܼܪܢܝ ܠܬܒܼܥܬܐ ܐܝܟ ܗܿܝ ܕܓܥܿܬܐ ܕܣܕܘܼܡ ܥܠܬ݀ ܩܕܡܝ<EOS> ܠܡܥܼܪܩ ܠܬܪܫܝܼܫ ܗ̄ ܐܠܘܼ ܓܝܪ<EOS>ܐܪܓܫܼ ܕܐܒܿܕܝܼܢ ܢܝܼܢ̈ܘܝܐ ܟܿܠܢܐܝܼܬ ܠܐ ܥܿܪܩ ܗܼܘܐ<EOS> ܐܠܐ ܝܼܕܥ ܕܬܝܿܒܝܼܢ ܘܗܿܘܝܐ ܥܠܝܗܘܿܢ<EOS>ܛܒܿܬܐ ܘܡܚܼܕܐ ܡܣܼܬܒܪ ܕܓܠܐܥܠ ܗܿܝ ܥܪܩܼ ܘܐ݀ܦܢ ܟܕ ܝܼܕܥ ܕܒܟܿܠܕܘܿܟ ܐܝܼܬ̄ܘ ܐܠܗܐ ܥܪܼܩ<EOS>ܐܣܼܒܪ ܒܢܦܼܫܗ ܕܡܥܼܒܕܢܘܼܬܗ ܕܓܢܗ ܠܘ ܒܟܿܠܕܘܿܟ ܐܝܼܬܝܗܿ ܐܠܐ ܒܐܪܥܐ ܕܡܘܼܠܟܢܐ<EOS> ܬܪܫܝܼܫ<EOS>ܗ̄ ܛܪܣܘܿܣ ܕܩܝܼܠܝܼܩܝܐ<EOS> ܘܡܼܢ ܕܣܼܠܩ ܠܐܠܼܦܐ ܢܚܼܬ ܠܐܫܼܬܗܿ ܘܕܡܼ̣<EOS> ܐܪܡܝܼܘ ܦܼܨ̈ܐ ܗ̄<EOS>ܐܬܬܢܝܼܚ ܝܡܐ ܗ ܒܿܬܪ ܕܫܕܐܘܼܗܝ<EOS> ܕܒܼܚܘ ܕܒܚ̈ܐ ܗ̄ ܠܘ ܒܝܡܐ ܕܒܼܚܘ<EOS> ܐܠܐ ܐܫܼܬܘܕܝܼܘ ܕܠܐ<EOS>ܡܟܝܼܠ ܦ݀ܠܚܝܼܢ ܬܘܼܒ ܠܦܬܟܪ̈ܐ<EOS> ܐܠܐ ܕܒܚܼܘ ܠܐܠܗܐ ܡܪܐ ܕܝܡܐ ܘܕܝܒܼܫܐ<EOS> ܘܩܪܝܿܬ ܠܡܪܝܐ ܗܿܟܢ<EOS>ܪܘܝܼܚܐ ܗܘܬ݀ ܟܪܣܗ ܕܩܝܼܛܘܧܣ ܐܝ̣ܿܢܐ ܕܢܩܘܼܡ ܒܗܿ ܘܢܨܼܠܐ ܨ ܕܒ̄ ܡܼܢ ܟܪܣܗܿ ܕܫܝܘܿܠ ܗ̄<EOS>ܗܿܕܐ ܢܒܝܘܼܬܐ ܗܿܝ ܕܝܼܕܥ ܒܪܘܼܚܐ ܕܢܿܦܩ ܡܼܢ ܢܘܼܢܐ ܟܕ ܐܝܿܬܝ ܗܿܘܝܬ ܒܟܪܣܗ ܕܢܘܼܢܐ ܐܝܟ<EOS>ܕܒܥܘܼܡܩܐ ܕܫܝܘܿܠ<EOS> ܩܪܝܿܬܟ ܘܥܢܼܝܬܢܝ<EOS> ܠܐܫܼܬܗܘܿܢ ܕܛܘܼܪ̈ܐ ܢܚܿܬܬ ܗ̄ ܐܬܿܚܦܝܿܬ ܒܝܢܬ݀<EOS>ܛܘܼܪ̈ܐ<EOS> ܘܐܬܿܝܢ ܛܘܼܪ̈ܐ ܕܒܓܘ ܝܡܐ<EOS> ܘܐܬܟܣܝܿܬ ܐܝܟ ܐܝܿܢܐ ܕܐܬܒܼܠܥ ܒܝܢܬ݀ ܛܘܼܪ̈ܐ ܘܐܬܿܝܢ<EOS>ܛܘܼܪ̈ܐ ܘܩܝܿܡܝܼܢ ܠܥܼܠ ܡܼܢ ܪܝܼܫܗ<EOS> ܘܐܪܥܐ ܐܚܕܬ݀ ܗ̄ ܘܐܣܼܒܪܬ݀ ܕܠܥܿܠܡ ܡܬܼܬܚܕ ܐܢܼܐ<EOS>ܒܗܿܠܝܢ ܟܕ ܢܚܬܿܬ ܠܥܘܼܡ̈ܩܐ ܬܚ̈ܬܝܐ ܕܐܪܥܐ ܕܡܼܢ ܥ݀ܠܡ ܘܠܐ ܐܬܥܡܼܪܬ݀ ܘܐܬܟܣܼܝܬ݀ ܠܥܼܠ ܡܢܼܝ<EOS>ܘܐܝܟ ܕܠܓܘ ܡܼܢ ܬܪ̈ܥܐ ܘܣܘܼܟܪ̈ܐ ܕܠܐ ܡܬܼܦܬܚܝܼܢ ܬܘܼܠ ܠܥܿܠܡ<EOS> ܡܣܿܒܪ ܗܿܘܝܬ ܕܠܥܿܠܡ ܚܒܝܼܫ<EOS>ܐܢܼܐ<EOS> ܘܦܩܼܕ ܡܪܝܐ ܠܢܘܼܢܐ ܘܦܠܼܛܗ ܗ̄ ܒܕܘܼ̣ܬܐ ܕܒܠܥܼܗ ܒܗܿ ܓܣܼܝܗܝ ܡܼܢ ܕܪܝܼܫܝ ܨܚ̄ ܕܓ̄<EOS>ܘܩܼܡ ܝܘܢܢ ܘܐܙܼܠ ܗ̄ ܐܝܟ ܕܐܬܦܼܩܕ ܠܢܝܼܢ̈ܘܝܐ ܒܕܐܬܪܕܝܼ ܣܿܦܩܐܝܼܬ ܒܡܕܡ ܕܓܕܫܼܗ<EOS> ܡܕܝܼܢܬܐ<EOS>ܗܘܬ݀ ܪܒܬܼܐ ܠܐܠܗܐ ܗ̄ ܡܼܢ ܡܦܼܪܢܣܢܘܼܬܐ ܐܠܝܗܿܝܬܐ<EOS> ܠܪܒܘܼܬܐ ܐܬܬ݀ ܘܣܓܝ̄ܘܼ ܕܥܡܘܪ̈ܐ<EOS> ܡܪܕܐ<EOS>ܬܠܬܐ ܝܘܡ̈ܝܼܢ ܗ̄ ܠܘ ܕܗ̣ܿܢܐ ܡܬܝܼܚܐ ܗܼܘܬ݀ ܡܕܝܼܢܬܐ ܐܠܐ ܥܠܗ݀ܝ ܕܐܢ ܐܢܫ ܒܿܥܐ ܗܼܘܐ<EOS>ܕܢܬܼܟܪܟ ܒܟܿܠܗܿ ܘܢܟܼܪܙ ܒܟܿܠܗܘܿܢ ܫܘܼܩ̈ܝܗܿ<EOS> ܠܬܠܬܐ ܝܘܡ̈ܝܼܢ ܡܫܒܚ ܗܼܘܐ ܕܠܟܿܠܗܿ ܢܬܼܟܪܟ<EOS>ܒܟܿܠܗܿ ܘܢܟܼܪܙ ܒܟܿܠܗܿܘܢ ܫܘܼܩ̈ܝܗܿ<EOS> ܠܬܠܬܐ ܝܘܡ̈ܝܼܢ ܡܫܒܚ ܗܼܘܐ ܕܠܟܿܠܗܿ ܢܬܼܟܪܟ ܘܝܿܕܥ<EOS>ܕܟܡܼܐ ܐܝܼܬܝܗܿ<EOS> ܫܪܝܼ ܝܘܢܢ ܠܡܼܪܕܐ<EOS> ܢܝܼܢܘܐ ܡܬܼܗܦܟܐ ܗ̄ ܐܢ ܠܐ ܬܝܿܒܝܼܢ<EOS> ܘܒܝܘܡܐ ܩܕܡܝܐ<EOS>ܕܗܿܕܐ ܐܟܼܪܙ ܐܬܩܼܒܠ ܘܫܪܝܼܘ ܡܚܼܕܐ ܒܬܝܿܒܘܼܬܐ<EOS> ܘܟܕ<EOS>ܚܙܼܐ ܝܘܢܢ ܕܒܝܘܡܐ ܕܚܼܪܩ ܠܐ ܐܒܕܬ݀ ܟܪܝܬ݀ ܠܗ ܕܐܬܚܫܼܒ ܕܓܠܐ ܨ ܕܕ̄<EOS>ܘܫܐܼܠ ܡܿܘܬܐ ܠܢܦܼܫܗܗ̄ ܗܿܝ ܕܝܼܬܒ ܠܒܪ ܒܣܘܼܟܝܐ ܕܟܼܒܪ ܚܿܘܐ ܒܗܿ ܐܬ݀ܐ ܡܕܡ ܕܗܦܘܼ̣ܝܐ<EOS>ܨܚܬ݀ ܫܡܼܫܐ ܗ̄ ܦܩܼܕ ܐܠܗܐ ܠܙܠܝܼܩܐ ܕܟܕ ܠܐ ܡܒܕܪܐ ܚܡܝܼܡܘܼܬܗ ܥܠ ܪܝܼܫܗ ܕܝܘܢܢ ܢܚܘܼܬ<EOS>ܘܢܪܬܼܚܝܼܘܗܝ ܗ̄ ܠܐ ܝܿܕܥܝܼܢ ܒܝܬ ܝܡܝܼܢܗܘܿܢ ܗ̄ ܫܒܼܪ̈ܐ ܕܥܕܟܝܼܠ ܠܐ ܦܿܪܫܝܼܢ ܛ݀ܒܬܐ ܡܼܢ<EOS>ܒܝܼܫܬܐ ܘܕܿܟܝܢܼ ܡܼܢ ܥܘܠܐ ܘܚܛܝܼܬܐ<EOS> ܘܣܘܓܐܐ ܕܒܥܝܼܪܐ ܗ̄ ܐܝܟ ܕܐܦ ܗܿܠܝܢ ܫܿܘܝܢܼ<EOS>ܕܢܬܼܢܛܪܘܢܿ ܥܡ ܫܒܼܪ̈ܐ<EOS> ܡܛܾ݀ ܕܒܕܡܘܼܬܗܘܿܢ ܕܟܿܝܢܼ ܡܼܢ ܥܘܠܐ ܫܠܼܡ ܣܘܼܥܪܢܝܐ ܕܝܘܢܢ<EOS>ܢܘܼܗܪܐ ܕܝܘܢܢ ܢܒܝܐ ܐܬܢܼܒܝܼ ܝܘܢܢ ܒܝܘܡ̈ܝ ܚܙܩܝܐ ܘܐܡܿܪ ܝܥܩܘܿܒ ܐܘܼܪܗܝܐ ܕܠܐ ܐܝܼܬܘܗܝ ܛܠܐ<EOS>ܕܢܚܼܡ ܐܠܝܐ ܟܕ ܚܿܐܪ ܒܪܚܝܼܩܘܼܬܐ ܕܙܒܼܢܐ ܕܡܼܢ ܐܚܒ ܥܕܡܐ ܠܚܙܩܝܐ<EOS> ܥܪܘܿܩܝܐ ܕܬܪܫܝܼܫ ܗ̄<EOS>ܚܕܐ ܛܪܣܘܿܣ ܕܩܠܝܼܩܝܐ ܘܐܚܪܬܐ ܒܐܬܪܐ ܕܦܪܝܼܩܝܼ ܘܐܚܪܬܐ ܒܗܢܕܘܼ<EOS> ܘܬܠ̈ܬܝܗܝܢ ܡܥܿܗܕ<EOS>ܩܘܼܪܝܼܠܠܘܿܣ ܒܦܘܼܫܩܐ ܕܐܫܝܥܐ<EOS> ܡܚܫܘܼܠܐ ܗ̄ ܒܿܒܥܐ ܕܢܘܼܢܐ<EOS> ܡܦܼܩܬܐ ܕܡܼܢ ܩܝܼܛܘܿܣ<EOS>ܬܝܿܒܘܼ̄ ܕܢܝܼܢ̈ܘܝܐ<EOS> ܫܘܼܘܙܒܐ<EOS> ܡܘܥܝܼܬܐ ܕܩܐܪܐ ܘܐܒܕܢܗ<EOS> ܥܪܩܼ ܓܝܪ ܠܬܪܫܝܼܫ ܡܛ݀ܠ ܕܠܐ ܗܢܝܼ<EOS>ܗܼܘܐ ܠܗ ܕܢܟܼܪܙ ܠܥܡ̈ܡܼܐ<EOS> ܘܐܘܿܪܫܠܡ ܗܝܼ ܠܚܘܼܕ ܐܬܪܐ ܩܕܝܼܫܐ ܘܝܿܕܥ ܗܼܘܐ ܕܥܬܝܼܕܝܼܢ<EOS>ܕܢܬܼܦܢܘܿܢ<EOS> ܘܡܛ݀ܠܗܿܕܐ ܓܙܼܡ ܗܼܘܐ ܠܗܘܿܢ ܐܠܗܐ ܘܣܢܝܐ ܗܼܘܬ ܥܠܘܝܗ ܕܢܼ̈ܘܐ ܢܒܝܐ ܕܓܠܐ<EOS>ܘܥܼܪܩ<EOS> ܕܟܒܼܪ ܡܬܚܼܣܟ ܡܼܢ ܡܫܼܬܕܪܢܘܼܬܐ ܘܠܐ ܒܣܝܼܡ ܗܼܘܐ ܠܗ ܕܢܥܼܒܕ ܐܠܗܐ ܛܝܒܘܼܬܐ<EOS>ܕܢܒܝܘܼܬܐ ܠܘܿܬ ܥܡ̈ܡܼܐ<EOS> ܡܛ݀ܠ ܕܡܚܒ ܗܼܘܐ ܠܥܡܐ ܕܝܼܠܗ<EOS> ܘܝܡܐ ܐܬܕܠܼܚ ܗ̄ ܥܠ ܐܠܦܼܐ ܠܚܘܼܕ<EOS>ܗܿܝ ܕܒܗܿ ܝܘܢܢ <EOS>ܘܥܠ ܐܚܪ̈ܢܝܬܐ ܡܫܿܝܢ ܗܼܘܐ ܘܡܛܿܠܗܿܕܐ ܐܬܬܼܙܝܼܥܘ ܠܘܿܬ ܦܼܨ̈ܐ<EOS> ܡܥܝܼܪܝܼܢ<EOS>ܗܼܘܘ ܠܗ ܘܠܐ ܨ݀ܒܼܐ ܕܢܥܼܢܐ ܡܛ݀ܠ ܕܝܿܕܥ<EOS> ܗܿܢܐ ܕܗܘܼ ܐܝܼܬ̄ܘ ܥܠܼܬܐ<EOS> ܢܝܼܢܘܐ ܛܘܼܦܣܐ<EOS>ܕܥܡ̈ܡܼܐ<EOS> ܠܐ ܨܒܼܐ ܝܘܢܢ ܗ̄ ܡܛ݀ܠ ܕܠܐ ܐܫܼܬܕܪܘ ܢܒ̈ܝܐ ܠܘܿܬ ܥܡ̈ܡܼܐ ܘܠܝܬ ܥܝܿܕܐ ܘܗܿܫܐ<EOS>ܡܛ݀ܠ ܡܘܿܢ<EOS> ܐܠܦܼܐ ܛܘܼܦܣܐ ܕܟܢܘܼܫܬܐ<EOS> ܝܡܐ ܕܜܠܡܐ<EOS> ܡܠ̈ܚܐ ܕܢܒ̈ܝܐ<EOS> ܝܘܢܢ ܕܡܪܢ ܦܨ̈ܐ ܘܫܪܟܐ<EOS>ܡܛ݀ܠ ܕܠܝܬ ܒܡܿܘܬܐ ܕܐܚܪ̈ܢܐ ܦܘܼܪܩܢܐ ܐܠܐ ܒܡܪܢ<EOS> ܫܘܼܐܠܐ ܕܡܠ̈ܚܐ ܐܝܟ ܫܘܼܐܠܐ ܕܪ̈ܒܝ ܟܗ̈ܢܐ<EOS>ܫܘܼܩܠܘܼܢܝ ܘܐܪܡܘܼܢܝ ܒܝܡܐ ܗ̄ ܕܒܨܒܝܢܿܗ ܡܝܼܬ ܝܫܘܿܥ<EOS> ܨܠܘܿܬܐ ܕܡܠ̈ܚܐ ܕܠܐ ܬܬܚܼܫܒܝ ܥܠܝܗܘܿ<EOS>ܚܛܝܼܬܐ ܗ̄ ܐܪܙ ܢܒ̈ܝܐ ܕܟܕ ܡܬܼܢܒܝܢ ܗܼܘܘ ܥܠ ܝܫܘܿܥ ܡܨܿܠܝܢ ܗܼܘܘ ܕܠܐ ܢܬܚܼܫܒܘܢܿ ܡܨܥܪ̈ܢܐ<EOS>ܡܛ݀ܠ ܕܡܬܼܢܒܝܢ ܡܿܘܬܐ ܕܐܠܗܐ<EOS> ܐܬܼܬܢܝܼܚ ܝܡܐ ܗ̄ ܫܼܬܩ ܥܿܠܡܐ ܡܼܢ ܡܚܫ̈ܘܼܠܐ ܕܒܝܼܫܘܼܬܐ<EOS>ܒܡܿܘܬܗ ܕܡܪܢ<EOS> ܢܘܼܢܐ ܐܪܙ ܡܿܘܬܐ<EOS> ܬܠܬܐ ܝܘܡ̈ܐ ܐܝܟ ܬܠܬܐ ܝܘܡ̈ܐ ܕܒܩܼܒܪܐ ܡܪܢ<EOS> ܨܠܘܿܬܐ<EOS>ܕܝܘܢܢ ܐܪܙ ܟܪܘܿܙܘܼܬܐ ܕܒܫܝܘܿܠ<EOS> ܦܘܼܠܛܐ ܕܡܼܢ ܢܘܼܢܐܐܪܙ ܩܝ̄ܡܼ ܡܐܙܼܠܬܐ ܕܒ݀ܬܪܟܢ ܐܪܙ<EOS>ܡܐܙܠܬܐ ܕܫܠ̈ܝܼܚܐ ܕܒܿܬܪܟܢ ܠܘܿܬ ܥܡ̈ܡܼܐ<EOS> ܡܪܕܐ ܬܠܬܐ ܝܘ̈ܡܝܼܢ ܠܘܿܬ ܐܘܼܪܟܗܿ ܕܡܕܝܼܢܬܐ<EOS>ܘܦܬܝܗܿ ܐܠܐ ܕܒܬܠܬܐ ܝܘܡ̈ܝܼܢ ܫܡܼܥܬ݀ ܟܪܘܿܙܘܼܬܐ<EOS> ܒܝܘܢܝܐ ܡܼܟܐ ܠܬܠܬܐ ܝܘܡ̈ܝܼܢ ܟܬܝܼܒ<EOS>ܒܣܘܼܪܝܝܐ ܐܪܒܥܝܼܢ ܟܬܝܼܒ ܘܫܪ̈ܝܪܢ ܬܪ̈ܬܝܗܝܢ ܒ݀ܬܪ ܬܠܬܐ ܝܘܡ̈ܝܼܢ ܗܦܼ̣ܬ݀<EOS>ܡܼܢ ܒܝܼܫܬܐ ܠܛܒܿܬܐ ܘܫܪܝܬ݀ ܒܬܝܿܒ̄ܘܼ ܥܕܐ ܠܐܪܒܥܝܼܢ ܘܠܒܫܼܬ݀ ܣܩܐ ܘܩܛܼܡܐ ܘܒܫܘܼܡܠܐ<EOS>ܕܝܘܡ̈ܬܐ ܐܬܪܥܝܼ ܡܪܝܐ ܠܗܿ ܡܛ݀ܠ ܕܒܝܘܡܐ ܕܐܪܒܥܝܼܢ ܕܐܣܒܼܪܘ ܕܐܒܿܕܝܢ ܒܗ ܢ ܐܢܘܿܢ ܡܪܝܐ<EOS>ܘܢܦܼܩ ܝܘܢܢ ܘܝܼܬܒ ܥܠ ܬܪܥܐ ܐܬܬܼܥܝܼ ܒܕܠܐ ܗܢܝ ܗܼܘܐ ܠܗ ܕܢܬܕܓܠ ܘܠܐ ܬܗܘܢ ܬܘܼܒ ܒܩܘܼܒܠܐ<EOS>ܕܥܡ̈ܡܼܐ<EOS> ܘܡܟܣ ܠܗ ܒܫܪܘܿܐ ܕܩܐܪܐ<EOS> ܬܘܼܒ ܢܝܼܢܘܐ ܛܘܼܦܣܐ ܕܥܕܬܐ ܡܛܠܬܐ ܠܒܪ ܟܢܘܼܫܬܐ<EOS>ܫܪܘܿܪܐ ܐܪܙ ܥܡܐ ܕܚܿܕܝܢ ܗܼܘܘ ܒܢܒ̈ܝܐ<EOS> ܬܘܠܥܐ ܐܪܙ ܗܿܝ ܕܬܘܠܥܐ ܐܢܼܐ ܘܠܐ ܒܪܢܫܐ ܗܘܼ<EOS>ܛܡܼܗ ܘܐܘܒܼܫܗ<EOS> ܘܫܡܼܫܐ ܕܙܕܝܼܩ̄ܘܼ ܟܕ ܣܠܼܩ ܡܼܢ ܩܼܒܪܐ ܐܘܒܼܫ ܠܥܡܐ ܛܠܘܿܡܐ ܕܠܐ ܝܿܕܥܝܼܢ<EOS>ܒܝܬ ܝܡܝܼܢܐ ܠܣܡܼܠܐ ܗ̄ ܟܕ ܚܿܛܝܢ ܗܼܘܘ ܠܐ ܝܿܕܥܝܼܢ ܗܼܘܘ ܕܚܛܝܼܬܐ ܣܿܥܪܝܼܢ ܒܕܠܝܬ ܗܼܘܐ<EOS>ܠܗܘܿܢ ܢܡܘܿܣܐ ܘܡܛ݀ܠܗܿܕܐ ܐܫܼܬܚܠܦܘ ܡܢܼܫܝܠܝ ܡܛ݀ܠ ܗܿܐ ܠܐ ܦܐܝܐ ܗܘܬ݀ ܕܢܗܼܡܐ ܐܠܗܐ<EOS>ܡܢܼܗܘܿܢ<EOS> ܗ݀ܝ ܕܐܣܼܒܪ ܝܘܢܢ ܕܐܬܕܓܼܠ ܕܠܐ ܐܬܗܼܦܟܬ݀ ܢܝܼܢܘܐ ܡܼܢ ܥܠܼܬ݀ ܫܒܪܘܼܬܗ ܐܝܼܬܝܗܿ<EOS>ܐܠܐ ܐܫܼܬܪܪܬ݀ ܡܠܼܬܗ ܒܗ݀ܝ ܕܐܬܗܦܼ̣ܬ݀ ܡܼܢ ܒܝܼܫ̈ܬܐ ܠܛܒ̈ܬܐ ܫܠܼܡ ܕܝܘܢܢ<EOS>