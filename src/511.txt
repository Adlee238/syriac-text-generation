ܬܘܼܒ ܡܐܡܪܐ ܕܫܬܐ ܥܠ ܗܿܠܝܢ ܕܬܚܝܼܬ ܡܘܙܠܬܐ ܕܐܝܟܢ ܐܝܼܬܘܗܝ ܐܬܝܼܪ<EOS>ܢܘܼܪܢܐ ܕܬܚܝܬ ܪܩܝܥܐ ܕܣܗܪܐ ܘܥܠ ܐܐܪ ܗܿܢܐ ܘܫܘܼܚܠ̈ܦܘܗܝ ܘܥܠ ܙܒܢ ܕܫܢ̱ܬܐ ܘܥܠ<EOS>ܛܐ̈ܠܐ ܘܪ̈ܣܝܼܣܐ ܘܥܠ ܟ݀ܠܗܝܢ ܕܓܿܕܫ̈ܢ ܒܐܐܪ ܗܿܢܐ ܕܚܕܝܼܪ ܠܢ ܕܐܝܼܬ ܒܗ ܩܦ̈ܠܐܐ ܫܒܥܐ<EOS>ܩܦܠܐܘܢ ܩܕܡ̄ ܥܡ ܥܡ ܐܠܗܐ ܕܡܚܟܡ ܥܠܗܿܝ ܕܡܘܿܢ ܐܝܼܬ ܠܬܚܼܬ ܡܼܢ ܡܘܙܠܬܐ ܟܿܠܗܿ<EOS>ܘܕܘܼܟܝ̈ܬܐ ܕܟܘܟ̈ܒܐ ܘܕܐܝܟܢ ܐܝܼܬܘܝܗ ܐܬܝܼܪ ܢܘܼܪܢܐ ܘܡܛ݀ܠܡܘܿܢ ܫܒܝܼܚܐ ܡܕܒܪܢܘܼܬܟ<EOS>ܐܠܗܢ ܛܒܿܐ ܘܒܪܘܝܐ ܚܟܝܼܡܐ ܘܡܦܪܢܣܢܐ ܥܬܝܼܪܐ<EOS> ܘܬܡܝܼܗܝܢ ܥܒܿܕܝ̈ܟ ܘܠܐ ܡܬܕܪ̈ܟܢ<EOS>ܒܪ̈ܝܬܟ<EOS> ܘܗܿܘ ܕܡܡܪܚ ܘܗ݀ܡܣ ܡܼܢ ܫܦܝܼܥܘܼܬ ܚܘܼܒܐ ܠܡܡܠܠܘ ܥܠ ܬܕܡܪ̈ܬܟ ܫܒܝܼܚ̈ܬܐ<EOS>ܕܒܪܘܼܝܘܼܬܟ ܕܡܿܐ ܠܐ̱ܢܫ ܕܥܠ ܠܬܗܘܼܡܐ ܥܡܝܼܩܐ ܕܝܡܐ ܪܒܐ ܘܐܬܼܚܦܝܼ ܒܝܢܬ݀ ܓܠ̈ܠܐ<EOS>ܘܐܬܼܛܒܥ ܒܝܢܬ݀ ܡܚܫ̈ܘܼܠܐ<EOS> ܘܐܢ ܚܝܠܟ ܠܐ ܡܡܕܪܟ ܠܗ ܘܥܘܼܕܪܢܟ ܠܐ ܠܘܿܐ ܠܗ ܛܝܒܘܼܬܟ<EOS>ܠܐ ܡܗܕܝܐ ܘܡܚܟܡ ܠܗ<EOS> ܘܝܡܝܼܢܟ ܠܐ ܕ݀ܠܝܐ ܘܡܣܩܐ ܠܗ ܥ݀ܡܕ ܘܡܼܬܛܒܥ ܒܬܚܘܼܡܐ ܕܝܡܐ<EOS>ܥܡܝܼܩܐ<EOS> ܘܬܡܿܢ ܡܬܢܘܓ ܘܡܬܼܡܚܫܠ ܕܠܐ ܫܘܼܠܡ ܠܐ ܡܬܕܪ̈ܟܢ ܬܡܝܼܗ̈ܬܗ ܕܡܪܢ ܘܒܪܘܝܢ<EOS>ܚܟܝܼܡ ܒܟܿܠ<EOS> ܘܐܝܟ ܕܣܿܓܝܼ ܐܡܼܪܢܢ ܐܼܠܘܼ ܚܝܐ ܗܘܼܐ ܐܢ ܐܿܠܦ ܫܢ̈ܝܢ ܒܕܪܫܐ ܘܝܘܠܦܢܐ<EOS>ܕܥܠ ܗܿܠܝܢ ܒܼܨܪܐ ܙܥܘܼܪ̈ܐ ܠܡܚܣܢ ܡܫܼܟܚ ܗܘܼܐ ܕܢܕܪܟ ܡܼܢ ܝܼܕܥܬܐ ܫܪܝܼܪܬܐ ܕܥܠ<EOS>ܟܿܠܗܝܢ ܕܐܝܼܬܝܗܝܢ ܐܟܡܐ ܕܐܝܼܬܝܗܝܢ ܘܐܬܬܩܢ̈ܝܢ ܡܼܢ ܐܘܼܡܢܐ ܚܟܝܼ̱ܐ ܕܒܪ̈ܝܬܐ<EOS>ܐܠܐ ܐܢ<EOS>ܢܗܘܼܐ ܐ̱ܢܫ ܦܪܘܫܐ ܘܡܟܝܼܟܐ ܡܗܝܡܢܐ ܘܫܦܝܼܪ ܕܘܒܪ̈ܐ ܬܩ̈ܢܐ ܕܡܝܬܪܘܬܐ<EOS> ܡܬܚܟܡ ܡܼܢ<EOS>ܛܝܒܘܼܬܐ ܫܡܿܝܢܝܬܐ ܘܡܼܬܢܗܪ ܗܘܢܗ ܡܛ݀ܠ ܕܟܝܘܼܬ ܠܒܗ ܘܫܦܝܘܼܬܐ ܚܘܼܫܒ̈ܘܗܝ ܘܡܪܝܼܩܘܼܬ<EOS>ܬܪܥܝܼܬܗ ܡܼܢ ܟܿܠܗܘܿܢ ܚ̈ܫܐ ܫܟܝܼܪ̈ܐ ܘܗܘܼܠܢܝܘܼܬܐ<EOS>ܘܡܪ̈ܢܝܬܐ ܣܪ̈ܝܩܬܐ ܕܥܿܠܡܐ ܗܿܢܐ<EOS> ܗܿܘ ܡܿܢ ܕܕܐܝܟ ܗܿܟܢܐ ܗܿܘ<EOS>ܫܪܝܼܪܐܝܼܬ ܡܼܢ ܐܠܗ ܡܼܬܚܟܡ ܒܝܼܕܥܬܐ ܕܫܪܪܐ<EOS> ܘܟܕ ܡܪܓܫ ܒܗܕܐ ܫܿܐܛ ܠܟܿܠܗܝܢ<EOS>ܗܘܼܠ̈ܢܝܬܐ<EOS> ܘܐܝܟ ܙܒܠܐ ܡܬܚܫܒ ܠܗ ܟܿܠܗ ܥܘܼܬܪܗ ܕܥ݀ܠܡܐ ܥܒܘܪܐ<EOS> ܘܒܠܚܘܼܕ ܒܥܐ ܗܿܠܝܢ<EOS>ܕܥܬܝܕ̈ܢ ܘܫܪܝܪ̈ܢ ܘܡܩܘ̈ܝܢ ܒܚܝ̈ܐ ܕܠܥܿܠܡ<EOS> ܕܠܗܘܢ ܢܫܬܼܘܐ ܟܿܠܢ ܒܛܝܒܘܼܬܗ ܕܡܪܢ ܐܡܝܢ<EOS>ܕܗܠܝܢ ܢܐܨܦ ܐܚ̈ܝ ܘܗܿܠܝܢ ܢܩܢܐ<EOS> ܗ̄ ܕܘܼܒܪ̈ܐ ܬܩ̈ܢܐ ܘܫܦܝܼܪ̈ܐ ܕܡܝܬܪܘܬܐ<EOS> ܕܡܩܪܒܝܢ ܠܢ<EOS>ܠܝܼܕܥܬܐ ܕܫܪܪܐ<EOS> ܘܡܚܝܕܝܢ ܠܢ ܒܡܪܢ<EOS> ܗܿܘ ܛܒܿܐ ܘܚܟܝܼܡܐ ܘܥܬܝܼܪ ܒܟܿܠ<EOS> ܕܐܝܟܢ ܒܪܼܐ<EOS>ܘܐܬܩܢ ܗܿܠܝܢ ܟܿܠܗܘܿܢ ܬܘܼܩ̈ܢܐ ܫܒܝܼܚ̈ܐ ܡܛ݀ܠܬܢ ܕܝܼܠܢ ܒܢܝ̈ܢܫܐ ܒܠܚܘܼܕ<EOS> ܘܡܼܬܚ ܠܢ<EOS>ܠܗܕܐ ܝ݀ܪܝܼܥܬܐ ܫܒܝܼܚܬܐ ܘܩܘܼܒܬܐ ܪܡܬܐ<EOS> ܘܢܩܼܫ ܠܢ ܠܗܢܐ ܓܢܘܼܢܐ ܡܫܒܚܐ<EOS> ܘܣܼܕܪ ܘܣܼܡ<EOS>ܒܗ ܗܿܠܝܢ ܟܿܠܗܝܢ ܛܒ̈ܬܐ ܘܢܝܚ̈ܬܐ ܕܠܐ ܡܣܬܿܝܟ̈ܢ<EOS> ܘܚܒܼܫ ܡܕܡ ܠܓܘ ܡܼܢ ܡܕܡ<EOS> ܘܐܣܼܪ<EOS>ܐܢܘܢ ܒܚܕ̈ܕܐ<EOS> ܘܠܚܡ ܘܛܟܣ ܒܐܘܼܡܢܘܼܬܐ ܪܒܬܐ ܘܚܟܝܼܡܬ݀ ܒܟܿܠ<EOS> ܘܗܿܠܝܢ ܟܿܠܗܘܿܢ<EOS>ܦܘܼܪ̈ܫܢܐ ܠܐ ܡܣܬܝܼܟ̈ܢܐ ܘܠܐ ܡܬܕܪ̈ܟܢܐ ܒܚܕ ܪܡܼܙܐ ܘܪܦܦܐ ܐܬܼܬܩܢ ܘܐܫܬܡܠܝܼ ܟܿܠܡܕܡ<EOS>ܥܒܼܕ ܬܛܠܝܼܠܗܿ ܕܩܘܼܒܬܐ ܗܕܐ ܫܒܝܼܚܬܐ ܡܼܢ ܡܝ̈ܐ ܪ̈ܦܝܐ ܘܪ̈ܛܝܼܒܐ ܘܐܫܝܼܕ̈ܐ<EOS> ܘܐܩܝܼܡ<EOS>ܡܕܝܪ̈ܝܗܿ ܬܘܼܒ ܡܼܢ ܡܝ̈ܐ ܘܪܘܼܚܐ<EOS> ܘܨܒܬܗܿ ܒܩܢܕܝܼ̈ܠܐ ܣܿܓܝ̈ܐܐ<EOS> ܘܬܼܒܠܐ ܒܗܿ ܢܗܝܼܪ̈ܐ<EOS>ܫܒܝܼܚ̈ܐ ܠܡܢܗܪܘܢ ܠܢ ܒܐܝܼܡܡܐ ܘܒܠܠܝܐ<EOS> ܘܣܼܡ ܐܢܘܢ ܠܡܼܦܪܫ ܠܢ ܙܒ̈ܢܐ ܘܥܕ̈ܢܐ<EOS> ܘܟܼܕܢ<EOS>ܐܢܘܿܢ ܒܓܝܓܠܐ ܡܬܟܪܟܢܝܼـܐ ܕܡܘܙܠܬܐ ܚܪܝܼܦܐܝܼܬ ܘܣܿܓܝܼ ܪܗܝܼܒܐܝܼܬ ܕܠܐ ܢܘܚܐ ܘܠܕܐ<EOS>ܫܠܼܝܐ<EOS> ܘܡܢܗ ܕܗܿܢܐ ܟܪܘܼܟܝܐ<EOS> ܚܪܝܼܦܐ ܐܫܼܬܠܗܒܬ݀ ܚܡܝܼܡܘܼܬܐ ܕܐܣܛܘܼܟܣܐ ܕܢܘܼܪܐ<EOS>ܘܐܬܕܚܝܼ ܟܿܠܗ ܚܝܠܐ ܕܗܕܐ ܚܡܝܼܡܘܼܬܐ ܢܘܼܪܢܝܿܬܐ ܠܓܘ ܡܼܢ ܟܿܠܗ ܟܪܘܼܟܝܐ ܕܓܝܓܠܐ ܗܕܐ<EOS>ܕܠܥܠ ܡܢܢ<EOS> ܘܡܼܢ ܠܓܘ ܐܘܟܝܼܬ ܡܼܢ ܠܬܚܼܬ ܕܚܝܗܝ ܐܐܪ ܗܿܢܐ ܕܚܕܝܼܪ ܠܢ<EOS> ܘܦܓܕܗ ܕܠܐ ܬܘܼܒ<EOS>ܢܥܘܿܠ ܠܓܘ ܘܢܡܼܛܐ ܠܩܪܝܼܒܘܼܬܢ ܘܢܣܝܛ ܠܢ<EOS> ܘܗ̣ܿܢܐ ܐܙܕܪܒ ܡܼܢ ܬܪ̈ܝܗܘܢ ܓܒ̈ܐ<EOS> ܐܝܟ<EOS>ܨܒܝܢ ܒܪܘܼܝܐ ܚܟܝܼܡ ܒܟܿܠ<EOS> ܡܼܢ ܠܥܼܠ ܡܿܢ ܡܼܢ ܚܝܠܐ ܪܒܐ ܕܟܪܘܼܟܝܐ ܚܪܝܼܦܐ ܕܡܘܙܠܬܐ<EOS>ܘܡܼܢ ܠܬܼܚܬ ܬܘܼܒ ܡܼܢ ܚܝܠܐ ܕܡܫܒܐ ܩܫܝܐ ܕܐܐܪ<EOS> ܘܗ̣ܿܢܐ ܐܬܦܓܕ ܘܐܙܕܪܒ ܘܐܙܕܓܪ<EOS> ܘܩܼܡ<EOS>ܒܡܼܨܥܬܐ<EOS> ܘܢܣܼܒ ܐܬܪܐ ܡܼܢ ܬܚܘܼܡܐ ܕܪܩܝܼܥܐ ܐܘܟܝܼܬ ܚܘܼܕܪܐ ܗܿܘ ܕܒܗ ܪܕܝܐ ܣܗܪܐ<EOS> ܥܕܡܐ<EOS>ܠܬܚܘܼܡܐ ܕܐܐܪ ܗܿܢܐ ܕܡܿܛܐ ܠܘܬܢ ܘܚܕܝܪ ܠܢ<EOS> ܘܐܫܼܬܿܡܗ ܐܬܪܐ ܕܢܘܼܪܐ ܐܘܟܝܼܬ ܐܬܝܼܪ<EOS>ܢܘܪܢܐ<EOS> ܗܿܘ ܕܠܐ ܡܼܨܝܐ ܠܚܝܘܼܬܐ ܒܣܪܢ݀ܝܬܐ ܠܡܥܼܒܪ ܒܗ ܣܟ<EOS> ܪܡ ܕܝܢ ܡܼܢܢ ܦܪ̈ܣܚܐ<EOS>ܝܼܕ̈ܝܼܥ ܒܡܢܝܿܢܐ ܘܡܫܘܼܚܬܐ<EOS> ܕܐܬܼܡܨܝܼܢܢ ܠܡܡܼܫܚ ܪ̈ܘܡܐ ܗܿܠܝܢ ܡܼܢ ܐܘܼܡܢܘܼܬܐ<EOS>ܕܓܐܘܡܛܪܝܐ<EOS> ܗ̣ܿܢܐ ܐܬܛܟܣ ܡܕܝܪܐ ܩܕܡܝܐ ܕܠܥܠ ܡܢܢ ܡܼܢ ܢܘܪܐ ܡܫܠܗܒܬܐ<EOS> ܘܐܬܩܪܝܼ ܐܬܝܪ<EOS>ܢܘܼܪܢܐ<EOS> ܘܠܥܠ ܡܢܗ ܚܘܕܪܐ ܕܣܗܪܐ<EOS> ܘܗܟܢܐ ܚܕ ܠܥܠ ܡܼܢ ܚܕ ܥܕܡܐ ܠܗܿܘ ܥܠܝܐ ܕܐܝܼܬܘ̄ ܝܡܐ<EOS>ܠܐ ܡܬܕܪܟܢܐ ܘܛܠܠ ܒܡܝ̈ܐ ܘܒܢܘܪܐ ܡܕܝܪ̈ܘ̄ ܣܓܝܼܕ ܘܡܫܒܚ ܫܡܗ ܒܪܘܝܐ<EOS> ܟܡܐ ܬܡܝܼܗܐ<EOS>ܒܪܘܝܘܼܬܗ ܘܒܗܿܠܝܢ ܫܠܡ ܩܦܠܐܘܢ ܩܕܡܝܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܬܪܝܢ ܕܡܐܡܪܐ ܕܘ̄ ܥܡ ܐܠܗ ܕܡܚܟܡ<EOS> ܥܠ ܗܿܝ ܕܡܢܐ ܐܝܬ ܠܬܚܬ ܡܢ<EOS>ܐܬܝܪ<EOS> ܘܐܟܢ ܐܝܬܘ̄ ܐܐܪ ܗܢܐ<EOS> ܘܡܿܢܐ ܐܢܘܢ ܙܝܼܩ̈ܐ ܐܘܟܝܼܬ ܟܫ̈ܛܐ ܢܘܼܪ̈ܢܝܐ<EOS> ܕܡܬܚܙܝܢ<EOS>ܒܠܝ̈ܠܘܬܐ ܒܐܐܪ ܐܦܢ ܡܿܨܐܼ ܟܿܠ ܐܝܼܬܘܗܝ ܐܠܗܐ ܘܠܥܠ ܡܼܢ ܛܟܣܐ ܕܟܝܿܢܐ ܘܡܿܨܐܼ ܡܫܚܠܦ<EOS>ܟܝ̈ܢܐ ܘܢܛܪ ܠܗܘܢ ܕܠܐ ܚܒܠ ܘܕܠܐ ܒܘܠܒܠ ܐܠܐ ܘܠܐ ܣܟ ܐܬܚܫܚ ܒܗܿܠܝܢ ܒܡܠܬܐ ܕܓܘܐ<EOS> ܐܠܐ<EOS>ܠܟܠܡܕܡ ܒܛܟܣܐ ܐܩܝܼܡ ܘܬܚܡ ܘܒܗܿ ܒܗܕܐ ܡܠܚܡܘܬܐ ܘܫܦܝܪܘܬ ܡܛܟܣܘܼܬܐ ܩܿܐܡ ܥ݀ܠܡܐ ܘܢܛܝܪ<EOS>ܘܡܬܝܒܠ ܘܡܬܟܪܟܝܢ ܙܒ̈ܢܐ ܘܥܕ̈ܢܐ<EOS> ܘܠܐܣܛܘܼܟ̈ܣܐ ܗܿܠܝܢ ܐܒܗ̈ܝ ܬܐܒܝܠ<EOS> ܕܡܢܗܘܢ ܟܠ ܐܬܩܝܡ<EOS>ܐܝܟ ܐܪ̈ܒܥ ܙܘܝ̈ܬܐ ܕܒܝܬܐ<EOS> ܘܐܝܟ ܐܪ̈ܒܥܐ ܐܣܛܘܼܟ̈ܣܐ ܫܠ̈ܝܛܐ ܘܡܕܒܪ̈ܢܐ<EOS> ܘܐܝܟ ܐܪ̈ܒܥܐ<EOS>ܛܘܼܢ̈ܒܐ ܠܒܝܼܟ̈ܝ ܠܝܪܝܥܬܐ<EOS> ܐܩܝܼܡ ܐܢܘܢ ܟܿܠܚܕ ܒܬܚܘܡܗ ܘܒܕܘܟܬܐ ܕܡܛܬܼܗ ܡܼܢ ܟܝܿܢܗ<EOS>ܐܝܟ ܕܠܚܡ ܠܗ<EOS> ܘܗܟܢܐ ܠܒܝܼܟܝܢ ܠܒܪܝܬܐ ܕܠܐ ܬܡܘܛܝ ܠܚܕ ܡܼܢ ܓܒ̈ܝܢ ܘܬܬܼܚܒܠܝ ܢܘܼܪܐ<EOS>ܡܿܢ ܡܛ݀ܠ ܕܐܝܬܝܗܿ ܚܪܝܼܦܬܐ ܘܩܠܝܼܠܬܐ ܘܐܡܝܼܢܐܝܼܬ ܠܥܠ ܓܿܕܝܐ ܘܣܿܠܩܐ<EOS> ܐܬܼܛܟܣܬ݀<EOS>ܥܠܝܬܐ ܘܐܬܬܚܡ ܠܗܿ ܐܬܪܐ ܡܥܠܝܐ ܗܿܢܐ ܕܐܫܼܬܿܡܗ ܐܬܝܼܪ ܢܘܼܪܢܐ ܐܐܪ ܬܘܼܒ ܕܐܦ ܗܼܘ<EOS>ܩܠܝܼܠ ܘܡܬܬܙܝܼܥ ܠܟܐ ܘܠܟܐ<EOS> ܕܚܝܗܝ ܠܟܝܿܢܐ ܕܢܘܼܪܐ ܠܥܠ<EOS> ܘܫܒܼܩ ܠܐܣܛܘܼܟ̈ܣܐ ܝܩܝܼܪ̈ܐ<EOS>ܠܬܚܼܬ ܐܚܕ ܗܼܘ ܐܬܪܐ ܕܒܡܨܥܬܐ<EOS> ܘܐܬܬܚܡ ܒܟܿܠܗ ܗܿܢܐ ܥܘܼܒܐ ܕܚܕܪ̈ܝܢ<EOS> ܘܗܿܢܐ ܚܿܕܪ<EOS>ܠܐܪܥܐ ܘܡܝ̈ܐ ܐܝܟ ܚܘܪܐ ܕܒܝܼܥܬܐ ܠܡܘܼܩܪܐ ܐܝܟ ܕܐܡܼܪܢܢ ܡܼܢ ܠܥܠ ܒܡܐܡܪܐ ܕܩܕܡ ܗܢ<EOS>ܒܩܦܠܐܘܢ ܕܬܪܝܢ<EOS> ܘܗܟܐ ܐܚܼܕ ܐܐܪ ܐܬܪܐ ܕܠܬܼܚܬ ܡܼܢ ܢܘܼܐ<EOS> ܘܡܼܬܕܚܐ ܠܟܼܐ ܘܠܟܼܐ<EOS> ܡܼܢ<EOS>ܚܝܠܐ ܡܕܡ ܐ̱ܚܪܢܐ<EOS> ܘܟܝܿܢܐ ܝܬܝܼܪ ܥܒܝܐ ܘܩܫܝܐ ܘܕܚܼܐ ܠܗ ܠܟܐ ܘܠܗܠ<EOS> ܐܟܙܢ ܕܢ݀ܣܒ ܐ̱ܢܫ<EOS>ܕܦܐ ܡܕܡ ܘܢܕܚܝܼܘܗܝ ܠܐܐܪ ܘܗܿܘܐ ܪܘܼܚܐ ܘܡܫܒܐ<EOS> ܗܟܢܐ ܐܡܼܬܝ ܕܣ݀ܠܩܝܢ ܠ̈ܗܓܐ ܡܼܢ ܐܪܥܐ<EOS>ܕܚܿܝܢ ܠܗ ܠܐܐܪ ܘܐܚܿܕܝܢ ܕܘܼܟܬܗ<EOS> ܘܐܐܪ ܗܿܘ ܟܕ ܡܼܙܕܪܒ ܘܡܬܕܚܐ ܗܿܘܐ ܡܫܒܐ ܕܪܘܼܚܐ<EOS>ܠܦܘܬ ܣܿܓܝܼܐܘܼܬܐ ܘܒܨܝܪܘܬܐ ܕܠ̈ܗܓܐ ܐܢ ܣܿܓܝܼ̈ܐܢ ܠ̈ܗܓܐ ܘܥܒܝܢ ܡܼܢ ܣܿܓܝܼܐܘܼܬ ܚܝܠܐ<EOS>ܕܢܿܦܩ ܡܼܢ ܐܪܥܐ<EOS> ܕܚܿܝܢ ܠܟܿܠܗ ܐܐܪ ܕܒܐܬܪܐ ܗܿܘ ܕܣܿܠܩܝܢ ܒܗ<EOS> ܘܡܬܕܚܐ ܗܼܘ ܐܐܪ<EOS>ܠܦܢܝܼܬܐ ܕܕܚܠܝܢ ܠܗ ܠ̈ܗܓܐ<EOS> ܘܗܿܘܐ ܡܫܒܐ ܩܫܝܐ ܘܥܠ̈ܥܠܐ ܬܩܝܼܦ̈ܐ<EOS> ܘܗܿܟܢ ܕܚ̈ܝܢ ܥܡܗܝܢ<EOS>ܠܐܐܪ ܕܩܕܡܝܗܝܢ ܘܐܙܠ̈ܢ ܘܡܬܼܬܣ̈ܦܢ ܘܗܘ̈ܝܢ ܪ̈ܘܼܚܐ ܬܩܝܼܦ̈ܬܐ<EOS> ܘܐܢ ܥ݀ܒܪ̈ܢ ܥܠ ܛܘܪ̈ܐ<EOS>ܪ̈ܡܐ ܘܐܬܪ̈ܘܬܐ ܓܪ̈ܒܝܝܐ ܡܝܬܝܢ ܡܫܒ̈ܐ ܩܪܝܼܪ̈ܐ<EOS> ܘܐܢ ܐܝܼܬܘܗܝ ܐܬܐܪ ܕܥ݀ܒܪ̈ܢ ܥܠܘܗܝ<EOS>ܦܩܥ̈ܬܐ ܢܝܼܚ̈ܬܐ ܘܡܕܒܪ̈ܐ ܬܚ̈ܬܝܐ ܘܐܬܪ̈ܘܬܐ ܬܝܡ̈ܢܝܐ ܐܬ݀ܝܢ ܡܫ̈ܒܐ ܚܡܝܼܡ̈ܐ ܘܢܘܪ̈ܢܐ<EOS>ܘܐܢ ܡܼܢ ܡܕܢܚܐ ܢܫ̈ܒܢ ܥܒܕ̈ܢ ܪܛܝܼܒܘܼܬܐ<EOS> ܘܐܢ ܡܼܢ ܡܥܪܒܐ ܗܟܘܬ݀ ܠܦܘܼܬ ܣܝܡܗ ܕܐܬܪܐ<EOS>ܘܐܬܪ̈ܘܬܐ ܕܠܗܠ ܡܼܢܗ<EOS> ܡܢܼܗܘܢ ܕܐܬܪ̈ܘܬܐ ܗܿܠܝܢ ܕܠܗܠ ܡܼܢܗ ܡܝܬܝܢ ܡܫ̈ܒܐ ܚܝܠܐ ܐܝܟ<EOS>ܡܘܙܓܗ ܕܐܬܪܐ<EOS> ܘܡܼܬܚܠܛ ܚܝܠܐ ܗܿܘ ܒܐܐܪ ܘܣܿܝܩܝܢ ܠܗ<EOS>ܒܢܝ̈ܢܫܐ ܘܚܝ̈ܘܬܐ ܘܡܥܒܕ ܒܗܘܢ ܐܝܟ ܟܝܿܢܗ<EOS> ܐܘܿ ܚܘܼܠܡܢܐ ܘܩܘܼܝܡ ܚܝ̈ܐ<EOS>ܐܘܿ ܟܘܼܪܗܢܐ ܘܚܘܼܒܿܠܐ<EOS> ܘܐܦ ܡܘܬܐ ܘܐܒܕܢܐ ܠܦܘܼܬ ܡܘܙܓܐ ܕܦܓܪ̈ ܘܕܐܬܪܐ ܕܥ݀ܡܪܝܢ ܒܗ<EOS>ܘܙܒܢ ܕܩܿܝܡܝܢ ܒܗ<EOS> ܘܠܦܘܼܬ ܡܫܘܼܚܬܐ ܘܥܝܿܕܐ ܘܕܘܼܒܪܐ ܘܐܘܼܡܢܘܼܬܐ ܕܟܿܠܚܕ ܚܕ<EOS>ܡܢܼܗܘܢ<EOS> ܘܐܢ ܐ݀ܬܝܢ ܡܫܒ̈ܐ ܗܿܢܘܢ ܕܐܐܪ ܕܐܬܕܚܝܼ ܡܼܢ ܠܗ̈ܓܐ<EOS> ܡܼܢ ܐܬܪ̈ܘܬܐ ܡܡ̈ܙܓܐ<EOS>ܘܛܘܼܪ̈ܐ ܢܩܕ̈ܐ ܘܡܼܢ ܐܝܟܐ ܕܠܝܬ ܩܒ̈ܝܬܐ ܕܡܝ̈ܐ ܘܓܡ̈ܐ ܘܫܚܼ̈ܠܐ<EOS> ܐܠܐ ܐܬܪܐ ܢܩܕܐ<EOS>ܘܫܦܝܐ ܡܥܒܕ ܚܘܼܠܡܢܐ ܒܦܓܪ̈ܐ ܘܚܝܠܬܢܘܼܬܐ ܘܡܫܪܪܘܼܬܐ<EOS> ܘܡܫܡܢ ܦܐܪ̈ܐ ܘܡܪ̈ܒܐ ܥܠ̈ܠܬܐ<EOS>ܘܡܥܕܪ ܠܣܓܝ̈ܐܬܐ<EOS> ܘܐܢ ܕܝܢ ܘܐܬܼܘ ܡܫ̈ܒܐ ܗܿܠܝܢ ܡܼܢ ܦܩܼܥ̈ܬܐ ܡܠ̈ܝܬ݀ ܐܓܡ̈ܐ ܘܪ̈ܨܝܿܢܐ<EOS>ܘܝܡܡ̈ܬܐ<EOS> ܘܡܼܢ ܐܝܟܐ ܕܐܝܼܬ ܥܒ̈ܐ ܥܒܝܼ̈ܛܐ ܘܥܘܼܒܛܐ ܕܐܝܼܠ̈ܢܐ<EOS> ܘܐܪܒܢܐ ܩܢܝܐ ܩܛܝܼܢܐ<EOS>ܘܙܠܐ<EOS> ܘܥܣܼܒ̈ܐ ܣܿܓܝ̈ܐܐ ܘܡܪ̈ܓܐ ܣܒܝܼܣ̈ܐ<EOS> ܟܿܠܗ ܐܐܪ ܕܐܬܿܐ ܡܼܢ ܦܢܝ̈ܬܐ ܕܐܝܟ ܗܿܠܝܢ<EOS>ܒܝܼܫܐ ܗܿܘ ܣܿܓܝ ܘܡܟܪܗܢܐ ܘܡܣܓܦܢܐ<EOS> ܘܡܢܟܿܠܦܪܘܿܣ ܐܬܪ̈ܘܬܐ ܣܿܓܝܼ̈ܐܝܝ ܡܝ̈ܐ ܘܥܒ̈ܐ<EOS>ܘܡܪ̈ܓܐ ܘܫܿܩܘ̈ܬܐ ܣܿܓܝܼ̈ܐܐ ܘܩܒ̈ܝܬܐ ܕܡܝ̈ܐ ܘܝܡܡ̈ܬܐ ܐܐܪ ܒܝܼܫܐ ܗܿܘܐ ܒܗܝܢ ܡܼܢ<EOS>ܪܘܼܚܐ ܕܦܿܐܚ ܡܼܢ ܡܣܝܘܼܬܐ ܕܥܣܼ̈ܒܐ ܥܒ̈ܝܼܛܐ ܕܡܪ̈ܓܐ ܘܐܪܒܢܐ ܘܕܐܝܟ ܗܿܠܝܢ<EOS> ܘܐܢ ܡܼܨܝܐ<EOS>ܠܡܪ̈ܝ ܐܬܪ̈ܘܬܐ ܗܿܠܝܢ ܕܢܕܟܘܢ ܐܢܘܿܢ ܡܼܢ ܕܐܝܟ ܗܿܠܝܢ ܘܢܥܼܩܪܘܢ ܘܢܥܼܛܘܢ ܠܟܿܠܗ<EOS>ܥܘܼܒܛ ܕܥܣܼܒܐ ܘܐܪܒܢܐ ܘܥܒ̈ܐ ܥܒܝܼ̈ܛܐ ܕܥܠ ܡܝ̈ܐ<EOS> ܘܠܥܣܼܒܐ ܗܿܘ ܡܣܝܐ ܕܒܓܘ ܡܝ̈ܐ<EOS> ܘܥܠ<EOS>ܣܦܪ̈ܝ ܝܡܡ̈ܬܐ ܘܢܗܪ̈ܘܬܐ ܘܪ̈ܨܝܢܐ ܘܫܚܼ̈ܠܐ ܣܿܓܝܼ ܡܼܬܥܕܪܝܢ ܡܼܢ ܗܿܟܢ<EOS> ܘܡܬܬܪܝܼܡ<EOS>ܡܢܼܗܝܢ ܐܐܪ ܒܝܼܫܐ ܘܟܘܼܪܗܢܐ<EOS> ܡܕܝܢ ܟ݀ܠܗܝܢ ܪ̈ܘܼܚܐ ܘܡܫܒ̈ܐ ܥܙܝ̈ܙܐ ܗܘܼ ܐܐܪ ܐܝܼܬܘܗܝ<EOS>ܕܡܼܬܐܠܨ ܘܡܼܬܕܚܐ ܡܼܢ ܠܗ̈ܓܐ<EOS> ܘܡܙܕܥܦ ܠܟܿܠ ܟܪ ܕܕܝܚܢ ܠܗ ܠܗ̈ܓܐ<EOS> ܘܗܼܢܘܢ ܠܗ̈ܓܐ<EOS>ܣܿܠܩܝܢ ܠܥܠ ܣܿܓܝܼ ܘܡܬܼܡܛܝܢ ܥܕܡܐ ܠܐܬܝܼܪ ܢܘܼܪܢܐ<EOS> ܘܗܝܕܝܢ ܗܿܦܟܝܢ<EOS> ܘܡܼܢܗܘܢ ܕܠܗ̈ܓܐ<EOS>ܗܿܠܝܢ ܕܣܿܠܩܝܢ ܡܼܢ ܐܪܥܼܐ ܗܿܘܝܢ ܣܘܼܥܪ̈ܢܐ ܣܿܓܝ̈ܐܐ ܠܦܘܬ ܡܘܙܓܗܘܢ ܘܐܪ̈ܥܬܐ ܕܣܠܩܘ<EOS>ܡܼܢܗܝܢ ܘܡܼܢ ܐܐܪ ܘܡܢ ܢܘܼܪܐ ܕܐܬܝܼܪ ܡܼܨܛܠܠܝܢ ܘܩܿܢܝܢ ܚܝܠܐ ܘܡܥܒܕ̈ܢܘܬܐ<EOS>ܣܿܓܝܼ̈ܐܬܐ<EOS> ܩܕܡܐܝܬ ܡܿܢ ܗܿܘܐ ܡܼܢܗܘܢ ܕܠܗ̈ܓܐ ܕܡܼܢ ܐܪܥܐ ܣܿܠܩܝܢ ܫܒܥܐ ܙܢܝ̈ܐ<EOS>ܕܛܐ̈ܠܐ<EOS> ܚܕ ܡܼܛܪܐ ܘܪ̈ܣܝܼܣܐ ܘܛܐ̈ܠܐ ܡܝܢ̈ܝܐ ܘܕܬܪܝܢ ܗܿܘ ܕܡܬܼܩܪܐ ܙܝܘܓ<EOS> ܕܐܦ ܗܿܢܐ<EOS>ܛܐܠܐ ܐܝܼܬܘܗܝ ܡܼܢ ܠܗ̈ܓܐ ܡܝܢ̈ܝܐ<EOS> ܘܣܿܠܩܝܢ ܝܟ ܕܥܬܝܕܝܢܢ ܕܢܚܘܐ ܡܼܢ ܠܬܚܼܬ ܥܠ ܗܿܢܐ<EOS>ܢܗܝܼܪܐܝܼܬ ܘܛܐܠܐ ܕܬܠܬܐ ܐܝܼܬܘܗܝ ܡܢܢܐ ܗܿ ܕܡܬܼܩܪܐ ܥܪܥܘܼܪܐ ܘܕܐܪܒܥܐ ܗܿܘ ܕܡܼܬܩܪܐ<EOS>ܛܪܢܓܝܠ ܕܚܡܫܐ ܗܿܘ ܕܡܬܼܩܪܐ ܫܪܐܟܘܣܟ ܘܕܫܬ ܕܒܫܐ ܘܕܫܒܥܐ ܠܐܕܐܢܘܢ ܐܘܟܝܼܬ ܠܐܕܝܢ<EOS>ܗܿܠܝܢ ܫܒܥܐ ܛܐ̈ܠܐ ܕܢܿܚܬܝܢ ܡܼܢ ܫܡܿܝܐ ܥܠ̈ܠܬ̄ ܡܼܢ ܠ̈ܗܓܐ ܐܝܼܬܝܗܿ ܕܣܿܠܩܝܢ<EOS>ܘܡܬܼܟܢܫܝܢ ܒܐܐܪ<EOS> ܘܩ݀ܢܝܢ ܚܝܠܐ ܘܗܿܦܟܝܼܢ ܢ݀ܚܬܝܢ ܒܐܬܪ̈ܘܬܐ ܕܠܿܚܡܝܢ ܠܗܘܢ<EOS> ܘܡܩܘܝܢ ܥܠ<EOS>ܫܘܼ̈ܥܐ<EOS> ܘܥܠ ܐܝܼܠ̈ܢܐ ܘܥܠ ܥܣܼܒ̈ܐ<EOS> ܘܐܝܠܝܢ ܕܡܦܣܝܢ ܒܗܠܝܢ ܡܟܢܫܝܢ ܠܗܘܢ ܒܐܘܡܢܘܼـܐ<EOS>ܘܡܬܼܚܫܚܝܼܢ ܒܗܘܢ ܠܣܘܼܢܩ̈ܢܐ ܘܚܫܚ̈ܬܐ ܣܿܓܝ̈ܐܬܐ ܐܦ ܗܼܘ ܥܦܪܐ ܕܐܪܥܐ ܡܣܩܝܢ ܥܡܗܘܢ<EOS>ܠܗ̈ܓܐ ܥܕܡܐ ܠܥܠ ܘܗܿܝܕܝܢ ܡܼܬܚܠܛ<EOS>ܥܡܗܘܢ ܘܢ݀ܚܬ ܒܙܒܢ ܥܡ ܬܠ̈ܓܐ ܘܡܼܛܪ̈ܐ ܘܡܫܼܬܚܠܦܝܼܢ ܠܕܡܘܼܬܗ ܕܥܦܪܐ<EOS>ܗܿ، ܕܣܿܠܩ ܥܡ ܠ̈ܗܓܐ ܘܗܿܘܐ ܓܘܢܗܘܢ ܣܘܼܡ̈ܩܐ<EOS> ܐܘܿ ܚܪ̈ܘܥܐ<EOS> ܐܘܿ ܚܘܪ̈ܘܬܐ<EOS> ܘܒܙܒܢ ܬܘܼܒ<EOS>ܡܬܼܚܠܛ ܥܦܪܐ ܗܿܘ ܥܡ ܡܢܢܐ ܘܐܕܫ̈ܐ ܐ̱ܚܪ̈ܢܐ ܕܢ݀ܚܬܝܢ ܐܝܟ ܛܐܠܐ ܡܼܢ ܚܝܠܐ ܕܠ̈ܗܓܐ<EOS>ܘܡܫܒ̈ܐ ܗܿܢܘܢ ܩܫ̈ܝܐ ܕܗ݀ܘܝܢ ܡܼܢ ܡܬܕܚܝܢܘܼܬܗ ܕܐܐܪ ܕܡܼܢ ܚܝܠܐ ܕܠ̈ܗܓܐ ܒܙ̈ܢܝܐ<EOS>ܣܿܓܝ̈ܐܐ ܗܿܘܝܢ<EOS> ܡܼܢܗܘܢ ܡܿܢ ܡܼܢ ܩܪܝܼܒܘܼـܐ ܐܬ݀ܝܢ ܡܼܢ ܛܘܼܪ̈ܐ ܐܘܿ ܡܼܢ ܦܩ̈ܥܬܐ<EOS>ܘܗܿܢܘܢ ܕܡܼܢ ܛܘܼܪ̈ܐ ܐܬ݀ܝܢ ܚܝܠ̈ܬܢܝܢ ܘܩܪܝܪ̈ܝܢ ܡܼܢ ܟܝܿܢܐ ܕܛܘܼܪ̈ܐ<EOS> ܘܒܗܿܝ ܕܣܿܓܝܼ<EOS>ܡܼܙܕܪܒܝܢ ܠ̈ܗܓܐ ܒܛܘܼܪ̈ܐ ܡܛ݀ܠ ܐܛܝܼܡܘܼܬܗܘܢ<EOS> ܘܢܿܦܩܝܢ ܣܿܓܝܼܐܝܼܬ ܒܨܪ̈ܝܐ ܕܫܘܼܥ̈ܐ<EOS>ܒܗܿܝ ܕܡܬܼܟܢܫܝܢ ܘܣܿܓܝܢ ܘܢ݀ܦܩܝܢ ܒܕܘܼܟ̈ܝܬܐ ܕܫܠ̈ܒܐ ܐܘ ܕܢܚ̈ܠܐ ܘܨܪ̈ܝܐ<EOS> ܘܕܐܝܟ ܗܿܠܝܢ<EOS>ܐܝܟܐ ܕܡܼܨܝܐ ܠܗܘܢ ܘܡܫܟܚܝܼܢ ܡܦܩ̈ܢܐ<EOS> ܘܗܿܘܝܢ ܥܒ̈ܝܐ ܣܿܓܝܼ ܘܚܝܠ̈ܬܢܐ<EOS> ܘܕܝܿܚܢ ܠܐܐܪ<EOS>ܚܝܠܬܢܐܝܼܬ<EOS> ܘܥܠܗܿܝ ܗܿܘܝܢ ܡܫܒ̈ܐ ܩܫܝ̈ܐ ܘܥܙܝܼ̈ܙܐ ܗܿܢܘܢ ܕܐܬ݀ܝܢ ܡܼܢ ܛܘܼܪ̈ܐ<EOS> ܘܗܿܢܘܢ<EOS>ܕܝܢ ܡܫܒ̈ܐ ܕܡܼܢ ܦܩ̈ܥܬܐ ܐ݀ܬܝܢ ܠܐ ܚܝܠܬܢܝܼܢ ܣܿܓܝܼ ܘܠܐ ܩܪܝܼܪܝܢ<EOS> ܡܛ݀ܠ ܕܠܗ̈ܓܐ<EOS>ܐܡܝܼܢܐܝܼܬ ܣܿܩܝܢ ܡܼܢ ܐܪܥܐ ܪܟܝܼܟܬܐ ܘܠܐ ܡܬܟܠܝܢ ܘܡܼܬܟܢܫܝܢ ܘܣܿܓܝܢ ܐܝܟ ܕܒܛܘܼܪ̈ܐ<EOS>ܐܛܝܼܡ̈ܐ<EOS> ܥܠ ܗܿܝ ܠܐ ܚܝܠܬܢܝܼܢ ܘܠܐ ܩܪܝܼܪܝܢ ܣܿܓܝܼ ܐܝܟ ܗܿܠܝܢ ܕܡܼܢ ܛܘܼܪ̈ܐ ܐܬ݀ܝܢ<EOS>ܘܐܝܼـ ܬܘܼܒ ܡܫ̈ܒܐ ܐ̱ܚܪ̈ܢܐ ܗܿܢܘܢ ܚܝܠ̈ܬܢܐ ܕܐܬ݀ܝܢ ܡܼܢ ܪܘܼܚܩܐ ܣܿܓܝܼܐܐ ܡܼܢ ܟ݀ܠܗܝܢ<EOS>ܦܢܝ̈ܬܐ ܕܒܪܝܼܬܐ<EOS> ܘܐܝܼܬܝܗܘܿܢ ܗܿܢܘܢ ܡܪ̈ܢܝܐ ܐܪܒܥܐ<EOS> ܗ̄ ܡܕܢܚܝܬܐ ܘܡܥܪܒܝܬܐ<EOS>ܘܓܪܒܝܼܝܼܬܐ ܘܬܝܡܢ݀ܝܬܐ<EOS> ܘܬܘܼܒ ܐܝܼܬ ܒܝܢܬ ܗܿܠܝܢ ܡܫܒ̈ܐ ܐܚܪ̈ܢܐ ܡܼܢ ܓܘܼܢܘ̈ܬܐ<EOS> ܡܼܢ<EOS>ܟܿܠ ܓܘܼܢܝܐ ܬܪܝܢ ܬܪܝܢ<EOS> ܐܝܟ ܕܢܗܘܼܘܢ ܟܿܠܗܘܿܢ ܬܪ̈ܥܣܪ<EOS> ܘܐܝܼܬ ܠܗܘܢ ܫܡ̈ܗܐ ܚܟܝܼܡ̈ܐ<EOS>ܘܠܘܬ݀ ܪܕܝܼܝܼ ܒܐ̈ܠܦܐ ܘܢܿܚܬ̈ܝ ܝܡܐ ܡܠ̈ܚܐ ܘܩܘܼܒܪ̈ܢܝܛܐ<EOS> ܘܟܿܠܗܿ ܥܠܼܬܗܝܢ ܠܗ̈ܓܐ<EOS>ܐܝܼܬܝܗܿ ܕܕ݀ܝܚܢ ܠܗ ܠܐܐܪ ܠܟܿܠ ܓܒ̈ܝܢ<EOS> ܘܢ݀ܫܒ ܗܿܟܢ ܩܫܝܐܝܼܬ ܐܘܿ ܡܚܝܼܠܐܝܼܬ<EOS> ܘܐܢ<EOS>ܬܐܡܪ ܕܡܼܢ ܐܝܟܐ ܐܝܼܬ ܚܝܠܐ ܠܠܗ̈ܓܐ ܕܡܼܢ ܐܪܥܐ ܕܢܕܚܘܢ ܠܐܐܪ ܗܿܟܢ ܚܝܠܬܢܐܝܼܬ<EOS>ܘܢܥܒܼܕܘܢ ܕܐܝܟ ܗܿܠܝܢ ܡܫ̈ܒܐ ܩܫ̈ܝܐ ܘܥܙܝܼܙ̈ܐ<EOS> ܘܐܡܿܪܝܢ ܕܣܿܓܝܼ ܚܝܠܐ ܐܝܼܬ ܠܠܗ̈ܓܐ<EOS>ܕܠܐ ܡܿܨܐܼ ܡܕܡ ܒܒܪܝܼܬܐ ܕܢܟܼܠܐ ܐܢܘܢ<EOS> ܗܿܫܐ ܓܝܪ ܟܕ ܣܿܓܝܼ ܡܼܬܟܢܫܝܼܢ ܒܓܘ ܥܘܼܒ̈ܐ<EOS>ܬܚ̈ܬܝܐ ܕܐܪܥܐ<EOS> ܡܙܝܼܥܝܼܢ ܠܗܿ ܐܝܟ ܥܪܙܠܐ<EOS> ܘܓܿܕܫܝܢ ܗܿܠܝܢ ܙܘ̈ܥܐ ܘܪ̈ܥܠܐ ܡܼܢ ܠܗ̈ܓܐ<EOS>ܘܢܘܕ̈ܐ ܒܐܪܥܐ<EOS> ܡܛܠ ܕܗܿܠܝܢ ܙܘܥ̈ܐ ܘܪ̈ܥܠܐ ܐܝܼܬܝܗܿ ܥܠܼܬܗܝܢ ܕܡܬܼܟܢܫܝܢ ܣܿܓܝܼ<EOS>ܒܬܚ̈ܬܝܬܗܿ ܕܐܪܥܐ ܒܥܘܼܒ̈ܐ ܥܡܝܼܩ̈ܐ<EOS> ܘܟܕ ܠܐ ܡܫܼܚܝܼܢ ܡܦܩ̈ܢܐ ܪ̈ܘܝܚܐ ܡܙܝܼܥܝܢ ܠܗܿ<EOS>ܠܐܪܥܐ ܗܿܝ ܘܡܢܝܼܕܝܢ ܘܡܩܝܢ ܠܗܿ ܘܡܦܚܬܝܼܢ ܘܣܿܠܩܝܢ ܠܥܼܠ ܘܕܝܿܚܢ ܠܐܐܪ ܘܗܕܐ ܬܬܝܼܕܥܝ<EOS>ܕܒܥܕ̈ܢܐ ܘܝܘܡ̈ܬܐ ܕܪ̈ܥܠܐ ܣܿܓܝܢ ܡܫܒ̈ܐ ܕܪ̈ܘܼܚܐ<EOS> ܘܐܢ ܡܿܢ ܘܐܝܼܬܘܗܝ ܙܒܢܐ ܣܬܘܝܐ<EOS>ܩܫܝܐ ܗܿܘܐ ܙܘܥܐ ܘܚܝܠܬܢܐ ܡܢܝܼܕ ܠܐܪܥܐ ܘܡܙܥܠ ܠܗܿ<EOS> ܡܛ݀ ܕܐܬܩܫܝܼܘ ܐܦ̈ܝܗܿ ܕܐܪܥܐ<EOS>ܘܐܬܼܪܩܥܬ݀ ܘܐܙܕܓܙܘ ܦܩ̈ܥܐ<EOS> ܘܡܢܦ̈ܫܝܐ ܕܒܗܘܢ ܣܿܠܩܝܢ ܗܘܼ، ܐܡܝܼܢܐܝܼܬ ܩܕܡܝܐ ܒܩܕܡܝܗܿ<EOS>ܘܡܼܢ ܝܕ ܗܿܟܢ ܡܬܟܢܫܝܢ ܘܣܿܓܝܢ ܘܡܬܥܒܝܢ ܒܓܘ ܐܪܥܐ<EOS> ܘܗܿܝܕܝܢ ܡܼܙܕܪܒܝܢ ܘܡܙܝܼܥܝܼܢ<EOS>ܠܐܪܥܐ<EOS>ܘܠܝܡ̈ܡܐ ܘܠܛܘܼܪ̈ܐ ܘܡܦܩܝܢ ܘܢ݀ܚܬܝܢ ܘܥܠܗܿܝ ܐܪܥܐ ܒܣܿܓܝܼ ܕܘܼܟܝ̈ـܐ<EOS>ܡܬܼܦܚ̈ܬܬܐ ܘܡܦܩܥܐ ܘܝܬܒܐ<EOS> ܘܬܠ̈ܠܐ ܣܿܓܝ̈ܐܐ ܘܪ̈ܡܬܐ ܡܬܡܟܟܝܼܢ ܘܡܬܼܒܠܥܝܼܢ ܒܓܘ ܐܪܥܐ<EOS>ܘܐܦ ܝܡܐ ܡܼܬܛܪܛܥ ܘܡܼܬܒܥܪܪ ܘܡܼܬܬܪܝܡ ܓܠ̈ܠܘܗܝ ܣܓܝ ܡܼܢ ܚܝܠܐ ܕܠ̈ܗܓܐ ܥܒ̈ܝܐ<EOS>ܕܣܿܠܩܝܢ ܡܼܢ ܬܚܘܼܡ̈ܘܗܝ ܬܚ̈ܬܝܐ ܡܼܢ ܥܘܼܒ̈ܐ ܥܡܝܼܩ̈ܐ ܕܐܪܥܐ ܗܿܝ ܕܩܿܒܐܼ ܠܥܼܠ ܡܢܗܿ<EOS>ܘܐܦ ܗܼܘ ܝܡܐ ܡܬܕܚܐ ܘܡܼܬܗܦܟ ܠܟܐ ܘܠܟܐ ܘܒܙܒܢ ܫܦܥ ܘܢܦܩ ܠܒܪ ܡܼܢ ܬܚܘܼܡ̈ܘܗܝ ܘܡܚܒܠ<EOS>ܘܡܚܪܒ ܕܘܼܟ̈ܝܬܐ ܣܓܝ̈ܐܬܐ<EOS> ܘܒܙܒܢ ܗܿܦܟ ܠܒܣܬܪܗ ܘܡܬܓܠ̈ܝܢ ܒܗ ܕܘܟ̈ܝܬܐ ܕܠܐ ܚܼܙ̈ܝ<EOS>ܫܡܼܫܐ<EOS> ܘܡܫܬܟܚ ܬܡܿܢ ܥܘܼܬܪܐ ܣܿܓܝܼܐܐ ܕܡܼܢ ܢܘܼܓܪܐ ܐܣܼܬܿܦܩ ܡܼܢ ܐ̈ܠܼܦܐ ܕܐܬܼܛܒ̈ܥܝ<EOS>ܬܡܿܢ<EOS> ܘܗܿܝܕܝܢ ܐܘܿ ܡܼܢ ܕܪܫ ܗܿܦܟ ܝܡܐ ܠܕܘܼܟܬܗ ܐܢ ܡܼܬܝܬܒܐ ܐܪܥܐ ܗܿܝ ܕܐܬܬܙܝܼܥܬ݀<EOS>ܘܐܬܬܪܝܼܡܬ݀<EOS> ܐܘܿ ܦܿܐܫ ܗܿܟܢ ܥܕܡܐ ܠܥܿܠܡ ܐܢ ܐܬܬܪܝܼܡܬ݀ ܐܪܥ ܝܬܝܪ ܡܼܢ ܛܟܣܼܗܿ ܡܼܢ<EOS>ܚܝܠܐ ܕܠܗ̈ܓܐ<EOS> ܘܐܝܼܬ ܐܢܫ̈ܝܢ ܚܟܝܼܡ̈ܐ ܒܥܿܠܡܐ ܕܟܕ ܒܿܢܝܢ ܡܕܝܼܢ̈ܬܐ ܚܿܦܪܝܢ ܐܪܥܐ<EOS>ܘܡܥܡܩܝܢ ܥܕܡܐ ܠܡܝ̈ܐ<EOS> ܘܥܠ ܡܝ̈ܐ ܒܢܿܝܢ ܐܙܓ̈ܐ ܐܪ̈ܝܼܟܐ ܘܪ̈ܘܝܼܚܐ<EOS> ܘܠܥܠ ܡܼܢܗܘܢ ܬܘܼܒ<EOS>ܐܙܓ̈ܐ ܐܚܪ̈ܢܐ ܘܫܿܒܩܝܢ ܒܗܘܿܢ ܟܘ̈ܝ ܫܡܿܝܐ<EOS> ܕܟܕ ܣܿܠܩܝܢ ܠ̈ܗܓܐ ܥܒܝ̈ܐ ܡܼܢ ܐܪܥܐ<EOS>ܥ݀ܒܪܝܢ ܒܚܠ̈ܝܼܠܐ ܕܡܝ̈ܐ ܦܫܝܼܩܐܝܼܬ ܡܛ݀ܠ ܕܕܚܝܼܢ ܠܡܝ̈ܐ ܕܟܝ̈ܢܐ ܘܥ݀ܒܪܝܢ ܒܕܘܼܟܬܗܘܿܢ<EOS>ܘܟܕ ܡܿܛܝܢ ܠܐܙ̈ܓܐ ܗܿܢܘܢ ܪ̈ܘܝܼܚܐ ܥܿܒܪܝܢ ܒܗܘܢ ܦܫܝܼܩܐܝܼܬ ܠܗ̈ܓܐ ܗܿܢܘܢ ܡܼܢ ܚܕ<EOS>ܠܚܕ<EOS> ܘܗܿܟܢܐ ܣܿܠܩܝܢ ܠܐܐܪ ܘܡܬܼܥܿܠܝܢ ܟܕ ܠܐ ܡܙܝܼܥܝܢ ܣܿܓܝܼ ܠܐܪܥܐ ܗܿܝ ܕܒܢܝܐ ܥܠܝܗܿ<EOS>ܡܕܝܢܬܐ ܗܿܝ ܘܠܐ ܡܣܼܬܿܓܦܝܼܢ ܒܢܝ̈ܢܐ<EOS> ܘܥܠܝܗܘܢ ܕܐܙܓ̈ܐ ܗܿܢܘܢ ܒܿܢܝܢ ܒܢܝ̈ܢܐ ܘܫܘܼܪ̈ܐ<EOS>ܘܡܓܕ̈ܠܐ ܐܝܟ ܕܐܢܿܐ ܒܩܢܘܼܡܝ ܚܙܝ݀ܬ ܗܿܠܝܢ ܒܣܿܓܝܼ ܡܕܝܼܢ̈ܬܐ<EOS> ܝܬܝܪܐܝܼܬ ܒܣܦܪ ܡܝܡܐ<EOS>ܕܨܘܪ ܘܕܨܝܕܢ<EOS> ܘܐܦ ܠܘ ܒܩܘܣܛܢܛܝܢܘܦܘܠܝܣܬܐ ܘܒܐܬܪ̈ܘܬܐ ܡܥܪ̈ܒܝܐ<EOS> ܒܩܝܛܐ ܕܝܢ ܠܐ ܣܿܓܝܢ<EOS>ܠܗ̈ܓܐ ܬܚܝܼܬ ܐܪܥܐ<EOS> ܡܛ݀ܠ ܕܐܦ̈ܝܗܿ ܕܐܪܥܐ ܣܕܝܪ̈ܢ ܘܪ̈ܟܝܼܟܢ ܘܡܦܩܥ̈<EOS> ܟܿܠ ܐܡܼܬܝ<EOS>ܕܡܬܪܟܢܫܝܢ ܠ̈ܗܓܐ ܩܕܡ ܕܢܣܓܘܢ ܣ݀ܠܩܝܢ ܘܠܐ ܡܬܼܟܠܝܢ ܡܼܢ ܡܕܡ<EOS> ܘܐܢ ܡܙܝܼܥܝܼܢ ܠܐܪܥܐ<EOS>ܒܨܝܼܪܐܝܢ ܡܙܝܼܥܝܢ ܘܠܘ ܩܫܝܐܝܼܬ ܐܝܟ ܙܒ̈ܢܐ ܣܬܘ̈ܝܐ ܘܒܢ̈ܝܐ ܕܒܦܩܥ̈ܬܐ<EOS> ܝܬܝܼܪܐܝܼܬ<EOS>ܡܼܬܚܒܠܝܢ ܘܣܘܓܐܗܘܢ ܒܐܪܥܐ ܡܼـܒܠܥܝܢ<EOS> ܡܛ݀ܠܕܟܕ ܡܼܬܢܗܙܐ ܐܪܥܐ ܘܢܿܝܕܐ ܒܙܘܥܐ ܘܡܼܬܝܬܒܐ<EOS>ܘܡܼܬܪܩܥܐ ܘܡܬܦܬܚܐ ܡܼܛܠ ܪܟܝܼܟܘܼܬܐ ܕܥܦܪܐ<EOS> ܒܛܘܼܪ̈ܐ ܕܝܢ ܐܛܝܼܡ̈ܐ ܘܐܝܟܐ ܕܐܝܼܬ<EOS>ܫܘܼܥ̈ܐ ܩܫ̈ܝܐ<EOS> ܠܐ ܡܬܼܝܬܒܐ ܐܪܥܐ ܗܿܝ ܘܠܐ ܡܫܼܬܚܠܦܐ<EOS> ܥܠܗܿܝ ܡܩܘܝܢ ܒܢܝ̈ܢܐ ܬܡܿܢ<EOS>ܡܫܪܪܐܝܼܬ ܘܠܐ ܡܼܙܕܥܙܥܝܢ ܘܬܘܼܒ ܡܼܬܚܠܛܝܢ ܠ̈ܗܓܐ ܕܡܢ ܐܪܥܐ ܣܿܠܩܝܢ ܒܐܕ̈ܫܐ ܣܿܓܝ̈ܐܐ<EOS>ܘܡܫܚܠ̈ܦܝܢ ܓܘܢܗ ܕܐܕܫܐ ܗܿܘ ܐܝܟ ܓܘܢܐ ܗܿܘ ܕܝܼܠܗܘܢ<EOS> ܘܡܼܢ ܗܿܕܐ ܥܠܼܬܐ ܗܿܘܐ ܬܠܓܐ<EOS>ܘܡܼܛܪܐ ܣܼܘܡ̈ܩܐ ܘܚܪ̈ܘܥܐ ܠܦܘܼܬ ܓܘܢܐ ܕܥܦܪܐ ܕܣܠܼܩ ܒܠܗ̈ܓܐ ܘܐܬܼܚܠܛ ܒܛܐ̈ܠܐ ܘܒܡܼܛܪ̈ܐ<EOS>ܘܒܫܪܟܐ ܕܐܕ̈ܫܐ ܐ̱ܚܪ̈ܢܐ<EOS> ܐܝܟ ܨܒܝܿܢܐ ܘܪܡܼܙܐ<EOS>ܕܒܪܘܝܐ ܚܟܝܼܡܐ ܘܐܢ ܢܐܡܪ ܐ̱ܢܫ ܡܼܢ ܚܟܝܼܡ̈ܝ ܒܥܝ̈ܢܝ ܢܦܫܗܘܢ<EOS> ܕܐܝܟ<EOS>ܕܨ݀ܒܐ ܡܪܝܐ ܘܦܩܕ ܪܡܼܙܗ ܓܿܕ̈ܫܢ ܗܿܠܝܢ ܟܿܠܗܝܢ ܠܘ ܒܝܼܕܥܬܐ ܕܫܪܪܐ ܐܡܪ ܗܿܠܝܢ<EOS> ܠܘ<EOS>ܥܕܟܝܠ ܨ݀ܒܐ ܐܠܗܐ ܒܡܕܡ ܚܼܕܬܐ ܕܠܐ ܝܿܕܥ ܗܘܼܐ ܠܗ ܐܠܐ ܨܒܼܐ ܡܼܢ ܟܕܘ ܘܡܬܚܡ ܟܿܠܡܕܡ<EOS>ܒܝܼܕܥܬܗ<EOS> ܐܝܟ ܕܐܡܼܪܢܢ ܡܼܢ ܠܥܠ ܒܫܪܒܐ ܕܥܠ ܟܘܟ̈ܒܐ ܘܒܣܿܓܝܼ ܕܘܼܟ̈ܝܢ<EOS> ܡܿܢ ܕܗܿܠܝܢ<EOS>ܐܡܿܪ<EOS> ܣܿܒܪ ܕܡܘܪܒܘܼ ܗܿܐ ܡܘܪܒ ܠܐܠܗܐ<EOS> ܠܘ ܡܘܪܒܘܼ ܗܿܐ ܡܘܪܒ ܐܠܐ ܣܿܓܝܼ ܗܿܐ ܡܙܥܪ<EOS>ܡܬܪ̈ܓܫܢܐ ܘܥܕܟܝܠ ܥܬܝܼܕ ܕܢܼܓܕܫ ܐܢ ܡܼܢ ܐܠܗܐ ܘܐܢ ܡܼܢ ܚܐܪܘܬܐ ܕܒܪ̈ܝܐ ܡܠܝܼ̈ܠܐ ܐܢ<EOS>ܒܥܒܕܐ ܘܐܢ ܒܡܼܠܬܐ ܘܐܢ ܒܚܘܼܫܒܐ ܠܟܿܠܗܝܢ ܩܕܡ ܝܼܕܥ ܐܠܗܐ ܩܕܡ ܕܢܒܪܐ ܚܕ ܡܼܢ ܥܠ̈ܡܐ<EOS>ܘܟܕ ܒܼܪܐ ܥܠ̈ܡܐ<EOS> ܐܣܼܪ ܡܕܡ ܒܡܕܡ<EOS> ܘܫܘܕܥ ܥܠ̈ܬܐ ܕܟܿܠܡܕܡ<EOS> ܘܝܗܼܒ ܝܼܕܥܬܐ ܕܥܠ<EOS>ܚܬܝܼܬܘܼܬܐ ܕܟܿܠܗ ܫܪܪܐ<EOS> ܘܠܐ ܣܟ ܫܚܠܦ ܟܝ̈ܢܐ ܘܠܐ ܡܫܚܠܦ ܚܼܕܬܐܝܼܬ ܡܕܡ ܕܠܝܬ ܗܘܼܐ<EOS>ܒܬܪܥܝܬܗ ܕܢܫܚܠܦ ܘܒܬܪܟܢ ܐܬܚܫܒ ܥܠܘܗܝ<EOS> ܚܣ ܐܠܐ ܟܿܠܡܕܡ ܩܕܡ ܝܼܕܥ ܒܚܕ ܪܦܦܐ<EOS> ܘܗܼ،<EOS>ܝܗܼܒ ܝܼܕܥܬܐ ܘܫܘܼܘܕܥܐ ܕܥܠ ܟܿܠܗܝܢ<EOS> ܘܐܠܐ ܡܼܢ ܐܝܟܐ ܐܝܼܬ ܗܘܼܐ ܠܢ ܕܢܕܥ ܗܿܠܝܢ<EOS>ܟܿܠܗܝܢ ܒܠܥܕ ܡܼܢ ܡܥܒܕܢܘܼܬܐ ܕܛܝܒܘܼܬܗ ܐܠܗܿܝܬܐ<EOS>ܡܢܼܗ ܕܩܦܠܐܘܢ ܥܠ ܙܝ̈ܩܐ ܐܘܟܝܼܬ ܟܫ̈ܛܐ ܢܘܼܪ̈ܢܝܐ ܗܿܠܝܢ ܕܡܬܼܚܙܝܢ<EOS>ܒܠܝ̈ܠܘܬܐ ܒܐܐܪ ܠܥܠ<EOS> ܐܝܟ ܕܐܡܼܪܢܢ ܡܼܢ ܠܥܼܠ ܡܛ݀ܠ ܠܗ̈ܓܐ ܕܣܿܠܩܝܢ ܡܼܢ ܐܪܥܐ<EOS>ܐܡܝܼܢܐܝܼܬ <EOS> ܡܢܼܗܘܢ ܡܼܢ ܠܬܼܚܬ ܣܿܠܩܝܢ ܡܼܢ ܥܘܼܒ̈ܐ ܬܚ̈ܬܝܐ ܕܐܪܥܐ<EOS> ܘܡܼܢܗܘܢ ܡܼܢ<EOS>ܐܦ̈ܝ ܐܪܥܐ ܣܿܠܩܝܢ ܡܼܢ ܬܢܢܐ ܘܝܩܕ̈ܢܐ ܘܪܛܝܼܒܘܼܬ ܡܼܢ ܕܚܿܡܐ ܡܼܢ ܙܠ̈ܝܼܩܐ ܫܡܫ̈ܢܝܐ<EOS>ܟܿܠܗܿ ܗܿܘܝܐ ܠܗ̈ܓܐ ܘܣܿܠܩܐ<EOS> ܗܟܘܬ݀ ܡܼܢ ܙܪ̈ܥܐ ܘܦܐܪ̈ܐ ܘܐܕܫ̈ܐ ܣܿܠܩܝܢ ܠܗ̈ܓܐ<EOS>ܐܡܝܼܢܐܝܼܬ ܡܼܢ ܟܿܠܗ ܗܘܼܦܟܐ ܕܥܠ ܐܪܥܐ ܣܿܠܩܝܢ ܠܗ̈ܓܐ ܟܕ ܡܬܥܠܝܢ ܒܐܐܪ ܡܩܒܠܝܼܢ<EOS>ܚܝܠܐ ܐ̱ܚܪܢܐ ܡܼܢ ܐܐܪ ܘܡܼܢ ܫܡܼܫܐ<EOS> ܘܗܘܝܢ ܛܐ̈ܠܐ ܡܫܚܠ̈ܦܐ ܠܥܘܼܕܪ̈ܢܐ ܣܿܓܝܼ̈ܐܐ<EOS>ܘܗܿܢܘܢ ܠܗ̈ܓܐ ܕܐܝܼܬܝܗܘܢ ܡܫܼܚܢ̈ܝܐ ܟܕ ܡܛܝܢ ܠܐܬܝܼܪ ܗܼܘ ܢܘܼܪܢܐ ܨܿܪܚܝܼܢ<EOS>ܘܡܫܼܬܠܗܒܝܢ ܒܐܐܪ ܘܣܿܓܝܢ ܘܝ݀ܪܒܝܢ ܘܡܫܼܬܿܘܚܪܝܢ ܒܐܐܪ ܠܦܘܼܬ ܣܿܓܝܼܐܘܼܬܗ ܘܙܥܘܿܪܘܼܬܗ<EOS>ܕܠܗܓܐ<EOS> ܘܡܼܬܦܫܛ ܕܠܩܗ ܕܠܗܓܐ ܥܡܗ<EOS> ܘܐܢ̱ܢܫ̈ܐ ܡܣܒܪܝܢ ܕܟܘܟܒܐ ܗܿܘ ܘܗܿܕܐ ܠܐ ܡܼܨܝܐ<EOS>ܕܬܗܘܐ ܣܟ ܕܟܘܟܒܐ ܢܼܙܕܥܙܥ ܡܼܢ ܕܘܼܟܬܗ<EOS> ܐܠܐ ܐܝܟ ܕܐܡܼܪܢܢ ܠܗ̈ܓܐ ܡܼܫܚ̈ܢܝܐ ܐܝܼܬܝܗܘܢ<EOS>ܗܿܠܝܢ<EOS> ܘܟܕ ܡܿܛܝܢ ܠܐܬܝܼܪ ܢܘܼܪܢܐ ܣܿܒܟ ܒܗܘܿܢ ܘܨܿܪܚ<EOS> ܘܐܦ ܒܐܝܼܡܡܐ ܓܕܿܫܝܢ ܣܿܓܝܼ<EOS>ܐܠܐ ܠܐ ܡܼܬܚܙܝܢ ܣܛܪ ܡܼܢ ܥܕܢ ܒܪ̈ܩܐ ܕܡܼܬܚܙܝܢ ܒܥܕ̈ܢܐ ܕܡܚܫ̈ܘܠܐ ܕܐܦ ܥܠ̈ܠܬܗܘܢ<EOS>ܕܒܪ̈ܩܐ ܘܪ̈ܥܡܐ ܡܼܢ ܠܗ̈ܓܐ ܐܝܼܬܝܗܘܢ ܐܝܟ ܕܥܬܝܼܕܝܢܢ ܕܢܚܘܐ ܒܝܕ ܐܠܗܐ ܘܒܗܿܠܝܢ ܫܠܡ<EOS>ܩܦܠܐܘܢܕ ܬܪܝܢ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܓ̄ ܕܡܐܡܪܐ ܕܘ̄ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܐܝܟܢ ܐܝܼܬܘ̄ ܛܟܼܣܐ<EOS>ܕܥܢ̈ܢܐ ܗܿܢܘܢ ܕܡܼܬܩܪܝܢ ܥܝܡ̈ܐ<EOS> ܘܡܼܢ ܡܘܢ ܣܿܓܝ̈ܢ ܘܡܬܼܠ̈ܒܕܢ<EOS> ܘܐܝܟܢ ܬܘܼ ܒܡܬܦܠܗ̈ܕܢ<EOS>ܐܝܟܢܐ ܕܡܼܢ ܠܥܠ ܚܘܝܢܢ ܡܼܢ ܠܗ̈ܓܐ ܕܣܿܠܦܝܢ ܡܼܢ ܐܪܥܐ ܗܼܢܘܢ ܐܝܼܬܝܗܘܢ ܥܠܼܬܐ<EOS>ܕܟܿܠܡܕܡ ܕܡܣܬܥܪ ܘܓܿܕܫ ܒܿܐܐܪ ܗܿܢܐ<EOS> ܐܦ ܡܛ݀ܠ ܥܢ̈ܢܐ ܕܡܬܼܟܢ̈ܫܢ ܒܐܐܪ ܙ݀ܕܩ ܠܡܕܥ<EOS>ܕܗܼܢܘܢ ܠܗ̈ܓܐ ܡܝܢ̈ܝܐ ܕܣܿܠܩܝܢ ܡܼܢ ܐܪܥܐ ܘܡܼܢ ܡܝ̈ܐ<EOS> ܡܬܼܟܢ̈ܫܢ ܒܐܐܪ<EOS> ܘܟܕ ܡܿܛܝܢ<EOS>ܠܗ̈ܓܐ ܠܩܘܼܪܒܐ ܕܐܬܝܼܪ ܢܘܼܪܢܐ ܬܘܼܒ ܠܐ ܡܿܨܝܢܼ ܠܡܼܣܩ<EOS> ܘܗܿܟܢܐ ܟܡܐ ܕܣܿܠܩܝܢ ܠܗ̈ܓܐ<EOS>ܣܓܝܢ ܥܢ̈ܢܐ ܘܡܬܼܥܒܝ̈ܢ ܘܡܬܼܠ̈ܒܕܢ ܘܝܪ̈ܒܢ ܘܣܿܓܝܼ ܥܕܡܐ ܕܢܿܣܒ̈ܢ ܐܬܪܐ ܣܿܓܝܼܐܐ ܒܐܐܪ<EOS>ܘܐܢ ܐܝܼܬ ܠܗܝܢ ܡܫܒ̈ܐ ܪ̈ܛܝܼܒܐ ܐܘܿ ܚܡܝܼ̈ܡܐ<EOS> ܬܘܼܒ ܡܬܼܚܝܠ̈ܢ ܡܼܢ ܪܛܝܼܒܘܼܬܐ<EOS>ܘܡܼܙܕܪ̈ܒܢ ܡܼܢ ܚܡܝܼܡܘܼـܐ ܘܡܼܬܥܨܪ̈ܢ<EOS> ܘܒܪܗܝܼܒܘܼ̄ ܡܚ̈ܬܢ ܡܼܛܪܐ<EOS> ܐܢܕܝܢ ܢ݀ܩܫ ܠܗܝܢ<EOS>ܡܫܒܐ ܩܪܝܼܪܐ ܘܝܒܝܼܫܐ ܘܡܦܠܗܕ ܠܗܝܢ ܠܟܿܠ ܓܒ̈ܝܢ<EOS> ܘܟܕ ܡܬܼܦܠܗܕܝܢ ܡܼܢ ܬܡܿܢ<EOS> ܠܘ ܡܐܒܕ<EOS>ܐ݀ܒܕܝܢ ܡܛ݀ܠ ܕܠܐ ܡܼܝܐ ܕܢܦܼܘܩ ܠܒܪ ܡܼܢ ܚܘܓܬܐ ܕܐܬܝܼܪ ܢܘܼܪܢܐ ܡܕܡ ܣܟ<EOS> ܟܕ ܘܐܦܢ ܡܼܢ<EOS>ܗܿܢܐ ܢܦܿܩ ܗܘܼܐ ܒܪ̈ܩܝܥܐ ܐ̱ܚܪ̈ܢܐ ܐܟܝܢ ܥ݀ܒܪ ܗܘܼܐ<EOS> ܐܘܿ ܠܝܡܐ ܗܿܘ ܥܠܝܐ ܐܝܟܢ ܡܼܨܝܐ<EOS>ܕܢܼܨܪܐ ܘܢܼܬܪܘܼܥ ܘܢܥܼܒܪ ܡܕܡ ܣܟ<EOS> ܟܕ ܕܠܥܠ ܡܼܢ ܐܬܝܼܪ ܢܘܼܪܢܐ ܠܐ ܣܟ ܡܼܨܝܐ ܕܢܥܼܒܪ<EOS>ܡܕܡ ܠܐ ܠܗܓܐ ܘܠܐ ܐܐܪ<EOS> ܘܠܐ ܬܘܼܒ ܡܕܡ ܕܐܝܼܬܘܗܝ ܡܼܢ ܐܣܛܘܼܟ̈ܣܐ ܗܿܠܝܢ<EOS> ܐܠܐ ܟܿܠܡܕܡ<EOS>ܠܟܝܿܢܗ ܗܿܦܟ<EOS> ܐܐܪ ܠܐܐܪ<EOS> ܘܘܢܘܼܪܐ ܠܢܘܼܪܐ<EOS> ܘܥܦܪܐ ܠܥܦܪܐ<EOS> ܘܡܝ̈ܐ ܠܡܝ̈ܐ<EOS> ܘܡܕܡ ܣܟ ܠܐ<EOS>ܡܬܼܒܨܪ ܐܦܠܐ ܡܘܣܦ ܡܼܢ ܐܣܛܘܼܟ̈ܣܐ<EOS> ܐܠܐ ܒܟܝܠܐ ܘܡܬܩܿܠܐ ܘܡܫܘܼܚܬܐ ܕܒܼܪܐ ܐܢܘܢ ܐܠܗܐ<EOS>ܡܩܘܝܢ ܥܕܡܐ ܕܨ݀ܒܐ ܕܢܚܕܬ ܐܢܘܢ<EOS> ܘܗܿܠܝܢ ܥܠ ܥܢ̈ܢܐ ܘܥܝܡ̈ܐ ܕܡܼܢ ܡܘܢ ܡܬܼܟܢܫ̈ܢ<EOS>ܘܡܬܼܥܒܝ̈ܢ ܘܡܼܢ ܡܿܢܐ ܬܘܼܒ ܡܬܼܦܠܗܕܢ ܘܡܬܼܒܕܪ̈ܢ ܣܿܦܩ̈ܢ ܘܒܗܿܠܝܢ ܫܠܡ ܩܦܠܐܘܢ<EOS>ܕܬܠܬܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܐܪܒܥܐ ܕܡܐܡܪܐ ܕܘ̄ ܥܡ ܐܠܗ ܕܡܚܟܡ<EOS> ܥܠܗܿܝ ܕܡܼܢ ܐܝܟܐ ܘܡܼܢ<EOS>ܡܘܿܢ ܗܿܘܝܐ ܚܼܪܒܐ ܕܒܪ̈ܩܐ ܘܩܠܐ ܕܪ̈ܥܡܐ<EOS> ܒܙܒܢ ܬܐܕܐ ܘܪܒܝܼܥܐ ܐܘܟܝܬ ܬܫܪ̈ܝܬܐ<EOS> ܠܗ̈ܓܐ<EOS>ܣܿܓܝ̈ܐܐ ܘܥܒ̈ܝܐ ܣܿܠܩܝܢ ܡܼܢ ܐܪܥܐ ܘܡܼܢ ܝܡܡ̈ܐ<EOS> ܝܬܝܼܪܐܝܼܬ ܒܙܒܢ ܬܐܕܐ<EOS> ܡܛ݀ܠ ܕܣܿܓܝܐ<EOS>ܪܛܝܼܒܘܼܬܐ ܒܐܪܥܐ<EOS> ܘܡܛ݀ܠ ܕܫܡܼܫܐ ܒܗܿܘ ܙܒܢܐ ܗܿܐ ܣܿܠܩ ܡܼܢ ܬܝܡܢܐ<EOS> ܘܣܿܓܝܢ ܙܠܝܼܩ̈ܘܗܝ<EOS>ܥܠ ܒܪܝܼܬܐ<EOS> ܘܫܚܢܐ ܐܪܥܐ ܒܗܿܘ ܙܒܢܐ<EOS> ܘܡܣܩܐ ܠܗ̈ܓܐ ܣܿܓܝܼ̈ܐܐ ܘܡܼܬܥܒܝܢ ܒܐܐܪ ܘܗܿܘܝܢ<EOS>ܥܢ̈ܢܐ ܘܙܪ̈ܒܢ ܠܚܕ̈ܕܐ ܠܡܬܼܥܠܝܘܼ ܡܼܢ ܚܝܠܐ ܕܠܗ̈ܓܐ ܕܣ݀ܓܝܢ ܘܕܚܿܝܢ ܠܗܘܿܢ ܠܘܼܩܒܠ<EOS>ܠܥܠ<EOS> ܘܡܼܢ ܚܝܠܐ ܪܒܐ ܕܢܩܫܐ ܕܥܢ̈ܢܐ ܠܢܘܼܪܐ ܗܿܝ<EOS> ܝ݀ܗܒܝܢ ܩ̈ܠܐ ܥܫܝܼ̈ܢܐ ܘܡܫܼܬܡܥܝܢ<EOS>ܦܩ̈ܥܐ ܝܼܥ̈ܐ<EOS> ܘܢ݀ܫܡ<EOS>ܗܘܦܐ ܡܼܢ ܗܿܘ ܟܝܿܢܐ ܕܢܘܼܪܐ ܒܥܢ̈ܢ ܗܿܠܝܢ ܠܒܝܼܕ̈ܬܐ<EOS> ܘܗܿܘܝܐ ܚܼܙܬܐ<EOS>ܕܒܪ̈ܩܐ ܗܿܠܝܢ<EOS> ܘܩܿܠܐ ܗܿܘ ܕܪ̈ܥܡܐ ܐܝܼܬܘܗܝ ܡܼܢ ܚܝܠܐ ܕܢܘܼܪܐ ܕܨܪܚ ܒܥܢ̈ܢܐ ܘܡܼܬܛܪܛܥ<EOS>ܘܡܬܓܪܓܝ<EOS> ܘܟܕ ܡܬܠܒܕ̈ܢ ܣܿܓܝܼ ܡܼܢ ܟܿܠ ܓܒ̈ܝܢ ܡܼܢ ܠܬܚܬ ܡܿܢ ܡܼܢ ܠܗ̈ܓܐ ܕܣܿܠܩܝܢ<EOS>ܐܡܝܼܢܐܝܼܬ ܘܙܪܒܝܢ ܠܚܕ̈ܕܐ ܐܘܿ ܕܚܿܝܢ ܠܥܠ ܠܘܼܩܒܠ ܐܬܝܪ ܗܿܘ ܢܘܼܪܢܐ<EOS> ܘܡܼܢ ܐܐܪ ܬܘܒ<EOS>ܡܼܢ ܐܝܢܐ ܓܒܐ ܕܢܫܒ<EOS>ܘܬܘܼܒ ܡܥܒܼܐ ܠܗܝܢ ܠܥܢ̈ܢܐ ܘܠܒܕ ܚܕ ܒܚܕܐ ܘܕܚܿܐ ܠܥܠ ܘܗܟܢܐ<EOS>ܡܬܥܨܪ̈ܢ ܬܚܝܬ ܐܬܝܪ<EOS> ܘܡܼܢ ܚܝܠܐ ܕܪܙܒ ܘܕܚܿܐ ܠܗܝܢ ܢܩ̈ܫܢ ܘܡܬܛܦ̈ܝܢ ܠܐܬܝܪ<EOS> ܘܝܗܒ̈ܢ<EOS>ܩ̈ܠܐ ܥܫܝܼܢ̈ܐ ܕܪ̈ܥܡܐ<EOS> ܘܡܼܬܚܙܝܢ ܒܪ̈ܩܐ ܟܕ ܨܪܚܝܼܢ ܠܗ̈ܓܐ ܗܿܢܘܢ ܡܝܢ̈ܝܐ ܕܒܥܢ̈ܢܐ<EOS>ܘܒܙܒܢ ܙܒܢ ܢܦܿܩ ܡܼܢ ܢܩܫ̈ܐ ܗܿܠܝܢ ܦܩ̈ܥܐ ܡܕܡ ܘܚܝܠܐ ܬܩܝܼܦܐ ܘܢܚܬ ܚܝܠܬܢܐܝܼܬ ܠܐܪܥܐ<EOS>ܒܚܐܦܐ ܩܠܝܼܠܐ ܘܟܿܠ ܡܕܡ ܕܢܦܠ ܥܠܘܗܝ ܥܒܪ ܒܗ ܐܝܟ ܪܘܼܚܐ ܒܐܐܪ<EOS> ܘܐܝܟ ܢܘܼܪܐ ܥܙܝܼܙܬܐ<EOS>ܕܥܒܪ ܒܚܐܦܐ ܩܫܝܐ ܒܗܘܠܐ ܪܟܝܼܟܬܐ<EOS> ܘܝܒܝܼܫܬܐ ܘܣܟ ܠܐ ܡܬܟܠܐ ܚܝܠܐ ܗܿܘ ܡܼܢ ܡܕܡ<EOS> ܐܠܐ<EOS>ܥܒܪ ܒܟܝ̈ܢܐ ܛܡܝܼ̈ܡܐ ܕܦܪܙܠܐ<EOS> ܘܕܟܐܦܐ ܘܕܥܦܪܐ ܐܝܟ ܒܪܩܐ ܒܐܐܪ<EOS> ܘܡܚܒܠ ܠܗ ܘܡܣܝܼܦ ܠܗ<EOS>ܠܐܕܫܐ ܗܿܘ ܕܥܿܒܪ ܒܗ ܝܬܝܪ ܡܼܢ ܢܘܼܪܐ ܕܡܘܩܕܐ ܠܩܝܣܐ ܘܡܛܠܩܐ ܠܚܒܘܼ̈ܒܐ<EOS> ܘܐܢ ܢܿܩܫ ܥܠ<EOS>ܦܪܙܠܐ ܢܣܟ ܠܗ ܘܡܦܪܫ ܘܡܫܦܪ ܘܡܫܦܐ ܩܛܝܼܢܐ ܐܝܟܢܐ ܕܐܢ ܢܫܬܼܟܚ ܦܪܙܠܐ ܗܿܘ ܡܬܚܫܠ ܡܢܗ<EOS>ܣܝܦܐ ܐܘܿ ܫܢܢܐ ܡܕܡ<EOS> ܥܠ ܓܘܼܫܡܐ ܕܢ݀ܩܫ ܗܿܟܢ ܦܿܣܩ ܠܗ ܐܝܟ ܩܛܘܬܐ ܕܡܩܛܥܐ<EOS> ܡܼܢ ܚܝܠܐ<EOS>ܗܿܘ ܪܒܐ ܕܥܒܼܪ ܒܦܪܙܠܐ ܗܿܘ ܐܝܟ ܕܒܪܦܦ ܥܝܢܐ<EOS> ܘܢ݀ܣܟ ܘܡܫܦܐ ܠܗ ܕܟܝܐܝܼܬ<EOS> ܘܗܠܝܢ<EOS>ܟܿܠܗܝܢ ܥܠܼܬܗ ܡܼܢ ܠܗ̈ܓܐ<EOS> ܘܒܙܒܢ ܬܐܕܪܐ ܡܿܢ ܣܿܠܩܝܢ ܣܿܓܝܼ ܡܼܢ ܐܪܥܐ ܝܬܝܼܪ ܡܼܢ ܝܡܐ<EOS>ܒܙܒܢ ܬܫܪ̈ܝܬܐ ܣܿܠܩܝܢ ܡܼܢ ܝܡܐ ܝܬܝܼܪ ܡܼܢ ܐܪܥܐ<EOS> ܡܛ݀ܠ ܕܐܬܝܒܝܫܬ݀ ܐܪܥܐ ܒܟܿܠܗ ܩܝܛܐ<EOS>ܘܣܠܼܩܘ ܡܢܗܿ ܠܗ̈ܓܐ ܣܿܓܝ̈ܐܐ<EOS> ܘܟܿܠܗܘܿܢ ܠܗ̈ܓܐ ܡܼܢ ܟܝܿܢܐ ܕܡܝ̈ܐ ܐܝܼܬܝܗܘܢ<EOS> ܗܿܠܝܢ<EOS>ܕܥܿܒܕܝܢ ܥܢ̈ܢܐ ܒܐܐܪ<EOS> ܘܗܿܠܝܢ ܕܡܼܢ ܝܡܐ ܣܿܠܩܝܢ ܠܘ ܡܼܢ ܟܝܿܢܐ ܕܡܝ̈ܐ ܡܠ̈ܝܼܚܐ ܕܝܡܐ<EOS>ܐܝܼܬܝܗܘܢ<EOS> ܐܠܐ ܡܼܢ ܡܝ̈ܐ ܚܠ̈ܝܐ ܕܥ݀ܐܠܝܢ ܠܝܡܐ<EOS> ܐܘܿ ܡܼܢ ܢܗܪ̈ܘܬܐ ܕܝܒܫܐ<EOS> ܐܘܿ ܡܼܢ<EOS>ܡܼܛܪ̈ܐ ܕܢ݀ܚܬܝܢ ܥܠܘܗܝ ܡܼܢ ܕܪܫ ܡܬܼܛܠܩܝܼܢ ܒܝܕ ܠܗ̈ܓܐ ܘܡܼܬܦܪܫܝܢ ܡܼܢ ܟܝܿܢܐ ܕܡܝ̈ܐ<EOS>ܡܠ̈ܝܼܚܐ<EOS> ܐܝܟ ܕܗܒܐ ܡܼܢ ܢܚܫܐ<EOS> ܘܗܟܢܐ ܣܿܠܩܝܢ ܡܝ̈ܐ ܒܝܕ ܠܗ̈ܓܐ ܘܢ݀ܚܬܝܢ ܒܝܕ ܡܼܛܪܐ<EOS>ܘܗܿܦܟ ܟܿܠ ܟܝܿܢܐ ܕܠܘܼܟܬܗ<EOS> ܘܟܿܠ ܟܝܿܢܐ ܠܐܣܛܘܼܟܣܗ<EOS> ܘܡܕܡ ܠܐ ܡܘܣܦ ܘܠܐ ܡܒܨܪ<EOS> ܘܗܿܝ<EOS>ܬܘܼܒ ܕܣܓ̈ܝܢ ܥܢ̈ܢܐ ܒܬܐܕܐ<EOS> ܘܒܙܒܢ ܙܒܢ ܒܥܕܢܐ ܕܬܫܥܫ̈ܥܝܼܢ<EOS> ܘܐܦ ܡܼܛܪܐ ܝܬܝܪܐܝܼܬ ܒܗܿܢ<EOS>ܥܕܢܐ ܣܿܓܐ ܘܢ݀ܚܬ<EOS> ܗܿܕܐ ܗܿܝ ܥܠܼܬܗ ܕܟܡܐ ܕܚܿܐܡ ܝܘܡܐ ܘܫܚܢܐ ܐܪܥܐ<EOS> ܡܣܩܐ ܠܗ̈ܓܐ<EOS>ܣܓܝܼ̈ܐܐ<EOS> ܗܟܘܬ ܐܦ ܝܡܐ<EOS> ܘܝܬܝܪܐܝܼܬ<EOS>ܣܿܓܝܢ ܒܬܪ ܦܠܓܗ ܕܝܘܡ ܒܬܪ ܕܨܿܠܐ ܫܡܼܫܐ<EOS> ܘܡܼܢ ܚܡܝܼܡܘܼܬܐ ܣܿܓܝܼܐܬܐ<EOS>ܕܙܪܒܐ ܠܐܪܥܐ ܘܠܝܡ̈ܡܐ ܡܣܩܝܼܢ ܠܗ̈ܓܐ ܣܿܓܝܼ̈ܐܐ ܘܣܿܓܝܢ ܒܐܐܪ<EOS> ܘܡܬܼܟܢܫܝܢ ܥܕܡܐ ܠܬܫ<EOS>ܫܥ̈ܝܢ ܘܣܿܓܝܢ ܘܡܼܬܥܒ̈ܝܢ ܥܢ̈ܢܐ ܘܡܚ̈ܬܢ ܡܼܛܪ̈ܐ ܒܗܿܘ ܥܕܢܐ<EOS> ܘܡܼܢ ܥܒܝܘܼܬܗܘܢ ܕܠܗ̈ܓܐ<EOS>ܘܠܒܝܼܕܘܼܬܗܘܢ ܡܬܕܚܝܢ ܩܫܝܐܝܼܬ ܘܡܬܼܥܨܪ̈ܢ ܥܢ̈ܢܐ ܘܡܚ̈ܬܢ ܙܪ̈ܝܼܒܬܐ ܘܡܼܛܪ̈ܐ ܚܒ̈ܝܼܛܐ<EOS>ܘܛܘܦ̈ܐ ܪܘܪ̈ܒܬܐ ܕܒܚܕܐ ܫܿܥܐ ܥܿܒܕ̈ܢ ܪ̈ܓܠܬܐ ܘܢܚ̈ܠܐ ܕܠܐ ܡܼܬܥܒܪܝܢ<EOS> ܐܠܐ ܠܐ ܡܘܚܪܝܢ<EOS>ܣܿܓܝܼ ܡܛܼܪ̈ܐ ܗܿܠܝܢ ܚܒ̈ܝܼܛܐ<EOS> ܒܗܿܝ ܕܒܪܗܝܼܒܘܼ ܢܿܚܬܝܢ ܣܿܓܝܼܐܝܼܬ ܘܡܣܬܦ̈ܩܢ ܥܢ̈ܢܐ<EOS>ܒܣܬܘܐ ܕܝܢ ܠܘ ܗܟܢܐ ܓܕܫ<EOS> ܐܠܐ ܣܿܠܩܝܢ ܠܗ̈ܓܐ ܩܠܝܼܠ ܩܠܝܼܠ<EOS> ܡܛ݀ܠ ܕܠܝܬ ܚܡܝܼܡܘܼܬܐ<EOS>ܒܙܠ̈ܝܼܩܝ ܫܡܼܫܐ ܕܢܫܚܢܘܢ ܠܐܪܥܐ ܘܬܣܩܝ ܠܗ̈ܓܐ ܥܒ̈ܝܐ ܘܣܿܓܝ̈ܐܐ ܐܝܿܟܢܐ ܕܢܙܪܒܘܢ<EOS>ܠ̈ܚܕܕܐ ܘܢܼܬܥܨܪܘܢ ܬܚܝܼܬ ܐܬܝܼܪ ܡܚ̈ܬܢ ܡܼܛܪ̈ܐ ܚܒ̈ܝܼܛܐ<EOS> ܐܠܐ ܗܿܝܕܝܢ ܡܼܛܪ̈ܐ ܢܝܼܚ̈ܐ<EOS>ܢ݀ܚܬܝܢ ܘܐܡܝܼܢ̈ܐ<EOS> ܟܡܐ ܕܣܿܠܩܝܢ ܠܗ̈ܓܐ ܘܡܼܬܚܝܠܝܢ ܡܼܢ ܐܐܪ<EOS> ܬܝܡܢܝܐ ܘܡܕܢܚܝܐ<EOS> ܢ݀ܚܬܝܢ<EOS>ܡܼܛܪ̈ܐ ܕܠܐ ܟܠܝܢ<EOS> ܐܢܕܝܢ ܡܬܼܟܠܝܢ ܠܗ̈ܓܐ ܘܠܐ ܣܿܠܩܝܢ<EOS> ܐܘܿ ܢ݀ܫܒ ܒܗܘܿܢ ܐܐܪ ܝܒܝܼܫܐ<EOS>ܡܼܢ ܓܪܒܝܐ ܐܘܿ ܡܼܢ ܡܥܪܒܐ<EOS> ܠܦܘܬ ܣܝܿܡܗ ܕܐܬܪܐ ܗܿܘ ܡܬܼܦܠܗܕܝܢ ܠܗ̈ܓܐ ܘܡܼܬܒܕܪ̈ܢ<EOS>ܥܢ̈ܢܐ ܘܠܐ ܢܿܚܬ ܡܼܛܪܐ<EOS> ܘܕܡܿܐ ܗܿܢ ܫܪܒܐ ܠܩܕܣܐ ܕܩܕܪܐ ܕܣܝܼܡ ܥܠ ܢܘܼܪܐ<EOS> ܘܡܿܠܐܼ ܡܝ̈ܐ<EOS>ܐܘܿ ܒܘܼܫܠܐ ܐܝܢܐ ܕܗܼܘ ܘܡܟܣܼܣ ܒܟܣܝܝܐ<EOS> ܘܣܿܠܩܝܢ ܡܢܗ ܠܗ̈ܓܐ ܘܡܼܬܟܢܫܝܼܢ ܒܟܣܝܗ<EOS>ܘܟܕ ܨ݀ܓܝܢ ܒܟܣܝܐ ܗܿܘ ܝܿܩܕܝܢ ܘܡܢܛܦܝܢ<EOS> ܗܟܘܬ ܣܿܠܩܝܢ ܠܗ̈ܓܐ ܡܼܢ ܩܕܣܗܿ ܕܐܪܥܐ<EOS> ܘܡܼܢ<EOS>ܪܬܚܐ ܕܢܘܼܪܐ ܕܫܡܼܫܐ<EOS> ܘܣܿܠܩܝܢ ܘܡܼܬܟܢܫܝܢ ܬܚܝܼܬ ܐܬܝܼܪ ܢܘܼܪܢܐ ܕܐܝܼܬܘ̄ ܟܣܝܗ<EOS>ܕܥ݀ܠܡܐ<EOS> ܘܬܡܿܢ ܡܼܬܥܨܪܝܢ ܘܢܿܚܬܝܢ ܥܠ ܒܪܝܼܪܬܐ ܐܪܥܐ<EOS> ܐܝܟ ܕܡܼܢ ܟܣܝܐ ܠܓܘ ܩܕܣܐ<EOS> ܘܗܿܝ<EOS>ܕܒܝܩܝܛܐ ܠܐ ܗ̈ܘܝܢ ܡܼܛܪ̈ܐ<EOS> ܡܛ݀ܠ ܕܥܡ ܗܿܝ ܕܣܿܠܩܝܢ ܠ̈ܗܓܐ ܡܼܢ ܐܪܥܐ ܐܘܿ ܡܼܢ ܝܡܐ<EOS>ܒܪܗܝܼܒܘܼܬܐ ܡܼܬܛܠܩܝܢ<EOS> ܡܼܢ ܥܙܝܼܙܘܼܬ ܙܠ̈ܝܼܩܐ ܫܡܫ̈ܢܝܐ ܘܬܘܼܒ ܗܿܦܟܝܢ ܠܟܝܿܢܗܘܢ<EOS>ܘܓܿܕܫ ܒܙܒܢ ܙܒܢ ܣ݀ܓܝܢ ܠܗ̈ܓܐ ܘܙܟܿܝܢ ܠܚܡܝܼܡܘܼܬ ܫܡܼܫܐ ܘܣܿܠܩܝܢ ܘܡܼܬܥܒܝܢ ܒܐܐܪ<EOS>ܘܡܼܬܥܫ̈ܢܢ ܥܢ̈ܢܐ ܘܡܚ̈ܬܢ ܡܼܛܪ̈ܐ ܘܪ̈ܣܝܼܣܐ ܘܬܘܼܒ ܘܛܐ̈ܠܐ ܕܢ݀ܚܬܝܢ ܒܠܝܠ̈ܘܬܐ ܡܼܢܗܘܢ<EOS>ܕܠܗ̈ܓܐ ܐܝܼܬܝܗܘܢ ܕܟܕ ܣܿܠܩܝܢ ܡܼܢ ܐܪܥܐ ܢ݀ܫܒ ܒܗܘܢ ܐܐܪ<EOS> ܘܐ݀ܫܕ ܠܗܘܢ ܥܠ ܐܪ̈ܥܬܐ ܘܥܠ<EOS>ܥܣܼܒ̈ܐ ܘܙܪ̈ܥܐ ܘܛܪ̈ܦܐ<EOS> ܝܬܝܼܪܐܝܼܬ ܐܬܪ̈ܘܬܐ ܕܩܪܝܼܒܝܢ ܠܝܡܐ ܣܿܓܝܢ ܒܗܘܢ ܛܐ̈ܠܐ<EOS>ܣܿܓܝ̈ܐܐ ܒܣܬܘܐ ܘܒܩܝܛܐ ܝܬܝܪܐܝܼܬ ܕܐܝܟ ܐܬܪܐ ܕܡܼܨܪܝܢ ܘܟܿܠܗܿ ܐܪܥܐ ܕܐܝܓܝܦܛܘܣ<EOS>ܘܕܦܠܝܣܛܝܢܝ ܘܦܘܢܝܩܝܐ ܘܣܘܪܝܐ ܘܩܠܝܠܝܩܝܐ ܘܦܝܣܝܕܝܐ ܘܒܝܛܘܢܝܐ<EOS> ܘܟܿܠܗܘܿܢ ܐܬܪ̈ܘܬܐ<EOS>ܕܩܪܝܼܒܝܢ ܠܝܡܐ<EOS> ܡܛ݀ܠ ܕܒܩܝܛܐ ܣܿܓܝܢ ܠܗ̈ܓܐ ܕܣܿܠܩܝܢ ܡܼܢ ܝܡܐ ܡܼܢ ܚܡܝܼܡܘܼـܐ ܕܫܡܼܫܐ<EOS>ܘܢ݀ܫܒ ܒܗܘܢ<EOS>ܐܐܪ ܡܥܪܒܝܐ ܘܐܫܿܕ ܐܢܘܢ ܥܠ ܐܪ̈ܥܬܐ ܗܿܠܝܢ<EOS> ܘܡܼܢ ܗܢ ܛܐܠܐ ܝܬܝܪܐܝܼܬ<EOS>ܡܼܬܪܒܝܢ ܙܪ̈ܥܝܗܘܢ ܘܦܐܪ̈ܝܗܘܢ ܕܐܬܪ̈ܘܬܐ ܗܿܠܝܢ ܘܒܙܒܢ ܙܒܢ ܗܿܘܝܢ ܠܗ̈ܓܐ ܝܒܝܼܫ̈ܐ ܘܠܐ<EOS>ܥ݀ܒܕܝܢ ܡܼܛܪܐ ܘܠܐ ܛܐܠܐ<EOS> ܐܠܐ ܒܠܚܘܼܕ ܕ݀ܠܚܝܼܢ ܠܐܐܪ ܘܥܿܡܛ ܡܼܢ ܣܿܓܝܼܐܘܼܬܗܘܢ<EOS>ܘܡܣܼܬܒܪ ܐܝܟ ܗܿܘ ܕܬܢܢܐ ܡܕܡ ܩܛܝܼܪ ܥܠ ܐܪܥ ܐܝܟ ܚܝܒܘܼܪܬܐ<EOS> ܘܗܕܐ ܠܟ ܐ݀ܬܐ ܕܟܕ<EOS>ܡܼܬܕܠܚܝ ܐܐܪ ܡܼܢ ܠܗ̈ܓܐ ܝܒܝܼܫ̈ܐ ܒܬܪ ܝܘܡ̈ܬܐ ܕܚܝܒܘܪܐ ܗܿܘ<EOS> ܢܿܫܒ̈ܢ ܪ̈ܘܼܚܐ ܩܫܝ̈ܬܐ<EOS>ܡܛܠ ܕܡܼܬܕܟܐ ܐܐܪ ܡܼܢ ܠܗ̈ܓܐ ܗܢܘܢ ܥܒ̈ܝܐ ܘܝܒܝܼ̈ܫܐ<EOS> ܘܒܠܝܠ̈ܘܬܐ ܡܿܢ ܣܿܓܝܢ ܡܫܒ̈ܐ<EOS>ܡܛ݀ܠ ܕܟܕ ܣܿܠܩܝܢ ܠܗ̈ܓܐ ܠܐ ܡܬܦܠܼܗܕ ܡܼܢܗܘܢ ܡܕܡ<EOS> ܡܛܠ ܕܠܝܬ ܫܡܼܫܐ ܒܠܝܠ̈ܘܬܐ<EOS> ܘܟܕ<EOS>ܣܿܓܝܢ ܕܚܿܝܢ ܠܐܐܪ ܠܐܬܪܐ ܐܚܪܢܐ<EOS> ܘܢܿܫܒ̈ܢ ܡܼܢܗ ܘܠܗܼܠ ܪ̈ܘܼܚܐ<EOS> ܐܘܟܝܼܬ ܗܼ، ܐܐܪ<EOS>ܡܼܙܕܪܒ ܡܼܢ ܠܗ̈ܓܐ<EOS> ܐܝܟ ܕܡܼܢ ܪ̈ܦܐ<EOS> ܘܥ݀ܒܕ ܡܫܒ̈ܐ ܗܿܠܝܢ<EOS> ܐܝܼܬ ܕܝܢ ܬܘܼܒ ܠܗ̈ܓܐ<EOS>ܒܝܼܫ̈ܐ ܘܣܿܓܝܼ ܥܒ̈ܝܐ ܕܣܿܠܩܝܢ ܡܼܢ ܐܪ̈ܥܬܐ ܦܩܥܬܢ̈ܝܐ ܘܡܕܒܪ̈ܝܬܐ ܒܥܕܢ ܛܗܪܐ ܩܝܛܝ̈ܐ<EOS>ܒܗܿܝ ܕܥ݀ܐܠܐ ܫܚܝܼܢܘܼܬܐ ܒܠܒܗܿ ܕܐܪܥܐ ܘܡܣܩܐ ܠܗܘܢ ܒܦܩ̈ܥܐ ܕܐܪܥܐ<EOS> ܘܐܢ ܐ̱ܢܫ ܐܘܿ ܬܘܼܒ<EOS>ܚܝܘܼܬܐ ܡܼܬܛܝܒ ܬܡܿܢ ܒܐܪܥܐ ܗܿܝ ܒܗܿܠܝܢ ܥܕ̈ܢܐ ܒܗܿܝ ܫܿܥܬܐ ܡܝܼܬܝܼܢ<EOS> ܡܼܛܠ ܕܡܼܬܕܚܐ<EOS>ܟܿܠܗ ܐܐܪ ܡܼܢ ܕܘܼܟܬܐ ܗܿܝ ܡܼܢ ܥܒܝܘܼܬܗ ܕܠܗܓܐ ܗܿܘ ܒܝܼܫܐ<EOS> ܘܟܕ ܠܐ ܦܿܐܫ ܐܐܪ<EOS>ܕܢܣܘܩܘܢ ܡܼܬܚܣܝܢ ܘܡܼܬܛܠܩܝܼܢ ܚܝ̈ܝܗܘܢ<EOS> ܐܝܟ ܗܿܘ ܕܢܿܚܬ ܠܓܘܼܒܐ ܕܦܬܝܼܚ ܚܼܕܬܐܝܼܬ<EOS>ܘܚܒܝܼܫ ܗܘܼܐ ܒܗ ܠܗܓܐ ܥܒܝܐ ܘܠܐ ܦܿܐܫ ܒܗ ܐܐܪ<EOS> ܒܗ ܒܥܕܢܐ ܡܬܼܛܠܩܝܼܢ ܚܝ̈ܘܗܝ<EOS> ܒܗܿܝ<EOS>ܕܐܬܓܠܙ ܡܼܢ ܣܘܩܐ ܕܐܐܪ<EOS> ܕܐܝܼܬܘܗܝ ܢܫܡܼܬܐ ܕܚܝ̈ܐ<EOS> ܗܿܢܐ ܠܗܓܐ ܒܝܼܫܐ ܫܥ̈ܒܝܐ ܟܕ<EOS>ܡܼܬܕܚܼܐ ܡܼܢ ܐܐܪ ܘܡܬܼܐܫܕ ܥܠ ܐܪܥܐ ܡܚܒܠ ܙܪ̈ܥܐ ܘܦܐܪ̈ܐ<EOS> ܘܥܒܕ ܟܘܼܪ̈ܗܢܐ ܘܚܘܼܒ̈ܠܐ<EOS>ܣܿܓܝܼ̈ܐܐ ܘܝܪ̈ܩܢܐ ܫܘܒܢܐ<EOS> ܗ̄ ܪܘܼܚܐ ܕܫܘܒܐ ܡܚܒܠ ܟܝ̈ܢܐ<EOS> ܘܣܩܘܼܒܠܐ ܕܚܝ̈ܐ<EOS> ܘܙ݀ܕܩ<EOS>ܠܒܢܝ̈ܢܫܐ ܕܟܕ ܚܿܙܝܢ ܙܪ̈ܥܐ ܘܥܣܼ̈ܒܐ ܕܢ݀ܚܬ ܥܠܝܗܘܢ ܝܪܩܢ ܘܡܼܚܐ ܐܢܘܢ ܪܘܼܚܐ ܕܫܘܒܐ<EOS>ܕܣܟ ܠܐ ܢܥܼܠܘܢ ܠܗܘܢ<EOS> ܘܠܐ ܢܚܼܨܕܘܢ ܐܢܘܢ<EOS> ܐܦܠܐ ܢܫܼܒܩܘܢ ܡܼܢ ܩܢܝܿܢܗܘܢ ܘܒܥܝܼܪܗܘܢ<EOS>ܕܢܥܼܠܘܢ ܠܗܘܢ<EOS> ܐܘܿ ܣܟ ܢܐܟܠܘܢ ܡܼܢܗܘܢ<EOS> ܡܛ݀ܠ ܕܡܟܪ̈ܗܢܐ ܐܢܘܢ ܘܩܛܘ̈ܠܐ<EOS> ܘܐܦ ܗܼܢܘܢ<EOS>ܒܥܝܪ̈ܐ ܝܿܕܥܝܢ ܠܗܘܿܢ ܡܼܢ ܪܘܼܚܩܐ ܣܿܓܝܼܐܐ ܣܿܝܩܝܢ ܪܝܼܚܗܘܢ ܘܠܐ ܡܼܬܩܪܒܝܢ ܠܗܘܿܢ<EOS>ܘܠܐ ܙ݀ܕܩ ܕܢܦܘܫܘܢ ܙܪ̈ܥܐ ܘܥܣܼ̈ܒܐ ܕܐܝܟ ܗܿܠܝܢ ܡܛ݀ܠ ܪܝܼܚܗܘܢ ܘܐܐܪ ܕܥ݀ܒܪ ܥܠܝܗܘܢ<EOS>ܡܟܪܗܢܐ ܗܿܘ ܘܡܡܝܼܬܢܐ<EOS> ܙ݀ܕܩ ܕܒܪܗܝܼܒܘܼ ܢܐܩܕܘܢ<EOS> ܘܗܿܢܘܢ ܕܡܘܩܕܝܢ ܠܗܘܿܢ ܡܼܢ ܪܘܼܚܩܐ<EOS>ܢܩܘܼܡܘܢ ܡܼܢ ܟܪ ܕܢ݀ܫܒ ܪܘܼܚܐ<EOS> ܐܝܟܢܐ ܕܠܐ ܢܣܘܼܩܘܢ ܡܼܢ ܬܢܢܗܘܢ<EOS> ܘܐܦܢ ܐܫܬܚܪ ܠܚܡܐ<EOS>ܒܫܢ̈ܢܐ ܕܙܪ̈ܥܐ ܗܿܢܘܢ<EOS> ܠܐ ܣܟ ܢܼܬܢܛܪ ܐܟܡܢ ܕܢܚܘܼܬ ܥܠܘܗܝ ܡܼ̰ܪܐ ܘܢܼܬܬܫܝܓ ܡܼܢܗ<EOS>ܝܪܩܢܐ ܘܗܿܝܕܝܢ ܢܬܼܟܢܫ<EOS> ܡܛ݀ܠ ܕܐܦܢ ܡܬܼܬܫܝܓ ܐܿܠܦ ܙܒ̈ܢܝܢ ܠܐ ܣܟ ܡܼܬܐܣܐ<EOS> ܐܠܐ<EOS>ܡܟܪܗܢܐ ܗܿܘ ܘܩܛܘܠܐ ܘܟܕ ܬܚܼܙܐ ܥܣܼܒܐ ܣܿܓܝܐܐ ܘܥܒܝܼܛܐ ܘܐܪܝܼܟܐ<EOS> ܐܘܿ ܕܩܪܝܼܒ ܠܡܝ̈ܐ<EOS>ܘܠܐܓܡ̈ܐ ܘܝܡ̈ܡܬܐ ܘܩܒ̈ܝܬܐ<EOS> ܠܐ ܣܟ ܬܪܥܐ ܥܢ̈ܬܐ ܘܒܩܪ̈ܐ ܬܡܿܢ<EOS> ܐܦܠܐ ܬܥܼܡܪ<EOS>ܒܩܪܝܼܒܘܼܬܗܘܢ<EOS>ܡܛ݀ܠ ܕܡܟܪ̈ܗܢܐ ܐܢܘܢ ܘܒܝܼ̈ܫܐ<EOS> ܐܬܪ̈ܘܬܐ ܕܝܢ ܪ̈ܡܐ ܘܦܬܝܼܚ̈ܐ<EOS>ܝܬܝܼܪܐܝܼܬ ܗܿܢܘܢ ܕܦܬܝܼܚ ܩܕܡܝܗܘܢ ܡܕܢܚܐ ܘܬܡܝܢܐ ܘܡܥܪܒܐ<EOS> ܘܝܬܝܼܪܐܝܼܬ ܬܝܡܢܐ ܦܬܝܼܚ<EOS>ܩܕܡܝܗܘܢ ܗܿܢܘܢ ܚܿܫܚܝܼܢ ܣܿܓܝܼ ܠܡܥܡܪܐ<EOS> ܐܝܠܝܢ ܕܝܢ ܕܚܒܝܼܫܝܢ ܘܬܚܬܝܼܝܼܢ ܠܐ ܣܟ<EOS>ܚܿܫܚܝܢ<EOS> ܐܦܠܐ ܐܝܠܝܢ ܕܚܝ݀ܝܪܝܢ ܠܓܪܒܝܐ<EOS> ܝܬܝܼܪܐܝܬ ܐܝܟܐ ܕܣܿܓܝܼ̈ܐܢ ܥ݀ܒ̈ܐ ܘܥܘܼܒ̈ܛܐ<EOS>ܕܥܠ ܡܝ̈ܐ ܘܐܝܟܐ ܕܐܝܼܬ ܡܪ̈ܓܐ ܣܒ̈ܝܼܣܐ ܘܪ̈ܨܝܢܐ<EOS> ܗܿܠܝܢ ܟܿܗܘܿܢ ܒܝܼܫ̈ܐ ܘܡܪ̈ܗܢܐ<EOS>ܐܢܘܢ ܘܒܗܿܠܝܢ ܫܠܡ ܩܦܠܐܘܢ ܕܐܪܒܥܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܚܡܫܐ ܕܡܐܡܪܐ ܕܫܬܐ ܥܡ ܐܠܗܐ ܕܡܚܟܡ<EOS> ܬܘܼܒ ܡܛ݀ܠ ܡܼܛܪ̈ܐ<EOS>ܘܪ̈ܣܝܼܣܐ ܘܡܛ݀ܠ ܡܢܐ<EOS> ܘܡܼܢ ܐܝܕܐ ܥܠܼـܐ ܗܿܘܐ ܬܠܓܐ ܘܒܪܕܐ ܘܓܠܝܼܕܐ<EOS> ܘܕܐܝܟ ܗܿܠܝܢ<EOS>ܒܩܦܠܐܘܢ ܕܩܕܡ ܗܿܢ ܐܡܼܪܢܢ ܩܠܝܼܠ ܡܼܛܠ ܡܛܪ̈ܐ ܘܛܐ̈ܠܐ ܘܪ̈ܣܝܼܣܐ ܕܐܝܼܬܝܗܘܢ ܡܼܢ<EOS>ܐܣܛܘܼܟܣܐ ܕܡܝ̈ܐ ܕܠܐ ܡܘܣܦ ܣܟ ܘܐܦ ܠܐ ܡܒܨܪ<EOS> ܘܒܙܒܢ ܣܿܠܩܝܢ ܡܝ̈ܐ ܒܝܕ ܠܗ̈ܓܐ ܠܟܐ<EOS>ܘܠܟܐ<EOS> ܘܡܼܢܗܘܢ ܡܼܬܥܠܝܢ ܠܥܠ ܘܡܼܬܥܒܝܢ ܘܣܿܓܝܢ ܬܚܝܼܬ ܐܬܝܼܪ<EOS> ܘܟܕ ܡܼܙܕܪܒܝܼܢ ܬܡܿܢ<EOS>ܡܼـܥܨܪܝܢ ܘܢ݀ܚܬܝܢ<EOS> ܘܡܼܢܗܘܢ ܕܠܗ̈ܓܐ ܡܼܬܐܫܕܝܢ ܥܠ ܐܪ̈ܥܬܐ ܐ̱ܚܪ̈ܢܝܬܐ ܝܒܝܼܫ̈ܬܐ<EOS>ܘܡܬܪ̈ܛܒܢ ܘܥ݀ܒܕ̈ܢ ܦܐܪ̈ܐ<EOS> ܘܡܼܢܗܘܢ ܬܘܼܒ ܕܠܗ̈ܓܐ ܣܿܠܩܝܼܢ ܒܚܠ̈ܝܼܠܝܗܿ ܕܐܪܥܐ<EOS>ܘܡܼܬܟܢܫܢ ܒܕܘܼܟܝ̈ܐ ܩܫ̈ܝܬܐ ܣܿܓܝܢ ܘܡܫܟܚܝܼܢ ܡܦܩܢܐ ܘܢ݀ܒܥܝܢ ܒܡܒ̈ܘܼܥܐ ܘܥܝ̈ܢܬܐ ܐܝܟ<EOS>ܨܒܝܿܢܗ ܕܐܠܗܐ<EOS> ܘܥܠܗܿܝ ܝܬܝܼܪܐܝܼܬ ܒܛܘܼܪ̈ܐ ܘܒܪ̈ܡܬܐ ܣܿܓܝܼܐܝܢ ܡܒܘܼ̈ܥܐ ܘܥܝ̈ܢܬܐ<EOS>ܡܛ݀ܠ ܕܩܿܫܝܢ ܘܛܝܼܡܝܼܢ ܘܠܐ ܡܼܬܦܘܫܫܝܢ ܒܗܘ̈ܓܐ ܠܗ̈ܓܐ<EOS> ܐܠܐ ܡܬܟܠܝܢ ܘܡܼܬܚܒܫܝܢ ܬܚܝܼܬ<EOS>ܩܫܝܘܼܬܗܘܢ ܐܝܟ ܠܗ̈ܓܐ ܕܡܼܢ ܩܕܪܐ ܒܟܣܝܐ<EOS> ܗܿܟܢܐ ܣܝܼܡܝܼܢ ܛܘܼܪ̈ܐ ܘܪ̈ܡܬܐ ܥܠ ܐܪܥܐ ܐܝܟ<EOS>ܩܪܩܦܬܐ ܥܠ ܫܠܕܐ<EOS> ܘܐܝܟ ܟܣܝܐ ܥܠ ܩܕܪܐ<EOS> ܘܟܕ ܡܼܬܟܢܫܝܼܢ ܠܗ̈ܓܐ ܘܣܿܓܝܢ ܗܿܘܝܢ ܡܝ̈ܐ<EOS>ܣܿܓܝܼ̈ܐܐ ܘܢ݀ܒܥܝܢ ܡܼܢ ܡܦܩ̈ܢܐ ܘܪ̈ܨܝܢܐ ܘܚܠܝܼ̈ܠܐ ܕܡܫܟܚܝܼܢ ܒܐܪܥܐ ܘܒܛܘܼܪ̈ܐ<EOS> ܘܠܗ̈ܓܐ<EOS>ܐܝܠܝܢ ܕܣܿܠܩܝܢ ܡܼܢ ܦܩ̈ܥܬܐ ܘܡܕܒܪ̈ܐ ܘܡܼܢ ܐܪ̈ܥܬܐ ܣܪ̈ܝܕܬܐ ܘܪ̈ܟܝܼܟܬܐ ܣܿܠܩܝܢ ܒܐܐܪ<EOS>ܘܡܼܬܟܢܫܝܢ ܬܚܝܼܬ ܐܬܝܼܪ<EOS> ܘܐܢ ܐܝܼܬ ܚܝܠܐ ܘܣܿܠܩܝܢ ܣܿܓܝܼ<EOS> ܣܿܓܝܢ ܘܙܿܪܒܝܢ ܘܡܼܬܥܨܪܝܢ<EOS>ܬܚܝܼܬ ܐܬܝܼܪ<EOS> ܘܗܿܘܝܢ ܛܘܼܦ̈ܐ ܘܢ݀ܚܬ ܡܼܛܪܐ<EOS> ܘܒܙܒܢ ܬܐܕܐ ܘܬܫܪ̈ܝܬܐ ܕܗܿܘܝܢ ܡܼܛܪ̈ܐ<EOS>ܚܒܝܼ̈ܛܐ ܘܛܘܼܦ̈ܐ ܪܘܪ̈ܒܬܐ<EOS> ܘܗܿܘܝܢ ܛܘܦ̈ܢܐ ܘܡܠܐܝܐ<EOS> ܡܛ݀ܠ ܕܡܫܬܼ݀ܚܢܐ ܐܪܥܐ ܘܡܣܩܐ<EOS>ܠܗ̈ܓܐ ܣܿܓܝ̈ܐܐ<EOS> ܘܡܼܢ ܚܝܠܬܢܘܼܬܗܘܢ ܣܿܠܩܝܢ ܪܗܝܼܒܐܝܼܬ ܘܙܿܪܒܝܢ ܠܚܕ̈ܕܐ ܘܡܼܬܥܨܪܝܢ<EOS>ܬܚܝܼܬ ܐܬܝܼܪ ܘܢ݀ܚܬܝܢ ܡܼܛܪ̈ܐ ܚܒܝܼ̈ܛܐ<EOS> ܘܐܢ ܢ݀ܫܒܐ ܒܛܘܦ̈ܐ ܗܿܠܝܢ ܪܘܪ̈ܒܬܐ ܐܐܪ<EOS>ܓܪܒܝܼܝܼܐ ܘܝܒܝܼܫܐ ܡܩܫܐ ܠܗܝܢ ܘܡܓܠ̈ܕܢ ܒܐܐܪ ܠܥܠ<EOS> ܘܟܕ ܢܚ̈ܬܢ ܘܡܛܝ̈ܢ ܠܐܪܥܐ<EOS> ܗܕܐ ܗܿܝ<EOS>ܥܠܼܬܗ ܕܒܪܕܐ ܘܚܪܨܦܬܐ<EOS> ܘܠܘ ܠܥܼܠ ܡܢܼܗܿ ܕܕܘܼܟܬܐ ܬܪܝܼܨܐܝܼܬ ܡܼܬܝܼܠܕ<EOS>ܒܪܕܐ ܡܼܢ ܗܿܘ ܥܢܢܐ ܐܠܐ ܐܝܼܬ ܐܡܼܬܝ ܕܡܼܢ ܪܘܼܚܩܐ ܡܝܬܐ ܠܗ ܡܫܒܐ ܗܿܘ<EOS>ܩܫܝܐ ܘܓܪܒܝܼܝܼܐ<EOS> ܘܐܝܟܐ ܡܬܼܡܠ ܗܿܘ ܡܫܒܐ ܬܡܿܢ ܡܣܼܬܿܦܩ ܒܪܕܐ ܗܿܘ ܐܘܿ ܡܼܛܪܐ ܚܒܝܼܛܐ<EOS>ܬܠܓܐ ܕܝܢ ܗ݀ܘܐ ܒܙܒ̈ܢܐ ܣܬܘ̈ܝܐ ܡܼܢ ܥܠܼـܬܐ ܗܕܐ<EOS> ܣܿܠܩܝܢ ܠܗ̈ܓܐ ܣܿܓܝܼ̈ܐܐ ܟܕ ܐܝܼܬ<EOS>ܡܫ̈ܒܐ ܓܪ̈ܒܝܼܝܼܐ ܩܫܝ̈ܐ ܘܝܒܝܼܫܐ<EOS> ܘܒܗ ܒܐܐܪ ܡܓܠܕ ܗܼܘ ܠܗܓܐ ܟܕ ܐܝܼܬ ܐܝܟ ܬܢܢܐ<EOS>ܩܛܝܼܢܐ<EOS> ܘܗܿܝܕܝܢ ܢܿܦܩ̈ܢ ܡܢܘ̈ܬܐ ܠܚܕ̈ܕܐ<EOS> ܘܗܿܘܝܢ ܦ̈ܬܐ ܪܘܪ̈ܒܬܐ ܘܙܥܘܼܪ̈ܝܬܐ<EOS> ܘܗܕܐ<EOS>ܠܟ ܐ݀ܬܐ ܕܒܬܪ ܬܠܓܐ ܡܫܼܬܦܐ ܐܐܪ ܘܗܿܘܐ ܨܚܘܐ ܫܦܝܐ ܙܡܝܢܬܐ ܕܝܢ ܘܓܠܝܼܕܐ ܗܿܘܝܢ ܡܼܢܗ<EOS>ܕܡܫܒܐ ܓܪܒܝܼܝܐ<EOS> ܟܕ ܣܿܠܩܝܢ ܠܗ̈ܓܐ<EOS> ܡܚܝܼ̈ܠܐ ܘܪ̈ܩܝܼܩܐ ܡܼܢ ܐܦ̈ܝ ܐܪܥܐ<EOS> ܘܠܝܬ ܚܝܠܐ<EOS>ܕܢܙܪܒܘܢ ܘܢܙܟܘܢ ܠܐܐܪ ܘܢܣܼܩܘܢ<EOS> ܐܠܐ ܗܿܦܟܝܢ ܡܼܬܐܫܕܝܢ ܥܠ ܐܪܥܐ ܘܗܿܘܝܢ ܛܐܠܐ<EOS> ܥܡ<EOS>ܨܦܪܐ ܟܕ ܝܬܝܼܪ ܩܪܝܼܪܐ ܐܐܪ ܡܓܠܕ ܠܗܘܢ ܗܿܘ ܐܐܪ ܝܒܝܼܫܐ ܘܓܪܒܝܼܝܼܐ ܘܠܟܿܠܗܘܢ ܩܒܝ̈ܬܐ<EOS>ܕܡܝ̈ܐ<EOS> ܘܐܝܼܬ ܐܡܬܼܝ ܕܝܬܝܪ ܗܿܘܐ ܐܐܪ ܩܫܝܐ ܘܝܒܝܼܫܐ ܘܩܪܝܼܪܐ<EOS> ܡܓܠܕ ܠܢܗܪ̈ܘܬܐ ܪܘܪ̈ܒܐ<EOS>ܘܠܣ݀ܦܪ̈ܝ ܝܡܐ ܘܡܩܫܐ ܠܐܕܫ̈ܐ ܣܿܓܝܼ̈ܐܐ܇ ܘܟܕ ܢܿܫܒ ܬܝܡܢܐ ܕܐܝܼܬܘ̄ ܚܡܝܼܡܐ ܫܿܪܐ<EOS>ܘܡܦܫܪ ܠܩܫܝܘܼܬܐ ܕܓܠܝܼܕܐ ܘܕܫܪܟܐ ܕܐ̱ܚܪ̈ܢܝܬܐ<EOS> ܗܿܕܐ ܥܠܼܬܐ ܕܒܪܕܐ ܘܬܠܓܐ ܘܓܠܝܼܕܐ<EOS>ܬܘܼܒ ܐܡܿܪܝܢܢ ܡܛܠ ܪ̈ܥܡܐ ܘܒܪ̈ܩܐ<EOS> ܡܛ݀ܠ ܕܡܼܙܕܪܒܢ ܥܢ̈ܢܐ ܡܼܢ ܣܿܓܝܼܐܘܼܬ ܠܗ̈ܓܐ<EOS>ܘܡܬܕܚܝܿܢܘܼܬܗܘܿܢ ܕܠܥܠ ܡܼܢ ܐܐܪ ܘܡܼܬܕܚܐ ܡܼܢ ܠܗ̈ܓܐ ܬܚ̈ܬܝܐ ܘܙܿܪܒ ܗܼܘ ܠܠܗ̈ܓܐ<EOS>ܥܼܠ̈ܝܐ ܕܐܬܼܟܢܫܘ ܘܐܬܼܥܒܝܼܘ ܘܗܘܼܘ ܥܢ̈ܢܐ ܠܒܝܼܕ̈ܬܐ ܘܡܼܢ ܚܝܠܐ ܕܕ݀ܚܐ ܠܗܝܢ ܢ݀ܩܫ̈ܢ<EOS>ܠܐܬܝܪ ܗܿܘ ܢܘܼܪܢܐ ܘܨܪ̈ܚܢ ܘܡܛܪ̈ܛܥܢ ܘܐ݀ܬܐ ܩܠܐ ܗܿܘ ܥܫܝܼܢܐ ܕܪ̈ܥܡܐ ܡܼܢ ܓܘܪܓܚܐ<EOS>ܕܥܢ̈ܢܐ ܘܪ̈ܘܼܚܐ<EOS> ܘܢ݀ܫܡܿܐ ܗܿܘ ܥܙܝܼܙܐ ܕܐܬܝܪ ܘܚܼ؛ܬܐ ܕܢܘܼܪܐ ܘܨܪܚܐ ܒܥܢ̈ܢܐ ܡܼܢ ܐܬܝܪ<EOS>ܡܼܬܚܙܝܐ ܒܪܗܝܼܒܘܼܬܐ<EOS> ܩܠܐ ܕܝܢ ܡܫܼܬܘܚܪ ܡܛܠ ܡܬܼܚܐ ܕܪܘܡܐ<EOS> ܘܒܗ ܒܥܕܢܐ ܢ݀ܚܬ ܡܼܛܪܐ<EOS>ܡܼܢ ܙܪܝܼܒܘܼܬܐ ܕܥܢ̈ܢܐ ܕܡܼܬܥܨܪ̈ܢ ܘܡܚ̈ܬܢ ܡܼܛܪܐ<EOS> ܘܐܢ ܡܼܛܪܐ ܠܐ ܢ݀ܚܬ ܒܬܪ ܒܪ̈ܩܐ<EOS>ܘܪ̈ܥܡܐ<EOS> ܕܥ ܠܟ ܕܙܝܘܓ ܢ݀ܚܬ ܒܗܿܠܝܢ ܥܕ̈ܢܐ<EOS> ܘܡܛ݀ܠ ܕܝܬܝܪ ܡܼܬܩܫܝܢ ܠܗ̈ܓܐ ܡܼܢ<EOS>ܡܥܒܕܢܘܼܬܐ ܕܐܐܪ ܘܗܿܘܐ ܗܢܐ ܕܡܼܬܩܪܐ ܙܝܼܘܓ ܘܐܝܼـܘܗܝ ܟܝܿܢܗ ܘܪܘܼܟܒܗ ܡܼܢ ܠܗ̈ܓܐ<EOS>ܡܝܢ̈ܝܐ ܘܡܼܢ ܐܐܪ ܡܥܪܒܝܐ ܘܓܪܒܝܼܝܼܐ<EOS> ܘܢܿܚܬ ܥܠ ܟܿܠܗܿ ܒܪܝܼܬܐ ܡܕܡ ܩܛܝܼܢܐ ܟܕ ܠܐ<EOS>ܡܬܚܼܙܐ ܘܡܼܬܠܚܦܛ ܒܟܝܿܢܐ ܕܐܪܥܐ ܐܝܟ ܕܟܪܐ ܥܡ ܢܩܼܒܬܐ<EOS> ܘܡܼܬܬܩܢܝܢ ܡܼܢ ܗܿܢܐ ܚܘܼܛܠܢ<EOS>ܟܿܠܗܘܿܢ ܓܘܼܫ̈ܡܐ ܛܡܝܼ̈ܡܐ<EOS> ܕܗܒܐ ܐܡܿܪ ܐܢܼܐ<EOS> ܘܣܐܡܐ ܘܢܚܫܐ ܘܐܢܟܐ<EOS> ܘܐܒܪܐ<EOS> ܘܦܪܙܠܐ<EOS>ܘܐܦ ܟܐܦ̈ܐ ܝܩܝܼܪ̈ܬ݀ ܕܡܝ̈ܐ<EOS> ܘܫܪܟܐ ܕܐܕ̈ܫܐ ܕܢ݀ܦܩܝܢ ܡܼܢ ܐܪܥܐ<EOS> ܘܥܠ ܗܿܠܝܢ ܡܡܠܠܝܼܢܢ<EOS>ܢܗܝܼܪܐܝܼܬ ܘܦܬܝܐܝܼܬ ܒܡܐܡܪܐ ܐ̱ܚܪܢܐ ܡܼܢ ܠܬܼܚܬ ܟܕ ܡܛܐ ܥܕܢܗܝܢ ܐܢ ܨܿܒܐ ܡܪܢ<EOS> ܡܕܝܢ<EOS>ܬܬܝܼܕܥܝ ܗܕܐ ܚܬܝܼܬܐܝܼܬ<EOS> ܕܟܕ ܗܿܘܝܢ ܪ̈ܥܡܐ ܘܒܪ̈ܩܐ ܒܗ ܒܥܕܢܐ ܐ݀ܬܐ ܡܛܪܐ<EOS> ܒܪܡ ܠܘ<EOS>ܒܟܿܠܕܘܟ<EOS> ܐܠܐ ܐܝܟܐ ܕܐܬܼܟܢܫܘ ܠܗ̈ܓܐ ܘܐܬܼܢܒܝܼܘ ܥܢ̈ܢܐ<EOS> ܘܐܦܢ ܒܪ̈ܩܐ ܡܼܬܚܙܝܢ<EOS>ܠܪܘܚܩܐ ܣܿܓܝܼܐܐ<EOS> ܘܐܢ ܡܼܛܪܐ ܠܐ ܢܿܚܬ ܐܦܠܐ ܒܪܕܐ ܡܼܢ ܟܿܠܦܪܘܿܣ ܙܝܘܓ<EOS>ܗܿܐ ܢܿܚܬ ܟܕ ܠܐ ܣܟ ܡܼܬܚܿܙܐ<EOS> ܒܪܡ ܕܝܬܝܪ ܩܪܝܪ ܗܿܘܐ ܐܐܪ ܒܗܿܠܝܢ ܥܕ̈ܢܐ ܕܢܿܚܬ ܙܝܘܓ<EOS>ܘܒܪܕܐ ܡܿܢ ܡܼܢ ܛܘܼܦ̈ܐ ܪܘܪ̈ܒܬܐ ܕܢܿܚ̈ܬܢ ܡܼܢ ܥܢ̈ܢܐ ܒܬܪ ܕܡܼܬܥܨܪ̈ܢ ܬܚܝܼܬ ܐܬܝܼܪ<EOS>ܘܗܝܕܝܢ ܡܓ̈ܠܕܢ ܡܼܢ ܡܫܒܐ ܓܪܒܝܼܝܼܐ ܕܣܿܓܝܼ ܠܥܼܠ ܢܿܫܒ<EOS> ܘܐܦ ܗܼܢ̈ܝܢ ܛܘܼܦ̈ܐ ܕܒܩ̈ܢ<EOS>ܒܚܕ̈ܕܐ ܘܗܘ̈ܝܼܢ ܩܼܛܥ̈ܐ ܪܘܪ̈ܒܐ ܕܓܠܝܕܐ ܐܝܟ ܓܘ̈ܙܐ ܘܐܝܟ ܠ̈ܘܙܐ<EOS> ܘܐܪ̈ܝܼܟܝ ܐܣܟܝܼ̈ܡܐ<EOS>ܘܟܿܠ ܓܘܢܐ ܢܚܿܬܢ ܬܠܓܐ ܕܝܢ ܗܼܢܘܢ ܠܗ̈ܓܐ ܡܬܼܩܫܝܢ ܘܡܓܠܕܝܢ ܒܐܐܪ ܩܕܡ ܕܢܬܼܡܛܘܢ<EOS>ܠܬܚܝܼܬ ܐܬܝܼܪ<EOS> ܘܟܕ ܢ݀ܩ̈ܦܢ ܡܢܘ̈ܬܐ ܠܚܕ̈ܕܐ ܟܕ ܦܪܚܝܼܢ ܒܐܐܪ ܩܕܡ ܡܫܒܐ ܗܿܘ ܓܪܒܝܼܝܼܐ<EOS>ܥܡܗܝܢ ܝܩܪ̈ܢ ܘܢܚ̈ܬܢ ܥܠ ܐܪܥܐ ܪܟܝܼܟܐܝܼܬ ܘܡܬܼܟܫ̈ܝܢ ܙܡܝܬܐ ܕܝܢ ܘܓܠܝܼܕܐ ܥܡ ܗܿܝ<EOS>ܕܣ̈ܠܩܝܢ ܠܗ̈ܓܐ ܡܼܢ ܐܦ̈ܝ ܐܪܥܐ ܐ݀ܫܕ ܠܗܘܿܢ ܐܐܪ ܩܫܝܐ ܥܠ ܐܦ̈ܝ ܐܪܥܐ ܘܡܩܫܐ ܠܗܘܢ<EOS>ܘܗ݀ܘܝܐ ܙܡܝܬܐ ܘܓܠܝܼܕܐ ܐܝܟ ܨܒܝܢܿܐ ܘܦܘܼܩܕܢܐ ܕܒܿܪܘܝܐ ܚܟܝܼܡܐ<EOS> ܘܟܿܠܗܝܢ ܡܛܠ ܥܘܼܕܪܢܐ<EOS>ܘܩܘܼܝܡܐ ܕܒܪܝܼܬܐ ܘܒܪܕܐ ܡܿܢ ܡܕܚܼܠ ܘܡܣܪܕ ܘܪܕܐ ܠܡܣܟ̈ܠܢܐ<EOS> ܘܐܦ ܡܩܛܠ ܠܪ̈ܚܫܐ<EOS>ܘܦܪ̈ܚܕܘܕܐ ܢܿܛܘ̈ܝܐ ܕܥܠ̈ܠܬܐ ܘܦܐܪ̈ܐ ܬܠܓܐ ܕܝܢ ܘܓܠܝܼܕܐ ܒܿܚܪ ܠܐܪܥܐ ܘܡܚܕܬ ܠܗܿ<EOS>ܕܬܬܼܚܝܠܝ ܐܝܟ ܗܿܝ ܕܡܼܙܕܒܠܐ ܘܫ݀ܡܢܐ ܘܡܝܬܝܐ ܦܐܪ̈ܐ<EOS> ܘܐܦ ܚܿܢܩ ܘܡܘܒܕ ܘܥ݀ܛܐ<EOS>ܠܥܘܼܩܒܪ̈ܐ ܘܩܼܡܨܐ ܘܡܢܝܼܢܐ ܕܗܼܘ ܚܠܘܼܛܐ ܘܙܚܿܠܐ ܘܩܪܝܬܐ ܘܡܫܘܛܐ<EOS> ܘܟܿܠ ܕܐܝܟ ܗܿܠܝܢ<EOS>ܡܐܟܝ̈ܢܐ ܘܡܣ̈ܓܦܢܐ ܕܥܠ̈ܠܬܐ<EOS> ܘܡܥܒܕ ܥܘܼܕܪ̈ܢܐ ܐ̱ܚܪ̈ܢܐ ܟܣ̈ܝܐ ܣܿܓܝܼ̈ܐܐ ܕܠܐ<EOS>ܡܣܬܿܟܠܝܼܢܢ ܚܢܢ ܘܠܐ ܡܦܿܣܝܼܢܢ ܒܗܘܢ<EOS> ܐܝܟ ܕܗܼܘ ܠܚܘܕ ܝܿܕܥ ܘܒܪܝܼܟ ܐܝܼܩܪܗ<EOS>ܘܒܗܿܠܝܢ ܫܠܡ ܩܦܠܐܘܢ ܕܚܡܫܐ ܕܡܐܡܪܐ ܕܫܬܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܫܬܐ ܥܡ ܐܠܗܐ ܕܡܚܟܡ<EOS> ܥܠ ܗܿܝ ܡܼܢ ܡܘܿܢ ܘܐܝܟܢ ܗ݀ܘܝܢ<EOS>ܫܘܼܚܠܦ̈ܦܐ ܕܙܒ̈ܢܐ ܕܬܐܕܐ ܘܩܝܛܐ ܘܬܫܪ̈ܝܬܐ ܘܣܬܘܐ ܚܝܠܗ ܪܒܐ ܕܐܠܗܐ ܣܿܦܩ ܠܟܿܠܡܕܡ<EOS> ܐܠܐ<EOS>ܚܟܡܬܗ ܠܝܬ݀ ܦܘܪ̈ܫܢܐ ܥܒܼܕܬ݀ ܬܡܝܼܗ̈ܬܐ ܪܘܪ̈ܒܬܐ ܘܫܘܼܚܠ̈ܦܐ ܣܿܓܝܼ̈ܐܐ ܒܟܿܠܗܝܢ<EOS>ܒܪ̈ܝܬܐ ܘܬܘܼܩ̈ܢܐ<EOS> ܐܝܿܟܢܐ ܕܬܬܝܼܕܥܝ ܚܟܼܡܬܗ ܪܒܬܐ ܕܡܬܩܢܢܐ ܚܟܝܼܡ ܒܟܿܠ<EOS> ܘܡܿܢ ܗܿܕܐ<EOS>ܢܬܬܡܗ ܣܿܓܝܼ<EOS> ܘܟܕ ܡܼܬܬܡܗ ܡܼܬܪܚܡ ܘܟܕ ܡܬܪܚܡ ܘܠܘܬܗ ܢܓܿܕ ܠܪ̈ܚܡܘܗܝ ܫܪܝܼܪ̈ܐ ܘܠܐ<EOS>ܦܠ̈ܝܼܓܐ<EOS> ܡܢܘܼ ܗܿܘ ܕܟܕ ܡܬܼܒܩܐ ܒܗܘ̈ܝܐ ܘܬܘܼܩ̈ܢܐ ܘܟܝ̈ܢܐ ܟܿܠܗܘܢ ܕܒܪܝܼܬܐ<EOS> ܘܚܿܐܪ<EOS>ܘܡܐܨܕ ܒܗܘܢ ܦܪܘ݀ܫܐܝܼܬ ܒܥܝܢܐ ܟܣܝܼܬܐ ܕܪܥܝܢܗ<EOS> ܘܡܣܼܬܟܠ ܠܚܝܠܐ ܪܒܐ ܕܛܡܝܼܪ ܒܗܘܢ<EOS>ܘܠܬܐܘܪܝܐ ܪܘܚܢ݀ܝܬܐ ܕܟܿܣܝܐ ܒܗܘܢ<EOS> ܘܠܐ ܬܘܪ<EOS> ܘܬܡܿܗ ܒܒܪܘܼܝܐ ܚܟܝܼܡ ܒܟܿܠ<EOS> ܘܟܕ ܬܡܿܗ<EOS>ܡܬܼܢܓܕ ܠܘܬ ܚܘܼܒܐ ܡܚܝܕܢܐ ܘܠܐ ܡܼܬܕܪܟܢܐ<EOS> ܒܪܝܼܟ ܗܼܘ ܗܿܘ ܕܠܐ ܡܼܬܕܪܟܝܢ ܕܝܼܢܘ̈ܗܝ<EOS>ܘܠܐ ܡܬܼܥܩܒ̈ܢ ܐܘܼܪ̈ܚܬܗ<EOS> ܐܡܼܪ ܚܕ ܡܼܢ ܓܒܪ̈ܐ ܐܠܗ̈ܝܐ<EOS> ܕܗܿܘ ܡܐ ܕܐܝܼܬܘ̄ ܐܠܗܐ<EOS>ܠܡܼܬܝܕ̈ܥܢܐ<EOS> ܗܟܢܐ ܫܡܼܫܐ ܠܡܬܪ̈ܓܫܢܐ<EOS> ܐܘܟܝܼܬ ܠܓܘܼܫܡ̈ܢܐ<EOS> ܗ̄ ܣܡ ܐܠܗܐ ܒܟܝܿܢܗ ܕܗܿܢܐ<EOS>ܫܡܼܫܐ ܡܥܒܕܢܘܬܐ ܪܒܬܐ ܘܓܘܼܫܡܢ݀ܝܬܐ ܕܡܼܢ ܫܒܝܼܚܘܼܬ ܣܿܥܘܪ̈ܘܬܐ ܕܡܥܒܕ ܒܟܿܠܗܘܢ<EOS>ܓܘܼܫ̈ܡܐ ܕܚܝ̈ܘܬܐ ܘܕܐܪܥܐ ܘܕܡܝ̈ܐ<EOS> ܕ݀ܡܐ<EOS>ܠܐܠܗܐ ܕܐܚܝܼܕ ܟܿܠ ܘܡܕܒܪ ܠܡܬܼܝܕ݁ܢܐ ܘܒܛܝܼܠ ܠܗ ܥܠ ܡܬܪ̈ܓܫܢܐ<EOS> ܗܿܟܢܐ<EOS>ܡܥܒܕ ܫܡܼܫܐ ܗܿܢܐ ܕܐܝܼܬܘܗܝ ܢܗܝܼܪܐ ܪܒܐ ܡܠܟܐ ܕܢܗܝܼܪ̈ܐ ܡܐܠܠܘܢ ܕܝܢ ܕܟܿܠܗܝܢ ܒܪ̈ܝܬܐ<EOS>ܗܼܘ ܡܛܟܣ ܙܒ̈ܢܐ ܘܥܕ̈ܢܐ ܒܗ ܘܡܢܗ ܡܬܼܝܕ̈ܥܢ ܫܢܝ̈ܐ ܘܬܚܘܼܡ̈ܝܗܝܢ ܘܗܼܘ ܡܦܪܫ ܝܪ̈ܚܐ<EOS>ܘܡܬܚܡ ܫܒ̈ܐ ܘܡܢܐ ܝܘܡ̈ܬܐ<EOS> ܡܢܗ ܡܫܬܘܕ̈ܥܢ ܫܥ̈ܐ ܟܿܠܗܝܢ ܕܐܝܼܡܡܐ<EOS> ܗܼܘ ܡܥܒܕ ܠܫܘܚ̈ܠܦܝ<EOS>ܫܢ̱ܬܐ ܒܬܗܪܐ ܪܒܐ ܟܕ ܩܿܐܡ ܒܡܼܨܥܬ݀ ܡܪܕܝܼܬܗ ܕܒܡܘܙܠܬܐ ܥܿܒܕ ܫܘܝܘܼܬܐ ܐܝܼܡܡܐ ܘܠܠܝܐ<EOS>ܘܡܥܒܕ ܐܐܪ ܡܡܙܓܐ ܘܒܣܝܼܡܐ ܘܬܐܕܢܝܐ ܡܫܚܢ ܠܐܪܥ ܕܬܘܥܐ ܥܣܼܒܐ ܘܬܘܠܕܝ ܥܩܪ̈ܐ ܐܝܟ<EOS>ܬܪܢܓܘܠܬܐ ܕܡܫܚܢܐ ܠܒܢ̈ܬܐ ܘܡܘܠܕܐ ܒܗܝܢ ܚܝ̈ܘܬܐ ܘܗܿܠܝܢ ܟܕ ܩܿܐܡ ܒܡܨܥܬܐ ܕܡܪܕܝܼܬܗ ܗܿܝ<EOS>ܕܐܝܼܬܝܗܿ ܡܠܘܫܐ ܕܐܡܼܪܐ<EOS> ܗܿܢܐ ܒܝܬܐ ܕܐܪܝܣ ܟܘܟܒܐ ܗܿܘ ܕܪܕܐ ܒܪܩܝܼܥܐ ܕܠܥܠ ܡܼܢ ܫܡܼܫܐ<EOS>ܕܐܝܼـܘܗܝ ܚܡܝܼܫܝܐ<EOS> ܘܥܠ ܗܿܝ ܐܝܼܬܘܗܝ ܒܝܬ ܪܘܼܡܪܡܗ ܘܡܐܛܒ̈ܢܘܬܗ ܕ ܗ̄ ܟܕ ܗܪܟܐ<EOS>ܡܼܬܟܝܢ ܒܬܪ ܣܬܘܐ ܗܿܘ ܩܪܝܼܪܐ ܘܪܛܝܼܒܐ<EOS> ܡܥܒܕ ܐܐܪ ܛܒܿܐ ܘܡܡܙܓܐ<EOS> ܚܡܝܼܡܐ ܪܛܝܼܒܐ<EOS>ܕܡܢܝܐ ܡܩܝܡܢܐ ܕܚܝ̈ܐ ܘܡܢܛܪܢܐ ܕܚܘܼܠܡܢܐ<EOS> ܗܿܢܐ ܗܿܘ ܙܒܢܐ ܛܒܿܐ ܘܡܥܕܪܢܐ ܕܡܼܬܪ̈ܓܫܢܐ<EOS>ܝܬܝܪ ܡܼܢ ܟܿܠܗܘܢ ܙܒ̈ܢܐ ܕܫܘܼܚܠ̈ܦܝ ܫܢ̱ܬܐ ܒܬܪܟܢ ܬܘܼܒ ܣܿܠܩ ܫܡܼܫܐ ܒܡܣܩܬܐ ܕܡܪܕܝܼܬܗ<EOS>ܘܡܼܬܥܠܐ ܠܕܪܓܐ ܥܠܝܐ ܕܐܝܼܬܘܗܝ ܫܘܼܠܡܐ ܡܠܘܫܐ ܕܬܐܡ̈ܐ<EOS> ܘܗܿܘܐ ܩܪܝܼܒ ܠܢ<EOS> ܡܛ݀ܠ ܕܫܒܥܐ<EOS>ܩܠܝܼܡ̈ܐ ܕܥܡܪܬܐ ܐܝܼܬܝܗܘܢ ܡܼܢ ܓܒܐ ܓܪܒܝܼܝܼܐ ܕܐܪܥܐ<EOS> ܘܟܕ ܣܿܠܩ ܫܡܼܫܐ ܠܕܪ̈ܓܐ ܥܠܝ̈ܐ<EOS>ܘܓܪ̈ܒܝܼܝܼܐ ܕܒܡܪܕܝܼܬܗ ܗܿܘܐ ܩܪܝܼܒ ܠܩܠܝܼܡ̈ܐ ܕܥܡܪܬܐ<EOS> ܘܡܫܚܢ ܠܗܘܢ ܘܡܚܡ ܝܬܝܪ ܡܛ݀ܠ<EOS>ܙܠ̈ܝܼܩܘܗܝ ܕܫܿܟܢܝܢ ܥܠ ܪ̈ܫܝܗܘܢ<EOS> ܘܡܼܢ ܝܕ ܗ̣ܿܢ ܥܒܕ ܠܫܘܼܚܠܦܐ ܩܝܛܝܐ ܘܚܡܝܼܡܐ<EOS> ܡܛ݀ܠ<EOS>ܕܣܓܝ ܡܼܬܡܬܚܐ ܡܪܕܝܼܬܗ ܠܥܠ ܡܼܢ ܐܪܥܐ ܘܡܼܬܒܨܪܐ ܬܝܚܼܬ ܐܪܥܐ<EOS> ܡܛ݀ܠ ܕܐܣܛܠܝ ܠܓܪܒܝܐ<EOS>ܝ݀ܪܒ ܐܝܼܡܡܐ ܗܿܘ ܘܗܿܘܐ ܡܼܬܚܗ ܙܒܢܬܐ ܘܪܘܼܒܥܐ ܐܝܟ ܫܘܝܘܼܬ ܐܝܼܡܡܐ ܐܝܟ ܫܥ̈ܐ ܛ̄<EOS>ܫܘܝ̈ܬܐ<EOS> ܘܟܿܠܗ ܠܝ̈ܠܝ ܘܐܝܼܡܡ ܐܝܼܬܘ̄ ܡܢܘ̈ܬܐ ܚ̄<EOS> ܗܿܘܐ ܐܝܼܡܡܐ ܗܿܘ ܪܒܐ ܒܩܠܝܼܡܐ<EOS>ܗܿܢܐ ܡܼܨܥܝܐ ܐܘܟܝܼܬ ܪܒܝܼܥܝܐ ܕܝܼܠܢ ܡܢܘ̈ܬܐ ܘܠܠܝܐ ܡܢܘ̈ܬܐ ܓ̄<EOS>ܘܟܡܐ ܕܬܐܙܠ ܠܓܪܒܝܐ<EOS>ܐܘܿ ܠܬܝܡܢܐ<EOS> ܡܫܼܬܚܠ̈ܦܢ ܡܘܼܫܚ̈ܬܐ ܕܐܝܡ̈ܡܐ ܘܠܝ̈ܠܘܬܐ<EOS> ܡܛܠ ܨܠܿܝܐ ܕܐܪܥܐ ܐܘܟܝܼܬ ܪܘܡܐ<EOS>ܕܡܨܥܬܗܿ<EOS> ܒܗܿܝ ܕܐܝܼܬܝܗܿ ܐܣܦܝܼܪܢ݀ܝܬܐ ܓܠܝܼܠܬܐ ܐܝܟ ܐܣܟܝܼܡܐ ܕܒܛܝܼܟܐ<EOS> ܘܟܕ ܥ݀ܐܠ<EOS>ܫܡܫܐ ܠܪܫ ܡܠܘܫܐ ܕܣܪܛܢܐ ܗܿܦܟܐ ܡܪܕܝܼܬܗ ܠܘܼܩܒܠ ܬܝܡܢܐ<EOS> ܥܕܡܐ ܕܡܿܛܐ ܠܫܘܼܠܡ ܡܠܘܫܐ<EOS>ܕܒܬܘ̄ ܕܗܝܼ ܫܒܠܬܐ<EOS> ܘܗܿܝܕܝܢ ܫܿܘܐܼ ܐܝܼܡܡܐ ܥܡ ܠܠܝܐ ܐܝܟ ܕܒܬܐܕܐܐ ܘܗܿܘܐ ܐܝܡܡܐ<EOS>ܫܥ̈ܐ ܝܒ̄<EOS> ܘܠܠܝܐ ܫܥ̈ܐ ܝܒ̄ ܠܫܘܬ<EOS> ܘܐܦ ܚܡܝܼܡܘܼܬܐ ܕܫܡܼܫܐ ܦܿܟܗܐ ܡܼܢ ܦܢܝܼܬܢ<EOS> ܡܛ݀ܠ<EOS>ܕܐܪܚܩ ܫܡܼܫܐ ܡܼܢ ܠܥܼܠ ܡܼܢ ܪܫܢ<EOS> ܘܟܡܐ ܕܢܐܙܠ ܐ̱ܢܫ ܠܘܼܩܒܠ ܓܪܒܝܐ ܒܩܠܝܼܡ̈ܐ<EOS>ܡܬܥܡܪ̈ܢܐ<EOS> ܝܬܝܪ ܩܪܝܼܪܝܢ ܐܬܪ̈ܘܬܐ ܗܿܠܝܢ<EOS> ܘܟܡܐ ܕܢܐܙܠ ܠܘܼܩܒܠ ܬܝܡܢܐ<EOS>ܝܬܝܪ ܚܡܝܼܡܝܼܢ<EOS> ܡܛܠ ܩܪܝܼܒܘܼܬܐ ܘܡܬܪܚܩܢܘܼܬܐ ܕܫܡܼܫܐ<EOS> ܘܟܕ ܢܿܚܬ ܗܼܘ ܫܡܼܫܐ ܠܕܪܓܐ<EOS>ܬܚܬܝܐ ܘܬܝܡܢܝܐ ܕܫܘܼܠܡ ܡܠܘܼܫܐ ܕܫܟܫܛܐ ܗܿܘ ܐܝܼܡܡܐ ܗܿܘ ܪ̈ܘܒܥܐ ܐܘܟܝܼܬ ܡܢܘ̈ܬܐ ܬܠܬܐ<EOS>ܗ̄ ܫܥ̈ܐ ܛ̄ ܫܘܝ̈ܬܐ ܐܝܟ ܠܠܝܐ ܩܝܛ̈ܝܐ ܕܫܘܼܪܝ ܣܪܛܢܐ<EOS> ܘܗܿܘܐ ܠܠܝܐ ܗܿܢܐ ܣܬܘܝܐ ܡܢܘ̈ܬܐ<EOS>ܚܡܫ<EOS> ܐܘܟܝܼܬ ܫܥ̈ܐ ܚܡܫܬܥܣܪ ܐܝܟ ܐܝܼܡܡܐ ܗܿܘ ܩܝܛܝܐ<EOS> ܘܚܡܝܼܡܘܼܬܐ ܕܫܡܼܫܐ ܦܟܗܐ ܣܿܓܝܼ<EOS>ܒܗܿܝ ܕܣܿܓܝܼ ܐܪܚܩܼ ܡܼܢܢ<EOS> ܘܙܠ̈ܝܼܩܘܗܝ ܡܼܢ ܓܒܢ ܡܫܚܢܝܼܢ ܠܢ<EOS> ܘܠܘ ܡܼܢ ܠܥܼܠ ܡܼܢ ܪܫܢ<EOS>ܢܿܚܬܝܢ ܥܠܝܢ ܐܟܡܿܢ ܕܢܫܚܢܘܢ ܠܐܪܥܐ<EOS> ܘܒܝܕ ܗܕܐ ܣܿܓܝܢ ܠܗ̈ܓܐ ܘܣܿܩܝܢ ܘܡܼܬܟܢܫܝܼܢ ܒܐܐܪ<EOS>ܘܡܼܬܥܩܒܝܢ<EOS> ܘܐܦ ܐܐܪ ܡܼܬܕܚܐ ܡܢܼܗܘܢ ܘܡܼܬܬܙܝܼܥ ܠܟܐ ܘܠܗܠ ܘܣܿܓܝܐ ܩܪܝܼܪܘܼܬܐ<EOS>ܘܡܼܬܥܫܢܝܢ ܠܗ̈ܓܐ<EOS> ܘܡܼܬܠ̈ܒܕܢ ܥܢ̈ܢܐ<EOS> ܘܡܼܬܥܨܪ̈ܢ ܘܡܚ̈ܬܢ ܡܼܛܪ̈ܐ<EOS> ܘܡܼܬܩܘܪܪ ܐܐܪ<EOS>ܘܟܝ̈ܢܐ ܘܗ̈ܘܝܢ ܣܬܘ̈ܐ<EOS> ܗܕܐ ܗܝ ܥܠܼܬܐ ܕܗܿܠܝܢ ܫܘܼܚܠ̈ܦܐܬ ܕܓܕܫܝܢ ܒܒܪܝܼܬܐ<EOS> ܟܿܠܗܘܢ<EOS>ܡܼܢ ܡܬܩܪܒܢܘܼܬܗ ܕܫܡܼܫܐ ܘܡܬܪܚܩܢܘܼܬܗ<EOS> ܘܠܫܘܼܡܠܝ ܫܢ̱ܬܐ ܗܼܘ ܐܝܼܬܘܗܝ ܥܠܼܬܐ ܒܫܘܼܡܠܝ<EOS>ܡܼܬܟܪܟܢܘܼܬܗ ܕܠܟܿܠܗܿ ܓܝܓܠܐ ܕܡܘܙܠܬܐ ܡܫܼܬܿܡܠܝܐ ܫܢ̱ܬܐ<EOS> ܘܐܢ ܢܐܨܕ ܐ̱ܢܫ ܚܟܝܼܡܐܝܼܬ<EOS>ܥܠܼܬ݀ ܟܿܠܗܘܿܢ ܬܘܼܩ̈ܢܐ ܘܗܿܘܝܐ ܕܡܼܢ ܐܣܛܘܼܟ̈ܣܐ ܗܼܘ ܐܝܼܬܘܗܝ<EOS> ܗܼܘ ܡܒܫܠ ܠܐܪܥܐ<EOS>ܘܡܘܠܕܐ ܕܗܒܐ ܘܣܐܡܐ ܘܢܚܫܐ ܘܫܪܟܐ ܕܓܘܼܫ̈ܡܐ<EOS> ܘܡܒܫܪ ܠܟ̈ܐܦܐ ܘܡܨܠܠ ܘܡܒܪܚ<EOS> ܘܩ݀ܢܝܢ<EOS>ܓܘ̈ܢܐ ܡܫܚܠ̈ܦܐ ܘܢܗܝܼܪ̈ܐ ܥܡ ܚܝ̈ܠܐ ܐ̱ܚܪ̈ܢܐ ܘܡܥܒܕ̈ܢܘܬܐ ܣܿܓܝܼ̈ܐܬܐ ܕܬܕܡܘܪܬܐ<EOS>ܕܣܿܥܪ̈ܢ<EOS> ܗܿܐ ܡܒܫܠ ܦܐܪ̈ܐ ܘܡܫܡܢ ܙܪ̈ܥܐ ܘܡܪܒܿܐ ܘܡܢܛܪ<EOS> ܘܡܝܬܐ ܟܿܠܡܕܡ ܠܗܿܘܝܐ<EOS> ܗܼ،<EOS>ܡܠܩܛ ܘܡܝܒܫ ܣܝܢܐ ܘܣܪܝܘܼܬܐ<EOS> ܘܡܕܟܐ ܠܨܐܝܘ̈ܬܐ ܘܘܡܣܝܘܼܬܐ ܘܩܡܘܠܘܼܬܐ ܕܒܒܪܝܬܐ<EOS> ܘܐܝܟ<EOS>ܗܿܝ ܕܐܡܝܪܐ ܕܠܝܬ ܕܛܫܿܐ ܡܼܢ ܠܗܓܗ<EOS> ܡܛ݀ܠ ܕܒܟܿܠܗܘܢ ܟܝ̈ܢܐ ܕܒܥܿܠܡܐ ܗܢܐ ܥܿܐܠ ܚܝܠܗ<EOS>ܘܡܥܒܕ<EOS> ܘܐܝܟܐ ܕܐܝܼܬ ܦܢܝ̈ܬܐ ܓܪ̈ܒܝܝܬܐ<EOS> ܘܠܐ ܫ݀ܟܢܝܢ ܙܠ̈ܝܩܘܗܝ ܥܠܝܗܝܢ<EOS> ܐܠܐ ܡܼܢ ܗܘܦܐ<EOS>ܕܒܓܒܐ ܐ̱ܚܪܢܐ ܘܡܼܢ ܐܐܪ ܥ݀ܐܠ ܚܝܠܗ ܒܕܘܼܟ̈ܝܬܐ ܗܿܠܝܢ<EOS> ܘܒܕܘܼܟ̈ܝܬܐ<EOS> ܓܘܝ̈ܬܐ ܘܣܿܓܝܼ<EOS>ܬܚܬܝ̈ܬܐ<EOS> ܘܒܐܪܥܐ ܡܿܢ ܠܬܚܼܬ ܢ݀ܚܬ ܘܡܬܼܥܡܩ ܘܡܥܒܕ ܚܝܠܗ ܕܫܡܼܫܐ ܥܕܡܐ ܠܡܬܼܚܐ ܕܦܪܣܚܐ<EOS>ܚܕ ܕܥ݀ܒܕ ܡܝܼ̈ܠܐ ܐܪܒܥܐ<EOS> ܗܟܘܬ ܘܒܐܐܪ ܠܥܼܠ ܦܪܣܚܐ ܚܕ ܡܥܒܕ ܘܬܘܼܒ ܠܐ<EOS> ܡܛ݀ܠ ܕܡܬܡܚܠ<EOS>ܚܝܠܗ ܡܼܢ ܩܪܝܼܪܘܼܬܐ ܕܐܐܪ ܘܡܫܒ̈ܐ ܓܪ̈ܒܝܼܝܼܐ<EOS> ܘܒܗܿܝ ܕܠܝܬ ܐܪܥܐ ܐܘܿ ܓܘܼܢܝܐ ܕܟܕ<EOS>ܫܿܟܢܝܢ ܥܠܝܗܿ ܙܠ̈ܝܼܩܘܗܝ ܫܿܚܢܝܼܢ ܘܡܫܚܢܝܼܢ<EOS> ܐܠܐ ܥܡܗܘܢ ܡܼܬܡܚܠܝܢ ܘܙ݀ܥܪܐ<EOS>ܡܥܒܕܢܘܼܬܗܘܢ ܡܼܢ ܡܬܼ̇ܐ ܘܦܝ̈ܫܐ<EOS> ܘܟܕ ܢ݀ܚܬ ܗܼܘ ܫܡܼܫܐ ܠܓܘܼܢܝܐ ܬܝܡܢ݀ܝܬܐ ܡܫܚܢ<EOS>ܠܦܢܝܼܬܐ ܗܿܝ ܕܠܗܠ ܡܼܢ ܡܨܥܬܗܿ ܕܐܪܥܐ<EOS> ܘܥܒܕ ܬܡܿܢ ܩܝܛܐ<EOS> ܘܠܢ ܚܢܢ ܣܬܘܐ<EOS> ܘܬܘܼܒ ܟܕ ܠܢ<EOS>ܩܝܛܐ ܗܿܘܐ<EOS> ܠܗܿܢܘܢ ܣܬܘܐ ܐܝܬܘ̄<EOS> ܡܛܠ ܡܬܼܪܚܩܢܘܼـܐ ܕܡܢܼܗܘܢ<EOS> ܘܐܢ ܐܝܼـ ܒܗܿܝ ܦܢܝܼܬܐ<EOS>ܒܢܝ̈ܢܫܐ<EOS>ܐܘܿ ܬܘܼܒ ܚܝ̈ܘܬܐ ܝ݀ܕܥܝܼܢܢ<EOS> ܘܠܐ ܐܝܼܬܝܗܿ ܝܒܫܐ ܐܘܿ ܝܡܐ<EOS> ܡܛ݀ܠ ܕܐܪܥܐ<EOS>ܟܿܠܗܿ ܥܡ ܝܡ̈ܡܐ ܘܩܒܝ̈ܬܐ ܕܒܗܿ ܒܟܿܠܗ ܐܣܦܝܪܢܝܘܼܬܗܿ ܡܦܠܓܐ ܚܡܫ ܡܢܘ̈ܬܐ ܐܝܟ ܐܣܟܡܐ<EOS>ܗܢܐ ܕܪܫܡܝܼܢܢ ܗܪܟܐ<EOS>ܗܿܫܐ ܣܒ ܒܗܘܢܐ ܐܝܟ ܐܣܟܡܐ ܗܿܢܐ<EOS> ܕܐܝܼܬܝܗܿ ܐܪܥܐ ܓܠܝܼܠܬܐ<EOS>ܐܣܦܝܪܢܿܝܬܐ<EOS> ܘܦܠܓܗܿ ܚܡܫ ܡܢܘ̈ܢ<EOS> ܚܕܐ ܡܼܨܥ݀ܝܬܐ<EOS> ܘܐ̱ܚܪܬܐ ܡܼܢ ܓܪܒܝܗܿ<EOS> ܘܐ̱ܚܪܬܐ ܡܼܢ<EOS>ܬܝܡܢܗܿ<EOS> ܘܬܪ̈ܬܝܢ ܐܚܪ̈ܢܝܬܐ ܙܘܝ̈ܬܗܿ ܕܐܪܥܐ<EOS> ܘܗܿܝ ܓܪܒܝܝܬܐ ܕܬܚܝܼܬ ܦܘܠܠܘܿܣ ܓܪܒܝܝܐ<EOS>ܘܗܿܝ ܬܝܡܢܝܬܐ ܕܬܚܝܼܬ ܦܘܠܠܘܣ ܬܝܡܢܝܐ ܕܠܐ ܡܬܼܚܙܐ ܠܢ ܕܐܝܼܬܝܗܿ ܚܫܘܼܟܬܐ ܕܠܐ ܚܿܙܝܐ<EOS>ܫܡܼܫܐ ܡܼܢ ܪ̈ܘܡܐ ܕܐܣܦܝܼܪܘܼܢܝܘܬܗܿ ܕܐܪܥܐ<EOS> ܘܐܦ ܐܝܼܬܝܗܿ ܩܪܝܪܬܐ ܣܿܓܝܼ ܡܼܢ<EOS>ܪܚܝܼܩܘܼܬܗ ܕܫܡܼܫܐ ܡܼܢܗܿ<EOS>ܘܐܢ ܐܝܼܬܝܗܿ ܐܪܥܐ ܝܒܝܼܫܬܐ ܐܘܿ ܝܡܐ ܠܐ ܣܟ ܝ݀ܕܥ ܐ̱ܢܫ<EOS> ܐܠܐ ܐܢ<EOS>ܢܗܼܘܐ ܢܒܝܐ ܘܚܿܙܐ ܒܪܘܼܚܐ ܕܐܠܗܐ ܘܝ݀ܕܥ ܟܣܝ̈ܬܐ ܘܠܟܐ ܡܢܗܿ ܐܝܼܬ ܦܢܝܼܬܐ ܬܝܡܢ݀ܝܬܐ<EOS>ܕܠܗܠ ܡܼܢ ܐܪܥܐ ܗܿܝ ܝܿܩܕܬܐ ܘܠܐ ܡܼܬܥܡܪܢܝܼܬܐ<EOS> ܘܡܛܠ ܡܥܒܪܬܗ ܕܫܡܼܫܐ<EOS> ܘܙ݀ܕܩ ܕܬܗܼܘܐ<EOS>ܦܢܝܼܬܐ ܗܿܝ ܕܠܗܠ ܡܼܢ ܡܨܥܬܗܿ ܕܐܪܥܐ ܡܡܙܓܬܐ ܐܝܟ ܗܿܕܐ ܦܢܝܼܬܐ ܓܪܒܝܼܝܼܬܐ ܕܥܡܪܝܼܢܢ<EOS>ܒܗܿ<EOS> ܘܡܦܠܓܐ ܫܒܥܐ ܩܠܝܼܡ̈ܐ<EOS> ܘܣܬܘܐ ܕܬܡܿܢ ܩܝܛܐ ܐܝܼܬܘܗܝ ܠܘܬܢ<EOS> ܡܛ݀ܠ ܡܬܼܩܪܒܢܘܼܬܗ<EOS>ܕܫܡܼܫܐ ܠܘܬܢ ܘܡܬܪܚܩܢܘܼܬܗ ܕܡܼܢ ܬܡܿܢ<EOS> ܘܗܟܘܬ ܣܬܘܐ ܕܠܘܬܢ ܩܝܛܐ ܐܝܼܬܘ̄ ܬܡܿܢ<EOS> ܒܪܡ<EOS>ܕܝܢ ܐܢ ܐܝܼܬܝܗܿ ܝܒܝܼܫܬܐ<EOS> ܐܘܿ ܝܡܐ ܣܟ ܠܐ ܝܿܕܥܝܼܢܢ<EOS> ܐܠܐ ܐܢ ܥ݀ܡܪܝܢ ܒܗܿ ܒܢܝ̈ܢܫܐ<EOS>ܐܘܿ ܬܘܼܒ ܚܝ̈ܘܬܐ<EOS> ܐܠܐ ܡܛ݀ ܕܠܐ ܡܼܨܝܐ ܠܒܪܢܫܐ ܕܢܥܼܒܪ ܒܐܪܥܐ ܗܿܝ ܝ݀ܩܕܬܐ ܘܚܠܢܝܼܬܐ<EOS>ܕܠܝܬ ܒܗܿ ܣܟ ܥܣܼܒܐ ܐܘܿ ܐܝܼܠܢܐ<EOS> ܐܦܠܐ ܛܘܼܪ̈ܐ ܐܘܿ ܪ̈ܡܬܐ<EOS> ܐܠܐ ܡܕܒܪܐ ܨܕܝܐ ܘܝܩܝܼܕܐ<EOS>ܕܡܫܼܬܠܗܒ ܐܡܝܼܢܐܝܼܬ ܡܼܢ ܐܡܝܼܢܘܼܬܗ ܕܫܡܼܫܐ ܕܥ݀ܒܪ ܥܠܘܗܝ<EOS> ܘܥܡܪܝܢ ܒܗ ܬܢܝܼ̈ܢܐ<EOS>ܪܘܪ̈ܒܐ<EOS> ܘܒܐܝܼܡܡܐ ܢܿܚܬܝܢ ܒܚܘܼܠ̈ܢܐ ܥܡܝܼ̈ܩܐ ܕܐܪܥܐ<EOS> ܘܒܠܠܝܐ ܢ݀ܦܩܢ ܘܒܿܠܥܝܢ ܚܕ ܠܚܕ<EOS>ܘܐܝܼܡܡܐ ܘܠܠܝܐ ܫ݀ܘܝܢ ܐܢܘܢ ܒܗܿ ܐܡܝܼܢܐܝܼܬ<EOS> ܡܛ݀ܠ ܕܐܝܼܬܝܗܿ ܡܼܨܥܬܗܿ ܕܐܣܦܪܐ<EOS>ܘܐܡܝܼܢܐܝܬ ܫܡܼܫܐ ܠܥܼܠ ܡܢܗܿ ܥ݀ܒܪ ܟܕ ܡܼܬܟܪܟ ܥܡ ܡܘܙܠܬܐ<EOS> ܘܐܦ ܡܼܨܛܠܐ ܩܠܝܼܠ ܠܟܐ<EOS>ܘܠܗܠ ܒܩܝܛܐ ܘܒܣܿܬܘܐ<EOS> ܐܠܐ ܩܪܝܼܒ ܘܠܐ ܥܿܒܕ ܫܘܼܚܠܦܐ ܣܿܓܝ<EOS> ܒܪܡ ܒܦܢܝܼܬܐ ܗܿܝ ܕܠܥܠ<EOS>ܡܢܗܿ ܕܡܨܥܬܗܿ ܕܐܣܦܝܼܪܐ ܡܼܢ ܬܝܡܢܗܿ ܐܝܟ ܕܠܘܬܢ<EOS> ܗܿܟܢ ܓ݀ܕܫܝܢ ܫܘܼܚܠ̈ܦܝܗܿ ܩܝ̈ܛܝܐ<EOS>ܘܣܬܘ̈ܝܐ ܘܬܐܕܢ̈ܝܐ ܘܫܬܪ̈ܝܢܝܐ<EOS> ܘܠܝ̈ܠܘܬܐ<EOS> ܘܐܝܼܡ̈ܡܐ<EOS> ܒܪܡ ܣܿܒܪܝܼܢܢ ܕܩܝܛܐ ܕܬܡܿܢ<EOS>ܝܬܝܪ ܚܡܝܼܡ ܡܼܢ ܩܝܛܐ ܕܠܘܬܢ<EOS> ܡܛܠ ܕܫܡܼܫܐ ܒܬܚܘܼ̈ܡܐ ܬܚ̈ܬܝܐ ܕܪܩܝܼܥܗ ܪܕܐ ܒܗܿܘ ܙܒܢܐ<EOS>ܕܣܬܘܐ ܕܠܘܬܢ ܘܩܝܛܐ ܕܬܡܿܢ<EOS> ܘܬܘܼܒ ܐܦ ܣܬܘܐ ܕܬܡܿܢ ܝܬܝܪ ܩܪܝܼܪ ܡܼܢ ܣܬܘܐ ܕܠܘܬܢ<EOS> ܡܛܠ<EOS>ܕܒܙܒܢ ܣܬܘܐ ܕܬܡܿܢ ܕܐܝܼܬܘ̄ ܩܝܛܐ ܕܠܘܬܢ ܫܡܼܫܐ ܫܬܚܘܼ̈ܡܐ ܥܠܼ̈ܝܐ ܕܪܩܝܼܥܐ ܕܝܠܗ ܪܕܐ<EOS>ܘܗܿܘܐ ܪܡ ܣܿܓܝܼ ܘܪܚܝܼܩ ܡܼܢ ܐܪܥܐ<EOS> ܘܐܠܘ ܠܐ ܕܗܟܢ ܪܡ ܗܘܼܐ ܡܢܢ ܒܙܒܢ ܩܝܛܐ<EOS> ܣܿܒܪ<EOS>ܐܢܼܐ ܕܠܐ ܡܿܨܝܢܼ ܠܡܐܚܐ ܡܼܢ ܚܘܼܡܐ ܥܙܝܼܙܐ ܕܡܘܩܕ ܗܘܼܐ ܠܢ<EOS> ܘܗܟܘܬ ܬܘܼܒ ܒܣܬܘܐ<EOS>ܐܠܘܼܠܐ ܕܢܿܚܬ ܗܘܼܐ ܫܡܼܫܐ ܘܗܿܘܐ ܩܪܝܼܒ ܠܐܪܥܐ ܘܡܫܚܢ ܠܗܿ ܣܿܓܝܼ ܘܐܠܐ ܐܦܠܐ ܗܿܟܢ<EOS>ܡܿܨܝܢܼ ܗܘܼܝܢ ܠܡܐܚܐ ܡܼܢ ܩܘܼܪܐ ܬܩܝܼܦܐ<EOS> ܘܥܠܗܿܝ ܫܿܚܢܝܢ ܥܘܼܒ̈ܝܗܿ ܕܐܪܥܐ ܘܥܝ̈ܢܬܐ<EOS>ܘܡܒ̈ܘܥܐ ܒܣܬܘܐ<EOS> ܡܛ݀ܠ ܕܫܡܼܫܐ ܩܪܝܼܒ ܠܐܪܥܐ ܘܡܫܚܢ ܠܗܿ ܡܼܢ ܬܝܡܢܐ<EOS> ܘܠܘܬܢ ܡܿܝܚܐ ܠܗܿ<EOS>ܩܪܝܼܪܘܼܬܐ ܡܼܢ ܠܥܠ<EOS> ܘܚܿܒܫܐ ܠܗܿ ܠܚܡܝܼܡܘܼܬܐ ܗܿܝ ܒܓܘ ܥܘܼܒܗܿ ܘܒܝܕ ܗܕܐ ܐܫܼܬܿܪܪܢܢ<EOS>ܕܠܐ ܡܼܬܥܡܪܢܝܼܬܐ ܐܝܼܬܝܗܿ ܦܢܝܼܬܐ ܗܿܝ ܬܝܡܢܿܝܬܐ<EOS> ܡܛܠ ܕܩܝܛܐ ܕܬܡܿܢ ܣܿܓܝܼ ܚܡܝܼܡ<EOS>ܘܣܬܘܐ ܕܬܡܿܢ ܝܬܝܼܪ ܩܪܝܼܪ<EOS> ܘܐܠܘܼܠܐ ܕܗܿܠܝܢ ܦܘܼܪ̈ܣܐ ܐܠܗ̈ܝܐ<EOS> ܐܦܠܐ<EOS>ܦܢܝܼܬܐ ܗܕܐ ܡܼܨܝܐ ܗܘܼܬ݀ ܕܢܼܥܡܪ ܒܗܿ ܐ̱ܢܫ ܐܘܿ ܚܝܘܼܬܐ ܐ̱ܚܪܬܐ<EOS> ܐܠܐ<EOS>ܒܝܕ ܚܡܝܼܡܘܼܬܐ ܡܡܙܓܬܐ ܘܩܪܝܼܪܘܼܬܐ ܡܡܫܚܬܐ<EOS> ܦܪܢܣ ܘܛܟܣ ܠܙܒ̈ܢܐ ܬܗܝܼܪܐܝܬ<EOS> ܗܿܘ ܚܟܝܼܡ<EOS>ܒܟܿܠ<EOS> ܘܟܿܠܗܿ ܡܬܼܥܡܪܢܝܼܬܐ ܐܬܼܬܚܡܬ݀ ܒܗܕܐ ܡܢܿܬܐ ܕܣܝܼܡܐ ܡܨܥܬ ܓܪܒܝܐ ܒܝܢܬ݀ ܐܪܥܐ<EOS>ܝܩܝܼܕܬܐ ܗܿܝ ܕܒܡܨܥܬܗܿ ܕܐܪܥܐ ܬܚܝܼܬ ܫܡܼܫܐ<EOS> ܘܠܗܿܝ ܙܘܿܝܼܬܐ ܓܪܒܝܼܝܼܬܐ ܘܚܼܫܘܼܟܬܐ<EOS>ܕܬܚܝܼܬ ܦܘܠܠܘܣ ܓܪܒܝܼܝܼܐ<EOS> ܒܗܕܐ ܡܢܿܬܐ ܡܦܠܓܝܢ ܫܒܥܐ ܚܒ̈ܠܐ ܐܘܟܝܼܬ ܩܠܝܼܡ̈ܐ<EOS> ܘܒܗܘܢ<EOS>ܐܝܼܬܝܗܿ ܟܿܠܗܿ ܡܬܼܥܡܪܢܝܼܬܐ<EOS> ܘܡܬܚܡܐ ܡܼܢ ܐܪܒܥ ܦܼܢܝ̈ܬܗܿ<EOS> ܘܠܐ ܣܟ ܡܼܨܝܐ ܕܢܥܒܪ ܐ̱ܢܫ<EOS>ܡܢ ܬܚܘܼ̈ܡܐ ܗܿܠܝܢ ܠܐ ܡܬܼܥܒܪ̈ܢܐ<EOS> ܡܼܢ ܡܕܢܚܐ ܡܿܢ ܐܝܼܬ ܠܗܠ ܡܼܢ ܐܬܪܐ ܕܨܝܢ ܥܒ̈ܐ<EOS>ܥܒܝܼ̈ܛܐ ܕܣܟ ܠܐ ܡܼܨܝܐ ܠܡܼܥܒܪ ܐܢܘܢ<EOS> ܘܡܼܢ ܡܥܪܒܐ ܕܝܢ ܣܝܼܡ ܐܘܩܝܐܢܘܣ ܝܡܐ ܪܒܐ ܘܠܐ<EOS>ܡܬܼܥܒܪܢܐ<EOS> ܘܡܼܢ ܓܪܒܝܐ ܬܘܼܒ ܐܝܼܬ ܐܬܪܐ ܗܿܘ ܚܫܘܼܟܐ ܘܩܪܝܼܪܐ<EOS> ܘܡܼܢ ܬܝܡܢܐ ܐܪܥܐ<EOS>ܝܩܝܼܕܬܐ ܗܿܝ ܕܐܝܼܬܝܗܿ ܡܨܥܬܐ ܕܐܣܦܪܐ ܕܠܥܠ ܡܢܗܿ ܥ݀ܒܪ ܫܡܼܫܐ ܐܡܝܼܢܐܝܼܬ<EOS> ܘܕܥ ܠܟ<EOS>ܕܫܡܼܫܐ ܠܐ ܡܼܨܝܐ ܕܢܕܢܚ ܥܠ ܟܿܠܗܿ ܥܿܡܪܬܐ ܫܘܝܐܝܼܬ ܒܚܕ ܥܕܢܐ<EOS> ܡܛ݀ܠ ܐܣܦܪܢܝܘܼܬܗܿ<EOS>ܕܐܪܥܐ<EOS> ܘܛܠܼܠܐ ܕܨܠܝܐ ܕܪܘܡܐ ܕܓܠܝܼܠܘܼܬܗܿ<EOS> ܘܟܕ ܗܿܘܐ ܨܦܪܐ ܒܗܿܘ ܨܝܢ ܒܡܕܝ ܘܒܐܬܘܪ<EOS>ܥܕܟܝܠ ܦܠܓܗ ܕܠܠܝܐ ܐܝܼܬܘ̄ ܠܘܬܢ ܘܒܡܥܪܒܐ ܒܐܣܦܢܝܐ ܓܘܝܬܐ ܪܡܫܐ<EOS> ܘܬܘܼܒ ܗܿܦܟܐ ܗܟܘܬ<EOS>ܘܠܝܬ ܕܘܼܟܬܐ ܕܩܪܝܼܒ ܠܗܿ ܫܡܼܫܐ ܝܬܝܪ ܡܼܢ ܚܒܪܬܗܿ<EOS> ܐܠܐ ܐܟܡܐ ܕܪܡ ܡܼܢܢ ܟܕ ܩܿܐܡ ܠܥܠ<EOS>ܡܼܢ ܪܫܢ ܒܦܠܓܗ ܕܝܘܡܐ ܗܟܢܐ ܪܡ ܒܟܿܠ ܕܘܼܟܐ ܟܕ ܩܿܐܡ ܠܥܠ ܡܢܗܿ<EOS> ܡܛ݀ܠ ܕܐܪܥܐ ܣܝܼܡܐ<EOS>ܒܡܨܥܬ݀ ܐܐܪ ܘܬܠܝܐ ܒܪܡܼܙܗ ܕܐܠܗܐ ܐܝܟ ܦܪܚܬܐ ܒܐܐܪ ܘܚܕܝܼܪ ܠܗܿ ܐܐܪ ܡܬܼܟܪܟܢܐܝܼܬ ܟܕ<EOS>ܚܿܕܪܐ ܐܝܟ ܚܘܪܐ ܕܒܥܬܐ ܠܡܘܼܩܪܐ<EOS> ܐܝܟܢܐ ܕܡܼܢ ܠܥܼܠ ܐܡܼܪܢܢ ܘܥܕܟܝܠ ܐ݀ܡܪܝܼܢܢ ܡܼܢ<EOS>ܠܬܚܼܬ<EOS>ܗܿܫܐ ܐܫܼܬܪܪܢܢ ܕܚܕܐ ܡܢܿܬܐ ܡܼܢ ܚܡܫ ܕܐܪܥܐ ܐܝܼܬܝܗܿ ܡܼܬܥܡܪܢܝܼܬܐ ܠܚܘܼܕ<EOS> ܘܗܢ<EOS>ܐܪܒܥ ܣܦܝܼܩ̈ܬܐ ܘܠܐ ܡܼܬܥܡܪ̈ܢܝܬܐ<EOS> ܬܪ̈ܬܝܢ ܡܿܢ ܗܿܠܝܢ ܙܘܝ̈ܬܐ ܚܫܘܼܟ̈ܬܐ ܘܩܪ̈ܝܪܬܐ<EOS>ܗܿܝ ܓܪܒܝܝܬܐ ܘܗܿܝ ܬܝܡܢܿܝܬܐ<EOS> ܕܫܘܝܐܝܼܬ ܚܫܘܼܟ̈ܢ ܘܩܪܝܼܪ̈ܢ ܐܝܟ ܕܐܡܼܪܢܢ<EOS> ܘܗܿܝ<EOS>ܓܪܒܝܼܝܼܬܐ ܝܬܝܪ ܩܪܝܼܪܐ ܡܛ݀ܠ ܪܡܘܿܬܗ ܕܫܡܼܫܐ ܒܙܒܐ ܩܝܛܝܐ<EOS> ܒܪܡ ܠܐ ܡܿܬܚ ܐܬܪܐ<EOS>ܚܼܫܘܼܟܐ ܡܼܢ ܓܪܒܝܐ ܣܿܓܝܼ ܐܝܟ ܬܝܡܢܐ<EOS> ܡܛ݀ܠܕܟܕ ܡܼܬܥܠܐ ܫܡܼܫܐ ܠܬܚܘܼ̈ܡܐ ܥܼ̈ܠܝܐ<EOS>ܕܪܩܝܼܥܗ ܒܣܪܛܢܐ<EOS> ܚܿܪܐ ܝܬܝܪ ܠܩܕܡܐ ܒܐܬܪܐ ܗܿܘ ܓܪܒܝܼܝܼܐ ܡܼܢ ܬܝܡܢܐ ܕܝܢ ܟܕ ܢ݀ܚܬ<EOS>ܠܓܕܝܐ<EOS> ܪܕܐ ܒܬܚܘܼ̈ܡܐ ܬܚ̈ܬܝܐ ܕܪܩܝܼܥܗ ܘܗܿܘܐ ܡܟܝܼܟ ܘܩܪܝܼܒ ܠܐܪܥܐ ܝܬܝܪ ܡܼܢ ܟܕ ܗܿܘܐ<EOS>ܒܣܪܛܢܐ<EOS> ܘܡܫܚܢ ܠܐܪܥܐ ܝܬܝܼܪܐܝܼܬ ܘܠܐ ܡܼܨܝܐ ܕܢܚܘܼܪ ܣܿܓܝܼ ܥܠ ܐܬܪܐ ܗܿܘ ܕܙܘܿܝܼܬܐ<EOS>ܬܝܡܢܝܬܐ<EOS> ܘܗܿܘܐ ܐܬܪܐ ܗܿܘ ܚܫܘܼܟܐ ܝܬܝܪ ܣܿܓܝܼ ܡܼܢ ܓܪܒܝܐ<EOS> ܒܪܡ ܠܐ ܗܿܘܐ ܩܪܝܪ ܐܝܟ<EOS>ܗܿܘ ܡܛ݀ܠ ܩܪܝܼܒܘܼܬܗ ܕܫܡܼܫܐ ܠܐܪܥܐ<EOS> ܒܗܿܝ ܕܡܫܚܢ ܠܗܿ ܝܬܝܪ<EOS> ܘܡܿܛܐ ܚܝܠܐ ܕܫܚܝܼܢܘ̄<EOS>ܥܕܡܐ<EOS>ܠܬܡܿܢ<EOS> ܒܗܿܝ ܕܒܣܬܘܐ ܕܝܼܠܢ ܕܐܝܼܬܘ̄ ܩܝܛܐ ܕܬܡܿܢ<EOS> ܗܿܘܐ ܩܪܝܼܒ<EOS>ܠܙܘܝܼܬܐ ܗܿܝ ܬܝܡܢܝܬܐ ܘܠܐ ܗܿܘܝܐ ܣܿܓܝܼ ܩܪܝܼܪܬܐ ܐܝܟ ܓܪܒܝܼܝܼܬܐ ܒܗܿܘ ܙܒܢܐ<EOS> ܒܪܡ<EOS>ܒܩܝܛܐ ܕܝܼܠܢ ܕܐܝܼܬܘܗܝ ܣܬܘܐ ܕܬܡܿܢ<EOS> ܝܬܝܪ ܗܘܿܝܐ ܩܪܝܪܬܐ ܙܘܿܝܬܐ ܗܿܝ ܬܝܡܢܝܬܐ<EOS>ܡܛ݀ܠ ܡܼܬܥܠܝܢܘܼܬܗ ܕܫܡܼܫܐ<EOS> ܐܟܡܐ ܕܐܦ ܐܬܪܐ ܗܿܘ ܕܠܟܐ ܡܢܗܿ ܗܿܘ ܕܒܝܬ ܠܗ ܘܠܐܪܥܐ<EOS>ܝܩܝܼܕܬܐ ܣܝܡ<EOS> ܒܩܝܛܐ ܕܝܼܠܢ ܕܐܝܼܬܘ̄ ܣܬܘܐ ܕܬܡܿܢ ܝܬܝܪ ܩܪܝܼܪ ܣܬܘܐ ܗܿܘ ܡܼܢ ܣܬܘܐ<EOS>ܕܗܿܘܐ ܠܘܬܢ<EOS> ܡܛ݀ܠ ܡܬܥܠܝܢܘܼܬܗ ܕܫܡܼܫܐ<EOS> ܘܐܦ ܩܝܛܐ ܕܬܡܿܢ ܣܿܓܝ ܚܡܝܼܡ ܡܼܢ ܩܝܛܐ<EOS>ܕܝܼܠܢ<EOS> ܡܛ݀ܠ ܡܼܬܢܚܬܢܘܼܬܗ ܕܫܡܼܫܐ<EOS> ܐܝܟܢܐ ܕܬܘܼܒ ܐܡܼܪܢܢ ܡܼܢ ܠܥܼܠ<EOS> ܘܡܛ݀ܠ ܗܿܠܝܢ<EOS>ܫܘܼܚܠ̈ܦܐ ܠܐ ܡܼܬܥܡܪܢ ܗܿܘ ܐܬܪܐ ܗܿܘ<EOS> ܘܐܢ ܟܝ ܘܐܝܼܬܘܗܝ ܝܒܝܼܫܐ ܘܗܕܐ ܡܢܬܐ<EOS>ܕܡܼܬܥܡܪܢܝܼܬܐ ܕܐܝܼܬܝܗܿ ܚܕܐ ܡܼܢ ܚܡܫ ܡܢ̈ܘܢ ܕܐܦ̈ܝ ܐܪܥܐ<EOS> ܗ̄ ܕܦܠܓܘܼܬܗܿ ܕܐܣܦܝܼܪܐ<EOS>ܕܡܼܢ ܠܥܼܠ<EOS> ܗܿܢܐ ܕܠܘܬܢ ܕܝܼܠܢ ܡܣܼܬܒܪ ܡܼܢ ܠܥܠܼ<EOS> ܐܠܐ ܒܐܪܥܐ ܠܝܬ ܠܥܠ ܘܠܬܚܼܬ ܡܛ݀ܠ<EOS>ܐܣܦܝܼܪܢܝܘܼܬܗܿ ܕܡܘܠܙܬܐ<EOS> ܕܐܡܝܼܢܐܝܼܬ ܡܼܬܟܪܟ ܠܥܠ ܡܢܗܿ ܚܘܼܕܪܢܐܝܼܬ<EOS> ܟܿܠܗܿ ܐܪܥܐ<EOS>ܠܬܼܚܬ ܡܬܼܐܡܪܐ ܐܘܟܝܼܬ ܠܓܘ ܒܡܨܥܬܐ<EOS> ܘܗܿܘ ܓܒܐ ܕܐܦ̈ܝܗܿ ܕܐܪܥܐ ܕܠܩܘܼܒܠܢ ܕܐܦ ܗܼܘ<EOS>ܚܿܐܪ ܠܘܬ ܫܡܼܫܐ ܐܟܘܬܢ ܘܗܟܢܐ ܪܡ ܘܡܥܠܝ ܡܢܗ ܐܝܟ ܕܡܼܢ ܠܘܬܢ ܫܘܝܐܝܼܬ<EOS> ܐܢ ܐܝܼܬܘ̄<EOS>ܝܡܐ ܐܘܿ ܝܒܫܐ ܠܐ ܝܿܕܥܝܢܢ<EOS> ܘܐܢ ܒܗܕܐ ܡܢܿܬܐ ܡܡܙܓܬܐ ܕܠܘܼܩܒܠ ܗܕܐ ܡܬܼܥܡܪܢܝܼܬܐ ܕܝܠܢ<EOS>ܡܼܢ ܠܬܼܚܬ ܠܩܘܼܒܠܢ<EOS> ܐܢ ܥܿܡܪ ܒܗܿ ܐ̱ܢܫ ܐܘܿ ܬܘܼܒ ܡܕܡ ܐ̱ܚܪܝܢ ܠܐ ܝ݀ܕܥܝܼܢܢ<EOS> ܘܗܿܟܢ<EOS>ܦܠܓ ܒܗܘܢܟ ܠܗܿܘ ܓܒܐ ܐ̱ܚܪܢܐ ܕܐܦ̈ܝܗܿ ܕܐܪܥܐ ܚܡܫ ܡܢ̈ܘܢ ܐ̱ܚܪ̈ܢܝܬܐ ܐܝܟ ܗܿܠܝܢ ܒܟܿܠ<EOS>ܡܕܡ ܫܘܬ܇ ܐܝܟ ܕܢܗ̈ܘܝܢ ܟܿܠܗܝܢ ܥܣܪ ܡܢ̈ܘܢ<EOS> ܘܗܕܐ ܡܬܼܥܡܪܢܝܼܬܐ ܕܝܼܠܢ ܚܕܐ ܡܢܿܬܐ ܡܼܢ<EOS>ܥܣܼܪܐ ܕܐܪܥܐ ܐܝܼܬܝܗܿ ܠܚܘܕ<EOS> ܣܡ̈ܡܐ ܕܝܢ ܥܡ ܐܪ̈ܥܐ ܚܒܝܼܫܝܢ<EOS> ܡܛ݀ܠ ܕܥܡ ܐܣܦܪܢܝܘܼܬܗܿ<EOS>ܐܘܟܝܼܬ ܓܠܝܼܠܘܼܬܗܿ ܕܐܪܥܐ ܡܬܚܡܝܼܢ<EOS> ܘܝܡܐ ܣܿܓܝܼ ܪܒ ܘܪܘܝܼܚ ܡܼܢ ܝܫܒܐ<EOS> ܡܛ݀ ܕܐܝܟ<EOS>ܓܙܪܬܐ ܒܝܡܐ ܡܛ݀ܠ ܕܪܡܐ ܡܼܢ ܡܝ̈ܐ ܓܠܝܐ ܘܡܼܬܚܙܝܐ<EOS> ܗܿܟܢܐ ܐܣܼܒܪ ܥܠ ܐܪܥܐ ܟܿܠܗܿ<EOS>ܕܚܕܝܼܪܝܢ ܠܗܿ ܡܝ̈ܐ ܕܝܡ̈ܡܐ<EOS> ܘܕܘܼܟ̈ܝܬܐ ܕܪ̈ܡܢ ܓܠ̈ܝܢ ܘܡܬܼܚܙ̈ܝܢ<EOS> ܘܐܝܟܐ ܕܗܘܼܐ<EOS>ܦܘܼܪܣܐ ܘܡܡܙܓܘܼܬܐ ܬܡܿܢ ܗܘܼܐ ܥܡܘܼܪܝܐ ܠܒܢܝ̈ܢܫܐ ܘܠܚܝ̈ܘܬܐ<EOS> ܐܘܿ ܐܬܚܫ̱ܒ ܥܠ ܐܪܥܐ<EOS>ܙܢܼܐ ܐ̱ܚܪܢܐ<EOS> ܣܒ ܒܗܘܢܟ ܕܐܝܼܬܝܗܿ ܐܪܥܐ ܥܡ ܝܡ̈ܡܐ ܕܒܗܿ ܐܣܦܪܢܝܬܐ ܓܠܝܼܠܬܐ ܐܝܟ ܒܛܢܟܐ<EOS>ܓܠܝܼܠܬܐ<EOS> ܘܡܬܘܼܚ ܥܠܝܗܿ ܒܗܘܢܟ ܥܪ̈ܩܬܐ<EOS> ܚܕܐ ܡܿܢ ܥܪܩܬܐ ܥܠ ܡܨܥܬܗܿ ܟܕ ܚܿܕܪܐ<EOS> ܗܿܕܐ<EOS>ܡܿܢ ܐܝܼܬܝܗܿ ܗܿܝ ܕܬܚܝܼܬ ܫܡܼܫܐ<EOS> ܘܥܪܩܬܐ ܐ̱ܚܪܬܐ ܡܼܢ ܬܝܡܢܗܿ ܕܡܨܥܬܐ ܐܦ ܗܕܐ ܐܝܼܬܝܗܿ<EOS>ܠܐ ܡܬܼܥܡܪܢܝܼܬܐ ܐܝܟ ܕܚܘܝܼܢܢ ܡܼܢ ܠܥܠ<EOS> ܘܥܪܩܬܐ ܬܠܝܬܝܬܐ ܐܝܼܬܝܗܿ ܡܼܢ ܓܪܒܝܗܿ<EOS>ܕܡܼܨܥܝܬܐ<EOS> ܗܕܐ ܕܒܦܠܓܗܿ ܥܠܝܐ ܐܝܼܬܝܗܿ ܗܕܐ ܟܿܠܗܿ ܡܼܬܥܡܪܢܝܼܬܐ ܕܡܬܚܡܐ ܡܼܢ ܡܕܢܚܐ<EOS>ܘܡܼܢ ܡܥܪܒܐ ܐܝܟ ܕܚܘܝܼܢܢ ܡܼܢ ܠܥܠ<EOS> ܗܿܠܝܢ ܬܠܬܐ ܥܪ̈ܩܬܐ ܚܫܘܼܒ<EOS>ܐܢܝܢ ܬܠܬܐ ܡܢܘ̈ܬܐ<EOS> ܘܬܪ̈ܬܝܢ ܐܚܪ̈ܢܝܬܐ ܙܘ̈ܝܬܐ<EOS> ܓܪܒܝܝܬܐ ܘܬܝܡܢܝܬܐ<EOS>ܐܝܟ ܬܪܝܢ ܪܫܘܗܝ ܕܣܪܢܐ ܐܘܿ ܕܒܛܝܼܟܐ<EOS> ܗܫܐ ܒܦܠܓܗܿ ܕܡܢܿܬܐ ܕܠܓܪܒܝܐ ܡܼܢ ܡܨܥܝܬܐ<EOS>ܐܝܼܬܝܗܿ ܟܿܠܗܿ ܡܼܬܥܡܪܢܝܼܬܐ ܕܫܒܥ ܩܠܝܼ̈ܡܐ ܕܟܿܠܗܿ ܬܐܒܝܠ<EOS> ܕܒܗܘܢ ܐܝܼܬ ܐ̈ܠܦܐ<EOS>ܣܿܓܝ̈ܐܐ ܡܕܝܼ̈ܢܬܐ ܘܐܬܪ̈ܘܬܐ ܘܦܢܝ̈ܬܐ<EOS> ܕܐܦܠܐ ܫܡܝܼܥ ܠܗܘܢ ܒܚܕ̈ܕܐ ܐܘܿ ܣܟ ܝ݀ܕܥܝܢ<EOS>ܠܚܕ̈ܕܐ ܡܼܢ ܪܚܝܼܩܘܼܬܐ ܕܒܝܢܬܗܘܢ<EOS> ܘܐܢ ܗܕܐ ܡܢܿܬܐ ܚܕܐ ܡܼܢ ܥܣܪܐ ܕܐܪܥܐ ܗܟܢ ܪܘܝܼܚܐ<EOS>ܘܣܿܓܝܼܐܐ<EOS> ܡܼܢ ܟܿܠܗܿ ܐܪܥܐ ܘܝܡ̈ܡܐ ܕܚܕܪܝܗܿ ܘܒܓܘܗܿ<EOS> ܟܡܐ ܗܿܝ ܟܝ ܪܒܘܬܗܿ ܘܡܫܘܼܚܬܗܿ<EOS>ܡܕܝܢ ܐܐܪ ܕܚܕܪ ܠܟܿܠܗܿ ܡܼܢ ܠܒܪ ܘܐܝܼܬ ܠܗ ܗܿܢܐ ܟ݀ܠܗ ܪܘܡܐ ܥܕܡܐ ܠܐܬܝܪ ܟܡܐ ܠܟܡܐ ܪܒ<EOS>ܘܣܿܓܝܼ<EOS> ܘܐܦ ܗܼܘ ܐܬܝܪ ܢܘܼܪܢܐ ܕܠܒܪ ܡܼܢ ܐܐܪ ܘܡܼܢ ܐܪܥܐ<EOS> ܟܡܐ ܬܘܼܒ ܣܿܓܝܼ ܪܒ<EOS>ܘܪܘܝܼܚ<EOS> ܘܗܿܟܢܐ ܐܬܼܚܫ̱ܒ ܘܣܼܒ ܒܗܘܢܟ ܒܟܿܠܗܘܢ ܪ̈ܩܝܼܥܐ ܕܫܡܝܐ<EOS> ܟܡܐ ܟܝ ܪܒ ܟܿܠܚܕ ܡܼܢ<EOS>ܗܿܘ ܕܠܬܼܚܬ ܡܢܗ ܡܼܢ ܐܪܥܐ ܡܕܝܢ ܟܡܐ ܠܟܡܐ ܪܒ<EOS> ܫܡܼܫܐ ܡܕܝܢ ܘܟܠܚܕ ܡܼܢ ܗܿܠܝܢ<EOS>ܢܗܝܼܪ̈ܐ ܪܘܪ̈ܒܐ ܟܡܐ ܗܿܝ ܡܫܘܼܚܬܐ ܕܟܿܠܚܕ ܡܼܢܗܘܢ<EOS> ܕܟܕ ܣܝܼܡܝܼܢ ܒܗܿܝ ܡܥܠܝܘܼܬܐ ܕܠܐ<EOS>ܡܬܼܡܫܚܐ ܘܡܢܗܪܝܢ ܘܡܬܚܙܝܢ ܠܟܿܠܗܿ ܬܐܒܝܠ<EOS> ܐܠܘܼܠܐ ܕܣܿܓܝܼ ܘܠܥܼܠ ܡܼܢ ܡܫܘܼܚܬܐ ܠܐ<EOS>ܪܘܪ̈ܒܝܢ ܗܘܼܘ ܠܐ ܡܬܼܚܙܝܢ ܗܘܼܘ ܡܼܢ ܗܿܝ ܡܥܠܝܘܼܬܐ ܪܡܿܬܐ ܠܟܿܠܗܿ ܬܐܒܝܠ<EOS> ܐܪܐ<EOS>ܡܘܙܠܬܐ ܕܒܗܿ ܘܠܬܼܚܬ ܡܢܗܿ ܣܕܝܪܝܢ ܗܿܠܝܢ ܟܿܠܗܘܿܢ ܢܗܝܼܪ̈ܐ ܟܡܐ ܗܿܝ ܟܝ ܡܫܘܼܚܬܐ<EOS>ܕܪܒܘܼܬܗܿ<EOS> ܘܐܢ ܐܪܥܐ ܕܐܝܼܬܝܗܿ ܐܝܟ ܢܘܼܩܙܐ ܒܡܼܨܥܬ݀ ܚܘܕܪܐ ܪܘܝܼܚܐ<EOS> ܠܐ ܣܟ ܡܼܬܡܫܚܐ<EOS>ܐܘܿ ܡܣܼܬܝܟܐ<EOS> ܡܕܝܢ ܗܿܠܝܢ ܚܘܼܕܪ̈ܐ ܪ̈ܡܐ ܘܡܥ̈ܠܝܐ<EOS> ܟܡܐ ܗܿܝ ܟܝ ܡܫܘܼܚܬܐ<EOS>ܕܪܘܝܼܚܘܼܬܗܘܢ ܘܪܒܘܼܬܗܘܢ ܘܡܬܝܼܚܘܼܬܗܘܢ<EOS> ܘܐܢ ܗܿܠܝܢ ܠܐ ܡܬܼܡܫ̈ܚܢ ܘܠܐ ܡܣܼܬܝܟ̈ܢ<EOS>ܡܕܝܢ ܝܡܐ ܗܿܘ ܪܒܐ ܕܡܝ̈ܐ ܕܠܥܠ ܡܼܢ ܫܡ̈ܝܐ ܡܿܢ ܡܡܪܚ ܕܢܡܠܠ ܥܠܘܗܝ ܣܟ ܡܕܡ ܐܘܿ ܢܕܪܟ<EOS>ܐܘܿ ܢܬܚܡ<EOS> ܐܘܿ ܢܫܼܟܚ ܣܘܦܐ ܠܝܼܕܥܬܐ ܕܗܿܠܝܢ<EOS> ܐܘ̃ ܟܡܐ ܬܡܝܼܗܝܢ ܥܒܿܕ̈ܝܟ ܡܪܝܐ<EOS>ܘܛܒܿ ܥܡܝܼܩ̈ܢ ܡܫܚܒ̈ܬܟ<EOS> ܐܬܬܡܗܬ݀ ܝܼܕܥܬܟ ܡܢܝ<EOS> ܐܬܚܝܿܠܬ ܘܠܐ ܡܿܨܐܼ ܐܢܼܐ ܚܝܠܐ<EOS> ܘܟܕ<EOS>ܚܿܐܒ ܐܢܼܐ ܘܠܐ ܡܕܪܟ ܐܢܼܐ ܡܙܥܩ ܐܢܼܐ<EOS> ܐܘ̃ ܠܥܘܼܡܩܐ ܕܥܘܼܬܪܐ ܘܡܕܥܐ ܕܐܠܗܐ ܡܪܝܡ<EOS>ܒܐܝܼܬܘܼܬܗ<EOS> ܕܐ̱ܢܫ ܠܐ ܡܼܫ ܕܝܼ̈ܢܘ̄<EOS> ܘܐܘܼܪ̈ܚܬܗ ܠܐ ܡܬܼܥܩܒ̈ܢ ܘܒܗܿܠܝܢ ܫܠܡ ܩܦܠܐܘܢ<EOS>ܕܫܬܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܫܒܥܐ ܥܡ ܐܠܗܐ ܕܡܚܟܡ<EOS> ܕܡܛ݀ܠܡܢܐ ܡܫܘܚܪܐܝܬ ܘܡܛܟܣܐܝܬ ܐ݀ܬܝܢ<EOS>ܫܘܚܠ̈ܦܐ ܕܙܒ̈ܢܐ ܘܠܐ ܗܿܘܝܢ ܡܼܢ ܫܝܠ ܚܕ ܒܬܪ ܚܕ<EOS> ܫܡ̈ܝܐ ܠܡ ܡܫܼܬܿܥܝܢ ܫܘܼܒܚܗ<EOS>ܕܐܠܗܐ<EOS> ܘܥܒܿܕ ܐܝܼܕ̈ܘܗܝ ܡܚܘܐ ܪܩܝܼܥܐ<EOS> ܝܘܡܐ ܠܝܘܡܐ ܡܒܥ ܡܐܡܪܐ ܘܠܠܝܐ ܠܠܠܝܐ ܡܚܘܐ<EOS>ܡܕܥܐ<EOS> ܠܝܬ ܡܐܡܪܐ ܐܦܠܐ ܡ̈ܠܐ ܕܠܐ ܢܫܼܬܡܥ ܒܩ݀ܠܗܘܢ<EOS> ܐܟܙܢܐ ܕܐܡܼܬܝ ܕܢܚܼܙܐ ܐ̱ܢܫ ܡܓܕܠܐ<EOS>ܪܡܿܪܐ ܘܫܒܝܼܚܐ ܕܡܨܒܬ ܒܒܢܝ̈ܢܐ<EOS> ܘܡܟܠܠ<EOS>ܒܫܘܪ̈ܐ<EOS> ܘܡܫܟܠܠ ܒܥܠ̈ܝܬܐ<EOS> ܘܡܼܢ ܠܒܪ ܡܿܢ ܣܿܓܝܼ ܒܢܝ̈ܢܐ ܬܩܝܼ̈ܦܐ<EOS>ܘܥܫܝܼ̈ܢܐ<EOS> ܡܼܢ ܠܓܘ ܕܝܢ ܬܘܼܒ ܝܬܝܪ ܣܿܓܝܼ ܬܘܼܩ̈ܢܐ ܫܒܝܼܚ̈ܐ ܘܨܼܒ̈ܬܐ ܪ̈ܓܝܼܓܐ<EOS>ܘܨܼܒܘ̈ܬܐ ܫܦܝܼܪ̈ܬܐ<EOS> ܘܚܫܚ̈ܬܐ ܗܕܝܼܪ̈ܬܐ ܘܥܘܼܬܪܐ ܕܠܐ ܡܘܦܐ<EOS> ܘܩܢܝܿܢܐ ܕܠܐ ܡܣܬܿܝܟ<EOS>ܘܚܝ̈ܠܘܬܐ ܕܠܐ ܡܬܼܡܢܝܢ<EOS> ܥܡ ܣܘܼܓܐܐ ܕܐܚܪ̈ܢܝܬܐ ܣܿܓܝ̈ܐܬܐ<EOS> ܗܿܝܕܝܢ ܡܼܬܚܫܒ ܒܪܥܝܿܢܗ ܥܠ<EOS>ܚܟܼܡܬܐ ܪܒܬܐ ܘܝܼܕܥܬܐ ܣܿܓܝܼܐܬܐ ܕܐܘܼܡܢܐ ܗܿܘ ܕܐܬܩܢ ܗܿܠܝܢ ܟܿܠܗܝܢ<EOS> ܘܣܿܓܝܼ ܝܿܪܒ<EOS>ܒܥܝܢ̈ܘܗܝ<EOS> ܘܫܡܒܚ ܠܪܒܘܼܬ ܝܕܥܬܗ ܘܣܿܓܝܼܐܘܼܬ ܚܟܼܡܬܗ<EOS> ܕܐܝܟܢ ܐܕܪܟ ܗܘܢܗ ܠܡܛܟܣܘܼ<EOS>ܗܿܠܝܢ ܟܿܠܗܝܢ<EOS> ܘܡܫܼܬܪܪ ܒܠܒܗ ܘܡܗܝܡܢ ܒܬܪܥܝܼܬܗ <EOS> ܘܠܐ ܣܟ ܡܬܼܦܠܓ ܕܡܼܢ ܟܿܠܦܪܘܿܣ<EOS>ܐܘܼܡܢܐ ܘܡܬܩܢܢܐ ܐܝܼܬ ܠܗܿܘ ܒܢܝܿܢܐ ܫܒܝܼܚܐ ܕܡܓܕܠܐ ܗܿܘ ܡܨܒܬܐ ܘܪܓܝܓܐ ܘܕܐܣܝܼܢ̈ܢ ܒܗ<EOS>ܟܿܠ ܛܒ̈ܬܐ ܘܠܘ ܐܝܟ ܪܘܡܐ ܕܛܘܼܪܐ ܡܕܡ ܕܡܬܩܢ ܒܕܘܼܟ<EOS> ܘܡܿܠܐ ܐܝܼܠ̈ܢܐ ܣܒܝܼ̈ܣܐ ܕܡܼܢ<EOS>ܨܒܘܼܬ ܢܦܫܗܘܢ ܡܼܬܚܫܒ ܥܠܘܗܝ<EOS> ܐܠܐ ܕܡܼܢܟܠܦܪܘܿܣ ܠܐܘܼܡܢܐ ܡܠܝܼܠܐ ܡܬܩ̈ܢܢ ܗܿܠܝܢ<EOS>ܟܿܠܗܝܢ<EOS> ܘܡܼܢ ܫܒܝܼܚܘܼܬܗܝܢ ܘܬܗܝܼܪܘܼܬܗܝܢ ܐܦ ܥܠ ܐܘܡܢܗܝܢ ܡܬܚܫܒ ܕܣܿܓܝܼ ܚܟܝܼܡ ܘܪܡ<EOS>ܒܝܼܕܥܬܗ<EOS> ܗܟܘܬ ܟܿܠ ܒܪܐܢܫ ܕܡܫܘܬܦ ܒܝܼܕܥܬܐ ܟܕ ܚܿܐܪ ܘܡܼܬܒܩܐ ܒܝܼܕܥܬܐ ܗܕܐ ܕܫܡܝܿܐ<EOS>ܕܡܬܝܼܚܐ ܠܥܠ ܡܢܢ ܘܠܛܟܼܣ̈ܐ ܕܪ̈ܩܝܼܥܐ ܗܿܠܝܢ ܘܠܣܕܪ̈ܐ ܕܢܗܝܼܪ̈ܐ ܘܡܛܣܘܼܬ<EOS>ܡܪܕܝܼܬܗܘܢ<EOS> ܘܠܐܐܪ̈ܣ ܘܙܒ̈ܢܐ ܘܫܘܼܚܠܦ̈ܝܗܘܢ<EOS> ܥܡ ܣܘܼܓܐܐ ܕܗܘ̈ܝ ܘܬܘܼܩ̈ܢܐ ܘܟܝ̈ܢܐ<EOS>ܘܓܼܢ̈ܣܐ ܘܐܕ̈ܫܐ ܘܦܘܼܪ̈ܫܢܐ ܕܒܥܿܠܡܐ ܗܿܢܐ<EOS> ܡܬܕܡܪ ܘܬ݀ܗܪ ܘܡܫܼܬܿܪܪ ܕܡܢܟܠܦܪܘܿܣ<EOS>ܐܘܼܡܢܐ ܘܡܬܩܢܢܐ ܐܝܼܬ ܠܗܿܠܝܢ ܟ݀ܠܗܝܢ ܫܒܝܼܚ̈ܬܐ<EOS> ܘܐܘܼܡܢܐ ܗܿܘ ܚܟܝܼܡܐ ܘܪܡ ܝܼܕܥܬܐ<EOS>ܕܠܐ ܣܟ ܡܣܼܬܝܟܐ ܐܘܿ ܡܼܬܕܪܟܐ ܝܼܕܥܬܗ ܐܘܿ ܡܼܬܬܚܡܐ ܚܟܼܡܬܗ ܪܒܬܐ ܘܣܓܝܼܐܬ݀ ܦܘܼܪ̈ܫܢܐ<EOS>ܕܐܝܟܢ ܒܼܪܐ ܘܐܬܩܢ ܘܐܩܝܡ ܗܿܠܝܢ ܟܿܠܗܝܢ ܬܕܡܪ̈ܬܐ ܬܗܝܼܪ̈ܬܐ ܫܒܝܼܚ̈ܬܐ ܘܠܐ<EOS>ܡܼܬܡ̈ܠܠܢܝܬܐ<EOS> ܕܒܟ݀ܠܚܕܐ ܡܼܢܗܝܢ ܐܢ ܡܬܒܩܐ ܗܘܢܐ ܬ݀ܡܗ ܘܡܼܬܒܠܗܐ<EOS> ܘܕܐܝܟܢ ܒܬܪ ܕܒܪܐ<EOS>ܘܐܬܩܢ ܟܿܠܡܕܡ ܝܿܨܦ ܘܡܦܪܢܣ ܘܒܛܝܼܪ ܠܗ ܥܠ ܢܛܝܼܪܘܼܬܐ ܘܩܘܼܝܡܐ ܕܟܿܠ ܐܝܟ ܐܘܼܡܢܐ<EOS>ܕܐܼܠܦܐ ܘܩܘܼܒܪܢܝܛܗܿ ܕܒܬܪ ܕܐܬܩܢܗܿ ܘܫܡܠܝܗܿ ܒܟܿܠܗܘܿܢ ܐܕ̈ܫܐ ܕܚܫܚ̈ܬܗܿ ܐܚܝܼܕ<EOS>ܣܘܼܟ̈ܢܝܗܿ ܒܐܝܼܕ̈ܘܗܝ ܘܡܕܒܪ ܠܗܿ ܥܡ ܥܝܼܪܘܬܐ ܪܒܬܐ ܘܝܨܝܼܦܘܼܬܐ ܣܿܓܝܼܐܬܐ<EOS> ܗܿܟܢ ܗܿܢܐ<EOS>ܐܘܼܡܢܐ ܚܟܝܼܡܐ ܘܪܫ ܐܪ̈ܕܝܟܠܐ ܚܝܠܬܢܐ ܒܬܪ ܕܡܬܼܚ ܠܗܕܐ ܝܪܝܼܥܬܐ ܘܐܩܝܼܡ ܠܗܕܐ ܩܘܼܒܬܐ<EOS>ܫܒܝܼܚܬܐ ܘܡܠܼܐ ܒܗܿ ܟܿܠ ܬܘܩ̈ܢܐ ܘܚܫܚ̈ܬܐ<EOS> ܐܚܝܼܕ ܣܘܼܟ̈ܢܝܗܿ ܙܗܝܼܪܐܝܬ ܘܡܕܒܪ ܠܗܿ<EOS>ܥܝܼܪܐܝܼܬ<EOS> ܘܡܦܪܢܣ ܠܗܿ ܝܨܝܼܦܐܝܼܬ<EOS> ܡܬܼܚ ܠܗܿ ܕܐܝܼܡ̈ܡܐ ܘܬܚܼܡ ܠܗܿ ܠܝ̈ܠܘܬܐ<EOS> ܛܟܣ ܠܗܿ<EOS>ܙܒ̈ܢܐ ܡܫܚܠ̈ܦܐ ܠܩܘܼܝܡܗܿ ܘܢܛܝܼܪܘܼܬܗܿ<EOS> ܐܼܠܘܼ ܟܿܠܗܿ ܬܐܕܐ ܗܘܼܐ ܠܐ ܙܪܥܐ ܡܼܬܪܒܐ<EOS>ܗܘܼܐ ܘܡܫܼܬܡܠܐ<EOS> ܘܠܐ ܦܐܪܐ ܫ݀ܡܢ ܗܼܘܐ ܘܒ݀ܫܠ<EOS> ܘܐܼܠܘܼ ܟܿܠܗ ܩܝܛܐ ܗܘܼܐ<EOS> ܣܿܐܦ ܗܼܘܐ<EOS>ܟܿܠܡܕܡ ܡܼܢ ܚܘܼܡ ܘܡܼـܚܪܟ ܘܡܼܬܛܠܩ ܗܘܼ ܘܦܐ<EOS> ܘܐܠܘܼ ܬܘܼܒ ܟܿܠܗ ܙܒܢܐ<EOS>ܣܬܘܐ ܗܘܼܐ ܠܐ ܚ݀ܝܐ ܗܘܼܐ ܟܿܠ ܒܣܪ<EOS> ܠܐ ܒܪܢܫܐ ܘܠܐ ܚܝܘܼܬܐ ܘܠܐ ܦܪܚܬܐ<EOS> ܘܐܠܘܼ ܬܘܼܒ<EOS>ܗܿܠܝܢ ܫܘܼܚܠ̈ܦܐ ܚܕ ܒܬܪ ܚܕ ܪܗܝܼܒܐܝܼܬ ܓܕܫܝܢ ܗܘܼܘ ܘܐܬ݀ܝܢ ܗܟܘܬ ܠܐ ܡܼܬܩܝܡ ܗܘܼܐ<EOS>ܥ݀ܠܡܐ<EOS> ܘܠܐ ܚܿܝܐ ܗܼܘܬ݀ ܟܿܠ ܒܣܪ<EOS> ܐܠܘܼ ܝܘܡܢ ܐܝܟ ܕܠܡܐܡܪ ܐܝܬ ܗܘܼܐ ܙܒܢܐ ܣܬܘܝܐ<EOS>ܘܠܡܚܪ ܡܼܢܫܝܠ ܡܕܪܟ ܗܼܘܐ ܩܝܛܐ ܚܡܝܼܡܐ<EOS> ܡܬܼܚܒܠܝܢ ܗܘܼܘ ܓܘܼܫ̈ܡܐ ܘܟܝ̈ܢܐ ܕܒܢܝ̈ܢܫܐ<EOS>ܘܚܝ̈ܘܬܐ ܘܙܪ̈ܥܐ ܘܐܝܼܠ̈ܢܐ<EOS> ܘܟܿܠ ܡܕܡ<EOS> ܘܐܢ ܬܘܼܒ ܝܘܡܢ ܐܝܼܬܘܗܝ ܗܘܼܐ ܙܒܢܐ ܕܩܝܛܐ<EOS>ܚܡܝܼܡܐ<EOS> ܘܠܡܚܪ ܡܕܪܟ ܗܘܼܐ ܡܢܫܝܠ ܣܬܘܐ ܗܟܘܬ݀ ܡܼܬܚܒܠܝܼܢ ܗܘܼܘ ܟܝ̈ܢܐ ܘܓܘܼܫ̈ܡܐ<EOS>ܕܒܢܝ̈ܢܫܐ ܘܚܝ̈ܘܬܐ<EOS> ܘܠܐ ܣܟ ܚܿܝܐ ܐܘܿ ܡܬܼܩܝܡ ܗܘܼܐ ܟܿܠ ܒܣܪ<EOS> ܐܠܐ ܕܒܪ ܘܛܟܣ ܗܘܼܐ<EOS>ܐܘܼܡܢܐ ܚܟܝܼܡ ܒܟܿܠ<EOS> ܕܢܐܬܿܐ ܫܘܼܚܠܦܐ ܒܬܪ ܚܒܪܗ ܡܫܘܚܪܐܝܼܬ ܘܡܬܝܼܢܐܝܼܬ<EOS> ܘܣܼܡ ܒܝܬ<EOS>ܫܘܼܚܠ̈ܦܐ ܕܣܬܘܐ ܘܕܩܝܛܐ ܫܘܚܠ̈ܦܐ ܐܚܪ̈ܢ ܕܬܐܕܐ ܘܕܪܒܝܥܝܐ ܕܗܘܼ ܬܫܪ̈ܝܬܐ<EOS> ܐܝܿܟܢܐ<EOS>ܕܩܠܝܼܠ ܩܠܝܼܠ ܢܐܬܘܢ ܫܘܼܚ̈ܠܦܐ ܒܬܪ ܚܕ̈ܕܐ ܥܕܡܐ ܕܢܼܬܢܦܩܘܢ ܓܘܼܫ̈ܡܐ ܘܟܝ̈ܢܐ ܒܩܘܼܪܐ<EOS>ܘܚܘܼܡܐ ܕܠܐ ܢܬܼܢܟܘܢ ܘܢܬܼܚܒܠܘܢ<EOS> ܘܦܠܓ ܐܢܘܢ ܐܪܒܝܥܐ ܫܘܼܚ̈ܠܦܐ<EOS> ܘܟܿܠ ܫܘܼܚܠܦܐ<EOS>ܐܝܼܬܘܗܝ ܬܠܬܐ ܝܪ̈ܚܝܢ<EOS> ܡܫܚ̈ܠܦܐ ܡܛ݀ ܡܠܚܡܘܼܬܐ ܡܩܝܼܡܢܝܼܬ ܘܡܢܛܪܢܝܼܬܐ<EOS> ܫܘܼܚܠܦܐ ܡܿܢ<EOS>ܬܐܕܢܝܐ ܐܝܼܬܘܗܝ ܬܠܬܐ ܝܪ̈ܚܝܢ<EOS> ܡܫܚ̈ܠܦܐ ܡܛ݀ܠ ܡܠܚܡܘܼܬܐ ܡܩܝܼܡܢܝܼܬܐ ܘܡܢܛܪܢܝܼܬܐ<EOS>ܫܘܼܚܠܦܐ ܡܿܢ ܬܐܕܢܝܐ ܐܝܼܬܘܗܝ ܢܝܼܣܢ ܕܥܕܟܝܠ ܩܠܝܼܠ ܘܩܪܝܼܒ ܠܝܪܚܐ ܐ̱ܚܪܢܐ ܕܫܘܚܠܦܐ<EOS>ܣܬܘܝܐ ܕܐܝܼܬܘ̄ ܐܕܪ<EOS> ܘܐܦ ܗܼܘ ܝܪܚܐ ܕܢܝܼܣܢ ܩܕܡܝܬܗ ܩܪܝܼܪܐ ܐܝܟ ܐ̱ܚܪܝܬܗ ܕܐܕܪ<EOS> ܡܨܥܬܗ<EOS>ܕܝܢ ܬܘܼܒ ܦܫܘܼܪܐ ܩܠܝܼܠ<EOS> ܐ̱ܚܪܝܬܗ ܬܘܼܒ ܝܬܝܪ<EOS> ܘܥ݀ܐܠ ܒܬܪܘܗܝ ܚܙܝܪܢ<EOS> ܗܟܘܬ ܩܕܡܝܬܗ<EOS>ܩܪܝܼܒܐ ܠܐ̱ܚܪܝܬܗ ܕܐܝܪ<EOS> ܡܨܥܬܗ ܬܘܼܒ ܚܡܝܼܡܐ ܚܪܬܗ ܝܬܝܪ ܒܬܪ ܗܿܠܝܢ ܝܪ̈ܚܐ ܬܠܬܐ<EOS>ܬܐܕܢ̈ܝܐ ܕܐܝܼܬ ܒܗܘܢ ܬܫܥܐ ܫܘܚܠ̈ܦܐ ܐ݀ܬܐ ܫܘܼܚܠܦܐ ܩܝܛܝܐ<EOS> ܝܪܚܐ ܩܕܡܝܐ ܬܡܘܙ<EOS>ܩܪܝܒܿ ܕ݀ܡܝܐ ܩܕܡܝܬܗ ܠܐܚܪܝܬܐ ܕܚܙܝܪܢ ܝܪܚܐ ܐܚܪܝܐ ܕܬܐܕܐ ܘܡܨܥܬܗ ܕܬܡܘܙ ܝܬܝܪ ܚܡܝܼܡܐ<EOS>ܘܐܚܪܝܬܗ ܬܘܼܒ ܝܬܝܪ<EOS> ܘܥ݀ܐܠ ܒܬܪܘܗܝ ܝܪܚܐ ܕܐܒ<EOS> ܕܐܝܼܬܘܗܝ ܥܘܙܗ ܕܩܝܛܐ ܘܡܒܫܠ ܦܐܪ̈ܐ<EOS>ܗܟܘܬ݀ ܩܕܡܝܬܗ ܥܙܝܼܙܐ ܒܚܘܼܡܐ<EOS> ܡܨܥܬܗ ܗܟܘܬ<EOS> ܘܐܚܪܝܬܗ ܒܿܨܪ ܚܘܼܡܐ ܡܼܢ ܥܙܝܼܙܘܼܬܐ<EOS>ܘܐܝܠܘܠ ܗܟܘܬ ܫܘܼܪܝܗ ܚܡܝܼܡ<EOS> ܘܡܨܥܬܗ ܬܘܼܒ ܒܨܝܼܪ<EOS> ܘܐܚܪܝܬܗ ܬܘܼܒ ܒܨܝܼܪ<EOS> ܘܗܝܕܝܢ<EOS>ܡܫܪܝܢ ܩܪ̈ܬܐ ܘܡܫܒ̈ܐ ܡܦܘܼܚ̈ܢܐ<EOS> ܘܗܟܘܬ ܐܫܼܬܿܡܠܝܘ ܬܠܬܐ ܝܪ̈ܚܐ ܩܝ̈ܛܝܐ ܒܬܫܥܐ<EOS>ܫܘܼܚܠ̈ܦܐ<EOS> ܗܿܘ ܡܨܥܝܐ ܥܙܝܼܙ ܒܚܘܼܡܐ ܝܬܝܼܪ ܡܼܢ ܟܿܠܗܘܿܢ ܗܿܫܐ ܚܙܼܝ ܟܡܐ ܐܝܼܬ ܒܝܬ<EOS>ܗܿܢܐ ܚܘܼܡܐ ܡܘܩܕܢܐ ܘܡܒܫܠܢܐ ܕܐܒ ܝܪܚܐ ܠܗܿ، ܩܘܼܪܐ ܩܫܝܐ ܘܡܨܪܦܢܐ ܕܟܢܘܢ ܐ̱ܚܪܝ<EOS>ܕܐܠܘܼ ܗܿܢܐ ܒܬܪ ܗܿܢܐ ܓܕܫ ܗܼܘܐ<EOS>ܒܗ ܒܥܕܢܐ ܡܼܬܚܒܠ ܗܘܼܐ ܟ݀ܠܡܕܡ ܕܒܥܿܠܡܐ<EOS> ܐܠܐ ܦܪܢܣ ܘܛܟܣ ܒܪܘܝܐ ܕܢܫܚܢ<EOS>ܙܒܢܐ ܩܠܝܼܠ ܩܠܝܼܠ<EOS> ܐܝܟܢܐ ܕܢܬܼܥܝܕܘܢ ܓܘܼܫ̈ܡܐ<EOS> ܘܢܬܼܪܒܘܢ ܙܪ̈ܥܐ<EOS> ܘܢܫܼܡܥܘܢ ܦܐܪ̈ܐ<EOS>ܘܢܒܼܫܠܘܢ ܘܢܼܬܚܠܘܢ<EOS> ܐܠܐ ܡܢܫܝܼܠ ܡܕܪܟ ܗܘܼܐ ܠܗܘܢ ܚܘܼܡܐ ܡܫܬܿܠܩܝܢ ܗܘܼܘ<EOS>ܒܪܓܝܘܼܬܗܘܢ ܘܚܿܡܝܢ ܘܝܿܒܫܝܢ ܘܢܿܬܪܝܢ ܦܐܪ̈ܐ ܘܛܪ̈ܦܐ ܘܦܩ̈ܚܐ<EOS> ܘܠܐ ܣܟ ܡܼܬܪܒܐ ܗܘܼܐ<EOS>ܡܕܡ<EOS> ܐܠܐ ܒܩܠܝܼܠ ܩܠܝܼܠ ܝ݀ܪܒܝܢ ܘܡܼܬܚܝܠܝܢ ܘܡܬܓܫܡܝܢ ܐܝܟܢܐ ܕܟܕ ܚܿܐܡ ܙܒܢܐ ܢܩܘܼܡܘܢ<EOS>ܠܘܼܩܒܠ ܥܙܝܼܙܘܼܬܗ ܕܚܘܼܡܐ ܘܢܼܬܒܫܠܘܢ ܫܦܖܝܪ<EOS> ܘܗܝܕܝܢ ܒܬܪ ܚܘܼܡܐ ܗܿܘ ܥܙܝܼܙܐ ܬܘܼܒ<EOS>ܦܿܐܚ ܥܠܝܗܘܢ ܐܐܪ ܘܡܪܘܚ ܠܗܘܢ<EOS> ܐܝܟܐ ܕܢܬܪܟܟܘܢ ܦܐܪ̈ܐ ܘܐܒܒ̈ܢܐ<EOS> ܘܝܬܝܪ ܢܬܚܠܘܢ<EOS>ܘܬܗܼܘܐ ܚܠܝܘܼܬܗܘܢ ܗܢܝܼܐܬܐ ܘܒܣܝܼܡܬܐ<EOS> ܘܢܬܼܪ̈ܟܟܢ ܥܢܒ̈ܐ ܘܪ̈ܘܼܡܢܐ<EOS> ܘܬܣܓܐ ܒܗܘܢ<EOS>ܪܛܝܼܒܘܼܬܐ ܘܢܼܬܩ̈ܛܥܢ ܩܠ̈ܦܝܗܘܢ<EOS> ܘܒܬܪ ܗܠܝܢ ܐ݀ܬܐ ܫܘܼܚܠܦܐ ܬܫܪܚܬܐ ܕܐܝܼܬܘܗܝ ܐܦ ܗܼ،<EOS>ܡܨܥܝܐ ܒܝܬ ܩܝܛܐ ܠܣܬܘܐ<EOS> ܐܟܙܢܐ ܕܫܘܼܚܠܦܐ ܬܐܕܢܝܐ<EOS> ܘܝܪܚܐ ܩܕܡܝܐ ܐܝܬܘܗܝ ܬܫܪܝܢ ܩܕܝܡ<EOS>ܘܕܡܿܝܐ ܘܩܪܝܼܒܐ ܩܕܡܝܬܗ ܕܗܢܐ ܠܐܚܪܝܬܗ ܕܐܝܠܘܠ ܝܪܚܐ ܐܚܪܝܐ ܕܩܝܛܐ<EOS> ܡܫܥܬܗ ܕܝܢ ܕܬܫܪܝܢ<EOS>ܬܘܼܒ ܩܠܝܼܠ ܩܪܝܼܪܐ ܘܐܚܪܝܬܗ ܬܘܼܒ ܝܬܝܪ<EOS> ܗܟܘܬ ܘܬܫܪܝܢ ܐܚܪܝ ܘܟܢܘܢ ܩܕܝܡ<EOS> ܘܗܟܢܐ ܩܠܝܼ<EOS>ܩܠܝܼܠ ܐܬܝܐ ܩܪܝܼܪܘܼܬܐ<EOS> ܟܕ ܠܐ ܡܣܓܦܐ ܐܝܟ ܐ̱ܢܫ ܕܛܐܦ ܒܐܠܦܐ<EOS> ܘܟܕ ܠܐ ܡܗܠܟ ܘܠܐ ܡܫܬܦܠ<EOS>ܡܝܒܠ ܠܗ ܛܘܦܐ ܡܼܢ ܕܘܟ ܠܕܘܟ<EOS> ܘܡܼܬܡܢܥ ܠܐܝܟܐ ܕܨ݀ܒܐ ܒܩܠܝܼܠ ܩܠܝܼܠ<EOS> ܟܕ ܠܐ ܡܪܓܫ<EOS>ܗܟܢܐ ܛܥܝܼܢܝܼܢ ܙܒ̈ܢܐ ܘܥܕ̈ܢܐ ܠܥܿܠܡܐ<EOS> ܘܡܝܒܠܝܢ ܠܗ ܢܝܼܚܐܝܬ ܡܼܢ ܫܘܼܚܠܦܐ ܠܫܘܼܚܠܦܐ<EOS>ܟܕ ܠܐ ܡܪܓܫ ܗܿܝܕܝܢ ܥ݀ܐܠ ܫܘܼܚܠܦܐ ܣܬܘܝܐ<EOS> ܘܡܘܣܦܐ ܩܠܝܼܠ ܩܠܝܼܠ ܩܪܝܼܪܘܼܬܐ<EOS> ܥܕܡܐ<EOS>ܠܫܒܛ ܕܐܝܼܬܘܗܝ ܩܛܪܬܗ ܕܣܬܘܐ<EOS> ܘܡܼܢ ܟܣܗ ܘܠܗܠ ܬܘܼܒ ܒܿܨܪܐ ܗܿܝ ܩܪܝܼܪܘܼܬܐ ܥܙܝܼܙܘܼܬܐ<EOS>ܘܬܘܼܒ ܩܪܒ ܙܒܢܐ ܕܫܘܼܚܠܦܐ ܬܐܕܢܝܐ<EOS> ܘܗܿܟܢܐ ܡܼܬܟܪܟܝܼܢ ܙܒ̈ܢܐ ܘܡܼܬܛܟܣܝܼܢ ܫܘܼܚܠܦ̈ܩܐ<EOS>ܒܝܨܝܼܦܘܼܬܐ ܪܒܬܐ ܘܡܦܪܢܣܢܘܼܬܐ ܬܗܝܼܪܬܐ ܕܐܘܼܡܢܐ ܚܟܝܼܡ ܒܟܿܠ<EOS> ܒܩܠܝܼܠ ܩܠܝܼܠ ܐܝܟ<EOS>ܕܐܡܼܪܢܢ<EOS> ܡܛ݀ܠ ܩܘܼܝܡܐ<EOS> ܘܢܛܝܼܪܘܼـܐ ܕܗܿܢܐ ܥܿܠܡܐ ܘܕܟܿܠܗܘܢ ܟܝ̈ܢܐ ܘܗܘ̈ܝܐ ܕܒܗ<EOS> ܘܡܼܢ<EOS>ܗܿܠܝܢ ܘܕܐܝܟ ܗܠܝܢ ܦܘܼܪ̈ܢܣܐ ܚܟܝܼ̈ܡܐ ܘܫܘܼܚܠ̈ܦܐ ܬܗܝܼܪ̈ܐ<EOS> ܘܡܼܬܟܪܟܢܘܼܬ ܙܒ̈ܢܐ<EOS>ܘܡܛܟܣܘܼܬ ܥܕ̈ܢܐ<EOS> ܘܡܬܚܡܘܼܬ ܫܢ̈ܝܐ ܘܝܪ̈ܚܐ<EOS> ܘܫܘܝܘܼܬ ܡܼܛܪ̈ܐ ܘܢܝܼܚܘܼܬ ܪ̈ܣܝܼܣܐ<EOS> ܘܠܐ<EOS>ܡܟܬܪܢܘܼܬ ܡܚܫ̈ܘܼܠܐ<EOS> ܘܥܣܩܘܼܬ ܥܕ̈ܢ ܕܒܪ̈ܩܐ ܥܙ̈ܝܼܙܐ ܘܪ̈ܥܡܐ ܥܫܝܼ̈ܢܐ ܘܡܼܛܪ̈ܐ<EOS>ܚܒ̈ܝܼܛܐ<EOS> ܘܡܼܢ ܠܐ ܡܬܝܼܚܘܼܬ ܫܥܬܐ ܪ̈ܥܠܐ ܘܙܘܥ̈ܐ ܘܢܘܕ̈ܐ<EOS> ܘܡܼܢ ܣܿܓܝܼ ܬܗܝܼܪ̈ܬܐ ܕܐܝܟ<EOS>ܗܿܠܝܢ ܝܼܕܥܢܢ ܘܐܫܬܿܪܪܢܢ ܕܠܐ ܦܘܼܠܓ ܕܡܪܐ ܘܡܒܪܢܐ ܐܝܼܬ ܠܗܿܢܐ ܥ݀ܠܡܐ<EOS> ܗܿܘ ܕܗܼ،<EOS>ܒܪܝܗܝ ܘܬܩܢܗ ܘܐܩܝܼܡܗ<EOS> ܘܗܘܼܝܘܼ ܡܦܪܢܣ ܠܟܿܠ ܕܒܗ ܘܝܿܨܦ ܚܟܝܼܡܐܝܼܬ<EOS>ܘܡܫܡܠܝܐܝܼܬ ܘܡܠܝܼܠܐܝܬ<EOS> ܘܠܝܬ ܠܗ ܣܩܘܼܒܠܐ ܘܠܐ ܫܘܬܦܐ<EOS> ܘܠܐ ܒܪ ܦܚܼܡܐ<EOS>ܐܠܐ ܚܕ ܗܼܘ ܒܠܚܘܼܕ ܚܝܠܐ ܘܫܘܼܠܛܢܐ<EOS> ܘܟܝܿܢܐ ܘܨܒܝܿܢܐ ܘܡܪܘܼܬܐ ܘܡܕܒܪܢܘܼܬܐ<EOS> ܘܗܼܘ<EOS>ܡܿܨܐܼ ܟܿܠ ܘܡܿܠܐܼ ܠܟܿܠ<EOS> ܘܣܿܦܩ ܠܟܿܠ<EOS> ܘܐܢ ܫܡܼܫܐ ܗܿܢ ܕܐܝܼܬܘ̄ ܚܕ ܡܼܢ ܒܪ̈ܝܬܗ ܗܿܟܢܐ<EOS>ܣܿܥܪ ܚܝܠܐ ܕܟܝܿܢܗ ܘܥ݀ܒܪ ܒܓܘܼܫ̈ܡܐ ܛܡܝܼ̈ܡܐ ܘܒܐܪܥܐ ܘܝܡ̈ܡܐ ܘܒܟܿܠ ܒܪ̈ܝܢ<EOS> ܘܠܝܬ<EOS>ܕܛ݀ܫܐ ܡܼܢ ܠܗܓܗ<EOS> ܡܕܝܢ ܟܡܐ ܠܟܡܐ ܚܝܠܗ ܕܐܠܗܐ ܒܪܘܼܝܗ ܕܫܡܼܫܐ ܘܕܟܿܠ ܒܪ̈ܝܢ ܕܠܥܠ<EOS>ܘܠܬܼܚܬ ܡܿܨܐܼ ܟܿܠ<EOS> ܘܣܿܦܩ ܠܟܿܠ<EOS> ܚܕ ܗܼܘ ܕܠܐ ܦܘܼܠܓ<EOS> ܡܪܐ ܐܚܝܼܕ ܟܿܠ<EOS> ܘܡܕܒܪ ܟܿܠ<EOS>ܕܗܘܼ ܒܼܪܐ ܘܐܬܩܢ ܟܿܠ<EOS> ܘܝ݀ܨܦ ܘܡܦܪܢܣ ܘܡܛܟܣ ܙܒ̈ܢܐ ܒܚܟܼܡܬܗ ܪܒܬܐ ܘܡܨܝܬ݀ ܟܿܠ ܘܟܕ<EOS>ܛܒܿ ܕܗܿܟܢ ܢܝܼܚܐܝܬ ܩܠܝܼܠ ܩܠܝܼܠ ܘܡܫܘܚܪܐܝܼܬ ܡܫܼܬܚܠܦܝܢ ܙܒ̈ܢܐ ܒܚܟܼܡܬܗ ܪܒܬܐ ܘܡܨܝܬ݀<EOS>ܟܿܠ ܘܟܕ ܛܒܿ ܕܗܿܟܢ ܢܝܼܚܐܝܬ ܩܠܝܼܠ ܩܠܝܼܠ ܘܡܫܘܚܪܐܝܼܬ ܡܫܼܬܚܠܦܝܢ ܙܒ̈ܢܐ ܕܫܢ̱ܬܐ<EOS> ܗܿܐ<EOS>ܓܿܕܫ ܒܗܘܢ ܒܫܘܼܚܠ̈ܦܐ ܚܘܼܒ̈ܠܐ ܣܿܓܝ̈ܐܐ<EOS> ܘܒܦܓܪ̈ܐ ܕܒܢܝ̈ܢܫܐ ܟ̈ܐܒܐ ܘܟܘܼܪ̈ܗܢܐ<EOS>ܘܐܫܬܘ̈ܬܐ ܕܙܢ̈ܝܢ ܙܢ̈ܝܢ<EOS> ܘܒܐܝܼ̈ܠܢܐ ܘܦܩ̈ܚܐ ܘܙܪ̈ܥܐ<EOS> ܘܫܘܒ̈ܢܐ ܘܢܟܝ̈ܢܐ ܣܿܓܝܼ̈ܐܐ<EOS>ܗܟܘܬ ܘܒܫܪܟܐ ܕܚܝ̈ܘܬܐ ܘܦܪ̈ܚܬܐ<EOS> ܡܕܝܢ ܐܢ ܡܼܢ ܫܝܠ ܓܕܫܝܢ ܗܘܼܘ ܫܘܼܚܠ̈ܦܐ<EOS> ܠܐܝܢܐ ܚܒܠܐ<EOS>ܫܪܟ ܗܘܼܐ ܥ݀ܠܡܐ<EOS> ܫܘܼܒܚܐ ܠܗ ܠܐܘܼܡܢܐ ܚܟܝܼܡ ܒܟܿܠ ܟܡܐ ܬܗܝܼܪܐ ܘܫܒܝܼܚܐ ܡܕܒܪܢܘܼܬܗ<EOS>ܘܐܟܙܢܐ ܕܐ̱ܢܫ ܐܘܼܡܢܐ ܕܙܓܘܓܝܼܬܐ<EOS> ܕܟܕ ܥ݀ܒܕ ܘܡܬܩܢ ܡ̈ܐܢܐ ܣܿܓܝܼ̈ܐܐ ܘܡܫܚ̈ܠܦܐ ܡܼܢ<EOS>ܙܓܘܓܝܼܬܐ<EOS> ܒܗ ܒܥܕܢܐ ܕܡܫܡܠܐ ܘܡܚܬܡ ܠܗ ܠܡܐܢܐ<EOS> ܟܕ ܗܼܘ ܥܕܟܝܠ ܓܘܼܫܡܗ ܕܡܐܢܐ ܐܝܼܬܘܗܝ<EOS>ܢܘܼܪܐ ܣܿܐܡ ܠܗ ܩܕܡܐ ܒܒܝܬܐ ܡܨܥܝܐ ܕܐܬܘܼܢܐ ܠܥܼܠ ܡܼܢ ܐܝܟܐ ܕܡܫܼܬܠܗܒܐ ܢܘܼܪܐ<EOS>ܘܐܼܠܘܼ ܒܗ ܒܥܕܢܐ ܕܡܬܚܡ ܗܘܼܐ ܠܗ ܠܡܐܢܐ ܣܿܐܡ ܗܘܼܐ ܠܣܛܪ ܡܼܢ ܚܡܝܼܡܘܼܬܐ ܕܢܘܼܪܐ ܒܗܿ<EOS>ܒܫܿܥܬܐ ܡܼܬܬܒܪ ܗܘܼܐ ܘܡܬܼܚܒܠ<EOS> ܐܠܐ ܣܿܐܡ ܠܗ ܒܝܼܕܥܬܐ ܒܒܝܬܐ ܡܼܨܥܝܐ ܐܝܟܐ ܕܠܐ ܥܙܝܼܙܐ<EOS>ܢܘܼܪܐ ܐܝܟ ܗܿܘ ܬܚܬܝܐ ܕܡܫܼܬܠܗܒ<EOS> ܐܝܟܐ ܕܐܬܦܫܪܬ݀ ܙܓܘܓܝܬܐ ܘܐܬܼܦܠܚ ܘܐܬܼܬܩܢ ܡܐܢܐ<EOS>ܘܗܿܟܢܐ ܠܟܿܠܗܘܢ ܡ̈ܐܢܐ ܕܦܿܠܚ ܬܡܿܢ ܣܿܕܪ ܘܣܿܐܡ<EOS> ܘܟܕ ܡܚܬܡ ܥܒܿܕܗ ܘܩܿܐܡ ܡܼܢ<EOS>ܦܘܼܠܚܢܗ ܣܿܟܪ ܬܪ̈ܥܐ ܕܒ̈ܬܐ ܕܐܬܘܼܢܐ ܟܿܠܗܘܿܢ ܘܫܿܐܥ ܒܛܝܼܢܐ ܕܠܐ ܢܥܘܿܠ ܐܐܪ ܘܢܚܒܠ<EOS>ܠܥܒܿܕܐ<EOS> ܘܫܿܒܩ ܠܗ ܟܿܠܗ ܠܠܝܐ ܘܝܡܐ ܕܒܬܪܘܗܝ ܦ݀ܟܗܐ ܫܚܝܼܢܘܼܬܐ ܩܠܝܼܠ ܘܕܥܿܟܐ ܢܘܼܪܐ<EOS>ܘܗܿܠܝܕܝܢ ܩܕܡܐܝܬ ܦܿܬܚ ܩܠܝܼܠ ܡܕܡ ܡܼܢ ܒܣܬܪ ܐܬܘܼܢܐ<EOS> ܘܒܬܪ ܫ݀ܥܬܐ ܬܘܼܒ ܩܠܝܼܠ<EOS> ܘܠܐ<EOS>ܡܣܪܗܒ<EOS> ܐܠܐ ܡܐܓܪ ܪܘܼܚܐ ܕܠܐ ܢܼܬܢܟܐ ܦܘܼܠܚܢܐ<EOS> ܘܗܿܟܢܐ ܟܿܠܗ ܝܘܡܐ ܡܼܬܚܟܡ ܥܕ ܩܿܐܡ<EOS>ܐܬܘܼܢܐ ܩܠܝܼܠ ܩܠܝܼܠ<EOS> ܘܗܿܝܕܝܢ ܡܩܪܒ ܠܦܘܼܠܚܢܐ ܠܘܬ݀ ܬܪܥܐ ܕܒܝܬܐ ܗܿܘ ܡܼܨܥܝܐ<EOS>ܕܐܬܘܼܢܐ<EOS> ܘܩܠܝܼܠ ܩܠܝܼܠ ܡܩܪܒ ܒܕܦ݀ܟܗܐ ܚܡܝܼܡܘܼܬܐ<EOS> ܗܿܝܕܝܢ ܢܿܣܒ ܚܕ ܚܕ ܘܣܿܕܪ ܥܠ<EOS>ܐܓܪܐ ܕܐܬܘܢܐ<EOS> ܘܗܿܟܢܐ ܡܕܒܪ ܒܝܼܕܥܬܗ ܘܡܫܘܙܠ ܠܟܿܠܗ ܦܘܼܠܚܢܐ<EOS> ܘܐܡܼܬܝ ܬܘܼܒ ܕܨܿܒܐ<EOS>ܕܢܐܙܠ ܙܓܘܓܝܬܐ ܠܦܘܼܠܚܢܐ<EOS> ܐܘܿ ܡܐܢܐ ܕܙܓܘܓܝܬܐ ܢܗܦܟ ܠܢܘܼܪܐ<EOS> ܗܟܘܬ݀ ܡܕܒܪ ܘܥ݀ܒܕ<EOS>ܘܒܩܠܝܼܠ ܩܠܝܼܠ ܡܩܪܒ ܠܗܘܿܢ ܠܫܚܝܼܢܘܼܬܐ<EOS> ܘܒܩܕܡܐ ܣܿܐܡ ܒܒܝܬܐ ܡܼܨܥܝܐ ܐܝܟܐ ܕܩܠܝܼܠ<EOS>ܫܚܝܼܢ ܗܘܼܦܟܗܿ ܕܢܘܼܪܐ<EOS>ܘܡܘܚܪܐ ܢܘܪܐ ܪܟܝܼܟܬܐ<EOS> ܘܒܩܠܝܼܠ ܩܠܝܼܠ ܡܚܝܠ ܠܗ ܒܐܘܼܡܢܘܼܬܗ ܟܕ ܠܐ<EOS>ܡܣܼܬܿܪܗܒ<EOS> ܘܗܟܢܐ ܒܝܼܕܥܬܐ ܡܫܡܠܐ ܥܒܿܕܗ ܘܡܢܛܪ ܦܘܼܠܚܢܗ<EOS> ܕܐܝܟ ܗܿܟܢ ܥܒܼܕ ܘܦܪܢܣ ܗܿ،<EOS>ܐܪܕܝܼܟܠܐ ܬܩܝܼܦܐ ܘܐܘܼܡܢܐ ܚܟܝܼܡܐ ܕܨܒܘ̈ܬܐ ܕܒܪ̈ܝܬܐ<EOS> ܘܛܟܣ ܠܙܒ̈ܢܐ ܘܥܕ̈ܢܐ ܘܫܘܼܚܠ̈ܦܝ<EOS>ܫܢ̱ܬܐ ܒܝܕܥܬܐ ܣܿܓܝܼܐܬܐ ܘܚܼܟܡܬܐ ܪܒܬܐ<EOS> ܡܛ݀ܠ ܫܦܝܼܪܘܼܬ ܩܘܼܝܿܡܐ<EOS> ܘܢܛܝܼܪܘܼܬܐ ܕܥܿܠܡܐ<EOS>ܗܿܢܐ ܕܒܪܐ ܘܐܬܼܩܢ ܒܛܝܒܘܼܬܗ<EOS> ܟܕ ܗܼܘ ܠܐ ܣܢܝܼܩ ܗܘܼܐ<EOS> ܐܠܐ ܡܛ݀ܠ ܥܘܼܕܪܢܐ ܕܒܪ̈ܝܐ<EOS>ܘܥܒܝܼܕ̈ܐ<EOS> ܠܫܘܼܘܫܛܗܘܢ ܘܠܬܪܒܝܬܗܘܢ ܕܒܡܝܬܪܘܼܬܐ ܘܕܘܼܒܪ̈ܐ ܬܩ̈ܢܐ<EOS> ܐܝܟܢܐ ܕܒܝܕ ܗܿܠܝܢ<EOS>ܢܼܬܥܠܘܢ ܒܝܕܥܬܐ ܘܢܼܬܓܘܘܢ ܒܚܟܼܡܬܐ ܫܪܝܼܪܬܐ<EOS> ܘܢܼܬܩܪܒܘܢ ܠܘܬ݀ ܫܟܝܼܢܬܐ ܕܪܒܘܼܬܗ<EOS>ܘܢܼܬܢܗܪܘܢ ܡܼܢ ܙܠ̈ܝܼܩܝ ܙܝܼܘܐ ܘܗܪܕܐ ܕܬܼܫܒܘܚܬܐ ܕܪܒܘܬܗ<EOS> ܘܠܗ ܦܐܝܐ ܘܡܬܬܚܝܼܒܐ<EOS>ܬܫܒܘܚܬܐ ܘܬܘܕܝܼܬܐ ܘܣܓܕܬܐ ܒܟܿܠܗܘܿܢ ܥܠ̈ܡܐ ܕܒܪܬ ܘܬܩܢܬ݀ ܡܪܘܬܗ<EOS> ܠܥܿܠܡܥܿܠܡܝܢ ܐܡܝܢ<EOS>ܘܒܗܿܠܝܢ ܫܠܡ ܩܦܠܐܘܢ ܕܫܒܥܐ ܒܝܕ ܐܠܗܐ ܕܚܝܠ ܘܥܕܪ<EOS>ܫܠܡ ܡܐܡܪܐ ܕܫܬܐ ܕܥܠ ܝܕܥܬܐ ܕܫܪܪܐ ܒܝܕ ܐܠܗܐ ܕܚܝܠ ܘܥܕܪ<EOS> ܕܐܣܬܝܟܘ ܒܗ<EOS>ܩܦ̈ܠܐܐ ܫܒܥܐ ܕܒܗܘܿܢ ܐܬܼܡܠܠ ܫܒܝܼܚܐܝܼܬ ܥܠ ܟܿܠܗܝܢ ܗܠܝܢ ܕܬܚܝܬ ܡܘܙܠܬܐ ܘܒܐܬܝܼܪ<EOS>ܘܒܐܐܪ ܘܥܕܡܐ ܠܐܪܥܐ ܓܿܕܫ̈ܢ<EOS>