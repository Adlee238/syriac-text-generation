ܬܽܘܒ ܕܺܝܠܶܗ ܕܡܳܪܝ ܐܰܦܪܶܝܡ<EOS>ܥܰܠ ܩܳܠܳܐ ܕܟܶܢ̈ܫܶܐ ܥܶܠܳܝ̈ܶܐ<EOS>ܠܟܶܢܫܳܐ ܥܶܠܳܝܳܐ ܕܐܶܫܬܠܰܚ ܠܬܶܫܒܽܘܚܬܳܐ<EOS>ܠܙܰܒܢܳܐ ܢܰܨܺܝܚܳܐ ܕܐܶܬܪܫܶܡ ܠܦܽܘܪܩܳܢܳܐ<EOS>ܘܰܠܝܰܘܡܳܐ ܒܪܺܝܟܳܐ ܕܐܶܬܢܰܛܪ ܠܚܰܕܘ̈ܳܬܳܐ<EOS>ܐܶܫܬܰܘܬܰܦ ܠܶܗ ܒܚܽܘܒܳܐ ܐܳܦ ܐܶܢܳܐ ܘܐܶܬܦܨܰܚ<EOS>ܒܩܺܝܢ̈ܳܬܳܐ ܕܪ̈ܟܶܝܢ ܐܰܗܶܠܠܺܝܘܗܝ<EOS>ܘܰܒܩܳܠܳܐ ܕܩܰܕܺܝܫ ܐܶܙܰܡܪܺܝܘܗܝ<EOS>ܠܗܰܘ ܝܰܠܕܳܐ ܕܦܰܪܩܰܢ ܐܶܫܰܒܚܺܝܘܗܝ<EOS>ܥܽܘܢܺܝܬܳܐ ܐܰܫܘܳܢܝ ܐܳܦ ܠܺܝ ܕܰܒܟܶܢܳܪܳܟ ܐܶܣܰܩ ܠܳܟ ܫܽܘܒܚܳܐ ܒܝܽܘܡ ܡܰܘܠܳܕܳܟ<EOS>ܟܶܢܳܪ ܢܒܺܝ̈ܶܐ ܕܐܰܟܪܙܽܘܗܝ ܙܡܰܪܘ ܩܽܘܕܡܰܘܗܝ<EOS>ܐܳܦ ܙܽܘܦܳܐ ܕܟܽܘܡܪ̈ܶܐ ܕܐܰܚܒܽܘܗܝ ܣܘܰܚܘ ܠܐܰܦܰܘ̈ܗܝ<EOS>ܥܰܡ ܬܳܓܳܐ ܕܡܰܠܟ̈ܶܐ ܕܐܺܝܬܰܘܗܝ ܒܝܽܘܒܳܠܳܐ<EOS>ܠܗܰܘ ܡܳܪܶܐ ܒܬܽܘ̈ܠܶܐ ܕܐܳܦ ܐܶܡܶܗ ܒܬܽܘܠܬܳܐ ܗܺܝ<EOS>ܘܰܕܡܰܠܟܰܐ ܗ̱ܘ ܡܰܠܟܽܘܬܳܐ ܝܰܗܒ ܠܟܽܠ<EOS>ܘܰܕܟܽܘܡܪܰܐ ܗ̱ܘ ܚܽܘܣܳܝܳܐ ܝܰܗܒ ܠܟܽܘܠ<EOS>ܘܰܕܐܶܡܪܰܐ ܗ̱ܘ ܡܶܐܟܽܘܠܬܳܐ ܦܪܰܣ ܠܟܽܠ<EOS>ܡܕܺܝܢ̈ܳܬܶܗ ܕܡܰܠܟܳܐ ܟܽܠܗܶܝܢ ܡܥܳܕ̈ܳܢ ܐܶܢܶܝ̈ܢ<EOS>ܕܰܟܠܺܝ̈ܠܶܐ ܕܕܰܗܒܳܐ ܢܩܰܪ̈ܒܳܢ ܒܐܺܝܕ̈ܰܝܗܶܝܢ<EOS>ܡܕ̈ܺܝܢܳܬܳܐ ܕܺܝܗܽܘܕ ܟܠܺܝ̈ܠܶܐ ܡܠܺܝ̈ܠܶܐ ܡܳܪܝ<EOS>ܟܠܺܝܠܰܝ̈ܗܶܝܢ ܒܦܽܘܡܰܝ̈ܗܶܝܢ ܠܳܟ ܝܶܫܽܘܥ ܡܩܰܪ̈ܒܳܢ<EOS>ܒܶܝܬ ܠܚܶܡ ܩܳܛܢܶܐ ܘܢܳܨܪܰܬ<EOS>ܒܶܝܬ ܥܰܢܝܳܐ ܘܫܶܟܺܝܡ ܘܫܳܡܪܺܝܢ<EOS>ܥܰܡ ܟܰܪ̈ܟܶܐ ܕܰܫܘܰܘ ܘܟܰܠܠܽܘܟ<EOS>ܟܠܺܝܠܳܐ ܩܰܕܡܳܝܳܐ ܡܕܺܝܢܬܳܟ ܬܩܰܪܶܒ ܠܳܟ<EOS>ܬܪ̈ܶܝܢ ܟܠܺܝܠܺܝ̈ܢ ܐܰܟܚܰܕ ܕܡܰܪܝܰܡ ܘܐܳܦܰܪܬܳܐ<EOS>ܘܰܒܣܶܕܪ̈ܶܐ ܐܰܟܚܰܕ ܟܽܠܗܶܝܢ ܡܕܺܝܢ̈ܳܬܳܐ<EOS>ܗܳܐ ܠܳܟ ܡܶܢ ܕܺܝܠܳܟ ܟܠܺܝ̈ܠܰܝܗܶܝܢ ܡܩܰܪ̈ܒܳܢ<EOS>ܡܰܠܟܳܐ ܡܳܪܝ ܢܳܣܶܒ ܕܠܳܐ ܝܳܗܶܒ<EOS>ܡܕܺܝܢ̈ܳܬܳܟ ܢܶܨܚܳܢܰܝ̈ܟ ܓܳܕ̈ܠܳܢ<EOS>ܘܰܟܠܺܝܠܳܐ ܠܫܽܘܒܚܳܟ ܡܩܰܪ̈ܒܳܢ<EOS>ܐܶܡܶܗ ܬܶܣܓܽܘܕ ܠܶܗ ܟܠܺܝܠܳܐ ܬܩܰܪܶܒ ܠܶܗ<EOS>ܕܠܰܫܠܶܝܡܽܘܢ ܐܶܡܶܗ ܐܰܡܠܟܰܬ ܘܟܰܠܠܬܶܗ<EOS>ܗܰܘ ܐܰܚܢܶܦ ܐܳܦ ܚܳܒ ܟܠܺܝܠܶܗ ܒܐܰܓܽܘܢܳܐ<EOS>ܗܳܐ ܒܰܪ ܕܰܘܺܝܕ ܕܰܠܒܶܝܬ ܕܰܘܺܝܕ ܢܰܨܰܚ ܘܟܰܠܠܶܗ<EOS>ܕܐܰܘܪܶܒܬܳܝܗܝ ܣܰܓܺܝ ܠܟܽܘܪܣܝܶܗ<EOS>ܘܪܰܡܪܶܡܬܶܝܗܿ ܣܰܓܺܝ ܠܫܰܪܒܬܶܗ<EOS>ܘܟܶܢܳܪܶܗ ܡܬܰܚܬܳܝܗܝ ܠܟܽܠ ܐܰܬܰܪ<EOS>ܐܶܡܳܐ ܕܺܝܠܶܕܬܶܗ ܫܳܘܝܳܐ ܗ̱ܝ ܠܕܽܘܟܪܳܢܳܐ<EOS>ܟܶܢܦܳܐ ܕܰܛܥܶܢܬܶܗ ܫܳܘܝܳܐ ܗ̱ܝ ܠܒܽܘܪ̈ܟܳܬܳܐ<EOS>ܐܳܦ ܝܰܘܣܶܦ ܕܐܰܒܳܐ ܐܶܬܩܪܺܝ ܒܛܰܝܒܽܘܬܳܐ<EOS>ܠܰܒܪܳܐ ܕܰܫܪܳܪܳܐ ܗܰܘ ܕܐܰܒܽܘܗܝ ܡܫܰܒܚܰܐ ܗ̱ܘ<EOS>ܪܳܥܶܐ ܟܽܠ ܒܶܪ̈ܝܳܢ ܕܐܶܫܬܠܰܚ<EOS>ܥܰܠ ܥܶܪܒܳܐ ܕܐܶܒܰܕ ܘܐܶܬܛܥܰܝ<EOS>ܘܰܠܕܰܝܪܶܗ ܙܰܝܰܚ ܘܐܰܥܠܶܗ<EOS>ܡܶܢ ܟܽܘܠ ܕܐܶܬܐܰܣܺܝܘ ܚܕܺܝܢܝ ܕܐܶܢܳܐ ܒܛܶܢܬܶܗ<EOS>ܡܶܢ ܟܽܠ ܕܺܝܪܶܒ ܒܶܗ ܐܰܘܪܒܰܢܝ ܕܐܶܢܳܐ ܐܺܝܠܶܕܬܶܗ<EOS>ܠܦܰܪܕܰܝܣܶܗ ܚܰܝܳܐ ܕܐܶܥܽܘܠ ܥܬܺܝܕܳܐ ܐܢܳܐ<EOS>ܘܰܒܐܰܬܪܳܐ ܕܚܒܶܬ ܒܶܗ ܚܰܘܳܐ ܐܶܫܰܒܚܺܝܘܗܝ<EOS>ܕܰܨܒܳܐ ܒܺܝ ܡܶܢ ܢܶܫ̈ܶܐ ܕܐܶܬܒܪܺܝ<EOS>ܕܐܶܗܘܶܐ ܠܶܗ ܐܶܡܳܐ ܕܗܽܘ ܨܒܳܐ<EOS>ܐܳܦ ܗܽܘ ܠܺܝ ܝܰܠܕܳܐ ܕܠܶܗ ܫܦܰܪ<EOS>ܒܶܝܬ ܠܚܶܡ ܬܰܘܕܶܐ ܠܳܟ ܕܰܫܘܳܬ ܠܡܰܘܠܳܕܳܟ<EOS>ܠܦܶܬܓܳܡܶܗ ܕܡܺܝܟܳܐ ܬܶܓܕܠܶܗ ܠܰܟܠܺܝܠܳܟ<EOS>ܢܒܺܝܽܘܬܳܐ ܗܺܝ ܕܰܗܘܳܬ ܓܰܢܬܳܐ ܕܗܰܒ̈ܳܒܶܐ<EOS>ܬܶܩܪܶܐ ܠܰܢܒܺܝ̈ܶܐ ܘܡܰܠܟ̈ܶܐ ܕܒܰܟܠܺܝܠܳܗܿ ܢܥܰܕܪܽܘܢ<EOS>ܕܗܰܘ ܡܽܘܫܶܐ ܛܽܘܦܣ̈ܶܐ ܛܥܺܝܢ ܠܶܗ<EOS>ܘܐܶܫܰܥܝܳܐ ܐܪ̈ܳܙܶܐ ܕܪ̈ܳܘܙܺܝܢ<EOS>ܘܫܽܘܫܰܢ̈ܶܐ ܦܶܠܳܐܬܳܐ ܒܟܽܠ ܟܬܰܒ<EOS>ܒܦܽܘܡܳܐ ܕܢܰܨܺܝܚܰܝ̈ ܡܰܘܕܝܳܐ ܐ̱ܢܳܐ ܕܐܩܰܒܶܠܬܶܗ<EOS>ܠܥܽܘܠܳܐ ܒܰܪ ܟܰܣܝܳܐ ܟܰܕ ܢܦܰܩ ܠܓܰܠܝܽܘܬܳܐ<EOS>ܘܰܠܪܰܘܡܳܐ ܪܰܒܳܐ ܢܰܣܩܰܢܝ ܒܩܰܕܺܝܫܰܝ̈<EOS>ܕܒܰܫܡܰܝܳܐ ܡܬܺܝܚ̈ܶܐ ܘܰܪ̈ܘܺܝܚܶܐ ܐܶܫܰܒܚܺܝܘܗܝ<EOS>ܕܰܡܠܶܝܢ ܡܶܢ ܫܽܘܒܚܶܗ ܘܠܳܐ ܡܨܶܝܢ<EOS>ܪܰܒܽܘܬܶܗ ܠܡܶܚܒܰܫ ܒܓܰܘܗܽܘܢ<EOS>ܕܗܰܘ ܕܰܪܟܶܢ ܘܰܙܥܰܪ ܒܐܽܘܪܝܳܐ<EOS>ܩ̈ܳܠܶܐ ܥܶܠܳܝ̈ܶܐ ܣܰܒܪܽܘܟ ܠܬܰܚ̈ܬܳܝܶܐ<EOS>ܐܶܕܢ̈ܶܐ ܕܥܶܠܳܝ̈ܶܐ ܐܶܫܬܶܝܟ ܒܣܰܒܪ̈ܳܬܳܐ<EOS>ܡܰܒܽܘܥܳܐ ܚܰܕܬܳܐ ܕܦܰܬܚܽܘܗܝ ܫܡܰܝܳܢ̈ܶܐ<EOS>ܠܐܰܪ̈ܥܳܢܶܐ ܕܰܨܗܺܝܘ ܠܚܰܝ̈ܶܐ ܘܠܳܐ ܛܥܶܡܘ<EOS>ܐܳܘ ܢܶܒܥܳܐ ܕܠܳܐܕܳܡ ܠܳܐ ܛܥܺܝܡ<EOS>ܕܡܰܒܽܘ̈ܥܶܐ ܡܠܺܝ̈ܠܶܐ ܬܪ̈ܶܥܣܰܪ<EOS>ܦܬܰܚ ܘܰܡܠܰܐܽܘܗܝ ܚ̈ܰܝܶܐ ܠܥܳܠܡܳܐ<EOS>ܝܰܘܣܶܦ ܣܳܓܶܕ ܠܳܟ ܟܠܺܝܠܳܐ ܡܩܰܪܶܒ ܠܳܟ<EOS>ܗܰܘ ܟܺܐܢܳܐ ܫܚܺܝܩܳܐ ܕܡܰܠܰܐܟܳܐ ܐܰܢܺܚܶܗ ܗܘܳܐ<EOS>ܘܰܕܬܰܘܪܶܒ ܐܰܓܪܶܗ ܐܶܥܰܪܩܳܟ ܒܓܰܘ ܥܽܘܒܶܗ<EOS>ܟܺܐܢܽܘܬܶܗ ܕܝܰܘܣܶܦ ܠܳܟ ܣܶܗܕܰܬ ܟܡܳܐ ܕܰܟܰܝܬ<EOS>ܕܰܠܟܺܐܢܳܐ ܡܰܢܽܘ ܢܦܺܝܣ ܗܘܳܐ<EOS>ܕܒܰܪ ܓܰܘܪܳܐ ܣܰܢܝܳܐܐ ܗܘܳܐ ܛܥܺܝܢ<EOS>ܘܡܶܢ ܐܰܬܪܳܐ ܠܚܰܒܪܶܗ ܗܘܳܐ ܪܕܺܝܦ<EOS>ܐܰܢܬ ܡܳܪܝ ܐܰܠܶܦܰܝܢܝ ܕܐܰܝܟܰܢ ܘܥܰܠ ܡܳܢܳܐ<EOS>ܡܶܢ ܥܽܘܒܳܐ ܒܬܽܘܠܳܐ ܫܦܰܪ ܠܳܟ ܕܬܶܕܢܰܚ ܠܰܢ<EOS>ܠܡܳܐ ܛܽܘܦܣܶܗ ܗܽܘ ܕܐܳܕܳܡ ܙܰܗܝܳܐ ܕܡܶܢ ܐܰܪܥܳܐ<EOS>ܒܬܽܘܠܬܳܐ ܕܠܳܐ ܐܶܬܦܰܪܚܰܬ ܥܕܰܟܺܝܠ ܐܶܬܓܒܶܠ<EOS>ܡܶܢ ܗܳܟܺܝܠ ܐܰܠܰܨܐ ܗܘܳܬ ܕܬܶܬܡܟܰܪ<EOS>ܠܝܰܘܣܶܦ ܒܰܪܬ ܕܰܘܺܝܕ ܘܟܶܢ ܢܗܶܐ<EOS>ܡܰܘܠܳܕܳܟ ܡܶܢܳܗܿ ܕܠܳܐ ܓܰܒܳܪ<EOS>ܝܽܘܒܳܠ ܡܰܠܟ̈ܶܐ ܚܠܳܦ ܢܶܫ̈ܶܐ ܒܫܶܡ ܓܰܒܪ̈ܶܐ ܗܽܘ ܐܶܬܟܬܶܒ<EOS>ܝܰܘܣܶܦ ܒܰܪ ܕܰܘܺܝܕ ܡܰܟܪܳܗܿ ܠܒܰܪ ܕܰܘܺܝܕ<EOS>ܕܠܳܐ ܡܶܫܟܰܚ ܛܰܠܝܳܐ ܕܢܶܬܟܬܶܒ ܒܫܶܡ ܐܶܡܶܗ<EOS>ܗܘܳܐ ܗܳܟܺܝܠ ܝܰܠܕܳܐ ܠܝܰܘܣܶܦ ܕܠܳܐ ܙܪܰܥ<EOS>ܐܳܦ ܝܰܠܕܳܐ ܠܐܶܡܶܗ ܕܠܳܐ ܓܒܰܪ<EOS>ܘܡܶܢ ܬܪ̈ܰܝܗܽܘܢ ܐܰܣܪܶܗ ܠܓܶܢܣܗܽܘܢ<EOS>ܕܰܒܡܰܠܟ̈ܶܐ ܒܰܪ ܕܰܘܺܝܕ ܐܶܬܟܬܶܒܘ<EOS>ܠܳܐ ܦܰܐܝܳܐ ܗܘܳܬ ܕܡܶܢ ܙܰܪܥܶܗ ܕܝܰܘܣܶܦ ܕܢܶܬܺܝܠܶܕ<EOS>ܘܠܳܐ ܒܶܠܥܳܕ ܝܰܘܣܶܦ ܡܶܢ ܡܰܪܝܰܡ ܕܢܶܬܒܛܶܢ<EOS>ܡܰܪܝܰܡ ܕܺܝܠܶܕܬܶܗ ܠܳܐ ܐܶܬܟܬܶܒ ܒܰܫܡܳܗܿ<EOS>ܘܝܰܘܣܶܦ ܕܡܶܟܬܰܒ ܠܰܘ ܙܰܪܥܶܗ ܗܽܘ ܕܢܰܟܬܒܶܗ<EOS>ܕܠܳܐ ܦܰܓܪܶܗ ܕܝܰܘܣܶܦ ܢܩܶܦ ܫܡܶܗ<EOS>ܕܠܳܐ ܡܟܺܝܪܳܗܿ ܕܡܰܪܝܰܡ ܕܢܰܚ ܒܪܳܗܿ<EOS>ܗܘܳܐ ܡܳܪܳܐ ܠܕܰܘܺܝܕ ܐܳܦ ܐܰܒܳܐ<EOS>ܐܰܢܬܰܬ ܓܒܰܪ ܗܽܘ ܩܪܳܗܿ ܠܰܡܟܺܝܪܬܳܐ ܡܽܘܫܶܐ<EOS>ܡܟܺܝܪܳܐ ܕܠܳܐ ܢܰܣܒܳܗܿ ܒܰܥܠܳܐ ܩܪܳܝܗܝ ܐܳܦ ܠܶܗ<EOS>ܕܰܕܠܳܐ ܝܽܘܒܳܠܳܐ ܢܶܦܣܩܽܘܢ ܕܒܰܪ ܕܰܘܺܝܕ<EOS>ܕܠܳܐ ܓܰܒܪܳܐ ܠܰܡ ܐܰܝܟܰܢ ܒܰܪ ܕܰܘܺܝܕ ܢܶܬܡܢܶܐ<EOS>ܡܟܺܝܪܳܗܿ ܠܰܡ ܐܰܝܟ ܓܰܒܪܳܐ ܐܶܬܚܫܶܒ<EOS>ܐܳܦ ܡܳܪܰܢ ܐܰܘܕܺܝ ܒܛܽܘܗܡܗܽܘܢ<EOS>ܕܰܩܪܰܐܽܘܗܝ ܒܰܪ ܕܰܘܺܝܕ ܘܠܳܐ ܟܦܰܪܘ<EOS>ܐܶܢܗܽܘ ܕܪܐܽܘܡܳܐ ܡܶܬܩܪܶܐ ܒܪܳܐ ܠܓܰܒܪܳܐ<EOS>ܕܰܠܛܽܘܗܡܶܗ ܘܓܶܢܣܶܗ ܡܶܫܬܟܰܚ ܕܢܽܘܟܪܳܝܰܐ ܗ̱ܘ<EOS>ܘܡܶܛܽܠ ܕܰܨܒܳܐ ܒܶܗ ܝܳܪܬܳܐ ܗܽܘ ܕܨܶܒܝܳܢܳܐ<EOS>ܡܰܢ ܢܶܬܦܰܠܰܓ ܥܰܠ ܡܰܘܠܳܕ ܦܰܓܪܶܗ ܕܦܰܪܩܰܢ<EOS>ܕܡܶܢ ܗܳܝ ܒܰܪܬ ܕܰܘܺܝܕ ܐܶܬܒܛܶܢ<EOS>ܘܰܒܟܶܢܦܶܗ ܕܒܰܪ ܕܰܘܺܝܕ ܐܶܬܥܦܶܩ<EOS>ܘܰܒܩܽܘܪܝܰܬ ܕܰܘܺܝܕ ܐܶܣܬܓܶܕ<EOS>ܡܶܢ ܟܰܝ ܥܰܒܕܳܐ ܗܘܳܬ ܢܰܟܦܬܳܐ ܒܗܰܘ ܥܶܕܳܢ<EOS>ܕܓܰܒܪܺܝܐܶܝܠ ܨܶܐܕܶܝܗܿ ܐܶܫܬܠܰܚ ܦܪܰܚ ܘܰܢܚܶܬ<EOS>ܒܰܨܠܽܘܬܳܐ ܚܙܳܬܶܗ ܐܟܒܰܪ ܒܗܰܘ ܥܶܕܳܢ<EOS>ܕܐܳܦ ܕܳܢܺܝܐܶܝܠ ܠܓܰܒܪܺܝܐܶܝܠ ܒܰܨܠܽܘܬܳܐ ܗܽܘ ܚܙܳܝܗܝ ܗܘܳܐ<EOS>ܨܠܽܘܬܳܐ ܓܶܝܪ ܘܰܣܒܰܪܬܳܐ ܐܚܝܳܢܬܳܗܿ<EOS>ܚܕܳܐ ܠܰܚܕܳܐ ܙܳܕܶܩ ܕܰܢܦܰܨܚܰܢ<EOS>ܐܰܝܟ ܡܰܪܝܰܡ ܠܐܶܠܺܝܫܒܰܥ ܐܚܝܳܢܬܳܗܿ<EOS>ܝܰܘܢܳܐ ܠܰܨܠܽܘܬܳܐ ܣܒܰܪܬܳܐ ܛܥܺܝܢܳܐ ܗܘܳܬ<EOS>ܒܰܨܠܽܘܬܶܗ ܕܐܰܒܪܳܡ ܬܟܶܒ ܗܘܰܝ̈ ܠܣܰܒܪ̈ܳܬܶܗ<EOS>ܚܶܙܰܩܝܳܐ ܨܠܽܘܬܶܗ ܣܰܪܗܒܰܬ ܘܣܰܒܰܪܬܶܗ<EOS>ܩܶܢܛܪܽܘܢܳܐ ܣܰܒܰܪܬܶܗ ܠܰܨܠܽܘܬܶܗ ܐܰܦܨܚܰܬ<EOS>ܘܒܐܰܓܪܳܐ ܫܶܡܥܽܘܢ ܐܶܬܦܨܰܚ<EOS>ܘܰܙܟܰܪܝܳܐ ܐܰܓܪܳܐ ܕܦܺܝܪܡܶܗ<EOS>ܥܰܠ ܦܺܝܪܡܶܗ ܣܒܰܪܬܶܗ ܐܶܬܳܬ ܗܘܳܬ<EOS>ܦ<EOS>ܟܽܠ ܣܰܒܪ̈ܳܢ ܠܰܠܡܺܐܢܳܐ ܗܽܘ ܨܳܝ̈ܒܳܢ ܕܒܳܥܽܘܬܳܐ<EOS>ܗܺܝ ܣܰܒܪܰܬ ܣܰܒܪ̈ܳܬܳܐ ܥܶܠܬܳܐ ܕܟܽܠ ܚܰܕ̈ܘܳܢ<EOS>ܒܰܨܠܽܘܬܳܐ ܠܡܰܪܝܰܡ ܐܶܫܟܚܰܬ ܘܣܶܘܚܰܬ ܠܳܗܿ<EOS>ܕܓܰܒܪܺܝܐܶܝܠ ܐܰܝܟ ܣܳܒܳܐ ܗܕܺܝܪܳܐ ܡܝܰܬܒܳܐ<EOS>ܥܰܠ ܘܫܰܐܠ ܒܰܫܠܳܡܳܗܿ ܕܠܳܐ ܬܙܽܘܥ<EOS>ܕܠܳܐ ܬܶܚܙܶܐ ܛܠܺܝܬܳܐ ܟܢܺܝܟܬܳܐ<EOS>ܦܰܪܨܽܘܦܳܐ ܕܛܰܠܳܐ ܘܬܶܬܟܡܰܪ<EOS>ܠܣܳܒ̈ܶܐ ܬܪ̈ܶܝܢ ܢܰܟ̈ܦܶܐ ܘܠܰܒܬܽܘܠܬܳܐ ܛܠܺܝܬܳܐ<EOS>ܠܗܽܘܢ ܠܚܽܘܕ ܓܰܒܪܺܝܐܶܝܠ ܐܶܫܬܠܰܚ ܒܣܰܒܪ̈ܳܬܳܐ<EOS>ܒܨܶܒܝܳܢܳܐ ܕܳܡܝ̈ܳܢ ܘܰܡܣܰܒܗܶܝܢ ܟܝܳܢܰܝ̈ܗܽܘܢ<EOS>ܒܬܽܘܠܬܳܐ ܘܰܥܩܰܪܬܳܐ ܘܕܳܢܺܝܐܶܝܠ ܡܗܰܝܡܢܳܐ<EOS>ܚܰܕ ܐܺܝܠܶܕ ܓܠܰܝܢܝ ܡܺܐܡܪܳܐ<EOS>ܘܐܚܪܺܢܳܐ ܩܳܠܳܐ ܠܡܰܕܒܪܳܐ<EOS>ܘܰܒܬܽܘܠܬܳܐ ܡܠܳܬ ܡܪܰܝܡܳܐ<EOS>ܕܠܳܐ ܢܶܦܗܶܐ ܐܶܢܽܘܢ ܒܣܽܘܓܐܶܗ ܠܚܶܙܝܰܘ̈ܗܝ<EOS>ܟܽܠ ܢܰܦܫܶܗ ܡܶܢ ܟܽܠ ܠܐܰܪܥܳܐ ܕܥܶܒܪ̈ܳܝܶܐ<EOS>ܘܡܶܢ ܟܽܠܳܗܿ ܠܺܝܗܽܘܕ ܘܡܶܢܳܗܿ ܠܒܶܝܬ ܠܚܶܡ<EOS>ܥܕܰܡܳܐ ܕܰܗܘܳܐ ܡܠܶܐ ܟܶܢܦܳܐ ܙܥܽܘܪܬܳܐ<EOS>ܘܐܰܝܟ ܕܰܗܘܳܐ ܦܶܪܕܬܳܐ ܒܓܰܢܬܰܢ<EOS>ܘܙܰܗܪܺܝܪܳܐ ܙܥܽܘܪܳܐ ܠܒܳܒܬܰܢ<EOS>ܕܢܰܚ ܘܰܦܪܰܣ ܘܰܡܠܳܝܗܝ ܠܥܳܠܡܳܐ<EOS>ܘܰܕܛܳܒ ܢܶܬܦܫܶܩ ܓܶܢܣܶܗ ܕܒܰܪ ܡܰܢܽܘ<EOS>ܠܽܘܩܳܐ ܐܳܦ ܡܰܬܰܝ ܝܰܒܶܠܘ ܡ̈ܢܽܘ ܓܶܢܣܶܗ<EOS>ܒܰܪ ܐܰܒܪܳܡ ܚܰܫܒܽܘܗܝ ܘܕܰܘܺܝܕ ܐܳܦ ܝܰܘܣܶܦ<EOS>ܕܥܰܠ ܦܽܘܡ̈ܶܐ ܣܦܺܝܪ̈ܶܐ ܕܰܬܪ̈ܶܝܢ ܣܳܗܕ̈ܺܝܢ<EOS>ܘܰܕܣܰܡܝܳܐ ܕܒܰܪ ܕܰܘܺܝܕ ܩܪܳܝܗܝ ܗܘܳܐ<EOS>ܟܽܘܐܳܪܳܐ ܢܶܣܓܶܐ ܠܣܳܢܐܰܘ̈ܗܝ<EOS>ܘܟܽܘܠܳܠܳܐ ܢܺܐܪܰܒ ܠܪ̈ܳܚܡܰܘܗܝ<EOS>ܝܽܘܒܳܠ ܝܺܗܽܘܕܳܐ ܕܶܝܢ ܡܶܢ ܡܬܽܘܡ ܠܳܐ ܦܣܰܩ ܗܘܳܐ<EOS>ܡܒܰܕܩܳܢܳܐ ܕܡܶܢܶܗ ܕܡܶܢ ܡܬܽܘܡ ܠܳܐ ܩܛܰܥ ܗܘܳܐ<EOS>ܡܶܢ ܡܳܪܰܢ ܘܰܠܟܳܐ ܐܶܬܟܣܶܣ ܕܐܰܘܦܺܝ ܠܶܗ<EOS>ܐܳܦ ܢܽܘܓܪܳܐ ܪܰܒܳܐ ܗܳܐ ܣܳܗܶܕ ܕܒܰܠܒܠܶܗ<EOS>ܠܡܶܢܝܳܢ ܫܰܪ̈ܒܳܬܳܐ ܘܠܰܝܬ ܗܽܘ<EOS>ܠܘܳܬܳܟ ܝܽܘܒܳܠܳܐ ܡܛܳܐ ܘܩܳܡ<EOS>ܕܐܰܢܬ ܗܽܘ ܒܰܪ ܕܰܘܺܝܕ ܘܠܰܝܬ ܬܽܘܒ<EOS>ܫܠܶܡ ܩܰܕܡܳܝܳܐ<EOS>