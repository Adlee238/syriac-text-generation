<EOS>ܦܤܘܿܩܐ ܩܕܡܝܐ ܡܛܠ ܫܘܼܡܠܝܐ ܕܒܝܕ<EOS>ܥܡܵܕܐ ܩܕܝܫܐ ܫܘܼܡܠܝܐ ܡ̇ܢ ܕܒܝܕ<EOS>ܥܡܵܕܐ ܐܝܼܬܼܘܗܝ ܒܲܝܬܵܝܘܼܬܐ ܕܠܘܬ ܐܠܗܐ<EOS>ܒܝܕ ܫܘܼܢܝܐ ܕܡ̣ܢ ܚ̈ܝܐ ܨ̈ܠܐ ܘܛܦ̈ܠܐ<EOS>ܘܚܫ݁̈ܐ ܒܸܤܪ̈ܢܝܐ<EOS> ܒܕ ܒܠܥܕ ܫܘܼܢܵܝܐ<EOS>ܕܡܸܢܗܘܿܢ ܠܡܸܬܼܩܲܪܒܘ ܠܘܬ ܒܲܝܬܵܝܘܼܬܐ<EOS>ܕܐܝܟ ܗܕܐ ܠܐ ܡܸܫܟܿܚܐ<EOS> ܐܝܟܿܢܐ ܓܹܝܪ<EOS>ܡܲܨܝܐ ܕܒܼܕܟ̈ܝܬܐ ܠܐ ܕܲܟܼܝܵܐܝܼܬܼ ܢܓܼܫܘܿܦ<EOS>ܘܠܐ ܗܙܝܼܪܐܝܼܬܼ ܘܢܲܡܸܕ ܡ̣ܢ ܡܤܵܡ ܒܪܹܫܵܐ<EOS>ܐܟܼܡܐ ܕܠܥܘܿܙܝܼܵܐ ܡܲܠܟܿܐ ܘܲܠܩܘܪܚ ܘܢܵܕܒܼ<EOS>ܘܐܲܒܝܗܘܿ ܕܟܼܕ ܠܐ ܕܟܝܐܝܬ ܓܫ̣ܦܘ<EOS>ܒܕܟ̈ܝܬܼܐ<EOS> ܐܤܬܿ ܠܹܝܘ ܘܐܬܕܚܸܩܘ<EOS>ܦܤܘܩܐ ܕܬܪܝܢ ܡܛܠ ܟܘܢܝܐ<EOS>ܕܫܘܼܡܠܝܐ ܗܢܐ<EOS> ܬܘܼܒܼ ܒܲܬܠܬܐ<EOS>ܟܘܼ̈ܢܝܐ ܡܸܬܼܟܲܢܹܐ ܗܘܸ ܫܘܼܡܠܝܐ ܗܢܐ<EOS>ܩܲܕܡܝܐ ܡ̇ܢ ܥܡܵܕܐ ܘܡܲܥܡܘܕܝܼܬܐ<EOS>ܬܪܝܵܢܐ ܕܝܢ ܡܲܢܗܪܢܘܼܬܐ ܕܬܠܬܐ ܕܝܢ<EOS><EOS> <EOS> ܗ <EOS> <EOS><EOS>ܬܘܼܒܼ<EOS> ܡܵܘܠܕܐ ܘܗ̇ܘ ܩܲܕܡܝܼܐ<EOS> ܒܗ̇ܝ<EOS>ܕܒܡܚܬܬܐ ܕܒܼܡ̈ܝܐ ܘܫܝܵܓܼܬܐ ܕܡ̣ܢ<EOS>ܨܵܐܘܼܬܼܐ ܦܓܼܪܢܝܬܐ<EOS> ܫܝܵܓܼܬܐ ܕܡ̣ܢ<EOS>ܟܘܼܬܼܡ̈ܬܐ ܢܲܦܫ̈ܢܝܢ ܐܵܘ ܟܹܝܬܼ ܚܛܗ̈ܐ<EOS>ܡܸܬܼܛܦܝܼܤ̈ܢܐ ܒܲܬܪܝܢܐ ܕܝܢ<EOS> ܒܗ̇ܝ<EOS>ܕܟܕ ܡ̣ܢ ܚܸܫܘܿܟܼܘܼܬܐ ܕܠܐ ܝܼܕܥܬܼܐ<EOS>ܡܲܤܛܹܐ ܗ̇ܘ ܕܥ̇ܡܕ ܠܘܬ ܡܲܢܗܪܢܘܼܬܐ<EOS>ܕܒܝܼܕܥܬܐ ܕܐܠܗܐ ܡܸܬܩܲܪܒ<EOS> ܒܗ̇ܘ<EOS>ܕܬܠܬܼܐ ܓܹܝܪ ܕܐܟܼܡܐ ܕܒܝܕ ܡܵܘܠܕܐ<EOS>ܗ̇ܘ ܩܲܕܡܝܐ܇ ܗ̇ܝ ܕܢܗܘܐ ܦܫܝܼܛܵܐܝܼܬܼ<EOS>ܐܸܫܬܟܿܢܬ̤ ܠܢ ܡ̣ܢ ܐܒ̈ܗܐ ܬܪܝܼܢ ܒܗܵܢܐ<EOS>ܕܬܪܝܢ ܕܡ̣ܢ ܪܘܼܚܐ ܘܡ̈ܝܐ ܗ̇ܝ ܕܫܲܦܝܼܪ<EOS>ܢܸܗܘܐ ܘܒܗ̇ܘ ܕܡܝܼܬܪ ܢܸܬܕܲܡܹܐ<EOS>ܐܸܬܝܲܗܒܿܬ̤ ܠܢ<EOS> ܦܤܘܩܐ ܕܬܠܬܐ ܡܛܠ<EOS>ܡܠܘܿܐܐ ܕܥܡܵܕܐ ܕܡ̣ܢ ܡ̈ܝܐ ܘܪܘܼܚܐ<EOS>ܐܝܬܘܗܝ<EOS> ܐܡ̣ܪ ܓܹܝܪ ܦܪܘܿܩܐ<EOS> ܕܐܢ ܠܐ<EOS>ܡܸܬܼܝܼܠܕ ܐܢܫ ܡ̣ܢ ܡ̈ܝܐ ܘܪܘܼܚܐ ܠܵܐ<EOS>ܘ<EOS><EOS>ܡܸܫܟܿܚ ܕܢܥܘܿܠ ܠܡܲܠܟܘܼܬܐ<EOS> ܗܟܢ ܒܗ̇ܝ<EOS>ܕܡ̈ܝܐ ܝܲܬܿܝܼܪ ܡ̣ܢ ܬܠܬܐ ܐܤܛܘ̈ܟܤܐ<EOS>ܐܚܪ̈ܢܐ ܠܨܐܘܼܬܼܐ ܕܓܼܘܼܫܡܵܐ ܡܥܵܕܝܼܢ<EOS>ܠܲܡܚܲܠܠܘܼ ܘܲܠܡܸܡܪܩ<EOS> ܪܘܼܚܐ ܕܝܢ<EOS>ܡܕܲܟܿܝܢܐ ܕܨܵܐܘܼܬܼ ܢܲܦܫܐ ܒܝܲܕ ܟܦܘܪܵܐ<EOS>ܕܒܤܛܢܐ ܘܥܒ̈̇ܕܘܗܝ ܘܡܛܠ ܕܒܡ̈ܝܐ<EOS>ܗܘܸܬܼ ܘܟܠܫܥ ܐܝܼܬܹܝܗ̇ ܓܒܼܝܠܬܿܢ<EOS>ܩܲܕܡܝܬܐ ܕܲܠܡܵܝܘܿܬܘܼܬܐ ܒܗ̇ܘ ܬܘܼܒܼ<EOS>ܐܵܠܨܵܐ ܕܢܬܓܒܸܠ ܠܬܘܼܩܢܐ ܕܠܐ ܡܵܝܘܿܬܘܬܐ܇<EOS>ܐܝܕܿܐ ܕܚܙ̣ܐ ܐܪܡܝܐ ܢܒܼܝܐ<EOS> ܠܡܵܐܢܐ<EOS>ܕܦܚܪܐ ܕܒܬܪ ܕܐܸܤܬܿܪܚ ܓܵܒܼܘܿܠܹܗ<EOS>ܬܘܼܒܼ ܒܡ̈ܝܐ ܥܛܦ̣ ܓܲܒܼܠܗ ܬܘܼܒܼ<EOS>ܡܼܛܠ ܕܒܲܟܝܵܢܗܘܢ ܐܝܬܼ ܠܗܘܿܢ ܕܢܲܪܚܫܘܼܢ<EOS>ܚ̈ܝܐ ܐܝܟ ܡܐ ܕܡ̣ܢ ܒܪܵܫܝܼܬܼ ܒܦܘܼܩܕܵܢ<EOS>ܐܠܗܐ<EOS> ܐܦ ܬܘܼܒ ܒܓܼܠܝܘܼܬܼܐ ܕܫܝܵܓܼܬܼ<EOS>ܓܘܼܫܡ̈ܐ ܕܒܼܤܘܼܥܪܢܹܐ ܟܤܝܼܘܼܬܼܐ<EOS>ܕܡܵܪܩܵܐ ܠܢ ܡ̣ܢ ܡܵܘܬܿܐ ܘܲܚܛܝܼܬܐ ܘܫܘܼܚܬܐ<EOS><EOS>ܤܵܛܢܝܬܐ<EOS> ܡܫܘܕܥܝܢ ܘܡܼܛܠ ܕܠܲܝܬܿ<EOS>ܥܦܪܢܐ ܕܒܸܠܥܕ ܡ̈ܝܐ ܡ̣ܫܟܿܚ ܠܡܹܚܵܐ<EOS>ܒܕܒܗܘܢ ܗܘ̣ ܩܘܼܝܵܡܵܬ ܕܚ̈ܝܐ ܕܟܠܒܤܪ<EOS>ܗܕܐ ܕܡܫܵܘܕܥܐ ܠܐܪܙ ܚ̈ܝܐ ܚ̈ܕܬܐ<EOS>ܕܡܼܬܿܬܿܨܝܼܪܝܼܢ ܒܝܼܠܝܼܕܘܼܬܢ ܕܡܸܢܗܘܢ<EOS>ܘܡܛܠ ܕܡܬܚܘܝܐ ܒܗܘܿܢ ܕܡܘܼܬܼܐ<EOS>ܕܡ̇ܢ ܕܩ̇ܐܡ ܠܥܠ ܡܢܗܘܢ ܘܚ̇ܐ ܪܒܗܘܿܢ<EOS>ܕܡܐܪܙܐ ܒܗܘܢ ܡܸܫܟܿܚܝܼܢ ܠܡܸܚܙܐ<EOS>ܕܡܘܼܬܐ ܕܲܥܬܝ̈ܕܬܼܐ<EOS> ܘܥܹܠ ܕܒܗܘܢ ܡܲܝܐ<EOS>ܕܢܸܬܿܬܿܨܝܼܪ ܐܪܙܐ ܕܡܵܘܬܿܐ ܘܕܩܝܵܡܬܵܐ<EOS>ܒܕ ܛܒܼܵܥܐ ܕܒܗܘܢ ܡܵܘܬܿܐ ܡܛܲܦܣ<EOS>ܘܡܲܦܩܐ ܕܡܸܢܗܘܿܢ ܩܝܵܡܬܐ ܡܪܼ̈ܘܙܹܙ<EOS>ܟܕ ܓܹܝܪ ܒܗܘܿܢ ܡܚܲܦܹܝܢܢ ܒ̇ܛܠܝܼܢ<EOS>ܟܠܗܘܿܢ ܪ̈ܓܼܫܝܼܢ ܡ̣ܢ ܡܥܒܕܢܘܬܐ܇ ܐܝܟ<EOS>ܒܘܼܛܠܗܘܢ ܕܒܩܒܪܐ<EOS> ܘܡܲܤܩܬܢ ܕܝܢ<EOS>ܕܡܢܗܘܢ ܕܠܝܼܠܐܝܼܬܼ ܠܟܠ ܤܥ̇ܪܝܼܢܢ<EOS>ܒܐܪܙܐ ܕܚ̈ܝܐ ܕܒܲܩܝܵܡܬܿܐ̣ ܡܸܬܝܼܗܸܒ ܠܢ<EOS><EOS>ܬܘܼܒ ܡܛܠ ܫܟܼܝܼܚܘܼܬܗܘܿܢ ܕܒܟܼܠܕܘܼܟ<EOS>ܡܙܠܗܙܐ ܗܘܼܬ ܓܹܝܪ ܨܒܘܼܬܐ ܐܸܠܘܼ<EOS>ܒܡܸܫܚܐ ܘܒܚܲܡܪܐ ܫܘܼܡܠܝܗ ܐܸܬܛܟܿܣ<EOS>ܦܤܘܿܩ ܕܐܪܒܿܥܐ ܡܛܠ ܙܢ̈ܝܐ ܕܡܲܥܡܘ̄ܕ<EOS>ܬܡܢܝܐ ܓܹܝܪ ܐܝܼܬܝܗܘܢ ܙ̈ܢܝܐ ܗܵܠܹܝܢ<EOS>ܕܡܲܥܡܘܿܕܝܼܬܐ<EOS> ܚܕ ܡ̇ܢ ܙܢ̣ܐ<EOS> ܗ̇ܝ ܕܒܛܵܘܦܢܐ<EOS>ܕܕܟܿܝܬ̤ ܠܥܠܡܐ ܡ̣ܢ ܥܵܘ̣ܠܐ ܕܬܪ̈ܬܝܢ<EOS>ܕܝܢ ܗ̇ܝ ܕܒܝܕ ܝܲܡܐ ܘܥܢܢܐ<EOS> ܕܒܗ̇<EOS>ܥܡ̣ܵܕ ܥܲܡܐ ܝܼܤܪܠܝܐ<EOS> ܐܝܟ ܕܐܡ̣ܪ<EOS>ܦܘܠܘܣ ܕܬܠܬ ܗ̇ܝ ܢܡܘܿܤܝܬܿܐ<EOS>ܕܒܝܕ ܡܘܼܫܐ܇ ܕܡܬܩܪܝܐ ܕܕܘܼ̈ܟܵܝܹܐ<EOS>ܕܐܪܒܥ ܗ̇ܝ ܕܝܘܿܚܢܢ ܕܒܡ̈ܝܐ ܒܲܠܚܘܿܕ<EOS>ܕܬܼܝܵܒܼܘܼܬܐ ܕܚܡܫ ܗ̇ܝ ܕܡܵܪܢ<EOS>ܕܐܝܼܬܹܝܗ̇ ܕܤܝܼܡܲܬܼ ܒܢ̈ܝܐ ܕܒܡ̈ܝܐ<EOS>ܘܒܪܘܼܚܐ ܗ̇ܝ ܕܫܹܬ ܗ̇ܝ ܕܤܵܗ̈ܕܐ<EOS>ܤ̈ܓܝܐܐ ܓܝܪ ܡܢܗܘܿܢ ܒܲܕܡܐ ܒܲܠܚܘܿܪ<EOS>ܕܨܵܘܪ̈ܝܗܘܢ ܥܡ̣ܕܘ ܕܫܒܼܥ ܗ̇ܝ<EOS><EOS>ܕܕܡ̈ܥܐ<EOS> ܒܗ̇ ܓܹܝܪ ܐܸܬܕܲܟܿܝܼ ܕܵܘܝܼܕ ܟܕ<EOS>ܒܕܡ̈ܥܘܗܝ ܬܫܘܝܼܬܹܗ ܐܲܡܤܝܸ<EOS>ܕܬܡܢܐ ܗ̇ ܕܒܢܘܪܐ ܥܵܡ̇ܕܝܼܢ ܡܲܥܡܘܕܝܼܬܐ<EOS>ܐܚܪܬܼܐ<EOS> ܗ̇ܝ ܕܝܲܬܿܝܼܪ ܥܡܝܼܠܐ<EOS> ܦܤܘܩܐ<EOS>ܕܚܡܫܐ ܕܠܡܢܐ ܠܐ ܬܲܚܸܡܘ ܫ̈ܠܝܚܐ<EOS>ܡܠܘܿܐܐ ܕܥܡܵܕܐ<EOS> ܐܟܡܐ ܕܬܲܚܸܡܘ<EOS>ܡܠܘܿܐܐ ܕܦܓܼܪܐ ܘܲܕܡܐ<EOS> ܟܕ ܬܪܝܗܘܢ<EOS>ܡܠܘܿܐܐ ܡ̣ܢ ܡܪܢ ܐܹܬܬܲܫܠܡܘܢ<EOS>ܐܡ̇ܪܝܼܢܢ ܓܹܝܪ ܕܡܛܠ ܕܲܒܥܬܝܼܩܬܿܐ<EOS>ܐܚܪ̈ܢܝܬܐ ܡܸܬܼܩܲܪ̈ܒܢ ܗܘܼ̈ܝ<EOS> ܘܡ̣ܢ ܗܕܐ<EOS>ܟܒܼܪ ܡܵܬܿܬܿܙܝܼܥ ܗܘ̣ܐ ܚܘܼܫܒܼܐ<EOS>ܠܫܘܼܚܠܦ ܨܒ̈ܘܬܐ ܕܒܼܩܘܼܪܒܢܐ ܐܟܼܡܐ<EOS>ܕܤ̈ܓܝܐܐ ܠܡܸܛܪ ܡܕܡ ܡ̣ܢ ܦܘܼܩ̈ܕܐ<EOS>ܕܒܥܬܝܼܩܬܐ ܐܬܕܲܟܿܝܸܘ ܓܙܘܼܪܬܐ<EOS>ܠܡܐܡܪ ܘܢܛܘܼܪ̈ܬܼܐ ܐܚܪ̈ܢܝܬܐ ܩܪܬ̤<EOS>ܥܸܠܬܼܐ ܠܲܡܬܲܚܵܡܘܼ ܕܐܠܐ ܒܠܲܚܡܵܐ<EOS>ܘܚܲܡܪܐ ܠܐ ܢܸܬܼܩܲܪܒ ܐܪܙܐ<EOS> ܐܟܼܡܵܐ<EOS><EOS>ܕܬܲܚܸܡܘ ܒܩܢܘܿܢܐ ܕܬܠܬܝܢ ܘܫܸܬܐ<EOS>ܕܝܼܠܗܘܢ<EOS> ܕܐܢ ܐܢܫ ܐܦܤܩܘܦܐ ܐܵܘ<EOS>ܩܫܝܫܐ ܥܲܡ ܨܒ̈ܘܬܐ ܐܚܪ̈ܢܝܬܐ ܥܠ<EOS>ܡܲܕܒܚܐ ܢܩܲܪܸܒܼ ܕܒܼܚܵܐ ܐܵܘ ܚܲܠܒܼܐ<EOS>ܐܵܘ ܚܠܦ ܚܲܡܪܐ ܫܟܼܪܐ ܐܵܘ ܦܵܪܚܬܼܐ<EOS>ܢܸܬܩܲܬܪܣ<EOS> ܠܲܥܡܵܕܐ ܕܝܢ ܘܠܐ ܚܕ ܡܠܘܿܐܐ<EOS>ܐܸܫܟܚܘ ܕܦܠܹܐ ܤܛܪ ܡ̣ܢ ܡ̈ܝܐ<EOS> ܡܛܠ<EOS>ܗܕܐ ܠܐ ܐܸܬ̱ܠ̈ܨܸܘ ܠܡܬܼܚܡܘܼ ܡܠܘܬܹܗ<EOS>ܦܤܘܿܩܐ ܕܫܬܐ ܡܛܠ ܡܢ̈ܘܬܐ ܐܘܼ̈ܤܝܵܝܵܬܐ<EOS>ܕܡܢܗܝܢ ܡܸܬܩܲܝܡ ܥܡܵܕܵܐ ܩܕܝܼܫܐ<EOS>ܐܡ̇ܪܝܼܢܢ ܕܠܥܠ ܤܘܼܥܪܢܐ ܡܪܟܿܒܼܐ<EOS>ܡܵܢܵܝܘܼܬܼܐ ܐܝܼܬܼ ܕܡ̣ܢ ܡܢ̈ܘܬܐ ܐܘܼܤ̈ܝܵܝܵܬܐ<EOS>ܡܸܬܼܩܲܝܡܐ<EOS> ܘܕܒܸܠܥܕܝܗܝܢ ܠܐ ܡܲܨܝܵܐ<EOS>ܠܐ ܡܲܨܝܐ ܕܬܸܫܬܟܼܚ ܒܤܘܼܥܪܢܐ<EOS>ܗܸܝ ܡܵܢܵܝܘܼܬܼܐ<EOS> ܐܟܼܡܐ ܕܠܐ ܪ̈ܙܐ ܡܚ̈ܝܢܐ<EOS>ܕܦܓܼܪܐ ܘܕܡܐ܇ ܠܚܡܐ ܐܡ̇ܪ ܐܢܐ<EOS>ܘܚܲܡܪܐ ܘܡܕܒܚܐ ܘܟܗܢܐ ܘܨܠ̈ܘܬܗ<EOS><EOS>ܟܗ̈ܢܝܬܐ<EOS> ܗܟܢܐ ܐܦ ܠܥܡܵܕܐ ܩܕܝܼܫܐ<EOS>ܡ̈ܝܐ ܘܡܸܫܚܐ ܘܟܵܗܢܵܐ ܘܨ̈ܠܘܬܐ<EOS>ܟܗܢ̈ܝܬܐ ܡܢ̈ܘܬܐ ܐܘܼܤ̈ܝܵܝܵܬܐ ܕܒܸܠܥܕ<EOS>ܟܢܝܼܫܘܼܬܗܹܝܢ ܠܐ ܡܸܫܬܲܡܠܹܐ ܠܲܓܼܡܪ<EOS>ܗ̇ܢܝܢ ܕܡܸܬ ܓܡܪ̈ܢ ܒܛܲܒܼܥܵܐ ܕܪܘܿܫܡܐ<EOS>ܩܲܕܝܼܫܐ<EOS> ܕܐܝܼܬܼܘܗܝ ܫܡܐ ܕܐܒܼܐ<EOS>ܘܕܒܪܐ ܘܲܕܪܘܼܚܵܐ ܩܲܕܝܼܫܐ܇ ܕܒܹܗ<EOS>ܡܸܬܼܦܪܫ ܥܲܡܐ ܩܕܝܼܫܐ ܕܟܪ̈ܤܛܝܢܐ<EOS>ܡ̣ܢ ܥܲܡ̈ܡܐ ܐܚܪ̈ܢܐ<EOS> ܦܤܘܿܩܐ ܕܫܒܥܐ<EOS>ܡܛܠ ܗ̇ܝ ܠܡ̇ܢܐ ܡܸܫܚܐ ܡܩܕܫܝܼܢܢ<EOS>ܩܕܡܝܬ ܟܸܢ ܡ̈ܝܐ ܕܥܡܵܕܐ<EOS> ܐܡ̇ܪܝܼܢܢ<EOS>ܕܡܵܘܠܕܐ ܗܢܐ ܐܪܙܢܝܼܐ ܕܨ̇ܐܪ ܛܘܼܦܤܐ<EOS>ܕܡܵܘܬܐ ܘܕܩܝܵܡܬܐ ܕܡܢܗ ܠܡܲܠܟܿܘܼܬܼ<EOS>ܫܡܲܝܐ ܡܸܬܼܥܲܠܐ ܒܐܪܙ ܓܸܢܤܵܐ ܐܢܫܝܐ<EOS>ܐܝܟ ܡܸܠܬܐ ܡܵܪܢܝܬܿܐ ܕܚܬܡܬ̤<EOS> ܕܐܢ<EOS>ܐܢܫ ܠܐ ܡܸܬܝܼܠܕ ܡ̣ܢ ܕܪܫ<EOS> ܠܐ ܡܸܫܟܿܚ<EOS>ܕܢܸܚܙܹܐ ܡܠܟܿܘܬܹܗ ܕܐܠܗܐ<EOS> ܡܵܘܠܕܢ<EOS><EOS>ܟܝܵܢܝܐ ܕܡ̣ܢ ܚܸܟܼܡܬܼ ܒܪܘܿܝܐ ܩܲܕܡ<EOS>ܪܫ̣ܡ ܘܛܲܟܸܿܣ ܘܲܢܛܪ܇ ܐܟܼܙܢܐ ܕܠܐ<EOS>ܬܗܘܐ ܠܢ ܦܠܝܼܓܘܼܬܼܐ ܥܠܵܘܗܝ ܕܡܘܠܕܢ<EOS>ܐܪܙܢܝܐ ܗܢܐ ܕܒܡ̈ܝܐ ܘܡܸܫܚܵܐ ܩ̇ܢܐ<EOS>ܫܘܼܡܠܝܐ<EOS> ܟܕ ܩܕܡܝܬܼ ܡܸܫܚܵܐ ܡܸܬܼܩܲܕܫ<EOS>ܟܸܢ ܕܝܢ ܡ̈ܝܐ<EOS> ܘܠܵܐ ܐܟܼܚܕܵܢܐܝܼܬ ܐܝܟ<EOS>ܦܓܼܪܐ ܘܕܡܐ<EOS> ܡܛܠ ܕܡܵܘܠܕܐ ܟܝܵܢܝܐ<EOS>ܒܬܲܪܡܝܼܬܼ ܙܪܥܐ ܠܡܐܡܪ ܓܒܪܝܐ<EOS>ܩܲܕܡܝܑܬܼ ܡܛܲܟܿܣ ܟܸܢ ܬܪܝܢܐܝܬ<EOS>ܘܲܡܫܲܠܡܵܢܐܝܬܼ ܡ̣ܢ ܐܢܬܿܬܼܐ<EOS> ܗܟܼܢܐ<EOS>ܬܘܼܒ ܘܨܒ̈ܘܬܼܐ ܕܒܗܹܝܢ ܡܸܫܬܲܡܲܫ<EOS>ܡܘܠܕܢ ܐܪܙܢܝܐ܇ ܡܦܪܫܐܝܼܢ ܐܸܬܿܛܲܟܿܣ̈<EOS>ܐܦ ܩܘܼܕܵܫܗܝܢ<EOS> ܩܕܡܝܑܬܼ ܡ̇ܢ ܩܘܼܕܵܫ<EOS>ܡܸܫܚܐ<EOS> ܦܠܐܬܹܗ ܕܙܪܥܐ ܓܲܒܪܝܐ<EOS> ܟܸܢ<EOS>ܕܝܢ ܡ̈ܝܐ ܨܲܠܡܹܗ ܕܡܲܪܒܿܥܐ ܐܸܡܗܵܝܐ<EOS>ܡܛܠ ܗܟܢ ܡܸܬܿܩܲܕܫ ܡܸܫܚܐ ܩܲܕܡܝܬܲ<EOS>ܗ̇ܘ ܕܡܲܤܒܘ ܠܙܪܥܐ ܐܒܗܵܝܐ<EOS> ܟܸܢ<EOS><EOS>ܕܝܢ ܡ̈ܝܐ<EOS> ܗ̇ܢܘܢ ܕܡܲܤܒܿܗܝܼܢ ܠܐ̣ܡܗܵܝܐ<EOS>ܘܡܸܬܪܫܡܝܼܢ ܗܢ̣ܘܢ ܡ̈ܝܐ ܒܡܸܫܚܐ<EOS>ܥܲܬܿܝܼܩܐ ܠܫܘܼܪܪܗ ܕܡܵܘܠܕܐ<EOS> ܟܕ ܛܵܒ<EOS>ܗܘܸ ܡܸܫܚܐ ܚܲܕܬܼܐ ܘܐܦ̇ܢ ܒܗ ܒܪܘܼܚܐ<EOS>ܡܩܲܕܫ܇ ܘܗ̇ܘ ܕܒܹܗ ܘܗ̇ܘ ܡܸܫܚܵܐ<EOS>ܥܲܬܝܼܩܐ ܕܒܗ ܡܸܬܼܪܲܫܡܝܼܢ ܡܝ̈ܐ<EOS>ܡܩܲܕܫ<EOS> ܐܠܐ ܠܘ ܐܝܟ ܕܐܬܝܐ<EOS> ܒܗ̇ܝ<EOS>ܕܐܟܼܡܵܐ ܕܒܡܵܘܠܕܐ ܟܝܢܝܐ ܠܪܘܼܚܐ ܩܲܕܝܼܫܐ<EOS>ܘܡܲܥܒܿܕܢܐ ܝܗ̇ܒ ܨܘܼܪ̈ܬܐ ܐܸܤܬܿܢܸܩܢ<EOS>ܒܬܪ ܫܘܼܡܠܝܐ ܘܙܘܥܐ ܕܟܠ ܡܵܝܘܿܬܐ<EOS>ܘܐܲܝܢܵܝܘܼܬܼܐ ܠܢܹܛܝܵܝܐ ܢܲܦܫܢܐ ܗܘܸ ܗܵܟܼܢ<EOS>ܠܫܘܼܘܕܥܗ ܕܪܘܼܚܐ ܗ̇ܘ ܡܢܐ ܡܸܫܚܵܐ<EOS>ܩܲܕܝܼܫܐ ܡܸܬܼܒܿܥܐ<EOS> ܘܐܦܢ ܡܥܲܠܝ ܛܲܟܼܤܵܐ<EOS>ܗܢܐ ܕܡܵܘܠܕܐ ܐܪܙܢܝܐ܇ ܡ̣ܢ ܡܵܘܠܕܐ<EOS>ܗ̇ܘ ܟܝܵܢܝܐ܇ ܟܡܐ ܕܬܹܐܡܲܪ ܟܡܐ<EOS> ܐܝܟ<EOS>ܡܠܬܗ ܕܡܪܝܐ<EOS> ܡܕܡ ܠܡ ܕܝܼܠܝܼܕ ܡ̣ܢ<EOS>ܒܸܤܪܐ ܒܤܪܐ ܗ̄ܘ̣<EOS> ܘܡܸܕܡ ܕܝܼܠܝܼܕ ܡ̣ܢ<EOS><EOS>ܪܘܼܚܐ ܪܘܼܚܐ ܗ̄ܘ̣<EOS> ܐܸܠܐ ܡܲܤܒܿܗܘܼܬܼܐ<EOS>ܘܕܘܼܡܝܵܐ ܠܐ ܐܵܠܵܨܵܐ ܕܒܼܟܠ ܬܸܗܘܐ܇ ܘܬܼܘܼܒ<EOS>ܐܝܟܿܢܐ ܕܡܝܬܪ ܡܵܘܠܕܐ ܐܚܪܝܐ ܐܸܡܗܵܝܐ<EOS>ܡ̣ܢ ܡܘܠܕܐ ܩܲܕܡܝܐ ܐܒܗܵܝܹܐ ܗܟܼܢܐ<EOS>ܡܝܬܿܪ ܘܲܫܒܿܝܼܚ ܡܵܘܠܕܐ ܐܚܪܝܐ ܕܡ̣ܢ<EOS>ܥܡܵܕܐ ܒܦܸܚܡܵܐ ܕܡܵܘܠܕܐ ܩܲܕܡܝܐ<EOS>ܕܡ̣ܢ ܐܢܬܿܬܼܐ ܦܤܘܩܐ ܕܲܬܡܢܝܵܐ<EOS>ܡܛܠ ܡ̇ܢܐ ܟܕ ܐܝܼܬܼ ܡܸܫܚܐ ܡܩܲܕܫܐ<EOS>ܒܥ̈ܕܬܢ ܢܛܝܼܪܐ<EOS> ܐܚܪܢܐ ܡܩܲܕܫܝܼܢܢ<EOS>ܘܢܛ̇ܪܝܼܢܢ܇ ܘܡ̇ܢܐ ܡܛܲܦܣ<EOS> ܐܡ̇ܪܝܼܢܢ<EOS>ܘܐܦܢ ܐܝܼܬ ܡܸܫܚܐ ܡܩܲܕܫܐ ܒܥܹ̈ܕܬܢ<EOS>ܟܕ ܢܛܝܼܕܿ<EOS> ܐܠܐ ܐܢܢܩܐ ܬܵܒܼܥܵܐ ܕܤܘܥܪ݁ܢܐ<EOS>ܠܲܡܩܲܕܵܫܘܼ ܡܸܫܚܐ ܠܚܪܢܐ ܚܕܬܐܝܼܬ<EOS> ܟܕ<EOS>ܛܵܒܼ ܬܪܝܗܘܢ ܥܲܡ ܩܘܼܕܵܫܐ ܚܕ ܚܲܝܠܐ<EOS>ܩܢܹܝܢ ܘܚܕ ܪܘܼܚܐ ܡܩܲܕܸܫ ܠܗܘܢ<EOS> ܘܲܚܙ̣ܐ<EOS>ܩܪܵܝܬܐ ܘܗܸܝ ܟܕ ܗܝܸ<EOS> ܐܹܠܐ ܗ̇ܝ ܕܚܲܕܬܼܐܝܼܬܼ<EOS>ܡܩܲܕܫܝܼܢܢ ܠܡܸܫܚܐ ܘܲܠܡ̈ܝܐ܇ ܐܪܙ̇ ܝܼܠܝܼܕܘܬܢ<EOS><EOS>ܕܡ̣ܢ ܐܒܼܐ ܘܐܡܐ ܕܚܲܕܬܐܝܼܬܼ ܐܝܼܬܹܝܗ̇ ܡܛܦܣ<EOS>ܚܕܬܿܐ ܗܝܼ ܓܝܪ ܝܼܠܝܼܕܘܼܬܢ ܕܡ̣ܢ ܐܵܒܼܐ<EOS>ܟܠ ܐܸܡܬܼܝ<EOS> ܐܦ ܡ̣ܢ ܐܸܡܵܐ<EOS> ܘܚܕܬܼܐܝܬ<EOS>ܙ̇ܕܩ ܕܢܸܬܼܩܲܕܫ ܡܸܫܚܐ ܐܪܙ ܝܼܠܝܼܕܘܼܬܼܐ<EOS>ܕܡ̣ܢ ܐܒܼܐ<EOS> ܘܡܠܝܐ ܐܪܙ ܝܼܠܝܼܕܘܼܬܐ ܕܡ̣ܢ<EOS>ܐܡܐ ܗ̇ܝ ܕܝܢ ܕܥܲܬܿܝܼܩܐ ܢܛ̇ܪܝܼܢܢ ܒ̈ܥܹܕܬܢ<EOS>ܐܪܙܐ ܐܚܪܢܐ ܨ̇ܐܪ ܠܢ ܕܐܝܼܬܼܘܗܝ<EOS>ܝܘܼܒܵܠܹܗ ܕܪܘܼܚܐ ܩܕܝܼܫܐ ܓܵܡܘܿܪܐ<EOS>ܕܥܵܡܵܕܐ ܒܟܠ ܕܵܪ ܘܕܵܪ܇ ܟܕ ܠܐ ܡܵܘܦܹܐ<EOS>ܘܠܐ ܚ̇ܤܕܿ<EOS> ܘܐܦܠܐ ܡܲܢܗܪܢܘܼܬܗ ܡܸܬܼܒܲܨܪܐ<EOS>ܗ̇ܝ ܕܝܢ ܕܠܡܸܫܚܐ ܘܡ̈ܝܐ ܒܵܬܼܪ ܕܐܸܬܩܲܕܫܘ<EOS>ܡ̣ܢ ܡܸܫܚܐ ܕܲܒܼܩܲܪܢܐ ܪܫܡܝܼܢܢ ܘܐܦܢ ܚܼܕ<EOS>ܐܢܘܢ ܒܚܝܠܐ ܒܬܪ ܩܘܕܫܐ܇ ܚܲܕ ܗܘ̣ ܓܝܪ<EOS>ܪܘܼܚܐ ܡܩܲܕܫܵܢܗ̇ ܕܗ̇ܘ ܘܕܗܵܢܐ<EOS>ܒܡܲܓܿܢܵܢܘܼܬܼܐ ܕܛܲܝܒܿܘܼܬܐ܇ ܐܸܠܐ ܫܘܼܪܪ<EOS>ܗܲܝܡܢܘܼܬܢ ܘܚܬܝܼܬܼܘܼܬܼ ܡܵܘܠܕܢ<EOS>ܕܒܝܘܼܒܿܠܐ ܟܪܤܛܝܵܢܐ ܡܒܲܕܸܩ<EOS> ܘܐܦ<EOS><EOS>ܠܬܲܚܘܝܼܬ ܡܲܓܵܢܢܘܼܬܼܗ̇ ܕܛܝܒܿܘܬܼܐ<EOS>ܕܪܘܼܚܵܐ ܕܒܼܡܲܚܬܬܗ̇ ܩܲܕܫܬ̤ ܠܡܘܠܕܐ܇<EOS>ܘܠܐܪܙ ܚܘܼܠܛܢܢ ܘܲܠܫܵܘܬܦܘܼܬܢ ܕܒܲܫܡ̈ܝܢܝܬܐ<EOS>ܘܲܠܥܘܼܗܕܢ ܡܲܓܼܢܢܘܼܬܹܗ ܕܥܠ ܪܫܝܼܬ<EOS>ܚ̈ܝܝܢ ܕܒܝܘܿܪܕܢܢ܇ ܘܥܠ ܫ̈ܠܝܼܚܐ ܩܕܝܼܫ̈ܐ<EOS>ܡܬܕܓܫܢܐܝܬ ܒܥܸܠܝܼܬܐ<EOS> ܬܘܼܒܼ ܕܝܢ<EOS>ܘܡܛܠ ܕܒܬܼܪܝܢ ܙܪ̈ܥܐ ܐܸܬܼܡܬܸܠܘ<EOS>ܡܸܫܚܵܐ ܘܡ̈ܝܐ ܠܫܲܘܝܘܬܗܘܢ ܕܥܲܡ<EOS>ܚ̈ܕܕܐ ܐܸܤܬܿܢܸܩܘ܇ ܒܪܘܿܫܡܵܐ ܗ̇ܘ<EOS>ܕܡ̣ܢ ܩܪܢܐ<EOS> ܕܡܘܼܬܼ ܪܘܼܚܐ ܩܕܝܼܫܐ<EOS>ܘܡܲܥܒܿܕܵܢܐ ܒܦܸܚܡܵܐ܇ ܕܫܘܼܡܠܝ ܡܵܘܠܕܐ<EOS>ܟܝܵܢܝܐ<EOS> ܐܟܼܡܵܐ ܕܠܥܠ ܐܸܡܲܪܢ ܟܕ ܛܵܒܼ<EOS>ܟܠܗ̇ ܗܕܐ܇ ܡܤܲܟܿܠܐ ܫܲܘܝܘܬܗܘܢ ܕܥܡ<EOS>ܚ̈ܕܕܐ ܘܚܘܼܠܛܢܗܘܢ<EOS> ܥܲܬܼܝܼܩܵܐ ܘܕܚܕܬܼܐ܇<EOS>ܘܪܘܿܫܡܵܐ ܕܡ̣ܢ ܬܪܝܗܘܿܢ ܩܲܕܡܵܝܐ<EOS>ܘܡܸܨܥܵܝܐ ܘܐܚܪܝܐ܇ ܕܚܕܐ ܗ̣̄ܝ<EOS>ܤܵܥܘܪܬܐ ܘܕܚܕ ܗ̣ܘ ܚܝܠܐ<EOS> ܐܦ ܕܝܢ<EOS><EOS>ܒܚܘܼܠܛܢܗ ܕܥܲܬܝܼܩܵܐ ܥܲܡ ܡܸܫܚܵܐ<EOS>ܚܲܕܬܼܐ ܘܡ̈ܫܐ܇ ܟܪܘܿܙܐ ܢܸܗܘܐ ܕܡܲܓܿܢܢܘܼܬܼ<EOS>ܪܘܼܚܐ ܥܠ ܥܡ̈ܝܼܕܐ ܘܕܫܘܬܦܘܗܘܢ<EOS>ܕܥܡܹܗ<EOS> ܐܦܢ ܠܐ ܡܸܬܼܚܲܙܝܵܢܝܼܬܼܐ ܗܝܼ<EOS>ܡܲܓܢܢܘܬܹܗ ܡܛܠ ܓܢܝܼܙܘܼܬܹܗ<EOS> ܘܟܕ<EOS>ܛܵܒܼ ܡܲܥܡܘܕܝܬܢ ܒܡ̈ܝܐ ܘܡܸܫܚܵܐ<EOS>ܘܡܸܬܓܡܪܐ ܡ̈ܝܐ ܡܸܬܐ̱ܡܪ ܕܡܵܘܠܕܝܼܢ<EOS>ܘܗܕܐ ܡܛܠ ܠܐ ܡܸܬܝܲܙܝܵܢܘܼܬܗ ܕܪܘܼܚܐ<EOS>ܛܲܟܿܤܬ̤ ܠܢ ܚܸܟܡܬܐ ܡܸܫܚܵܐ ܕܡܸܬܼܚܙܐ<EOS>ܕܒܡܸܬܚܲܙܝܢܘܬܹܗ ܢܲܟܼܪܙ ܥܠ ܚܝܠܐ ܠܐ<EOS>ܡܸܬܼܚܲܙܝܵܢܐ ܕܪܘܚܐ ܓܵܡܘܿܪܗ ܕܡܵܘܠܕܐ<EOS>ܡܼܛܠ ܗܕܐ ܥܕܡܵܐ ܠܡܓܢܢܘܬܐ ܕܪܘܼܚܵܐ<EOS>ܕܥܠ ܡ̈ܝܐ ܘܡܸܫܚܐ ܠܐ ܡܸܬܼܚܲܠܛ ܒܗܘܿܢ<EOS>ܡܸܫܚܵܐ ܥܲܬܼܝܼܩܐ ܠܒܘܼܕܵܩ ܐܪ̈ܙܐ ܕܬܹܬ̱ܐܡܪ<EOS>ܦܤܘܿܩܐ ܕܬܫܥܐ ܡܛܠ ܗ̇ܝ ܕܒܪܘܼܚܐ<EOS>ܩܕܝܼܫܐ ܡܬܝܼܠ ܡܸܫܚܐ ܡܩܲܕܫܐ<EOS>ܒܥܕܬܐ<EOS> ܐܟܼܡܐ ܕܐܦ ܒܥܲܬܿܝܼܩܬܿܐ<EOS><EOS>ܐܡܿܪܝܼܢܢ ܕܒܪܘܼܚܐ ܩܕܝܼܫܐ ܡܬܝܼܠ ܗ̄ܘ̣<EOS>ܡܸܫܚܐ<EOS> ܘܲܡܚܟܿܡܐ ܠܢ ܠܘܬ ܗܕܐ ܗ̇ܝ ܕܐܢ<EOS>ܐܢܫ ܠܐ ܡܸܬ̱ܝܼܠܕ ܡ̣ܢ ܡ̈ܝܐ ܘܪܘܼܚܐ ܘܫܪܟܵܐ<EOS>ܕܒܼܪܘܼܚܐ ܡܬܝܼܠ ܗܘܸ ܡܸܫܚܐ<EOS> ܐܦ ܕܝܢ<EOS>ܬܘܼܒ ܘܒܟܼܠܗܘܢ ܟܬ̈ܒܝ ܩܘܼܕܫܐ<EOS>ܗܟܼܢܐ ܡܸܬܼܚܲܙܝܐ<EOS> ܗܐ ܓܹܝܪ ܒܝܕ ܢܒܼܝܵܐ<EOS>ܫܡܘܐܝܠ ܡܸܫܬܕܪ ܘܩܪܢܐ ܕܡܸܫܚܐ<EOS>ܥܲܡܹܗ ܠܐ ܦܪܬܼܐ ܠܓܼܒܝܼܬܹܗ ܕܡܲܠܟܿܐ<EOS>ܘܡܫ̣ܚ ܠܕܘܝܼܕ ܢܒܝܐ ܡܸܬܐ̱ܡܪܐ܇ ܕܐܲܨܠܚܬ̤<EOS>ܠܡ ܪܘܼܚܗ ܕܡܵܪܝܐ ܥܠ ܕܘܝܼܕ ܡ̣ܢ ܗ̇ܘ<EOS>ܝܵܘܡܵܐ<EOS> ܠܪܘܼܚܐ ܓܹܝܪ ܗܕܐ ܘܐܦ ܫܐܘܿܠ<EOS>ܩܲܒܸܿܠ ܒܝܕ ܡܸܫܚܐ<EOS> ܘܟܕ ܡܪܡܪ ܘܐܪܓܸܙ<EOS>ܠܪܘܚܹܗ ܕܡܵܪܝܐ<EOS> ܟܬܝܼܒ ܓܹܝܪ ܕܪܘܼܚܗ<EOS>ܠܡ ܕܡܪܝܐ ܥܸܒܼܪܬ̤ ܡ̣ܢ ܫܐܘܠ ܘܲܡܕܝܒܼܵܐ<EOS>ܗܘܼܬܼ ܠܗ ܪܘܼܚܐ ܒܝܼܫܬܐ<EOS> ܡ̣ܢ ܩܕܡ<EOS>ܡܪܝܐ<EOS> ܕܚܢܢ ܢܸܬܼܚܲܟܿܡ ܕܟܼܠ ܕܩܲܕܝܼܫܐܝܬ<EOS>ܡܫܝܼܚ ܪܘܼܚܐ ܠܒܝܼܫ<EOS> ܘܟܠ ܕܤܦܝܼܩ<EOS><EOS>ܡ̣ܢ ܡܫܝܼܚܘܼܬܐ ܪܘܼܚܢܝܬܿܐ ܪܘܼܚܐ ܛܲܢܦܐ<EOS>ܡܕܲܝܪ ܒܗ<EOS> ܘܲܫܠܝܡܘܢ ܬܘܼܒ ܡܸܬܡܫܚ<EOS>ܕܢܲܡܠܟ ܥܠ ܝܼܤܪܝܠ<EOS> ܒܝܕ ܨܕܘܿܩ<EOS>ܘܢܬܢ ܕܒܝܕ ܪܘܼܚܐ ܢܸܬܼܩܲܕܫ<EOS> ܟܒܪܼ<EOS>ܕܝܢ ܘܕܘܝܼܕ ܚܠܦ ܐܪ̈ܙܐ ܗܠܝܼܢ ܡܵܘܕܐ<EOS>ܠܐܠܗܐ<EOS> ܐܕ̃ܢܗ ܐܕܗܸܢܬܿ ܠܡ ܪܫ ܒܡܸܫܚܐ<EOS>ܘܟܼܵܤܝ ܡܲܪܘܐ ܐܝܟ ܚܝܐ<EOS> ܘܬܼܘܼܒܼ<EOS>ܐܪܝܼܡ̣ܬ ܩܪ̈ܢܬܝ ܐܝܟ ܕܪܲܝܡܵܐ܇ ܘܨܲܒܿܥܬܢܝ<EOS>ܒܡܸܫܚܐ ܡܒܲܤܡܵܐ<EOS> ܐܹܫܲܥܝܐ ܬܘܼܒܼ<EOS>ܘܟܕ ܥܠ ܡܫܝܼܚܐ ܡܸܬܼܢܲܒܹܐ<EOS> ܪܘܼܚܹܗ<EOS>ܠܡ ܕܡܵܪܝܐ ܥܠܝܼ ܡܛܠ ܗܵܢܐ ܡܲܫܚܢܝ<EOS>ܠܲܡܤܲܒܿܪܘ ܠܡܤ̈ܟܿܢܐ ܘܠܡܸܬܠ ܠܐܒ̈ܝܠܐ<EOS>ܕܨܸܗܝܘܢ ܫܘܼܒܚܵܐ<EOS> ܘܤܓ̈ܝܐܬܼܐ ܕܐܝܟ ܗܠܝܢ<EOS>ܡܲܨܝܐ ܠܡܲܝܬܿܝܘܼ̇<EOS> ܕܥܠ ܪܘܼܚܐ ܩܲܕܝܼܫܐ<EOS>ܡܫܘ̈ܕܥܵܢ ܒܡܸܨܥܵܝܘܼܬܼ ܡܸܫܚܐ<EOS> ܘܐܦ<EOS>ܕܝܢ ܕܵܡܝܐ ܕܟܕ ܡܸܫܚܐ ܐܝܟ ܡܲܫܠܡܢܘܼܬܐ<EOS>ܕܲܟܼܝ̈ܢܝܐ ܡ̣ܢ ܪܘܼܚܐ ܠܐܪܝܐ ܕܒܡ̃ܦܚ̃ܡܐ<EOS>ܕܲܒܦܸܚܡܵܐ<EOS><EOS>ܕܓܼܘܫܡܵܐ ܕܤܛܪ ܡܸܢܹܗ ܠܐ ܡܸܬܚܲܘܝܵܢܐ<EOS>ܗܘܼ ܐܪ̈ܓܫܐ ܒܪ̈ܝܐ ܡܬܝܼ̱ܠܕ<EOS> ܠܕܘܼܡܝܵܐ<EOS>ܕܪܘܼܚܐ ܩܕܝܼܫܐ ܢܤܝܼܒ ܒܥܹܕܬܿܐ<EOS>ܦܤܘܿܩܐ ܕܥܤܪܐ ܡܛܠ ܕܡܸܫܚܐ<EOS>ܗܢܐ ܠܘ ܗ̇ܘ ܥܬܝܼܩܐ ܐܝܼܬܼܘܗܝ ܗ̇ܘ<EOS>ܕܒܢܡܘܿܤܐ܇ ܐܦܠܐ ܡܢܗ ܡܸܬܼܝܲܒܿܠ<EOS>ܡܛܠ ܕܝܢ ܕܤ̈ܓܝܐܐ ܗܘ̤ܬ ܠܗܘܿܢ ܡܲܤܒܿܪܢܘ̄<EOS>ܥܠ ܡܸܫܚܐ ܥܲܬܝܼܩܵܐ ܕܒܥܹܕܬܿܐ ܕܡ̣ܢ<EOS>ܡܸܫܚܵܐ ܗ̇ܘ ܥܲܬܿܝܼܩܐ ܕܒܢܡܘܿܤܐ<EOS>ܐܸܬܼܝܒܿܠ<EOS> ܡܠܘܿܐܐ ܕܝܢ ܠܡܲܤܒܿܪܢܘܼܬܼܐ<EOS>ܗܕܐ ܡ̣ܢ ܦܸܬܓܼܡܵܐ ܗ̇ܘ ܕܐܝܼܬܼ ܒܲܨܠܘܿܬܼܐ<EOS>ܕܥܠ ܡܸܫܚܐ ܚܲܕܬܼܐ ܕܒܥܡܵܕܐ ܢܤܒܼܘ<EOS>ܕܐܝܼܬܹܝܗ̇ ܠܟ ܥܬܝܼܪܐ ܒܚܘܼܒܿܗ܇ ܘܲܫܦܝܼܥܐ<EOS>ܒܲܚܢܢܗ<EOS> ܛܲܒܼܥܵܐ ܕܝܢ ܕܦܸܬܓܡܐ ܐܝܼܬܼܘܗܝ<EOS>ܡܸܫܚܐ ܓܹܝܪ ܩܕܝܼܫܐ ܗ̇ܘ ܕܝܲܗܒܬܵܝܗܝ<EOS>ܠܩܕܡ̈ܝܐ ܠܪܘܿܫܡܐ ܘܠܡܲܦܤܢܘܼܬܼܐ<EOS>ܕܟܼܗܢܘܬܼܐ ܕܙܲܒܢܐ ܕܡܲܠܟܘܼܬܐ ܥܵܒܼܘܿܪܬܿܐ<EOS><EOS>ܗܫܐ ܐܲܓܼܥܸܠܬܿܝܗܝ ܕܢܗܘܐ ܠܢܝܼܫܵܐ<EOS>ܘܠܦܸܠܐܬܼܐ ܕܐܝܠܝܢ ܕܡܫܲܢܹܝܢ ܡ̣ܢ<EOS>ܐܪ̈ܥܢܝܬܐ ܘܕܫ̄ܕ ܗܕܐ ܕܓܲܠܝܐܝܼܬܼ<EOS>ܡܤܲܟܿܠܐ<EOS> ܕܠܵܘ ܡܸܫܚܵܐ ܕܝܲܗܒܬܿܝܗܝ<EOS>ܠܩܕܡ̈ܝܐ ܫܩ̣ܠܬܝܗܝ ܡ̣ܢ ܗ̇ܢܘܢ ܘܠܢ<EOS>ܝܗܒܬܿܝܗܝ<EOS> ܐܸܠܐ ܡܸܫܚܐ ܕܠܩܕܡ̈ܝܐ<EOS>ܝܗܒ̣ܬܿܝܗܝ ܠܢ ܗܫܐ ܐܓܥܸܠܬܝܗܝ܇ ܠܵܘ<EOS>ܕܗܘܸ ܟܕ ܗܘܸ<EOS> ܐܠܐ ܛܟܼܤܗ ܠܡ<EOS> ܡܛܠ<EOS>ܕܫܡܐ ܕܡܸܫܚܐ ܓܵܘܵܢܵܝ ܗܘܼ ܡ̣ܢ ܗ̇ܘ<EOS>ܕܒܢܡܘܤܐ ܘܡ̣ܢ ܗܢܐ ܕܒܥܕܬܐ<EOS>ܘܬܪܝܗܘܢ ܡܫܚ̈ܐ ܐܝܟ ܕܝ̈ܠܢܝܐ ܬܚܹܝܬܼ<EOS>ܓܵܘܵܢܝܐ ܚܒܼܝܼܫܝܼܢ<EOS> ܐܸܠܐ ܗܕܐ ܗܝ̣ ܕܲܡܤܲܟܸܿܠ<EOS>ܦܬܓܼܡܐ ܗ̇ܘ<EOS> ܕܡܸܫܚܐ ܕܠܗ̇ܢܘܢ<EOS>ܝܗܒ̣ܬܝܗܝ ܒܛܘܼܦܤܐ ܠܢ ܕܡܥܠܝ ܡܸܢܹܗ<EOS>ܒܩܲܕܝܼܫܘܼܬܐ ܐܲܓܥܸܠܬܿ ܗܫܐ<EOS> ܘܟܼܡܐ ܕܗ̇ܘ<EOS>ܒܨ̈ܒܘܬܐ ܐܪ̈ܥܢܝܵܬܐ ܡܸܬܦܿܪܹܫ ܗܘ̣ܐ<EOS>ܒܦܸܚܡܵܐ ܕܕܘܼܒܪܐ ܐܪܥܢܝܐ ܗܵܢܐ<EOS><EOS>ܒܪܘܼܚܐ ܕܩܘܼܕܫܐ ܡܸܬܼܩܲܕܫ ܕܘܼܡܝܹܗ<EOS>ܕܗܘܼܦܟܼܐ ܪܘܼܚܢܝܐ܇ ܕܢܗܘܐ ܠܢܝܼܫܐ<EOS>ܘܠܦܠܐܬܼܐ ܘܫ̄<EOS> ܡܕܝܼܢ ܛܘܼܦܤܐ ܡܲܠܝܼ<EOS>ܗ̇ܘ ܢܵܡܘܿܤܝܐ ܕܗܢܐ ܕܒܥܹܕܬܐ ܘܠܘ ܗܘܸ<EOS>ܟܕ ܗܘܸ<EOS> ܡܛܠ ܕܢܡܘܤܐ ܛܸܠܢܝܬܐ ܐܝܼܬܼ ܗܘ̣ܐ<EOS>ܒܗ܇ ܕܛܒ̈ܬܐ ܕܥܬܝܼ̈ܕܢ ܘܠܐ ܗܘ̣ܐ<EOS>ܩܢܘ<EOS> ܕܨ̈ܒܼܘܬܐ ܐܝܟ ܕܫܠܝܚܐ<EOS>ܫܡܝܵܢܐ ܚܪ̣ܩ<EOS> ܒܗܿܝ ܕܢܡܘܿܤܐ ܥܲܬܝܼܩܐ<EOS>ܡܛܠ ܚܕܬܐ ܐܸܬܝܼܗܸܒ܇ ܘܠܘ ܚܕܬܼܐ<EOS>ܡܛܠ ܥܬܝܼܩܐ<EOS> ܘܡܛܠ ܒܘܼܛܠ ܬܪܥܝܼܬܐ<EOS>ܗܕܐ܇ ܤܗܕܘܬܐ ܡ̣ܢ ܒܥܸܠ ܕܝܼܢܐ<EOS>ܡܕܲܠܩܒܼܵܢܐ ܙ̇ܕܩ ܠܡܤܒ ܕܝܲܬܝܼܪ<EOS>ܢܕܢܚ ܫܪܪܐ ܘܢܲܨܡܚ<EOS> ܝܗܘܼܕܝܐ<EOS>ܓܹܝܪ ܘܐܦܢ ܐܲܚܓܿܪ ܠܡ̈ܠܐ ܢܒ̈ܝܝܬܼܐ܇<EOS>ܐܝܟܿܢܐ ܕܤܵܪܘܿܒܘܼܬܹܗ ܬܸܬܼܩܲܝܡ<EOS> ܐܟܼܡܐ<EOS>ܕܒܗ̇ܝ ܕܒܕܢܝܐܝܠ܇ ܕܢܬܩܛܥ ܡܹܫܚܐ<EOS>ܘܠܐ ܐܝܼܬܼ ܠܗ̇ ܐܡ̇ܪ<EOS> ܚܠܦ ܗܵܝ ܕܢܬܩܛܸܠ<EOS><EOS>ܡܫܝܼܚܵܐ ܘܠܐ ܐܝܼܬܼ ܠܗ̇<EOS> ܐܸܠܐ ܐܵܘܕܝܵܗ ܟܕ<EOS>ܠܐ ܨ̇ܒܐ ܠܩܛܝܼܥܘܼܬܹܗ ܕܡܸܫܚܵܐ ܢܡܘܿܤܝܐ<EOS>ܕܡܢܗ ܕܝܗܘܕܐ<EOS> ܕܐܝܟܿܢܐ ܕܝܢ<EOS>ܕܐܸܬܩܲܛܲܥ ܡܸܫܚܗ ܘܕܐܲܝܟܿܢ ܘܐܸܡܬܼܝ<EOS>ܬܐܘܪܝܐ ܐܚܪܬܼܐ ܕܠܐ ܐܠܵܨܵܐ ܥܠܝܗ̇<EOS>ܗܪܟܐ ܐܝܼܬ<EOS> ܐܢܕܝܢ ܗ̇ܘ ܕܐܸܬ̱ܥܨܝܸ<EOS>ܟܕ ܠܐ ܨ̇ܒܐ ܕܠܝܬܿ ܠܗ ܡܸܫܚܐ<EOS> ܐܝܟܢܐ<EOS>ܡܲܡܪܚ ܐܢܫ ܡ̣ܢ ܒܝ̈ܬܝܐ ܠܡܹܐܡܪ<EOS>ܕܝܘܼܒܵܠܐ ܕܗܵܢܐ ܡܸܫܚܐ ܡ̣ܢ ܗ̇ܘ ܡܸܫܚܐ<EOS>ܐܝܬܼܘܗܝ ܥܲܬܝܼܩܐ ܐܵܘ ܕܗܘ̤ ܟܕ ܗܘܸ<EOS>ܢܸܗܡܘܿܣ ܕܐܝܼܢܘܼܗܝ<EOS> ܦܤܘܿܩܐ ܕܲܚܕܥܤܪ<EOS>ܡܛܠ ܝܘܼܒܵܠܹܗ ܕܡܸܫܚܵܐ ܩܕܝܼܫܵܐ ܐܡܪܝܼܢܢ<EOS>ܕܟܕ ܐܸܬܗܲܝܡܢܘ ܫܠܝܚ̈ܐ ܛܘܼܒ̈ܢܐ<EOS>ܝܕܥܬܐ ܕܐܪ̈ܙܐ ܐܠܗ̈ܝܐ<EOS> ܘܩܲܒܿܠܘ ܒܡܲܦܘܿܚܝܼܬܐ<EOS>ܕܡ̣ܢ ܪܘܼܚܐ ܩܕܝܼܫܐ ܟܠ ܚܸܟܡ̈ܢ ܘܟܼܠ<EOS>ܝܕܥ̈ܢ ܘܟܼܠ ܤܘܼܟܿܠ ܒܲܪܟܼܘܼܗܝ ܘܩܲܕܝܫܘ̄<EOS>ܠܗܢܐ ܡܸܫܚܐ ܒܚܝܠܐ ܕܪܘܼܚܐ ܕܢܸܗܘܐ<EOS><EOS>ܠܐܬܸܐ ܘܠܚܝܬܡܐ ܕܤܝܼܡܬܼ ܒܢ̈ܝܐ<EOS> ܘܡܛܠ<EOS>ܕܗܲܝܡܢܘܼܬܐ ܕܐܲܫܠܸܡܘ ܘܦܘܼܩ̈ܕܢܐ ܕܝܲܒܸܠܘ<EOS>ܥܤ̈ܩܐ ܗܘ̣ܘ ܕܢܸܬܼܩܲܒܿܠܘܢ ܡ̣ܢ ܥܵܠܡܵܐ܇<EOS>ܐܸܠܘܼܠܐ ܚܝܠܐ ܕܢܩ̇ܦ ܗܘ̣ܐ ܠܗܘܢ܇ ܠܡܸܤܥܪ<EOS>ܐܬ̈ܘܬܐ ܘܬܸܕܡܪ̈ܬܼܐ ܗܠܝܢ ܕܡܸܬ ܪܓܼܫܢܐܝܼܬ<EOS>ܓܡ̣ܪܘ ܠܚ̈ܙܝܐ܇ ܕܫܲܪܪܘ ܒܡܕܥ̈ܝܗܘܢ<EOS>ܫܪܵܪ ܤܘܼܥܪ̈ܢܐ ܕܡܠܦܢܘܬܗܘܢ<EOS> ܘܐܠܐ<EOS>ܐܝܟܿܢܐ ܡܸܫܟܿܚܐ ܗܘ̣ܬ ܕܗ̇ܢܘܢ ܕܥܕܟܝܠ<EOS>ܥܢܢܐ ܚܸܫܘܿܟܼܬܐ ܕܠܐ ܝܕܥܬܐ ܩܪܝܼܡܵܐ<EOS>ܗܘܼܬܼ ܥܠ ܐܦܝ̈ ܡܕܥܗܘܢ ܢܗܲܝܡܢܘܼܢ<EOS>ܕܐܢܫ ܩܵܡ ܡ̣ܢ ܡ̈ܝܼܬܐ ܒܬܪ ܕܐܸܨܛܠܸܒ<EOS>ܘܕܲܤܠܩ ܠܫܡܝܐ ܐܠܘܼܠܐ ܤܵܥܘܪ̈ܘܬܐ<EOS>ܗ̇ܢܝܢ ܡܲܬܡ̱̈ܗܬ ܠܗܘ̈ܢܝܗܘܢ ܚܙ̇ܝܢ<EOS>ܗܘ̣ܘ ܒܕܠܥܠ ܡ̣ܢ ܡܕܪ̱ܟܢܘܬܗ ܕܟܼܝܵܢܢ<EOS>ܡܚܝܠܹܐ ܐܝܼܬܼܝܗ̇ ܨܒܼܘܼܬܼܐ ܗܕܐ<EOS> ܘܒܗ̇ܝ<EOS>ܕܗܢ̣ܘܢ ܫ̈ܠܝܼܚܐ<EOS> ܡ̣ܢ ܠܐ ܡܸܫܟܚ̈ܢܝܬܐ<EOS>ܗܘ̣ܬ ܡܩܵܘܝܵܢܘܼܬܗܘܿܢ ܕܒܥܵܠܡܵܐ ܗܢܐ<EOS><EOS> <EOS> ܘ <EOS> <EOS><EOS>ܘܠܐ ܕܠܟܼܠ ܤܵܘ̈ܦܐ ܒܲܪ̈ܝܹܐ ܢܸܬܡܬܚܘܢ ܡܲܨܝܐ<EOS>ܗܘ̣ܬܼ<EOS> ܐܬ̱ܐܠܸܨܘ ܕܒܝܕ ܡܸܨ̈ܥܵܝܐ ܘܲܡܫ̈ܡܫܢܐ<EOS>ܢܝܲܒܿܠܘܼܢܗ̇ ܠܲܤܒܪܬܼܐ ܡܲܚܝܢܝܼܬܐ ܥܕܡܵܐ<EOS>ܠܤܘ̈ܦܐ ܐܚܪ̈ܝܐ ܕܒܪܝܼܬܐ ܘܬܸܬ̱ܢܛܪ<EOS>ܘܬܸܬܝܲܒܿܠ ܟܪܘܙܘܬܼܐ<EOS> ܘܲܠܥܠܡ<EOS> ܘܡܼܛܠ<EOS>ܕܠܐ ܒܫܘܼܘܫܵܛܐ ܕܪܵܕܐ ܘܒܡܸܬܼܚܵܐ ܕܙܲܒܢܐ<EOS>ܬܬܪܢܐ ܟܪܘܙܘܼܬܼܐ ܕܲܡܤܲܒܿܪ̈ܢܐ ܕܢܘܟܼܪܝܲܬܼ<EOS>ܠܬܘܕܝܼܬܼܗܘܢ ܕܫ̈ܠܝܼܚܐ ܐܝܼܬܹܝܗ̇܇ ܘܐܦ<EOS>ܕܬܬܝܼܕܥ ܐܟܚܕܢܵܝܘܬܼ ܗܲܝ̇ܡܵܢܘܼܬܐ<EOS>ܐܪܬܕܿܘܼܟܿܤܝܬܐ ܕܫܠܝܼܚ̈ܐ ܘܲܡܤܲܒܿܪ̈ܢܐ<EOS>ܐܝܟ ܚ̇ܬܡܐ ܡܗܝܡܢܐ ܘܛܲܒܼܥܐ ܠܐ<EOS>ܡܸܬܼܕܓܿܠܵܢܐ ܩܲܕܫܘܼܗܝ ܠܡܸܫܚܐ ܗܢܐ<EOS>ܘܝܲܗܒܿܘܗܝ ܕܢܸܬܿܝܲܒܿܠ ܒܐܝܼ̈ܕܝ ܡܸܨ̈ܥܵܝܐ<EOS>ܕܤܒܼܪܬܼܐ ܒܟܼܠܦܢ̈ܝܢ܇ ܕܟܕ ܠܐ ܡܵܝܘܬܐܝܼܬ<EOS>ܢܸܪܕܐ ܥܕܡܐ ܠܥܠܡ ܠܐ ܡܝܘ̈ܬܐ ܢܓܼܡܘܿܪ<EOS>ܠܟܼܠ ܥܲܡ̈ܡܝܼܢ ܒܬܘܼܠܡܕܐ ܘܒܥܡܵܕܐ܇<EOS>ܐܝܟ ܒܪܬܼ ܩܵܠܹܗ ܕܡܪܢ<EOS> ܕܙܸܠܘ ܠܡ<EOS><EOS> <EOS> ܙ <EOS> <EOS><EOS>ܬܲܠܡܸܕܘ ܘܕܫ̄ ܥܸܠܬܼܐ ܕܬܪ̈ܬܝܢ<EOS>ܬܘܼܒ ܩܲܕܫܘ ܠܡܸܫܚܐ ܗܢܐ ܡܬܼܪܓܫܢܐ<EOS>ܒܚܲܝܠܐ ܕܪܘܼܚܐ ܘܐܲܫܠܸܡܘ ܠܢ ܕܡܢܗ<EOS>ܢܸܬܪܓܸܫ ܠܢ ܚܲܝܠܗ ܘܢܸܬܕܪܓܼ ܒܡܸܨܥܝܘܼܬܹܗ܇<EOS>ܠܘܵܬ ܬܚܘܝܼܬܼܐ ܕܚܝܠܐ ܠܐ ܡܸܬܚܲܙܝܵܢܐ<EOS>ܕܪܘܼܚܐ ܕܠܗ ܢܲܩܝܼܦ<EOS> ܘܒܗܕܐ ܠܐ ܬܘܼܒ<EOS>ܤܢܝܼܩܐ ܨܒܘܼܬܐ ܗܫܐ ܥܠ ܡܓܢܢܘܼܬܹܗ<EOS>ܕܪܘܼܚܐ ܩܕܝܼܫܐ ܡܸܬܪܓܼܫܢܐܝܼܬ ܐܟܿܡܵܐ<EOS>ܕܗܝܼܕܝܟ ܐܓܢ ܥܠ ܫܠܝܚ̈ܐ ܩܕܝܼܫ̈ܐ<EOS>ܘܒܼܡܸܨܥܵܝܘܼܬܗܘܢ ܥܠ ܐܚܪ̈ܢܐ ܐܟܡܐ<EOS>ܕܥܠ ܒܹܝܬܼ ܩܘܼܪܢܠܝܼܘܿܣ ܘܤܛܪ<EOS> ܒܗ̇ܝ<EOS>ܕܐܢܢܩܐ ܩܪܵܬ̤ ܗܝܕܝܟ ܒܫܘܼܪܵܝ ܬܘܼܠܡܵܕܐ<EOS>ܠܕܐܝܟ ܗܕܐ ܠܐ ܕܝܢ ܒܬܪ ܬܘܼܠܡܵܕܐ<EOS>ܘܡܸܫܬܪܪܢܘܼܬܐ ܕܲܒܗܲܝܡܢܘܬܐ܇ ܟܕ ܛܵܒܼ<EOS>ܠܘ ܩܢܘܿܡܵܐ ܕܪܘܼܚܐ ܩܕܝܼܫܐ ܡܸܬܪܓܼܫܢܐܝܬ<EOS>ܐܓܢ ܚܵܣ ܠܡܸܬܪܥܝܘܼ ܐܢ ܢܲܤܒܪ ܐܢܫ<EOS>ܟܤܹܐ ܗܘܼ ܓܹܝܪ ܥܡ ܐܒܼܐ ܘܒܼܪܐ ܘܡܸܫܬܒܚ<EOS><EOS>ܒܲܓܼܢܝܼܙܘܼܬܐ ܘܠܐ ܡܦ̈ܩܢ ܒܪ̈ܝܬܐ ܠܡܩܒܿܠܘܼ<EOS>ܓܠܝܢܗ<EOS> ܐܠܐ ܡܲܓܿܢܵܢܘܼܬܹܗ ܠܤܥܘܪܘܬܐ<EOS>ܘܠܡܥܒܕܢܘܬܗ ܩ̇ܪܝܢܢ<EOS> ܗܕܐ ܕܡܗܲܝܡܢܝܢܢ<EOS>ܘܡܘܕܝܢܢ ܕܒܲܥܡܵܕܐ ܕܒܡ̈ܝܐ ܘܡܹܫܚܐ<EOS>ܡܩܲܒܿܠܝܼܢܢ ܠܗ̇<EOS> ܘܡ̣ܢ ܡܝ̈ܘܬܐ ܠܐ ܡܝ̈ܘܬܐ<EOS>ܡܸܨܛܲܠܡܝܼܢܢ<EOS> ܘܗܘ̇ܝܢܢ<EOS> ܘܐܝܟ ܕܒܼܤܘܓܠܐ<EOS>ܛܝܒܿܘܼܬܐ ܕܪܘܼܚܐ ܡܸܬܐܡܪܐ ܡܓܿܢܵܢܘܼܬܼܐ<EOS>ܗܝ̇ ܒܟܬ̈ܒܐ ܩܕܝܼ̈ܫܐ<EOS> ܐܝܟܿܢܐ ܦܵܠܛܐ<EOS>ܗܘܼܬ ܠܗܘܿܢ ܠܗ̈ܘܢܐ ܫܠܝܚ̈ܐ ܕܒܼܪܘܼܚܐ<EOS>ܩܕܝܼܫܐ ܐܬܡ̱ܫܚܘ ܕܢܸܦܤܩܘܢ ܥܘܼܗܕܢܐ<EOS>ܗ̇ܘ ܕܝܼܗܝܼܒܘܼܬܹܗ ܕܪܘܼܚܐ ܘܠܐ ܡܓܼܫܡܝܼܢ<EOS>ܗܘ̣ܘ ܥܘܼܗܕܢܗ̇ ܕܗܕܐ ܡܵܘܗܒܬܼܐ<EOS>ܡܥܠܝܬܐ ܒܡܸܫܚܐ ܡܩܲܕܫܐ ܕܐܝܟ ܗܢܐ<EOS>ܘܲܢܝܲܒܿܠܘܼܢ ܒܥܕܬܿܗ ܕܐܠܗܐ<EOS> ܡܥܲܠܝܐ ܗܝܼ<EOS>ܓܹܝܪ ܒܲܫܪܪܐ ܡܵܘܗܒܬܐ ܗܕܐ<EOS> ܕܲܒܡܸܫܚܐ<EOS>ܘܡ̈ܝܐ ܗ̇ܘ ܕܡܵܘܠܕܐ ܕܡ̣ܢ ܪܘܼܚܵܐ<EOS>ܡܪܲܙܙ<EOS> ܚܕܬܿܐ ܗܝ̣ ܓܹܝܪ ܡܵܘܗܒܬܐ ܗܕܐ<EOS><EOS>ܕܐܸܬܼܝܗܒܬ̤ ܠܒܢܝ̈ܢܫܐ<EOS> ܒܕ ܠܐ ܝܼܗܝܼܒܵܐ<EOS>ܗܘܼܬ ܠܐܢܫ ܩܕܡ ܕܢܸܫܬܲܒܿܚ ܝܼܫܘܿܥ<EOS>ܬܸܫܒܿܘܿܚܬܹܿܗ ܓܹܝܪ ܕܝܼܫܘܼܥ<EOS> ܗ̇ܝ ܕܐܝܼܬܹܝܗ̇<EOS>ܩܝܵܡܬܐ ܕܡ̣ܢ ܒܹܝܬܼ ܡܝܼ̈ܬܐ ܗܘܸ ܪܘܼܚܐ<EOS>ܓܲܡܪܗ̇ ܐܟܼܡܵܐ ܕܓܡ̇ܪ ܠܗ̇ ܠܢ ܒܝܕ<EOS>ܥܡܵܕܐ ܕܐܪܙܗ̇ ܐܝܼܬܼܘܗܝ ܡܛܠ ܗܕܐ<EOS>ܟܠܡ̇ܢ ܕܥܡ̇ܕ ܒܐܪܙ ܡܵܘܬܹܿܗ ܕܡܵܪܢ<EOS>ܘܡܸܬܩܒܼܪ ܥܲܡܗ ܠܗ ܠܪܘܼܚܐ ܕܚ̈ܝܐ<EOS>ܢܲܩܝܼܦܐܝܼܬܼ ܡܩܲܒܸܠ<EOS> ܘܡܹܟܹܿܝܠ ܦܓܼܪܐ<EOS>ܪܘܼܚܢܝܐ ܒܐܪܙ܇ ܗ̇ܘ ܕܲܥܬܝܼܕ ܒܲܩܝܵܡܬܐ<EOS>ܡܸܟܿܐ ܢܩܲܒܸܿܠ<EOS> ܗܕܐ ܕܚܕ ܡ̣ܢ ܩܕܡ̈ܝܐ<EOS>ܠܐ ܐܸܫܬܿܘܝܼ ܠܗ̇<EOS> ܠܪ̈ܘܚܢܐ ܠܡ ܪ̈ܘܚܵܢܝܬܐ<EOS>ܡܦܚܡܝܼܢܢ<EOS> ܘܪܘܚܢܐ ܓܹܝܪ ܟܠܡܕܡ<EOS>ܕܐ̇ܢ<EOS> ܘܐܢܬܘܿܢ ܠܐ ܗܘܸܝܬܘܢ ܒܲܒܼܤܪ ܐܸܠܐ<EOS>ܒܪܘܼܚ<EOS> ܡܛܠ ܗܕܐ ܛܝܒܿܘܬܐ ܕܪܘܼܚܐ<EOS>ܐܲܝܟ ܚܕܐ ܡ̣ܢ ܡܢ̈ܘܬܗ ܕܒܪܢܫܐ<EOS>ܟܪܤܛܝܵܢܵܐ ܗܵܘܝܐ<EOS> ܐܟܼܡܐ ܕܦܘܠܘܿܣ ܐܠܵܗܵܝܐ<EOS><EOS>ܤܗ̇ܕ ܟܕ ܐܡ̇ܪ<EOS> ܕܟܠܗ̇ ܪܘܼܚܟܼܘܢ<EOS>ܘܦܓܪܟܘܢ ܢܢܲܛܪ ܕܠܐ ܪܹܫܝܵܢ<EOS> ܥܕܡܐ<EOS>ܓܹܝܪ ܠܡܵܘܬܿܗ ܕܡܪܢ ܒܲܪܢܫܐ ܦܓܼܪܐ<EOS>ܘܢܲܦܫܵܐ ܒܲܠܚܘܿܕ<EOS> ܒܥܡܵܕܐ ܕܝܢ ܕܒܐܪܙ<EOS>ܡܵܘܬܿܗ ܕܡܪܢ ܘܗܵܘܝܐ ܕܡ̣ܢ ܕܪܹܫ܇<EOS>ܡܢ̈ܘܵܬ ܬܚܘܼܡܗ ܕܒܼܪܢܫܐ ܟܪܤܛܝܼܢܐ<EOS>ܦܓܼܪܐ ܘܢܦܫܐ ܘܪܘܼܚܐ<EOS> ܘܲܬܠܬܝܗܹܝܢ ܠܵܘ<EOS>ܒܫܡܐ ܘܡܲܤܒܿܪܢܘܬܐ<EOS> ܐܠܐ ܒܲܟܼܝܵܢܐ ܚܲܬܼܝܼܬܼܐ<EOS>ܕܤܘܥܪ̈ܢܐ ܘܬܠܬܝܗܝܢ ܕܝܼܠܢ ܐܝܟ ܡܢ̈ܘܬܢ<EOS>ܐܝܟܢܐ ܓܹܝܪ ܕܗ̇ܝ ܕܦܓܼܪܟܘܢ ܘܢܲܦܫܟܼܘܢ<EOS>ܗܟܼܢܐ ܘܒܫܲܘܝܘ ܗ̇ܝ ܕܪܘܼܚܟܘܢ ܐܸܬܼܐܡܪܬ̤<EOS>ܥܠܝܢ ܡ̣ܢ ܦܘܠܘܿܣ<EOS> ܐܝܟ ܕܐܦ ܒܕܘܼ̈ܟܿܝܬܐ<EOS>ܐܚܪܢܝܬܐ ܐܡ̣ܪ܇ ܕܛܝܒܿܘܼܬܹܗ ܕܡܪܢ ܥܡ<EOS>ܪܘܼܚܟܘܢ<EOS> ܘܪܘܼܚܐ ܡܲܤܗ̱ܕܐ ܠܪܘܼܚܢ<EOS>ܘܐܢܐ ܥܲܡܟܘܢ ܥܡ ܪܘܼܚܐ ܕܝܼܠܝ<EOS> ܘܡܪܢ<EOS>ܝܼܫܘܿܥ ܡܫܝܼܚܐ ܥܲܡ ܪܘܼܚܟ<EOS> ܒܲܕܓܼܘܿܢ<EOS>ܚܕܵܐ ܐܝܼܬܝܗ̇ ܥܲܡܢ ܪܘܼܚܐ ܕܛܝܒܿܘܼܬܐ<EOS><EOS>ܥܡܵܕܐ<EOS>ܕܒܲܡܫܝܼܚܵܐ ܡܬܝܼܠܐ ܕܡ̣ܢ ܥܡ̣<EOS>ܐ ܩܲܕܝܼܫܐ<EOS>ܩܲܒܸܿܠܢ ܐܪܙܢܐܝܼܬ܇ ܗ̇ܝ ܕܒܢܛܘܼܪܬ ܦܘܼܩ̈ܕܢܐ<EOS>ܐܝܼܕܐ ܒܐܝܼܕܵܐ ܡܲܥܒܿܕܢܐܝܬ ܒܢ ܡܸܬܓܠܝܐ܇<EOS>ܒܦܘܼܪܫܢ ܦܘܼܪܫܢ܇ ܘܒܡܘ̈ܗܒܢ ܡܵܘ̈ܗܒܢ<EOS>ܒܲܕܡܘܼܬܼ ܥܘܸܠܐ ܕܟܕ ܡܩܲܒܸܿܠ ܚܲܝܠܢܐܝܬ<EOS>ܡ̣ܢ ܟܪܤܐ ܟܠܗܝܢ ܡܲܥܒܕ̈ܢܘܬܐ ܕܫܘܼܡܠܝܗ<EOS>ܕܟܝܵܢܐ ܠܦܘܼܬ ܬܪܒܿܝܼܬܹܗ ܘܡܘܼܫ̈ܚܵܬܹܗ<EOS>ܟܝ̈ܢܝܬܐ<EOS> ܡܸܬܚܵܘ̈ܝܢ ܒܗ ܡܲܥܒܿܕܢܐܝܼܬܼ<EOS>ܒܝܕ ܤܘܥܪ̈ܢܐ ܒܗ̇ ܒܕܡܘܼܬܐ ܥܠ ܚܝܠܗ<EOS>ܕܪܘܚܐ ܐܸܤܬܿܟܿܠ<EOS> ܕܐܦܢ ܗܫܐ ܥܡ ܝܼܠܝܼܕܘܼܬܢ<EOS>ܐܪܙܢܝܬܐ܇ ܠܐ ܡܬܚܘܝܐ ܒܢ ܓܠܝܐܝܼܬ ܤܥܘܪܘܬܗ<EOS>ܐܠܗܝܬܐ ܐܠܐ ܨܘܼܪ̈ܬܼܐ ܘܓܘܼܫ̈ܡܐ ܕܠܐ<EOS>ܡܸܬܼܚܲܒܠܢܘܼܬܐ ܕܩܲܒܸܿܠܢܢ ܟܤܹܝܢ ܒܢ<EOS>ܒܛܟܼܤܐ ܕܗܕܡ̈ܐ ܕܠܐ ܦܠܘܿܚ̈ܐ ܕܛ̈ܠܝܐ<EOS>ܗ̇ܘܐ ܕܝܢ ܙܒܼܢܐ ܕܒܗܘܢ ܚܬܝܼܬܐܝܬ<EOS>ܡܸܫܬܡܠܹܝܢܢ ܟܕ ܡܸܫܬܡܠܝܐ ܡܸܫܬܿܝܼܬܹܗ<EOS>ܕܥܵܠܡܵܐ<EOS> ܘܐܝܟܿܢܐ ܕܡ̣ܢ ܙܪܥܐ ܓܲܒܪܐ<EOS><EOS>ܕܢܗܘܐ ܒܪܢܫܐ ܠܝܬܿ ܠܢ ܕܢܸܬܦܠܓܼ ܗܟܢܐ<EOS>ܘܡ̣ܢ ܡܸܫܚܐ ܡܩܲܕܫܐ ܕܢܗܘܐ ܡܵܝܘܿܬܐ<EOS>ܠܐ ܡܵܝܘܿܬܐ ܒܚܲܝܠܐ ܕܪܘܼܚܐ ܠܐ ܙ̇ܕܩ ܕܢܼܬܦܪܬܟ<EOS>ܥܸܠܬܼܐ ܕܬܼܠܬܼ ܬܘܼܒܼ ܩܲܕܫܘܼܗܝ ܠܡܸܫܚܐ<EOS>ܡܛܠ ܕܝܵܕܥܝܼܢ ܗܘ̣ܘ ܕܲܥܬܝܼܕ ܒܝܼܫܵܐ<EOS>ܠܡܸܒܼܛܢ ܘܠܡܹܐܠܕ ܘܲܠܡܸܚܒܿܠ ܗܲܪ̈ܵܤܝܼܵܣ<EOS>ܕܛܘܼܥܝܲܝ ܤܓ̈ܝܐܬܼܐ ܐܟܼܡܐ ܕܒܝܘܡ̈ܝܗܘܢ<EOS>ܒܤܝܼܡܘܢ ܘܤܛܪ ܐܲܥܒܸܿܕ<EOS> ܝܲܒܿܠܘܼܗܝ<EOS>ܠܡܸܫܚܐ ܗܢܐ ܡܩܲܕܫܐ܇ ܕܢܸܬܦܪܫܘܢ<EOS>ܒܹܗ ܡܗܲܝ̈ܡܢܐ ܡ̣ܢ ܠܐ ܡܗܝ̈ܡܢܐ<EOS>ܘܢܸܬܡܲܫܚܘܢ<EOS> ܘܕܐܝܢܐ ܕܠܐ ܡܩܲܒܸܿܠ ܥܠܘܗܝ<EOS>ܪܘܿܫܡܐ ܕܒܗ ܘܡܸܢܹܗ<EOS> ܬܠܡܝܼܕܐ ܗܘ̣<EOS>ܕܗ̇ܢܘܢ ܕܡ̣ܢ ܤܛܢܐ ܡܬܬܥܲܒܿܕܝܼܢ ܘܒܪܘܼܚ<EOS>ܫܘܼܩܪܐ ܡܸܬܕܒܿܪܝܼܢ<EOS> ܐܝܢܐ ܕܝܢ ܕܒܗ<EOS>ܡܸܬܛܿܒܲܥ ܘܡܸܢܗ ܡܸܬܼܡܫܚ ܒܠܐ<EOS>ܡܵܝܘܿܬܘܬܐ ܗܪܟܐ ܡܸܨܛܲܠܡ<EOS> ܘܲܠܚܲܪܬܼܐ<EOS>ܒܓܡܝܪܘܼܬܐ ܡܸܫܬܒܚ<EOS> ܥܠܬܐ ܕܐܪܒܥ<EOS><EOS>ܬܘܼܒ ܕܝܢ ܕܐܠܘܼܠܐ ܒܡܸܫܚܐ ܡܸܬܛܲܟܿܣ<EOS>ܗܘ̣ܐ ܥܡܵܕܐ ܩܕܝܼܫܐ ܡ̣ܢ ܫ̈ܠܚܐ ܟܒܼܪ<EOS>ܕܝܢ ܒܘܼܠܒܿܠܐ ܥ̇ܐܠ ܗܘ̣ܐ ܥܠ ܛܘܼܟܵܤܹܗ<EOS>ܕܥܡܵܕܐ܇ ܘܒܨ̈ܒܘܬܐ ܐܚܪ̈ܢܝܬܐ ܐܚܪܢܐܝܼܬܼ<EOS>ܡܲܥܡܕܝܼܢ ܗܘ̣ܘ<EOS> ܘܡܵܢܐ ܠܐ ܫܲܘܝܘܼܬܐ ܥܵܐܠܐ<EOS>ܗܘ̣ܬ ܥܠ ܥܹܕܬܐ<EOS> ܥܠܬܼܐ ܕܚܡܫ<EOS>ܬܘܒ ܕܝܢ ܐܠܘܼܠܐ ܛܲܟܿܤܘ ܫ̈ܠܝܚܐ ܠܝܘܼܒܵܠܐ<EOS>ܗܢܐ ܕܡܸܫܚܐ ܩܛ̇ܠ ܗܘ̣ܐ ܒܫܘܼܘܫܵܛܐ<EOS>ܕܪܵܕܐ ܘܒܪܘܼܚܩܐ ܕܙܒ̣ܢܐ ܛܘܼܟܤܗ<EOS>ܒܬܪܥܝܼܬܐ ܐܢܫܝܬܐ ܢܲܩܝܲܬ̤ ܠܢܸܫܝܵܢܐ<EOS>ܐܝܼܬܹܝܗ̇<EOS> ܡܵܠܘܿܢ ܕܝܢ ܟܕܠܐ ܗܘ̣ܐ ܩܪܝܼܚܐ<EOS>ܙܢܗ ܒܐܘܢܓܠܝܘܢ<EOS> ܘܡܸܢܗ̇ ܕܢܕܐ ܟܒܼܪ<EOS>ܡܸܬܟܲܕܒܼ ܗܘ̣ܐ ܤܘܼܥܪܢܐ ܕܠܐ ܦܩܝܼܪ<EOS>ܒܐܘܢܓܠܝܘܢ<EOS> ܡܕܝܢ ܐܢܢܩܐ ܩܪܬ̤ ܐܢܘܢ<EOS>ܕܢܩܲܕܫܘܢ ܠܡܸܫܚܐ ܗܢܐ ܘܲܢܝܲܒܿܠܘܼܢܵܝܗܝ܇<EOS>ܘܢܸܦܩܕܘܢ ܥܘܼܬܿܩܗ ܒܥܕܬܐ ܩܕܝܼܫܬܿܐ<EOS>ܕܲܢܚܲܕܬܘܢ ܒܗ ܟܠ ܝܿܘܡ ܟܗ̈ܢܐ ܘܲܢܩܲܕܫܘܢ<EOS><EOS>ܚܲܕܬܼܐ ܒܥܲܬܿܝܼܩܵܐ ܕܡܫܘܕܥ ܥܠ ܫܲܘܝܘܬܐ<EOS>ܘܐܘܝܘܬܼܐ ܕܬܘܕܝܼܬܐ ܘܠܐ ܤܕܲܝܩܘܼܬܐ<EOS>ܕܤܟ ܕܒܼܡܲܫܠܡܢܘܼܬܐ ܗܕܐ<EOS> ܗܠܝܢ ܐܢܝܢ<EOS>ܐܝܟ ܚܲܬܼܝܼܬܼܘܼܬܼܐ ܥܸ̈ܠܠܬܼܐ<EOS> ܕܩܘܼܕܵܫ ܡ̣ܫܚܐ<EOS>ܘܝܘܼܒܵܠܹܗ ܕܡ̈ܲܠܦܢ ܥܠ ܫܘܼܪܪ ܩܘܼܕܵܫܹܗ<EOS>ܕܡܸܫܚܢ ܘܠܦܘܼܪܫܢܐ ܕܡ̣ܢ ܗܲܪܵ̈ܤܝܼܵܣ<EOS>ܘܠܬܚܘܝܼܬܼ ܚܕܵܢܝܘܼܬܼ ܬܘܕܝܖܼܬܐ<EOS> ܘܠܐܪܙ<EOS>ܡܲܓܿܢܵܢܘܼܬܐ ܕܛܝܒܿܘܼܬܐ ܕܪܘܼܚܐ ܕܥܠ<EOS>ܥܡܵܕܐ<EOS> ܦܤܘܩܐ ܕܬܪܥܤܪ ܥܠ ܗ̇ܝ<EOS>ܕܡܛܠ ܡ̇ܢܐ ܒܐܕܫܐ ܗܢܐ ܕܡܸܫܚܵܐ<EOS>ܐܸܬܝܒܿܠܘ ܘܠܘ ܒܡܕܡ ܐܚܪܝܢ ܡ̣ܢ<EOS>ܐܕܫ̈ܐ ܐܚܪ̈ܢܐ<EOS> ܐܡ̇ܪܝܢܢ<EOS> ܥܠ ܕܗܝܸ<EOS>ܡܲܥܒܿܕܢܘܬܐ ܕܪܘܼܚܐ ܩܘܕܫܐ ܟܡܵܐ<EOS>ܙܒܢ̈ܝܢ ܒܲܫܡܐ ܕܡܸܫܚܵܐ ܠܟܬܒܐ ܢܤܝܼܒܼܵܐ<EOS>ܐܡ̇ܪ ܓܝܪ ܠܸܫܢ ܩܲܢܝܹܗ ܕܤܵܦܪܐ ܡܗܝܼܪܐ<EOS>ܒܪ ܐܝܼܫܝ ܢܒܝܼܵܐܝܼܬ ܡܛܠ ܒܪܗ ܘܡܵܪܹܗ<EOS>ܡܛܠ ܗܢܐ ܡܲܫܚܵܟ ܐܠܗܐ ܐܠܗܝܟ ܡܸܫܚܵܐ<EOS><EOS>ܕܚܕܘܼܬܼܐ ܝܲܬܝܼܪ ܡ̣ܢ ܚܲܒܪ̈ܝܟ<EOS> ܐܚܪܢܐ ܕܝܢ<EOS>ܢܦܝܼܚ ܡ̣ܢ ܪܘܼܚܐ<EOS> ܪܘܼܚܗ ܕܡܵܪܝܐ ܥܠܝ<EOS>ܡܛܠ ܗܢܐ ܡܲܫܚܢܝ ܘܫ̄<EOS> ܐܦ ܓܝܪ ܡܸܫ̈ܚܹܐ<EOS>ܥܬ̈ܝܼܩܐ ܕܛܘܦܤܢܐܝܼܬܼ ܒܥܲܬܝܼܩܬܐ<EOS>ܠܗܢܐ ܚܒ̇ܠܝܼܢ ܗܘ̣ܘ<EOS> ܘܡܛܠ ܓܝܪ ܕܒܛܟܼܤܐ<EOS>ܕܪܘܼܚܐ ܠܐ ܡܸܬܼܚܲܙܝܵܢܐ ܢܤܝܼܒ ܡܸܫܚܐ<EOS>ܡܸܬܚܙܝܢܐ ܒܡܲܥܡܘܕܝܬܐ ܐܝܟ ܕܠܥܸܠ<EOS>ܐܬܚܘܝܬ̤<EOS> ܗܘܸ ܗ̇ܘ ܪܘܼܚܐ ܕܚܲܟܸܿܡ<EOS>ܠܢܒ̈ܝܐ ܒܗ ܒܲܙܢܐ ܠܫ̈ܠܝܚܐ ܢܲܗܪ ܘܚܵܘܝ<EOS>ܕܒܐܕܫܐ ܕܡܸܫܚܐ ܢܝܲܒܿܠܘܢ ܐܪܙܐ ܕܲܥܡܵܕܐ<EOS>ܩܕܝܼܫܐ<EOS> ܘܢܸܡܫܚܘܢ ܠܥܡ̈ܝܼܕܐ ܠܒܘܼܕܵܩ<EOS>ܤܘܼܟܵܠܐ ܕܪܘܚܗ ܕܡܸܫܚܐ ܗ̇ܘ ܕܒܡܲܢܒܿܕܢ݂ܘܼܬܐ<EOS>ܕܚܲܝܠܗ ܡܩܝܼܡ ܠܦܓܼܪ̈ܝܗܘܢ ܡܝܼ̈ܬܼܐ<EOS>ܘܠܲܫܡܲܝܐ ܢܲܤܸܩ ܒܕܡܘܼܬܗ ܕܡܫܝܼܚܵܐ<EOS>ܐܢ ܠܡ ܪܘܼܚܹܗ ܕܗ̇ܘ ܡ̇ܢ ܕܐܲܩܝܼܡ<EOS>ܠܡܫܝܚܐ ܡ̣ܢ ܒܹܝܬܼ ܡܝ̈ܬܐ ܥ̇ܡܪ ܒܟܘܢ<EOS>ܐܦ ܠܦܓܼܪ̈ܝܟܘܢ ܡܝܼ̈ܬܐ ܢܲܚܸܐ<EOS> ܬܘܒ<EOS><EOS>ܘܡܼܛܠ ܕܡܢܗ ܡ̣ܢ ܡܫܝܚܵܐ ܐܸܬܿܬܲܝܬܼܝܸ<EOS>ܫܘܼܡܗܐ ܕܪܫܝܼܬܼ ܚ̈ܝܢ܇ ܘܕܥܠܝܢ<EOS>ܬܸܬܝܲܒܿܠ ܩܪܵܝܬܐ ܕܫܘܼܡܗܵܐ ܗܿܘ ܡܸܢܹܗ<EOS>ܘܡ̣ܢ ܤܵܥܘܿܪܘܼܬܹܗ ܕܲܠܘܬܼܢ<EOS> ܘܕܬܸܗܘܐ<EOS>ܠܢ ܡܚܲܝܢܘܼܬܼܐ ܠܘܼܬܼ ܩܪܵܝܬܐ ܗ̇ܝ ܩܕܝܼܫܬܐ<EOS>ܟܕ ܡ̣ܢ ܐܵܢܢܩܐ ܕܟܠ ܕܡܸܬܡ̱ܫܚ<EOS> ܡܫܝ̃ܚܐ<EOS>ܡܫܝܼܚܐ ܡܸܬܐ̱ܡܪ<EOS> ܐܪܙܐ ܪܒܐ ܕܦܪܝܼܫܘܬܢ<EOS>ܠܒܼܝܼܬܵܝܘܼܬܹܗ ܕܐܠܗܐ܇ ܘܡܸܬܗܕܡܢܘܬܢ<EOS>ܕܒܼܡܫܝܼܚܐ ܪܫܐ ܕܥܕܬܐ܇ ܕܗܢܗ<EOS>ܢܤܒܼܢ ܘܕܟܪ̈ܤܛܝܢܐ ܢܸܬܼܩܪܐ<EOS> ܗܢ̇ܘ ܕܝܢ<EOS>ܡܫܝܼܚ̈ܐ<EOS> ܡ̣ܢ ܒܤܪܗ ܠܡ ܐܝܼܬܼܝܢ ܘܡ̣ܢ<EOS>ܓܲܪ̈ܡܗܝ<EOS> ܘܦܓܪܗ ܐܢܬܘܢ ܕܡܫܚܝܐ<EOS>ܘܗܕܡ̈ܐ ܒܕܘܼܟܬܟܘܢ<EOS> ܬܘܼܒܼ ܕܝܢ<EOS>ܘܡܛܠ ܕܛܲܝܒܘܼܬܐ ܕܪܘܚܐ ܒܲܕܡܘܼܬܼ<EOS>ܢܘܼܪܐ ܐܲܓܢܬ̤ ܥܠ ܫ̈ܠܝܚܐ ܗܿܝ ܕܕܵܡܝܵܐ<EOS>ܒܙܢܐ ܠܢܘܼܪܵܐ ܗ̇ܝ ܕܒܡܸܫܚܐ ܕܵܠܵܩܵܐ܇<EOS>ܕܒܗ ܐܸܬܼܝܲܒܿܠ ܐܪܙܐ ܕܥܡܵܕܢ ܒܦܘܼܪܤܐ<EOS><EOS>ܫܡܲܝܵܢܐ<EOS> ܕܐܝܟ ܗܿܘ ܕܒܲܡܫܝܼܚܘܼܬܢ ܕܒܗ<EOS>ܠܢܘܼܪܐ ܕܛܲܝܒܿܘܼܬܐ ܕܒܢ ܡܲܕܠܩܝܼܢܢ<EOS> ܠܘ<EOS>ܠܡܵܘܩܵܕܘܼ܇ ܐܠܐ ܠܲܡܕܲܟܿܝܘܼ ܘܲܠܡܲܢܗܪܘܼ<EOS>ܠܡܕܟܿܝܘ ܡ̇ܢ ܡ̣ܢ ܛܘܼܘܵܫ̈ܐ ܚܛܝܼܬ̈ܢܝܐ<EOS>ܠܡܲܢܗܪܘ ܕܝܢ ܒܝܕ ܝܕܥܬܐ ܕܲܫܪܪܐ<EOS>ܬܘܼܒܼ ܕܝܢ ܘܡܛܠ ܕܡ̈ܠܘܐܐ ܢܘܼܪ̈ܢܝܐ<EOS>ܐܠܐ ܒܡܸܫܝܚܐ ܠܐ ܡܢܗܪܝܢ<EOS> ܘܕܘܼܒܵܪ̈ܐ<EOS>ܒܦܘܩ̈ܕܢܐ ܒܡܲܢܗܪܢܘܬܐ ܡܬܝܼܠܝܼܢ<EOS> ܐܝܟ<EOS>ܗ̇ܝ ܕܢܸܗܘܘܢ ܐܤܝܼܪܝܼܢ ܚܲܝܨ̈ܝܟܘܢ ܘܡܲܢܗܪܝܼܢ<EOS>ܫܪܵܓܼܝܟܘܢ<EOS> ܕܲܡܚܲܦܛ ܠܗܘܢ ܥܠ ܕܘܼܒܵܪ̈ܐ<EOS>ܢܘܼܗܪ̈ܢܝܐ ܗܢ̇ܘܢ ܕܡ̣ܢ ܪܘܼܚܐ ܡ̣ܢ<EOS>ܥܡܵܕܐ ܩܕܝܼܫܐ ܠܒܸܫܘ ܕܒܼܡܨܥܵܝܘܼܬ<EOS>ܡܸܫܚܐ ܗܵܢܐ ܡܩܲܕܫܐ ܚܲܝܠܗܘܢ ܢܤܲܒܼܘ<EOS>ܕܡ̣ܢ ܚܝܠܐ ܠܡܲܥܒܿܕܢܘܬܼܐ ܒܕܘܼܪܓܼܐ<EOS>ܢܲܦܩܘܼܢ<EOS> ܗܟܢܐ ܠܡ ܢܸܢܗܪ ܢܘܗ̱ܪܟܼܢܘܢ<EOS>ܩܕܡ ܒܢ̈ܝܢܫܐ ܐܬܕܿܢܝܼܘ ܕܠܡܸܫܚܐ<EOS>ܢܩܲܕܫܘܢ<EOS> ܬܘܼܒܼ ܕܝܢ<EOS> ܘܠܐܪܙ ܠܒܼܘܼܫܵܐ<EOS><EOS>ܕܠܐ ܡܸܬܼܚܲܒܿܠܢܘܼܬܼܐ ܐܸܬ̱ܝܼܗܒ ܡܸܫܚܐ<EOS> ܒܗ̇ܝ<EOS>ܕܐܟܼܡܵܐ ܕܡ̣ܢ ܠܒܪ ܡܸܬܡ̱ܫܚ ܗܕܡܐ<EOS>ܗܟܼܢܐ ܘܠܓܼܘ ܥ̇ܐܠ ܒܚܝܠܐ ܕܩܢܹܐ ܡ̣ܢ<EOS>ܟܝܵܢܐ ܘܠܵܘ ܐܝܟ ܠܒܘܼܫ̈ܐ ܐܚܪ̈ܢܐ ܕܡ̣ܢ ܠܒܼܪ<EOS>ܐܝܼܬܼܝܗܘܢ ܘܲܡܟܲܤܹܝܢ ܥܪܲܛܠܝܘܬܐ<EOS> ܐܸܠܐ<EOS>ܘܲܠܓܼܘ ܘܲܠܒܼܪ ܡܲܠܒܸܫ ܠܒܘܼܫܐ ܕܠܐ ܡܵܝܘܬܘܼܬܐ<EOS>ܘܠܐ ܡܸܬܚܲܒܿܠܢܘܼܬܼܐ<EOS> ܬܘܼܒܼ ܕܝܢ<EOS> ܡܛܠ<EOS>ܕܒܪ̈ܚܡܐ ܡܬܝܠ ܗܘܸ ܡܸܫܝܚܐ ܒܫܪܒܐ<EOS>ܕܚܲܟܼܝܼܡ̈ܬܐ ܘܤܟ̈ܠܬܐ ܡ̣ܢ ܡܵܪܢ<EOS> ܢܤ̣ܒ<EOS>ܠܡ ܡܸܫܚܐ ܒܡ̈ܐܢܐ ܥܲܡ ܠܡܦܝܼܕܝ̈ܗܹܝܢ<EOS>ܘܲܢ̣ܨܠ ܠܡ ܥܠܝܗܝܢ ܚܲܡܪܐ ܘܡܸܫܚܐ<EOS>ܩܲܕܝܼܫܐ<EOS> ܗܟܢܐ ܘܒܡܸܨܥܵܝܘܼܬ ܡܸܫܚܐ<EOS>ܩܲܕܝܼܫܐ ܕܒܼܡܲܥܡܘܕܝܼܬܐ ܩܲܕܼܫܬܐ܇ ܕܒܪ̈ܚܡܐ<EOS>ܐܸܬܓܲܡܪܬ̤ ܠܘܵܬܢ ܡ̣ܢ ܡܫܲܪܝܵܢܗ̇ ܘܓܼܵܡܘܿܪܗ̇<EOS>ܕܡܛܠ ܚܛܗ̈ܝܢ ܠܥܸܛܝܵܢܐ ܫܘ̇ܝܢ ܗܘ̣ܝܢ<EOS>ܒܪܚܡܐ ܐܸܬܼܩܲܒܿܠܢ<EOS> ܘܐܸܬܼܪܲܥܝܹ ܠܢ ܐܠܗܐ<EOS>ܒܪ̈ܚܡܐ<EOS> ܗܠܝܢ ܕܒܼܡܸܫܚܐ ܡܸܬܼܝܼܠܝܼܢ<EOS><EOS>ܘܐܸܫܬܿܘܝܼܢ ܕܒ̈ܢܝܐ ܢܸܫܬܿܡܲܗ ܡ̣ܢ<EOS>ܡܲܤܚܘܼܬܐ ܩܲܕܝܼܫܬܐ ܕܒܼܥܡܵܕܐ<EOS> ܬܘܼܒܼ<EOS>ܕܝܢ ܘܡܛܠ ܕܙܲܒܼܢܐ ܗܘ̣ ܗܵܢܐ ܕܒܹܗ<EOS>ܐܝܼܬܝܢ ܕܐܓܼܘܿܢܐ ܕܥܲܡ ܒܝܼܫܐ ܗ̇ܘ<EOS>ܕܡܸܬܩܬܐ ܘܡܸܬܟܲܒܿܕ ܡ̣ܢ ܒܬܪ ܕܐܸܙܕܟܼܝܸ<EOS>ܒܕܲܪ̈ܐ ܬܠܬܼܐ ܕܥܲܡ ܡܵܪܢ ܐܵܢܢܩܐ ܩܪܵܬܢ<EOS>ܕܢܸܬܼܡ̱ܫܚ ܒܡܸܫܚܵܐ ܩܕܝܼܫܐ ܠܕܪܐ<EOS>ܕܥܲܡܗ<EOS> ܒܗ̇ܝ ܕܲܡܥܵܕ ܡܸܫܚܐ ܠܡܲܫܪܵܥܘܼ<EOS>ܐܝܼ̈ܕܝܐ ܡ̣ܢ ܓܘܼܫܡܵܐ ܕܲܡܫܝܼܚ<EOS> ܠܦܸܠܐܬܼܐ<EOS>ܕܫܵܪܥܝܼܢ ܟܠܗܘܢ ܦܘܼܪ̈ܤܘܗܝ ܕܲܢܟܼܝܼܠܐ<EOS>ܡ̣ܢ ܓܘܫܡܵܐ ܕܡܫܝܼܚ ܒܡܸܫܚܐ ܩܕܝܼܫܐ<EOS>ܒܕܒܸܠܥܕ ܚܝܠܐ ܗܢܐ ܕܒܡܸܫܚܐ ܠܒܸܫܢ<EOS>ܕܢܸܙܟܹܐ ܚܢܢ ܚܲܝ̈ܒܹܐ ܘܲܢܚܘܼܒ ܡܵܪܘܿܕܐ<EOS>ܠܐ ܡܲܨܝܐ ܗܘ̣ܬ<EOS> ܘܒܥܸܠܬܐ ܗܕܐ ܤܓ̈ܝܐܐ<EOS>ܡ̣ܢ ܥܕܬ̈ܢܝܐ ܕܕܘܓܼܡ̈ܐ ܐܚܪ̈ܢܐ<EOS>ܐܚܝܼܕܝܢ ܡ̇ܫܚܝܼܢ ܠܥܢܝܼ̈ܕܐ ܕܟܕ<EOS>ܐܡ̇ܪܝܼܢ ܕܐܵܦ ܒܬܪܫܘܼܢܝܐ ܕܵܐܪܝܼܢ<EOS><EOS>ܚܲܝܠܘ̈ܬܼܐ ܒܝܼ̈ܫܐ ܥܲܡ ܥܲܢܝܼ̈ܕܐ<EOS> ܚܢܢ ܡ̇ܢ<EOS>ܚܠܦ ܗܕܐ ܡܫܝܼܚܘܼܬܐ<EOS> ܥܲܦܪܐ ܡܩܲܕܫ<EOS>ܟܗܢܐ ܘܪ̈ܵܡܹܐ ܥܠ ܥܲܢܝܼܕܐ<EOS> ܠܗܕܐ ܓܹܝܪ<EOS>ܐܸܬܝܼܗܸܒܼ ܡܸܫܚܵܐ ܡ̣ܢ ܫ̈ܠܝܚܐ ܘܐܸܬܝܲܒܿܠ<EOS>ܘܐܸܫܬܪܒܼ ܒܥܕܬܿܐ ܩܕܝܼܫܬܐ<EOS> ܦܤܘܩܐ<EOS>ܕܬܠܬ ܥܤܪ ܡܛܠ ܗ̇ܝ ܕܠܡ̇ܢܐ ܡ̣ܢ<EOS>ܡܫܚܢܐ ܟܠܗܘܢ ܡܫܚܐ ܕܙܝܬܿܐ<EOS>ܐܬܿܩܲܕܫ ܠܲܡܫܝܼܚܘܬܢ ܘܠܪܘܿܫܡܢ<EOS>ܕܒܲܥܡܵܕܐ ܩܕܝܼܫܐ<EOS> ܘܠܘ ܡܫܚ̈ܢܐ ܐܚ̈ܪܢܐ<EOS>ܐܡ̇ܪܝܢܢ<EOS> ܕܠܘ ܐܝܟ ܕܐܵܬܼܝܵܐ ܗܕܐ<EOS> ܠܐ<EOS>ܓܹܝܪ ܤܝܼܡ ܒܥܹܕܬܿܐ ܩܲܕܝܼܫܬܐ ܡܕܡ<EOS>ܐܝܟ ܕܐܵܬܼܝܵܐ ܘܗܲܦܠܘܿܣ ܚܵܣ<EOS> ܪܘܼܚܵܐ<EOS>ܓܹܝܪ ܩܕܝܼܫܐ ܐܝܼܬܼܘܗܝ ܡܛܟܿܤܢܐ ܕܟܠ<EOS>ܕܒܹܗ̇ ܡܛܟܹܿܣ ܕܐܝܼܬܘܗܝ ܢܸܒܼܥܹܗ ܕܫܪܪܐ<EOS>ܘܠܐ ܢܲܤܒܿܪ ܐܢܫ ܕܡܛܠ ܗܢܝܼܐܘܼܬܼ ܪܚܝܗ<EOS>ܕܥܵܠܒܿܐ ܠܟܠ ܡܫ̈ܚܢܐ ܕܫ̄ ܐܠܨܬ ܕܒܹܗ<EOS>ܢܸܬܿܬܿܨܝܼܪܘܢ ܗܕܡ̈ܐ ܕܠܐ ܡܵܝܘܿܬܼܘܼܬܼܐ<EOS><EOS>ܘܠܐ ܥܠ ܝܲܩܝܼܪܘܼܬܐ ܕܙܸܒܼܢܹܗ<EOS> ܐܝܼܩܵܪܐ<EOS>ܕܡܵܘܗܒܬܐ ܕܤܝܼܡܬܼ ܒܢ̈ܝܐ ܢܸܬܼܒܲܕܩ<EOS>ܐܸܠܐ ܡܛܠ ܕܐܟܼܡܐ ܕܡܲܥܡܘܕܝܬܐ ܥܠ<EOS>ܪܒܼܝܼܥܵܝܘܼܬܼ ܫܘܼ̈ܟܵܢܐܹ<EOS> ܡܒܲܕܩܐ ܝܼܗܝܼܒܘܼܬܗ̇<EOS>ܕܐܝܬܝܗܘܢ<EOS> ܫܘܼܒܼܩܢ ܚܘ̈ܒܐ ܘܚܛܗ̈ܐ<EOS>ܥܨܵܒܼܵܐ ܕܡܵܝܘܿܬܼܘܼܬܼܐ<EOS> ܒܠܐ ܡܵܝܘܿܬܼܘܼܬܼܐ<EOS>ܝܕܥܬܹܗ ܕܫܪܪܐ܇ ܕܒܒܘܼܕܵܩܐ ܕܬܼܠܝܼܬܝܘܼܬܼܵܐ<EOS>ܡܲܤܩܬܿܢ ܕܠܫܡܲܝܵܐ ܐܸܫܬܟܼܚ ܐܦ ܗܘܸ<EOS>ܡܸܫܚܵܐ ܕܙܲܝܬܐ ܕܐܝܟ ܗܠܝܢ ܐܪܒܥܬܝܗܘܿܢ<EOS>ܐܪܙܐ ܐܝܟ ܕܒܼܨܠܡܐ ܛܥܝܼܢ ܘܲܡܙܚ<EOS>ܩܕܡܝܬܼ ܡ̇ܢ ܕܗܢܐ ܡܸܫܚܐ ܚܝܠܐ ܕܝܼܠܢܝܐ<EOS>ܩܢܹܐ ܝܲܬܝܼܪ ܡ̣ܢ ܟܠ ܡܸܫ̈ܚܵܢܝܼܢ܇ ܕܦܫܝܼܩܵܐܝܼܬ<EOS>ܡܒܼܵܛܠ ܡ̣ܢ ܓܘܼܫܡܐ ܕܒܗ ܡܸܬܼܡܫܚ<EOS>ܟܠܗ̇ ܙܗܘܿܡܘܼܬܐ ܘܤܲܪܝܘܼܬܼܵܐ<EOS> ܕܦܚ̇ܡ<EOS>ܠܐܪܙ ܚܝܠܐ ܕܒܡܫܚܝܘܬܐ ܕܒܥܡܕܐ ܕܕܠܝܼܠܐܝܬ<EOS>ܥܵܛܝܐ ܡ̣ܢ ܥܵܡ̈ܘܿܕܐ ܬܲܛܘܼܫܬܼܵܐ ܕܚܛܝܼܬܐ<EOS>ܘܲܚܠܦ ܤܪܝܘܼܬܐ ܕܡܵܝܘܿܬܘܼܬܐ ܡܲܓܼܙܪܐ<EOS><EOS>ܪܼܚܝܵܐ ܗܢܝܐܐ ܕܤܝܼܡܬܼ ܒ̈ܢܝܐ<EOS> ܕܬܪ̈ܬܝܢ<EOS>ܕܐܝܼܬܝܗ ܥܨܵܒܼܵܐ ܕܠܐ ܡܝܘܿܬܼܘܼܬܼܐ<EOS>ܐܡ̇ܪܝܼܢܢ ܕܗܘܸ ܗܢܐ ܡܸܫܚܵܐ ܐܝܟ<EOS>ܕܒܛܘܼܦܤܐ ܒܕܝܼ̈ܠܝܬܹܗ ܩܢܹܐ ܝܲܬܝܼܪ ܡ̣ܢ<EOS>ܟܠ ܡܸܫܚ̈ܢܐ ܚܲܝܠܐ ܕܟܼܠ ܐܝܟܿܐ ܕܐܝܼܬܼ<EOS>ܡܪܲܒܿܠܘܬܐ ܕܫܘܚ̈ܢܐ ܤܪ̈ܲܝܐ ܘܲܚܒܼܵܪ̈ܬܼܐ<EOS>ܡܲܤܝ̈ܬܐ܇ ܒܲܡܡܫܚܘܬܼ ܚܲܝܠܗ ܗ̇ܘ ܕܡ̣ܢ<EOS>ܐܲܪܟܿܝܼܵܛܪܹܐ ܡܸܬܿܬܿܕܝܼܢ<EOS> ܡܢܲܓܸܒܼ ܘܲܡܝܲܒܸܿܫ<EOS>ܘܡܲܝܬܐ ܠܚܘܼܠܡܵܢܐ<EOS> ܠܐܪܙ ܚܲܝܠܐ ܕܥܨ̇ܒ<EOS>ܚܒܼܵܪ̈ܬܼܐ ܘܬܲܡܤܘܼܬܐ ܕܩܲܪܝܼܪܘܼܬܼ<EOS>ܡܵܝܘܿܬܘܼܬܼܐ ܘܡܵܘܫܛ ܚܘܠܡܢܐ ܕܠܐ<EOS>ܡܸܬܚܲܒܠܢܘܼܬܼܐ ܕܬܼܠܬܼ ܝܼܕܥܬܹܗ ܕܫܪܪܐ<EOS>ܡܸܬܼܚܲܙܝܐ ܕܝܢ ܕܒܕܠܩܗ ܡܲܢܗ̱ܪܢܐ<EOS>ܕܥܲܡ ܢܘܼܪܐ<EOS> ܡܲܨܡܚ ܘܡܲܕܠܹܩ<EOS>ܫܪܵܓܹܗ ܝܲܬܝܼܪ ܡ̣ܢ ܟܠ ܕܠܹܩ̈ܝܼܢ<EOS>ܕܡܬܬܩܢܝܼܢ ܡ̣ܢ ܟܠ ܡܸ̈ܫܚܵܢܝܼܢ<EOS>ܘܡܸܫܬܪܓܝܢ ܐܝܼܬܘܗܝ ܕܡܝܲܬܿܪ<EOS> ܠܒܼܘܼܕܵܩ<EOS><EOS>ܬܐܘܿܪܝܐ ܕܥܕܬܿܐ ܩܕܝܼܫܬܐ ܒܬܘܕܝܼܬܐ<EOS>ܬܪܝܼܨܬܐ<EOS> ܕܗܝܸ ܗܝܼ ܢܘܼܗܪܐ ܕܫܪܪܐ<EOS>ܕܚܸܫܘܿܟܼܐ ܠܐ ܡܲܕܪܟ ܠܗ ܕܡܩܲܒܿܠܝܼܢܢ<EOS>ܡ̣ܢ ܥܡܵܕܐ ܩܕܝܼܫܐ ܕܥܵܠܒܿܐ ܒܢܘܼܗܪܗ̇<EOS>ܠܟܼܠ ܝܕܥ̈ܢ ܘܚܸܟܼܡ̈ܢ<EOS> ܕܐܪܒܥ ܕܝܢ<EOS>ܡܲܤܩܬܢ ܕܠܫܡܝܐ ܕܡ̣ܢ ܒܬܪ ܩܝܵܡܬܐ<EOS>ܒܤܘܼܥܪܢܐ ܕܐܸܬܼܓܡܪ ܨܝܕ ܡܵܪܢ ܡܝܲܩܢܐ<EOS>ܡ̣ܢ ܛܘܪܐ ܓܹܝܪ ܕܒܹܝܬ ܙܲܝܬܐ ܐܸܤܬܲܠܩ<EOS>ܪܫܝܼܬܼ ܚ̈ܝܢ ܐܝܟ ܕܡܵܘܕܥ ܐܘܢܓܠܤܛܐ<EOS>ܠܡܵܢܐ ܕܝܢ ܡ̣ܢ ܛܘܼܪܐ ܕܒܹܝܬܼ ܙܝ̈ܬܐ<EOS>ܗ̄ ܕܟܠ ܕܥܡ̇ܕ<EOS> ܒܛܘܼܦܤܗ ܕܡܫܝܼܚܐ<EOS>ܘܲܡܩܲܒܿܠ ܛܲܒܼܥܗ ܡܵܪܢܝܐ ܗ̇ܘ ܕܐܒܼܐ<EOS>ܘܒܪܐ ܘܪܘܼܚܐ ܘܒܡܸܫܚܐ ܡܩܲܕܫܐ<EOS>ܕܙܲܝܬܐ ܡܸܬܼܡ̱ܫܚ<EOS> ܡܩܲܒܸܿܠ ܗܪܟܐ<EOS>ܪܗܒܼܘܿܢܐܝܼܬ ܐܪܙܐ ܕܠܐ ܡܵܝܘܿܬܼܘܼܬܐ<EOS>ܘܲܠܚܲܪܬܼܐ ܡ̣ܢ ܡܝܼ̈ܬܐ ܩ̇ܐܡ ܘܤܠ̇ܩ<EOS>ܠܫܡܲܝܐ ܐܝܟ ܡܪܢ ܡ̣ܢ ܛܘܼܪ ܙܝ̈ܬܐ<EOS><EOS>ܘܥܲܡܹܗ ܢܕܝܪ ܒܲܫܡܲܝܐ ܐܝܟܿܐ ܕܦܓܼܪܐ<EOS>ܘܥ̃ܡܹܗ̃<EOS> ܕܠܘܬܗ ܢܬܟܲܢܫܘܢ ܢܲܫܪ̈ܐ<EOS>ܠܐ ܬܸܬܡܲܗ ܕܝܢ ܒܗܠܝܢ ܟܕ ܛܘܒܼܢܐ<EOS>ܡܦܲܫܩܢܐ ܬܸܚܙܐ<EOS> ܕܥܠ ܡ̈ܝܐ ܤܓܝܼܐܬܼܐ<EOS>ܪܡ̇ܙ<EOS> ܘܐܚܪ̈ܢܐ ܐܚܪܢܝܐܝܬ<EOS> ܦܤܘܩܐ<EOS>ܕܐܪܒܬ ܥܤܪ ܡܛܠ ܥܠܬܼܐ ܕܪܘܫܡܐ<EOS>ܡܸܬܼܪܫܡܝܼܢܢ ܗܟܝܠ ܕܢܸܬܦܪܸܫ ܡ̣ܢ<EOS>ܓܵܘܐ ܕܠܐ ܡܗܝ̈ܡܢܐ ܘܢܸܬܚܲܠܛ ܒܓܼܘܐ<EOS>ܕܡܗܝ̈ܡܢܐ ܘܒܼܡܲܪܓܼܐ ܥ̈ܕܬܢܝܐ ܢܹܪܥܐ<EOS>ܥܲܡ ܐܝܠܝܢ ܕܒܛܒܼܥܐ ܗܢܐ ܪܫܝܼܡܝܼܢ<EOS>ܒܲܕܡܘܼܬ ܥܸܪ̈ܒܐ ܕܡܸܬܪܫܡܝܼܢ<EOS>ܒܪܘܿܫܡܵܐ ܕܗܿܘ ܕܩܢ̣ܵܐ ܐܢܘܢ<EOS> ܘܐܦ<EOS>ܕܢܼܬܝܼ̱ܕܥ ܕܠܐܝܢܐ ܡܵܪܐ ܐܲܟܼܬܸܒܼܢܢ<EOS>ܢܲܦܫܢ ܕܢܸܩܢܹܝܢ ܒܛܒܼܥܗ ܙ̇ܕܩ ܕܢܬܪ̱ܫܡ܇<EOS>ܕܠܐ ܒܥܹܪ̈ܒܐ ܕܤܛܪ ܡܢܗ ܢܸܬܼܚܲܛܠ<EOS>ܘܢܸܬܼ̱ܡܢܐ<EOS> ܘܐܟܼܙܢܐ ܕܫܘܼܘܕܥܐ<EOS>ܕܒܲܝܬܵܝܘܼܬܼܐ ܕܒܥܡܐ ܝܤܪܠܝܐ<EOS><EOS>ܪܘܿܫܡܵܐ ܓܲܠܝܐ ܕܓܙܘܼܪܬܿܐ ܕܒܸܤܪܐ<EOS>ܡܹܬܚܵܘܹܐ ܗܘ̣ܐ ܠܒܼܪ ܡ̣ܢ ܗܕܐ ܓܹܝܪ ܘܠܐ<EOS>ܐܢܫ ܝܗܘܕܝܐ ܘܠܐ ܡܹܫܬܘܬܼܦ ܒܦܸܨܚܵܐ<EOS>ܐܵܘ ܒܲܚܕܐ ܡ̣ܢ ܝܗܘܕܝܬܼܐ ܐܝܟ ܨܸܒܝܵܢܹܗ<EOS>ܕܢܵܡܘܿܣܵܐ<EOS> ܗܟܼܢܐ ܕܠܐ ܪܘܿܫܡܐ ܟܤܝܐ<EOS>ܕܡܹܬܓܡܪ ܒܪܘܼܚܐ ܒܐܪܙܓܙܘܼܪܬܿܐ<EOS>ܕܠܐ ܒܐܝܼ̈ܕܝܢ ܒܲܫܠܵܚ ܒܸܤܪܐ ܕܚܛܗ̈ܐ<EOS>ܕܓܼܙܘܼܪܬܗ ܕܡܫܝܚܐ ܘܠܐ ܐܢܫ<EOS>ܕܡܫܝܚܐ܇ ܘܠܐ ܡܸܫܬܘܐ ܠܡܸܬܼܒܲܤܡܘܼ<EOS>ܒܐܪ̈ܙܘܗܝ ܐܠܗܝܐ ܦܤܘܿܩܐ ܕܚܲܡܫ<EOS>ܬܥܤܪ ܡܛܠ ܬܠܝܬܝܘܼܬ ܪ̈ܘܿܫܡܐ<EOS>ܕܥܡܵܕܐ ܕܒܼܬܠܬ ܙܒ̈ܢܝܼܢ<EOS> ܐܡ̇ܪܝܼܢܢ<EOS>ܕܚܕܵܐ ܡ̇ܢ ܠܒܘܼܕܵܩ ܬܘܕܝܼܬܢ ܫܪܝܼܪܬܐ<EOS>ܕܒܼܬܠܝܼܬܼܝܘܼܬܐ ܩܕܝܼܫܬܐ ܘܠܐ ܫܘܼܟ̈ܢܐ<EOS>ܕܡܩܒܠܝܼܢܢ ܡ̣ܢ ܫܡ̈ܗܐ ܕܒܗܘܿܢ<EOS>ܡܸܬܪܫܡܝܼܢܢ ܡ̣ܢ ܡܲܥܡܘܕܝܼܬܐ ܓܝܪ<EOS>ܒܢ̈ܝܐ ܕܠܐܒܼܐ ܗ̇ܘܝܢܢ<EOS> ܐܒܼܘܢ ܠܡ<EOS><EOS> <EOS> ܙ <EOS> <EOS><EOS>ܕܒܼܫܡܝܐ<EOS> ܘܗܘܸܘ ܛ̈ܒܐ<EOS> ܐܝܟܿܢܐ<EOS>ܕܐܒܼܘܼܟܘܢ<EOS> ܘܫ̄<EOS> ܘܐܚ̈ܐ ܠܒܼܪܐ<EOS>ܡܸܬܼܟܿܬܒܿܝܼܢܢ<EOS> ܡ̇ܢ ܕܥܒܿܕ ܠܡ<EOS>ܨܒܝܢܗ ܕܐܒܝ ܗܘܸܝܘ ܐܚܝ ܘܫܲܪܟܐ<EOS>ܘܫܘܬܦܐ ܠܪܘܚܐ ܡܸܫܬܡܠܝܢܢ<EOS> ܠܐ<EOS>ܓܹܝܪ ܢܤܲܒܼܬܘܢ ܪܘܼܚܐ ܕܕܚܠܬܐ<EOS>ܠܥܒܼܕܘܼܬܼܵܐ<EOS> ܐܸܠܐ ܢܤܲܒܼܬܘܿܢ ܪܘܼܚܐ<EOS>ܕܕܟܼܝܘܬܼܐ ܘܕܩܲܕܝܼܫܘܼܬܐ<EOS> ܕܬܪ̈ܬܝܢ<EOS>ܕܝܢ ܠܐܪܙ ܬܠܝܼܬܝܘܬ ܝܵܘܡ̈ܐ ܕܗܘܸܐ<EOS>ܒܗܘܢ ܡܪܢ ܒܝܬ ܡܝ̈ܬܐ ܘܩܵܡ<EOS>ܒܚܝܠܐ ܕܐܠܗܘܼܬܼܗ<EOS> ܫܪܵܘ ܠܡ ܗܝܟܿܠܐ<EOS>ܗܢܐ ܘܠܬܠܬܐ ܝܘ̈ܡܝܼܢ ܐܸܢܐ ܡܩܝܼܡ ܐܢܐ<EOS>ܠܗ<EOS> ܘܐܝܟ ܕܡܚܘܝܢܢ ܒܗܕܐ ܕܒܼܗ̇ܘ<EOS>ܕܡܝܼܬ ܥܠ ܐܦ̈ܝܢ ܘܩܵܡ ܠܬܠܬܐ ܝܘܡ̈ܝܼܢ<EOS>ܡܵܘܕܝܢܢ ܘܒܲܫܡܹܗ ܥ̇ܡܕܝܼܢܢ<EOS> ܕܐܝܟܵܢܐ<EOS>ܕܗܘܸ ܥܡ̣ܕ ܘܡܝܼܬܼ ܘܩܡ ܗܟܼܢܐ ܘܲܚܢܢ<EOS>ܢܥܡܲܕ ܘܲܢܡܘܼܬ ܘܢܩܘܼܡ<EOS> ܒܕܐܦ ܗܝܸ<EOS><EOS> <EOS> ܚ <EOS> <EOS><EOS>ܡܲܥܡܘܕܼܝܬܢ ܨܘܼܪܲܬܼ ܡܵܘܬܢ ܘܩܝܵܡܬܢ<EOS>ܥܲܡܗ ܡܪܲܙܙܐ<EOS> ܡܛܠ ܗܟܢܐ ܒܘܲܙܢܐ<EOS>ܬܠܬ ܙܒ̈ܢܬܐ ܡܸܬܛܲܒܿܥܝܼܢܢ ܐܬܼܩܒܲܪܢ<EOS>ܓܹܝܪ ܥܲܡܗ ܘܕܫ̄ ܕܬܠܬܼ<EOS> ܠܫܘܼܪܪ<EOS>ܒܢܝܵܢܢ ܕܥܠ ܬܘܕܝܬܹܗ ܕܦܛܪܘܣ<EOS>ܗ̇ܘ ܕܟܐܦܐ ܐܸܬܝܲܩܪ ܬܠܝܬܐܝܼܬ ܒܗ̇ܝ<EOS>ܕܲܪܥܝܸ ܠܝܼ ܡ̣ܢ ܟܐܦܐ ܕܫܪܪܐ ܝܼܫܘܿܥ<EOS>ܡܫܝܼܚܐ<EOS> ܦܤܘܩܐ ܕܫܬܬܥܤܪ<EOS>ܡܛܠ ܐܝܟܢܝܘܬ ܪ̈ܘܫܡܐ<EOS> ܘܕܠܡ̇ܢܐ<EOS>ܗ̇ܘ ܩܕܡܝܐ ܥܠ ܒܹܝܬܼ ܥܝ̈ܢܐ ܡ̣ܢ<EOS>ܠܬܚ̣ܬ ܠܥܠ ܒܨܸܒܼܥܐ ܕܲܠܘܬ ܟܪܵܬܼܐ<EOS>ܘܗ̇ܘ ܬܪܝܢܐ ܥܠ ܚܕܝܐ܇ ܡ̣ܢ ܠܥܸܠ<EOS>ܠܬܼܚ̣ܬ<EOS> ܘܬܠܝܬܝܐ ܬܘܼܒܼ ܒܹܝܬܼ ܥܝ̈ܢܐ<EOS>ܐܝܟ ܛܘܼܦܤܐ ܕܩܕܡܝܐ ܒܲܟܼܪܬܐ<EOS>ܐܡ̇ܪܝܢܢ<EOS> ܙܕܿܩ ܕܢܤܬܟܿܠ ܗܵܟܹܝܠ܇<EOS>ܕܪܫܐ ܡܥܲܠܝ ܡ̣ܢ ܗܕܡ̈ܐ ܕܦܓܼܪܐ ܟܠܗܘܢ<EOS>ܡܛܠ ܤܝܵܡܐ ܕܪ̈ܓܼܫܐ ܕܒܹܗ ܡܥܲܠܲܝ̈ܐ<EOS><EOS>ܓܵܘ̈ܝܐ ܘܒܲܪ̈ܝܹܐ ܘܕܒܡܕܡ ܡܢܗܘܢ<EOS>ܡܸܬܝܲܒܿܠܐ ܡܲܕܪܟܼܵܢܘܼܬܐ ܠܲܢܦܫܐ ܡܠܝܼܠܬܐ<EOS>ܘܕܡܛܠ ܕܲܡܢܵܬܼܐ ܕܲܡܥܲܠܝܐ ܒܲܤܝܵܡ ܪܫܐ<EOS>ܒܹܝܬܼ ܥܝ̈ܢܐ ܐܝܼܬܹܝܗ̇<EOS> ܠܗܕܐ ܒܗ̇ ܡܩܲܒܿܠܝܼܢ<EOS>ܚܢܢ ܠܪܘܼܫܡܐ ܩܲܕܡܝܐ ܘܐܚܪܝܐ܇ ܕܡ̣ܢ<EOS>ܡܥܲܠܝܘܼܬܗ̇ ܢܸܫܬܘܕܥ ܪܒܿܘܼܬܼ ܐܝܼܩܪܗ̇<EOS>ܕܡܵܘܗܒܬܐ܇ ܕܩܲܒܿܠܢܢ ܒܝܕ ܪܘܿܫܡܐ ܕܡ̣ܢ<EOS>ܡܲܥܡܘܕܝܬܐ<EOS> ܐܦ ܕܝܢ ܘܗܟܼܢܐ ܦܠܚܐ<EOS>ܕܡܲܠܟܿܘܼܬܐ ܡܩܲܒܿܠ ܛܲܒܼܥܵܐ ܥܠ ܐܝܼܕܗ<EOS>ܐܵܘ ܥܠ ܚܕ ܡ̣ܢ ܗܕܡ̈ܘܗܝ ܕܢܸܬܝܕܥ<EOS>ܕܠܐ ܝܢܐ ܡܲܠܟܐ ܡܲܦܠܚ ܘܕܐܝܢܐ ܐܝܼܬܼܘܗܝ<EOS>ܙܢܐ ܕܬܸܫܡܫܬܗ ܘܒܹܗ ܡܸܬܝܲܩܪ ܡ̣ܢ<EOS>ܒܝ̈ܬܝܐ ܕܡܲܠܟܿܘܼܬܼܵܐ<EOS> ܘܲܒܼܥܸܠܬܹܗ ܡܸܬܝܼܕܥ<EOS>ܡ̣ܢ ܒܥܠܕܒ̈ܒܐ ܕܡܲܠܟܘܬܐ ܐܚܪܬܼܐ<EOS> ܒܗ̇<EOS>ܒܲܕܡܘܼܬܐ ܘܦܵܠ̈ܚܐ ܕܡܲܠܟܘܼܬܹܗ ܕܡܫܝܼܚܵܐ<EOS>ܡܩܲܒܿܠܝܼܢ ܒܐܪܙܐ ܪܘܿܫܡܐ ܩܕܝܼܫܐ ܒܲܡܢܵܬܐ<EOS>ܡܝܲܬܿܪܬܿܐ ܕܲܡܝܲܩܪܐ ܘܲܡܥܲܠܝܐ ܡ̣ܢ ܟܠܗܘܿܢ<EOS><EOS>ܗܕܡ̈ܐ ܕܦܓܼܪܐ ܕܐܝܼܬܹܝܗ̇ ܒܹܝܬܼ ܥܝ̈ܢܐ<EOS>ܗܕܐ ܕܐܦ ܒܗ ܡܥܵܕܝܼܢܢ ܕܢܸܦܓܿܥ<EOS>ܒܚ̈ܕܕܐ ܠܐܬܸܐ ܡܗܲܝܡܢܬܿܐ ܕܦܪܗܤܝܐ<EOS>ܕܠܘܬܼ ܐܠܗܐ ܕܒܐܦ̈ܐ ܓ̈ܠܝܬܐ ܡܸܟܹܿܝܠ<EOS>ܚܵܝܪܝܼܢܢ ܠܘܬܗ ܡܐ ܕܐܦ ܛܲܒܼܥܐ ܕܒܪܹܗ<EOS>ܩܕܡܵܘܗܝ ܡܚܵܘܹܝܢܢ ܕܒܹܗ ܡܸܬܝܲܕܥܝܼܢ<EOS>ܒܲܝ̈ܬܝܐ ܕܡܫܝܼܚܗ ܘܦܠ̈ܚܐ ܕܡܲܠܟܿܘܼܬܹܗ<EOS>ܬܘܼܒܼ ܕܝܢ ܠܗ̇ܝ ܕܢܬܼܠܲܒܿܒܼ ܥܠ ܕܝ̈ܘܐ<EOS>ܐܬܪ̱ܫܡܢ ܒܝܬ ܥܲܝ̈ܢܐ<EOS> ܐܝܟܿܢܐ ܕܟܕ<EOS>ܡ̣ܢ ܪܘܼܚܩܐ ܢܲܨܕܘܢ ܒܪܘܿܫܡܵܐ ܗܢܐ<EOS>ܩܲܕܝܼܫܐ<EOS> ܘܕܡܫܝܚܐ ܐܝܼܬܼܘܗܝ ܗ̇ܘ<EOS>ܕܡܸܢܗ ܐܙܕܟܼܝܸܘ ܘܕܡܙܲܚܝܼܢܢ ܠܗ ܥܠ<EOS>ܦܪܨܘܿܦܢ ܥܵܪܩܝܼܢ ܡܢܢ ܠܐ ܩܵܪܒܿܝܼܢ ܠܢ<EOS>ܘܒܥܠܬܗ ܡܸܫܬܿܘܙܒܝܼܢܢ ܡ̣ܢ ܡܲܒ̱ܐܫܵܢܘܼܬܗܘܿܢ<EOS>ܘܡܲܟܿܝܵܢܘܼܬܼܗܘܿܢ<EOS> ܗ̇ܝ ܕܝܢ ܕܡ̣ܢ ܠܬܚ̣ܬ<EOS>ܠܥܸܠ ܡܸܬܼܪܲܫܡܝܼܢܢ ܕܢܵܘܕܥ ܕܲܠܡܵܪܐ<EOS>ܕܲܠܦܠܚܘܼܬܗ ܐܸܬܛܲܒܿܥܢܢ ܒܲܡܪܘܡܐ<EOS><EOS>ܐܝܼܬܼܘܗܝ܇ ܘܕܠܘܬܗ ܥܬܝܼܕܝܼܢܢ ܠܡܸܤܲܩ<EOS>ܐܝܟ ܫܘܼܘܕܝܗ ܗ̄܇ ܡ̣ܢ ܐܪܥܐ ܠܲܫܡܲܝܐ<EOS>ܐܝܟܿܐ ܠܡ ܕܐܝܼܬܲܝ ܬܡ̇ܢ ܢܸܗܘܐ ܐܵܦ<EOS>ܡܫܲܡܫܢܝ ܬܘܼܒܼ ܕܬܸܫܬܪܪ ܠܢ ܕܡ̣ܢ<EOS>ܟܲܕܘܼ ܐܸܬܼܥܲܠܝܼܢܢ ܡ̣ܢ ܟܠܗܹܝܢ ܐܪ̈ܥܢܝܵܬܐ<EOS>ܘܕܒܐܪܙܐ ܡ̣ܢ ܗܫܐ ܐܬܬܪܝܼܡܢܢ ܠܡܠܟܘܼܬܐ<EOS>ܕܫܡܲܝܐ ܐܘܼܪܫܠܡ ܕܠܥܠ<EOS> ܐܲܤܩܲܢ ܓܹܝܪ<EOS>ܘܐܵܘܬܿܒܢ ܥܲܡܗ ܒܲܫܡܝܐ ܘܕܫ̄ ܬܘܼܒܼ<EOS>ܕܢܸܬܚܲܟܡ<EOS> ܕܚܦܝܼܛܘܬܢ ܘܦܘܼܠܚܢ<EOS>ܟܠܵܗ̇ ܡܛܠ ܩܸܢܝܵܢ ܫܡ̈ܝܢܝܬܐ ܙ̇ܕܩ ܕܢܸܗܘܢ܇<EOS>ܘܠܛܒ̈ܬܐ ܕܡ̣ܢ ܬܡ̇ܢ ܢܤܲܟܹܿܐ<EOS> ܗܢܿܘܢ<EOS>ܕܪܗܒܼܘܿܢܗܘܢ<EOS> ܡ̣ܢ ܟܕܘܼ ܢܤܲܒܼܢ ܡ̣ܢ<EOS>ܥܡܵܕܼܵܐ ܩܕܝܼܫܐ<EOS> ܕܠܥܠ ܐܸܬܼܪܲܥܵܘ ܘܠܐ<EOS>ܕܒܐܪܥܐ<EOS> ܘܦܘܼܠܚܢܢ ܕܝܼܠܢ ܒܲܫܡܝܐ ܗܘܼ<EOS>ܐܦ ܓܹܝܪ ܙ̇ܕܩ ܠܡܐܡܪ<EOS> ܕܠܐ ܢܘܼܟܼܪܵܝ<EOS>ܚܝܠܐ ܕܪܘܿܫܡܵܐ ܗܢܐ ܕܒܹܝܬ ܥܝ̈ܢܐ܇<EOS>ܠܘܬܼ ܐܪ̈ܙܐ ܫܒ̈ܝܚܐ ܕܒܟ̈ܬܒܐ<EOS> ܐܲܡܝܼܪ<EOS><EOS>ܓܹܝܪ ܒܚܙܩܝܐܝܠ ܢܒܝܐ<EOS> ܘܩ̣ܪܐ ܠܓܼܒܪܐ<EOS>ܕܠܒܝܼܫ ܒܘܼܨܵܐ ܘܐܡ̣ܪ ܠܗ<EOS> ܥܒܼܪ ܒܓܼܘ<EOS>ܡܲܫܪܝܼܬܼܵܐ ܘܪܫܘܿܡ ܪܘܼܫܡܵܐ ܥܠ ܒܹܝܬܼ<EOS>ܥܲܝܢ̈ܝܗܘܿܢ ܕܡܸܬܿܬܿܢܝܼܚܝܼܢ ܘܡܸܬܕܲܢܩܝܼܢ<EOS>ܥܠ ܟܠܗܹܝܢ ܛܲܢ̈ܦܘܬܐ ܕܒܢ̈ܝ ܝܼܤܪܝܠ<EOS>ܘܲܥܒܼܕ ܗܟܼܢܐ<EOS> ܘܠܗ̇ܢܘܢ ܫܬܐ ܓܲܒܼܪ̈ܝܼܢ<EOS>ܕܥܲܡܗ ܐܡ̣ܪ ܥܒܼܪܘ ܒܓܼܵܘ ܡܕܝܢܬܐ<EOS>ܘܲܚܪܘܿܒܼܘ ܘܠܐ ܢܚܘܼ̈ܤܢ ܥܲܝܢ̈ܝܟܘܢ<EOS>ܘܡ̣ܢ ܡܲܩܕܫܝ ܫܲܪܘ<EOS> ܘܠܟܠܢܫ ܕܐܝܼܬ<EOS>ܥܠܘܗܝ ܪܘܿܫܡܵܐ ܠܐ ܬܸܬܼܩܲܪܒܘܢ<EOS> ܗ̇ܢܘ<EOS>ܗܟܝܠ ܚܲܝܠܗ ܕܪܘܿܫܡܵܐ<EOS> ܬܘܼܒܼ<EOS>ܠܟܵܗܢܐ ܡ̇ܢ ܢܡܘܿܤܝܐ<EOS> ܟܠܝܼܠܐ ܕܩܘܼܕܫܐ<EOS>ܕܓܠܝܼܦ ܗܘ̣ܐ ܥܠܘܗܝ ܩܘܼܕܫܐ ܠܡܵܪܝܐ<EOS>ܒܹܝܬܼ ܥܝ̈ܢܘܗܝ ܡܛܲܟܿܣ ܗܘ̣ܐ<EOS> ܢܸܗܘܐ<EOS>ܠܡ ܟܠܝܼܠܐ ܥܠ ܒܹܝܬܼ ܥܲܝ̈ܢܘܗܝ ܕܐܗܪܘܢ<EOS>ܐܡܝܼܢܐܝܼܬܼ ܠܨܸܒܝܵܢܐ ܩܕܡ ܡܵܪܝܐ<EOS> ܘܬܼܘܼܒ<EOS>ܠܘܬ ܟܗܢܐ<EOS> ܡ̣ܢ ܡܲܩܕܫܐ ܠܡ ܠܵܐ<EOS><EOS>ܢܸܦܘܿܩ<EOS> ܡܛܠ ܠܡ ܕܟܠܝܼܠܐ ܕܡܸܫܚܵܐ<EOS>ܕܡܫܝܼܚܘܼܬܐ ܕܐܠܗܗ ܥܠܘ ܡܫܘ̈ܬܦܢ<EOS>ܕܝܢ ܘܐܦ ܗܠܝܢ ܒܲܙܢܐ ܠܗܠܝܢ ܕܡܛܠܬܗ<EOS>ܕܪܘܿܫܡܐ ܐܸܬ̱ܐܡܲܪ<EOS> ܡܛܠ ܪܘܿܫܡܐ<EOS>ܡܸܨܥܵܝܐ ܬܘܒ ܕܝܢ ܪܘܿܫܡܵܐ ܡܸܨܥܝܐ<EOS>ܗ̇ܘ ܕܥܠ ܚܲܕܝܐ ܘܡ̣ܢ ܠܥܠ ܠܬܚ̣ܬܿ<EOS>ܡܸܬܪܫܡ<EOS> ܡܛܠ ܗ̇ܝ ܕܟܕ ܥܕܟܝܠ<EOS>ܛܘܼܦܤܐ ܕܤܘܥܪ̈ܢܐ ܡܪܲܙܙܝܼܢܢ<EOS> ܠܐ<EOS>ܕܝܢ ܡ̣ܢ ܟܕܘܼ ܐܬܓܡܪ ܫܘܼܡܠܝܗܘܢ<EOS>ܒܕ ܥܕܬܐ ܐܪܙܐ ܗܝ̣ ܕܐܘܿܪܫܠܡ ܕܠܥܠ<EOS>ܐܟܼܡܐ ܕܡ̣ܢ ܟܬ̈ܒܐ ܩܕܝܼܫ̈ܐ ܐܸܬܝܲܠܦܬ̤<EOS>ܫܦܝܼܪܐܝܼܬ ܪܘܿܫܡܵܐ ܡܸܨܥܵܝܐ ܐܸܬܦܪܸܫ<EOS>ܒܙܢܗ ܐܦ ܒܕܘܼܟܵܝܐ ܐܦ ܒܸܐܤܟܹܿܝܡܵܐ<EOS>ܐܦ ܒܨ̈ܒܥܬܐ ܡܪ̈ܫܡܢܝܬܐܼ<EOS> ܒܕܘܼܟܿܬܐ<EOS>ܡ̇ܢ ܕܥܠ ܚܕܝܵܐ ܡܸܙܕܝܚ ܘܠܘ ܒܒܹܝܬܼ<EOS>ܥܲܝ̈ܢܐ ܐܝܟ ܩܕܡܝܐ ܘܐܚܪܝܐ<EOS> ܒܐܤܟܡܐ<EOS>ܕܝܢ ܕܡ̣ܢ ܠܥܸܠ ܠܬܚ̣ܬ ܘܠܵܘ ܡ̣ܢ ܠܬܚܬ<EOS><EOS>ܠܥܸܠ<EOS> ܒܨܒ̈ܥܬܐ ܕܝܢ ܠܘ ܒܲܚܕܐ<EOS> ܐܸܠܐ<EOS>ܒܲܬܼܠܬܼ ܨܸܒ̈ܥܢ<EOS> ܗܠܝܢ ܕܝܢ ܐܝܟ ܕܐܸܡܲܪܢ<EOS>ܕܛܘܦܤܐ ܡܫܲܡܠܝܼܢܢ ܥܕܟܝܠ ܘܕܐܝܼܬ<EOS>ܡܕܡ ܡܸܤܬܟܿܝܵܢܐ ܕܓܡܝܼܪ ܘܲܡܫܲܡܠܝܼ<EOS>ܕܠܗ ܒܛܘܦܤܐ ܗܢܐ ܨܵܪܝܼܢܢ<EOS> ܘܕܲܫܪܪ<EOS>ܢܬܿܬܿܕܝܼܢ<EOS> ܕܟܕ ܒܦܸܚܡܵܐ ܕܢܵܡܘܤܐ<EOS>ܛܥܢܝܐ ܡܸܬܼܦܲܚ̈ܡܢ ܗܠܝܢ ܕܝܼܠܢ ܐܝܟ<EOS>ܓܘܫܡܵܐ ܫܪܝܼܪܐ ܡܸܬܚ̈ܘܝܢ<EOS> ܟܕ ܕܝܢ<EOS>ܒܦܸܚܡܵܐ ܕܗ̇ܢܝܢ ܕܠܥܸܠ ܡܸܬܢܲܤܒܿܢ ܐܝܟ<EOS>ܛܠܠܐ ܐܢܝܢ ܕܠܐ ܚܸܪܝܵܢ<EOS> ܗܫܐ ܠܡ ܐܝܟ<EOS>ܕܒܡܲܚܙܝܼܬܐ ܚܙ̇ܝܢܢ<EOS> ܒܲܓܼܕܘܢ ܥܠ ܚܲܕܝܐ<EOS>ܡܸܬܼܪܲܫܡܝܼܢ ܚܢܢ ܕܒܲܦܪܝܼܫܘܼܬܼ ܕܘܼܟܿܬܐ<EOS>ܢܫܘܕܥ ܦܪܝܼܫܘܼܬ ܐܬܪ̈ܘܬܐ ܕܥܕܬܐ<EOS>ܘܕܲܫܡܝܐ<EOS> ܐܦܢ ܚܲܕܘܼ ܚܝܠܐ܇ ܐܝܟ ܕܚܲܕܘܼ<EOS>ܪܘܿܫܡܵܐ ܘܲܩܪܵܝܬܐ ܕܬܠܝܬܝܘܬܐ<EOS>ܬܘܼܒ ܕܝܢ ܕܬܬܩܲܕܫ ܢܲܦܫܢ ܗ̇ܝ<EOS>ܕܒܠܒܐ ܡܬܬܘܕܐ ܡ̣ܢ ܤܓ̈ܝܐܐ ܕܥܵܡܪܐ<EOS><EOS>ܘܡܲܥܒܿܕܐ ܐܝܟ ܕܒܐܪܙܐ ܗܵܢܐ ܘܬܹܐܘܪܝܐ<EOS>ܘܬܸܬܕܲܟܿܐ<EOS> ܘܕܢܸܫܬܵܘܕܥ ܡ̣ܢ ܕܗܐ<EOS>ܕܡܸܨܥܵܝܐ ܗܘ̣ ܛܘܼܦܤܐ ܗܢܐ ܒܦܸܚܡܐ<EOS>ܕܛܘܼܦܤܗ ܗ̇ܘ ܕܐܝܼܬܼܘܗܝ ܢܵܡܘܿܤܐ<EOS>ܡܘܼܫܵܚܐ<EOS> ܘܠܛܘܼܦܤܐ ܐܚܪܢܐ ܚܿܒܠ<EOS>ܕܓܼܡܝܼܪ ܘܲܡܫܡܠܝ ܡܸܤܬܲܟܹܿܐ<EOS> ܐܝܟ<EOS>ܡܵܐ ܕܗܢܐ ܡ̣ܢ ܗ̇ܘ ܕܩܕܡܵܘܗܝ ܓܼܡܝܼܪ<EOS>ܘܲܡܫܲܡܠܝ<EOS> ܬܘܼܒܼ ܡ̣ܢ ܠܥܠ ܠܬܚ̣ܬ<EOS>ܕܲܢܚܵܘܹܐ ܕܡ̣ܢ ܠܥܸܠ ܐܝܼܬܘܗܝ ܫܘܼܟܵܢܗ̇<EOS>ܕܛܲܝܒܿܘܬܐ ܗܕܐ܇ ܡ̣ܢ ܠܘܼܬܼ ܐܒܼܐ ܕܢܲܗܝܼܪܹ̈ܐ<EOS>ܘܕܚܢܢ ܬܚ̈ܬܝܐ ܐܡܝܼܢܐܝܼܬܼ ܡܩܲܒܿܠܝܼܢܢ<EOS>ܠܚܛܝ̈ܐ ܗܠܝܢ ܟܕ ܡܛܝ̈ܒܬ ܡܸܫܬܲܟܼܚܝܼܢܢ<EOS>ܠܗܘܢ<EOS> ܬܘܒ ܠܫܘܼܪܪܐ ܕܤܝܼܡܲܬܼ ܒܢ̈ܝܐ<EOS>ܕܒܼܐܪܙܐ ܩܲܒܿܠܢܢ<EOS> ܕܐܟܼܙܢܐ ܕܗܫܐ ܢܚܸܬܼ<EOS>ܥܠܝܢ ܡ̣ܢ ܪܘܡܵܐ ܠܥܘܼܡܩܐ ܚܝܠܐ ܫܡܝܢܐ<EOS>ܘܕܡ̣ܢ ܡܝ̈ܘܬܐ ܥܲܒܼܪܢ ܒܐܪܙܐ ܠܐ ܡܝ̈ܘܬܐ<EOS>ܗܟܼܢܐ ܘܥܬܼܝܼܕ ܕܢܲܓܢ ܥܠܝܢ ܡ̣ܢ ܪܘܡܵܐ<EOS><EOS>ܘܲܢܩܝܼܡܢ ܡ̣ܢ ܒܹܝܬܼ ܡܝܼ̈ܬܐ ܠܐ ܡܝ̈ܘܬܐ<EOS>ܘܠܐ ܚܵܫܘܫ̈ܐ܇ ܒܚܵܪܲܬܼ ܦܪܵܬܘܿܙܡܝܼܵܐ<EOS>ܕܙܒ̈ܢܐ<EOS> ܡܝܼ̈ܬܼܐ ܠܡ ܕܒܼܡܫܝܚܐ ܢܩܘܼܡܘܢ<EOS>ܬܘܼܒܼ ܕܝܢ ܠܐܪܙ ܪܘܼܚܵܐ ܩܲܕܝܼܫܵܐ ܕܥܠ<EOS>ܫܠܝܚ̈ܐ ܐܓܢ ܡ̣ܢ ܠܥܸܠ ܘܓܡܼܪ ܐܢܘܢ<EOS>ܡܸܬܼܪܓܼܫܢܐܝܼܬܼ ܒܥܠܝܼܬܐ<EOS> ܗܫܐ ܕܝܢ<EOS>ܟܲܤܝܐܝܼܬ ܓܡ̇ܪ ܐܢܘܿܢ܇ ܠܡܸܬܪ̈ܫܡܢܐ<EOS>ܥܡ̈ܘܿܕܐ<EOS> ܗܟܼܢܐ ܘܕܐܦ ܥܠ ܪܹܫܝܼܬܼ<EOS>ܚ̈ܝܢ ܡ̣ܢ ܠܥܸܠ ܡ̣ܢ ܫܡܲܝܐ ܐܓܸܿܢ<EOS>ܘܐܝܟ ܝܵܘܢܐ ܐܬܚܙܝܼ ܥܡ ܩܠܐ ܕܡ̣ܢ<EOS>ܠܥܠ ܐܸܫܬܿܡܥ<EOS> ܡܛܠ ܗܕܐ ܥܠ ܚܲܕܝܐ<EOS>ܪܘܿܫܡܵܐ ܗܢܐ ܡܸܬܼܪ̱ܫܡ܇ ܒܲܡܨܥܬܹܗ<EOS>ܕܦܓܼܪܐ ܕܲܢܨܘܼܪ ܐܪ̈ܙܐ ܕܐܸܬܬܩܪܚܘ<EOS>ܐܦ ܗܟܼܢܐ ܬܘܼܒܼ ܘܦܪܝܼܤܐ ܕܕܝܼܢܐ<EOS>ܥܠ ܚܲܕܝܗ ܕܟܗܢܐ<EOS> ܐܪܙܢܐܝܼܬܼ<EOS>ܡܪܲܒܿܥ ܗܘ̣ܐ ܘܐܲܟܼܝܦܘܼܬܹܗ ܕܠܒܼܘܼܫܐ<EOS>ܘܒܛܘܼܟܿܤܐ ܪܒܼܝܼܥܝܐ ܕܟ̈ܐܦܐ ܬܲܪܬܥܤܪ̈ܐ<EOS><EOS>ܥܲܡ ܢܲܗܝܼܪܐ ܘܫܲܠܡܐ ܕܥܠ ܠܸܒܹܗ<EOS> ܡܦܲܩܹܕ<EOS>ܬܘܼܒܼ ܐܠܗܐ ܠܝܼܤܪܝܠ<EOS> ܕܩܛܘܪ ܠܡ<EOS>ܦܬܓܡ̈ܐ ܗܠܝܢ ܥܠ ܠܸܒܿܟ܇ ܘܢܸܗܘܘܿܢ<EOS>ܪܘܿܫܡܵܐ ܒܹܝܬܼ ܥܲܝ̈ܢܝܟ<EOS> ܗܟܢܐ ܘܡܸܠܬܐ<EOS>ܕܥܠ ܦܸܨܚܵܐ<EOS> ܢܸܗܘܐ ܠܡ ܐܬܸܐ ܥܠ ܠܸܒܿܟ<EOS>ܘܪܘܿܫܡܵܐ ܒܹܝܬܼ ܥܲܝ̈ܢܝܟ<EOS> ܠܐ ܕܝܢ ܪܚܝܼܩܐ<EOS>ܐܢ ܢܸܗܘܐ ܪܘܿܫܡܐ ܗܢܐ ܕܥܠ ܚܕܝܐ<EOS>ܫܘܼܡܠܝܐ ܠܛܘ̈ܦܤܐ ܕܐܸܬܩܲܕܡܘܿ<EOS> ܘܤܘܼܥܪܢܐ<EOS>ܗܠܝܢ ܕܐܸܬܓܡܪܘ<EOS> ܬܘܼܒܼ ܒܨܒ̈ܥܬܐ<EOS>ܕܝܢ ܬܠܬ ܡܸܬܪܫܡܝܼܢܢ ܒܪܘܿܫܡܵܐ<EOS>ܗܢܐ ܡܸܨܥܵܝܐ ܠܐܪܙ ܬܠܝܼܬܝܘܼܬܐ<EOS>ܕܒ̈ܠܒܘܬܐ ܕܡܗܝ̈ܡܢܐ ܒܡܸܨܥܵܝܘܼܬܼ<EOS>ܡܫܝܼܚܐ ܐܸܬܼܝܲܗܒܿܬ̤ ܘܚܲܟܿܡܬ̤ ܠܢܲܦܫܐ<EOS>ܒܬܐܘܿܪܝܐ ܕܐܪ̈ܙܝܗ̇ ܬܘܼܒܼ ܡܛܠ<EOS>ܡܡܲܨܥܘܼܬܼܗ̇ ܕܙܒܢܐ ܡܛܦܤܢܐ ܕܐܪ̈ܙܐ<EOS>ܡܛܠ ܗ̇ܝ ܕܵܠܡܢܐ ܩܕܡܝܐ ܘܐܚܪܢܐ<EOS>ܒܚܕܐ ܨܸܒܼܥܵܐ ܘܡܸܨܥܝܐ ܒܲܬܠܬܼ<EOS><EOS>ܐܡ̇ܪܝܢܢ<EOS> ܕܐܸܦܢ ܩܲܕܡܵܝܐ ܘܐܚܪܝܐ ܒܲܚܕܵܐ<EOS>ܨܸܒܼܥܵܐ ܐܸܠܐ ܠܘ ܗܝܸ ܟܕ ܗܝܸ<EOS> ܒܗ̇ܝ<EOS>ܕܒܩܲܕܡܵܝܐ ܡ̇ܢ ܒܨܸܒܼܥܐ ܕܠܘܬܼ ܟܪܬܼܐ<EOS>ܒܐܚܪܝܐ ܕܝܢ ܒܲܟܪܵܬܐ ܒܡܸܨܥܵܝܐ ܕܝܢ<EOS>ܒܬܠܬ<EOS> ܒܗ̇ܘ ܡ̇ܢ ܩܲܕܡܝܐ ܠܬܚܘܝܼܬܼܐ<EOS>ܕܲܚܕܢܵܝܘܼܬ ܟܝܵܢܐ ܐܠܗܝܐ ܕܒܗ ܡܗ ܝ̄ܡ<EOS>ܡܗܲܝܡܢܝܼܢܢ<EOS> ܒܗ̇ܘ ܕܝܢ ܡܸܨܥܵܝܐ ܕܒܬܠܬ<EOS>ܨܒܼ̈ܥܬܐ<EOS> ܒܬܚܘܝܼܬܼܐ ܕܬܠܝܬܝܘܼܬܼ ܩܢ̈ܘܿܡܐ<EOS>ܘܕܝܼ̈ܠܝܬܼܐ<EOS> ܒܗ̇ܘ ܕܝܢ ܐܚܪܝܐ ܕܒܲܟܪܵܬܼܐ<EOS>ܠܚܕܢܝܼܘܼܬܼ ܡܲܥܒܿܕܢܘܼܬܐ ܘܤܥܘܿܪܘܼܬܐ<EOS>ܕܟܲܝܵܢܐ ܐܟܼܚܕ ܘܩܢܘ̈ܡܐ<EOS> ܬܘܼܒܼ ܐܚܪܝܐ<EOS>ܒܲܟܼܪܵܬܹܐ ܘܕܡܼܢ ܠܬܚ̣ܬ ܠܥܠ ܠܫܘܼܪܪܐ<EOS>ܘܠܚܘܼܬܵܡܐ ܕܚܲܝܠܗ ܕܤܘܼܥܪܢܐ<EOS> ܘܪܵܡܹ̇ܙ<EOS>ܬܘܼܒܼ ܒܝܕ ܗܕܐ ܕܡ̣ܢ ܒܬܪ ܕܡ̣ܢ<EOS>ܒܹܝܬܼ ܡܝ̈ܬܐ ܩܵܡܢܢ ܐܝܟ ܕܡ̣ܢ<EOS>ܡܥܡܘܕܝܬܐ ܕܘܼܝܵܪܐ ܥܠ ܐܪܥܐ ܠܐ<EOS>ܗ̇ܘܐ ܠܢ<EOS> ܠܫܡܝܐ ܓܹܝܪ ܠܥܠ ܡܸܤܬܲܠܩܝܼܢܢ܇<EOS><EOS>ܘܥܡ ܡܫܝܼܚܐ ܡܕܲܝܪܝܼܢܢ<EOS> ܢܸܬܚܛܦ ܠܡ<EOS>ܐܟܼܚܕܐ ܘܫܪܟܿܐ<EOS>