ܝܗ ܒܰܪ ܩܳܠܶܗ<EOS>ܫܠܰܘ ܩܰܠܺܝܠ ܐܳܘ ܡܳܝܽܘ̈ܬܳܐ ܐܶܡܰܪ ܡܰܘܬܳܐ<EOS>ܘܕܰܡܰܘ ܒܺܝ ܕܰܟܡܳܐ ܫܳܠܶܐ ܐ̱ܢܳܐ ܒܓܰܘܳܗ̇ ܕܰܫܝܽܘܠ<EOS>ܥܽܘܢܺܝܬܳܐ ܠܳܟ ܫܽܘܒܚܳܐ ܥܺܝܪܳܐ ܕܰܢܚܶܬ ܒܳܬܰܪ ܕܰܡ̈ܟܶܐ<EOS>ܘܝܰܗ̱ܒ ܩܳܠܳܐ ܥܰܠ ܩܰܝܣܳܐ ܘܰܐܥܺܝܪ ܐܶܢܽܘܢ<EOS>ܫܚܺܝܩܺܝܢ ܐܰܢ̱ܬܽܘܢ ܐܳܦ ܒܳܟܶܝܢ ܐܰܢ̱ܬܽܘܢ ܥܰܠ ܡܰܢ ܕܰܥܢܰܕ<EOS>ܐܰܝܟ ܗܰܘ ܕܶܐܬܳܐ ܕܢܶܛܚܰܢ ܠܺܝ ܪܳܚܝܳܐ ܒܰܫܝܽܘܠ<EOS>ܫܶܠܝܰܐ ܗ̱ܘ ܪܰܒܳܐ ܝܳܗܶܒ ܐ̱ܢܳܐ ܠܰܐܝܠܶܝܢ ܕܰܠܐܶܝܢ<EOS>ܠܰܘ ܐܰܟܘܳܬܟܽܘܢ ܠܳܐܶܐ ܐ̱ܢܳܐ ܐܰܘ ܡܰܠܶܐܐ ܐ̱ܢܳܐ<EOS>ܫܳܡܰܥ ܐ̱ܢܳܐ ܟܽܠ ܠܰܘ̈ܛܳܬܳܐ ܡܶܢ ܛܳܠܽܘ̈ܡܶܐ<EOS>ܒ̈ܢܰܝ ܐܳܕܳܡ ܠܳܐܕܳܡ ܕܳܡܶܝܢ ܕܰܛܠܶܡ ܡܳܪܶܗ<EOS>ܫܓܺܝܫܺܝܢ ܐܰܟܚܰܕ ܩ̈ܳܠܰܝܟܽܘܢ ܘܰܥܒ̈ܳܕܰܝܟܽܘܢ<EOS>ܒܩܳܠܳܐ ܒܳܟܶܐ ܘܒܰܥܒܳܕܳܐ ܟܬܰܫ ܟܽܠܝܽܘܢ<EOS>ܫܶܡܥܶܬ ܒܶܟܝܳܐ ܘܣܶܒܪܶܬ ܠܺܝ ܕܠܳܐ ܐ̱ܢܳܫ ܥܳܡܶܠ<EOS>ܚܙܺܝܬ ܬܶܥܫܳܐ ܘܣܶܒܪܰܬ ܠܺܝ ܕܠܳܐ ܐ̱ܢܳܫ ܡܳܐܶܬ<EOS>ܫܰܚܩܶܗ ܕܐ̱ܢܳܫܳܐ ܡܣܰܒܰܪ ܠܺܝ ܕܠܰܘ ܡܳܝܽܘܬܰܐ ܗ̱ܘ<EOS>ܒܶܟܝܶܗ ܪܰܒܳܐ ܡܣܰܒܰܪ ܠܺܝ ܕܰܡܚܳܪ ܠܰܝܬܰܘܗ̱ܝ<EOS>ܫܡܼܰܥܘ̱ ܘܶܐܗܘܶܐ ܠܟܽܘܢ ܡܳܠܽܘܟܳܐ ܐܶܢ ܨܳܒܶܝܢ ܐܰܢ̱ܬܽܘܢ<EOS>ܬܪ̈ܰܝܗܽܘܢ ܓܶܝܪ ܗܳܠܶܝܢ ܛܰܥܢ̈ܶܐ ܛܳܒ ܡܰܪ̈ܺܝܪܺܝܢ<EOS>ܫܶܠܘ̱ ܩܰܠܺܝܠ ܡܶܢ ܗܰܘ ܥܰܡܠܳܐ ܐܳܦ ܡܶܢ ܒܶܟܝܳܐ<EOS>ܥܡܰܠܘ̱ ܘܰܒܟܰܘ ܐܰܝܟ ܡܳܝ̈ܽܘܬܳܐ ܕܰܡܚܳܪ ܡܰܘܦܶܝܢ<EOS>ܫܰܢܝܳܐܺܝܢ ܐܰܢ̱ܬܽܘܢ ܒܒܳܟܬܳܐ ܕܥܰܢܺܝ̈ܕܰܝܟܽܘܢ<EOS>ܘܰܫܚܺܝܩܺܝܢ ܐܰܢ̱ܬܽܘܢ ܒܬܥܫܐ ܕܩ̈ܶܢܝܳܢܰܝܟܽܘܢ<EOS>ܫܰܦܺܝܪ ܡܺܝܬܺܝܢ ܝ̈ܰܠܽܘܕܶܐ ܘܰܒܪܽܝܟ ܠܗܽܘܢ<EOS>ܕܡܰܓܗܺܝܢ ܡܶܢܶܗ ܕܕܽܐܘܢܳܐ ܕܪܳܡܶܝܢ ܐܰܢ̱ܬܽܘܢ ܒܶܗ<EOS>ܫܽܘܒܩܽܘܢܳܢܝ̱ ܐܶܙܰܠ ܠܰܫܝܽܘܠ ܘܶܐܡܰܪ ܬܰܡܳܢ<EOS>ܕܛܽܘܒܰܝܟܽܘܢ ܡܺܝ̈ܬܶܐ ܫ̈ܠܰܝܳܐ ܟܡܳܐ ܢܺܝܚܺܝܢ ܐܰܢ̱ܬܽܘܢ<EOS>ܫܡܰܥܘ̱ ܣܳܟܳܐ ܡܶܢ ܡ̈ܶܠܰܝܟܽܘܢ ܕܶܐܢ ܢܽܘܚܳܡܰܐ ܗ̱ܘ<EOS>ܠܳܐ ܬܶܒܟܽܘܢ ܐܳܦ ܠܳܐ ܬܠܰܐܽܘܢ ܐܰܝܟ ܬܰܘ̈ܬܳܒܶܐ<EOS>ܫܚܺܝܩܺܝܢ ܐܰܢ̱ܬܽܘܢ ܐܰܝܟ ܐ̱ܢܳܫ ܕܰܬܢܳܢ ܚܳܝܶܐ ܠܥܳܠܰܡ<EOS>ܘܒܳܟܶܝܢ ܐܰܢ̱ܬܽܘܢ ܐܰܝܟ ܐ̱ܢܳܫ ܕܳܐܦ ܠܳܐ ܬܽܘܒ ܡܶܬܢܰܚܰܡ<EOS>ܫܡܰܥܘ̱ ܡ̈ܶܠܰܝ ܐܶܢ ܐܺܝܬ ܒܟܽܘܢ ܐܰܬܪܳܐ ܠܡܶܫܡܰܥ<EOS>ܘܰܙܘ̈ܳܕܶܐ ܛܰܝܶܒܘ̱ ܕܶܐܡܰܬܝ̱ ܕܶܐܩܪܶܐ ܬܶܥܢܽܘܢ<EOS>ܫܳܡܰܥ ܐ̱ܢܳܐ ܓܶܝܪ ܐܳܦ ܐܶܢܳܐ ܠܰܕܩܳܪܶܐ ܠܺܝ<EOS>ܘܡܰܦܢܳܐ ܐ̱ܢܳܐ ܦܰܓܪ̈ܰܝܟܽܘܢ ܥܰܡ ܓ̈ܰܙܰܝܟܽܘܢ<EOS>ܫܰܝܢܳܐ ܢܶܗܘܶܐ ܒܰܝܢܳܬܰܢ ܥܰܕ ܗܰܘ ܝܰܘܡܳܐ<EOS>ܘܡܳܐ ܕܢܳܦܩܺܝܢ ܐܰܢ̱ܬܽܘܢ ܐܶܩܥܶܐ ܘܐܺܡܰܪ ܙܶܠܘ̱ ܒܰܫܠܳܡܳܐ<EOS>ܬܰܘ ܐܰܢ̱ܬܽܘܢ ܘܶܐܢܳܐ ܕܗܳܫܳܐ ܢܶܬܶܠ ܫܽܘܒܚܳܐ<EOS>ܠܗܰܘ ܕܰܡܡܺܝܬ ܐܳܦ ܗܽܘ ܡܰܚܶܐ ܐܰܝܟ ܕܰܢܥܰܕܰܪ<EOS>ܬܰܘܕܺܝܬ ܟܽܠܰܢ ܬܶܗܘܶܐ ܡܳܪܝ̱ ܕܶܒܚܰܬ ܚ̈ܰܝܶܐ<EOS>ܕܰܒܕܶܒܚܰܬ ܦܰܓܪܳܟ ܐܰܚܝܰܬ ܚ̈ܰܝܶܐ ܘܡܺܝ̈ܬܶܐ<EOS>ܬܰܘܕܺܝ ܠܡܰܢ ܕܰܠܒܶܫ ܦܰܓܪܰܢ ܘܡܺܝܬ ܘܶܐܬܢܰܚܰܡ<EOS>ܡܺܝܬ ܒܰܢ ܗܽܘ ܘܚܰܝܰܝܢ ܚܢܰܢ ܒܶܗ ܒܪܺܝܟ ܫܳܠܽܘܚܶܗ<EOS>