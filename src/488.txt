ܐܓܪܬܐ ܕܡܪܐ ܒܪ ܣܪܦܝܘܢ<EOS>ܡܪܐ ܒܪ ܣܪܦܝܘܢ ܠܣܪܦܝܘܢ ܒܪܝ ܫܠܡ<EOS> ܟܕ ܐܓܪܬܐ ܟܬܼܒ ܠܝ ܪܒܟ ܘܡܪܒܝܢܟ<EOS>
ܘܚܘܝܢܝ ܕܛܒ ܚܦܝܛ ܐܢܬ ܒܝܘܠܦܢܐ ܒܪ ܫ̈ܢܝܐ ܙܥܘܪ̈ܝܬܐܼ<EOS> ܠܐܠܗܐ ܒܪܟܬ<EOS> ܕܐܢܬ ܛܠܝܐ ܙܥܘܪܐ ܕܠܐ<EOS>
ܡܕܒܪܢܐ ܒܪܢܝܐ ܛܒܿܐ ܫܪܝܬ<EOS> ܘܠܝ ܕܝܠܝ ܗܕܐ ܩܘܪܬ ܪܘܚܐ ܗܬ ܠܝܼ<EOS> ܕܥܠܝܟ ܛܠܝܐ ܙܥܘܪܐ܇ ܗܕܐ<EOS>
ܪܒܘܬ ܪܥܝܢܐ ܘܬܐܪܬܐ ܛܒܬܐ ܫܡܿܥܬ܇ ܐܝܕܐ ܕܠܐ ܥܓܠ ܠܘܬ ܣܓ̈ܝܐܐ ܫܪܟܬ<EOS> ܡܛܠ ܗܢܐ ܗܐ ܟܬܒܬ ܠܟ<EOS>
ܗܢܐ ܥܘܗܕܢܐܼ<EOS> ܡܕܡ ܕܒܨܝܢ ܒܥܠܡܐ<EOS> ܒܨܐ ܗܘ ܠܝ ܓܝܪ ܥܘܡܪܐ ܕܒܢ̈ܝܢܫܐܼ<EOS> ܘܡܗܠܟ ܠܝ ܒܝܘܠܦܢܐ<EOS>ܘܗܠܝܢ ܟܘܠܗܝܢ ܡܢ ܝܘܠܦܢܐ ܗܘ ܕܝܘܢܝܘܬܐ ܐܫܟܚܬ ܐܢ̈ܝܼܢ<EOS> ܟܕ ܥܡ ܡܘܠܕܐ ܕܚ̈ܝܐ ܡ̈ܢܘܓܢ<EOS> ܐܬܚܦܛ<EOS>
ܡܟܝܠ ܒܪܝܼ<EOS> ܒܐܝܠܝܢ ܕܙܕܩ̈ܢ ܠܒܢ̈ܝ ܚܐܪ̈ܐ<EOS> ܒܣܦܪܐ ܠܡܪܢܐܼ ܘܒܬܪ ܚܟܡܬܐ ܠܡܪܕܦ<EOS> ܘܗܟܢܐ ܐܬܚܫܒ<EOS>
ܠܡܫܬܪܪܘ ܒܡܐ ܕܫܪܝܬ ܡܢܗ ܘܬܗܘܐ ܥܗܝܕ ܦܘܩ̈ܕܢܝ ܒܚܦܝܛܘܬܐ<EOS> ܐܝܟ ܒܪܢܫܐ ܫܠܝܐ܇ ܕܪܚܿܡ<EOS>
ܡܪܕܘܬܐ<EOS> ܘܐܦܢ ܛܒ ܡܬܚܙܝܐ ܠܟ ܕܡܪܝܪܐ ܠܙܒܢܐ ܙܥܘܪܐ ܟܕ ܬܒܨܝܗܿ<EOS> ܛܒ ܬܒܣܡ ܠܟ<EOS> ܕܐܦ ܥܠܝ<EOS>
ܗܟܢܐ ܥܪܨܬ<EOS> ܠܐܢܫ ܕܫܢ ܟܕ ܥܘܢܕܢܐ ܢܗܘܢܐ ܠܗ ܡܢ ܒܝܬ ܐܢ̈ܫܘܗܝ ܘܣܟܡܗ ܢܫܟܚ ܠܡܛܪ܇ ܘܒܙܕܩܐ<EOS>
ܢܥܒܕ ܡܕܡ ܕܘܿܠܐ ܠܗܼ<EOS> ܗܼܘ ܗܿܘ ܒܪܢܫܐ ܓܒܝܐ ܕܡܬܩܪܐ ܒܘܪܟܬܐ ܕܐܠܗܐ<EOS> ܘܐܝܢܐ ܕܠܐ ܡܫܟܚ ܡܕܡ<EOS>
ܐܚܪܝܢ<EOS> ܠܡܦܚܡܘ ܥܡ ܚܐܪܘܬܗ<EOS> ܒܢ̈ܝܢܫܐ ܓܝܪ ܐܝܠܝܢ ܕܠܘܬ ܡܪܕܘܬܐ ܡܬܩܪܝܼܢ<EOS> ܡܢ ܐܓܘܢܗ ܗܘ<EOS>
ܕܙܒܢܐ ܒܥܝܢ ܠܡܬܦܪܩܘ<EOS> ܘܐܝܠܝܢ ܕܒܚܟܝܡܘܬܐ ܐܚܝܕܝܼܢ<EOS> ܒܣܒܪܐ ܗܘ ܕܟܐܢܘܬܐ ܕܡܬܬܠܝܢ<EOS> ܘܐܝܠܝܢ<EOS>
ܕܒܫܪܪܐ ܩܝܡܝܼܢ<EOS> ܢܝܫܐ ܗܘ ܕܛܝܒܘܬܗܘܢ ܡܚܘܝܢ<EOS> ܘܐܝܠܝܢ ܕܒܦܝܠܣܦܘܬܐ ܡܬܥܢܝܼܢ<EOS> ܡܢ ܥܩ̈ܬܗ ܗܘ<EOS>
ܕܥܠܡܐ ܚܝܪܝܢ ܠܡܬܦܠܛܘ<EOS> ܘܐܢ ܕܝܢ ܒܪܝܼ<EOS> ܒܗܠܝܢ ܗܟܢܐ ܚܟܝܡܐܝܬ ܐܬܕܒܼܪ<EOS> ܐܝܟ ܒܪܢܫܐ ܚܟܝܡܐ܇<EOS>
ܕܒܥܐ ܥܘܡܪܐ ܕܟܝܐ ܠܡܕܒܪܘ<EOS> ܘܠܡܐ ܢܒܗܠܟ ܩܢܝܢܐ ܗܿܘ ܕܣܓ̈ܝܐܐ ܟܦܢܝܢ ܠܗܼ<EOS> ܘܢܬܦܢܐ ܪܥܝܢܟ<EOS>
ܠܡܪܓ ܢܟܣܗܐ<EOS> ܡܕܡ ܕܠܐ ܗܘܐ ܫܪܝܪ<EOS> ܠܐ ܓܝܪ ܟܕ ܒܥܬܐ ܡܬܩܢܝܢ ܡܩܘܝܼܢ<EOS> ܘܐܦܠܐ ܟܕ ܒܟܐܢܘܬܐ<EOS>
ܡܟܬܪܝܢ<EOS> ܘܗܠܝܢ ܟܘܠܗܝܢ ܨܒܘ̈ܬܐ ܕܡܬܚܙܝܢ ܠܟ ܒܥܠܡܐ ܐܝܟ ܕܡܢ ܠܙܒܢ ܙܥܘܪ<EOS> ܐܝܟ<EOS>
ܚܠܡܐ ܠܡܫܬܪܝܘ ܠܗܘܢ<EOS> ܡ̈ܣܩܬܐ ܐܢܝܢ ܓܝܪ ܘܡ̈ܚܬܬܐ ܐܢܝܢ ܕܙܒܢ̈ܐ<EOS> ܘܬܫܒܘܚܬܐ ܣܪܝܩܬܐ ܕܡܠܐ<EOS>
ܥܘܡܪܐ ܕܒܢ̈ܝܢܫܐ<EOS> ܠܐ ܪܢܐ ܐܢܬ ܕܡܢ ܨܒܘ̈ܬܐ ܐܝܠܝܢ ܕܡܚܕܝܢ ܠܢ ܥܓܠ ܗܿܘܐ ܠܢ ܢܟܝܢܐܼ<EOS> ܐܦ<EOS>
ܝܬܝܪܐܝܬܼ ܝܠܕܐ ܕܒܢ̈ܝܐ ܪ̈ܚܝܡܐ<EOS> ܒܬܪ̈ܬܝܗܝܢ ܓܝܪ ܨܒ̈ܘܬܐܼ<EOS> ܚܫܩܒܘܠ ܡܟܐ ܠܢ<EOS> ܕܬܩ̈ܢܐ ܓܝܪ<EOS>
ܚܘܒܗܘܢ ܡܫܢܩ ܠܼܢ<EOS> ܘܒܥܝܕܗܘܢ ܡܬܢܓܕܝܢܢ<EOS> ܘܕܣܪܝܚܐ ܒܡܪܕܘܬܗܘܢ ܠܐܝܢܢ ܘܒܣܪܝܚܘܬܗܘܢ<EOS>
ܡܬܢܘܠܝܢܢ<EOS> ܫܡܿܥܬ ܓܝܪ ܥܠ ܚܒܪ̈ܝܼܢ<EOS> ܕܟܕ ܢܦܩܝܢ ܡܢ ܫܡܝܫܼܛ<EOS> ܟܪܝܬ ܠܗܘܢ<EOS> ܘܐܝܟ ܡܬܥܕܠܝܢ<EOS>
ܒܙܒܢܐܼ<EOS> ܘܗܟܢܐ ܐܡܪܝܢ<EOS> ܐܬܪܚܩܢ ܡܟܝܠ ܡܢ ܒܝܬ ܐܢ̈ܫܝܼܢ<EOS> ܘܠܐ ܐܝܬ ܠܢ ܠܡܗܦܟ ܠܡܕܝܢܬܢܿ<EOS>ܘܐܢ̈ܫܝܢ ܠܡܚܙܐ<EOS> ܘܐܠܗܝܢ ܠܡܩܒܠܘ ܒܫܘܒܚܐ<EOS> ܘܿܠܐ ܗܘܐ ܕܗܿܘ ܝܘܡܐܼ<EOS> ܕܚܢܓܬܐ ܢܬܩܪܐ<EOS> ܡܛܠ<EOS>
ܕܠܟܠܗܘܢ ܫܘܝܐܝܬ ܚܕ ܟܐܒܐ ܝܩܝܪܐ ܐܚܝܕ ܗܘܐ<EOS> ܟܕ ܒܟܝܢ ܓܝܪ ܐܒ̈ܗܝܗܘܢ ܥܗܕܘ<EOS> ܘܟܕ ܡܬܚܢܓܝܢ<EOS>
ܐܡܘܬܗܘܢ<EOS> ܘܟܪܝܐ ܠܗܘܢ ܥܠ ܐܚ̈ܝܗܘܢ<EOS> ܟܐܒ ܠܗܘܢ ܥܠ ܡܟܝܪ̈ܬܐ ܕܫܒܩܘ<EOS> ܘܟܕ ܛܒ ܕܚܒܪ̈ܝܗܘܢ<EOS>
ܩ̈ܕܡܝܐ ܫܡܥܢ ܕܠܣܠܘܩܝܐ ܐܙܠܝܢ<EOS> ܡܓܢܒܐܝܬ ܠܐܘܪܚܐ ܠܘܬܗܘܢ ܐܙܠܢ<EOS> ܘܒܝܫܬܢ ܠܕܝܠܗܘܢ ܙܘܓܢ<EOS>ܗܝܕܝܢ ܪܘܪܒܐܝܬ ܚܣܢ ܟܐܒܼܢ<EOS> ܘܒܙܕܩܐ ܣܓܝܬ ܒܟܬܢ ܒܐܒܕܢܢ<EOS> ܘܥܪܦܠܐ ܩܛܪܬ ܚܢܓܬܢ<EOS> ܘܡܢ ܛܘܪܐ<EOS>
ܝܪܒܬ ܒܝܫܬܢ<EOS> ܠܐ ܓܝܪ ܐܢܫ ܡܢܢ ܡܘܦܐ ܥܩ̈ܬܐ ܕܠܘܬܗ ܠܡܙܓܪܘ<EOS> ܐܬܚܦܛ ܓܝܪ ܚܘܒܐ ܕܚ̈ܝܐ ܥܡ ܚܫܐ<EOS>
ܕܡ̈ܝܬܐ<EOS> ܘܕܠܐ ܫܒܝܠ ܡܕܒܪܢ ܗ̈ܘܝ ܠܢ ܒܝ̈ܫܬܢ<EOS> ܚܙܝܢ ܐܚ̈ܝܢ ܓܝܪ ܘܒ̈ܢܝܢ ܐܝܟ ܫܒ̈ܝܐ<EOS> ܘܥܗܕܢ<EOS>
ܚܒܪ̈ܝܢ ܡ̈ܝܬܐ܇ ܕܒܐܬܪܐ ܫܐܝܠܐ ܣܝܡܝܢ<EOS> ܘܐܦ ܐܢܫ ܡܢܢ ܥܠ ܢܦܫܗ ܝܨܦ ܗܘܐ<EOS> ܕܕܠܡܐ ܒܝܫܬܐ ܥܠ<EOS>
ܚܒܪܬܗܿ ܬܬܘܣܦ ܠܗ<EOS> ܐܘ ܒܝܫܬܐ ܐܚܪܬܐ ܬܕܪܟ ܠܕܩܕܡܝܗ<EOS> ܡܢܐ ܐܬܗܢܝܘ ܐܢܫܐ ܚܒ̈ܝܫܐ ܕܒܗܠܝܢ<EOS>
ܐܬܚܫܚܘ<EOS> ܠܟ ܕܝܢ ܚܒܝܒܝܼ<EOS> ܠܐ ܬܟܪܐ ܠܟ ܕܒܐܬܪ ܐܬܪ ܝܚܝܕܝܘܬܟ ܐܬܕܒܪܬ<EOS> ܠܗܠܝܢ ܗܘ ܓܝܪ<EOS>
ܡܬܝܠܕܝܢ ܒܢ̈ܝܢܫܐ<EOS> ܕܡ̈ܦܘܠܝܬܗ ܕܙܒܢܐ ܠܡܩܒܠܘ<EOS> ܐܠܐ ܗܟܢܐ ܐܬܚܫܒܼ<EOS> ܕܠܒ̈ܢܝܢܫܐ ܚܟ̈ܝܡܐ ܟܠ<EOS>
ܐܬܪ ܫܘܐ<EOS> ܘܒܟܠ ܡܕܝܢܐ ܠܛܒ̈ܐ<EOS> ܣܓ̈ܝܐܝܢ ܐܒܗ̈ܐܼ ܘܐܡ̈ܗܬܐ<EOS> ܘܐܠܐ ܡܢ ܢܦܫܟܼ ܣܒ ܠܟ ܢܣܝܢܐ܇<EOS>
ܕܟܡܐ ܐܢ̈ܫܝܢ ܕܠܐ ܝܕܥܝܢ ܠܟ܇ ܐܝܟ ܒܢ̈ܝܗܘܢ ܪܚܡܝܢ ܠܟ<EOS> ܘܣܘܓܐܐ ܕܢܫ̈ܐܼ ܐܝܟ ܕܠܚܒ̈ܝܒܝܗܝܢ<EOS>
ܡ̈ܩܒܠܢ ܠܟ<EOS> ܐܠܐ ܐܝܟ ܐܢܫ ܢܘܟܪܝ ܐܬܟܫܪܬ<EOS> ܐܠܐ ܠܚܘܒܟ ܙܥܘܪܐ ܣ̈ܓܝܐܐ ܒܢ̈ܝ ܐܢܫܐ ܐܬܐܘܒܘ ܠܟ<EOS>ܡܢܐ ܡܟܝܠ ܐܝܬ ܠܢ ܠܡܐܡܪ ܥܠ ܛܘܥܝܝ ܕܫܪܬ ܒܥܠܡܐ<EOS> ܘܒܥܠܡܐ ܝܩܝܪ ܡܪܕܝܐ ܠܗ<EOS>ܘܒܙ̈ܘܥܘܗܝ ܐܝܟ ܩܢܝܐ ܡܢ ܐܝ̈ܕܝ ܪܘܚܐܼ ܡܬܪܘܛܝܢ ܚܢܢ<EOS> ܬܡܗܬ ܓܝܪ ܒܣܓܝ̈ܐܐ ܕܫܕܝܢ ܝ̈ܠܕܝܗܘܢܼ<EOS>ܘܐܬܕܡܪܬ ܒܐܚܪܗܢܐ ܕܕܠܐ ܕܝܠܗܘܢ ܡܪܒܝܢ<EOS> ܐܝܬ ܐܢܫܐ ܕܒܥܠܡܐ ܢܟ̈ܣܐ ܩܢܝܢ<EOS> ܘܐܦ ܐܬܕܡܪܬ<EOS>
ܒܐܚܪ̈ܢܐ܇ ܕܕܠܐ ܕܝܠܗܘܢ ܝܪ̈ܬܝܢ<EOS> ܗܟܢܐ ܐܣܬܟܠ ܘܚܙܝ ܕܒܡܪܕܘܬܐ ܗܘ ܕܛܘܥܝܝ ܡܗܠܟܝܢܢ<EOS>
ܫܪܐ ܠܡܐܡܪ ܠܢ ܚܟܝܡܐ ܕܒܢ̈ܝܢܫܐ܇ ܥܠ ܐܝܢܐ ܡܢ ܩ̈ܢܝܐ ܢܬܬܟܠ ܒܪܢܫܐ܇ ܐܘ ܥܠ<EOS>
ܐܝܠܝܢ ܨ̈ܒܘܢ ܢܡܠܠ ܕܐܝܟ ܕܡܩܘܝܢ<EOS> ܥܠ ܣܘܓܐܐ ܕܢܟ̈ܣܐܼ ܡ̈ܬܚܛܦܝܢ<EOS> ܥܠ ܟܪ̈ܟܐ ܡ̈ܬܒܙܝܢ<EOS> ܥܠ<EOS>
ܡ̈ܕܝܢܬܐܼ ܚܪ̈ܒܢ<EOS> ܥܠ ܪܒܘܬܐ ܡܬܬܚܬܝܐ<EOS> ܥܠ ܓܐܝܘܬܐ ܡܣܬܚܦܐ<EOS> ܥܠ ܫܘܦܪܐ ܚܡܐ<EOS> ܘܥܠ ܢܡ̈ܘܣܐ<EOS>
ܥܒܪܝܢ<EOS> ܘܥܠ ܡܣܟܢܘܬܐ ܡܬܫܝܛܐ<EOS> ܘܥܠ ܒܢ̈ܝܐܼ ܡܝܬܝܢ<EOS> ܘܥܠ ܪ̈ܚܡܐ ܡܟܕܒܝܢ<EOS> ܘܥܠ ܬܫܒܚ̈ܬܐܼ<EOS>ܚܣܡܐ ܡܩܕܡ ܠܗܝܢ<EOS>
ܢܚܕܐ ܐܢܫ ܡܟܝܠ ܒܡܠܟܘܬܗ ܐܝܟ ܕܪܝܘܫ<EOS> ܘܒܓܕܢܘܬܗ ܐܝܟ ܦܠܘܩܪܛܣ<EOS> ܐܘ<EOS>
ܒܚܠܝܨܘܬܗ ܐܝܟ ܐܟܠܘܣ<EOS> ܐܘ ܒܐܢܬܬܗ ܐܝܟ ܐܓܡܡܢܘܢ<EOS> ܐܘ ܒܝܠܕܗܼ ܐܝܟ ܦܪܝܡܘܣ<EOS> ܐܘ ܒܐܘܡܢܘܬܗܼ<EOS>
ܐܝܟ ܐܪܟܝܡܕܣ<EOS> ܐܘ ܒܚܟܝܡܘܬܗܼ ܐܝܟ ܣܘܩܪܛܘܣ<EOS> ܐܘ ܒܝܘܠܦܢܗܼ ܐܝܟ ܦܬܘܪܓܘܣ<EOS> ܐܘ ܒܢܗܝܪܘܬܗܼ ܐܝܟ<EOS>
ܦܘܠܘܡܕܣ<EOS> ܥܢܕܝܢ ܒܪܝ ܚ̈ܝܐ ܕܒܢ̈ܝܢܫܐ ܡܢ ܥܠܡܐܼ<EOS> ܘܬܫ̈ܒܚܬܗܘܢ ܘܛܝܒܘ̈ܬܗܘܢ ܠܥܠܡ ܡ̈ܘܝܢ<EOS>
ܐܢܬ ܕܝܢ ܒܪܝ ܙܥܘܪܐ ܓܒܝ ܠܟ ܡܕܡ ܕܠܐ ܒܿܠܐ<EOS> ܐܝܠܝܢ ܓܝܪ ܕܒܗܠܝܢ ܡܬܚܫܚܝܼܢ<EOS>ܢܟ̈ܦܐ ܘܪ̈ܚܝܡܐ ܘܪ̈ܚܡܝ ܫܡܐ ܛ݀ܒܐ ܡܬܩܪܝܢ<EOS> ܐܡܬܝ ܕܨܒܘ ܕܝܢ ܒܝܫܐ ܡܣܬܩܒܠܐ ܠܟ<EOS> ܠܐ ܬܬܥܕܠ<EOS>
ܒܐܢܫ<EOS> ܘܠܐ ܥܠ ܐܠܗܐ ܬܪܓܙ<EOS> ܘܠܐ ܥܠ ܙܒܢܟ ܬܬܪܥܡ<EOS> ܐܢ ܒܗܢܐ ܪܥܝܢܐ ܬܟܬܪ<EOS> ܠܐ ܗܘܬ ܙܥܘܪܝܐ<EOS>
ܡܘܗܒܬܟܿ<EOS> ܐܝܕܐ ܕܡܢ ܐܠܗܐ ܩܒܠ<EOS> ܐܝܕܐ ܕܠܐ ܥܠ ܢܟ̈ܣܐ ܣܢܝܩܐܼ<EOS> ܘܠܐ ܥܠ ܡܣܟܢܘܬܐ ܡܬܩܪܒܐ<EOS> ܕܠܐ<EOS>
ܕܚܠܐ ܓܝܪ ܬܕܒܪܝܘܗܝ ܥܠܡܟ<EOS> ܟܕ ܬܗܘܐ ܚܕܐ<EOS> ܕܚܠܬܐ ܓܝܪ ܘܡܦܩ ܒܪܘܚܐ ܕܡܟܼܢ ܠܐ ܡܛܠ ܚ̈ܛܝܡܐ<EOS>ܐܠܐ ܡܛܠ ܐܝܠܝܢ ܕܠܒܪ ܡܢ ܢܡܘܣܐ ܡܗܠܟܝܢ<EOS> ܠܐ ܓܝܪ ܐܢܫ ܡܢ ܡܬܘܡ ܐܫܬܪܝ ܡܢ ܚܟܡܬܗܿ<EOS> ܐܝܟ ܕܡܢ<EOS>
ܩܢܝܢܗ<EOS> ܝܬܝܪ ܡܢ ܢܟ̈ܣܐ ܒܣܦܪܐ ܐܬܚܦܛ<EOS> ܟܡܐ ܕܩܢܝܢܐ ܓܝܪ ܣܓܐܼ<EOS> ܒܝܫܬܐ ܗܟܢܐ ܣܓܝܐܐ<EOS> ܐܢܐ ܓܝܪ<EOS>
ܚܙܝܬܼ<EOS> ܕܐܝܢܐ ܕܣ̈ܓܝܢ ܛܒ̈ܬܐܼ<EOS> ܗܟܢܐ ܐܦ ܥܩ̈ܬܐ ܡ̈ܣܬܩܒܠܢ<EOS> ܘܐܝܟܐ ܕܡܬܕܒܪ̈ܢ<EOS>
ܓ̈ܐܘܬܐ ܗܪܬܡܼܢ ܐܦ ܟ̈ܐܒܐ ܡܬܟܢܫܝܢ<EOS> ܘܐܝܟܐ ܕܝܬܝܪ̈ܝܢ ܢܟ̈ܣܐܼ<EOS> ܗܪܬܡܼܢ ܡܪܬ ܫ̈ܢܝܐ ܣ̈ܓܝܐܐ<EOS>ܐܢ ܗܟܝܠ ܬܣܬܟܠ ܘܚܦܝܛܐܝܬ ܬܛܼܪ<EOS> ܠܐ ܐܠܗܐ ܦܪܩ ܡܢ ܥܘܕܪܢܟܼ<EOS> ܘܠܐ ܒܢ̈ܝܢܫܐ ܡܢ ܪܚܡܘܬܟ<EOS> ܡܕܡ<EOS>
ܕܡܫܟܚ ܐܢܬ ܠܡܩܢܐܼ ܢܣܦܩ ܠܟ ܘܐܢ ܡܫܟܚ ܐܢܬ ܕܝܢ ܕܕܠܐ ܩܢܝܢ ܠܡܥܒܕ ܗܝܕܝܢ ܛܘܒܢܐ ܬܬܩܪܐ<EOS> ܟܕ<EOS>
ܐܦܠܐ ܐܢܫ ܢܚܣܘܡ ܒܟ<EOS> ܘܐܦ ܗܕܐ ܥܗܕ<EOS> ܕܡܕܼ ܠܐ ܡܕܘܕ ܠܥܘܡܪܟ ܛܒ ܛܒ ܐܠܐ ܩܢܝܢܐ<EOS> ܕܐܢܫ ܡܢ ܒܬܪ<EOS>
ܡܘܬܗ ܡܪܝܐ ܩܢܝܼܢ ܠܐ ܐܬܩܪܝ<EOS> ܡܛܠ ܕܠܪܓܬܗ ܗܘ ܡܫܬܒܝܢ ܒܢ̈ܝܢܫܐ ܚ̈ܠܫܐܼ<EOS> ܘܠܐ ܝܕܥܝܢ ܕܒܕܡܘܬܐ<EOS>
ܗܘ ܕܥܪܨܐ<EOS> ܫܿܪܐ ܐܢܫ ܒܩܢܝܗ<EOS> ܘܩ̈ܢܝܛܝܢ ܡܛܠ ܕܠܐ ܫܪܝܪ ܠܗܘܢܿ ܫܒܩܘ ܓܝܪ ܕܝܠܗܘܢܼ ܘܕܠܐ<EOS>
ܕܝܠܗܘܢ ܒܥܝܢ<EOS>ܡܢܐ ܓܝܪ ܐܚܪܝܢ ܐܝܬ ܠܢ ܠܡܐܡܪ<EOS> ܟܕ ܒܩܛܝܪܐ ܡܬܕܒܪܝܢ ܚ̈ܟܝܡܐ ܡܢ ܐܝ̈ܕܝ<EOS>
ܛܪ̈ܘܢܐ<EOS> ܘܡܫܬܒܝܐ ܚܟܝܡܘܬܗܘܢ ܡܢ ܡܐܟܠ ܩܪܨܐ܇ ܘܡܬܓܠܙܝܢ ܒܢܗܝܪܘܬܗܘܢ ܕܠܐ ܡܦܩ ܒܪܘܚܐ<EOS> ܡܢܐ<EOS>
ܓܝܪ ܐܬܗܢܝܘ ܐܬܢ̈ܝܐ ܒܩܛܠܗ ܕܣܘܩܪܛܣܿ<EOS> ܕܦܘܪܥܢܗ ܟܦܢܐ ܘܡܘܬܢܐ ܩܒܠܘ<EOS> ܐܘ ܒܢ̈ܝ ܣܡܘܣ ܒܝܩܕܢܗ<EOS>
ܕܦܬܘܓܪܣ<EOS> ܕܒܚܕܐ ܫܥܐ ܒܟܠܗ ܐܬܪܗܘܢ ܒܚܠܐ ܐܬܟܣܝ<EOS> ܐܘ ܝܗ̈ܘܕܝܐ ܕܡܠܟܗܘܢ ܚܟܝܡܐ܇ ܕܡܢܗ ܡܢ<EOS>
ܙܒܢܐ ܐܬܕܒܪܬ ܡܠܟܘܬܗܘܢܿ ܒܙܕܩܐ ܓܝܪ ܥܒܕ ܐܠܗܐ ܦܘܪܥܢܐ ܠܚܟܝܡܘܬܐ ܕܬܠܬܝܗܘܢ<EOS> ܟܕ ܟܦܢܝܢ ܓܝܪ<EOS>
ܐܬܢ̈ܝܐ ܡܝܬܘ<EOS> ܘܒܢ̈ܝ ܣܡܘܣ ܕܠܐ ܚܠܡ ܒܝܡܐ ܐܬܟܣܝܘ<EOS> ܘܝ̈ܗܘܕܝܐ ܟܕ ܚܪ̈ܝܒܝܢ ܘܪܕܝܦܝܢ ܡܢ<EOS>
ܡܠܟܘܬܗܘܢܼ<EOS> ܒܟܠ ܐܬܪ ܡܒܕܪܝܢ<EOS> ܠܐ ܡܝܬ ܣܘܩܪܛܣ ܡܛܠ ܦܠܛܘܢ<EOS> ܘܐܦ ܠܐ ܦܬܘܓܪܘܣ ܡܛܘܠ ܬܦܢܟܐ<EOS>
ܕܗܐܪܐ<EOS> ܘܐܦ ܠܐ ܡܠܟܐ ܚܟܝܡܐ ܡܛܠ ܢܡ̈ܘܣܐ ܚ̈ܕܬܐ ܕܣܡ<EOS> ܐܢܐ ܕܝܢ ܒܪܝܼ<EOS> ܒܨܝܬ ܐܢܘܢ ܠܒ̈ܢܝܢܫܐ<EOS>
ܒܐܝܢܐ ܣܘܚܦܐ ܒܝܼܫܐ ܩܝܡܝܼܢ<EOS> ܘܬܡܗܬ ܕܠܐ ܐܫܬܟܦܝܘ ܒܒ̈ܝܫܬܐ ܕܚܕܝܪ̈ܢ ܠܗܘܢ<EOS> ܘܐܦܠܐ ܩ̈ܕܣܐ<EOS>
ܣܦܩܘ ܠܗܘܢ<EOS> ܘܠܐ ܟ̈ܐܒܐ ܘܠܐ ܟܘܪ̈ܗܢܐ<EOS> ܘܠܐ ܡܘܬܐ ܘܠܐ ܡܣܟܢܘܬܐ<EOS> ܐܠܐ ܐܝܟ ܚܝ̈ܘܬܐ ܒܝܫ̈ܬܐ ܚܕ<EOS>
ܥܠ ܚܕ ܣܥܝܢ ܒܒܥܠܕܒܒܘܬܐ܇ ܕܐܝܢܐ ܡܢܗܘܢ ܒܝܫܬܐ ܝܬܝܪܬܐ ܠܚܒܪܗ ܢܣܒܠ<EOS> ܢܦܩܘ ܠܗܘܢ ܓܝܪ ܡܢ<EOS>
ܬܚܘܡܐ ܕܫܪܪܐܼ<EOS> ܘܟܠܗܘܢ ܢܡ̈ܘܣܐ ܫܦܝܪ̈ܐܼ<EOS> ܥܒܪ̈ܝܢ<EOS> ܡܛܠ ܕܬܠܝܢ ܒܪܓܬܐ ܕܢܦܫܗܘܢܿ ܟܡܐ ܕܣܘܐ<EOS>
ܓܪܐ ܒܪܢܫܐ ܠܡܕܡ ܕܪܐܓܼ<EOS> ܐܝܟܢܐ ܡܫܟܚ ܡܕܡ ܕܘܿܠܐ ܠܗ ܒܙܕܩܐ ܠܡܥܒܕ<EOS> ܘܠܐ ܡܫܬܘܕܥܝܢ ܡܫܘܚܬܐ<EOS>ܘܩܠܝܠ ܡܫܘܫܛܝܢ ܐܝ̈ܕܝܗܘܢ ܠܘܬ ܫܪܪܐ ܘܛܝܒܘܬܐ<EOS> ܐܠܐ ܐܝܟ ܚܪ̈ܫܐ ܘܥܘܝܪ̈ܐ<EOS>
ܒܘܥܡܪܗܘܢܼ ܡܬܕܒܪܝܢ<EOS> ܥܘ̈ܠܐ ܕܝܢ ܚܕܝܢ<EOS> ܘܟ̈ܐܢܐ ܡܬܛܪ̈ܦܝܢ<EOS> ܕܐܝܬ ܠܗ ܟܦܪ ܘܕܠܝܬ ܠܗ ܡܬܟܬܫ<EOS>
ܠܡܩܢܐ<EOS> ܡ̈ܣܟܢܐ ܒܥܝܢ<EOS> ܘܥܬܝܪ̈ܐ ܡܛܫܝܢ<EOS> ܘܟܠܢܫ ܥܠ ܚܒܪܚ ܓܚܟ<EOS> ܕܪܘܝܼܢ<EOS> ܘܐܚܪ̈ܢܐ ܘܓܚܟܝܼܢ<EOS>ܘܐܚܪ̈ܢܐ ܨܦܬܐ ܐܚܝܕܐ ܠܗܘܢܿ ܒܨ̈ܒܘܬܐ ܒܝ̈ܫܬܐ ܚܕܝܼܢ<EOS> ܘܠܒܪ ܐܘܫܐ ܕܡܠܠ ܫܪܝܪܬܐ ܡܣܠܝܢ ܠܗ<EOS>ܢܬܡܗ ܡܟܝܠ ܐܢܫܼ<EOS> ܟܕ ܒܡܘܝܩܐ ܡܒܠܐ ܠܗ ܥܠܡܐ ܟܕ ܚܕ ܥܘܡܪܐ ܠܝܬ ܠܗܘܢ<EOS> ܒܗܠܝܢ ܒܛܝܠ ܠܗܘܢ<EOS>ܘܚܐܪ ܐܢܫ ܡܢܗܘܢ ܐܡܬܝ ܕܒܩܐܪܣܐ܇ ܫܡܐ ܕܙܟܘܬܐ ܢܩܒܠ<EOS> ܘܠܐ ܚܝܪܝܢ ܚ̈ܠܝܨܐ ܠܟܡܐ ܪ̈ܓܝܓܢ ܫ̈ܛܝܢ<EOS>
ܡܫܬܒܐ ܐܢܫ ܒܥܠܡܐ<EOS> ܘܐܫܬܘܦ ܕܝܢ ܩܠܝܠ ܦܓܥܬ ܒܗܘܢ ܬܘܬ ܢܦܫܐ<EOS> ܕܙܟܝܢ ܒܚܝܠܗܘܢܼ<EOS> ܘܚܝܒܝܢ ܡܢ<EOS>
ܐܝ̈ܕܝ ܝܥܢܘܬܐ<EOS> ܢܣܝܬ ܐܢܘܢ ܓܝܪ ܠܒ̈ܢܝܢܫܐܼ<EOS> ܘܗܟܢܐ ܢܣܝܬ ܐܢܘܢ<EOS> ܕܠܗܕܐ ܚܕܐ ܚܝܪܝܢ<EOS> ܠܣܘܓܐܐ<EOS>
ܕܢܟ̈ܣܐ<EOS> ܡܛܘܠ ܗܿܘܼ ܐܦܠܐ ܡܿܠܟܐ ܫܪܝܪܐ ܐܝܬ ܠܗܘܢ<EOS>ܐܠܐ ܒܫܘܚܠܦܐ ܕܪ̈ܥܝܢܝܗܘܢܼ<EOS> ܚܪܝܦܐܝܬ<EOS>
ܡܫܬܕܐ ܐܢܫ ܒܟܪܝܘܬܐܼ ܠܡܬܒܠܥܘ<EOS> ܘܠܐ ܚܝܪܝܢ ܬܒܥܘܬܪܗ ܪܒܐ ܕܥܠܡܐ<EOS> ܕܟܠܢ ܫܘܝܐܝܬ ܟܠܡܕܡ<EOS>
ܕܛܘܪܦܐ ܠܗ ܠܙܒܢܐ ܡܡܛܐ<EOS> ܐܬܬܠܝܘ ܓܝܪ ܒܪܒܘܬ ܟܪܣܐܼ ܡܘܡܐ ܓܡܝܪܐ ܕܣܪ̈ܝܚܐ<EOS> ܐܢܐ ܕܝܢ ܗܢܐ ܡܕܡ<EOS>
ܕܐܬܼܐ ܥܠ ܪܥܝܢܝ ܠܡܟܬܒ ܠܟܼ<EOS> ܠܐ ܡܣܬ ܕܠܡܩܪܐܼ<EOS> ܐܠܐ ܕܠܥܿܒܕܐ ܢܗܘܐ ܡܩܕܡ ܒܗ<EOS> ܐܦ ܐܢܐ ܓܝܪ<EOS>
ܝܿܕܥ ܐܢܐܼ<EOS> ܕܟܕ ܬܒܨܝܘܗܝ ܗܢܐ ܥܘܡܪܐܼ<EOS> ܛܒ ܢܒܣܡ ܠܟ<EOS> ܘܬܗܘܐ ܒܪܐ ܡܢ ܥܝܛܐ ܒܝܫܐ<EOS> ܕܡܛܠ<EOS>
ܒܢ̈ܝܐ ܢܟ̈ܣܐ ܡܣܝܒܪܝܢܢ<EOS> ܐܦܪܩ ܡܟܝܠ ܡܢܟ ܟܪܝܘܬܐ ܪܚܝܡܐ ܕܒܢ̈ܝ ܐܢܫܐ<EOS> ܨܒܘܬܐ ܕܡܢ ܡ̈ܬܘܡܝܗܿ<EOS>
ܡܕܡ ܠܐ ܡܗܢܝܐ<EOS> ܘܙܓܘܪ ܡܢܟ ܨܦܬܐ ܐܝܕܐ ܕܡܕܡ ܠܐ ܡܘܬܪܐ<EOS> ܦܘܪܨ ܓܝܪ ܘܦܘܪܫܢ ܠܝܬ ܠܼܢ<EOS> ܐܠܐ ܐܢ<EOS>
ܪܥܝܢ ܪܒ ܠܡܘܦܝܘ ܒܝ̈ܫܬܐ܇ ܘܠܡܣܝܒܪܘ ܥܩ̈ܬܐ<EOS> ܕܒܟܠܙܒܢ ܡܢ ܐܝ̈ܕܝ ܙܒܢ̈ܐ ܡܩܒܠܝܢܢ<EOS> ܒܗܠܝܢ ܓܝܪ<EOS>
ܘܿܠܐ ܠܡܚܪ<EOS> ܘܠܐ ܒܐܝܠܝܢ ܕܡ̈ܠܝܢ ܚܕܘܬܐ ܘܫܡܐ ܛܒܐ<EOS> ܐܓܥܠ ܢܦܫܟ ܠܚܟܡܬܐ܇ ܡܥܝܢܐ ܕܟܘܠܗܝܢ<EOS>
ܛܒ̈ܬܐ<EOS> ܘܣܝܡܬܐ ܕܠܐ ܓܝܙܐ<EOS> ܘܬܡܢ ܬܣܡܘܟ ܪܝܫܟܼ ܘܬܬܢܝܚ<EOS> ܗܼܝ ܓܝܪ ܬܗܘܐ ܠܟ ܐܒܐܼ ܘܐܡܐ<EOS>ܘܠܘܝܬܐ ܛܒܬܐ ܠܥܘܡܪܟ<EOS> ܟܠܗ ܥܝܢܝܢܐ ܢܗܘܐ ܠܟ ܒܡܚܡܣܢܢܘܬܐ<EOS> ܘܒܡܣܝܒܪܢܘܬܐ<EOS> ܗܠܢܝ ܕܡܫܟܚܢ<EOS>
ܠܡܩܒܠܘ ܥܩ̈ܬܗܘܢ ܕܚ̈ܠܫܐ ܒܢ̈ܝܢܫܐ<EOS> ܗܟܢܐ ܓܝܪ ܣܿܓܐ ܚܝܠܗܝܼܢ<EOS> ܕܟܦܢܐ ܡܘܦܝܢ<EOS>
ܘܨܗܝܐ ܡܣܝܒܪ̈ܢ ܘܟܠ ܥܩܐ ܡܦܝܓܢ<EOS> ܒܥܡܠܐ ܕܝܢ ܘܒܥܘܢܕܢܐܼ ܐܦ ܡܫܬܥܝܘ ܡ̈ܫܬܥܝܢ<EOS> ܒܗܠܝܢ ܐܬܚܦܛ<EOS>ܘܥܘܡܪܐ ܒܗܝܠܐ ܬܕܒܪ ܘܠܝܼ ܬܗܘܐ ܩܘܪܬ ܪܘܚܐ<EOS> ܟܕ ܬܨܒܝܬܐ ܕܐܒܗ̈ܘܗܝ ܬܬܩܪܐ<EOS> ܒܗܿܘ ܓܝܪ ܙܒܢܐ<EOS>
ܩܕܡܝܐܼ<EOS> ܟܕ ܡܕܝܢܬܢ ܒܪܒܘܬܗܿ ܩܝܡܐ ܗܘܬܼ<EOS> ܡܫܟܚ ܐܢܬ ܠܡܕܥܼ<EOS> ܕܥܠ ܐܢ̈ܫܝܢ ܣܓ̈ܝܐܝܼܢ<EOS> ܒܿܢܬ<EOS>
ܩ̈ܠܐ ܣܢ̈ܝܬܐ ܐܫܬܕܝ<EOS> ܘܚܢܢ ܕܝܢ ܐܘܕܝܢ ܡܢ ܙܒܢܐܼ<EOS> ܕܓܡܝܪܐܝܬ ܚܘܒܐ ܫܘܝܐ ܘܦܐܝܘܬܐ ܩܒܠܢ ܡܢ<EOS>
ܪܒܘܬܗ<EOS> ܐܠܐܼ ܟܠܐ ܙܒܢܐ ܠܡܓܡܪ ܐܢܝܢ<EOS> ܐܝܠܝܢ ܕܣܥܝܪ̈ܢ ܗ̈ܘܝ ܒܪܥܝܢܢ<EOS> ܘܐܦ ܗܪܟܐ ܒܝܬ ܐܣܝܪ̈ܐ<EOS>
ܡܘܕܝܢܢ ܠܐܠܗܐܼ ܕܚܘܒܐ ܕܣܓ̈ܝܐܐ ܩܒܠܢ<EOS> ܡܢܣܝܢܢ ܓܝܪ ܢܦܫܢ ܒܚܟܝܡܘܬܐ<EOS> ܘܒܚܕܘܬܐ ܠܡܩܡ<EOS> ܐܢ ܐܢܫ<EOS>
ܕܝܢ ܒܩܛܝܪܐ ܢܕܒܪܢܼ<EOS> ܗܘ ܢܚܘܐ ܥܠ ܢܦܫܐ ܣܗܕܘܬܐܼ<EOS> ܕܡܢ ܟܠܗܝܢ ܛܒ̈ܬܐ ܪܚܝܩ ܗܘ<EOS> ܘܚܣܕܐ<EOS>
ܘܒܗܬܬܐ ܢܩܒܠ<EOS> ܡܢ ܢܝܫܐ ܛܡܐܐܼ ܕܒܗܬܬܐ<EOS> ܚܢܢ ܓܝܪ ܚܘܝܢ ܫܪܪܢܼ<EOS> ܕܒܡܠܟܘ ܣܘܪܚܼܢ ܠܝܬ ܠܢ<EOS> ܐܢ<EOS>
ܢܦܣܘܢ ܠܢ ܕܝܢ ܪ̈ܗܘܡܝܐ ܠܐܬܪܢ ܠܡܥܠܼ<EOS> ܒܙܕܩܐ ܘܒܟܐܢܘܬܐܼ<EOS> ܐܝܟ ܐܢܫ̈ܐ ܪ̈ܕܝܐ ܢܥܒܕܘܢܿ ܘ̈ܛܒܐ<EOS>
ܘܟ̈ܐܢܐ ܢܬܩܪܘܢ ܥܡܐ ܐܬܪܐ ܫܠܝܐ ܕܩܝܡܝܢ ܒܗ<EOS> ܢܚܘܘܢ ܓܝܪ ܪܒܘܬܗܘܢܼ ܟܕ ܢܫܒܩܘܢܢ ܒܢܗܝ<EOS>
ܚܐܪ̈ܝܢ<EOS> ܢܫܬܡܥ ܠܡܠܟܘܬܐ ܐܝܕܐ ܕܙܒܢܐ ܝܗܼܒ ܠܼܢ<EOS> ܘܠܐ ܐܝܟ ܛܪ̈ܘܢܐ ܢܕܘܒܪܘܢܢ ܐܝܟ ܥܒܕ̈ܐ<EOS>ܘܐܢ ܦܣܝܩ ܗܘ ܡܕܡ ܕܢܗܘܐܼ<EOS> ܠܐ ܡܕܡ ܝܬܝܪ ܢܩܒܠ܇ ܡܢ ܡܘܬܐ ܢܝܚܐ ܕܢܛܝܪ ܠܢ<EOS> ܐܢܬ ܕܝܢ ܒܪܝ<EOS>
ܙܥܘܪܐܼ<EOS> ܐܢ ܨܒܝܬ ܕܚܦܝܛܐܝܬ ܠܡܕܥ ܐܢܝܢ ܠܨܒ̈ܘܬܐܼ<EOS> ܠܘܩܕܡ ܐܦܝܣ ܠܪܓܬܐ<EOS> ܘܡܫܘܚܬܐ ܣܝܡ ܠܡܐ<EOS>
ܕܩܐܡ ܐܢܬ ܒܗ ܐܘܦܐܼ<EOS> ܡܣܬ ܕܠܐ ܬܪܓܙ<EOS> ܘܚܠܦ ܦܘܪܬܐ ܒܛܝܒܘܬܐ ܐܫܬܡܥ<EOS> ܐܢܐ ܓܝܪ ܡܟܝܠܼ ܒܗܕܐ ܗܘ<EOS>
ܪܢܐ ܐܢܐ ܐܝܟܢܐ ܕܥܗܕ ܐܢܐ<EOS> ܣܦܪ ܐܫܒܘܩ ܠܝ<EOS> ܘܒܪܥܝܢ ܚܟܝܡ ܐܘܪܚܐ ܕܡܬܬܚܝܒ ܐܢܐܼ ܐܫܠܡ<EOS> ܘܕܠܐ<EOS>
ܥܩܐ ܐܬܦܪܩ ܡܢ ܐܒܕܢܗ ܒܝܫܐ ܕܥܠܡܐ<EOS> ܠܫܪܝܬܐ ܗܘ ܓܝܪ ܡܨܠܐ ܐܢܐ ܠܡܩܒܠܘ<EOS> ܘܐܝܢܐ ܡܘܬܐܼ ܠܐ ܩܛܪ<EOS>
ܠܝ<EOS> ܘܐܢ ܐܢܫ ܕܝܢ ܬܟܪܐ ܠܗ ܐܘ ܢܐܨܦܼ<EOS> ܠܐ ܡܿܠܟ ܐܢܐ ܠܗ<EOS> ܬܡܢ ܓܝܪ ܒܥܘܡܪܗ ܕܥܠܡܐ ܟܠܗܼ<EOS>ܩܕܡܘܗܝ ܢܫܟܚܢ<EOS>ܠܡܪܐ ܒܪ ܣܪܦܝܘܢ ܫܐܠܗ ܚܕ ܡܢ ܪ̈ܚܡܘܗܝ ܟܕ ܐܣܝܪ ܥܠ ܐܝܕܗܼ<EOS> ܒܚ̈ܝܝܟ ܡܪܐܼ<EOS>ܐܠܐ ܬܐܡܪ ܠܝ ܡܢܐ ܕܓܘܚܟܐ ܐܬܚܙܝ ܠܟ ܕܓܚܿܟ ܐܢܬ<EOS> ܐܡܪ ܠܗ ܡܪܐ<EOS> ܓܚܿܟ ܐܢܐܼ ܥܠ ܙܒܢܐ<EOS> ܕܟܕ ܠܐ<EOS>
ܝܙܝܦܐ ܠܗ ܡܢܝ ܒܝܫܬܐܼ ܦܪܥ ܠܝ<EOS>
<EOS> ܫܡܠܬ ܐܓܪܬܐ ܕܡܪܐ ܒܪ ܣܪܦܝܘܢ<EOS>
