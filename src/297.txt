ܥܰܠ ܩܳܠܳܐ ܕܒܰܝܰܐܘ ܒܡܽܘܠܟܳܢܳܐ<EOS>ܫܽܘܪܳܐ ܗ̱ܘܳܐ ܝܰܘܣܶܦ<EOS>ܠܢܰܦܫܶܗ ܒܓܰܘ ܫܰܝܢܳܐ<EOS>ܡܽܘܫܶܐ ܛܥܶܢ ܓܰܪ̈ܡܰܘܗ̱ܝ<EOS>ܕܢܶܗܘܽܘܢ ܠܡܰܫܪܺܝܬܶܗ<EOS>ܫܽܘܪܳܐ ܒܓܰܘ ܕܰܒܪܳܐ<EOS>ܕܰܚܙܳܝܗ̱ܝ ܠܗܰܘ ܥܰܡܳܐ<EOS>ܕܡܺܝܬ ܗܽܘ ܒܰܦܬܰܟܪ̈ܰܘܗ̱ܝ<EOS>ܠܰܒܪܶܝܗ<EOS>ܓܰܪ̈ܡܶܐ ܛܥܶܢ ܡܺܝ̈ܬܶܐ<EOS>ܕܢܶܗܘܽܘܢ ܚܠܳܦ ܚܰܝ̈ܶܐ<EOS>ܦܺܝܪܡܳܐ ܕܚܽܘܣܳܝܳܐ<EOS>ܣܢܺܐܓܪܳܐ ܕܬܰܪܥܽܘܬܳܐ<EOS>ܥܽܘܢܺܝܬܳܐ ܠܳܐ ܢܶܬܛܰܠܰܡ ܦܰܓܪܳܐ ܕܟܺܐܢ̈ܶܐ ܕܗܰܝܡܶܢܘ̱ ܒܳܟ<EOS>ܝܰܘܣܶܦ ܒܬܰܘܢܳܐ<EOS>ܚܙܳܝܗ̱ܝ ܗ̱ܘܳܐ ܠܚܳܙܶܐ ܟܽܠ<EOS>ܐܰܝܟܳܐ ܕܣܰܒܰܪ ܐ̱ܢܳܫ<EOS>ܕܠܳܐ ܐܺܝܬ ܕܚܳܙܶܐ ܠܶܗ<EOS>ܐܰܪܡܺܝ ܒܛܰܠܝܽܘܬܶܗ<EOS>ܦܓܽܘ̈ܕܶܐ ܕܢܰܟܦܽܘܬܳܐ<EOS>ܡܽܘܫܶܐ ܛܥܶܢ ܓܰܪ̈ܡܰܘܗ̱ܝ<EOS>ܕܰܢܒܰܣܪܽܘܢ<EOS>ܠܥܰܡܳܐ ܕܓܰܠܝܳܐܺܝܬ<EOS>ܫܰܒܚܳܝܗ̱ܝ ܒܢ̈ܳܬ ܡܳܕܶܝܢ<EOS>ܩܰܛܪܰܓ ܠܙܰܢܳܝ̈ܶܐ<EOS>ܒܓܰܪ̈ܡܰܘܗ̱ܝ ܕܢܰܨܺܝܚܳܐ<EOS>ܡܽܘܫܶܐ ܫܒܰܩ ܚܰܝ̈ܶܐ<EOS>ܪܗܶܛ ܠܶܗ ܠܘܳܬ ܡܺܝ̈ܬܶܐ<EOS>ܦܳܥ̈ܠܶܐ ܗ̱ܘܰܘ ܥܰܡܶܗ<EOS>ܘܰܣܓܰܘ ܬܽܘܪ̈ܥܳܬܶܗ ܕܥܰܡܳܐ<EOS>ܟܰܪܡܰܐ ܗ̱ܘ ܕܰܬܪܰܥ ܗ̱ܘܳܐ<EOS>ܣܝܳܓܶܗ ܠܕܺܝܽܘ̈ܫܶܐ<EOS>ܗܳܝ ܕܶܝܢ ܛܽܘܛܺܝܬܳܐ<EOS>ܒܪܺܝܟܬܳܐ<EOS>ܥܶܙܝܰܬ ܒܓܰܘ ܓܽܘܦܢ̈ܰܘܗ̱ܝ<EOS>ܓܶܢܒܰܬ ܘܰܐܦܰܩܬܳܗ̇<EOS>ܡܶܢ ܒܶܝܬ ܚܪ̈ܽܘܒܶܐ<EOS>ܒܽܘܪܟܬܳܐ ܠܒܶܝܬ ܥܰܡ̈ܡܶܐ<EOS>ܓܰܪ̈ܡܰܘܗ̱ܝ ܕܶܐܠܺܝܫܰܥ<EOS>ܣܰܒܪܳܐ ܙܪܰܥܘ̱ ܒܰܫܝܽܘܠ<EOS>ܚܰܝܠܳܐ ܕܰܟܣܶܐ ܒܓܰܪ̈ܡܶܐ<EOS>ܠܡܺܝ̈ܬܶܐ ܡܒܰܝܰܐ ܗ̱ܘܳܐ<EOS>ܡܰܘܬܳܐ ܚܙܳܐ ܠܡܺܝܬܶܐ<EOS>ܕܰܪܚܶܫ ܘܶܐܣܬܰܪܰܕ<EOS>ܡܰܢܽܘ ܚܼܙܳܐ ܚܶܙܘܳܐ<EOS>ܕܦܶܠܳܐܬܳܐ<EOS>ܕܡܺܝܬܳܐ ܡܶܢ ܦܽܘܡ ܡܰܘܬܳܐ ܫܠܰܕܶܐ ܚܛܰܦ ܘܰܐܚܺܝ<EOS>ܩܒܺܝܪܳܐ ܠܩܳܒܽܘܪ̈ܰܘܗ̱ܝ<EOS>ܠܒܰܝܬܳܐ ܡܰܠܘܳܐ ܗ̱ܘܳܐ<EOS>ܡܶܫܰܬ ܫܝܽܘܠ ܓܰܙܳܗ̇<EOS>ܐܰܘܨܪ̈ܶܐ ܕܟܽܠ ܦܰܓܪ̈ܰܝܢ<EOS>ܬܰܪ̈ܥܶܝܗ̇ ܘܳܐܦ ܡܽܘܟܠܶܝ̈ܗ̇<EOS>ܫܪܪܬ ܘܶܐܬܬܰܟܠܰܬ<EOS>ܠܳܐ ܓܶܝܪ ܚܙܳܬ ܡܶܢ ܡܬܽܘܡ ܓܰܪܡܳܐ ܕܰܪܚܶܫ ܗ̱ܘܳܐ<EOS>ܩܳܠܶܗ ܕܚܰܙܩܺܝܐܶܝܠ ܐܬܘܗܗ̇<EOS>ܓܰܪ̈ܡܶܐ ܪܚܰܫܘ̱ ܘܰܒܥܰܘ̱<EOS>ܚܰܕ ܠܚܰܕ ܘܶܐܬܪܰܟܰܒܘ̱<EOS>ܒܪܽܘܟܒܗܽܘܢ ܥܶܦܰܬ<EOS>ܗܺܝ ܫܝܽܘܠ ܘܶܐܫܬܰܪܝܰܬ<EOS>ܡܰܘܬܳܐ ܡܶܢ ܩܳܠ ܓܰܪ̈ܡܶܐ<EOS>ܒܢܶܩ̈ܥܰܘܗ̱ܝ ܥܪܰܩ ܘܰܛܫܳܐ<EOS>ܐܶܬܟܪܶܗ ܡܶܛܽܠ ܡܺܝ̈ܬܶܐ<EOS>ܣܒܰܪ ܗ̱ܘܳܐ ܕܰܐܘܦܺܝ ܠܶܗ<EOS>ܩܼܪܳܐ ܦܰܩܕܳܗ̇ ܠܰܫܝܽܘܠ<EOS>ܘܰܐܘܪܬܳܗ̇ ܦܣܰܩ ܣܰܒܪܳܐ<EOS>ܐܰܨܰܚ ܕܺܝܬܩܳܐ<EOS>ܒܙܰܘܰܥܬܶܗ<EOS>ܐܰܘܕܺܝ ܕܥܳܒܽܘܪܰܐ ܗ̱ܘ<EOS>ܘܰܐܟܬܶܒ ܕܡܶܣܟܺܢܰܐ ܗ̱ܘ<EOS>ܕܰܥܬܺܝܕ ܕܓܽܘܥܠܳܢܳܐ<EOS>ܢܶܦܢܶܐ ܠܝܳܗܽܘܒܶܗ<EOS>ܡܺܝ̈ܬܶܐ ܠܚܰܝ̈ܶܐ ܩܳܡܘ̱<EOS>ܩܒܺܝܪ̈ܶܐ ܠܰܩܒܽܘܪ̈ܶܐ<EOS>ܪ̈ܡܰܝܳܐ ܠܗ̈ܶܠܟܶܐ<EOS>ܫܠܰܝ̈ܳܐ ܠܡ̈ܰܠܳܠܶܐ<EOS>ܕܰܘܺܝܕ ܠܚܶܙܰܩܝܳܐ<EOS>ܒܩܰܒܪܶܗ ܢܼܛܰܪ ܟܰܪܟܶܗ<EOS>ܘܓܰܪ̈ܡܶܐ ܠܝܽܘܫܺܝܳܐ<EOS>ܐܰܦܺܝܣܘ̱ ܗ̱ܘܰܘ<EOS>ܘܠܳܐ ܩܰܪܶܒܘ̱ ܠܗܰܘ ܣܳܒܳܐ<EOS>ܒܓܰܪ̈ܡܶܐ ܢܛܰܪܘ̱ ܓܰܪ̈ܡܰܘܗ̱ܝ<EOS>ܕܰܢܟܼܰܠ ܩܼܛܰܠ ܘܰܩܒܼܰܪ<EOS>ܘܗܰܝܡܶܢ ܛܦܰܣ ܘܰܦܠܰܛ<EOS>ܐܶܢ ܓܶܝܪ ܗܰܘ ܣܳܒܳܐ<EOS>ܐܰܛܥܺܝܗ ܠܬܰܡܺܝܡܳܐ<EOS>ܘܗܰܝܡܶܢ ܕܡܳܐ ܕܰܣܼܛܳܐ<EOS>ܡܶܬܩܛܰܠ ܘܦܳܠܶܛ ܒܶܗ<EOS>ܬܶܡܗܰܐ ܗ̱ܘ ܕܟܰܕ ܩܰܛܠܶܗ<EOS>ܗܰܝܡܶܢ ܕܢܶܛܦܽܘܣ ܒܶܗ<EOS>ܡܰܢܽܘ ܚܼܙܳܐ ܬܶܗܪܳܐ<EOS>ܒܓܰܘ ܫܝܽܘܠ<EOS>ܩܛܺܝܠܳܐ ܠܩܳܛܽܘܠܶܗ<EOS>ܒܩܰܒܪܳܐ ܡܢܰܛܰܪ ܗ̱ܘܳܐ<EOS>ܟܡܳܐ ܢܶܛܪܽܘܢ ܐܰܚ̈ܰܝ<EOS>ܩܛܺܝ̈ܠܶܐ ܕܒܰܡܫܺܝܚܳܐ<EOS>ܬܽܘܒ ܣܳܡ ܐܶܠܺܝܫܰܥ<EOS>ܐܺܝܕ̈ܰܘܗ̱ܝ ܟܪ̈ܺܝܗܳܬܳܐ<EOS>ܥܰܠ ܐܺܝܕ̈ܶܐ ܚܠܺܝ̈ܡܳܬܳܐ<EOS>ܕܡܰܠܟܳܐ ܕܰܢܚܶܬ ܣܰܥܪܶܗ<EOS>ܚܰܝܠܳܐ ܩܢ̈ܰܝ ܘܰܫܕ̈ܰܝ<EOS>ܓܶܐܪܳܐ ܕܦܽܘܪܩܳܢܳܐ<EOS>ܠܡܶܬܗܰܪ ܒܟܽܘܪܗܳܢܳܐ<EOS>ܕܟܶܫܪ̈ܶܐ<EOS>ܕܢܶܒܥܶܐ ܗܽܘ ܕܚܽܘܠܡܳܢܳܐ<EOS>ܠܦܰܓܪܳܐ ܕܣܳܥܽܘܪ̈ܰܘܗ̱ܝ<EOS>ܠܣܽܘܥܪܳܢܗܽܘܢ ܐܰܫܘܳܢܝ̱<EOS>ܣܳܥܰܪ ܠܣܳܥܽܘܪ̈ܰܘܗ̱ܝ<EOS>ܟܽܘܪܗܳܢܗܽܘܢ ܗܳܟܺܝܠ<EOS>ܠܡ̈ܰܠܟܶܐ ܝܰܗ̱ܒ ܚܰܝܠܳܐ<EOS>ܬܠܳܬܳܐ ܫܡܳܗܰܝ̈ܗܽܘܢ<EOS>ܠܫܶܬܡܳܐܐ ܐܰܠܦܺܝ̈ܢ ܥܰܕܰܪܘ̱<EOS>ܒܥܶܠܕܰܪܝ̱ ܣܳܛܳܢܳܐ<EOS>ܒܗܽܘܢ ܢܶܣܬܟܰܪ ܦܽܘܡܶܗ<EOS>ܕܣܢܺܐܓܪ̈ܰܝ ܛܳܒܺܝ̈ܢ<EOS>ܘܡܰܚܨܦܺܝܢ<EOS>ܡܠܺܝ̈ܠܺܝܢ ܘܣܰܓܺܝ̈ܐܺܝܢ<EOS>ܘܰܡܨܶܝܢ ܕܒܶܝܬ ܕܺܝܢܼܳܐ<EOS>ܢܫܰܗܽܘܢ ܒܥܶܠ ܕܺܝܢܼܳܐ<EOS>ܘܢܺܚܽܘܢ ܠܚܰܝܳܒܳܐ<EOS>ܢܶܬܗܰܪ ܒܗܽܘܢ ܐܰܚ̈ܰܝ<EOS>ܕܗܽܘ ܙܰܝܢܗܽܘܢ ܫܶܬܩܰܐ ܗ̱ܘ<EOS>ܒܫܶܬܩܰܐ ܗ̱ܘ ܡܦܺܝܣܺܝܢ ܠܶܗ<EOS>ܠܫܳܡܰܥ ܠܫܰܬܺܝܩ̈ܶܐ<EOS>ܫܶܬܩܳܐ ܕܦܽܘܪܫܳܢܳܐ<EOS>ܨܠܽܘܬܰܐ ܗ̱ܘ ܠܝܳܕܰܥ ܟܽܘܠ<EOS>ܒܩܰܠܺܝܠ ܡܶܬܰܐܓܪܺܝܢ<EOS>ܣܢܺܐܓܪ̈ܰܝ<EOS>ܘܰܣܓܺܝ ܗܽܘ ܡܶܫܬܰܚܩܺܝܢ<EOS>ܒܒܶܟܝܳܐ ܫܚܺܝܕܺܝܢ ܠܺܝ<EOS>ܒܕܶܡ̈ܥܶܐ ܐܰܓܺܝܪܺܝܢ ܠܺܝ<EOS>ܕܐܫܶܦܥܶܬ ܥܰܠ ܩܰܒܪ̈ܰܝܗܽܘܢ<EOS>ܢܶܪܗܰܛ ܠܩܰܒܪ̈ܰܝܗܽܘܢ<EOS>ܕܢܺܚܶܐ ܒܡ̈ܰܘܬܰܝܗܽܘܢ<EOS>ܓܰܪ̈ܡܰܘܗ̱ܝ ܕܶܐܠܺܝܫܰܥ<EOS>ܣܳܗܕܺܝܢ ܠܓܰܪ̈ܡܰܝܗܽܘܢ<EOS>ܕܚܰܝ̈ܶܐ ܝܰܗ̱ܒ ܕܰܒܗܽܘܢ<EOS>ܡܰܘܬܳܐ ܕܚܶܠ ܘܺܝܠܶܦ<EOS>ܘܰܫܪܺܝ ܡܝܰܩܰܪ ܗ̱ܘܳܐ<EOS>ܒܓܰܘ ܫܝܽܘܠ<EOS>ܠܓܰܪ̈ܡܶܐ ܕܙܰܕܺܝ̈ܩܶܐ<EOS>ܕܰܢܟܶܣ ܠܟܳܦܽܘܪ̈ܶܐ<EOS>ܕܠܳܐ ܚܰܫܘ̱ ܒܢܽܘܚܳܡܳܐ<EOS>ܕܳܐܦ ܫܝܽܘܠ ܪܓܺܝܫܳܐ ܒܶܗ<EOS>ܠܳܐ ܓܶܝܪ ܐܺܝܬ ܡܶܕܶܡ<EOS>ܕܡܺܝܬܰܐ ܗ̱ܘ ܠܡܰܚܶܐ ܟܽܠ<EOS>ܐܶܠܳܐ ܐܶܢ ܗܰܘ ܡܰܘܬܳܐ<EOS>ܕܝܰܡܳܐ ܥܠܰܘܗ̱ܝ ܘܶܐܡܰܪ<EOS>ܕܠܳܐ ܐܶܨܛܒܺܝ ܡܶܡܬܽܘܡ<EOS>ܒܡܰܘܬܶܗ ܕܚܰܛܳܝܳܐ<EOS>ܘܟܰܕ ܟܽܠ ܠܡܳܪܳܐ ܟܽܠ<EOS>ܦܫܺܝܩ ܗ̱ܽܘ<EOS>ܥܛܰܠ ܗ̱ܽܘ ܠܰܡܰܚܳܝܽܘ<EOS>ܡܰܘܬܳܐ ܕܚܺܐܪܽܘܬܳܐ<EOS>ܕܡܺܝܬܶܐ ܒܨܶܒܝܳܢܶܗ<EOS>ܡܰܘܬܳܐ ܕܒܰܚܛܳܗܶܐ<EOS>ܐܳܦ ܓܶܝܪ ܗܽܘ ܦܰܓܪܳܐ<EOS>ܡܳܐܢܳܐ ܕܚܰܝܘܳܬܳܗ̇<EOS>ܗܺܝ ܩܛܰܠܬܶܗ ܗܘܳܬ<EOS>ܒܪܺܝܫܺܝܬ ܒܦܰܪܕܰܝܣܳܐ<EOS>ܕܰܫܪܳܬ ܒܫܽܘܠܛܳܢܳܗ̇<EOS>ܣܝܳܓܶܗ ܕܢܳܡܽܘܣܳܐ<EOS>ܠܳܐ ܓܶܝܪ ܨܒܼܳܐ ܟܺܐܢܳܐ<EOS>ܕܰܐܡܠܟܳܗ̇<EOS>ܕܢܶܥܨܳܝܗ̇ ܒܰܩܛܺܝܪܳܐ<EOS>ܠܗܳܕܶܐ ܡܫܰܠܰܛܬܳܐ<EOS>ܕܰܫܪܳܬ ܠܨܶܒܝܳܢܶܗ<EOS>ܘܡܺܝܬܰܬ ܒܨܶܒܝܳܢܳܗ̇<EOS>ܣܰܓܺܝ ܗܽܘ ܚܰܒܺܝܒܳܐ<EOS>ܫܶܢܬܳܐ ܠܡܰܢ ܕܠܳܐܶܐ<EOS>ܘܰܠܡܰܢ ܕܨܳܐܶܡ ܘܫܳܗܰܪ<EOS>ܡܰܘܬܳܐ ܪܚܽܘܡܶܗ ܗܽܘ<EOS>ܠܳܐ ܩܳܛܠܳܐ ܠܕܰܡ̈ܟܶܐ<EOS>ܫܶܢܬܳܐ ܕܒܰܟܝܳܢܳܐ<EOS>ܐܳܦ ܠܳܐ ܫܝܽܘܠ ܩܶܛܠܰܬ<EOS>ܘܩܳܛܠܳܐ<EOS>ܫܶܢܬܳܐ ܕܒܽܘܣܳܡܳܐ ܗ̱ܝ<EOS>ܐܳܦ ܫܝܽܘܠ ܕܢܽܘܚܳܡܳܐ ܗ̱ܝ<EOS>ܠܡܰܘܬܳܐ ܗܰܘ ܬܶܢܝܳܢܳܐ<EOS>ܕܠܳܐ ܐܺܝܬ ܠܶܗ ܦܽܘܪܣܳܐ<EOS>ܠܳܐ ܟܺܝܡܳܐ ܡܶܢ ܡܬܽܘܡ<EOS>ܫܶܢܬܳܐ ܕܥܰܪ̈ܣܳܬܳܐ<EOS>ܥܰܠ ܡܰܢ ܕܢܳܡ ܘܰܕܡܼܶܟ<EOS>ܕܬܽܘܒ ܡܶܬܬܥܺܝܪ ܒܰܥܓܰܠ<EOS>ܐܳܦ ܠܳܐ ܫܝܽܘܠ ܟܶܡܰܬ<EOS>ܐܰܘ ܟܺܝܡܳܐ ܐܰܚ̈ܰܝ<EOS>ܗܳܐ ܫܶܢܬܳܐ ܠܰܫܝܽܘܠ<EOS>ܡܟܰܣܶܐ<EOS>ܕܨܰܦܪܳܐ ܡܥܺܝܪ ܕܰܡ̈ܟܶܐ<EOS>ܘܩܳܠܳܐ ܡܩܺܝܡ ܡܺܝ̈ܬܶܐ<EOS>ܡܰܘܬܰܐ ܗ̱ܘ ܕܚܺܐܪܽܘܬܳܐ<EOS>ܕܒܺܐܝܕ̈ܰܘܗ̱ܝ ܦܣܼܰܩ ܣܰܒܪܶܗ<EOS>ܗܳܢܳܐ ܕܗܳܐ ܟܶܐܡܰܬ<EOS>ܥܛܶܠ ܗ̱ܽܘ ܠܟܺܐܢܽܘܬܶܗ<EOS>ܝܰܗܒܶܗ ܒܛܰܝܒܽܘܬܶܗ<EOS>ܟܰܕ ܕܰܠܺܝܠ ܠܨܶܒܝܳܢܰܢ<EOS>ܕܪܽܘܚܳܐ ܚܢܰܢ ܢܺܚܶܐ<EOS>ܘܦܰܓܪܳܐ ܢܢܰܚܶܡ ܗ̱ܽܘ<EOS>ܕܟܰܕ ܢܶܐܟܠܺܝܘܗ̱ܝ ܪܰܚܫܳܐ<EOS>ܘܚܰܝܽܘܬܳܐ<EOS>ܠܰܐܪܥܰܐ ܗ̱ܘ ܡܶܬܦܢܶܝܢ<EOS>ܐܰܟܺܝ̈ܠܶܐ ܘܳܐܟܽܘ̈ܠܶܐ<EOS>ܘܡܶܬܦܪܶܫ ܐܰܝܟ ܕܰܒܟܽܘܪܳܐ<EOS>ܥܰܦܪܗܽܘܢ ܒܢܽܘܚܳܡܳܐ<EOS>ܐܶܢ ܓܶܝܪ ܬܶܫܦܰܪ ܠܶܗ<EOS>ܗܳܕܶܐ ܠܽܐܘܡܳܢܳܐ<EOS>ܕܢܶܫܚܽܘܩ ܘܢܶܫܕܶܐ ܬܽܘܒ<EOS>ܕܰܗܒܳܐ ܒܓܰܘ ܐܰܪܥܳܐ<EOS>ܦܪܰܫ ܘܰܫܩܰܠ ܠܶܗ<EOS>ܡܶܢܳܗ̇ ܒܓܰܘ ܟܽܘܪܳܐ<EOS>ܟܡܳܐ ܟܺܝܬ ܒܳܪܽܘܝܳܐ<EOS>ܢܨܰܠܠܺܝܘܗ̱ܝ<EOS>ܠܦܰܓܪܐ ܒܢܽܘܚܳܡܳܐ<EOS>ܒܟܽܘܪܶܗ ܡܰܦܪܶܫ ܟܽܠ<EOS>ܟܰܕ ܡܓܶܝܠ ܘܫܳܕܶܐ ܠܶܗ<EOS>ܠܥܰܦܪܳܐ ܕܚܰܝ̈ܘܳܬܳܐ<EOS>ܗܳܐ ܓܶܝܪ ܒܬܰܪܥܺܝܬܶܗ<EOS>ܕܺܝܠܶܗ ܕܰܥܒܽܘܕܳܢ<EOS>ܡܰܦܪܰܫ ܪܫܺܝܡ ܗ̱ܘܳܐ ܒܳܗ̇<EOS>ܥܰܦܪܶܗ ܕܒܰܪ ܐ̱ܢܳܫܳܐ<EOS>ܦܪܰܫ ܫܩܼܰܠ ܥܰܦܪܶܗ<EOS>ܕܳܐܕܳܡ ܘܓܰܒܠܶܗ ܗ̱ܘܳܐ<EOS>ܗܳܟܰܢ ܦܪܺܝܫ ܘܰܪܫܺܝܡ<EOS>ܒܡܰܕܥܶܗ<EOS>ܥܰܦܪܳܗ̇ ܕܐ̱ܢܳܫܽܘܬܳܐ<EOS>ܘܠܶܗ ܗܼܽܘ ܡܩܺܝܡ ܒܰܠܚܽܘܕ<EOS>ܘܰܚܙܰܘ ܠܫܽܘܪܳܝܳܐ<EOS>ܕܣܳܗܶܕ ܠܫܽܘܠܳܡܳܐ<EOS>ܢܚܳܫܳܐ ܕܥܳܒܽܘܪܰܐ ܗ̱ܘ<EOS>ܦܪܺܝܫ ܗ̱ܽܘ ܒܓܰܘ ܥܰܦܪܶܗ<EOS>ܘܰܩܕܳܡ ܕܢܶܫܬܰܠܰܚ<EOS>ܡܶܬܚܙܶܐ ܠܽܐܘܡܳܢܶܗ<EOS>ܘܶܐܢ ܦܼܢܳܐ ܢܦܼܰܠ ܒܰܐܪܥܶܗ<EOS>ܕܢܺܝܚ ܗܽܘ ܒܓܰܘܳܗ̇ ܬܽܘܒ<EOS>ܟܡܳܐ ܟܺܝܬ ܠܝܳܕܰܥ ܟܽܠ<EOS>ܦܪܺܝܫ ܟܽܠ<EOS>ܟܽܠ ܥܦܰܪ ܠܓܶܢܣ̈ܳܢܰܘܗ̱ܝ<EOS>ܘܡܶܢ ܟܽܠܗܽܘܢ ܪܰܒ ܠܶܗ<EOS>ܥܰܦܪܶܗ ܕܒܰܪܢܳܫܳܐ<EOS>ܕܶܐܣܛܠܰܐ ܗ̱ܘ ܕܚܰܒܺܝܒܶܗ<EOS>ܠܦܰܓܪܳܐ ܥܛܺܝܦ ܒܽܘܟܪܳܐ<EOS>ܦܪܺܝܣܰܐ ܗ̱ܘ ܕܬܶܫܒܽܘܚܬܶܗ<EOS>ܚܰܬܢܳܐ ܕܠܳܐ ܡܳܐܶܬ<EOS>ܒܗܳܝ ܐܶܣܛܠܳܐ ܡܦܰܪܶܓ<EOS>ܙܡ̈ܺܝܢܶܐ ܒܶܐܣܛܰܠܗܽܘܢ<EOS>ܠܗܳܝ ܐܰܣܛܠܶܗ ܢܶܕܡܽܘܢ<EOS>ܦܰܓܪ̈ܶܐ ܠܒܽܘܫܰܝ̈ܟܽܘܢ<EOS>ܢܦܰܪܓܽܘܢ<EOS>ܕܰܦܟܪܽܘܗ̱ܝ ܠܗܰܘ ܓܰܒܪܳܐ<EOS>ܕܦܰܓܪܶܗ ܡܟܰܬܰܡ ܗ̱ܘܳܐ<EOS>ܚܽܘܪ ܒܡܶܫܬܽܘܬܳܟ<EOS>ܟܽܘܬܡ̈ܳܬܝ̱ ܒܙܰܠܺܝܩ̈ܰܝܟ<EOS>ܚܙܰܘ ܕܶܝܢ ܟܡܳܐ ܥܽܘܒܺܝ̈ܢ<EOS>ܦܰܓܪܳܐ ܨܪܳܐ ܘܰܢܦܰܩ<EOS>ܠܟܰܪܣܳܐ ܒܡܰܘܠܳܕܶܗ<EOS>ܠܩܰܒܪܳܐ ܒܢܽܘܚܳܡܶܗ<EOS>ܠܓܽܘܒܳܐ ܕܚܰܝ̈ܘܳܬܳܐ<EOS>ܙܟܼܳܐ ܗ̱ܘܳܐ ܘܠܰܐܬܽܘܢܳܐ<EOS>ܢܽܘܢܳܐ ܕܒܰܠܥܶܗ ܬܽܘܒ<EOS>ܦܰܢܝܶܗ<EOS>ܗܰܠܶܟ ܒܓܰܘ ܝܰܡܳܐ<EOS>ܘܰܦܼܪܰܚ ܘܛܳܣ ܒܳܐܐܰܪ<EOS>ܝܺܬܶܒ ܥܰܠ ܝܰܡܺܝܢܳܐ<EOS>ܡܟܰܠܰܠ ܒܬܶܫܒܽܘܚܬܳܐ<EOS>ܡܰܢܽܘ ܕܰܚܒܰܫ ܠܶܗ<EOS>ܡܰܢܽܘ ܕܶܐܣܰܪ ܠܶܗ<EOS>ܐܰܝܢܰܘ ܟܰܝ ܥܽܘܒܳܐ<EOS>ܕܡܶܫܟܰܚ ܡܣܰܝܒܰܪ ܠܶܗ<EOS>ܐܶܢ ܗܽܘ ܕܥܰܠ ܟܰܪܣܳܐ<EOS>ܠܳܐ ܚܳܣ ܕܺܝܠܶܕܬܶܗ<EOS>ܒܚܶܒܠܰܘ̈ܗ̱ܝ ܬܼܪܰܥ ܘܰܢܦܰܩ<EOS>ܘܰܐܪܦܝܳܗ̇<EOS>ܘܗܳܐ ܨܶܕܝܳܐ ܡܶܢܶܗ<EOS>ܕܠܳܐ ܬܽܘܒ ܦܢܳܐ ܥܰܠ ܠܳܗ̇<EOS>ܟܡܳܐ ܢܶܚܪܒܶܝܗ̇ ܠܰܫܝܽܘܠ<EOS>ܡܰܦܩܶܗ ܘܢܽܘܚܳܡܶܗ<EOS>ܠܰܡܗܰܝ̈ܡܢܶܐ ܡܰܠܶܦ<EOS>ܡܰܣܩܶܗ ܕܶܐܠܺܝܳܐ<EOS>ܕܰܐܟܚܰܕ ܣܠܶܩܘ̱ ܗ̱ܘܰܘ ܒܳܗ̇<EOS>ܬܪ̈ܰܝܗܽܘܢ ܒܡܰܪܟܰܒܬܳܐ<EOS>ܦܰܓܪܳܐ ܐܳܦ ܢܰܦܫܳܐ<EOS>ܠܗܰܘ ܡܰܥܡܪܳܐ ܕܰܠܥܶܠ<EOS>ܘܰܕܠܳܐ ܫܠܰܚ ܦܰܓܪܶܗ<EOS>ܫܕܳܐ ܒܕܽܘܟ<EOS>ܓܰܒܪ̈ܶܐ ܕܰܢܦܼܰܩܘ̱ ܘܰܒܥܰܘ̱<EOS>ܕܠܳܐ ܐܶܫܟܚܽܘܗ̱ܝ ܐܰܠܶܦܘ̱<EOS>ܕܟܽܠܶܗ ܣܠܼܶܩ ܒܦܰܓܪ<EOS>ܕܩܰܕܺܝܫ ܗ̱ܘܳܐ ܒܦܰܓܪ<EOS>ܘܳܐܦ ܗܼܽܘ ܥܰܦܪܶܗ ܬܽܘܒ<EOS>ܡܰܠܶܦ ܕܶܐܠܺܝܳܐ<EOS>ܕܶܐܬܦܪܶܫ ܘܦܳܫ ܡܶܢܶܗ<EOS>ܫܐܺܝܠܳܐ ܘܥܳܒܽܘܪܳܐ<EOS>ܘܶܐܬܟܣܶܣ ܦܼܪܰܫ ܘܰܢܦܼܰܠ<EOS>ܕܺܐܝܬܰܘܗ̱ܝ ܠܒܽܘܫ ܙܰܒܢܳܐ<EOS>ܕܰܢܦܺܝܣ ܥܰܠ ܦܰܓܪܳܐ<EOS>ܕܶܐܬܚܛܰܦ<EOS>ܕܰܗܘܳܝܶܗ ܠܒܽܘܫ ܩܽܘܫܬܳܐ<EOS>ܕܰܠܘܳܐ ܠܰܠܒܽܘ̈ܫܰܘܗ̱ܝ<EOS>ܥܰܦܪܳܐ ܦܼܪܰܫ ܘܰܢܦܼܰܠ<EOS>ܘܦܰܓܪܳܐ ܦܼܪܰܚ ܘܰܣܼܠܶܩ<EOS>ܐܳܦ ܝܽܘܪܕܢܳܢ ܐܰܪܡܺܝ<EOS>ܦܓܽܘ̈ܕܶܐ ܒܡܰܪܕܺܝܬܶܗ<EOS>ܢܰܦܫܗܽܘܢ ܬܟܰܣܘ̱ ܡܰܝ̈ܳܐ<EOS>ܚܰܕ ܠܚܰܕ ܛܥܶܢܘ̱ ܫܶܦܥܰܘ̈ܗ̱ܝ<EOS>ܫܰܒܩܳܗ̇ ܠܡܰܪܕܺܝܬܶܗ<EOS>ܫܪܺܝܬܳܐ ܕܒܰܟܝܳܢܶܗ<EOS>ܘܰܪܕܳܐ ܕܠܳܐ ܟܝܳܢܶܗ<EOS>ܠܒܶܣܬܪܶܗ<EOS>ܕܰܢܦܺܝܣ ܟܰܕ ܣܳܒܶܟ<EOS>ܘܣܳܠܶܩ ܒܦܽܘܩܕܳܢܳܐ<EOS>ܕܦܰܓܪܳܐ ܒܢܰܨ̈ܺܝܚܶܐ<EOS>ܠܪܰܘܡܳܐ ܦܼܳܪܚܳܐ ܘܰܣܼܠܶܩ<EOS>ܐܶܢ ܕܶܝܢ ܥܼܛܰܠ ܕܰܢܩܽܘܡ<EOS>ܦܰܓܪܶܗ ܕܢܽܘܚ ܕܰܒܠܺܝ<EOS>ܣܰܓܺܝ ܥܣܶܩ ܕܰܚܢܽܘܟ<EOS>ܕܠܳܐ ܐܶܫܬܪܺܝ ܦܰܓܪܶܗ<EOS>ܕܡܺܝ̈ܬܶܐ ܒܐ̱ܪܳܙ ܚܰܢܽܘܟ<EOS>ܐܰܠܦܰܢ ܕܚܰܝܰܝܢ ܠܶܗ<EOS>ܒܡܽܘܫܶܐ ܘܒܶܐܠܺܝܳܐ<EOS>ܕܶܐܬܚܙܺܝܘ<EOS>ܐܰܟܶܣ ܠܟܳܦܽܘܪ̈ܶܐ<EOS>ܕܚܰܝܰܝ̈ܢ ܕܡܶܬܩܰܒܪܺܝܢ<EOS>ܘܦܳܪܚܺܝܢ ܕܡܶܫܬܰܚܪܺܝܢ<EOS>ܐܰܫܘܳܢܝ̱ ܠܡܶܐܬܺܝܬܳܟ<EOS>ܫܠܶܡ<EOS>