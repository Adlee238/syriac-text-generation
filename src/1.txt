ܬܚܘܝܬܐ ܕܗܝܡܢܘܬܐ<EOS>ܐܓܪܬܟ ܚܒܝܒܝ ܩܒܠܬ<EOS> ܘܟܕ ܩܪܝܬܗ ܣܓܝ ܚܕܝܬܢܝ ܕܬܪܥܝܬܟ ܠܗܠܝܢ ܥܘܩ̈ܒܐ<EOS>ܫܕܝܬ<EOS> ܗܕܐ ܓܝܪ ܫܐܠܬܐ ܕܫܐܠܬܢܝ<EOS> ܡܓܢ ܡܬܝܗܒܐ ܘܡܓܢ ܡܬܢܣܒܐ<EOS> ܘܡܢ ܕܐܝܬ ܠܗ ܘܨܒܐ ܕܢܟܠܐ ܡܢ<EOS>ܡܢ ܕܒܥܐ ܠܗ ܗܘ ܗܘ ܡܕܡ ܕܟܠܐ ܡܬܢܣܒ ܠܗ ܡܢܗ<EOS> ܡܢ ܕܫܩܠ ܓܝܪ ܒܛܝܒܘܬܐ ܐܦ ܒܛܝܒܘܬܐ ܘܠܐ ܠܗ<EOS>ܕܢܬܠ<EOS> ܘܐܢܬ ܚܒܝܒܝ ܕܫܐܠܬܢܝ ܐܝܟ ܡܕܡ ܕܐܕܪܟܬ ܙܥܘܪܘܬܝ ܐܟܬܘܒ ܠܟ<EOS> ܘܐܦ ܡܕܡ ܕܠܐ ܒܥܝܬ ܡܢܝ<EOS>ܫܐܠ ܐܢܐ ܡܢ ܐܠܗܐ ܘܡܦܝܣ ܐܢܐ ܠܟ<EOS> ܫܡܥ ܕܝܢ ܚܒܝܒܝ<EOS> ܘܦܬܚ ܠܝ ܥܝ̈ܢܝ ܠܒܟ ܓܘܝ̈ܬܐ ܘܪ̈ܓܫܝ<EOS>ܗܘܢܟ ܪ̈ܘܚܢܐ ܠܡܕܡ ܕܐܡܪ ܐܢܐ ܠܟ<EOS>ܗܝܡܢܘܬܐ ܓܝܪ ܒܨܒ̈ܘܬܐ ܗܘ ܣܓܝܐ̈ܬܐ ܡܬܪܟܒܐ<EOS> ܘܡܢ ܓ̈ܘܢܐ ܣܓ̈ܝܐܐ ܡܫܬܟܠܠܐ<EOS>ܠܒܢܝܢܐ ܗܘ ܓܝܪ ܕܡܝܐ ܕܡܢ ܥܒܝ̈ܕܬܐ ܣܓܝܐ̈ܬܐ ܡܬܒܢܐ ܘܣܠܩ ܒܢܝܢܗ ܥܕܡܐ ܠܥܠ<EOS> ܘܕܥ ܕܝܢ<EOS>ܚܒܝܒܝ<EOS> ܕܒܫܬܐ̈ܣܘܗܝ ܕܒܢܝܢܐ ܟܐ̈ܦܐ ܗܘ ܡܬܬܣܝܡܢ<EOS> ܘܗܝܕܝܢ ܥܠ ܟܐ̈ܦܐ ܣܠܩ ܟܠܗ ܒܢܝܢܐ ܥܕܡܐ<EOS>ܕܡܫܬܟܠܠ<EOS> ܗܟܢܐ ܐܦ ܕܟܠܗ ܗܝܡܢܘܬܢ<EOS> ܫܬܐܣܬܗ ܟܐܦܐ ܗܝ ܫܪܝܪܬܐ<EOS> ܕܐܝܬܘܗܝ ܡܪܢ ܝܫܘܥ ܡܫܝܚܐ<EOS>ܘܥܠܝܗ ܥܠ ܟܐܦܐ ܣܝܡܐ ܗܝܡܢܘܬܐ<EOS> ܘܥܠ ܗܝܡܢܘܬܐ ܣܠܩ ܟܠܗ ܒܢܝܢܐ ܥܕܡܐ ܕܡܫܬܠܡ<EOS> ܫܬܐܣܬܐ ܕܝܢ ܗܝ<EOS>ܗܝ ܫܘܪܝܐ ܕܟܠܗ ܒܢܝܢܐ<EOS> ܡܐ ܕܐܢܫ ܓܝܪ ܐܬܩܪܒ ܠܗܝܡܢܘܬܐ<EOS> ܐܬܣܝܡ ܠܗ ܥܠ ܟܐܦܐ<EOS> ܕܗܘܝܘ ܡܪܢ<EOS>ܝܫܘܥ ܡܫܝܚܐ<EOS> ܘܒܢܝܢܗ ܡܢ ܓ̈ܠܠܐ ܠܐ ܡܬܬܙܝܥ<EOS> ܘܡܢ ܪ̈ܘܚܐ ܠܐ ܡܬܢܟܐ<EOS> ܘܡܢ ܡܚܫ̈ܘܠܐ ܠܐ ܢܦܠ<EOS>ܡܛܠ ܕܣܠܩ ܠܗ ܒܢܝܢܗ ܥܠ ܫܘܥܐ ܕܟܐܦܐ ܫܪܝܪܬܐ<EOS> ܘܗܢܐ ܕܩܪܝܬ ܠܡܫܝܚܐ ܟܐܦܐ<EOS> ܠܐ ܗܘܐ ܡܢ ܪܥܝܢܝ<EOS>ܐܡܪܬ<EOS> ܐܠܐ ܢܒ̈ܝܐ ܗܘ ܩܕܡܘ ܩܪܐܘܗܝ ܟܐܦܐ ܘܐܢܐ ܐܚܘܝܟ<EOS>ܕܗܫܐ ܕܝܢ ܫܡܥ ܥܠ ܗܝܡܢܘܬܐ<EOS> ܕܐܬܣܝܡܬ ܥܠ ܟܐܦܐ<EOS> ܘܥܠ ܒܢܝܢܐ ܕܣܠܩ ܥܠ ܟܐܦܐ<EOS>ܠܘܩܕܡ ܓܝܪ ܡܗܝܡܢ ܒܪܢܫܐ<EOS> ܘܡܐ ܕܗܝܡܢ ܡܚܒ<EOS> ܘܡܐ ܕܐܚܒ ܡܣܒܪ<EOS> ܘܡܐ ܕܣܒܪ ܡܙܕܕܩ ܘܡܐ ܕܐܙܕܕܩ<EOS>ܡܬܓܡܪ ܘܡܐ ܕܐܬܓܡܪ ܡܫܬܟܠܠ ܘܡܐ ܕܣܠܩ ܟܘܠܗ ܒܢܝܢܗ ܘܐܫܬܟܠܠ ܘܐܬܓܡܪ ܗܝܕܝܢ ܗܘܐ ܒܝܬܐ<EOS>ܘܗܝܟܠܐ ܠܡܥܡܪܐ ܕܡܫܝܚܐ<EOS> ܐܝܟ ܕܐܡܪ ܐܪܡܝܐ ܢܒܝܐ<EOS> ܗܝܟܠܗ ܕܡܪܝܐ ܗܝܟܠܗ ܕܡܪܝܐ ܗܝܟܠܗ ܐܢܬܘܢ<EOS>ܕܡܪܝܐ<EOS> ܐܢ ܬܫܦܪܘܢ ܐܘܪ̈ܚܬܟܘܢ ܘܥܒܕ̈ܝܟܘܢ<EOS> ܘܬܘܒ ܐܡܪ ܒܢܒܝܐ<EOS> ܕܐܥܡܪ ܒܗܘܢ ܘܐܗܠܟ ܒܗܘܢ ܘܐܦ<EOS>ܫܠܝܚܐ ܛܘܒܢܐ ܗܟܢܐ ܐܡܪ<EOS> ܕܗܝܟܠܗ ܐܢܬܘܢ ܕܐܠܗܐ<EOS> ܘܪܘܚܗ ܕܡܫܝܚܐ ܥܡܪܐ ܒܟܘܢ<EOS> ܘܐܦ ܡܪܢ ܬܘܒ<EOS>ܗܟܢܐ ܐܡܪ ܠܬܠܡ̈ܝܕܘܗܝ<EOS> ܕܐܢܬܘܢ ܒܝ ܐܢܬܘܢ<EOS> ܘܐܢܐ ܒܟܘܢ ܐܢܐ<EOS>ܘܡܐ ܕܗܘܐ ܒܝܬܐ ܒܝܬ ܡܥܡܪܐ<EOS> ܗܝܕܝܢ ܫܪܝ ܝܨܦ ܒܪܢܫܐ ܕܡܢܐ ܡܬܒܥܐ ܠܗ ܠܡܢ<EOS>ܕܥܡܪ ܒܒܢܝܢܐ<EOS> ܐܟܙܢܐ ܕܐܢܗܘ ܕܢܫܪܐ ܡܠܟܐ<EOS> ܐܘ ܒܪܢܫܐ ܕܡܝܩܪ ܒܒܝܬܐ<EOS> ܕܐܬܩܪܝ ܥܠܘܗܝ ܫܡܐ<EOS>ܕܡܠܟܐ<EOS> ܡܬ̈ܒܥܝܢ ܠܗ ܕܝܢ ܠܡܠܟܐ ܟܠܗܝܢ ܥܒܝ̈ܕܬܐ ܕܡܠܟܘܬܐ ܘܟܘܠܗ ܬܫܡܫܬܐ ܕܡܬܒܥܝܐ ܠܐܝܩܪܗ<EOS>ܕܡܠܟܐ<EOS> ܒܒܝܬܐ ܓܝܪ ܕܡܣܪܩ ܡܢ ܟܠ ܛܒ̈ܢ<EOS> ܡܠܟܐ ܠܐ ܫܪܐ ܒܗ ܘܠܐ ܥܡܪ ܒܓܘܗ<EOS> ܐܠܐ ܡܬܒܥܝܐ ܠܗ<EOS>ܠܡܠܟܐ ܟܠܗ ܬܨܒܝܬܐ ܕܒܝܬܐ<EOS> ܟܕ ܡܕܡ ܠܐ ܚܣܝܪ ܒܗ ܘܐܢ ܡܕܡ ܚܣܝܪ ܬܡܢ ܒܒܝܬܐ ܕܡܠܟܐ ܫܪܐ ܒܗ<EOS>ܠܡܘܬܐ ܗܘ ܡܫܬܠܡ ܢܛܘܪܗ ܕܒܝܬܐ ܥܠ ܕܠܐ ܐܬܩܢ ܬܫܡܫܬܐ ܠܡܠܟܐ<EOS> ܗܟܢܐ ܐܦ ܒܪܢܫܐ<EOS> ܕܗܘܐ ܒܝܬܐ<EOS>ܘܒܝܬ ܡܥܡܪܐ ܠܡܫܝܚܐ<EOS> ܢܚܙܐ ܡܢܐ ܐܙܠ ܠܗ ܠܬܫܡܫܬܐ ܕܡܫܝܚܐ ܫܪܐ ܒܗ ܘܒܐܝܠܝܢ ܨܒ̈ܘܢ ܢܫܦܪ ܠܗ<EOS>ܠܘܩܕܡ ܓܝܪ ܒܢܐ ܒܢܝܢܗ ܥܠ ܟܐܦܐ ܕܗܘܝܘ ܡܫܝܚܐ ܘܥܠܝܗ ܥܠ ܟܐܦܐ ܡܬܣܝܡܐ ܗܝܡܢܘܬܐ<EOS> ܘܥܠ<EOS>ܗܝܡܢܘܬܐ ܣܠܩ ܟܠܗ ܒܢܝܢܐ<EOS> ܘܡܬܒܥܐ ܠܡܥܡܪܗ ܕܒܝܬܐ<EOS> ܨܘܡܐ ܕܟܝܐ ܘܒܗܝܡܢܘܬܐ ܡܬܩܝܡ<EOS> ܘܡܬܒܥܝܐ<EOS>ܠܗ ܨܠܘܬܐ ܕܟܝܬܐ<EOS> ܘܒܗܝܡܢܘܬܐ ܡܬܩܒܠܐ<EOS> ܘܚܫܚ ܠܗ ܚܘܒܐ ܘܒܗܝܡܢܘܬܐ ܡܬܪܟܒ<EOS> ܘܣܢܝܩ ܥܠ ܙܕܩ̈ܬܐ<EOS>ܘܒܗܝܡܢܘܬܐ ܡ̈ܬܝܗܒܢ<EOS> ܘܫܐܠ ܡܟܝܟܘܬܐ ܘܒܗܝܡܢܘܬܐ ܡܨܛܒܬܐ<EOS> ܘܓܒܐ ܠܗ ܒܬܘܠܘܬܐ ܘܒܗܝܡܢܘܬܐ<EOS>ܡܬܪܚܡܐ<EOS> ܘܡܩܪܒ ܠܘܬܗ ܩܕܝܫܘܬܐ<EOS> ܘܒܗܝܡܢܘܬܐ ܡܬܢܨܒܐ<EOS> ܘܪܢܐ ܐܦ ܒܚܟܡܬܐ<EOS> ܘܒܗܝܡܢܘܬܐ ܡܫܬܟܚܐ<EOS>ܘܒܥܐ ܠܗ ܬܘܒ ܐܟܣܢܝܘܬܐ ܘܒܗܝܡܢܘܬܐ ܡܬܝܬܪܐ<EOS> ܡܬܒܥܝܐ ܠܗ ܦܫܝܛܘܬܐ ܘܒܗܝܡܢܘܬܐ ܡܬܚܠܛܐ<EOS> ܘܒܥܐ<EOS>ܐܦ ܡܣܝܒܪܢܘܬܐ ܘܒܗܝܡܢܘܬܐ ܡܫܬܠܡܐ<EOS> ܘܡܬܗܘܢ ܒܪܡܝܣܘܬܐ ܘܒܗܝܡܢܘܬܐ ܡܬܩܢܝܐ<EOS> ܘܪܚܡ ܐܒܝܠܘܬܐ<EOS>ܘܒܗܝܡܢܘܬܐ ܡܬܚܙܝܐ<EOS> ܘܒܥܐ ܐܦ ܕܟܝܘܬܐ<EOS> ܘܒܗܝܡܢܘܬܐ ܡܬܢܛܪܐ<EOS> ܗܠܝܢ ܟܘܠܗܝܢ ܨܒ̈ܘܬܐ ܫܐܠܐ<EOS>ܗܝܡܢܘܬܐ ܕܣܝܡܐ ܥܠ ܫܘܥܐ ܕܟܐܦܐ ܫܪܝܪܬܐ ܕܗܘܝܘ ܡܫܝܚܐ<EOS> ܘܗܠܝܢ ܥܒ̈ܕܐ ܡܬܒܥܝܢ ܠܗ ܠܡܠܟܐ<EOS>ܡܫܝܚܐ<EOS> ܕܥܡܪ ܒܒ̈ܢܝ ܐܢܫܐ ܕܐܬܒܢܝܘ ܒܗܠܝܢ ܥܒ̈ܕܐ<EOS>ܘܐܢܗܘ ܕܬܐܡܪ<EOS> ܕܐܢ ܡܫܝܚܐ ܐܬܬܣܝܡ ܒܫܬܐܣܬܐ ܐܝܟܢܐ ܐܦ ܡܫܝܚܐ ܥܡܪ ܒܗ<EOS>ܒܒܢܝܢܐ ܡܐ ܕܐܫܬܟܠܠ<EOS> ܗܠܝܢ ܓܝܪ ܬܪ̈ܬܝܗܝܢ ܫܠܝܚܐ ܛܘܒܢܐ ܐܡܪ ܐܢܝܢ<EOS> ܐܡܪ ܓܝܪ<EOS> ܕܐܢܐ ܐܝܟ<EOS>ܐܪܕܟܠܐ ܚܟܝܡܐ ܣܡܬ ܫܬܐܣܬܐ<EOS> ܘܦܪܫ ܬܡܢ ܥܠܝܗ ܥܠ ܫܬܐܣܬܐ ܘܚܘܝ<EOS> ܐܡܪ ܓܝܪ ܗܟܢܐ<EOS> ܕܫܬܐܣܬܐ<EOS>ܐܚܪܬܐ ܣܛܪ ܡܢ ܗܕܐ ܕܣܝܡܐ<EOS> ܐܢܫ ܠܐ ܡܫܟܚ ܠܡܣܡ<EOS> ܕܗܘܝܘ ܝܫܘܥ ܡܫܝܚܐ<EOS> ܘܕܡܫܝܚܐ ܬܘܒ ܥܡܪ<EOS>ܒܒܢܝܢܐ<EOS> ܗܝ ܗܝ ܡܠܬܐ ܕܡܢ ܠܥܠ ܐܬܟܬܒܬ ܕܐܪܡܝܐ ܩܪܐ ܗܝ̈ܟܠܐ ܠܒܢ̈ܝ ܐܢܫܐ<EOS> ܘܐܠܗܐ ܕܥܡܪ<EOS>ܒܗܘܢ<EOS> ܘܫܠܝܚܐ ܐܡܪ ܕܪܘܚܗ ܕܡܫܝܚܐ ܥܒܪܐ ܒܟܘܢ<EOS> ܘܡܪܢ ܐܡܪ<EOS> ܕܐܢܐ ܘܐܒܝ ܚܕ ܚܢܢ<EOS> ܘܡܟܝܠ ܫܠܡܐ<EOS>ܗܝ ܡܠܬܐ<EOS> ܕܡܫܝܚܐ ܥܡܪ ܒܒܢܝ̈ܢܫܐ ܐܝܠܝܢ ܕܡܗܝܡܢܝܢ ܒܗ<EOS> ܘܗܘܝܘ ܫܬܐܣܬܐ ܕܥܠܘܗܝ ܣܠܩ ܟܠܗ<EOS>ܒܢܝܢܐ<EOS>ܐܬܐ ܠܝ ܕܝܢ ܠܘܬ ܡܠܬܝ ܩܕܡܝܬܐ ܕܐܡܪܬ ܕܡܫܝܚܐ ܐܬܩܪܝ ܟܐܦܐ ܒܢܒ̈ܝܐ<EOS> ܡܢ<EOS>ܩܕܝܡ ܓܝܪ ܕܘܝܕ ܐܡܪ ܥܠܘܗܝ<EOS> ܕܟܐܦܐ ܕܐܣܠܝܘ ܒܢ̈ܝܐ ܗܝ ܗܘܬ ܠܪܫܗ ܕܒܢܝܢܐ<EOS> ܘܐܝܟܢܐ ܐܣܠܝܘܗ<EOS>ܒܢ̈ܝܐ ܠܗܕܐ ܟܐܦܐ ܕܗܘܝܘ ܡܫܝܚܐ<EOS> ܐܠܐ ܗܟܢܐ ܐܣܠܝܘܗ<EOS> ܩܕܡ ܐ̈ܦܘܗܝ ܕܦܝܠܛܘܣ<EOS> ܘܐܡܪܝܢ ܠܐ ܢܗܘܐ<EOS>ܗܢܐ ܥܠܝܢ ܡܠܟܐ<EOS> ܘܬܘܒ ܒܗܘ ܡܬܠܐ ܕܐܡܪ ܡܪܢ ܕܓܒܪܐ ܒܪ ܛܘܗܡܐ ܪܒܐ<EOS> ܐܙܠ ܕܢܣܒ ܡܠܟܘܬܐ<EOS>ܘܢܗܦܘܟ ܢܡܠܟ ܥܠܝܗܘܢ ܘܗܢܘܢ ܫܕܪܘ ܒܬܪܗ ܐܝ̈ܙܓܕܐ ܘܐܡܪܝܢ ܠܐ ܢܗܘܐ ܥܠܝܢ ܗܢܐ ܡܠܟܐ<EOS> ܒܗܠܝܢ<EOS>ܐܣܠܝܘܗ ܠܟܐܦܐ ܕܗܘܝܘ ܡܫܝܚܐ<EOS> ܘܐܝܟܢܐ ܗܘܬ ܠܪܫܗ ܕܒܢܝܢܐ<EOS> ܐܠܐ ܐܢ ܕܣܠܩܬ ܠܗ ܥܠ ܒܢܝܢܗܘܢ<EOS>ܕܥܡ̈ܡܐ ܘܥܠܝܗ ܣܠܩ ܟܠܗ ܒܢܝܢܗܘܢ<EOS> ܘܡܢ ܐܢܘܢ ܒܢ̈ܝܐ ܐܠܐ ܐܢ ܟܗ̈ܢܐ ܘܦܪ̈ܝܫܐ ܕܠܐ ܒܢܘ ܒܢܝܢܐ<EOS>ܫܪܝܪܐ ܐܠܐ ܡܣܬܪ ܣܬܪܝܢ ܗܘܘ ܡܕܡ ܕܗܘ ܒܢܐ ܗܘܐ ܐܝܟ ܕܟܬܝܒ ܒܚܙܩܝܐܝܠ ܢܒܝܐ<EOS> ܕܗܘ ܒܢܐ ܗܘܐ<EOS>ܐܣܬܐ<EOS> ܘܗܢܘܢ ܛܪܝܢ ܗܘܘ ܠܗ ܕܬܦܠ<EOS> ܘܬܘܒ ܟܬܝܒ ܕܒܥܝܬ ܒܗܘܢ ܓܒܪܐ ܕܣܐܓ ܣܝܓܐ<EOS> ܘܩܐܡ<EOS>ܒܬܘܪܥܬܐ ܥܠ ܐ̈ܦܝܗ ܕܐܪܥܐ<EOS> ܕܠܐ ܐܚܒܠܝܗ ܘܠܐ ܐܫܟܚܬ<EOS> ܘܬܘܒ ܐܦ ܐܫܥܝܐ ܩܕܡ ܐܬܢܒܝ ܥܠܝܗ ܥܠ<EOS>ܗܕܐ ܟܐܦܐ<EOS> ܐܡܪ ܓܝܪ ܕܗܟܢܐ ܐܡܪ ܡܪܝܐ<EOS> ܕܗܐ ܣܐܡ ܐܢܐ ܒܨܗܝܘܢ ܟܐܦܐ ܒܚܝܪܬܐ<EOS> ܒܙܘܝܬܐ ܝܩܝܪܬܐ<EOS>ܪܝܫ ܐܣܬܐ ܕܫܬܐܣܬܐ<EOS> ܘܐܡܪ ܬܘܒ ܬܡܢ ܕܟܠ ܕܡܗܝܡܢ ܒܗ ܠܐ ܢܕܚܠ ܘܡܢ ܕܢܦܠ ܥܠ ܗܝ ܟܐܦܐ ܢܬܬܒܪ<EOS>ܘܟܠ ܕܗܝ ܬܦܠ ܥܠܘܗܝ ܬܫܚܩܝܘܗܝ<EOS> ܢܦܠ ܥܠܝܗ ܓܝܪ ܥܡܐ ܕܒܝܬ ܐܝܣܪܝܠ<EOS> ܘܗܘܐ ܬܒܪܗܘܢ ܠܥܠܡ<EOS>ܘܢܦܠܐ ܬܘܒ ܥܠ ܨܠܡܐ ܘܫܚܩܐ ܠܗ<EOS> ܘܗܝܡܢܘ ܒܗ ܥܡ̈ܡܐ ܘܠܐ ܕܚܠܝܢ<EOS>ܘܚܘܝ ܥܠܝܗ ܥܠ ܟܐܦܐ ܕܗܝ ܐܬܣܝܡܬ ܪܝܫ ܐܣܬܐ ܘܫܬܐܣܬܐ<EOS> ܘܐܢ ܫܬܐܣܬܐ ܐܬܣܝܡܬ<EOS>ܗܝ ܟܐܦܐ<EOS> ܐܝܟܢܐ ܐܦ ܪܝܫ ܐܣܬܐ ܗܘܬ ܐܠܐ ܕܟܕ ܐܬܐ ܡܪܢ ܣܡ ܗܝܡܢܘܬܗ ܒܐܪܥܐ<EOS> ܒܕܡܘܬ ܫܬܐܣܬܐ<EOS>ܘܣܠܩ ܠܥܠ ܡܢ ܟܠܗܘܢ ܫܡܝܐ<EOS> ܒܕܡܘܬ ܪܝܫ ܐܣܬܐ ܘܐܫܬܟܠܠ ܠܗ ܟܠܗ ܒܢܝܢܐ ܒܟܐ̈ܦܐ ܡܢ ܠܬܚܬ ܘܡܢ<EOS>ܠܥܠ<EOS> ܘܥܠ ܗܝܡܢܘܬܐ ܕܐܡܪܬ<EOS> ܕܣܡ ܗܝܡܢܘܬܗ ܒܐܪܥܐ<EOS> ܗܕܐ ܕܘܝܕ ܩܕܡ ܐܟܪܙܗ ܥܠ ܡܫܝܚܐ<EOS> ܐܡܪ<EOS>ܓܝܪ ܕܗܝܡܢܘܬܐ ܬܐܥܐ ܡܢ ܐܪܥܐ<EOS> ܘܕܠܥܠ ܬܘܒ ܐܝܬܘܗܝ<EOS> ܐܡܪ<EOS> ܕܙܕܝܩܘܬܐ ܐܕܝܩܬ ܡܢ ܫܡܝܐ<EOS>ܘܬܘܒ ܐܦ ܕܢܝܐܝܠ<EOS> ܐܡܪ ܥܠܝܗ ܥܠ ܗܕܐ ܟܐܦܐ ܕܗܘܝܘ ܡܫܝܚܐ<EOS> ܐܡܪ ܓܝܪ<EOS> ܕܟܐܦܐ<EOS>ܐܬܓܙܪܬ ܡܢ ܛܘܪܐ ܕܠܐ ܒܐܝܕ̈ܝܢ<EOS> ܘܡܚܬܗ ܠܨܠܡܐ ܘܐܬܡܠܝܬ ܡܢܗ ܟܠܗ ܐܪܥ<EOS> ܗܕܐ ܩܕܡ ܘܚܘܝ ܥܠܘܗܝ<EOS>ܥܠ ܡܫܝܚܐ ܕܡܢܗ ܡܬܡܠܝܐ ܟܠܗ ܐܪܥܐ<EOS> ܡܢ ܗܝܡܢܘܬܗ ܓܝܪ ܕܡܫܝܚܐ<EOS> ܗܐ ܐܬܡܠܝܘ ܟܘܠܗܘܢ ܣܘ̈ܦܝܗ<EOS>ܕܐܪܥܐ<EOS> ܐܝܟ ܕܐܡܪ ܕܘܝܕ ܕܒܟܠܗ ܐܪܥܐ ܢܦܩܬ ܒܪܬ ܩܠܐ ܕܣܒܪܬܗ ܕܡܫܝܚܐ<EOS> ܘܬܘܒ ܠܫܠܝ̈ܚܘܗܝ ܟܕ<EOS>ܫܕܪ ܐܢܘܢ ܗܟܢܐ ܐܡܪ ܠܗܘܢ<EOS> ܕܦܘܩܘ ܬܠܡܕܘ ܠܟܠܗܘܢ ܥܡ̈ܡܐ ܘܢܗܝܡܢܘܢ ܒܝ<EOS> ܘܐܦ ܙܟܪܝܐ ܢܒܝܐ ܬܘܒ<EOS>ܐܬܢܒܝ ܥܠܝܗ ܥܠ ܟܐܦܐ ܗܕܐ ܕܐܝܬܝܗ ܡܫܝܚܐ<EOS> ܐܡܪ ܓܝܪ ܕܚܙܝܬ ܟܐܦܐ ܪܫܝܬܐ<EOS> ܕܫܘܝܘܬܐ ܘܕܪ̈ܚܡܐ<EOS>ܘܠܡܢܐ ܐܡܪ ܪܫܝܬܐ ܐܠܐ ܕܡܢ ܪܫܝܬܐ ܠܘܬ ܐܒܘܗܝ ܐܝܬܘܗܝ ܗܘܐ<EOS> ܘܕܪ̈ܚܡܐ ܬܘܒ ܕܐܡܪ ܡܛܠ ܕܟܕ<EOS>ܐܬܐ ܠܥܠܡܐ<EOS> ܗܟܢܐ ܐܡܪ ܠܬܠܡܝ̈ܕܘܗܝ<EOS> ܕܗܢܐ ܗܘ ܦܘܩܕܢܝ ܕܬܪܚܡܘܢ ܚܕ ܠܚܕ<EOS> ܘܬܘܒ ܐܡܪ ܕܪ̈ܚܡܝ<EOS>ܩܪܝܬܟܘܢ<EOS> ܘܫܠܝܚܐ ܛܘܒܢܐ ܗܟܢܐ ܐܡܪ<EOS> ܕܪܚܡ ܥܠܝܢ ܐܠܗܐ ܒܚܘܒܐ ܕܒܪܗ<EOS> ܫܪܝܪܐܝܬ ܪܚܡܢ ܡܫܝܚܐ<EOS>ܘܐܫܠܡ ܢܦܫܗ ܚܠܦܝܢ<EOS>ܘܦܪܫ ܘܚܘܝ ܥܠܝܗ ܥܠ ܟܐܦܐ<EOS> ܕܥܠ ܗܕܐ ܟܐܦܐ ܗܐ ܦܬܚ ܐܢܐ ܫܒܥ ܥܝ̈ܢܝܢ<EOS> ܘܡܢܐ<EOS>ܐܢܝܢ ܟܝ ܫܒܥ ܥܝ̈ܢܝܢ ܕܐܬܦܬܚ ܥܠ ܟܐܦܐ ܐܠܐ ܐܢ ܪܘܚܗ ܕܐܠܗܐ<EOS> ܕܫܪܬ ܥܠ ܡܫܝܚܐ ܒܫܒܥܐ<EOS>ܣܘܥܪ̈ܢܝܢ<EOS> ܐܝܟ ܕܐܡܪ ܐܫܥܝܐ ܢܒܝܐ ܕܬܬܢܝܚ ܘܬܫܪܐ ܥܠܘܗܝ ܪܘܚܐ ܕܐܠܗܐ<EOS> ܕܚܟܡܬܐ ܘܕܣܘܟܠܐ<EOS>ܘܕܬܪܥܝܬܐ ܘܕܓܢܒܪܘܬܐ ܘܕܝܕܥܬܐ ܘܕܕܚܠܬܗ ܕܡܪܝܐ<EOS> ܗܠܝܢ ܐܢܝܢ ܫܒܥ ܥܝ̈ܢܝܢ ܕܐܬܦܬܚ ܥܠ ܟܐܦܐ<EOS>ܘܗܠܝܢ ܐܢܝܢ ܫܒܥ ܥܝܢܘ̈ܗܝ ܕܡܪܝܐ<EOS> ܕܚܝܪܢ ܒܟܠܗ ܐܪܥܐ<EOS>ܘܐܦ ܗܕܐ ܥܠܘܗܝ ܥܠ ܡܫܝܚܐ ܐܬܐܡܪܬ<EOS> ܐܡܪ ܓܝܪ<EOS> ܕܐܬܝܗܒ ܢܘܗܪܐ ܠܟܘܠܗܘܢ<EOS>ܥܡ̈ܡܐ<EOS> ܐܝܟ ܕܐܡܪ ܐܫܥܝܐ ܢܒܝܐ ܕܝܗܒܬܟ ܢܘܗܪܐ ܠܟܘܠܗܘܢ ܥܡ̈ܡܐ ܕܬܗܘܐ ܦܘܪܩܢܝ ܥܕܡܐ<EOS>ܠܣܘ̈ܦܝܗ ܕܐܪܥܐ<EOS> ܘܐܦ ܕܘܝܕ ܬܘܒ ܐܡܪ ܕܫܪܓܐ ܗܝ ܡܠܬܟ ܠܪ̈ܓܠܝ ܘܢܘܗܪܐ ܠܫܒ̈ܝܠܝ<EOS> ܘܐܦ ܡܠܬܗ<EOS>ܘܡܐܡܪܗ ܕܡܪܝܐ ܡܫܝܚܐ ܗܘ<EOS> ܐܝܟ ܕܟܬܝܒ ܒܪܝܫ ܣܒܪܬܗ ܕܡܚܝܢܢ ܕܒܪܫܝܬ ܐܝܬܘܗܝ ܗܘܐ ܡܠܬܐ<EOS> ܘܥܠ<EOS>ܢܘܗܪܐ ܬܘܒ ܬܡܢ ܐܣܗܕ ܕܗܘ ܢܘܗܪܐ ܒܚܫܘܟܐ ܡܢܗܪ ܗܘܐ<EOS> ܘܚܫܘܟܐ ܠܐ ܐܕܪܟܗ<EOS> ܘܡܢܐ ܗܝ ܟܝ ܗܕܐ<EOS>ܕܢܘܗܪܐ ܒܚܫܘܟܐ ܡܢܗܪ ܗܘܐ ܘܚܫܘܟܐ ܠܐ ܐܕܪܟܗ ܐܠܐ ܐܢ ܡܫܝܚܐ<EOS> ܕܐܢܗܪ ܢܘܗܪܗ ܒܓܘ ܥܡܐ ܕܒܝܬ<EOS>ܐܝܣܪܝܠ ܘܥܡܐ ܕܒܝܬ ܐܝܣܪܝܠ ܠܐ ܐܕܪܟܘ ܢܘܗܪܗ ܕܡܫܝܚܐ ܒܕܠܐ ܗܝܡܢܘ ܒܗ<EOS> ܐܝܟ ܕܟܬܝܒ ܕܠܕܝܠܗ<EOS>ܐܬܐ ܘܕܝܠܗ ܠܐ ܩܒܠܘܗܝ<EOS> ܘܐܦ ܗܘ ܡܪܢ ܝܫܘܥ ܟܢܝ ܐܢܘܢ ܚܫܘܟܐ<EOS> ܐܡܪ ܓܝܪ ܠܬܠܡ̈ܝܕܘܗܝ ܕܡܕܡ<EOS>ܕܐܡܪ ܐܢܐ ܠܟܘܢ ܒܚܫܘܟܐ<EOS> ܐܘܡܪܘܗܝ ܐܢܬܘܢ ܒܢܗܝܪܐ<EOS> ܒܥܡ̈ܡܐ ܠܡ ܢܢܗܪ ܢܘܗܪܟܘܢ ܡܛܠ ܕܗܢܘܢ<EOS>ܩܒܠܘ ܢܘܗܪܗ ܕܡܫܝܚܐ ܕܐܝܬܘܗܝ ܢܘܗܪܐ ܠܥܡ̈ܡܐ<EOS> ܘܐܡܪ ܬܘܒ ܠܫܠܝ̈ܚܘܗܝ<EOS> ܕܐܢܬܘܢ ܐܢܘܢ ܢܘܗܪܗ<EOS>ܕܥܠܡܐ<EOS> ܘܬܘܒ ܐܡܪ ܠܗܘܢ ܕܢܢܗܪ ܢܘܗܪܟܘܢ ܩܕܡ ܒܢ̈ܝ ܐܢܫܐ<EOS> ܕܢܚܙܘܢ ܥܒ̈ܕܝܟܘܢ ܛܒ̈ܐ<EOS> ܘܢܫܒܚܘܢ<EOS>ܠܐܒܘܟܘܢ ܕܒܫܡܝܐ<EOS> ܘܬܘܒ ܚܘܝ ܥܠ ܢܦܫܗ ܕܗܘܝܘ ܢܘܗܪܐ<EOS> ܐܡܪ ܠܗܘܢ ܓܝܪ ܠܬܠܡܝ̈ܕܘܗܝ<EOS> ܕܗܠܟܘ ܥܕ<EOS>ܐܝܬ ܠܘܬܟܘܢ ܢܘܗܪܐ ܥܕܠܐ ܡܕܪܟ ܠܟܘܢ ܚܫܘܟܐ<EOS> ܘܬܘܒ ܐܡܪ ܠܗܘܢ ܕܗܝܡܢܘ ܒܢܘܗܪܐ ܕܒ̈ܢܘܗܝ<EOS>ܕܢܘܗܪܐ ܬܗܘܘܢ<EOS> ܘܬܘܒ ܐܡܪ ܕܐܢܐ ܐܢܐ ܢܘܗܪܗ ܕܥܠܡܐ<EOS> ܘܬܘܒ ܐܡܪ<EOS> ܕܠܐ ܐܢܫ ܡܢܗܪ ܫܪܓܐ ܘܣܐܡ<EOS>ܠܗ ܬܚܝܬ ܣܐܬܐ ܐܘ ܬܚܝܬ ܥܪܣܐ ܐܘ ܣܐܡ ܠܗ ܒܐܬܪܐ ܛܫܝܐ<EOS> ܐܠܐ ܣܐܡ ܠܗ ܠܥܠ ܡܢ ܡܢܪܬܐ<EOS> ܕܟܠ<EOS>ܐܢܫ ܢܚܙܐ ܢܘܗܪܗ ܕܫܪܓܐ<EOS> ܘܫܪܓܐ ܢܗܝܪܐ ܗܘܝܘ ܡܫܝܚܐ ܐܝܟ ܕܐܡܪ ܕܘܝܕ ܕܫܪܓܐ ܗܝ ܡܠܬܟ<EOS>ܠܪ̈ܓܠܝ ܘܢܘܗܪܐ ܠܫ̈ܒܝܠܝ<EOS>ܘܬܘܒ ܐܦ ܗܘܫܥ ܢܒܝܐ ܐܡܪ<EOS> ܐܢܗܪܘ ܠܟܘܢ ܫܪܓܐ ܘܒܥܐܘܗܝ ܠܡܪܝܐ<EOS> ܘܡܪܢ ܝܫܘܥ<EOS>ܡܫܝܚܐ ܐܡܪ ܐܝܕܐ ܗܝ ܐܢܬܬܐ ܕܐܝܬ ܠܗ ܥܣܪܐ ܙܘ̈ܙܝܢ ܘܬܘܒܕ ܚܕ ܡܢܗܘܢ ܘܠܐ ܡܢܗܪܐ ܫܪܓܐ ܘܚܡܐ<EOS>ܒܝܬܐ ܘܒܥܝܐ ܙܘܙܗ ܕܐܘܒܕܬ<EOS> ܘܡܢܐ ܗܝ ܟܝ ܗܕܐ ܐܢܬܬܐ ܐܠܐ ܐܢ ܟܢܘܫܬܐ ܕܒܝܬ ܐܝܣܪܝܠ<EOS>ܕܐܬܝܗܒܘ ܠܗ ܥܣܪܐ ܦܘܩ̈ܕܢܝܢ<EOS> ܘܐܘܒܕܘܗܝ ܠܦܘܩܕܢܐ ܩܕܡܝܐ<EOS> ܗܘ ܕܙܗܪ ܐܢܘܢ ܒܗ ܘܐܡܪ ܕܐܢܐ ܐܢܐ<EOS>ܡܪܝܐ ܐܠܗܟܘܢ ܕܐܣܩܬܟܘܢ ܡܢ ܐܪܥܐ ܕܡܨܪܝܢ<EOS> ܘܡܐ ܕܗܢܐ ܦܘܩܕܢܐ ܩܕܡܝܐ ܐܘܒܕܘ ܘܐܦ ܬܫܥܐ ܕܒܬܪܗ<EOS>ܠܐ ܡܫܟܚܝܢ ܢܛܪܝܢ ܗܘܘ ܠܗܘܢ ܡܛܠ ܕܒܩܕܡܝܐ ܬܠܝܢ ܬܫܥܐ<EOS> ܠܐ ܓܝܪ ܡܫܟܚܐ ܗܘܬ ܨܒܘܬܐ<EOS> ܕܟܕ<EOS>ܣܓܕܝܢ ܠܒܥܠܐ ܕܢܛܪܘܢ ܬܫܥܐ ܦܘ̈ܩܕܢܝܢ<EOS> ܐܘܒܕܘܗܝ ܓܝܪ ܠܦܘܩܕܢܐ ܩܕܡܝܐ ܒܕܡܘܬ ܗܝ ܐܢܬܬܐ<EOS>ܕܐܘܒܕܬ ܙܘܙܐ ܚܕ ܡܢ ܥܣܪܐ<EOS> ܘܩܪܐ ܠܗܘܢ ܢܒܝܐ<EOS> ܕܐܢܗܪܘ ܠܟܘܢ ܫܪܓܐ ܘܒܥܐܘܗܝ ܠܡܪܝܐ<EOS> ܘܬܘܒ ܘܐܦ<EOS>ܐܫܥܝܐ ܢܒܝܐ ܐܡܪ ܕܒܥܘ ܠܡܪܝܐ<EOS> ܘܡܐ ܕܐܫܟܚܬܘܢܝܗܝ ܩܪܐܘܗܝ ܘܡܐ ܕܩܪܒ<EOS> ܢܫܒܘܩ ܚܛܝܐ ܐܘܪܚܗ<EOS>ܘܓܒܪܐ ܥܘܠܐ ܬܪܥܝܬܗ<EOS> ܫܪܓܐ ܗܘ ܓܝܪ ܢܗܪ ܘܗܢܘܢ ܠܐ ܒܥܘ ܒܗ ܠܡܪܝܐ ܐܠܗܗܘܢ ܘܢܘܗܪܗ ܒܚܫܘܟܐ<EOS>ܐܢܗܪ ܘܚܫܘܟܐ ܠܐ ܐܕܪܟܗ<EOS> ܘܥܠ ܡܢܪܬܐ ܣܠܩ ܫܪܓܐ<EOS> ܘܕܒܓܘܗ ܕܒܝܬܐ ܠܐ ܚܙܘ ܢܘܗܪܗ<EOS> ܘܡܢܐ ܗܝ ܟܝ<EOS>ܗܕܐ ܕܥܠ ܡܢܪܬܐ ܣܠܩ ܫܪܓܐ ܐܠܐ ܐܢ ܡܣܩܗ ܕܥܠ ܨܠܝܒܐ<EOS> ܘܒܗܕܐ ܟܘܠܗ ܒܝܬܐ ܚܫܟ ܠܗ ܥܠܝܗܘܢ<EOS> ܟܕ<EOS>ܨܠܒܘܗܝ ܓܝܪ ܚܫܟ ܠܗ ܢܘܗܪܐ ܡܢܗܘܢ ܘܢܗܪ ܠܗ ܒܝܬ ܥܡ̈ܡܐ<EOS> ܡܛܠ ܕܡܢ ܥܕܢܐ ܕܫܬ ܫܥ̈ܝܢ ܕܨܠܒܘܗܝ<EOS>ܘܥܕܡܐ ܠܬܫܥ ܫܥ̈ܝܢ<EOS> ܗܘܐ ܠܗ ܚܫܘܟܐ ܒܟܠܗ ܐܪܥܐ ܕܐܝܣܪܝܠ<EOS> ܘܥܪܒ ܫܡܫܐ ܒܛܗܪܐ<EOS> ܘܚܫܟܬ ܠܗ ܐܪܥܐ<EOS>ܒܝܘܡܐ ܢܗܝܪܐ ܐܝܟ ܕܟܬܝܒ ܒܙܟܪܝܐ ܢܒܝܐ ܕܢܗܘܐ ܒܝܘܡܐ ܗܘ ܐܡܪ ܡܪܝܐ ܐܥܪܒ ܫܡܫܐ ܒܛܗܪܐ<EOS>ܘܐܚܫܟ ܠܐܪܥܐ ܒܝܘܡܐ ܢܗܝܪܐ<EOS>ܐܬܐ ܠܝ ܗܟܝܠ ܠܘܬ ܡܠܬܝ ܩܕܡܝܬܐ ܕܗܝܡܢܘܬܐ ܕܥܠܝܗ ܣܠܩܝܢ ܟܠܗܘܢ ܥܒ̈ܕܐ<EOS>ܫܦܝܪ̈ܐ ܕܒܢܝܢܐ<EOS> ܘܥܠ ܒܢܝܢܐ ܬܘܒ ܕܐܡܪܬ<EOS> ܠܐ ܗܘܐ ܢܘܟܪܐܝܬ ܐܡܪܬ<EOS> ܐܠܐ ܫܠܝܚܐ ܛܘܒܢܐ ܟܬܒ<EOS>ܒܐܓܪܬܐ ܕܩܘܪ̈ܢܬܝܐ ܩܕܡܝܬܐ ܘܐܡܪ ܕܐܢܐ ܐܝܟ ܐܪܕܟܠܐ ܚܟܝܡܐ ܣܡܬ ܫܬܐܣܬܐ<EOS> ܘܟܠ ܐܢܫ ܕܝܢ ܒܢܐ<EOS>ܥܠܝܗ<EOS> ܐܝܬ ܕܒܢܐ ܣܐܡܐ ܘܕܗܒܐ ܘܟܐ̈ܦܐ ܛܒ̈ܬܐ<EOS> ܘܐܝܬ ܕܒܢܐ ܩܢܝܐ ܘܥܡܝܪܐ ܘܚܒܬܐ<EOS> ܘܒܝܘܡܐ<EOS>ܐܚܪܝܐ ܡܬܒܚܪ ܗܘ ܒܢܝܢܐ ܒܢܘܪܐ ܕܗܒܐ ܓܝܪ ܘܣܐܡܐ ܘܟܐ̈ܦܐ ܛܒ̈ܬܐ ܡܬܢܛܪܝܢ ܒܓܘ ܢܘܪܐ<EOS> ܡܛܠ<EOS>ܕܒܢܝܢܐ ܐܢܘܢ ܫܪܝܪܐ<EOS> ܘܥܡܝܪܐ ܘܩܢܝܐ ܘܚܒܬܐ ܫܠܛܐ ܒܗܘܢ ܢܘܪܐ ܘܝܩܕܝܢ<EOS> ܘܡܢܐ ܗܘ ܕܗܒܐ ܘܣܐܡܐ<EOS>ܘܟܐ̈ܦܐ ܛܒ̈ܬܐ ܕܒܢܝܢܐ ܣܠܩ ܒܗܘܢ ܐܠܐ ܐܢ ܥܒ̈ܕܐ ܛܒ̈ܐ ܕܗܝܡܢܘܬܐ ܕܡܬܢܛܪܝܢ ܒܓܘ ܢܘܪܐ<EOS> ܡܛܠ<EOS>ܕܒܒܢܝܢܐ ܗܘ ܫܪܝܪܐ ܥܡܪ ܡܫܝܚܐ<EOS> ܘܗܘܝܘ ܡܢܛܪ ܠܗ ܡܢ ܢܘܪܐ<EOS> ܘܢܚܙܐ ܘܢܣܬܟܠ ܡܢ ܕܡܘܬܐ ܕܝܗܒ ܠܢ<EOS>ܐܠܗܐ ܐܦ ܒܗܢܐ ܥܠܡܐ ܡܛܘܠ ܕܢܫܪܘܢ ܠܢ ܡܘ̈ܠܟܢܐ ܕܗܘ ܥܠܡܐ<EOS> ܘܢܣܬܟܠ ܕܝܢ ܡܢ ܗܢܘܢ ܬܠܬܐ<EOS>ܓܒܪ̈ܝܢ ܙܕܝ̈ܩܐ ܕܢܦܠܘ ܒܓܘ ܢܘܪܐ ܘܠܐ ܝܩܕܘ ܚܢܢܝܐ ܘܥܙܪܝܐ ܘܡܝܫܐܝܠ ܕܠܐ ܫܠܛܬ ܒܗܘܢ ܢܘܪܐ<EOS>ܡܛܠ ܕܒܢܘ ܒܢܝܢܐ ܫܪܝܪܐ<EOS> ܘܐܣܠܝܘ ܦܘܩܕܢܗ ܕܢܒܘܟܕܢܨܪ ܡܠܟܐ<EOS> ܘܠܐ ܣܓܕܘ ܠܨܠܡܐ ܕܥܒܕ<EOS> ܘܐܝܠܝܢ<EOS>ܕܥܒܪܘ ܥܠ ܦܘܩܕܢܗ ܕܐܠܗܐ<EOS> ܒܥܓܠ ܫܠܛܬ ܒܗܘܢ ܢܘܪܐ<EOS> ܘܥܘܩܕܬ ܐܢܘܢ ܘܝܩܕܘ ܕܠܐ ܚܘܣܢ<EOS> ܝܩܕܘ ܓܝܪ<EOS>ܣܕܘ̈ܡܝܐ ܒܕܡܘܬ ܥܡܝܪܐ ܘܩܢܝܐ ܘܚܒܬܐ<EOS> ܘܬܘܒ ܝܩܕܘ ܢܕܒ ܘܐܒܝܗܘ ܕܥܒܪܘ ܥܠ ܦܘܩܕܢܗ ܕܐܠܗܐ<EOS> ܬܘܒ<EOS>ܝܩܕܘ ܡܐܬܝܢ ܘܚܡܫܝܢ ܓܒܪ̈ܝܢ<EOS> ܕܡܩܪܒܝܢ ܗܘܘ ܒܣ̈ܡܐ<EOS> ܬܘܒ ܝܩܕܘ ܬܪܝܢ ܪܘܪ̈ܒܢܝܢ ܘܡܐܐ ܕܥܡܗܘܢ<EOS>ܥܠ ܕܐܬܩܪܒܘ ܠܛܘܪܐ ܕܝܬܒ ܗܘܐ ܒܗ ܐܠܝܐ ܕܣܠܩ ܒܡܪܟܒܬܐ ܕܢܘܪܐ ܠܫܡܝܐ<EOS> ܘܝܩܕܘ ܬܘܒ ܐܟ̈ܠܝ<EOS>ܩܪܨܐ ܥܠ ܕܚܦܪܘ ܓܘܡܨܐ ܠܓܒܪ̈ܐ ܙܕܝܩ̈ܐ<EOS> ܡܛܠܗܢܐ ܚܒܝܒܝ ܡܬܒܚܪܝܢ ܙܕܝ̈ܩܐ ܒܢܘܪܐ<EOS> ܒܕܡܘܬ<EOS>ܕܗܒܐ ܘܣܐܡܐ ܘܟܐ̈ܦܐ ܛܒ̈ܬܐ<EOS> ܘܥܘ̈ܠܐ ܝܩܕܝܢ ܒܢܘܪܐ<EOS> ܒܕܡܘܬ ܥܡܝܪܐ ܘܩܢܝܐ ܘܚܒܬܐ ܕܫܠܛܐ ܒܗܘܢ<EOS>ܢܘܪܐ ܘܝܩܕܝܢ ܐܝܟ ܕܐܡܪ ܐܫܥܝܐ ܢܒܝܐ<EOS> ܕܒܢܘܪܐ ܕܐܢ ܡܪܝܐ ܘܒܚܪ ܒܗ ܠܟܠ ܒܣܪ<EOS> ܘܬܘܒ ܐܡܪ<EOS>ܕܬܦܩܘܢ ܘܬܚܙܘܢ ܫܠܕܝ̈ܗܘܢ ܕܓܒܪ̈ܐ ܕܐܥܠܝܘ ܒܝ ܕܠܐ ܡܝܬܐ ܬܘܠܥܗܘܢ<EOS> ܘܢܘܪܗܘܢ ܠܐ ܕܥܟܐ<EOS>ܘܢܗܘܘܢ ܕܘܡܪܐ ܠܟܠ ܒܣܪ<EOS>ܘܦܫܩ ܠܢ ܬܘܒ ܫܠܝܚܐ ܥܠ ܗܢܐ ܒܢܝܢܐ<EOS> ܘܥܠ ܗܕܐ ܫܬܐܣܬܐ<EOS> ܐܡܪ ܓܝܪ ܗܟܢܐ<EOS>ܕܫܬܐܣܬܐ ܐܚܪܬܐ ܣܛܪ ܡܢ ܗܕܐ ܕܣܝܡܐ<EOS> ܐܢܫ ܠܐ ܡܫܟܚ ܠܡܣܡ ܕܗܘܝܘ ܝܫܘܥ ܡܫܝܚܐ<EOS> ܬܘܒ ܐܡܪ<EOS>ܫܠܝܚܐ ܥܠ ܗܝܡܢܘܬܐ ܕܥܡ ܣܒܪܐ ܘܚܘܒܐ ܚܠܝܛܐ<EOS> ܐܡܪ ܓܝܪ ܗܟܢܐ<EOS> ܕܗܠܝܢ ܐܢܝܢ ܬܠܬ ܕܡܟܬܪܢ<EOS>ܗܝܡܢܘܬܐ ܘܣܒܪܐ ܘܚܘܒܐ<EOS> ܘܚܘܝ ܥܠ ܗܝܡܢܘܬܐ<EOS> ܕܠܘܩܕܡ ܗܝ ܡܬܣܝܡܐ ܥܠ ܫܬܐܣܬܐ ܫܪܝܪܬܐ<EOS>ܗܒܝܠ ܓܝܪ ܡܛܠ ܗܝܡܢܘܬܗ ܐܬܩܒܠ ܩܘܪܒܢܗ<EOS> ܘܚܢܘܟ ܡܛܠ ܕܫܦܪ ܒܗܝܡܢܘܬܗ ܐܫܬܢܝ<EOS>ܡܢ ܡܘܬܐ<EOS> ܘܢܘܚ ܡܛܠ ܕܗܝܡܢ<EOS> ܐܣܬܬܪ ܡܢ ܡܡܘܠܐ<EOS> ܘܐܒܪܗܡ ܒܗܝܡܢܘܬܗ ܐܬܒܪܟ<EOS> ܘܐܬܚܫܒܬ ܠܗ<EOS>ܠܟܐܢܘ<EOS> ܘܐܝܣܚܩ ܒܕܗܝܡܢ ܐܬܪܚܡ<EOS> ܘܝܥܩܘܒ ܡܛܘܠ ܗܝܡܢܘܬܗ ܐܬܢܛܪ<EOS> ܘܝܘܣܦ ܡܛܠ ܗܝܡܢܘܬܗ ܐܬܢܣܝ<EOS>ܒܡܝܐ ܕܚܪܝܢܐ<EOS> ܘܐܬܦܨܝ ܡܢ ܢܣܝܘܢܐ<EOS> ܘܣܡ ܒܗ ܡܪܗ ܣܗܕܘܬܐ ܐܝܟ ܕܐܡܪ ܕܘܝܕ ܕܣܗܕܘܬܐ ܒܝܘܣܦ<EOS>ܣܡܗ<EOS> ܘܐܦ ܡܘܫܐ ܒܗܝܡܢܘܬܐ ܥܒܕ ܚܝ̈ܠܐ ܣ̈ܓܝܐܐ ܘܬܡܝ̈ܗܐ<EOS> ܘܒܗܝܡܢܘܬܐ ܓܡܪ ܠܡܨܪ̈ܝܐ ܒܥܣܪ<EOS>ܡܚ̈ܘܢ<EOS> ܬܘܒ ܒܗܝܡܢܘܬܐ ܦܠܓ ܝܡܐ ܘܐܥܒܪ ܠܥܡܗ<EOS> ܘܛܒܥ ܠܡܨܪ̈ܝܐ ܒܓܘܗ<EOS> ܘܒܗܝܡܢܘܬܐ ܫܕܐ ܩܝܣܐ<EOS>ܒܡܝܐ ܡܪ̈ܝܪܐ ܘܚܠܝܘ<EOS> ܘܒܗܝܡܢܘܬܐ ܐܚܬ ܡܢܢܐ ܘܣܒܥ ܠܥܡܗ<EOS> ܘܒܗܝܡܢܘܬܐ ܦܫܛ ܐܝ̈ܕܘܗܝ ܘܙܟܐ<EOS>ܠܥܡܠܝܩ<EOS> ܐܝܟ ܕܟܬܝܒ ܕܗܘܝ ܐܝ̈ܕܘܗܝ ܒܗܝܡܢܘܬܐ ܥܕܡܐ ܕܥܪܒܬ ܫܡܫܐ<EOS> ܐܦ ܒܗܝܡܢܘܬܐ ܣܠܩ ܠܛܘܪܐ<EOS>ܕܣܝܢܝ ܟܕ ܨܡ ܬܪ̈ܬܝܢ ܙܒ̈ܢܝܢ ܐܪܒܥܝܢ ܐܪܒܥܝܢ ܝܘ̈ܡܝܢ<EOS> ܬܘܒ ܒܗܝܡܢܘܬܐ ܙܟܐ ܠܣܝܚܘܢ ܘܠܥܘܓ<EOS>ܡ̈ܠܟܝܗܘܢ ܕܐܡܘܪ̈ܝܐ<EOS>ܬܡܝܗܐ ܗܝ ܗܕܐ ܚܒܝܒܝ ܘܪܒܐ ܬܕܡܘܪܬܐ ܕܥܒܕ ܡܘܫܐ ܒܝܡܐ ܕܣܘܦ ܟܕ ܐܬܦܠܓܘ<EOS>ܡܝܐ ܒܗܝܡܢܘܬܐ ܘܒܕܡܘܬ ܛܘܪ̈ܐ ܪ̈ܡܐ ܘܫܩܝ̈ܦܐ ܥܫܝ̈ܢܐ ܩܡܘ ܘܟܠܝܢ ܘܟܠܝܢ ܗܘܘ ܘܩܝܡܝܢ<EOS>ܒܦܘܩܕܢܐ ܘܨܪܝܪܝܢ ܐܝܟ ܕܒܙ̈ܩܐ ܘܚܒܝܫܝܢ ܒܪܘܡܐ ܐܝܟ ܕܒܥܘܡܩܐ ܘܪܟܝܟܘܬܗܘܢ ܠܐ ܥܒܪܬ<EOS>ܬܚܘܡܐ ܘܚܠܦܘ ܟܝܢܐ ܕܒܪܝܬܗܘܢ ܘܗܘܘ ܡܫ̈ܬܡܥܢܐ ܒܪ̈ܝܬܐ ܕܠܐ ܪܓܫܬܐ ܘܙܩܝܦܝܢ ܓ̈ܠܠܐ ܘܡܣܟܝܢ<EOS>ܠܦܘܪܥܢܐ ܕܐܡܬܝ ܥܡܐ ܢܥܒܪ ܘܬܡܝܗܝܢ ܡܚܫ̈ܘܠܐ ܘܡܟܬܪܝܢ ܘܚܝܪܝܢ ܠܦܘܩܕܢܐ ܘܠܦܘܪܥܢܐ ܘܐܬܓܠܝ<EOS>ܫܬܐܣ̈ܐ ܕܡܢ ܕܪ̈ܝ ܥܠܡܐ ܘܪܛܒܐ ܕܡܢ ܒܪܫܝܬ ܗܘܐ ܠܗ ܝܒܝܫܐ ܡܢ ܫܠܝܐ ܘܐܪܝܡܘ ܬܪ̈ܥܐ ܪ̈ܫܝܗܘܢ<EOS>ܘܐܬܬܪܝܡܘ ܬܪ̈ܥܐ ܕܡܢ ܥܠܡ ܘܥܠ ܥܡܘܕܐ ܕܢܘܗܪܐ ܘܐܢܗܪ ܠܟܠܗ ܡܫܪܝܬܐ ܘܥܒܪ ܥܡܐ ܒܗܝܡܢܘܬܐ<EOS>ܘܗܘܐ ܕܝܢܐ ܕܟܐܢܘܬܐ ܟܦܪܥܘܢ ܘܒܚܝܠܗ ܘܒܡܪ̈ܟܒܬܗ<EOS>ܗܟܢܐ ܐܦ ܝܫܘܥ ܒܪܢܘܢ<EOS> ܦܠܓ ܝܘܪܕܢܢ ܒܗܝܡܢܘܬܗ ܘܥܒܪܘ ܒ̈ܢܝ ܐܝܣܪܝܠ ܐܝܟ<EOS>ܕܒܝ̈ܘܡܝ ܡܘܫܐ<EOS> ܕܥ ܕܝܢ ܚܒܝܒܝ<EOS> ܕܗܝ ܡܥܒܪܬܐ ܕܝܘܪܕܢܢ<EOS> ܬܠܬ ܙܒ̈ܢܝܢ ܐܬܦܠܓܬ<EOS> ܠܘܩܕܡ ܚܕܐ ܒܝܕ<EOS>ܝܫܘܥ ܒܪܢܘܢ<EOS> ܘܕܬܪ̈ܬܝܢ ܒܝܕ ܐܠܝܐ<EOS> ܘܗܝܕܝܢ ܒܝܕ ܐܠܝܫܥ<EOS> ܡܠܬܐ ܓܝܪ ܕܟܬܒܐ ܡܘܕܥܐ<EOS> ܕܠܘܩܒܠ<EOS>ܡܥܒܪܬܐ ܗܝ ܕܐܝܪܝܚܘ<EOS> ܬܡܢ ܐܣܬܠܩ ܐܠܝܐ ܠܫܡܝܐ<EOS> ܟܕ ܗܦܟ ܓܝܪ ܐܠܝܫܥ ܡܢ ܒܬܪܗ<EOS> ܘܦܠܓ ܝܘܪܕܢܢ<EOS>ܘܥܒܪ<EOS> ܢܦܩܘ ܒܢ̈ܝ ܢܒ̈ܝܐ ܕܐܝܪܝܚܘ<EOS> ܠܐܘܪܥܗ ܕܐܠܝܫܥ ܘܐܡܪܘ<EOS> ܕܫܪܬ ܪܘܚܗ ܕܐܠܝܐ ܥܠ ܐܠܝܫܥ<EOS>ܘܥܡܐ ܟܕ ܥܒܪܘ ܒܝܘ̈ܡܝ ܝܫܘܥ ܒܪܢܘܢ<EOS> ܗܟܢܐ ܓܝܪ ܟܬܝܒ<EOS> ܕܥܒܪܘ ܥܡܐ ܠܘܩܒܠ ܐܝܪܝܚܘ<EOS> ܘܐܦ ܝܫܘܥ<EOS>ܒܪܢܘܢ ܒܗܝܡܢܘܬܐ<EOS> ܐܪܡܝ ܫܘܪ̈ܝܗ ܕܐܝܪܝܚܘ<EOS> ܘܢܦܠܘ ܕܠܐ ܥܡܠܐ<EOS> ܘܬܘܒ ܒܗܝܡܢܘܬܗ<EOS> ܚܪܒ ܡ̈ܠܟܐ<EOS>ܬܠܬܝܢ ܘܚܕ<EOS> ܘܐܘܪܬ ܐܪܥܐ ܠܒ̈ܢܝ ܐܝܣܪܝܠ<EOS> ܘܬܘܒ ܒܗ ܒܗܝܡܢܘܬܗ<EOS> ܦܫܛ ܐܝ̈ܕܘܗܝ ܠܘܬ ܫܡܝܐ<EOS> ܘܟܠܐ<EOS>ܠܫܡܫܐ ܒܓܒܥܘܢ<EOS> ܘܠܣܗܪܐ ܒܦܩܥܬܐ ܕܐܝܠܘܢ<EOS> ܘܟܠܘ ܘܩܡܘ ܡܢ ܡܕܝܪ̈ܝܗܘܢ<EOS> ܣܟܐ ܕܝܢ<EOS> ܟܠܗܘܢ<EOS>ܙܕܝ̈ܩܐ ܐܒ̈ܗܝܢ<EOS> ܟܘܠ ܡܕܡ ܕܥܒܕܘ ܒܗܝܡܢܘܬܐ ܐܬܢܨܚܘ<EOS> ܐܝܟ ܕܐܦ ܫܠܝܚܐ ܛܘܒܢܐ ܣܗܕ ܥܠ ܟܠܗܘܢ<EOS>ܕܒܗܝܡܢܘܬܐ ܐܬܟܫܪܘ<EOS> ܬܘܒ ܐܡܪ ܫܠܝܡܘܢ<EOS> ܕܣܓ̈ܝܐܝܢ ܓܒܪ̈ܐ ܡܪ̈ܚܡܢܐ ܡܬܩܪܝܢ<EOS> ܓܒܪܐ ܕܝܢ ܡܗܝܡܢܐ<EOS>ܡܢܘ ܡܫܟܚ<EOS> ܘܐܦ ܐܝܘܒ ܗܟܢܐ ܐܡܪ<EOS> ܕܬܡܝܡܘܬܝ ܠܐ ܬܥܒܪ ܡܢܝ<EOS> ܘܒܙܕܝܩܘܬܝ ܐܚܡܣܢ<EOS>ܘܐܦ ܡܚܝܢܢ<EOS> ܟܠ ܡܢ ܕܡܬܩܪܒ ܗܘܐ ܠܗ ܕܢܬܐܣܐ<EOS> ܗܟܢܐ ܐܡܪ ܗܘܐ ܠܗ<EOS> ܕܐܝܟ<EOS>ܗܝܡܢܘܬܟ ܢܗܘܐ ܠܟ<EOS> ܘܟܕ ܣܡܝܐ ܩܪܒ ܠܗ ܐܡܪ ܠܗ<EOS> ܡܗܝܡܢ ܐܢܬ ܕܡܫܟܚ ܐܢܐ ܕܐܣܝܟ<EOS> ܐܡܪ ܠܗ ܗܘ<EOS>ܣܡܝܐ<EOS> ܐܝܢ ܡܪܝ ܡܗܝܡܢ ܐܢܐ<EOS> ܘܗܝܡܢܘܬܗ ܥܝ̈ܢܘܗܝ ܦܬܚܬ<EOS> ܘܠܗܘ ܕܒܪܗ ܟܪܝܗ ܗܘܐ ܐܡܪ ܠܗ<EOS> ܗܝܡܢ<EOS>ܘܢܚܐ ܒܪܟ<EOS> ܐܡܪ ܠܗ ܡܗܝܡܢ ܐܢܐ ܡܪܝ<EOS> ܥܕܪ ܠܗܝܡܢܘܬܝ ܙܥܘܪܬܐ<EOS> ܘܒܗܝܡܢܘܬܗ ܐܬܚܠܡ ܒܪܗ<EOS> ܘܐܦ<EOS>ܥܒܕ ܡܠܟܐ ܟܕ ܩܪܒ ܠܗ<EOS> ܒܗܝܡܢܘܬܗ ܐܬܚܠܡ ܛܠܝܗ<EOS> ܟܕ ܐܡܪ ܠܗ ܠܡܪܢ<EOS> ܕܐܡܪ ܒܡܠܬܐ ܘܢܬܐܣܐ ܛܠܝܝ<EOS>ܘܐܬܕܡܪ ܡܪܢ ܒܗܝܡܢܘܬܗ<EOS> ܘܐܝܟ ܗܝܡܢܘܬܗ ܗܘܐ ܠܗ<EOS> ܘܐܦ ܪܒ ܟܢܘܫܬܐ<EOS> ܟܕ ܒܥܐ ܡܢܗ ܥܠ ܒܪܬܗ<EOS>ܗܟܢܐ ܐܡܪ ܠܗ<EOS> ܒܠܚܘܕ ܡܗܝܡܢܘ ܗܝܡܢ ܘܬܚܐ ܒܪܬܟ<EOS> ܘܗܝܡܢ ܘܬܚܐ ܒܪܬܗ ܘܩܡܬ<EOS> ܘܟܕ ܡܝܬ ܠܥܙܪ<EOS>ܐܡܪ ܠܗ ܡܪܢ ܠܡܪܬܐ<EOS> ܐܢܗܘ ܕܡܗܝܡܢܬܝ ܢܩܘܡ ܐܚܘܟܝ<EOS> ܐܡܪܐ ܠܗ ܡܪܬܐ<EOS> ܐܝܢ ܡܪܝ ܡܗܝܡܢܐ ܐܢܐ<EOS>ܘܐܩܝܡܗ ܡܢ ܒܬܪ ܐܪܒܥܐ ܝܘܡ̈ܝܢ<EOS> ܘܐܦ ܫܡܥܘܢ ܕܐܬܩܪܝ ܟܐܦܐ<EOS> ܡܛܠ ܗܝܡܢܘܬܗ ܐܬܩܪܝ ܟܐܦܐ<EOS>ܫܪܝܪܬܐ<EOS> ܘܟܕ ܝܗܒ ܬܘܒ ܡܪܢ ܐܪܙܐ ܕܡܥܡܘܕܝܬܐ ܠܫ̈ܠܝܚܘܗܝ<EOS> ܗܟܢܐ ܐܡܪ ܠܗܘܢ<EOS> ܕܡܢ ܕܡܗܝܡܢ ܘܥܡܕ<EOS>ܢܚܐ<EOS> ܘܡܢ ܕܠܐ ܡܗܝܡܢ ܡܬܕܝܢ<EOS> ܬܘܒ ܐܡܪ ܠܗܘܢ ܠܫ̈ܠܝܚܘܗܝ<EOS> ܕܐܢ ܬܗܝܡܢܘܢ ܘܠܐ ܬܬܦܠܓܘܢ<EOS> ܠܝܬ<EOS>ܡܕܡ ܕܠܐ ܬܫܟܚܘܢ ܠܡܥܒܕ<EOS> ܟܕ ܗܠܟ ܓܝܪ ܡܪܢ ܥܠ ܓ̈ܠܠܝ ܝܡܐ<EOS> ܐܦ ܫܡܥܘܢ ܒܗܝܡܢܘܬܗ ܥܡܗ ܗܠܟ<EOS>ܘܟܕ ܐܬܦܠܓ ܥܠ ܗܝܡܢܘܬܗ<EOS> ܘܫܪܝ ܗܘܐ ܠܡܛܒܥ<EOS> ܩܪܝܗܝ ܡܪܢ ܙܥܘܪ ܗܝܡܢܘܬܐ<EOS> ܘܟܕ ܫܐܠܘܗܝ<EOS>ܫ̈ܠܝܚܘܗܝ ܠܡܪܢ<EOS> ܡܕܡ ܠܐ ܒܥܘ ܠܗ<EOS> ܐܠܐ ܐܡܪܝܢ ܠܗ ܐܘܣܦ ܠܢ ܗܝܡܢܘܬܐ<EOS> ܐܡܪ ܠܗܘܢ ܕܐܢ ܗܘܬ<EOS>ܒܟܘܢ ܗܝܡܢܘܬܐ<EOS> ܐܦ ܛܘܪܐ ܢܫܢܐ ܡܢ ܩܕܡܝܟܘܢ<EOS> ܘܐܡܪ ܠܗܘܢ<EOS> ܕܠܐ ܬܬܦܠܓܘܢ ܘܬܛܒܥܘܢ ܠܟܘܢ ܒܓܘ<EOS>ܥܠܡܐ<EOS> ܒܕܡܘܬ ܫܡܥܘܢ<EOS> ܕܟܕ ܐܬܦܠܓ ܫܪܝ ܠܡܛܒܥ ܒܓܘ ܝܡܐ<EOS> ܘܬܘܒ ܗܟܢܐ ܐܡܪ<EOS> ܕܗܕܐ ܐܬܐ ܬܗܘܐ<EOS>ܠܐܝܠܝܢ ܕܡܗܝܡܢܝܢ<EOS> ܕܒ̈ܠܫܢܐ ܚܕ̈ܬܐ ܢܡܠܠܘܢ<EOS> ܘܫ̈ܐܕܐ ܢܗܘܘܢ ܡܦܩܝܢ<EOS> ܘܐܝ̈ܕܝܗܘܢ ܢܗܘܘܢ ܣܝܡܝܢ<EOS>ܥܠ ܟܪ̈ܝܗܐ ܘܡܬܚܠܡܝܢ<EOS>ܢܬܩܪܒ ܗܟܝܠ ܚܒܝܒܝ<EOS> ܠܗ ܠܗܝܡܢܘܬܐ<EOS> ܕܗܟܢܐ ܣܓܝܐܝܢ ܚܝ̈ܠܝܗ<EOS> ܗܝܡܢܘܬܐ ܓܝܪ<EOS>ܠܫܡܝܐ ܐܣܩܬ<EOS> ܠܡܡܘܠܐ ܙܟܬ<EOS> ܘܥܩܪܘܬܐ ܐܘܠܕܬ<EOS> ܘܡܢ ܚܪܒܐ ܦܨܝܬ<EOS> ܘܡܢ ܓܘܒܐ ܐܣܩܬ<EOS> ܘܠܡܣ̈ܟܢܐ<EOS>ܐܥܬܪܬ<EOS> ܘܠܐܣܝܪ̈ܐ ܫܪܬ<EOS> ܘܠܪ̈ܕܝܦܐ ܫܘܙܒܬ<EOS> ܘܢܘܪܐ ܐܚܬܬ<EOS> ܘܝܡܐ ܦܠܓܬ<EOS> ܘܛܪܢܐ ܒܙܥܬ<EOS> ܘܡܝܐ<EOS>ܠܕܨܗܝܢ ܐܫܩܝܬ<EOS> ܘܟ̈ܦܢܐ ܣܒܥܬ<EOS> ܘܡܝ̈ܬܐ ܐܚܝܬ<EOS> ܘܡܢ ܫܝܘܠ ܐܣܩܬ<EOS> ܘܓ̈ܠܠܐ ܫܬܩܬ<EOS> ܘܟܪ̈ܝܗܐ<EOS>ܐܣܝܬ<EOS> ܘܚ̈ܝܠܐ ܙܟܬ<EOS> ܘܫܘܪ̈ܐ ܣܚܦܬ<EOS> ܘܦܘ̈ܡܐ ܕܐܪ̈ܝܘܬܐ ܣܟܪܬ<EOS> ܘܫܠܗܒܝܬܐ ܕܢܘܪܐ ܕܥܟܬ<EOS>ܘܠܫܒܗܪ̈ܢܐ ܡܟܟܬ<EOS> ܘܠܡ̈ܟܝܟܐ ܠܐܝܩܪܐ ܡܛܝܬ<EOS> ܗܠܝܢ ܟܠܗܘܢ ܚܝ̈ܠܐ<EOS> ܒܗ ܒܗܝܡܢܘܬܐ ܐܣܬܥܪܘ<EOS>ܗܕܐ ܗܝ ܓܝܪ ܗܝܡܢܘܬܐ<EOS> ܟܕ ܐܢܫ ܢܗܝܡܢ ܒܐܠܗܐ ܡܪܐ ܟܠ<EOS> ܕܥܒܕ ܫܡܝܐ ܘܐܪܥܐ<EOS>ܘܝܡ̈ܡܐ ܘܟܠ ܕܐܝܬ ܒܗܘܢ ܘܗܘ ܥܒܕ ܠܐܕܡ ܒܨܠܡܗ ܘܗܘ ܝܗܒ ܐܘܪܝܬܐ ܠܡܘܫܐ ܘܗܘ ܫܕܪ ܡܢ ܪܘܚܗ<EOS>ܒܢ̈ܒܝܐ ܘܗܘ ܬܘܒ ܫܕܪ ܠܡܫܝܚܗ ܠܥܠܡܐ<EOS> ܘܕܢܗܝܡܢ ܐܢܫ ܒܚܝܬ ܡܝ̈ܬܐ<EOS> ܘܬܘܒ ܢܗܝܡܢ ܐܦ ܒܐܪܙܐ<EOS>ܕܡܥܡܘܕܝܬܐ<EOS> ܗܕܐ ܗܝ ܗܝܡܢܘܬܐ ܕܥܕܬܗ ܕܐܠܗܐ<EOS> ܘܕܢܬܦܪܩ ܐܢܫ ܡܢ ܕܠܡܛܪ ܫܥ̈ܐ ܘܫ̈ܒܐ ܘܝܪ̈ܚܐ<EOS>ܘܥܕ̈ܢܐ ܘܩܨ̈ܡܐ ܘܢܚ̈ܫܐ ܘܟܠܕܝܘܬܐ ܘܚܪܫܘܬܐ<EOS> ܘܡܢ ܙܢܝܘܬܐ ܘܡܢ ܙܡܪܐ ܘܡܢ ܝܘ̈ܠܦܢܐ ܣܪ̈ܝܩܐ<EOS>ܡܐ̈ܢܘܗܝ ܕܒܝܫܐ ܘܡܢ ܫܘܕܠܐ ܕܡ̈ܠܐ ܚ̈ܠܝܬܐ ܘܡܢ ܓܘܕܦܐ ܘܡܢ ܓܘܪܐ<EOS> ܘܕܠܐ ܐܢܫ ܢܣܗܕ ܣܗܕܘܬܐ<EOS>ܕܓܠܬܐ<EOS> ܘܕܠܐ ܢܡܠܠ ܐܢܫ ܒܬܪ̈ܝܢ ܠܫ̈ܢܝܢ<EOS> ܗܠܝܢ ܐܢܘܢ ܓܝܪ ܥܒ̈ܕܝܗ ܕܗܝܡܢܘܬܐ ܕܣܝܡܐ ܥܠ ܟܐܦܐ<EOS>ܫܪܝܪܬܐ ܕܗܘܝܘ ܡܫܝܚܐ ܕܥܠܘܗܝ ܣܠܩ ܟܠܗ ܒܢܝܢܐ<EOS>ܘܣܓܝ ܬܘܒ ܚܒܝܒܝ ܐܝܬ ܒܗܘܢ ܒܟ̈ܬܒܐ ܩܕ̈ܝܫܐ ܫܪܒܐ ܕܗܝܡܢܘܬܐ<EOS> ܐܠܐ ܗܠܝܢ ܩܠܝܠ<EOS>ܡܢ ܣܓܝ ܟܬܒܬ ܐܥܗܕܬ ܠܚܘܒܟ<EOS> ܕܬܕܥ ܘܬܘܕܥ ܘܬܗܝܡܢ ܐܦ ܬܬܗܝܡܢ<EOS> ܘܡܐ ܕܩܪܝܬ ܘܝܠܦܬ ܥܒ̈ܕܝܗ<EOS>ܕܗܝܡܢܘܬܐ<EOS> ܬܬܕܡܐ ܠܗܝ ܐܪܥܐ ܦܠܝܚܬܐ ܕܢܦܠ ܒܗ ܙܪܥܐ ܛܒܐ ܘܝܗܒܬ ܦܐܪ̈ܐ ܚܕ ܒܡܐܐ ܘܒܫܬܝܢ<EOS>ܘܒܬܠܬܝܢ ܘܟܕ ܬܐܙܠ ܠܘܬ ܡܪܟ ܢܩܪܝܟ ܥܒܕܐ ܛܒܐ ܘܟܫܝܪܐ ܘܡܗܝܡܢܐ ܕܡܛܠ ܗܝܡܢܘܬܗ ܕܣܓܝܬ<EOS> ܥܠ<EOS>ܠܡܠܟܘܬܐ ܕܡܪܗ ܫܠܡܬ ܬܚܘܝܬܐ ܕܗܝܡܢܘܬܐ<EOS>