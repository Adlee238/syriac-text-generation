ܪܹ̈ܫܹܐ ܡܤܲܝ̈ܟܹܐ<EOS> ܤܚ<EOS>ܝܵܕܼܥܝܼܬܿܘܿܢ ܐܲܚܲܝ̈ ܕܥܲܝܢܵܐ ܡܸܬܼܪܲܓܼܫܵܢܝܼܬܼܵܐ ܝܑܼܚܝܼܕܼܵܐܝܼܬܼ ܒܝܲܕܼ ܚܲܝܠܵܗ̇<EOS>ܗܵܘ̇ ܚܵܙܘܿܝܵܐ ܗܵܘ̇ ܕܐܲܝܟܼ ܕܲܒܼܤܝܼܠܘܿܢܵܐ ܡܸܕܸܡ ܡ̣ܢ ܡܘܼܚܵܐ<EOS>ܡܸܫܬܲܡܲܪ ܠܘܵܬܼܵܗ̇ ܒܸܠܥܵܕܼ ܡ̣ܢ ܕܢܸܫܬܵܘܬܲܦ ܥܲܡ ܢܘܼܗܪܵܐ<EOS>ܐ̄ܚܪܹܢܵܐ ܠܵܐ ܡܸܫܟܿܚܵܐ ܕܲܬܼܩܲܒܸܠ ܦܘܼܪ̈ܫܵܢܹܐ ܕܨܸܒܼ̈ܘܵܬܼܵܐ<EOS> ܟܠܗܹܝܢ<EOS>ܡܸܬܼܪ̈ܲܓܼܫܵܢܝܵܬܹܗ ܕܲܟܼܝܵܢܵܐ ܫܲܘܝܵܐܝܼܬܼ ܡܛܲܪ̈ܤܵܢ ܥܲܡ ܡܸܬܼܚܲܕܼܸܥܵܢ̈ܝܵܬܹܗ<EOS>ܕܕܘܼܒܵܪܵܐ ܕܪܘܼܚ ܒܗܵܢܵܐ ܦܸܚܡܵܐ<EOS> ܘܚܲܝܠܵܐ ܗܵܘ̇ ܟܝܵܢܵܝܵܐ ܕܡܲܕܥܵܐ<EOS>ܕܐܵܦ ܡܸܫܬܲܡܲܗ ܝܑܼܕܲܥܬܼܵܐ ܢܲܦܫܵܢܵܝܬܼܵܐ ܒܸܠܥܵܕܼ ܕܲܢܩܲܒܸܠ ܢܘܼܗܪܵܐ<EOS>ܐܲܠܵܗܵܝܵܐ ܕܬܸܫܬܵܘܬܲܦ ܢܲܦܫܵܐ ܒܬܹܐܘܿܪܝܼܵܗ̇ ܠܲܫܪܵܪܵܐ ܠܵܐ ܡܸܫܟܚܚܵܐ<EOS>ܗܵܘ̇ ܕܡ̣ܢ ܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ ܒܵܬܲܪ ܕܡܸܬܼܒܲܢܝܵܐ ܒܚܘܼܠܡܵܢܵܐ<EOS>ܟܝܵܢܵܝܵܐ ܡܢܵܬܼܵܐ ܚܵܫܘܿܫܬܼܵܐ ܕܢܲܦܫܵܐ ܡܸܬܼܩܢܸܐ ܤܲܓܝܼ̈ܐܹܐ ܟܹܐܡܲܬܼ<EOS>ܐܲܡܪܲܚܘ ܕܥܲܡ ܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ ܒܪܲܗܛܵܐ ܦܝܼܠܵܤܘܿܦܵܝܵܐ<EOS>ܟܲܕܼ ܥܲܠ ܗܵܕܹܐ ܝܑܼܚܝܼܕܼܵܐܝܼܬܼ ܐܸܤܬܡܸܟܼܘ ܐܵܦ ܡ̣ܢ ܫܪܵܪܵܐ ܕܐܲܚܝܼܕܝܼܢ<EOS>ܫܓܼܵܘ<EOS> ܘܚܵܙܘܿܝܘܼܬܼܵܐ ܕܲܥܝܵܕܼܵܐ ܐܵܘܒܸܿܕܼܘ<EOS> ܘܐܲܝܟܼ ܥܲܝ̈ܢܹܐ ܕܒܼܵܐܐܲܪ<EOS>ܫܪܲܓܼܪ̈ܵܓܼܝܵܬܼܵܐ ܚܵܙ̈ܝܵܢ ܡܸܛܠ ܢܲܤܝܼܤܘܼܬܼܵܐ ܕܲܚܙܵܝܗܹܝܢ ܕܡܸܬܼܟܿܠܸܐ<EOS>ܡ̣ܢ ܡܠܘܿܐܹ̈ܐ ܪ̈ܲܛܝܼܒܹܐ ܕܲܒܼܗܹܝܢ ܟܠܚܲܕܼ ܚܲܕܼ ܡܸܢܗܘܿܢ ܠܲܚܕܼܵܐ<EOS>ܕܡܘܼܬܼܵܐ ܕܡܸܬܼܗܲܓܓܼܵܐ ܗ̄ܘ̣ܵܬܼ ܩܕܼܵܡܵܘܗܝ ܐܸܤܬܿܒܲܪ ܠܹܗ ܫܪܵܪܵܐ<EOS>ܘܟܲܕܼ ܐܸܬܼܟܲܢܲܫܹ̈ܝܢ ܕܸܡ̈ܘܵܬܼܵܐ ܟܠܗܹܝܢ ܕܟܼܠܗܘܿܢ ܠܲܚܕܵܐ ܐܸܬܼܚܙܝܼ<EOS>ܬܲܡܵܢ ܚܠܵܦ ܚܲܕܼ ܕܸܡ̈ܘܵܬܼܵܐ ܤܲܓܼܝܼ̈ܐܵܬܼܵܐ ܕܘܼܟܲܬܼ ܫܪܵܪܵܐ<EOS> ܘܗܵܕܹܐ<EOS>ܓܸܕܼܫܲܬ̤ ܠܗܘܿܢ ܒܗܵܝ̇ ܕܥܲܠ ܙܸܠܓܹ̈ܐ ܕܛܲܝܒܿܘܼܬܼܵܐ ܗܵܝ̇ ܕܲܒܼܕܼܘܼܟܵܝܵܐ<EOS>ܕܢܲܦܫܵܐ ܡܲܙܠܓܼܵܐ ܠܵܐ ܫܲܐܸܠ̣ܘ<EOS> ܫܪܵܪܵܐ ܐܝܼܬܼܵܘܗܝ ܡܲܪܓܫܵܢܘܼܬܼܵܐ<EOS>ܕܥܲܠ ܐܲܠܵܗܵܐ ܕܒܲܪܓܸܫܬܼܵܐ ܕܪܸ̈ܓܼܫܵܘܗܝ ܪ̈ܘܼܚܵܢܹܐ ܕܗܵܘܢܵܐ ܗ̤ܘ<EOS>ܐ̄ܢܵܫ ܒܲܩܢܘܿܡܹܗ ܛܵܥܹ̇ܡ ܠܵܗ̇<EOS>ܗܲܒܵܒܼܵܐ ܕܹܝܢ ܕܝܼܕܲܥܬܼܵܐ ܕܪܘܼܚ ܚܘܼܒܵܐ ܐܲܠܵܗܵܝܵܐ<EOS> ܗܵܘ̇ ܕܲܒܼܝܲܕܼ<EOS>ܤܘܼ̈ܟܵܠܹܐ ܡܫܲܠܗ̈ܒܼܵܢܹܐ ܕܲܒܼܝܲܕܼܸ ܪܘܼܚܵܐ ܡ̣ܢ ܨܠܘܿܬܼܵܐ ܡܸܫܬܲܟܼܚܝܼܢ<EOS>ܗܵܘܹ̇ܐ<EOS> ܚܘܼܒܵܐ ܐܝܼܬܼܵܘܗܝ ܦܹܐܪܵܐ ܕܲܨܠܘܿܬܼܵܐ<EOS> ܕܲܒܼܝܲܕܼ ܬܹܐܘܿܪܝܼܵܐ ܕܡܵܢܵܗ̇<EOS>ܢܵܓܼܕܵܐ ܠܹܗ ܠܗܵܘܢܵܐ ܠܵܐ ܡܸܤܬܲܒܼܥܵܢܵܐܝܼܬܼ ܠܪܸܚܡܬܼܵܗ̇ ܟܲܕܼ<EOS>ܢܚܲܡܤܸܢ ܒܵܗ̇ ܕܠܵܐ ܩܘܼܛܵܥ ܐܸܢ ܒܗܵܝ̇ ܕܡܸܬܼܪܲܓܼܫܵܢܵܐܝܼܬܼ ܘܲܒܼܝܲܕܼ<EOS>ܦܲܓܼܪܵܐ ܘܐܸܢ ܗܵܝ̇ ܕܲܒܼܝܲܕܼ ܙܵܘܥܵܐ ܫܲܠܝܵܐ ܕܬܲܪܥܝܼܬܼܵܐ ܬܨܲܠܸܐ<EOS>ܚܲܡܝܼܡܵܐܝܼܬܼ ܘܚܲܪܝܼܦܵܐܝܼܬܼ<EOS> ܨܠܘܿܬܼܵܐ ܐܝܼܬܹܝܗ̇ ܡܝܼܬܼܘܼܬܼܵܐ ܕܙܵܘ̈ܥܹܐ<EOS>ܕܨܸܒܼܝܵܢܵܐ ܡ̣ܢ ܚܲܝܹ̈ܐ ܕܒܸܤܪܵܐ<EOS> ܫܲܘܝܵܐ ܗ̣̄ܝ ܓܹܝܪ ܘܗܵܝ̇ ܕܲܢܨܲܠܸܐ<EOS>ܚܲܬܿܝܼܬܵܐܝܼܿܬܼ ܘܗܵܝ̇ ܕܲܢܡܘܼܬܼ ܡ̣ܢ ܥܵܠܡܵܐ ܘܗܵܕܲܐ ܗ̣̄ܝ ܗܵܝ̇<EOS>ܕܢܸܟܼܦܘܿܪ ܐ̄ܢܵܫ ܒܢܲܦܫܹܗ<EOS> ܗܵܢܵܘ ܕܹܝܢ ܕܬܸܗܘܸܐ ܐܲܡܝܼܢ ܒܲܨܠܘܿܬܼܵܐ<EOS>ܝܑܼܕܲܝܼܥ ܗ̄ܘ̣ ܠܝܵܕܼ̈ܥܲܝ ܟܬܼܵܒܹ̈ܐ ܕܲܨܠܘܿܬܼܵܐ ܚܲܬܿܝܼܬܬܵܐ ܡܵܢܲܐ ܗ̣̄ܝ<EOS>ܒܥܵܬܼܵܗ̇<EOS> ܘܝܼܕܼܝܼܥܵܐ ܗ̣̄ܝ ܕܐܲܝܠܹܝܢ ܕܲܠܗܵܢܵܐ ܪܸܥܝܵܢܵܐ ܝܑܼܚܝܼܕܼܵܝܵܐ ܩܲܒܸܠ̣ܘ<EOS>ܥܠܲܝܗܘܿܢ ܕܲܨܠܘܿܬܼܵܐ ܝܑܼܚܝܼܕܼܵܝܬܼܵܐ ܢܸܩܢܘܿܢ ܒܫܸ̈ܐܠܵܬܼܗܘܿܢ ܕܲܠܩܘܼܒܼܠܵܐ<EOS>ܕܪܸܓܲܬܼܗܘܿܢ ܠܵܐ ܗܵܘܹ̇ܝܢ ܒܝܵܬܼܗܘܿܢ ܕܲܢܥܝܼܪܘܼܢ ܫܓܼܘܼ̈ܫܝܹܐ ܥܲܠ<EOS>ܢܲܦܫܗܘܿܢ ܡܸܛܠ ܚܲܫܹ̈ܐ ܤܲܩܘܼ̈ܒܼܠܵܝܹܐ ܕܒܼܵܬܲܪ ܨܠܘܿܬܼܵܐ ܒܢܲܦܫܗܘܿܢ<EOS>ܡܙܝܼܥܝܼܢ<EOS> ܡܵܕܹܝܢ ܚܘܼܒܵܐ ܕܐܲܠܵܗܵܐ ܒܲܟܼܦܘܼܪܝܵܐ ܕܢܲܦܫܵܐ ܡܸܫܬܿܟܲܚ<EOS>ܐܲܝܟܲܢܵܐ ܗܵܟܹܝܠ ܕܡ̣ܢ ܙܲܪ̈ܥܲܝ ܕܘܼܥܬܹܗ ܕܨܵܘܡܵܐ ܫܸܒܲܠ ܢܲܟܼܦܘܼܬܼܵܐ<EOS>ܫܵܘܚܵܐ ܗܵܟܲܢܵܐ ܡ̣ܢ ܤܲܒܼܥܘܼܬܼܵܐ ܦܲܚܙܘܼܬܼܵܐ ܘܡ̣ܢ ܡܲܠܝܘܼܬܼܵܐ<EOS>ܨܲܚܢܘܼܬܼܵܐ<EOS> ܥܲܠ ܟܲܪܤܵܐ ܕܹܝܢ ܕܟܲܦܢܵܐ ܠܵܐ ܡܸܡܬܼܘܿܡ ܡܕܝܼܩܝܼܢ<EOS>ܚܘܼ̈ܫܵܒܹܐ ܙܲܠܝܼ̈ܠܹܐ<EOS> ܟܠ ܡܹܐܟܼܘܼܠܬܼܵܐ ܕܹܝܢ ܕܡܸܬܼܩܲܒܿܠܵܐ ܠܓܼܵܘ ܡܸܢܲܢ<EOS>ܬܵܘܤܲܦܬܼܵܐ ܗܵܘ̇ܝܵܐ ܒܟܼܘܼ̈ܡܘܿ ܕܙܲܪܥܵܐ ܟܝܵܢܵܝܵܐ ܕܡܸܬܼܟܲܢܲܫ ܒܦܲܓܼܪܲܢ<EOS>ܘܡܵܐ ܕܐܸܬܼܡܠܝܼܘ ܗܲܕܵܡܹ̈ܐ ܐܘܿܪ̈ܓܵܢܵܝܹܐ ܒܫܸܚܠܵܐ ܕܡ̣ܢ ܟ̱ܠܹܗ ܦܲܓܼܪܵܐ<EOS>ܕܲܠܬܲܡܵܢ ܗܵܘܹ̇ܐ ܐܸܢ ܓܕܲܫ̣ ܘܲܚ̣ܙܵܐ ܦܲܓܼܪܵܐ ܐܵܘ ܪܚܸܫ̣ ܒܠܸܒܵܐ<EOS>ܥܘܼܗܕܵܢܵܐ ܡܸܕܸܡ ܕܠܵܐ ܡ̣ܢ ܨܸܒܼܝܵܢܵܐ ܥܲܡܹܗ ܕܚܘܼܫܵܒܼܵܐ ܒܲܪ ܫܵܥܬܹܗ<EOS>ܡܠܘܿܐܵܐ ܗܲܢܝܼܐܵܐ ܡܸܬܿܬܿܙܝܼܥ ܡ̣ܢ ܬܲܡܵܢ ܘܡܸܫܬܲܡܲܪ ܒܟܼܠܹܗ<EOS>ܓܘܼܫܡܵܐ<EOS> ܐܲܝܟܲܢܵܐ ܕܐܵܦܸܢ ܤܲܓܝܼ ܢܸܗܘܸܐ ܚܲܝܠܬܼܵܢ ܪܸܥܝܵܢܵܐ ܘܲܢܟܸܦ<EOS>ܘܲܙܗܸܐ ܒܙܵܘܥܵܘ̈ܗܝ ܒܝܲܕܼ ܡܲܪܓܫܵܢܘܼܬܼܵܐ ܗܵܝ̇ ܕܗܲܕܵܡܹ̈ܐ ܒܲܪ<EOS>ܫܵܥܬܹܗ ܡܸܬܿܕܵܘܕܼܵܐ ܦܵܪܘܿܫܘܼܬܹܗ ܘܐܲܝܟܼ ܕܡ̣ܢ ܪܵܘܡܵܐ ܡܸܕܸܡ<EOS>ܡܸܬܿܬܲܚܬܸܐ ܡ̣ܢ ܐܲܝܟܵܐ ܕܩܵܐܹ̇ܡ<EOS> ܘܚܲܪܤܝܘܼܬܼܵܐ ܕܚܘܼܫܵܒܼܵܘ̈ܗܝ<EOS>ܡܸܬܼܥܲܪܓܠܵܐ<EOS> ܘܢܲܟܼܦܘܼܬܹܗ ܙܗܝܼܬܼܵܐ ܡܸܨܛܲܐܝܵܐ ܒܕܼܘܼܘܵܕܹܗ ܕܲܒܼܚܲܫܵܐ<EOS>ܗܵܘ̇ ܕܢܵܨܹ̇ܦ ܒܠܸܒܵܐ ܒܝܵܩܘܿܕܼܘܼܬܼܵܐ ܕܗܲܕܵܡܹ̈ܐ<EOS> ܘܡܸܚܕܼܵܐ ܦܸܠܓܵܐ<EOS>ܕܚܲܝܠܹܗ ܡܸܫܬܲܦܲܠ ܐܲܝܟܼ ܐ̄ܢܵܫ ܢܹܐܡܲܪ ܘܲܠܢܝܼܫܹܗ ܩܲܕܼܡܵܝܵܐ<EOS>ܕܤܲܒܼܪܹܗ ܡܸܬܼܢܫܸܐ<EOS> ܘܟܲܕܼ ܠܵܐ ܥܲܠ̣ ܠܐܵܓܼܘܿܢܵܐ ܡܸܫܬܟܲܚ ܠܹܗ<EOS>ܚܲܝܵܒܼܵܐ ܕܠܵܐ ܬܲܟܼܬܘܼܫܵܐ ܘܲܕܼܠܵܐ ܥܲܡܠܵܐ ܕܲܒܼܥܸܠܕܲܪܹܗ ܘܕܲܡܚܲܝܲܒܼ<EOS>ܬܚܹܝܬܼ ܨܸܒܼܝܵܢܵܐ ܡܫܲܦܠܵܐ ܕܦܲܓܼܪܵܐ<EOS> ܗܵܢܵܐ ܟ̱ܠܹܗ ܥܵܨܹ̇ܐ ܬܘܼܪܤܵܝܵܐ<EOS>ܪܲܒܵܐ ܘܤܲܒܼܥܵܐ ܐܲܡܝܼܢܵܐ ܠܨܸܒܼܝܵܢܵܐ ܫܲܦܝܼܪܵܐ ܕܒܲܪܢܵܫܵܐ ܕܟܲܕܼ ܡܸܬܿܕܲܒܲܪ<EOS>ܬܲܩܢܵܐܝܼܬܼ ܒܲܠܡܹܐܢܵܐ ܕܢܲܟܼܦܘܼܬܼܵܐ ܡܸܬܼܪܟܸܢ ܠܡܸܫܠܲܡ ܠܗܵܘ̇<EOS>ܡܸܕܸܡ ܕܠܵܐ ܡܸܡܬܼܘܿܡ ܐܸܬܼܪܟܸܢ ܐܸܨܛܒܼܝܼ ܕܢܸܤܲܩ ܥܲܠ ܒܵܠܹܗ<EOS>ܘܟܲܕܼ ܕܲܡܝܲܟܼ ܒܲܠܚܘܿܕܼܵܘܗܝ ܟܸܢܫܵܐ ܕܚܘܼ̈ܫܵܒܹܐ ܕܲܥܛܝܼܦܝܼܢ ܕܸܡ̈ܘܵܬܼܵܐ<EOS>ܙܲܠܝܼ̈ܠܵܬܼܵܐ ܟܪܝܼܟܼܝܼܢ ܠܹܗ<EOS> ܘܲܥܒܼܝܼܕܼܵܐ ܠܗܘܿܢ ܬܸܫܘܝܼܬܹܗ ܗܵܝ̇ ܕܟܼܝܼܬܼܵܐ<EOS>ܒܹܝܬܼ ܚܸܙܘܹ̈ܐ ܘܦܘܼܬܿܩܵܐ ܕܙܵܢ̈ܝܵܬܼܵܐ ܟܲܕܼ ܤܵܥܲܪ ܘܲܡܡܲܠܸܠ ܥܲܡܗܘܿܢ<EOS>ܒܪܵܘܵܝܘܼܬܼܵܐ ܕܚܘܼ̈ܫܵܒܹܐ ܘܲܡܛܲܢܸܦ ܠܗܲܕܵܡܵܘ̈ܗܝ ܚܤܲܝ̈ܵܐ ܟܲܕܼ ܠܵܐ<EOS>ܩܲܪܝܼܒܼܵܐ ܠܹܗ ܐܲܢ̄ܬܿܬܼܵܐ<EOS>ܐܲܝܢܵܘ ܝܲܡܵܐ ܕܗܵܟܲܢܵܐ ܡܸܫܬܓܸܫ ܘܡܸܬܿܛܲܪܛܲܥ ܡ̣ܢ ܟܝܼ̈ܡܘܿܢܹܐ<EOS>ܐܲܝܟܼ ܡܵܐ ܕܡܸܫܬܿܓܸܫ ܗܵܘܢܵܐ ܬܲܩܢܵܐ ܒܥܘܼܫܢܵܐ ܕܓܲܠܠܹ̈ܐ<EOS>ܕܡܸܬܿܬܥܝܼܪܝܼܢ ܥܠܵܘܗܝ ܒܝܲܡܵܐ ܕܓܘܼܫܡܹܗ ܡ̣ܢ ܡܲܠܝܘܼܬܼܵܗ̇<EOS>ܕܟܲܪܤܵܐ؟ ܐܘܿ ܢܲܟܼܦܘܼܬܼܵܐ ܟܡܵܐ ܡܸܙܕܲܗܸܐ ܫܘܼܦܪܹܟܼܝ ܒܡܲܕܼܡܟܼܵܐ<EOS>ܕܥܲܠ ܐܲܪܥܵܐ ܘܚܲܫܵܐ ܕܟܲܦܢܵܐ ܕܦܵܪܕܵܐ ܡܸܢܵܗ̇ ܫܸܢܬܼܵܐ ܡ̣ܢ ܢܵܚܘܿܒܼܘܼܬܼܵܐ<EOS>ܕܦܲܓܼܪܵܐ ܘܤܲܦܝܼܩܘܼܬܼܵܐ ܕܟܲܪܤܵܐ ܕܲܥܒܼܝܼܕܼܵܐ ܓܘܼܒܵܐ ܥܲܡܝܼܩܵܐ ܒܹܝܬܼ<EOS>ܐܸܠܥܹ̈ܐ ܠܲܡ̈ܥܲܝܵܐ ܡܸܛܠ ܚܤܝܼܟܼܘܼܬܼܵܗ̇ ܕܤܲܝܒܵܪܬܵܐ ܥܲܠ ܡܹܐܟܼܘܼܠܬܼܵܐ<EOS>ܕܹܝܢ ܘܲܢܝܵܚܵܐ ܕܡܸܬܼܢܲܤܒܝܼܢ ܠܓܼܵܘ ܡܸܢܲܢ ܕܸܡ݁̈ܘܵܬܼܵܐ ܤܲܢ̈ܝܵܬܼܵܐ ܘܨܲܠܡܹ̈ܐ<EOS>ܡܫܲܟܿܪܹ̈ܐ ܡܸܬܼܓܲܒܼܠܝܼܢ ܘܗܵܘܹ̇ܝܢ ܡܸܢܗܘܿܢ<EOS> ܘܢܵܦ̇ܩܝܼܢ ܡܸܬܼܚܵܘܹܝܢ ܠܲܢ<EOS>ܒܐܲܬܼܪܵܐ ܟܲܤܝܵܐ ܕܪܸܥܝܵܢܲܢ ܘܲܡܓܲܪܓܼܝܼܢ ܠܲܢ ܠܫܵܘܬܵܦܘܼܬܼܵܐ<EOS>ܕܥܲܡܗܘܿܢ ܟܲܤܝܵܐܝܼܬܼ ܒܤܘܼܥܪܵܢܹܐ ܨܲܚܢܹ̈ܐ ܤܘܼܦܵܩܵܗ̇ ܕܹܝܢ<EOS>ܕܟܲܪܤܵܐ ܐܲܬܼܪܵܐ ܨܲܕܼܝܵܐ ܥܵܒܹ̇ܕܼ ܠܵܗ̇ ܠܬܲܪܥܝܼܬܼܵܐ ܕܲܨܕܹܐ ܡ̣ܢ ܚܘܼ̈ܫܵܒܹܐ<EOS>ܘܲܫܠܸܐ ܡ̣ܢ ܟ̱ܠܹܗ ܪܵܘܒܵܐ ܕܡܲܚܫ̈ܒܼܵܬܼܵܐ<EOS> ܗܵܝ̇ ܕܹܝܢ ܕܡܲܠܝܵܐ ܘܤܲܒܿܝܼܥܵܐ<EOS>ܐܲܬܼܪܵܐ ܕܚܸܙ̈ܘܵܢܹܐ ܘܬܹܐܛܪܘܿܢ ܥܵܒܹܕܼ ܠܵܗ̇ ܘܐܵܦܸܢ ܒܚܘܼܪܒܵܐ<EOS>ܘܒܲܠܚܘܿܕܲܝܢ ܐܲܝܼܬܲܝܢ<EOS> ܤܲܒܼܥܵܐ ܠܲܡ ܤܲܓܝܼ̈ܐܵܬܼܵܐ ܪܵܐܹܓܼ<EOS> ܕܲܫ̣ܘܲܝܬܿ<EOS>ܒܛܝܼܒܿܘܼܬܼܵܐ ܐܲܠܵܗܵܝܵܬܐ ܠܠܵܐ ܚܵܫܘܿܫܘܼܬܼܵܐ ܕܢܲܦܫܵܐ ܬܸܤܬܲܟܲܠ ܠܵܘ<EOS>ܡ̣ܢ ܗܵܝ̇ ܕܠܵܐ ܢܸܥܒܿܪܘܼܢ ܒܵܟܼ ܚܘܼ̈ܫܵܒܹܐ ܤܢܲܝ̈ܵܐ ܐܵܘ ܟܹܝܬܼ ܪܦܵܬܼܵܐ<EOS>ܕܙܵܘ̈ܥܹܐ ܕܲܒܼܓܼܘܼܫܡܵܐ ܕܠܵܐ ܡܲܨܝܵܐ<EOS> ܐܵܦܠܵܐ ܡ̣ܢ ܗܵܝ̇ ܕܙܵܟܹ̇ܐ ܐܲܢ̄ܬܿ<EOS>ܠܗܘܿܢ ܦܫܝܼܩܵܐܝܼܬܼ ܟܲܕܼ ܟܠ ܟ̱ܠܹܗ ܠܵܐ ܡܸܬܿܛܲܡܲܐ ܪܸܥܝܵܢܵܐ ܐܵܘ<EOS>ܡܸܫܬܿܓܸܫ ܐܵܦܸܢ ܪܲܒܲܬܼ ܡܥܲܠܝܵܐ ܗܵܕܹܐ<EOS> ܐܸܠܵܐ ܡ̣ܢ ܗܵܝ̇ ܕܡ̣ܢ<EOS>ܦܘܼܠܚܵܢܵܐ ܡܝܲܬܪܵܐ ܕܡܲܕܥܵܐ ܐܵܦܠܵܐ ܡܸܫܬܒܸܩ ܗܵܘܢܵܐ ܕܢܲܩܪܸܒܼ<EOS>ܥܲܡܗܘܿܢ ܘܲܢܤܝܼܦ ܐܸܢܘܿܢ<EOS> ܐܸܠܵܐ ܡܵܐ ܕܐܲܕܼܝܼܩ̣ܘ ܚܘܼ̈ܫܵܒܹܐ ܡܸܬܚܛܵܦܘܼ<EOS>ܡܸܬܼܚܛܸܦ ܡ̣ܢ ܨܹܐܕܲܝܗܘܿܢ ܒܲܩܛܝܼܪܵܐ ܕܡܸܕܸܡ ܕܲܠܒܲܪ ܡ̣ܢ<EOS>ܨܸܒܼܝܵܢܵܐ ܕܡ̣ܢ ܥܝܵܕܼܵܐ ܘܡ̣ܢ ܛܲܝܒܿܘܼܬܼܵܐ ܠܒܼܝܼܟܼ ܚܡܝܼܪܵܐ ܒܓܼܵܘ<EOS>ܠܸܒܵܐ ܕܐܝܼܬܼܵܘܗܝ ܒܲܝܬܹܗ ܕܡܲܕܿܥܵܐ<EOS> ܐ̄ܚܪܹܢܵܐ ܗ̄ܘ̣ ܗܵܘܢܵܐ<EOS>ܐܵܓܼܘܿܢܸܤܛܵܐ ܘܲܐ̄ܚܪܹܢܵܐ ܗ̄ܘ̣ ܛܲܟܼܤܵܐ ܕܟܼܵܗܢܘܼܬܼܵܐ<EOS> ܪܸܥܝܵܢܵܐ<EOS>ܕܲܒܼܪ̈ܲܚܡܹܐ ܫܡܲܝܵܢܹ̈ܐ ܡܝܼܬܼ ܠܥܵܠܡܵܐ ܚܘܼ̈ܫܵܒܹܐ ܒܲܠܚܘܿܕܼ ܫܚܝܼ̈ܡܹܐ<EOS>ܗܵܘܹ̇ܝܢ ܠܘܵܬܹܗ ܥܲܠ ܨܸܒܼ̈ܘܵܬܼܵܐ ܕܠܵܐ ܬܲܟܼܬܘܼܫܵܐ ܕܐܵܓܼܘܿܢܵܐ<EOS> ܘܐܸܢ<EOS>ܡ̣ܢ ܙܵܘܥܵܐ ܕܗܲܕܵܡܹ̈ܐ ܡܲܪܓܫܵܢܘܼܬܼܵܐ ܕܠܵܐ ܕܡܘܼܬܼܵܐ<EOS> ܓܡܝܼܪܘܼܬܼܵܐ<EOS>ܕܥܲܡ ܒܸܤܪܵܐ ܘܲܕܼܡܵܐ ܟܕܼܝܼܢܵܐ ܡܲܡܠܵܟܼܘܼ ܡܲܡܠܟܼܵܐ ܥܲܠ ܐܲܝܠܹܝܢ<EOS>ܕܡ̣ܢ ܒܸܤܪܵܐ ܘܲܕܼܡܵܐ ܢܵܒܼ̇ܥܝܼܢ ܘܠܵܘ ܡܒܲܛܵܠܘܼ ܡܒܲܛܠܵܐ ܠܗܹܝܢ<EOS>ܠܕܼܝܼ̈ܠܵܝܵܬܹܗ ܕܲܟܼܝܵܢܵܐ ܟܲܕܼ ܥܕܲܟܹܝܠ ܒܚܲܝܹ̈ܐ ܕܡ̣ܢ ܐܸܤܛܘܼ̈ܟܼܤܹܐ ܪܵܦܹ̇ܬܼ<EOS>ܙܵܘܥܵܐ ܕܚܲܝܘܼܬܹܗ ܘܡ̣ܢ ܐܲܪܒܿܥܵܐ ܟܘܼ̈ܡܘܿ ܫܲܬܼܐܸܤܬܼܵܐ ܕܲܗܘܵܝܹܗ<EOS>ܢܵܤܹ̇ܒܼ ܫܘܼ̈ܚܠܵܦܹܗ ܒܟܼܠ ܪ̈ܦܵܦܝܼܢ<EOS>