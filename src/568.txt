ܕܫܶܬܬܥܣܰܪ ܒܰܪ ܩܳܠܶܗ<EOS>ܡܶܛܽܠܳܬܳܟ ܛܶܢܰܬ ܣܰܪܳܐ<EOS>ܕܠܳܐ ܒܰܥܝܳܕܳܗܿ ܒܐܶܡܳܐ ܕܛܰܠܝܳܐ<EOS>ܠܳܐ ܛܶܢܰܬ ܗܘܳܬ ܐܰܝܟܳܐ ܕܰܛܢܰܢ<EOS>ܐܳܦ ܢ̈ــܟܦܳܬܳܐ ܒܥܰܒܕܳܐ ܛــܢܰܬ<EOS>ܡܶܛܽܠܳܬܳܟ ܐܳܘ ܒܰܪ ܚܺܐܪ̈ܶܐ<EOS>ܥܽܘܢܺܝܬܳܐ ܡܶܢ ܒܶܝܬ ܣܰܪܳܐ ܐܳܦ ܡܶܢ ܥܰܡ̈ܡܶܐ<EOS>ܠܳܟ ܬܶܫܒܽܘܚܬܳܐ<EOS>ܡܶܛܽܠ ܕܶܢܚܳܟ ܨܰܠܺܝ ܐܺܝܣܚܳܩ<EOS>ܥܰܠ ܒܰܪܬ ܙܰܘܓܶܗ ܕܺܐܒܳܐ ܘܐܶܡܪܳܐ<EOS>ܒܶܛܢܰܬ ܐܰܟܚܰܕ ܚܰܘܺܝ ܕܠܳܐ ܗܘܳܐ<EOS>ܙܰܪ̈ܥܶܐ ܒܪ̈ܺܝܟܶܐ ܐܺܝܬ ܠܐܰܒܪܳܗܳܡ<EOS>ܚܰܕ ܗܽܘ ܙܰܪܥܶܗ ܕܰܡܒܰܪܶܟ ܟܽܠ<EOS>ܐܶܠܽܘ ܣܽܘܓܳܐܐ ܕܙܰܪ̈ܥܶܐ ܒܪ̈ܺܝܟܶܐ<EOS>ܐܺܝܬ ܠܐܰܒܪܳܗܳܡ ܗܳܐ ܗܽܘ ܥܺܣܽܘ<EOS>ܐܳܦ ܐܺܝܫܡܰܥܺܝܠ ܒܽܘܟܪ̈ܶܐ ܐܶܢܽܘܢ<EOS>ܕܒܶܝܬ ܐܰܒܪܳܗܳܡ ܒܰܬܪ̈ܺܝܢ ܠܺܝ̈ܛܶܐ<EOS>ܚܰܘܺܝ ܕܚܰܕ ܗܽܘ ܙܰܪܥܳܐ ܒܪܺܝܟܳܐ<EOS>ܠܳܟ ܒܰܪ ܡܰܠܟܳܐ ܪܶܚܡܰܬ ܣܰܪܳܐ<EOS>ܘܰܣܢܳܬ ܡܰܠܟܳܐ ܠܳܐ ܒܣܶܡ ܗܘܳܐ ܠܶܗܿ<EOS>ܒܶܝܬ ܡܰܠܟܽܘܬܳܐ ܕܥܰܡ ܓܰܠܘܳܝܳܐ<EOS>ܡܶܬܟܰܪܟܳܐ ܠܶܗ ܢܶܩܝܳܐ ܗܘܳܬ<EOS>ܕܰܚܙܳܬ ܕܶܢܚܳܟ ܕܰܟܣܶܐ ܗܘܳܐ ܒܶܗ<EOS>ܠܳܐ ܐܢܳܫ ܡܶܐܢܰܬ ܠܳܗܿ ܫ̈ܢܰܝܳܐ ܬܶܫ̈ܥܺܝܢ<EOS>ܕܰܬܣܰܟܶܐ ܠܳܟ ܐܶܬܰܝܬ ܒܬܶܫ̈ܥܺܝܢ<EOS>ܨܶܐܕܶܝܗܿ ܕܣܰܪܳܐ ܘܐܶܬܰܝܬ ܒܰܡܳܐܐ<EOS>ܨܶܝܕ ܐܰܒܪܳܗܳܡ ܝܰܗܒܬ<EOS>