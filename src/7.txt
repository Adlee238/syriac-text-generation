ܬܚܘܝܬܐ ܕܬ̈ܝܒܐ<EOS>ܙܟܝܐ ܚܕ ܗܘ ܒܠܚܘܕ<EOS> ܡܢ ܟܠ‍ ܝ̈ܠܝܕܐ ܕܠܒܫܘ ܦܓܪܐ<EOS> ܕܐܝܬܘܗܝ ܡܪܢ ܝܫܘܥ<EOS>ܡܫܝܚܐ<EOS> ܐܝܟ ܕܗܘ ܣܗܕ ܥܠ ܢܦܫܗ<EOS> ܐܡܪ ܓܝܪ ܕܐܢܐ ܙܟܝܬܗ ܠܥܠܡܐ<EOS> ܘܐܦ ܢܒܝܐ ܣܗܕ ܥܠܘܗܝ<EOS> ܕܠܐ<EOS>ܥܒܕ ܥܘܠܐ<EOS> ܐܦܠܐ ܢܟܠܐ ܐܫܬܟܚ ܒܦܘܡܗ<EOS> ܘܫܠܝܚܐ ܛܘܒܢܐ ܐܡܪ<EOS> ܕܗܘ ܕܠܐ ܝܕܥ ܗܘܐ ܚܛܝܬܐ<EOS> ܡܛܠܬܢ<EOS>ܚܛܝܬܐ ܥܒܕܗ<EOS> ܘܐܝܟܢܐ ܥܒܕܗ ܚܛܝܬܐ<EOS> ܐܠܐ ܡܛܠ ܕܫܩܠܗ ܠܚܛܝܬܐ<EOS> ܟܕ ܠܐ ܗܘܐ ܗܘ ܥܒܕܗ<EOS> ܘܩܒܥܗ<EOS>ܒܙܩܝܦܗ<EOS> ܬܘܒ ܐܡܪ ܫܠܝܚܐ<EOS> ܕܣܓ̈ܝܐܝܢ ܕܪܗܛܝܢ ܒܐܣܛܕܝܐ<EOS> ܐܠܐ ܚܕ ܗܘ ܢܣܒ ܠܗ ܟܠܝܠܐ<EOS> ܬܘܒ ܠܝܬ<EOS>ܐܚܪܢܐ ܡܢ ܒ̈ܢܝ ܐܕܡ<EOS> ܕܢܦܠ ܒܐܝܓܘܢܐ ܕܠܐ ܡܬܡܚܐ ܘܒܠܥ<EOS> ܡܛܠ ܕܐܡܠܟܬ ܚܛܝܬܐ<EOS> ܡܢ ܕܥܒܪ ܐܕܡ ܥܠ<EOS>ܦܘܩܕܢܐ<EOS> ܘܡܢ ܣܓ̈ܝܐܐ ܒܠܥܐ ܗܘܬ<EOS> ܘܠܣܓ̈ܝܐܐ ܡܡܚܝܐ ܗܘܬ<EOS> ܘܠܣܓ̈ܝܐܐ ܩܛܠܬ<EOS> ܘܐܢܫ ܡܢ ܣ̈ܓܝܐܐ<EOS>ܠܐ ܩܛܠܗ<EOS> ܥܕܡܐ ܕܐܬܐ ܦܪܘܩܢ<EOS> ܘܫܩܠܗ ܘܩܒܥܗ ܒܙܩܝܦܗ<EOS> ܘܐܦ ܟܕ ܒܙܩܝܦܐ ܩܒܝܥܐ<EOS> ܥܘܩܣܗ ܐܝܬܘܗܝ<EOS>ܘܠܣܓ̈ܝܐܐ ܕܒܨ<EOS> ܥܕ ܗܘܝܐ ܚܪܬܐ<EOS> ܘܡܬܬܒܪ ܠܗ ܥܘܩܣܗ<EOS>ܠܟܠ ܟܐܒ̈ܐ ܐܝܬ ܣܡ̈ܡܢܐ ܘܡܬܐܣܝܢ<EOS> ܟܕ ܐܣܝܐ ܚܟܝܡܐ ܢܫܟܚ ܐܢܘܢ<EOS> ܘܠܕܡܬܡܚܝܢ<EOS>ܒܐܝܓܘܢܐ ܕܝܠܢ<EOS> ܐܝܬ ܠܗܘܢ ܣܡܐ ܬܝܒܘܬܐ<EOS> ܕܣܝܡܝܢ ܥܠ ܫܘܚ̈ܢܝܗܘܢ ܘܡܬ̈ܚܠܡܝܢ<EOS> ܐܘ ܐܣ̈ܘܬܐ<EOS>ܬܠܡܝ̈ܕܘܗܝ ܕܐܣܝܢ ܚܟܝܡܐ<EOS> ܣܒܘ ܠܟܘܢ ܣܡܐ ܗܢܐ<EOS> ܕܒܗ ܬܚܠܡܘܢ ܡܚ̈ܘܬܐ ܕܟܪ̈ܝܗܐ<EOS> ܩܪ̈ܒܬܢܐ ܓܝܪ<EOS>ܕܒܠܥܝܢ ܒܩܪܒܐ ܡܢ ܐܝ̈ܕܝ ܗܘ ܡܢ ܕܡܬܟܬܫ ܥܡܗܘܢ<EOS> ܟܕ ܐܣܝܐ ܚܟܝܡܐ ܡܫܬܟܚ ܠܗܘܢ<EOS> ܡܬܦܪܣ ܠܗ<EOS>ܠܐܣܝܘܬܗܘܢ<EOS> ܕܢܚܠܡ ܠܡܡ̈ܚܝܐ<EOS> ܘܡܐ ܕܡܚܠܡ ܠܗ ܐܣܝܐ ܠܗܘ ܕܒܠܥ ܒܩܪܒܐ<EOS> ܡܩܒܠ ܡܘܗ̈ܒܬܐ ܘܐܝܩܪܐ<EOS>ܡܢ ܡܠܟܐ<EOS> ܗܟܢܐ ܚܒܝܒܝ<EOS> ܡܢ ܕܥܡܠ ܒܐܝܓܘܢܐ ܕܝܠܢ<EOS> ܘܐܬܐ ܒܥܠܕܪܗ ܥܠܘܗܝ ܘܡܚܐ ܠܗ<EOS> ܘܠܐ ܠܡܬܠ<EOS>ܠܗ ܣܡܐ ܬܝܒܘܬܐ<EOS> ܟܕ ܬܘܬ ܢܦܫܐ ܕܗܘ ܡܡܚܝܐ ܬܗܘܐ ܣܓܝܐܐ<EOS> ܡܛܠ ܕܐܠܗܐ ܠܐ ܡܣܠܐ ܠܬܝ̈ܒܐ<EOS> ܐܡܪ<EOS>ܓܝܪ ܚܙܩܝܐܝܠ ܢܒܝܐ<EOS> ܕܠܐ ܨܒܐ ܐܢܐ ܒܡܘܬܗ ܕܡܝܬܐ ܚܛܝܐ<EOS> ܐܠܐ ܕܢܬܘܒ ܡܢ ܐܘܪܚܗ ܒܝܫܬܐ<EOS>ܘܢܚܐ<EOS>ܠܐ ܓܝܪ ܒܗܬ ܗܘ ܕܒܠܥ ܒܩܪܒܐ ܕܢܦܫܗ ܢܬܠ ܠܐܝ̈ܕܝ ܐܣܝܐ ܚܟܝܡܐ<EOS> ܡܛܠ ܕܚܣܢܗ<EOS>ܩܪܒܐ ܘܒܠܥ<EOS> ܘܡܐ ܕܐܬܐܣܝ<EOS> ܠܐ ܡܣܠܐ ܠܗ ܡܠܟܐ<EOS> ܐܠܐ ܥܡ ܚܝܠܗ ܡܢܐ ܘܚܫܒ ܠܗ<EOS> ܗܟܢܐ ܠܐ ܘܠܐ<EOS>ܕܢܒܗܬ ܒܪܢܫܐ ܕܣܛܢܐ ܡܚܐ ܠܗ<EOS> ܕܢܘܕܐ ܣܟܠܘܬܗ<EOS> ܘܢܥܒܪ ܡܢܗ<EOS> ܘܢܒܥܐ ܠܗ ܣܡܐ ܬܝܒܘܬܐ<EOS> ܡܢ ܓܝܪ<EOS>ܕܒܗܬ ܕܢܚܘܐ ܫܘܚܢܗ<EOS> ܡܛܐ ܠܗ ܠܚܠܕܝܬܐ<EOS> ܘܠܟܠܗ ܦܓܪܗ ܡܛܐ ܢܟܝܢܐ<EOS> ܘܡܢ ܕܠܐ ܒܗܬ ܡܬܐܣܐ ܫܘܚܢܗ<EOS>ܘܬܘܒ ܗܦܟ ܠܡܦܠ ܒܐܝܓܘܢܐ<EOS> ܘܐܝܢܐ ܕܩܢܐ ܚܠܕܝܬܐ ܬܘܒ ܠܐ ܡܫܟܚ ܠܡܬܐܣܝܘ<EOS> ܘܙܝܢܐ ܕܫܠܚ ܠܐ ܠܒܫ<EOS>ܗܟܢܐ ܡܢ ܕܡܙܕܟܐ ܒܐܝܓܘܢܐ ܕܝܠܢ<EOS> ܐܝܬ ܠܗ ܗܢܐ ܦܘܪܣܐ ܕܢܬܐܣܐ<EOS> ܟܕ ܢܐܡܪ ܕܚܛܝܬ<EOS> ܘܢܒܥܐ<EOS>ܬܝܒܘܬܐ<EOS> ܘܐܝܢܐ ܕܒܗܬ<EOS> ܠܐ ܡܫܟܚ ܕܢܬܐܣܐ<EOS> ܡܛܠ ܕܠܐ ܨܒܐ ܕܢܘܕܥ ܡܚ̈ܘܬܗ ܠܐܣܝܐ ܕܫܩܠ ܬܪ̈ܝܢ<EOS>ܕܝܢܪ̈ܝܢ<EOS> ܕܡܢܗܘܢ ܡܐܣܐ ܠܟܠܗܘܢ ܕܡܬܡܚܝܢ<EOS>ܘܐܦ ܠܟܘܢ ܘܠܐ ܐܣ̈ܘܬܐ ܬܠܡ̈ܝܕܘܗܝ ܕܐܣܝܢ ܢܨܝܚܐ<EOS> ܕܠܐ ܬܟܠܘܢ ܐܣܝܘܬܐ<EOS> ܡܢ ܡܢ<EOS>ܕܣܢܝܩ ܕܢܬܐܣܐ<EOS> ܡܢ ܕܡܚܘܐ ܠܟܘܢ ܫܘܚܢܗ<EOS> ܗܒܘ ܠܗ ܣܡܐ ܬܝܒܘܬܐ<EOS> ܘܡܢ ܕܒܗܬ ܕܢܚܘܐ ܟܐܒܗ<EOS> ܐܢܬܘܢ<EOS>ܡܘ̈ܠܟܘܗܝ ܕܡܢܟܘܢ ܠܐ ܢܛܫܐ<EOS> ܘܡܐ ܕܓܠܐ ܠܟܘܢ<EOS> ܠܐ ܬܦܪܣܘܢܗ<EOS> ܕܠܐ ܡܛܠܬܗ<EOS> ܐܦ ܙܟ̈ܝܐ ܢܬܚܫܒܘܢ<EOS>ܠܗܘܢ ܚܝ̈ܒܐ<EOS> ܡܢ ܣ̈ܢܐܐ ܘܒ̈ܥܠܕܒܒܐ<EOS> ܣܕܪܐ ܐܝܢܐ ܕܩܛ̈ܝܠܐ ܢܦܠܝܢ ܡܢܗ<EOS> ܫܦܠܘܬܐ ܥܠ ܟܠܗܘܢ<EOS>ܡܬܚܫܒܐ ܡܢ ܒܥܠܕܒܒ̈ܝܗܘܢ<EOS> ܘܟܕ ܐܝܠܝܢ ܕܡܡܚܝܢ ܢܫܬܟܚܘܢ ܒܗܘܢ<EOS> ܗܠܝܢ ܐܝܠܝܢ ܕܠܐ ܐܬܡܚܝܘ<EOS>ܡܐܣܝܢ ܟܐܒ̈ܝܗܘܢ<EOS> ܘܠܐ ܓܠܝܢ ܥܠܝܗܘܢ ܠܒܥܠܕܒ̈ܒܝܗܘܢ<EOS> ܐܢ ܕܝܢ ܠܟܠܢܫ ܡܘܕܥܝܢ ܥܠܝܗܘܢ<EOS> ܫܩܠܐ<EOS>ܠܗ ܫܡܐ ܒܝܫܐ ܟܘܠܗ ܡܫܪܝܬܐ<EOS> ܘܐܦ ܡܠܟܐ ܡܕܒܪܢܗ ܕܚܝܠܐ<EOS> ܪܓܙ ܥܠ ܗܠܝܢ ܐܝܠܝܢ ܕܡܦܪܣܝܢ<EOS>ܡܫܪܝܬܗ<EOS> ܘܒܠܥܝܢ ܡܢܗ ܡܚ̈ܘܬܐ<EOS> ܕܒܝܫܢ ܡܢ ܕܗܢܘܢ ܕܒܠܥܘ ܒܩܪܒܐ<EOS>ܘܐܢ ܕܝܢ ܐܝܠܝܢ ܕܐܬܡܚܝܘ ܠܐ ܨܒܝܢ ܕܢܓܠܘܢ ܥܠ ܫܘ̈ܚܢܝܗܘܢ<EOS> ܐܣ̈ܘܬܐ ܪܫܝܢܐ<EOS>ܡܕܡ ܠܐ ܚܝܒܝܢ<EOS> ܥܠ ܕܠܐ ܐܚܠܡܘ ܠܟܪ̈ܝܗܐ ܕܐܬܡܚܝܘ<EOS> ܘܐܢ ܨܒܝܢ ܐܝܠܝܢ ܕܡܡܚܝܢ ܕܢܛܫܘܢ<EOS>ܟܐܒ̈ܝܗܘܢ<EOS> ܬܘܒ ܙܝܢܐ ܠܐ ܡܫܟܚܝܢ ܠܡܠܒܫ<EOS> ܡܛܠ ܕܚܠܕܝܬܐ ܩܢܘ ܒܦܓܪ̈ܝܗܘܢ<EOS> ܘܟܕ ܚܠܕܝܬܐ ܐܝܬ<EOS>ܠܗܘܢ<EOS> ܘܢܡܪܚܘܢ ܠܡܠܒܫ ܙܝܢܐ<EOS> ܟܕ ܢܦܠܝܢ ܠܡܥܒܕ ܐܝܓܘܢܐ<EOS> ܙܝܢܗܘܢ ܡܚܡ ܥܠܝܗܘܢ<EOS> ܘܣܪܝܢ<EOS>ܘܡܬܡܣܝܢ ܫܘܚ̈ܢܝܗܘܢ ܘܡܬܩܛܠܝܢ<EOS> ܘܡܐ ܕܡܫܟܚܝܢ ܫ̈ܠܕܝܗܘܢ<EOS> ܐܝܠܝܢ ܕܛܫܝܘ ܡܢܗܘܢ ܫܘ̈ܚܢܝܗܘܢ<EOS>ܗܝܕܝܢ ܗܘ ܓܚܟܝܢ ܥܠ ܟܘܠܗ ܦܘܪܣܝܗܘܢ<EOS> ܥܠ ܕܛܫܝܘ ܟܐܒ̈ܐ ܕܡܚ̈ܘܬܗܘܢ<EOS> ܘܐܦ ܠܐ ܫ̈ܠܕܝܗܘܢ ܝܗܒܝܢ<EOS>ܠܩܒܘܪܐ<EOS> ܘܡܬܚܫܒܝܢ ܠܗܘܢ ܣܟ̈ܠܐ ܘܒܝ̈ܫܐ ܘܡܪ̈ܚܐ<EOS>ܘܐܦ ܡܢ ܕܡܚܘܐ ܫܘܚܢܗ ܘܡܬܐܣܐ<EOS> ܢܙܕܗܪ ܡܢ ܗܝ ܕܘܟܬܐ ܕܐܬܐܣܝܬ<EOS> ܕܠܐ ܢܒܠܥ ܒܗ<EOS>ܕܬܪ̈ܬܝܢ ܙܒ̈ܢܝܢ<EOS> ܡܛܠ ܕܡܢ ܕܒܠܥ ܬܪ̈ܬܝܢ ܙܒ̈ܢܝܢ<EOS> ܐܦ ܠܐܣܝܐ ܚܟܝܡܐ ܩܫܝܐ ܗܝ ܐܣܝܘܬܗ<EOS> ܡܛܠ<EOS>ܕܟܠ ܡܚܘܬܐ ܕܒܫܘܡܬܐ ܗܘܝܐ<EOS> ܠܐ ܡܬܐܣܝܐ<EOS> ܘܐܦ ܟܕ ܛܒ ܬܘܒ ܬܬܐܣܐ<EOS> ܙܝܢܐ ܠܐ ܡܫܟܚ ܠܡܠܒܫ<EOS> ܘܐܦ<EOS>ܟܕ ܙܝܢܐ ܢܡܪܚ ܘܢܠܒܫ<EOS> ܢܣܒ ܠܗ ܥܝܕܐ ܕܚܝܒܘܬܐ<EOS>ܐܘ ܠܒܝ̈ܫܝ ܙܝܢܗ ܕܡܫܝܚܐ<EOS> ܝܠܦܘ ܫ̈ܠܠܝ ܩܪܒܐ<EOS> ܕܠܐ ܬܚܘܒܘܢ<EOS> ܘܬܗܘܘܢ ܫ̈ܦܠܐ<EOS>ܒܐܝܓܘܢܐ<EOS> ܨܢܝܥ ܗܘ ܘܐܘܡܢ ܒܥܠܕܪܢ<EOS> ܐܠܐ ܙܝܢܗ ܫܦܠ ܗܘ ܡܢ ܕܝܠܢ<EOS> ܘܠܐ ܠܢ ܗܟܝܠ ܠܡܬܗܦܟܘ ܥܡܗ<EOS>ܘܠܡܫܩܠ ܙܝܢܗ<EOS> ܕܡܟܘܬܐ ܒܥܝܪܘܬܐ<EOS> ܗܘ ܓܝܪ ܠܐ ܡܬܚܙܐ ܠܢ<EOS> ܟܕ ܡܩܪܒ ܥܡܢ<EOS> ܢܬܦܢܐ ܠܘܬ ܗܘ ܡܢ<EOS>ܕܚܙܐ ܠܗ ܕܢܒܛܠܝܘܗܝ ܡܢܢ<EOS>ܐܦ ܠܟܘܢ ܡܠܟ ܐܢܐ ܠܐܝܠܝܢ ܕܡܬܡܚܝܢ<EOS> ܕܠܐ ܬܒܗܬܘܢ ܬܐܡܪܘܢ ܕܐܫܦܠܢ ܒܐܝܓܘܢܐ<EOS>ܣܒܘ ܠܟܘܢ ܣܡܐ ܕܠܐ ܕܡܝܢ<EOS> ܘܬܘܒܘ ܘܚܝܘ<EOS> ܥܕ ܠܐ ܬܬܩܛܠܘܢ<EOS> ܠܟܘܢ ܕܝܢ ܡܥܗܕ ܐܢܐ ܐܣܘ̈ܬܐ<EOS> ܡܕܡ<EOS>ܕܟܬܝܒ ܒܣܦܪ̈ܘܗܝ ܕܐܣܝܢ ܚܟܝܡܐ<EOS> ܕܗܘ ܠܐ ܟܠܐ ܬܝܒܘܬܐ<EOS> ܟܕ ܚܛܐ ܓܝܪ ܐܕܡ<EOS> ܩܪܐ ܠܗ ܬܝܒܘܬܐ<EOS> ܟܕ<EOS>ܐܡܪ ܠܗ<EOS> ܐܝܟܐ ܐܢܬ ܐܕܡ<EOS> ܘܗܘ ܛܫܝ ܚܛܗܗ ܡܢ ܒܚܪ ܠܒܐ<EOS> ܘܐܚܕ ܥܠܬܐ ܒܚܘܐ ܕܐܛܥܝܬܗ<EOS> ܘܥܠ ܕܠܐ<EOS>ܐܘܕܝ ܒܣܟܠܘܬܗ<EOS> ܓܙܪ ܥܠܘܗܝ ܡܘܬܐ<EOS> ܘܥܠ ܟܠܗܘܢ ܝܠܕܘ̈ܗܝ<EOS> ܘܐܦ ܠܩܐܝܢ ܕܡܠܐ ܗܘܐ ܢܟܠܐ<EOS>ܘܩܘܪܒܢܐ ܠܐ ܩܒܠ ܡܢܗ<EOS> ܝܗܒ ܠܗ ܬܝܒܘܬܐ ܘܠܐ ܩܒܠ<EOS> ܐܡܪ ܠܗ ܓܝܪ ܕܐܢ ܬܫܦܪ ܩܒܠܬ ܩܘܪܒܢܟ<EOS> ܘܐܠܐ<EOS>ܬܫܦܪ<EOS> ܚܛܗܟ ܗܘ ܡܠܘܐ ܠܟ<EOS> ܘܩܛܠ ܠܐܚܘܗܝ ܒܢܟܠܐ ܕܠܒܗ ܘܐܬܠܝܛ<EOS> ܘܗܘܐ ܙܐܥ ܘܢܐܕ ܒܐܪܥܐ<EOS> ܐܦ<EOS>ܠܕܪܐ ܕܒܝܘ̈ܡܝ ܢܘܚ<EOS> ܡܐܐ ܘܥܣܪܝܢ ܫ̈ܢܝܢ ܝܗܒ ܠܗܘܢ ܬܝܒܘܬܐ<EOS> ܘܗܢܘܢ ܠܐ ܨܒܘ ܕܢܬܘܒܘܢ<EOS> ܘܠܡܘܠܝ<EOS>ܡܐܐ ܫܢ̈ܝܢ ܥܛܐ ܐܢܘܢ<EOS>ܘܚܙܝ ܚܒܝܒܝ ܟܡܐ ܡܝܬܪܐ ܗܕܐ<EOS> ܟܕ ܢܘܕܐ ܐܢܫ ܘܢܥܒܪ ܡܢ ܥܘܠܗ<EOS> ܘܐܠܗܢ ܠܐ ܡܣܠܐ<EOS>ܠܬܝܒ̈ܐ<EOS> ܒܢ̈ܝ ܢܝܢܘܐ ܓܝܪ ܥܫܢܘ ܚܛܗܝ̈ܗܘܢ<EOS> ܘܩܒܠܘ ܟܪܘܙܘܬܗ ܕܝܘܢܢ<EOS> ܟܕ ܗܦܘܟܝܐ ܐܟܪܙ<EOS>ܥܠܝܗܘܢ<EOS> ܘܗܢܘܢ ܬܒܘ<EOS> ܘܐܬܪܚܡ ܥܠܝܗܘܢ ܐܠܗܐ<EOS> ܘܒ̈ܢܝ ܐܝܣܪܝܠ ܟܕ ܣܓܝܘ ܚܘܒ̈ܝܗܘܢ<EOS> ܘܩܪܐ ܠܗܘܢ<EOS>ܬܝܒܘܬܐ<EOS> ܘܠܐ ܩܒܠܘ<EOS> ܩܪܐ ܠܗܘܢ ܓܝܪ ܒܝܕ ܐܪܡܝܐ ܘܐܡܪ<EOS> ܬܘܒܘ ܒ̈ܢܝܐ ܬܝ̈ܒܐ ܘܐܣܐ ܬܝܒܘܬܟܘܢ<EOS>ܬܘܒ ܐܟܪܙ ܒܐܕ̈ܢܝ ܐܘܪܫܠܡ ܘܐܡܪ ܠܗ<EOS> ܕܬܘܒܝ ܠܘܬܝ ܒܪܬܐ ܬܝܒܬܐ<EOS> ܬܘܒ ܐܡܪ ܠܗܘܢ ܠܒ̈ܢܝ<EOS>ܐܝܣܪܝܠ<EOS> ܬܘܒܘ ܘܐܬܦܢܘ ܡܢ ܐܘܪ̈ܚܬܟܘܢ ܒܝܫ̈ܬܐ<EOS> ܘܡܢ ܒܝܫܘܬ ܥܒܕܝ̈ܟܘܢ<EOS> ܘܗܟܢܐ ܐܡܪ ܠܗ ܠܥܡܐ<EOS>ܕܐܢ ܬܬܘܒ ܠܘܬܝ<EOS> ܐܦܢܝܟ ܘܩܕܡܝ ܬܩܘܡ<EOS> ܬܘܒ ܗܟܢܐ ܐܡܪ ܘܚܣܕ ܐܢܘܢ<EOS> ܐܡܪܬ ܠܡ ܕܬܘܒܝ ܠܘܬܝ<EOS>ܥܡܘܪܬܐ ܕܐܝܣܪܝܠ<EOS> ܡܢ ܟܠܗ ܠܒܟܝ<EOS> ܘܠܐ ܬܒܬܬܒܬܝ<EOS> ܬܘܒ ܫܩܠ ܥܠܝܗܘܢ ܡܬܠܐ<EOS> ܘܐܥܗܕ ܐܢܘܢ ܡܕܡ<EOS>ܕܟܬܝܒ ܒܢܡܘܣܐ<EOS> ܘܨܒܐ ܕܢܕܓܠ ܢܡܘܣܐ ܡܛܠ ܬܝܒܘܬܗܘܢ<EOS> ܐܡܪ ܓܝܪ ܕܟܕ ܢܣܒ ܓܒܪܐ ܐܢܬܬܐ<EOS> ܘܬܦܘܩ<EOS>ܡܢ ܠܘܬܗ<EOS> ܘܬܗܘܐ ܠܓܒܪܐ ܐܚܪܢܐ<EOS> ܘܐܢ ܢܡܘܬ ܓܒܪܐ ܐܚܪܢܐ ܕܢܣܒܗ ܐܘ ܢܫܒܩܝܗ<EOS> ܘܬܗܦܘܟ ܠܘܬ ܒܥܠܗ<EOS>ܩܕܡܝܐ<EOS> ܬܘܒ ܠܐ ܫܠܝܛ ܠܗ ܠܒܥܠܗ ܩܕܡܝܐ ܕܢܚܕܪ ܢܣܒܝܗ<EOS> ܡܢ ܒܬܪ ܕܐܬܛܡܐܬ<EOS> ܘܐܢ ܕܝܢ ܢܣܒܝܗ<EOS> ܗܐ<EOS>ܡܬܛܡܐܘ ܬܬܛܡܐ ܐܪܥܐ ܗܝ<EOS> ܘܐܦ ܗܫܐ ܠܡ ܢܣܒܬܟܝ ܠܝ ܐܘܪܫܠܡ<EOS> ܘܗܘܝܬܝ ܠܝ<EOS> ܘܢܦܩܬܝ ܡܢ ܠܘܬܝ<EOS>ܘܐܙܠܬܝ ܘܙܢܝܬܝ ܒܟܐ̈ܦܐ ܘܒܩܝ̈ܣܐ<EOS> ܗܫܐ ܠܡ ܬܘܒܝ ܠܘܬܝ ܘܡܩܒܠ ܐܢܐ ܠܟܝ<EOS> ܘܒܬܝܒܘܬܟܝ ܢܡܘܣܐ<EOS>ܫܪܐ ܐܢܐ<EOS>ܠܐ ܬܕܚܠܘܢ ܐܘܢ ܬܝܒ̈ܐ<EOS> ܡܢ ܦܣܩ ܣܒܪܐ<EOS> ܕܟܬܝܒ ܒܟܬ̈ܒܐ<EOS> ܡܛܠ ܕܠܪܘܚܗ ܕܐܠܗܐ<EOS>ܗܟܢܐ ܝܐܐ ܠܗ ܠܡܙܗܪܘ<EOS> ܣܡ ܓܝܪ ܙܘܗܪܐ ܕܕܚܠܬܐ ܒܚܙܩܝܐܝܠ ܢܒܝܐ<EOS> ܟܕ ܐܡܪ ܠܗ<EOS> ܕܐܢ ܟܠܗܘܢ<EOS>ܝܘܡ̈ܬܗ ܢܥܒܕ ܒܪܢܫܐ ܕܝܢܐ ܘܙܕܝܩܘܬܐ<EOS> ܘܐܚܪܝܬ ܝܘܡ̈ܬܗ ܢܥܒܕ ܥܘܠܐ<EOS> ܒܗ ܒܥܘܠܗ ܢܡܘܬ<EOS> ܘܐܢ<EOS>ܥܘܠܐ ܢܥܒܕ ܒܪܢܫܐ<EOS> ܟܠܗܘܢ ܝܘܡ̈ܬܗ<EOS> ܘܢܬܘܒ ܘܢܥܒܕ ܕܝܢܐ ܘܙܕܝܩܘܬܐ<EOS> ܢܚܐ ܢܦܫܗ<EOS> ܒܗܕܐ ܚܕܐ<EOS>ܡܠܬܐ ܙܗܪ ܠܙܕܝܩܐ<EOS> ܕܠܐ ܢܚܛܐ ܘܢܘܒܕ ܪܗܛܗ<EOS> ܘܝܗܒ ܣܒܪܐ ܠܥܘܠܐ ܕܢܥܒܪ ܡܢ ܥܘܠܗ ܘܢܚܐ<EOS> ܬܘܒ<EOS>ܐܡܪ ܠܗ ܠܚܙܩܝܐܝܠ<EOS> ܕܐܦܢ ܣܒܪܗ ܦܣܩ ܐܢܐ ܕܥܘܠܐ<EOS> ܐܢܬ ܡܙܗܪܘ ܙܗܪܝܗܝ<EOS> ܐܦ ܟܕ ܡܠܒܒܘ ܡܠܒܒ ܐܢܐ<EOS>ܠܙܕܝܩܐ<EOS> ܐܢܬ ܕܚܠܬܐ ܣܝܡ ܩܕܡܘܗܝ ܕܢܙܕܗܪ<EOS> ܡܐ ܕܐܡܪ ܐܢܐ ܠܚܛܝܐ ܕܡܡܬ ܬܡܘܬ<EOS> ܘܠܐ ܙܗܪܬܝܗܝ<EOS>ܚܛܝܐ ܒܥܘܠܗ ܢܡܘܬ<EOS> ܘܕܡܗ ܡܢ ܐܝ̈ܕܝܟ ܐܬܒܥ<EOS> ܥܠ ܕܠܐ ܙܗܪܬܝܗܝ<EOS> ܘܐܢ ܬܙܗܪ ܠܚܛܝܐ<EOS> ܗܘ ܚܛܝܐ<EOS>ܢܚܐ ܕܙܗܪܬܝܗܝ<EOS> ܘܐܢܬ ܢܦܫܟ ܡܦܨܐ ܐܢܬ<EOS> ܘܟܕ ܬܐܡܪ ܠܙܕܝܩܐ ܕܡܚܐ ܬܚܐ<EOS> ܘܢܬܬܟܠ ܠܗ ܥܠ ܗܕܐ<EOS> ܠܟ<EOS>ܘܠܐ ܠܟ ܕܬܙܗܪܝܘܗܝ ܕܠܐ ܢܬܪܝܡ ܘܢܚܛܐ<EOS> ܘܗܘ ܢܚܐ ܕܡܙܕܗܪ<EOS> ܘܐܢܬ ܢܦܫܟ ܡܦܨܐ ܐܢܬ<EOS> ܬܘܒ<EOS>ܫܡܥܘ ܬܝܒ̈ܐ<EOS> ܠܐܝܕܐ ܕܦܫܝܛܐ ܘܩܪܝܐ ܠܬܝܒܘܬܐ<EOS> ܐܡܪ ܓܝܪ ܐܦ ܒܝܕ ܐܪܡܝܐ ܢܒܝܐ<EOS> ܘܝܗܒ ܬܝܒܘܬܐ<EOS>ܗܟܢܐ ܓܝܪ ܐܡܪ<EOS> ܕܐܢ ܐܡܪ ܥܠ ܥܡܐ ܘܥܠ ܡܠܟܘܬܐ<EOS> ܠܡܥܩܪ ܘܠܡܣܬܪ ܘܠܡܣܚܦ ܘܠܡܘܒܕܘ<EOS> ܘܢܬܘܒ ܥܡܐ<EOS>ܗܘ ܡܢ ܥܘܠܗ<EOS> ܐܗܦܟ ܐܢܐ ܡܢܗ ܒܝܫܬܐ ܕܓܙܪܬ ܥܠܘܗܝ<EOS> ܘܐܢ ܐܡܪ ܥܠ ܥܡܐ ܘܥܠ ܡܠܟܘܬܐ ܠܡܒܢܐ<EOS>ܘܠܡܨܒ<EOS> ܘܢܬܬܟܠ ܠܗ ܥܠ ܗܕܐ<EOS> ܘܢܥܒܕ ܕܒܝܫ ܩܕܡܝ<EOS> ܐܗܦܟ ܐܦ ܐܢܐ ܡܢܗ ܛܒܬܐ ܕܡܠܟܬ ܥܠܘܗܝ<EOS>ܘܒܥܘܠܗ ܘܒܚ̈ܛܗܘܗܝ ܐܘܒܕܝܘܗܝ<EOS>ܫܡܥܘ ܬܘܒ ܐܦ ܐܢܬܘܢ ܐܚ̈ܝܕܝ ܩ̈ܠܝܕܐ ܕܬܪ̈ܥܐ ܕܫܡܝܐ<EOS> ܘܦܬܚܘ ܬܪ̈ܥܐ ܠܬܝܒ̈ܐ<EOS>ܐܬܛܦܝܣܘ ܠܡܕܡ ܕܐܡܪ ܫܠܝܚܐ ܛܘܒܢܐ<EOS> ܕܐܢ ܐܢܫ ܡܢܟܘܢ ܢܬܥܡܠ ܒܣܟܠܘܬܐ<EOS> ܐܢܬܘܢ ܐܝܠܝܢ ܕܒܪܘܚ<EOS>ܐܢܬܘܢ ܐܬܩܢܘܗܝ ܒܪܘܚܐ ܡܟܝܟܬܐ<EOS> ܘܗܘܝܬܘܢ ܠܡ ܙܗܝܪܝܢ<EOS> ܕܕܠܡܐ ܐܦ ܐܢܬܘܢ ܬܬܢܣܘܢ<EOS> ܕܚܠ ܗܘܐ<EOS>ܓܝܪ ܫܠܝܚܐ ܘܙܗܪ ܐܢܘܢ<EOS> ܐܡܪ ܓܝܪ ܥܠ ܢܦܫܗ<EOS> ܕܕܠܡܐ ܐܢܐ ܕܠܚܪ̈ܢܐ ܐܟܪܙܬ<EOS> ܐܢܐ ܩܢܘܡܝ ܐܣܬܠܐ<EOS>ܠܝ<EOS> ܡܢ ܕܡܬܥܡܠ ܡܢܟܘܢ ܒܣܟܠܘܬܐ<EOS> ܠܐ ܠܡ ܐܝܟ ܒܥܠܕܒܒܐ ܬܐܚܕܘܢܗ<EOS> ܐܠܐ ܗܘܝܬܘܢ ܡܠܟܝܢ ܘܡܪܬܝܢ<EOS>ܠܗ ܐܝܟ ܕܠܐܚܐ<EOS> ܡܛܠ ܕܡܐ ܕܦܪܫܬܘܢܝܗܝ ܡܢܟܘܢ<EOS> ܡܬܒܠܥ ܠܗ ܡܢ ܣܛܢܐ<EOS> ܬܘܒ ܐܡܪ ܕܚܝܒܝܢ ܚܢܢ<EOS>ܐܝܠܝܢ ܕܡܫܪܪܝܢ ܕܟܘܪܗܢܐ ܕܟܪ̈ܝܗܐ ܢܫܩܘܠ<EOS> ܬܘܒ ܐܡܪ ܕܡܢ ܕܚܓܝܪ ܠܐ ܢܣܬܚܦ ܐܠܐ ܢܬܐܣܐ<EOS>ܘܐܦ ܠܟܘܢ ܬܝ̈ܒܐ ܐܡܪܢܐ<EOS> ܕܠܐ ܬܟܠܘܢ ܡܢ ܢܦܫܟܘܢ ܦܘܪܣܐ ܗܢܐ<EOS> ܕܝܗܝܒ<EOS>ܠܐܣܝܘܬܐ<EOS> ܐܡܪ ܓܝܪ ܒܟܬܒܐ<EOS> ܕܡܘܕܐ ܒܚ̈ܛܗܘܗܝ ܘܥܒܪ ܡܢܗܘܢ<EOS> ܡܬܪܚܡ ܥܠܘܗܝ ܐܠܗܐ<EOS> ܚܙܘ ܠܒܪܐ<EOS>ܕܦܪܚ ܢܟܣ̈ܘܗܝ<EOS> ܘܟܕ ܬܒ ܠܘܬ ܐܒܘܗܝ<EOS> ܚܕܝ ܒܗ ܘܩܒܠܗ<EOS> ܘܬܘܪܐ ܕܦܛܡܐ ܩܛܠ ܠܗ<EOS> ܘܚܕܝ ܐܒܘܗܝ<EOS>ܒܬܝܒܘܬܗ<EOS> ܘܩܪܐ ܐܦ ܪ̈ܚܡܘܗܝ ܕܢܚܕܘܢ ܥܡܗ<EOS> ܘܥܦܩܗ ܐܒܘܗܝ ܘܡܢܫܩ ܗܘܐ ܠܗ<EOS> ܘܐܡܪ<EOS> ܕܒܪܝ ܗܢܐ<EOS>ܡܝܬܐ ܗܘܐ ܘܚܝܐ<EOS> ܘܐܒܝܕܐ ܗܘܐ ܘܐܫܬܟܚ<EOS> ܘܠܐ ܪܫܝܗܝ ܐܒܘܗܝ ܥܠ ܢܟܣ̈ܘܗܝ ܕܦܪܚ<EOS>ܘܠܒܒ ܐܢܘܢ ܡܪܢ ܠܬܝܒ̈ܐ ܘܐܡܪ<EOS> ܕܠܐ ܐܬܝܬ ܕܐܩܪܐ ܠܙܕܝܩ̈ܐ<EOS> ܐܠܐ ܠܚ̈ܛܝܐ<EOS>ܠܬܝܒܘܬܐ<EOS> ܘܐܡܪ ܬܘܒ<EOS> ܕܬܗܘܐ ܚܕܘܬܐ ܒܫܡܝܐ<EOS> ܥܠ ܚܕ ܚܛܝܐ ܕܢܬܘܒ<EOS> ܝܬܝܪ ܡܢ ܬܫܥܝܢ ܘܬܫܥܐ<EOS>ܙܕܝܩ̈ܝܢ<EOS> ܕܠܐ ܣܢܝܩܝܢ ܥܠ ܬܝܒܘܬܐ<EOS> ܥܪܒܐ ܕܐܒܕ ܡܢ ܟܠܗ ܓܙܪܐ<EOS> ܥܠ ܗܘ ܗܘ ܒܛܝܠ ܠܗ ܠܪܥܝܐ<EOS>ܝܬܝܪ ܡܢ ܗܠܝܢ ܕܠܐ ܛܥܘ<EOS> ܡܫܝܚܐ ܓܝܪ ܡܛܠ ܚ̈ܛܝܐ ܡܝܬ<EOS> ܘܠܐ ܡܛܠ ܙܕܝ̈ܩܐ<EOS> ܐܝܟ ܕܐܡܪ ܒܢܒܝܐ<EOS>ܕܚ̈ܛܗܐ ܕܣܓ̈ܝܐܐ ܫܩܠ<EOS> ܘܫܠܝܚܐ ܐܡܪ<EOS> ܕܐܢ ܟܕ ܚ̈ܛܝܝܢ ܗܘܝܢ<EOS> ܐܬܪܥܝ ܥܡܢ ܐܠܗܐ ܒܡܘܬܐ ܕܒܪܗ<EOS>ܟܡܐ ܗܫܐ ܝܬܝܪܐܝܬ ܒܬܪܥܘܬܗ ܢܚܐ ܒܚܝ̈ܘܗܝ<EOS>ܡܢ ܕܡܘܕܐ ܒܣܟܠܘܬܗ<EOS> ܫܒܩ ܠܗ ܐܠܗܐ<EOS> ܕܘܝܕ ܓܝܪ ܟܕ ܚܛܐ<EOS> ܐܬܐ ܠܘܬܗ ܢܬܢ ܢܒܝܐ<EOS>ܘܐܘܕܥܗ ܣܟܠܘܬܗ<EOS> ܘܡܣܡ ܒܪܫܐ ܕܡܩܒܠ<EOS> ܗܝܕܝܢ ܕܘܝܕ ܐܘܕܝ ܘܐܡܪ ܕܚܛܝܬ<EOS> ܐܡܪ ܠܗ ܢܒܝܐ<EOS> ܐܦ ܡܪܝܐ<EOS>ܐܥܒܪ ܣܟܠܘܬܟ<EOS> ܡܛܠ ܕܐܘܕܝܬ<EOS> ܘܟܕ ܨܠܝ ܗܟܢܐ ܐܡܪ<EOS> ܕܠܟ ܒܠܚܘܕܝܟ ܚܛܝܬ<EOS> ܘܒܝܫ̈ܬܐ ܩܕܡܝܟ ܥܒܕܬ<EOS>ܘܒܥܐ ܬܘܒ ܡܢ ܐܠܗܐ ܘܐܡܪ<EOS> ܕܠܐ ܬܥܠܝܘܗܝ ܠܥܒܕܟ ܒܕܝܢܐ<EOS> ܡܛܠ ܕܠܐ ܙܟܐ ܩܕܡܝܟ ܟܘܠ ܕܚܝ<EOS> ܘܐܦ<EOS>ܫܠܝܡܘܢ ܗܟܢܐ ܐܡܪ<EOS> ܡܢܘ ܢܐܡܪ ܕܙܟܝ ܐܢܬ ܠܒܝ<EOS> ܘܐܬܕܟܝܬ ܡܢ ܚ̈ܛܗܐ<EOS> ܘܐܦ ܒܢܡܘܣܐ ܟܬܝܒ<EOS> ܕܨܠܝ<EOS>ܡܘܫܐ ܩܕܡ ܐܠܗܐ ܘܐܡܪ<EOS> ܕܫܒܩ ܐܢܬ ܥܘܠܐ ܘܚܛܝܬܐ<EOS> ܘܡܙܟܝܘ ܠܐ ܡܙܟܐ ܐܢܬ<EOS> ܘܐܦ ܟܕ ܨܒܐ ܕܢܥܛܐ<EOS>ܠܥܡܗ<EOS> ܡܛܠ ܚ̈ܛܗܝܗܘܢ<EOS> ܗܟܢܐ ܐܡܪ ܡܘܫܐ<EOS> ܟܕ ܒܥܐ ܘܡܬܚܢܢ<EOS> ܘܐܡܪ ܠܗ ܕܫܒܘܩ ܠܥܡܟ ܣܟܠܘܬܗ<EOS> ܐܝܟ<EOS>ܕܫܒܩܬ ܠܗܘܢ ܡܢ ܡܨܪܝܢ<EOS> ܘܥܕܡܐ ܠܝܘܡܢܐ<EOS> ܘܐܡܪ ܠܗ ܐܠܗܐ<EOS> ܕܫܒܩ ܐܢܐ ܠܗܘܢ ܐܝܟ ܡܠܬܟ<EOS>ܐܬܕܡܘ ܐܘ ܕܒܥܝܢ ܬܝܒܘܬܐ ܠܐܗܪܘܢ<EOS> ܗܘ ܪܫܐ ܕܟܗ̈ܢܐ<EOS> ܕܟܕ ܐܚܛܝ ܠܥܡܐ ܒܥܓܠܐ<EOS>ܐܘܕܝ ܥܠ ܚܛܗܗ<EOS> ܘܫܒܩ ܠܗ ܡܪܗ<EOS> ܘܐܦ ܕܘܝܕ ܪܫܐ ܕܡ̈ܠܟܐ ܕܐܝܣܪܝܠ<EOS> ܐܘܕܝ ܥܠ ܣܟܠܘܬܗ ܘܐܫܬܒܩ<EOS>ܠܗ<EOS> ܘܐܦ ܫܡܥܘܢ ܪܫܐ ܕܬܠܡ̈ܝܕܐ<EOS> ܟܕ ܟܦܪ ܕܡܫܝܚܐ ܠܐ ܚܙܐ ܠܝ<EOS> ܘܐܚܪܡ ܘܝܡܐ ܕܠܐ ܝܕܥܢܐ ܠܗ<EOS>ܘܟܕ ܬܘܬ ܢܦܫܐ ܩܪܒ ܠܘܬܗ<EOS> ܘܐܣܓܝ ܕܡ̈ܥܝ ܒܟܬܗ<EOS> ܩܒܠܗ ܡܪܢ ܘܥܒܕܗ ܫܬܐܣܬܐ<EOS> ܘܩܪܝܗܝ ܟܐܦܐ<EOS>ܒܢܝܢܐ ܕܥܕܬܐ<EOS>ܠܐ ܬܗܘܘܢ ܣܟ̈ܠܐ ܐܝܟ ܐܕܡ<EOS> ܕܒܗܬ ܕܢܘܕܐ ܣܟܠܘܬܗ<EOS> ܘܐܦ ܠܐ ܠܩܐܝܢ ܬܬܕܡܘܢ<EOS>ܕܟܕ ܐܬܪܫܝ ܕܩܛܠ ܠܐܚܘܗܝ<EOS> ܐܡܪ ܕܠܐ ܝܕܥܢܐ ܐܝܟܘ ܗܒܝܠ<EOS> ܡܛܠ ܕܠܐ ܗܘܝܬ ܢܛܘܪܗ<EOS> ܘܠܐ ܬܩܘܡܘܢ<EOS>ܒܪܥܝܢܐ ܙܩܝܦܐ<EOS> ܒܕܡܘܬܐ ܕܕܪܐ ܡܚܒܠܢܐ<EOS> ܘܠܐ ܬܣܓܘܢ ܥܘܠܐ ܥܠ ܥܘܠܐ<EOS> ܘܬܣܓܘܢ ܚܛ̈ܗܝܟܘܢ<EOS>ܕܡܙܟܝܢ ܐܢܬܘܢ ܢܦܫܟܘܢ<EOS> ܟܕ ܚܝ̈ܒܐ ܐܢܬܘܢ<EOS> ܫܡܥܘ ܠܐܒ̈ܗܝܢ ܩܕܡ̈ܝܐ<EOS> ܕܐܦ ܟܕ ܙܕܝ̈ܩܐ ܗܘܘ<EOS>ܠܡܘܟܟܐ ܣܝܡܝܢ ܗܘܘ ܢܦܫܗܘܢ<EOS> ܐܡܪ ܓܝܪ ܐܒܪܗܡ<EOS> ܕܐܢܐ ܐܝܬܝ ܥܦܪܐ ܘܩܛܡܐ<EOS> ܘܣܡ ܢܦܫܗ ܬܚܝܬ<EOS>ܒܨܝܪܘܬܐ<EOS> ܘܐܦ ܕܘܝܕ ܐܡܪ<EOS> ܕܒܪ ܐܢܫܐ ܐܝܟ ܠܗܓܐ ܐܢܘܢ ܝܘ̈ܡܘܗܝ<EOS> ܘܫܠܝܡܘܢ ܐܡܪ ܘܙܗܪ<EOS> ܕܐܢ<EOS>ܙܕܝܩܐ ܠܡܚܣܢ ܚܝܐ<EOS> ܚܛܝܐ ܘܪܫܝܥܐ ܐܝܟܐ ܢܫܬܟܚ<EOS>ܒܥܢܐ ܡܢܟ ܚܒܝܒܝ ܒܪ̈ܚܡܘܗܝ ܕܐܠܗܐ<EOS> ܕܠܐ ܡܛܠ ܕܟܬܒܬ ܠܟ<EOS> ܕܐܠܗܐ ܠܐ ܡܣܠܐ<EOS>ܠܬܝ̈ܒܐ<EOS> ܬܬܪܦܐ ܠܟ ܡܢ ܚܠܝܨܘܬܟ<EOS> ܘܬܗܘܐ ܠܟ ܣܢܝܩܐ ܥܠ ܬܝܒܘܬܐ<EOS> ܠܣܢ̈ܝܩܐ ܗܘ ܒܠܚܘܕ ܝܗܝܒܐ<EOS>ܬܝܒܘܬܐ<EOS> ܗܕܐ ܕܝܢ ܬܗܘܐ ܠܟ<EOS> ܕܥܠ ܬܝܒܘܬܐ ܠܐ ܬܗܘܐ ܣܢܝܩ<EOS> ܐܝܕܐ ܗܕܐ ܠܚ̈ܛܝܐ ܦܫܝܛܐ<EOS> ܘܙܕܝ̈ܩܐ<EOS>ܠܐ ܒܥܝܢ ܠܗ<EOS> ܙܕܩܐ ܓܝܪ ܠܡܣ̈ܟܢܐ ܗܘ ܡܬܝܗܒ<EOS> ܘܥܬܝܪ̈ܐ ܠܐ ܣܢܝܩܝܢ ܥܠܘܗܝ<EOS> ܠܓܒܪܐ ܕܡܢ ܠܣ̈ܛܝܐ<EOS>ܡܫܬܠܚ ܠܗ ܝܗܒܝܢ ܕܢܠܒܫ<EOS> ܕܢܟܣܐ ܦܘܪܣܝܗ ܕܒܗܬ<EOS> ܡܕܡ ܕܐܝܬ ܠܟ ܠܐ ܬܘܒܕ<EOS> ܕܠܐ ܬܘܒ ܬܠܐܐ<EOS>ܠܡܒܥܝܗ<EOS> ܐܘ ܐܫܟܚܬܝܗܝ ܐܘ ܠܐ<EOS> ܘܐܦ ܟܕ ܛܒ ܬܫܟܚܝܘܗܝ ܠܕܝܠܟ ܠܐ ܕܡܐ<EOS> ܠܐ ܓܝܪ ܦܚܡ ܗܘ ܕܡܣܟܠ<EOS>ܘܬܐܒ<EOS> ܠܗܘ ܡܢ ܕܣܟܠܘܬܐ ܪܚܝܩܐ ܗܝ ܡܢܗ<EOS> ܐܢܬ ܡܢܬܐ ܥܠܝܬܐ ܗܘܝܬ ܪܚܡ<EOS> ܘܡܢ ܟܠܗ ܒܨܝܪܘܬܐ<EOS>ܐܬܪܚܩ<EOS> ܐܬܚܠܨ ܒܗ ܒܙܝܢܟ ܫܦܝܪ<EOS> ܕܠܐ ܬܬܡܚܐ ܒܩܪܒܐ<EOS> ܠܐ ܬܗܘܐ ܣܢܝܩܐ ܠܡܒܥܐ ܣܡܐ<EOS> ܘܬܠܐܐ<EOS>ܠܡܐܙܠ ܠܘܬ ܐܣܝܐ<EOS> ܘܟܕ ܛܒ ܬܬܐܣܐ ܗܢܝܢ ܫܘ̈ܡܬܐ ܗܘܝܢ ܝܕܝܥܢ<EOS> ܠܐ ܬܬܟܠ ܠܟ ܕܗܐ ܐܝܬ ܐܣܝܘܬܐ<EOS>ܘܬܬܠ ܢܦܫܟ ܠܫܡܐ ܫܦܠܐ<EOS> ܐܠܐ ܗܘܝ ܝܬܝܪܐ ܡܢ ܬܝܒܘܬܐ<EOS> ܡܢ ܕܣܕܝܩ ܢܚܬܗ ܣܢܝܩ ܥܠܘܗܝ ܕܢܬܡܠܐ<EOS>ܘܐܦ ܟܕ ܛܒ ܢܬܚܝܛ<EOS> ܟܠܢܫ ܦܪܫ ܠܗ<EOS> ܘܡܢ ܕܬܪܝܥ ܣܝܓܗ ܒܢܐ ܠܗ ܒܥܡܠܐ<EOS> ܘܐܦ ܟܕ ܛܒ ܢܒܢܝܘܗܝ<EOS>ܬܘܪܥܬܐ ܡܬܩܪܝܐ<EOS> ܘܡܢ ܕܒܝܬܗ ܓܢܒ̈ܐ ܦܠܫܝܢ ܠܗ<EOS> ܡܢ ܠܓܘ ܡܬܦܠܫ<EOS> ܘܦܘܠܫܬܗ ܝܕܝܥܐ ܗܝ<EOS> ܘܒܥܡܠܐ<EOS>ܝܩܝܪܐ ܩܢܐ ܡܕܡ ܕܐܘܒܕ<EOS> ܘܡܢ ܕܦܣܩ ܐܝܠܢ ܦܐܪ̈ܘܗܝ<EOS> ܢܘܓܪܐ ܗܘܐ ܥܕ ܡܚܠܦ ܘܝܗܒ ܦܐܪ̈ܐ<EOS> ܘܡܢ<EOS>ܕܬܪܥ ܡܒܘܥܗ ܠܫܩܝܐ<EOS> ܥܡܠ ܘܠܐܐ ܥܕ ܣܟܪ ܠܗ<EOS> ܘܟܕ ܛܒ ܢܣܟܪܝܘܗܝ<EOS> ܕܚܠ ܡܢܗ<EOS> ܕܠܡܐ ܢܣܓܘܢ ܡܝܐ<EOS>ܘܢܬܪܥܘܢܗ<EOS> ܘܡܢ ܕܩܛܦ ܟܪܡܗ ܒܙܒܢ ܣܡܕܪܗ<EOS> ܡܬܓܠܙ ܡܢ ܡܐܟܘܠܬܐ ܕܥܢܒ̈ܐ<EOS> ܘܡܢ ܕܓܢܒ ܒܗܝܬܢ ܐܢܝܢ<EOS>ܐ̈ܦܘܗܝ<EOS> ܘܥܕ ܚܢܝܢ ܠܗ ܠܐܐ ܘܥܡܠ<EOS> ܘܡܢ ܕܫܦܠ ܦܥܠܗ ܒܟܪܡܐ ܢܣܒ ܐܓܪܐ ܘܡܪܟܢ ܪܫܗ<EOS> ܘܠܐ ܡܫܟܚ<EOS>ܬܒܥ ܝܬܝܪܐ<EOS> ܘܡܢ ܕܟܒܫ ܥܘܙܐ ܕܥܠܝܡܘܬܗ<EOS> ܚܕܐ ܠܘܬܗ ܕܥܬܝܩ ܝܘ̈ܡܬܐ<EOS> ܘܡܢ ܕܠܐ ܫܬܐ ܡ̈ܝܐ<EOS>ܓ̈ܢܝܒܐ<EOS> ܡܬܢܝܚ ܥܠ ܡܒܘܥ ܚ̈ܝܐ<EOS>ܐܘܢ ܐܝܠܝܢ ܕܐܙܕܡܢܘ ܠܐܝܓܘܢܐ<EOS> ܫܡܥܘ ܠܩܠܐ ܕܩܪܢܐ ܘܐܬܠܒܒܘ<EOS> ܘܐܦ ܠܟܘܢ ܐܡܪܢܐ<EOS>ܐܚ̈ܝܕܝ ܩܪ̈ܢܬܐ<EOS> ܟܗ̈ܢܐ ܘܣ̈ܦܪܐ ܘܚܟܝ̈ܡܐ<EOS> ܩܪܘ ܘܐܡܪܘ ܠܟܠܗ ܥܡܐ<EOS> ܡܢ ܕܕܚܠ ܢܗܦܘܟ ܠܗ ܡܢ<EOS>ܐܝܓܘܢܐ<EOS> ܕܠܐ ܢܬܒܘܪ ܠܒܐ ܕܐܚ̈ܘܗܝ ܐܝܟ ܠܒܗ<EOS> ܘܡܢ ܕܢܨܒ ܟܪܡܐ ܢܗܦܘܟ ܠܦܘܠܚܢܗ<EOS> ܕܠܐ ܢܪܢܐ ܒܗ<EOS>ܘܢܚܘܒ ܒܩܪܒܐ<EOS> ܘܡܢ ܕܡܟܪ ܐܢܬܬܐ ܘܨܒܐ ܕܢܫܩܠܝܗ ܢܗܦܘܟ ܠܗ<EOS> ܘܥܡ ܐܢܬܬܗ ܢܚܕܐ<EOS> ܘܡܢ ܕܒܢܐ ܒܝܬܐ<EOS>ܢܗܦܘܟ ܠܘܬܗ<EOS> ܕܠܡܐ ܢܬܕܟܪ ܒܝܬܗ<EOS> ܘܠܐ ܢܬܟܬܫ ܡܠܝܐܝܬ<EOS> ܠܝܚܝ̈ܕܝܐ ܗܘ ܝܐܐ ܐܝܓܘܢܐ<EOS> ܡܛܠ<EOS>ܕܠܩܕܡܝܗܘܢ ܣܝܡܢ ܐ̈ܦܝܗܘܢ<EOS> ܘܠܐ ܡܬܕܟܪܝܢ ܡܕܡ ܕܒܬܪܗܘܢ<EOS> ܡܛܠ ܕܣܝܡ̈ܬܗܘܢ ܩܕܡܝܗܘܢ ܐܢܝܢ<EOS>ܘܡܕܡ ܕܒܙܝܢ ܟܠܗ ܠܢܦܫܗܘܢ ܗܘܐ<EOS> ܘܫܩܠܝܢ ܝܘܬܪܢܗܘܢ ܡܢ ܝܬܝܪܘ<EOS> ܠܟܘܢ ܕܝܢ ܐܡܪܢܐ ܩܪ̈ܝܝ<EOS>ܩܪ̈ܢܬܐ<EOS> ܡܐ ܕܫܠܡܬܘܢ ܠܡܙܗܪܘ<EOS> ܚܙܘ ܠܕܗܦܟܝܢ ܘܣܥܘܪܘ ܠܐܝܠܝܢ ܕܡܫܬܚܪܝܢ<EOS> ܘܐܚܬܘ ܐܢܘܢ ܠܡܝܐ<EOS>ܕܒܘܩܝܢܐ<EOS> ܠܐܝܠܝܢ ܕܢܦܫܗܘܢ ܡܓܒܝܢ ܠܩܪܒܐ<EOS> ܟܠ ܕܚܠܝܨ ܡܝܐ ܒܩܝܢ ܠܗ<EOS> ܘܐܝܠܝܢ ܕܚܒܢܢܝܢ ܡܢ ܬܡܢ<EOS>ܡܬܦܪܫܝܢ<EOS>ܫܡܥ ܕܝܢ ܚܒܝܒܝ ܐܪܙܐ ܗܢܐ<EOS> ܕܩܕܡ ܓܕܥܘܢ ܘܚܘܝ ܕܡܘܬܗ<EOS> ܟܕ ܟܢܫܗ ܠܥܡܐ ܠܩܪܒܐ<EOS>ܙܗܪܘ ܣܦܪ̈ܐ ܡ̈ܠܝ ܢܡܘܣܐ<EOS> ܘܦܬܓ̈ܡܐ ܕܡܢ ܠܥܠ ܟܬܒܬ ܠܟ<EOS> ܗܝܕܝܢ ܗܦܟ ܥܡܐ ܣܓܝܐܐ ܡܢ ܚܝܠܐ<EOS> ܘܟܕ<EOS>ܐܫܬܚܪܘ ܐܝܠܝܢ ܕܐܬܓܒܝܘ ܠܩܪܒܐ<EOS> ܐܡܪ ܠܗ ܡܪܝܐ ܠܓܕܥܘܢ<EOS> ܐܚܬ ܐܢܘܢ ܠܡܝܐ<EOS> ܘܒܩܝ ܐܢܘܢ ܬܡܢ<EOS> ܡܢ<EOS>ܕܠܐܥ ܡܝܐ ܒܠܫܢܗ<EOS> ܡܣܬܪܗܒ ܘܠܒܝܒ ܠܡܐܙܠ ܠܩܪܒܐ<EOS> ܘܡܢ ܕܢܦܠ ܥܠ ܟܪܣܗ ܠܡܫܬܐ ܡܝܐ<EOS> ܪܦܐ ܘܢܫܝܫ<EOS>ܡܢ ܕܠܡܐܙܠ ܠܩܪܒܐ<EOS> ܪܒ ܗܘ ܕܝܢ ܗܢܐ ܐܪܙܐ ܚܒܝܒܝ<EOS> ܕܩܕܡ ܓܕܥܘܢ ܘܚܘܝ ܛܘܦܣܐ ܕܡܥܡܘܕܝܬܐ<EOS>ܘܐܪܙܗ ܕܐܝܓܘܢܐ<EOS> ܘܕܡܘܬܐ ܕܝܚܝ̈ܕܝܐ<EOS> ܩܕܡ ܓܝܪ ܘܙܗܪ ܠܥܡܐ<EOS> ܡܢ ܠܘܩܕܡ ܒܒܘܩܝܢܐ ܕܡܝܐ<EOS> ܐܦ ܟܕ<EOS>ܒܡܝܐ ܒܩܐ ܐܢܘܢ<EOS> ܡܢ ܥܣܪܐ ܐ̈ܠܦܝܢ ܬܠܬܡܐܐ ܓܒܪ̈ܝܢ ܐܬܓܒܝܘ ܒܠܚܘܕ<EOS> ܠܡܥܒܕ ܐܝܓܘܢܐ<EOS> ܫܠܡܐ ܕܝܢ<EOS>ܗܕܐ ܠܡܠܬܗ ܕܡܪܢ ܕܐܡܪ<EOS> ܕܣܓ̈ܝܐܝܢ ܐܢܘܢ ܩܪ̈ܝܐ ܘܙܥܘܪ̈ܝܢ ܓܒ̈ܝܐ<EOS>ܡܛܠܗܢܐ ܗܟܢܐ ܝܐܐ ܠܩܪ̈ܝܝ ܩܪ̈ܢܬܐ<EOS> ܟܪ̈ܘܙܐ ܕܥܕܬܐ<EOS> ܕܢܩܪܘܢ ܘܢܙܗܪܘܢ ܠܟܠܗ<EOS>ܩܝܡܗ ܕܐܠܗܐ<EOS> ܡܢ ܩܕܡ ܡܥܡܘܕܝܬܐ<EOS> ܠܐܝܠܝܢ ܕܐܓܒܝܘ ܢܦܫܗܘܢ ܠܒܬܘܠܘܬܐ ܘܠܩܕܝܫܘܬܐ<EOS> ܓܕܘ̈ܕܐ<EOS>\ܘܒܬ̈ܘܠܬܐ<EOS> ܩܕܝ̈ܫܐ ܢܙܗܪܘܢ ܐܢܘܢܘܒ̈ܬܘܠܬܐ ܘܩ̈ܕܝܫܐ<EOS> ܘܢܙܗܪܘܢ ܐܢܘܢ<EOS> ܟܪ̈ܘܙܐ ܘܢܐܡܪܘܢ<EOS>ܕܡܢ ܕܠܒܗ ܣܝܡ ܠܟܝܢܐ ܕܫܘܬܦܘܬܐ<EOS> ܢܫܬܘܬܦ ܡܢ ܩܕܡ ܡܥܡܘܕܝܬܐ<EOS> ܕܠܡܐ ܢܦܠ ܒܐܝܓܘܢܐ ܘܢܬܩܛܠ<EOS>ܘܡܢ ܕܕܚܠ ܡܢ ܗܕܐ ܡܢܬܐ ܕܬܟܬܘܫܐ<EOS> ܢܗܦܘܟ ܠܗ<EOS> ܕܠܡܐ ܢܬܒܪ ܠܒܐ ܕܐܚ̈ܘܗܝ ܐܝܟ ܠܒܗ<EOS> ܘܡܢ<EOS>ܕܩܢܝܢܐ ܪܚܡ ܢܗܦܘܟ ܡܢ ܚܝܠܐ<EOS> ܕܠܡܐ ܟܕ ܢܚܣܢܗ ܩܪܒܐ<EOS> ܢܬܕܟܪ ܩܢܝܢܗ ܘܢܗܦܘܟ ܠܗ<EOS> ܘܡܢ ܕܡܢ<EOS>ܐܝܓܘܢܐ ܗܦܟ<EOS> ܗܘܐ ܠܗ ܚܣܕܐ<EOS> ܡܢ ܕܢܦܫܗ ܠܐ ܐܓܒܝ<EOS> ܘܙܝܢܐ ܥܕܟܝܠ ܠܐ ܠܒܫ<EOS> ܐܢ ܗܦܟ ܠܐ ܡܬܓܢܐ<EOS>ܐܠܐ ܟܠ ܕܡܓܒܐ ܢܦܫܗ<EOS> ܘܠܒܫ ܙܝܢܐ<EOS> ܐܢ ܗܦܟ ܡܢ ܐܝܓܘܢܐ<EOS> ܗܘܐ ܠܗ ܓܘܚܟܐ<EOS> ܠܡܢ ܕܢܦܫܗ ܡܣܪܩ<EOS>ܝܐܐ ܠܗ ܬܟܬܘܫܐ<EOS> ܡܛܠ ܕܠܐ ܡܬܕܟܪ ܡܕܡ ܕܒܬܪܗ ܘܗܦܟ ܠܘܬܗ<EOS>ܘܡܐ ܕܐܟܪܙܘ ܘܣܒܪܘ ܘܙܗܪܘ<EOS> ܠܟܠܗ ܩܝܡܗ ܕܐܠܗܐ<EOS> ܢܩܪܒܘܢ ܐܢܘܢ ܠܡܝܐ<EOS>ܕܡܥܡܘܕܝܬܐ<EOS> ܠܐܝܠܝܢ ܕܐܬܓܒܝܘ ܠܐܝܓܘܢܐ ܘܢܬܒܩܘܢ<EOS> ܘܡܢ ܒܬܪ ܡܥܡܘܕܝܬܐ<EOS> ܢܚܙܘܢ ܐܝܠܝܢ<EOS>ܕܚ̈ܠܝܨܝܢ ܘܐܝܠܝܢ ܕܢܫ̈ܝܫܝܢ<EOS> ܠܚ̈ܠܝܨܐ ܘܠܐ ܠܡܠܒܒܘ<EOS> ܘܠܕܪܦܝܢ ܘܢܫ̈ܝܫܝܢ ܬܘܒ ܢܗܦܟܘܢ ܡܢ<EOS>ܐܝܓܘܢܐ ܓܠܝܐܝܬ<EOS> ܕܕܠܡܐ ܟܕ ܢܡܛܐ ܐܢܘܢ ܩܪܣܐ<EOS> ܢܓܢܒܘܢ ܙܝܢܗܘܢ ܘܢܥܪܩܘܢ ܘܢܚܘܒܘܢ<EOS> ܐܡܪ ܠܗ<EOS>ܓܝܪ ܠܓܕܥܘܢ<EOS> ܐܚܬ ܐܢܘܢ ܠܡ̈ܝܐ ܠܐܝܠܝܢ ܕܐܓܒܝܘ ܢܦܫܗܘܢ<EOS> ܘܟܕ ܢܚܬ ܥܡܐ ܠܡܝܐ<EOS> ܐܡܪ ܠܗ ܡܪܝܐ<EOS>ܠܓܕܥܘܢ<EOS> ܟܠ ܐܝܠܝܢ ܕ̈ܠܥܝܢ ܡܝܐ<EOS> ܐܝܟ ܕܠܐܥ ܟܠܒܐ ܒܠܫܢܗ<EOS> ܗܢܘܢ ܗܠܝܢ ܢܐܙܠܘܢ ܥܡܟ ܠܩܪܒܐ<EOS>ܘܟܘܠ ܐܝܠܝܢ ܕܢܦܠܝܢ ܠܡܫܬܐ ܡܝܐ<EOS> ܠܐ ܢܐܙܠܘܢ ܥܡܟ ܠܩܪܒܐ<EOS> ܪܒ ܗܘ ܐܪܙܐ ܗܢܐ ܚܒܝܒܝ<EOS> ܕܩܕܡ<EOS>ܘܚܘܝ ܐܬܗ ܠܓܕܥܘܢ<EOS> ܐܡܪ ܠܗ ܓܝܪ<EOS> ܕܟܠ ܕܠܐܥ ܡܝܐ ܐܝܟ ܟܠܒܐ<EOS> ܠܗ ܘܠܐ ܠܡܐܙܠ ܠܩܪܒܐ<EOS> ܘܡܢ ܟܠ<EOS>ܚܝ̈ܘܢ ܕܐܬܒܪܝ ܥܡ ܒܪܢܫܐ<EOS> ܠܝܬ ܕܪܚܡ ܡܪܗ ܐܝܟ ܟܠܒܐ<EOS> ܘܢܛܪ ܡܛܪܬܗ ܒܐܝܡܡܐ ܘܒܠܠܝܐ<EOS> ܘܐܦ ܟܕ<EOS>ܡܡܚܐ ܡܚܐ ܠܗ ܡܪܗ<EOS> ܗܘ ܡܢ ܠܘܬܗ ܠܐ ܡܫܢܐ<EOS> ܘܟܕ ܥܡ ܡܪܗ ܢܦܘܩ ܠܨܝܕܐ<EOS> ܘܢܦܓܥ ܒܗ ܒܡܪܗ ܐܪܝܐ<EOS>ܕܬܩܝܦ<EOS> ܢܦܫܗ ܠܡܘܬܐ ܡܫܠܡ ܚܠܦ ܡܪܗ<EOS> ܗܟܢܐ ܐܝܬܝܗܘܢ ܚܠܝ̈ܨܐ ܐܝܠܝܢ ܕܡܬܦܪܫܝܢ ܡܢ ܡܝܐ<EOS> ܕܒܬܪ<EOS>ܡܪܗܘܢ ܐܙܠܝܢ ܐܝܟ ܟܠܒ̈ܐ<EOS> ܘܢܦܫܗܘܢ ܡܫܠܡܝܢ ܠܡܘܬܐ ܥܠ ܐ̈ܦܘܗܝ<EOS> ܘܬܟܬܘܫܗ ܥܒܕܝܢ ܠܒܝܒܐܝܬ<EOS>ܘܢܛܪܝܢ ܡܛܪܬܗ ܒܐܝܡܡܐ ܘܒܠܠܝܐ<EOS> ܘܢܒܚܝܢ ܐܝܟ ܟܠܒ̈ܐ<EOS> ܟܕ ܡܬܗܓܝܢ ܒܢܡܘܣܐ ܐܝܡܡܐ ܘܠܠܝܐ<EOS>ܘܪܚܡܝܢ ܠܡܪܢ<EOS> ܘܡܠܚܟܝܢ ܫܘܡ̈ܬܗ<EOS> ܟܕ ܦܓܪܗ ܢܣܒܝܢ<EOS> ܘܣܝܡܝܢ ܠܗ ܥܠ ܥܝܢܝ̈ܗܘܢ<EOS> ܘܠܚܟܝܢ ܠܗ<EOS>ܒܠܫܢ̈ܝܗܘܢ<EOS> ܐܝܟ ܕܡܠܚܟ ܟܠܒܐ ܠܡܪܗ<EOS> ܘܐܝܠܝܢ ܕܒܢܡܘܣܐ ܠܐ ܡܬܗܓܝܢ<EOS> ܡܬܩܪܝܢ ܟܠܒ̈ܐ ܦܐܩ̈ܐ<EOS>ܕܠܐ ܡܫܟܚܝܢ ܠܡܒܚ<EOS> ܘܟܠ ܐܝܠܝܢ ܕܠܐ ܚܦܝܛܝܢ ܠܡܨܡ<EOS> ܡܬܩܪܝܢ ܟܠܒ̈ܐ ܕܝܥܢܐ ܢܦܫܗܘܢ<EOS> ܘܠܐ ܝܕܥܝܢ<EOS>ܠܡܣܒܥ<EOS> ܘܐܝܠܝܢ ܕܚܦܝܛܝܢ ܠܡܒܥܐ ܪ̈ܚܡܐ ܢܣܒܝܢ ܠܚܡܐ ܕܒ̈ܢܝܐ ܘܪܡܝܢ ܠܗܘܢ<EOS>ܘܐܡܪ ܠܗ ܬܘܒ ܡܪܝܐ ܠܓܕܥܘܢ<EOS> ܕܐܝܠܝܢ ܕܢܦܠܝܢ ܠܡܫܬܐ ܡ̈ܝܐ ܠܐ ܢܐܙܠܘܢ ܥܡܟ<EOS>ܠܩܪܒܐ<EOS> ܕܠܐ ܢܦܠܘܢ ܘܢܚܘܒܘܢ ܒܩܪܒܐ<EOS> ܡܛܠ ܕܩܕܡܘ ܚܘܝܘ ܐܪܙܗ ܕܡܦܘܠܬܐ ܕܚܒܢܢܐܝܬ ܡ̈ܝܐ ܫܬܝܢ<EOS>ܗܘܘ<EOS> ܡܛܠ ܗܢܐ ܚܒܝܒܝ ܗܟܢܐ ܝܐܐ ܠܗܘܢ ܠܢ̈ܦܠܝ ܒܐܝܓܘܢܐ<EOS> ܕܠܐ ܢܬܕܡܘܢ ܠܗܢܘܢ ܚܒ̈ܢܢܐ<EOS> ܕܠܐ<EOS>ܢܗܦܟܘܢ ܠܗܘܢ ܡܢ ܬܟܬܘܫܐ<EOS> ܘܢܗܘܘܢ ܚܣܕܐ ܠܟܠܗܘܢ ܚܒܪ̈ܝܗܘܢ<EOS>ܫܡܥ ܕܝܢ ܚܒܝܒܝ ܡܠܬܐ ܗܕܐ<EOS> ܠܐ ܡܛܠ ܕܐܦܝܣܬܟ ܡܢ ܟܬ̈ܒܐ<EOS> ܕܐܠܗܐ ܠܐ ܡܣܠܐ<EOS>ܠܬܝ̈ܒܐ<EOS> ܬܬܟܠ ܠܟ ܘܬܡܪܚ ܠܡܚܛܐ<EOS> ܘܠܐ ܡܛܠ ܕܐܡܪܬ ܠܟ ܗܠܝܢ<EOS> ܢܬܪܦܐ ܠܗ ܗܘ ܕܒܠܥ ܘܠܐ ܢܒܥܐ<EOS>ܬܝܒܘܬܐ<EOS> ܗܟܢܐ ܓܝܪ ܝܐܐ ܠܗ<EOS> ܕܟܠܗܘܢ ܝܘܡ̈ܬܗ ܒܐܒܠܐ ܢܗܘܐ ܕܠܐ ܢܬܬܪܝܡ ܘܢܬܚܝܒ ܠܗ<EOS> ܥܒܕܐ<EOS>ܐܝܢܐ ܕܡܣܟܠ ܩܕܡ ܡܪܗ ܡܚܠܦ ܠܒܘܫܗ ܕܢܬܪܥܐ ܠܗ ܡܪܗ<EOS> ܘܡܩܕܡ ܘܡܚܫܟ ܠܘܬܗ<EOS> ܕܠܡܐ ܢܣܒ ܒܐ̈ܦܘܗܝ<EOS>ܘܡܐ ܕܚܙܐ ܡܪܗ ܕܐܡܝܢ ܗܘ ܠܘܬܗ<EOS> ܫܒܩ ܠܗ ܣܟܠܘܬܗ ܘܡܬܪܥܐ ܠܗ<EOS> ܐܢ ܓܝܪ ܐܡܪ ܠܡܪܗ ܕܐܣܟܠܬ ܠܟ<EOS>ܚܐܢ ܠܗ ܡܪܗ<EOS> ܐܢ ܕܝܢ ܟܕ ܐܣܟܠ ܢܐܡܪ ܠܡܪܗ ܕܠܐ ܚܛܝܬ ܡܘܣܦ ܠܗ ܥܠ ܪܘܓܙܗ ܠܡܪܗ<EOS> ܥܗܕ ܚܒܝܒܝ<EOS>ܠܒܪܐ ܕܦܪܚ ܢܟܣ̈ܘܗܝ<EOS> ܘܟܕ ܐܘܕܝ ܠܐܒܘܗܝ ܫܒܩ ܠܗ ܚܘ̈ܒܘܗܝ<EOS> ܘܐܦ ܚܛܝܬܐ ܣܓܝܐܬ ܚܘ̈ܒܐ<EOS> ܘܟܕ<EOS>ܩܪܒܬ ܠܘܬ ܡܪܢ ܫܒܩ ܠܗ ܚ̈ܛܗܝܗ ܣܓ̈ܝܐܐ ܘܚܢܗ<EOS> ܘܐܦ ܙܟܝ ܡܟܣܐ ܚܛܝܐ ܗܘܐ<EOS> ܘܐܘܕܝ ܒܚ̈ܛܗܘܗܝ<EOS>ܘܫܒܩ ܠܗ ܡܪܢ<EOS> ܘܐܦ ܦܪܘܩܢ ܗܟܢܐ ܐܡܪ<EOS> ܕܠܐ ܐܬܝܬ ܕܐܩܪܐ ܠܙܕ̈ܝܩܐ ܐܠܐ ܠܚ̈ܛܝܐ ܠܬܝܒܘܬܐ<EOS> ܡܪܢ<EOS>ܓܝܪ ܡܝܬ ܡܛܠ ܚ̈ܛܝܐ<EOS> ܘܠܐ ܗܘܐ ܣܪܝܩܐܝܬ ܗܘܬ ܡܐܬܝܬܗ<EOS> ܘܐܦ ܫܠܝܚܐ ܐܡܪ ܥܠ ܢܦܫܗ<EOS> ܕܡܓܕܦܢ<EOS>ܗܘܝܬ ܘܪܕܘܦ ܘܡܨܥܪܢ ܘܪܚܡ ܥܠܝ ܐܠܗܐ<EOS> ܬܘܒ ܗܟܢܐ ܐܡܪ ܕܡܫܝܚܐ ܚܠܦܝܢ ܡܝܬ<EOS> ܥܪܒܐ ܓܝܪ ܕܐܒܕ ܡܢ<EOS>ܟܠܗ ܓܙܪܐ<EOS> ܒܥܝܗܝ ܡܪܗ ܘܐܫܟܚܗ ܘܚܕܝ ܒܗ<EOS> ܘܚܕܘܬܐ ܗܘܝܐ ܠܥܝܪ̈ܝ ܫܡܝܐ ܟܕ ܚܛܝܐ ܬܐܒ ܡܢ ܥܘܠܗ<EOS>ܠܐ ܓܝܪ ܨܒܐ ܐܒܐ ܕܒܫܡܝܐ ܕܢܐܒܕ ܚܕ ܡܢ ܗܠܝܢ ܙܥܘܪ̈ܐ<EOS> ܕܚܛܘ ܘܡܬܒܥܝܐ ܠܗܘܢ ܬܝܒܘܬܐ<EOS> ܠܐ ܐܬܐ<EOS>ܡܪܢ ܕܢܩܪܐ ܠܙܕܝ̈ܩܐ ܐܠܐ ܠܚ̈ܛܝܐ ܠܬܝܒܘܬܐ<EOS> ܟܠ ܡܢ ܕܡܬܟܪܗ ܡܢܢ<EOS> ܢܫܩܘܠ ܡܢ ܚܫܗ<EOS> ܘܡܢ ܕܡܬܟܫܠ<EOS>ܢܬܩܠܐ ܚܠܦܘܗܝ<EOS>ܟܕ ܠܚܕ ܡܢ ܗܕܡ̈ܝܢ ܢܡܛܐ ܟܐܒܐ<EOS> ܚܢܢ ܢܥܡܠ ܒܫܘܚܢܗ ܥܕܡܐ ܕܡܬܐܣܐ<EOS> ܟܕ ܚܕ ܡܢ<EOS>ܗܕܡ̈ܝܢ ܢܫܬܒܚ ܟܠܗ ܦܓܪܐ ܗܕܝܪ ܘܝܐܐ<EOS> ܘܟܕ ܠܚܕ ܡܢ ܗܕ̈ܡܝܢ ܢܡܛܐ ܟܐܒܐ<EOS> ܠܟܠܗ ܦܓܪܐ ܛܥܢܬܗ<EOS>ܐܫܬܐ<EOS> ܟܠ ܕܡܟܫܠ ܠܚܕ ܡܢ ܗܠܝܢ ܙܥܘܪ̈ܐ<EOS> ܢܦܠ ܒܝܡܐ<EOS> ܟܕ ܪܚܝܐ ܕܚܡܪܐ ܒܨܘܪܗ<EOS> ܘܡܢ ܕܚܕܐ<EOS>ܠܒܝܫܬܐ ܕܐܚܘܗܝ ܒܥܓܠ ܕܝܠܗ ܗܘܐ ܬܒܪܗ<EOS> ܘܡܢ ܕܪܦܣ ܒܪܓܠܗ ܥܠ ܐܚܘܗܝ ܠܐ ܢܬܚܣܐ<EOS> ܠܡܚܘܬܗ<EOS>ܕܡܡܝܩܢܐ ܠܝܬ ܠܗ ܐܣܝܘܬܐ<EOS> ܘܡܒܙܚܢܐ ܚܘܒ̈ܘܗܝ ܠܐ ܡܫܬܒܩܝܢ<EOS> ܡܢ ܕܚܦܪ ܓܝܪ ܓܘܡܨܐ ܢܦܠ ܒܗ<EOS>ܘܕܡܥܓܠ ܟܐܦܐ ܥܠܘܗܝ ܬܗܦܘܟ<EOS> ܡܢ ܕܡܫܬܪܥ ܘܢܦܠ ܠܐ ܢܐܡܪ ܕܟܠ ܐܢܫ ܢܬܕܡܐ ܠܝ<EOS> ܘܥܬܝܪܐ ܕܡܛܐ<EOS>ܠܡܣܟܢܘܬܐ<EOS> ܠܐ ܢܐܡܪ ܕܟܠܗܘܢ ܥܬܝܪ̈ܐ ܠܝ ܢܬܕܡܘܢ<EOS> ܐܢ ܓܝܪ ܡܫܬܡܥܐ ܒܥܘܬܗ<EOS> ܚܘܣܪܢܗ ܕܝܠܗ ܡܢܘ<EOS>ܢܡܠܐ<EOS>ܗܠܝܢ ܟܠܗܝܢ ܟܬܒܬ ܠܟ ܚܒܝܒܝ<EOS> ܡܛܠ ܕܒܕܪܢ ܕܝܠܢ<EOS> ܐܝܬ ܕܡܓܒܝܢ ܢܦܫܗܘܢ<EOS>ܕܢܗܘܘܢ ܝܚܝ̈ܕܝܐ<EOS> ܒ̈ܢܝ ܩܝܡܐ ܘܩܕܝ̈ܫܐ<EOS> ܘܥܒܕܝܢ ܚܢܢ ܐܝܓܘܢܐ ܠܘܩܒܠ ܒܥܠܕܪܢ<EOS> ܘܗܘ ܒܥܠܕܪܢ<EOS>ܠܩܘܒܠܢ ܡܬܟܬܫ<EOS> ܕܢܗܦܟܢ ܠܟܝܢܐ ܕܦܪܫܢ ܡܢܗ<EOS> ܒܚܐܪܘܬܢ‍ ܘܐܝܬ ܡܢܢ ܕܡܬܚܝܒܝܢ ܘܒܠܥܝܢ<EOS> ܘܟܕ<EOS>ܚܝ̈ܒܐ ܐܢܘܢ<EOS> ܢܦܫܗܘܢ ܡܙܟܝܢ<EOS> ܘܐܦܢ ܣܟ̈ܠܘܬܗܘܢ ܝܕܥܝܢ ܚܢܢ<EOS> ܗܢܘܢ ܗܠܝܢ ܕܒܗܘ ܪܥܝܢܐ ܩܝܡܝܢ<EOS>ܘܠܐ ܨܒܝܢ ܕܢܬܩܪܒܘܢ ܠܬܝܒܘܬܐ<EOS> ܘܡܛܠ ܒܗܬܬܗܘܢ ܡܝܬܝܢ ܡܘܬܐ ܬܢܝܢܐ<EOS> ܘܠܐ ܥܗܕܝܢ ܠܡܐܫ ܬܐܪ̈ܬܐ<EOS>ܘܐܝܬ ܬܘܒ ܕܡܘܕܐ ܒܣܟܠܘܬܗ<EOS> ܘܬܝܒܘܬܐ ܠܐ ܝܗܒܝܢ ܠܗ<EOS> ܐܘܢ ܪܒ ܒܝܬܐ ܕܡܫܝܚܐ<EOS> ܗܒ ܬܝܒܘܬܐ<EOS>ܠܟܢܬܟ<EOS> ܘܥܗܕ ܕܡܪܟ ܠܐ ܐܣܠܝ ܠܬܝ̈ܒܐ<EOS> ܙܝܙ̈ܢܐ ܙܪ̈ܝܥܝܢ ܒܚܩܠܐ<EOS> ܘܡܪܐ ܙܪܥܐ ܠܐ ܫܒܩ<EOS>ܠܥܒ̈ܕܘܗܝ<EOS> ܕܙܝ̈ܙܢܐ ܢܕܟܘܢ ܡܢ ܒܝܢܬ ܚ̈ܛܐ<EOS> ܥܕ ܙܒܢ ܚܨܕܐ<EOS> ܘܡܨܝܕܬܐ ܦܪܝܣܐ ܒܝܡܐ<EOS> ܘܢܘ̈ܢܐ ܠܐ<EOS>ܡܬܓܒܝܢ ܥܕܡܐ ܕܣܠܩܐ ܠܥܠ<EOS> ܘܥܒ̈ܕܐ ܡܢ ܡܪܗܘܢ ܩܒܠܘ ܟܣܦܐ<EOS> ܘܠܥܒܕܐ ܫܦܠܐ ܡܪܗ ܕܐܢ ܠܗ<EOS> ܚ̈ܛܐ<EOS>ܘܬܒܢܐ ܚܠܝܛܝܢ ܐܟܚܕܐ<EOS> ܘܡܪܐ ܐܕܪܐ ܦܪܫ ܘܡܕܟܐ<EOS> ܣܓ̈ܝܐܝܢ ܐܢܘܢ ܕܩܪܝܢ ܠܡܫܬܘܬܐ<EOS> ܘܡܢ ܕܠܝܬ ܠܗ<EOS>ܢܚ̈ܬܐ<EOS> ܡܪܗ ܡܦܩ ܠܗ ܠܚܫܘܟܐ<EOS> ܚܟܝ̈ܡܬܐ ܘܣܟ̈ܠܬܐ ܩܝܡܢ ܐܟܚܕܐ<EOS> ܘܡܪܗ ܕܓܢܘܢܐ ܝܕܥ ܠܡܢ<EOS>ܡܥܠ<EOS>ܐܘ ܪ̈ܥܘܬܐ ܬܠܡܝܕ̈ܘܗܝ ܕܡܪܢ<EOS> ܪܥܘ ܥܢܐ ܘܕܒܪܘ ܫܦܝܪ<EOS> ܚܝܠܘ ܠܟܪ̈ܝܗܐ<EOS> ܘܣܡܟܘ<EOS>ܠܕܡܪܥܝܢ<EOS> ܥܨܘܒܘ ܠܬܒܝܪ̈ܐ<EOS> ܘܐܣܘ ܠܚܓܝܪ̈ܐ<EOS> ܘܛܪܘ ܫܡ̈ܝܢܬܐ ܠܡܪܗ ܕܓܙܪܐ<EOS> ܠܐ ܬܬܕܡܘܢ ܠܪܥܝܐ<EOS>ܒܘܪܐ ܘܣܟܠܐ<EOS> ܕܠܐ ܐܫܟܚ ܒܣܟܠܘܬܗ ܠܡܪܥܐ ܥܢܐ<EOS> ܘܝܒܫ ܕܪܥܗ ܘܐܬܥܘܪܬ ܥܝܢܗ<EOS> ܥܠ ܕܐܡܪ ܕܡܝܬܐ<EOS>ܬܡܘܬ<EOS> ܘܕܐܒܕܐ ܬܐܒܕ<EOS> ܘܐܝܕܐ ܕܡܫܬܚܪܐ<EOS> ܗܝ ܬܐܟܘܠ ܒܣܪܐ ܕܚܒܪ̈ܬܗ<EOS> ܘܡܐ ܕܐܬܐ ܪܒ ܪ̈ܥܘܬܐ<EOS>ܡܚܝܒ ܠܗ ܠܪܥܝܐ ܒܘܪܐ ܘܣܟܠܐ<EOS> ܕܠܐ ܦܪܢܣ ܟܢܘ̈ܬܗ ܫܦܝܪ<EOS> ܘܐܝܢܐ ܕܪܥܐ ܥܢܐ ܘܡܕܒܪ ܫܦܝܪ<EOS> ܡܬܩܪܐ<EOS>ܥܒܕܐ ܛܒܐ ܘܟܫܝܪܐ<EOS> ܕܩܪܒ ܥܢܐ ܠܪܥܝܐ ܟܕ ܡܫܠܡܐ<EOS> ܐܘ ܕܘ̈ܩܐ ܕܘܩܘ ܫܦܝܪ<EOS> ܘܙܗܪܘ ܠܥܡܐ ܟܠܗ ܡܢ<EOS>ܚܪܒܐ<EOS> ܕܠܡܐ ܬܐܬܐ ܚܪܒܐ ܘܬܣܒ ܢܦܫܐ<EOS> ܗܝ ܓܝܪ ܢܦܫܐ ܒܚ̈ܛܗܝܗ ܡܬܢܣܒܐ<EOS> ܘܕܡܗ ܡܢ ܐܝ̈ܕܝܟܘܢ<EOS>ܡܬܬܒܥ<EOS> ܘܐܢ ܕܝܢ ܒܬܪ ܙܘܗܪܐ ܬܬܢܣܒ ܢܦܫܐ<EOS> ܢܦܫܐ ܗܝ ܒܚ̈ܛܗܝܗ ܡܬܢܣܒܐ<EOS> ܘܐܢܬܘܢ ܠܐ ܡܬܪܫܝܢ<EOS>ܐܢܬܘܢ<EOS> ܐܘܢ ܥܢܐ ܫܡ̈ܝܢܬܐ<EOS> ܠܐ ܬܕܩܪܢ ܠܟܪ̈ܝܗܬܐ ܕܠܐ ܬܚܘܒܢ ܕܝܢܐ<EOS> ܡܢ ܪܥܝܢ ܪܒܐ ܡܐ<EOS>ܕܐܬܐ<EOS>ܩܒܠ ܦܝܣܐ ܗܢܐ ܚܒܝܒܝ<EOS> ܕܡܩܪܒ ܠܬܝ̈ܒܐ<EOS> ܘܡܙܗܪ ܠܙܕܝ̈ܩܐ<EOS> ܥܠܡܐ ܗܢܐ ܕܛܝܒܘܬܐ<EOS>ܗܘ<EOS> ܘܥܕܡܐ ܕܫܠܡ ܐܝܬ ܒܗ ܬܝܒܘܬܐ<EOS> ܩܪܒ ܠܗ ܙܒܢܐ ܕܛܠܩܐ ܛܝܒܘܬܐ<EOS> ܘܡܡܠܟܐ ܟܢܘܬܐ<EOS> ܘܠܝܬ<EOS>ܬܝܒܘܬܐ ܒܗܘ ܙܒܢܐ<EOS> ܘܫܠܝܐ ܟܐܢܘܬܐ ܡܛܠ ܕܚܣܢܬ ܒܥܘܙܗ ܛܝܒܘܬܐ<EOS> ܘܡܐ ܕܩܪܒ ܙܒܢܐ ܕܟܐܢܘܬܐ ܠܐ<EOS>ܨܒܝܐ ܛܝܒܘܬܐ ܡܩܒܠܐ ܠܬܝ̈ܒܐ<EOS> ܡܛܠ ܕܬܚܘܡܐ ܣܝܡ ܠܗ ܡܦܩܢܐ<EOS> ܡܢ ܒܬܪ ܗܝܕܝܢ ܠܝܬ ܬܘܒ ܬܝܒܘܬܐ<EOS>ܩܪܝ ܚܒܝܒܝ<EOS> ܘܐܝܠܦ ܘܕܥ ܘܚܙܝ<EOS> ܕܥܠ ܗܕܐ ܟܠܢܫ ܣܢܝܩ ܗܘ ܩܠܝܠ ܡܢ ܣܓܝ<EOS> ܡܛܠ ܕܣܓ̈ܝܐܝܢ ܕܪܗܛܝܢ<EOS>ܒܐܣܛܕܝܐ<EOS> ܘܓܒܪܐ ܢܨܝܚܐ ܫܩܠ ܠܗ ܠܟܠܝܠܐ<EOS> ܘܟܠܢܫ ܐܝܟ ܥܡܠܗ ܐܓܪܗ ܡܩܒܠ<EOS>ܫܠܡܬ<EOS> ܬܚܘܝܬܐ<EOS> ܕܬܝ̈ܒܐ<EOS>