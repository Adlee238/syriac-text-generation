ܡܐܡܪܐ ܕܫܒܥ ܕܥܠ ܝܕܥܬܐ ܕܫܪܪܐ ܕܡܚܘܐ ܡܛ݀ ܓܢܼܣ̈ܐ ܕܥܘܦܐ ܘܐܕܫ̈ܐ<EOS>ܕܦܪ̈ܚܬܐ ܘܥܠ ܓܢܼ̈ܣܐ ܕܢܘܼ̈ܢܐ ܘܟܿܠܗ ܪ̈ܚܫܐ ܕܒܡܝ̈ܐ ܘܥܠ ܟܝܿܢܐ ܕܐܪܥ ܘܫܘܼܚܠ̈ܦܐ<EOS>ܣܿܓܝܼ̈ܐ ܕܒܗܿ ܘܥܠ ܬܘܼܩ̈ܢܐ ܕܓܘܼܫ̈ܡܐ ܗ̄ ܕܗܒܐ ܘܣܐܡܐ ܘܢܚܿܫܐ ܘܣܛܪ ܘܥܠ ܢܦܼ̈ܩܐ<EOS>ܐܘܟܝܬ ܡܛܐܠܐܣ ܘܥܠ ܡܝ̈ܐ ܚܡܝܼ̈ܡܐ ܘܐܚܪ̈ܢܐ ܡܢܦ̈ܨܢܐ ܘܩܘܼܦܪܐ ܘܙܦܛܐ ܘܥܠ ܓܢܼ̈ܣܐ<EOS>ܕܐܝܼܠ̈ܢܐ ܘܐܕ̈ܫܐ ܕܦܐܪ̈ܐ ܘܙܪ̈ܥܘܼܢܐ ܘܥܠ ܚܝ̈ܘܬܐ ܘܒܥܝܼܪ̈ܐ ܕܐܝܼܬ ܒܗ ܩܦ̈ܠܐܐ ܚܡܫܐ<EOS>ܩܦܠܐܘܢ ܩܕܡܝܐ ܥܡ ܐܠܗܐ ܕܡܚܟܡ<EOS> ܡܛ݀ܠܡܿܢܐ ܓܢܼ̈ܣܐ ܕܥܘܦܐ ܘܦܪ̈ܚܬܐ ܘܡܼܢ ܐܝܟܐ<EOS> ܘܡܿܢܐ<EOS>ܗܢܝܢܐ ܡܼܢܗܝܢ<EOS> ܘܡܢܘܼ ܣܘܼܟ̈ܠܝܗܝܢ<EOS> ܕܐܦ ܡܛ݀ܠ ܗܿܠܝܢ ܒܡܼܠܬܐ ܕܒܪܘܼܝܘܼܬܐ ܐܝܟ ܕܐܡܼܪ<EOS>ܟܬܒܐ ܩܕ̄ ܕܒܪܝܼܬܐ ܕܐܟܬܒ ܡܘܿܫܐ ܪܒܐ ܐܝܟ ܕܩܒܠ ܡܼܢ ܐܠܗܐ ܒܬܪ ܒܪܝܬܐ ܕܫܡܼܫܐ ܘܣܗܪܐ<EOS>ܘܫܪܟܐ ܕܟܘܟ̈ܒܐ ܗܿܢܘܢ ܕܐܬܼܒܪܝܼܘ ܒܝܘܡ ܪܒܝܼܥܝܐ<EOS> ܐܬܒܪܝܼܘ ܓܢܼܣܐ ܕܥܘܦܐ ܘܦܪܚܬܐ ܘܐܦ<EOS>ܓܢܼܣܐ ܕܢܘܼܢܐ<EOS> ܘܟܿܠܗ ܪܚܫܐ ܕܒܡܝ̈ܐ<EOS> ܒܝܘܡ ܚܡܝܼܫܝܐ<EOS> ܐܠܐ ܩܕܝܼܡܐ ܒܪܝܼܬܐ ܕܐܝܼܠ̈ܢܐ<EOS>ܘܙܪ̈ܥܘܢܐ ܐܦ ܠܗܿܠܝܢ<EOS> ܡܛ݀ܠ ܕܙܪ̈ܥܐ ܘܟܿܠܗ ܬܐܕܪܐ ܒܝܘܡܐ ܬܠܝܬܝܐ ܐܬܼܒܪܝܼܘ ܡܢ ܒܪܘܝܐ<EOS>ܚܟܝܼܡ ܒܟܿܠ ܘܡܬܩܢܢܐ ܕܒܪ̈ܝܬܐ<EOS> ܐܠܐ ܚܢܢ ܐܟܡܐ ܕܐܡܼܪܢܢ ܡܼܢ ܠܥܼܠ<EOS> ܨܿܒܝܢܢ ܕܒܛܟܼܣܐ<EOS>ܢ݀ܪܕܐ ܘܢܡܠܠ ܥܠ ܚܕܐ ܚܕܐ ܡܼܢ ܒܼܪ̈ܝܬܐ<EOS> ܟܕ ܩܕܡܐܝܼܬ ܡܿܢ ܡܼܢ ܡܼܬܝܕ̈ܥܢܐ ܘܠܐ<EOS>ܡܼܬܚܙ̈ܝܢܐ ܫܪܝܼܢܢ<EOS> ܘܗܿܝܕܝܢ ܐܩܦܼܢܢ ܕܢܿܐܡܪ ܥܠ ܒܪܝܼܬܐ<EOS>ܠܐ ܡܼܬܚܙܝܢܝܼܬܐ<EOS> ܟܕ ܡܼܢ ܠܥܠ ܡܼܢ ܡܝ̈ܐ ܕܠܥܼܠ ܡܼܢ ܫܡ̈ܝܐ ܫܪܝܼܢܢ<EOS>ܘܗܟܢܐ ܒܬܪ ܒܬܪ ܡܠܠܢܢ ܥܠ ܪ̈ܩܝܼܥܐ ܟܿܠܗܘܿܢ ܕܫܡܿܝܐ<EOS> ܘܥܠ ܢܗܝܼܪ̈ܐ<EOS> ܘܗܿܝܕܝܢ ܥܠ ܐܬܝܼܪ<EOS>ܢܘܼܪܢܐ<EOS> ܘܥܠ ܐܐܪ ܗܿܢܐ<EOS> ܘܟܿܠܗܘܿܢ ܫܘܼܚ̈ܠܦܘܗܝ ܘܡܬܼܬܙܝܥܢܘܼܬܗ<EOS> ܘܡܛ݀ܠ ܕܥܘܦܐ ܘܦܪܚܬܐ<EOS>ܒܐܐܪ ܛ݀ܝܣܝܢ ܙ݀ܕܩ ܠܢ ܕܩܿܕܡܐܝܼܬ ܥܠܝܗܘܢ ܢܚܘܐ<EOS> ܘܗܿܝܕܝܢ ܢ݀ܚܘܬ ܠܐܪܥܐ ܘܢܡܠܠ ܥܠܝܗܿ<EOS>ܘܥܠ ܟܿܠ ܕܒܗܿ ܒܡܼܠܬܐ ܕܝܢ ܕܒܪܘܝܘܼܬܐ ܫܦܝܼܪ ܛܟܣ ܪܘܼܚܐ ܕܐܠܗܐ ܘܚܟܡ ܠܡܟܬܒܢܐ<EOS>ܕܩܕܡܐܝܬ ܐܝܼܠ̈ܢܐ ܘܙܪ̈ܥܐ ܘܥܣܼ̈ܒܐ ܐܬܼܒܪܝܼܘ ܘܡܝ̈ܐ ܐܬܼܟܢܫܘ ܠܩܒܝ̈ܬܐ<EOS> ܘܡܼܢܗܘܢ<EOS>ܐܬܦܠܓܘ ܒܢܗܪ̈ܘܬܐ<EOS> ܘܗܿܝܕܝܢ ܐܬܼܒܪܝܼܘ ܥܘܦܐ ܘܦܪ̈ܚܬܐ ܠܡܼܫܟܢ ܒܐܝܼ̈ܠܢܐ ܘܠܡܼܬܬܪܣܝܘܼ<EOS>ܡܼܢ ܦܐܪ̈ܝܗܘܢ<EOS> ܘܐܦ ܢܘܼ̈ܢܐ ܘܟܿܠܗ ܪ̈ܚܫܐ ܕܒܡܝ̈ܐ ܐܬܼܒܪܝܼܘ ܡܼܢܗܘܢ ܕܡܝ̈ܐ ܠܡܫܥܛܘ<EOS>ܒܗܘܢ ܘܠܡܥܡܪ ܒܗܘܢ<EOS> ܗܟܘܬ ܐܦ ܒܥܝܼܪܐ ܘܚܝܘܼـܐ ܐܬܼܒܪܝܼܘ ܒܬܪ ܗܿܠܝܢ<EOS> ܕܥܡ ܗܿܝ<EOS>ܕܡܼܬܒܪܝܢ ܘܡܼܬܬܩܢܝܼܢ ܘܩܿܝܡܝܢ ܢܫܪܘܢ ܘܢܪܥܘܢ ܥܼܣܒܐ<EOS> ܘܢܼܬܬܪܣܘܢ<EOS> ܕܡܛ݀ܠ ܗܕܐ ܩܕܡ<EOS>ܐܬܼܒܪܝܼ ܥܣܼܒܐ ܕܢܗܼ،ܐ ܠܗܘܿܢ ܡܐܟܘܿܠܬܐ ܘܩܘܼܝܡܐ<EOS> ܘܡܛ݀ܠ ܕܗܿܠܝܢ ܟܿܠܗܝܢ ܡܛ݀ܠ ܒܪܢܫܐ<EOS>ܐܬܼܒܪܝܼܘ ܕܢܗܼܘܘܢ ܠܚܫܚܬܗ ܘܠܟܿܠܗܘܿܢ ܣܘܼܢܩ̈ܢܘܗܝ ܥܠܗܿܝ ܩܕܡ ܐܬܼܒܪܝ ܟܿܠܡܕܡ<EOS>ܘܐܬܼܛܝܒ<EOS> ܘܗܿܝܕܝܢ ܐܬܒܪܝܼ ܒܪܐܢܫܐ ܘܐܫܼܟܚ ܟܿܠܗܘܢ ܣܘܼܢܩ̈ܢܘܗ ܘܟܿܠܗ ܚܫܚܬܗ ܟܕ ܡܛܝܐ<EOS>ܘܣܝܼܡܐ ܐܝܟ ܕܠܡܠܟܐ<EOS> ܡܪܝܐ<EOS> ܒܪܝܼܟ ܒܪܘܝܐ ܚܟܝܼܡܐ<EOS> ܟܡܐ ܪܘܪ̈ܒܝܢ ܘܬܡܝܼܗܝܢ ܥܒܿܕ̈ܘܗܝ<EOS>ܘܫܒܝܼܚ̈ܢ ܒܪ̈ܝܬܗ<EOS> ܘܒܬܪ ܕܐܫܿܬܿܡܠܝ ܗܿܠܝܢ ܕܒܝܘܡܐ ܕܐܪܒܥܐ<EOS> ܘܗܘܼܐ ܪܡܫܐ ܘܗܘܼܐ ܨܦܪܐ<EOS>ܕܐܝܼܬܘܗܝ ܗܼܘܐ ܨܦܪܗ ܕܝܘܡ ܚܡܫܐ ܘܐܡܼܪ ܐܠܗܐ ܢܪܚܫܘܢ ܡܝ̈ܐ ܘܪ̈ܚܫܐ ܢܦܫܐ ܚܝܬܐ ܘܦܪܚܬܐ<EOS>ܬܦܪܚܝ ܥܠ ܐܪܥܐ ܥܠ ܐܦ̈ܝ ܪܩܝܼܥܐ ܕܫܡܝܐ<EOS> ܘܒܪܐ ܐܠܗܐ ܬܢܝܼ̈ܢܐ ܪܘܪ̈ܒܐ ܘܟܿܠ ܪܚܫܐ ܚܝܬܐ<EOS>ܕܐܪܚܼܫܘ ܡܝ̈ܐ ܠܓܢܼܣܗܘܢܘܟܿܠ ܦܪܚܬܐ ܕܓܦܐ ܠܓܼܢܣܗܿ<EOS> ܘܚܼܙܐ ܐܠܗܐ ܕܫܦܝܼܪ ܘܒܪܟ ܐܢܘܢ<EOS>ܐܠܗܐ ܘܐܡܪ ܠܗܘܢ ܦܪܼܘ ܘܐܣܓܼܘ ܘܡܠܼܘ ܡܝ̈ܐ ܕܒܝܡ̈ܡܐ ܘܦܪܚܬܐ ܬܣܓܐ ܒܐܪܥܐ ܐܟܡܐ<EOS>ܕܐܡܼܪܢܢ ܡܼܢ ܠܥܼܠ<EOS> ܐܟܙܢܐ ܕܡܠܟܐ ܕܨ݀ܒܐ ܕܢܥܼܒܕ ܚܠܘܼܠܐ ܠܒܪܗ ܒܘܼܟܪܗ ܪܚܝܼܡܐ<EOS> ܩܿܕܡ<EOS>ܡܬܩܢ ܒ̈ܬܐ ܪ̈ܘܝܼܚܐ ܘܐ݀ܣܢ ܒܗܘܢ ܚܫܚ̈ܬܐ ܘܣܘܼܢܩ̈ܢܐ ܕܐܘܼܟܠܐ ܘܫܩܼܝܐ ܘܦܘܪܓܝܐ ܘܙ̈ܢܝܐ<EOS>ܙܡܪܐ ܘܩܝܼܬܪ̈ܘܕܐ ܠܡܚܕܝܘ ܠܡܙܡ̈ܢܢܐ ܘܠܣܡ̈ܝܼܟܐ<EOS> ܗܟܢ ܩܕܡ ܐܬܩܢ ܗܢ ܡܠܟܐ ܫܡܿܝܢܐ ܘܛܝܒ<EOS>ܟܿܠܡܕܡ ܕܚܿܫܚ ܠܒܪܢܫܐ ܐܝܟ ܕܠܚܬܢܐ ܘܒܪ ܡܝܟܐ<EOS> ܩܕܡ ܕܢܒܼܪܝܘܗܝ ܘܢܩܝܼܡܝܘܗܝ<EOS> ܘܩܕܡܐܝܼܬ<EOS>ܡܿܢ ܡܬܼܚ ܠܗ ܗܕܐ ܝܪܝܼܥܬܐ ܪܡܿܬܐ<EOS> ܘܢܩܼܫ ܠܗ ܗܿܢܐ ܡܫܟܢ ܗܕܝܼܪܐ ܘܡܫܒܚܐ<EOS> ܘܫܬܼܠ ܠܗ<EOS>ܗܿܠܝܢ ܦܪ̈ܕܝܣܐ ܫܒܝܼܚ̈ܐ<EOS> ܘܡܠܼܐ ܠܐܝܼܠ̈ܢܝܗܘܢ ܦܐܪ̈ܐ ܪ̈ܓܝܼܓܐ<EOS> ܘܐܓܝܼܚ ܠܗ ܢܗܪ̈ܘܬܐ<EOS>ܫܦܝܼܥ̈ܐ<EOS> ܘܐܪܕܝܼ ܠܗ ܢܒܼ̈ܥܐ ܘܡܒܘܼ̈ܥܐ ܕܡܝ̈ܐ ܫܦܝܼ̈ܥܐ ܘܨܠ̈ܝܼܠܐ<EOS> ܣܕܪ ܒܪܘܡܐ<EOS>ܕܬܛܠܝܼܠܗ ܣܘܓܐ ܕܢܗܝܼܪ̈ܐ ܡܙܠ̈ܓܐ<EOS> ܘܐܢܗܼܪ ܠܗ ܬܪ̈ܬܝܢ ܩܢܕ̈ܝܼܠܐܣ ܡܬܢܒܪ̈ܫܝ ܒܢܘܼܗܪܐ<EOS>ܥܙܝܼܙܐ<EOS>ܠܡܢܗܪܘܼ ܠܗ ܒܐܝܼܡ̈ܡܐ ܘܒܠܝܼܗܠܘܬܐ<EOS> ܚܒܼܫ ܬܘܼܒ ܘܩܒܼܐ ܠܗ ܡܝ̈ܐ<EOS>ܣܿܓܝܼ̈ܐܐ ܒܝܡ̈ܡܐ ܥܡܝܼ̈ܩܐ ܘܬܗܘܡ̈ܢܝܐ ܠܡܪܟܒ ܥܠ ܚܨ̈ܝܗܘܢ ܠܡܕܫ ܬܟܝܼܠܐܝܬ ܥܠ<EOS>ܓܠ̈ܠܝܗܘܢ<EOS> ܘܠܡܛܦ ܠܒܝܼܒܐܝܬ ܒܝܬ ܡܚܫܘܼܠ̈ܝܗܘܢ ܘܠܡܫܡܠܝܘܼ ܐܘܼܪ̈ܚܬܗ ܘܫܒܝܼܠ̈ܘܗܝ ܒܝܬ<EOS>ܡܡܘܼܠ̈ܝܗܘܢ ܬܩܝܼܦ̈ܐ<EOS> ܐܪܚܫ ܬܘܼܒ ܒܓܘ ܥܘܼܒ̈ܝܗܘܢ ܪ̈ܚܫܐ ܣܿܓܝܼ̈ܐܐ ܕܠܐ ܣܿܟܐ<EOS> ܡܦܿܬܟ<EOS>ܒܓܼܢܣ̈ܐ ܘܐܕ̈ܫܐ<EOS> ܘܙܢ̈ܝܐ ܛܥܿܡ̈ܬܐ ܠܬܘܼܪܣܝܗ ܘܠܦܘܼܢ̈ܩܘܗܝ ܡܫܪܬܚܐܝܼܬ ܘܫܒܝܼܚܐܝܼܬ<EOS>ܘܥܒܕ ܬܘܼܒ ܘܒܪܐ ܒܚܟܼܡܬܗܛ ܬܡܝܼ̈ܢܐ ܪܘܪ̈ܒܐ ܘܥܫܝܼ̈ܢܐ<EOS> ܘܩܝ̈ܛܝ ܪܘܪ̈ܒܝ ܩܘܡ̈ܬܐ ܥܡ<EOS>ܠܘܝܬܢ ܠܐ ܡܼܬܡܫܚܢܐ ܘܡܿܠܐ ܕܘܼܡܪܐ ܘܚܙܼܬܐ ܕܬܕܡܘܼܪܬܐ<EOS> ܡܛ݀ܠ ܦܘܼܪ̈ܣܐ ܣܿܓܝ̈ܐܐ<EOS>ܘܥܠ̈ܠܬܐ ܡܫܚܠ̈ܦܬܐ<EOS> ܕܣܿܓܝܼܐܐ ܗܿܝ ܡܠܼܬܐ ܠܡܐܡܪ ܘܠܡܚܘܝܘܼ ܥܠܝܗܘܢ<EOS> ܒܬܪܟܢ ܢ݀ܛܪ ܠܗ<EOS>ܠܒܪܢܫܐ ܐܡܝܼܢܐܝܼܬ ܨܠܡ ܪܒܘܬܗ<EOS> ܘܡܫܘܙܒ ܠܗ ܡܢ ܡܐܟܝܢܘܼܬܗܘܢ ܕܠܐ ܣܟ ܫܠܝܼܛ ܚܕ ܡܼܢܗܘܢ<EOS>ܕܢܣܓܦܝܼܘܗܝ ܒܠܥܕ ܪܡܼܙܐ ܕܦܘܩܕܢܗ<EOS> ܘܗܟܢܐ ܡܠܼܐ ܠܝܡ̈ܡܐ ܪ̈ܚܫܐ ܘܓܼܢ̈ܣܐ ܕܢܘܼ̈ܢܐ<EOS>ܘܚܝ̈ܘܬܐ ܘܚܠ̈ܝܼܙܘܼܢܐ ܘܓ̈ܠܐ ܘܣܪ̈ܛܢܐ ܘܐܚܪ̈ܢܝܬܐ ܣܿܓܝܼ̈ܐܬܐ ܕܠܐ ܡܣܼܬܿܝܟ̈ܢ ܘܠܐ<EOS>ܡܬܼܡܢ̈ܝܢ<EOS> ܟܿܠܗܝܢ ܠܚܫܚܬܐ ܕܒܪܐܢܫܐ ܒܣܘܼܥܪ̈ܢܐ ܣܿܓܝܼ̈ܐܐ<EOS> ܕܐܠܘܼ ܡܫܪܝܢ ܗܘܼܢ ܠܡܡܐܡܪ<EOS>ܥܠ ܗܿܠܝܢ<EOS> ܐܦ ܒܨܝܼܪܐ ܘܙܥܘܼܪܝܐܝܼܬ ܠܐ ܟܪܛܝܼܣܐ ܡܣܝܟ ܗܘܼܐ ܐܦܠܐ ܡܠܼܬܐ ܣܿܦܩܐ<EOS>ܗܘܼܬ݀<EOS> ܫܦܝܼܪ ܐܡܼܪ ܚܕ ܡܼܢ ܚܟܝܼ̈ܡܝ ܒܐܠܗܐ ܘܡܡܠܠ ܒܪܘܼ̇ܐ ܩܕ̄<EOS> ܗܿܢܘ ܠܡ ܝܡܐ ܪܒܐ<EOS>ܘܪܘܚܬܐ ܕܐܝܼܕ̈ܝܐ ܕܒܗ ܐܝܼܬ ܪ̈ܚܫܐ ܕܠܐ ܡܼܢܝ̈ܢ<EOS> ܚܝ̈ܘܬܐ ܪܘܪ̈ܒܬܐ ܥܡ ܕܩܕ̈ܩܬܐ<EOS> ܘܒܗ<EOS>ܗܼܘ ܡܗ̈ܠܟܢ ܣܦܝܼ̈ܢܐ<EOS> ܘܠܘܝܬܢ ܗܢܐ ܕܒܪܝܬ݀ ܠܡܓܼܚܟ ܥܠܘܗܝ<EOS> ܗ̄ ܡܛ݀ܠ ܪܒܘܬ ܩܘܡܬܗ<EOS>ܘܡܫܘܼܚܬܗ ܣܿܓܝܼܐܬܐ<EOS> ܕܡܼܢ ܝܘܼܩܪܐ ܥܫܝܼܢܐ ܕܓܘܼܫܡܗ ܠܐ ܡܫܼܟܟ ܕܢܬܼܗܦܟ ܠܟܐ ܘܠܟܐ<EOS> ܐܠܐ<EOS>ܣܝܼܡ ܒܬܗܘܼܡ̈ܐ ܕܝܡ̈ܡܐ ܐܝܟ ܛܘܼܪܐ ܡܕܡ ܝܩܝܼܪܐ ܕܠܐ ܦܫܝܼܩ ܠܙܘܼܥܙܥܐ<EOS> ܗܿܢܐ ܡܬܼܡܬܠ<EOS>ܒܗܿܘ ܬܢܝܼܢܐ ܡܼܬܝܕܥܢܐ ܐܟܿܠ ܩܪܨܐ<EOS> ܕܐܦܢ ܪܒ ܘܥܫܝܼܢ ܘܐܝܼܬܘܗܝ ܪܘܼܚܢܝܐ<EOS> ܘܣܿܓܝܼ<EOS>ܪ̈ܝܼܫܐ<EOS> ܗ̄ ܦܘܼܪ̈ܣܐ ܒܝܼ̈ܫܐ ܘܨܼܢܥ̈ܬܐ ܘܠܘܼ̈ܬܟܐ<EOS> ܘܥܝܼܪ ܘܚܦܝܼܛ ܐܡܝܼܢܐܝܼܬ ܥܠ<EOS>ܣܘܼܓܦ̈ܢܐ ܘܡܠܒܛ ܒܛܝܼܠܐܝܼܬ<EOS> ܟܕ ܠܐ ܫܿܠܐ ܘܠܐ ܢܿܐܚ ܥܠ ܣܘܼܪ̈ܚܢܐ<EOS> ܐܠܐ ܝܗܼܒ ܐܠܗܐ<EOS>ܠܕܚ̈ܠܘܗܝ ܐܝܠܝܢ ܕܢ݀ܛܪܝܢ ܦܘܩܕ̈ܢܘܗܝ ܘܥ݀ܒܕܝܢ ܨܒܝܿܢܗ<EOS> ܚܝܠܐ ܘܥܘܼܫܢܐ ܠܡܕܫ ܥܠ ܨܘܼܪܗ<EOS>ܘܠܡܼܪܨ ܪ̈ܝܼܫܘܗܝ ܣܿܓܝܼ̈ܐܐ<EOS> ܘܠܡܼܓܚܟ ܥܠܘܗܝ ܘܠܡܗܠܘܼ ܒܨܢܥ̈ܬܗ<EOS> ܘܠܡܼܫܪܐ ܦܘܼܪܗܣܘ̄<EOS>ܘܠܡܬܒܪܘܼ ܦܚ̈ܘܗܝ<EOS> ܘܠܡܦܣܩܘܼ ܢܼܫ̈ܒܘ̄ ܘܡܨܝܕ̈ܬܗ<EOS> ܒܪܝܼܟ ܗܼܘ ܡܪܢ ܛܒܿܐ ܘܐܠܗܢ ܬܩܝܼܦܐ<EOS>ܐܥܼܬܪܢ ܒܫܘܼܟ̈ܢܘܗܝ ܘܐܫܼܦܥ ܠܢ ܣܘܼܓܐܐ ܕܡܘܗܒ̈ܬܗ<EOS> ܘܗܿܢܐ ܝܡܐ ܪܒܐ ܘܕܚܝܼܠܐ ܘܚܿܢܘܿܩܐ<EOS>ܡܠܼܐ ܘܐܣܼܢ ܠܢ ܒܗ ܚܫܚ̈ܬܐ ܘܣܘܼܢܩ̈ܢܐ ܘܫܪ̈ܒܐ ܕܠܐ ܣܟ ܡܣܼܬܝܟܝܢ<EOS> ܡܼܐܟ̈ܠܬܐ ܡܫܚ̈ܠܦܬܐ<EOS>ܘܬܘܼܪ̈ܣܝܐ ܕܣܿܓܝܼ̈ܐܬܐ<EOS> ܘܚܝ̈ܘܬܐ ܕܠܐ ܡܼܢܝܢ ܕܚܿܫܚܝܢ ܠܣܘܼܥܪ̈ܢܐ ܣܿܓܝܼ̈ܐܐ<EOS> ܠܐܣܝܘܼـܐ<EOS>ܕܗܕ̈ܡܐ<EOS>ܘܓܪ̈ܡܐ ܘܦܓܪ̈ܐ ܡܢ̈ܘܠܐ ܘܡܪ̈ܗܢܐ<EOS> ܠܨܼܒܘ̈ܬܐ ܘܚܫܚ̈ܬܐ ܕܡ̈ܠܟܐ ܘܪ̈ܫܝܢܐ<EOS>ܠܨܘܼܒ̈ܥܢܐ ܘܓܘܢ̈ܢܐ ܡܫܚܠ̈ܦܐ ܘܨܡܘܼܚ̈ܬܢܐ ܕܐܪ̈ܓܘܢܐ ܡ̈ܠܟܝܐ ܕܡܼܢ ܚ̈ܠܝܼܙܘܼܢܐ<EOS>ܘܙܚܘܼܪ̈ܝܬܐ ܡܙܠ̈ܓܬ݀ ܓܘܢܐ<EOS> ܥܡ ܫܪܟܐ ܕܐܚܪ̈ܢܝܬܐ<EOS> ܐܣܼܩ ܠܢ ܬܘܼܒ ܡܼܢ ܥܘܼܡ̈ܩܐ ܬܚ̈ܬܝܐ<EOS>ܕܝܠܗܘܢ ܕܝܡ̈ܡܐ ܡܪ̈ܓܢܝܬܐ ܫܒܝܼܚ̈ܬܐ ܘܝܩܝܼܪ̈ܬܐ ܕܡܝ̈ܐ ܕܣܿܓܝܼ ܡܬܗܪ̈ܢ ܠܚܙܝ̈ܐ<EOS>ܒܫܘܼܦܪ̈ܝܗܘܢ<EOS> ܐܝܼܬ ܠܡ ܒܥܘܼܡܩ̈ܘܗܝ ܕܝܡܐ ܚܝܘܼܬܐ ܡܕܡ ܚܼܨܦܢܝܼܬܐ ܡܼܢ ܓܢܼܣܐ ܕܓ̈ܠܐ<EOS>ܘܚܠܝܼܙ̈ܘܼܢܐ<EOS> ܗܿܝ ܕܕ݀ܡܝܐ ܠܥܪ̈ܒܘܼܢܝܬܐ ܬܐܡ̈ܬܐ<EOS> ܘܒܙܒܢ ܢܝܼܣܢ ܪܚܿܫܐ<EOS> ܘܚܡܿܐ<EOS>ܘܡܼܬܦܬܚܐ ܐܝܟ ܬܐܡ̈ܬܐ ܕܬܪܝܢ ܬܪ̈ܥܐ<EOS> ܘܣܿܠܩܐ ܠܥܠ ܘܛܝܿܦܐ ܥܦ ܐܦ̈ܝ ܡܝ̈ܐ ܕܝܡܐ<EOS> ܘܐܝܟ<EOS>ܨܒܝܿܢܗ ܕܐܠܗܐ ܢ݀ܛܦ ܒܗܿ ܛܘܼܦܬܐ ܕܛܐܠܐ ܠܦܘܼܬ ܪܒܘܼܬܗܿ ܘܙܥܘܼܪܘܼܬܗܿ<EOS> ܘܗܿܝܕܝܢ ܒܿܪܩ<EOS>ܥܠܝܗܿ ܒܪܩܐ<EOS> ܘܡܼܢ ܚܝܠܗ ܡܬܬܚܕܐ<EOS> ܟܕ ܡܼܬܚܫܒ ܒܗܿ ܡܼܢ ܢܘܼܗܪܗ ܥܡ ܛܘܼܦܬܐ ܗܿܝ<EOS>ܛܐܠܢܝܬܐ<EOS> ܘܝܩܪܐ ܘܬܘܼܒ ܢܿܚܬܐ ܘܫ݀ܟܢܐ ܒܥܘܼܡܩ̈ܘܗܝ ܕܝܡܐ ܘܝ݀ܪܒܐ ܐܝܟ ܚܝܘܼܬܐ ܟܡܐ<EOS>ܕܦ݀ܝܫܐ ܒܕܘܼܟܬܐ ܗܿܝ<EOS> ܘܐܝܼܬ ܐ̱ܢܫ̈ܝܢ ܐܘܼܡ̈ܢܐ ܕܡܥܝܕܝܢ ܠܡܥܼܡܕ ܒܥܘܼܡ̈ܩܐ ܕܡܝ̈ܐ<EOS>ܘܢܿܚܬܝܢ ܒܐܘܼܡܢܘܼـܐ ܘܥ݀ܡܕܝܢ ܒܬܗܘܼ̈ܡܐ ܘܕ݀ܠܝܢ ܡܣܩܝܼܢ ܠܗܿ ܠܡܪܓܢܝܼܬܐ ܫܒܝܼܚܬܐ<EOS>ܘܥ݀ܬܪܝܢ ܡܼܢ ܛܝܼܡ̈ܝܗܿ<EOS> ܘܡܼܬܡܠܝܢ ܟܿܠܗܘܢ ܣܘܼܢܩ̈ܢܝܗܘܢ<EOS> ܣܿܓܝܼ ܕܡܿܝܐ ܡܪܓܢܝܬܐ<EOS>ܠܗܝܡܢܘܼܬܐ ܫܪܝܼܪܬܐ<EOS> ܚܕܐ ܗܿܝ ܗܝܡܢܘܼܬܐ ܬܪܝܼܨܬ݀ ܫܘܒܚܐ ܕܒܚܕ ܐܠܗܐ<EOS> ܘܠܝܬ ܠܡܘܣܦܘܼ<EOS>ܥܠܝܗܿ ܘܠܐ ܠܡܒܨܪܘܼ ܡܢܗܿ<EOS> ܐܟܡܐ ܕܡܪܓܢܝܬܐ ܫܒܝܼܚܬܐ ܠܐ ܡܼܬܬܘܣܦ ܥܠܝܗܿ ܘܠܐ ܡܬܒܨܪ<EOS>ܡܢܗܿ<EOS> ܘܠܡܪܓܢܝܬܐ ܡܣܩܝܢ ܣܚ̈ܝܐ ܡܼܢ ܥܘܼܡܩ̈ܘ̄ ܕܝܡܐ<EOS> ܘܠܗܝܡܢܘܼܬܐ ܡܫܪܪܢ ܦܪ̈ܘܼܫܐ ܡܼܢ<EOS>ܥܘܼܡܩܐ ܕܝܕܥܬܐ ܘܣܚܘܐ ܕܒܟܬܒ̈ܐ ܩܕܗܝܫܐ<EOS> ܡܝܬܪܘܼܬܐ ܕܝܢ ܕܿܡܝܐ ܠܕܗܒܐ ܘܣܐܡܐ ܕܡܩܒܠܝܼܢ<EOS>ܬܘܣܦܬܐ ܘܣܿܓܝܢ ܘܡܥܬܪܝܢ<EOS> ܐܦ ܡܝܬܪܘܼܬ ܕܘܒܪ̈ܐ ܬܩ̈ܢܐ ܟܡܐ ܕܡܘܣܦ ܐܢܬ ܥܠܝܗܘܢ ܣܿܓܐ<EOS>ܥܘܼܬܪܟ ܪܘܼܚܢܝܐ<EOS> ܘܡܫܼܬܿܪܬܚ ܒܝܬ ܓܐܙܟ<EOS> ܗܝܡܢܘܼܬܐ ܕܝܢ ܕܒܚܕ ܐܠܗܐ ܗܘܢܐ ܘܡܠܼܬܐ<EOS>ܘܪܘܼܚܐ<EOS> ܬܠܝܼܬܝܘܼܬܐ ܐܝܼܬܝܼܝܼܬܐ ܘܡܬܘܼܡܝܬܐ ܘܡܪܢ݀ܝܬܐ<EOS> ܠܝܬ ܠܡܘܣܦܘ ܥܠܝܗܿ ܡܛ݀ܠ ܕܠܝܬ<EOS>ܐܠܗܐ ܐ̱ܚܪܝܢ ܣܛܪ ܡܼܢ ܚܕ<EOS> ܘܠܐ ܡܼܬܒܨܪ ܡܢܗܿ<EOS> ܡܛ݀ܠ ܕܠܝܬ ܡܘܼܫܚ̈ܬܐ ܒܐܠܗܘܼܬܐ ܐܦܠܐ<EOS>ܡܢܝ̈ܢܐ<EOS> ܐܦܢ ܐ݀ܡܪܝܼܢܢ ܬܠܬܐ ܩܢܘܼ̈ܡܐ<EOS> ܐܠܐ ܠܘ ܡܿܢܝܢܢ ܠܗܘܢ ܚܕ ܒܬܪ ܚܕ<EOS> ܐܝܟܢܐ ܕܢܐܡܪ<EOS>ܚܕ ܬܪܝܢ ܬܠܬܐ<EOS> ܠܘ ܗܿܟܢ ܗܼܝ ܬܠܝܼܬܝܘܼܬܐ ܡܪܢ݀ܝܬܐ<EOS> ܠܘ ܚܕ ܒܬܪ ܘܟܢ ܐܚܪܢܐ<EOS> ܠܝܬ ܒܗܿ<EOS>ܩܕܡܝܘܼܬܐ ܘܬܪܝܢܘܼܬܐ<EOS> ܐܠܐ ܟܿܠܗܿ ܚܕܐ ܐܝܼܬܘܝܼܬܐ ܚܕܐ ܡܬܘܼܡܝܘܼܬܐ<EOS> ܚܕܐ ܡܪܢܝܘܼܬܐ<EOS> ܚܕ<EOS>ܟܝܿܢܐ<EOS> ܚܕ ܚܝܠܐ ܚܕ ܨܒܝܿܢܐ ܚܕܐ ܡܪܘܬܐ ܚܕܐ ܡܠܟܘܼـܐ ܚܕܐ ܡܕܒܪܢܘܼܬܐ<EOS> ܠܝܬ ܠܡܘܣܦܘܼ<EOS>ܥܠܗܿܕܐ ܗܝܡܢܘܼܬܐ ܫܪܝܼܪܬܐ<EOS> ܘܠܐ ܠܡܒܨܪܘ ܡܢܗܿ ܐܟܡܐ ܕܡܪܓܢܝܬܐ ܚܕܐ ܗܿܝ ܒܫܘܼܦܪܗܿ<EOS>ܘܟܝܿܢܗܿ<EOS> ܒܪܝܼܟ ܗܼܘ ܕܝܗܼܒ ܠܢ ܡܪܓܢܝܼܬܐ ܡܼܬܚܙܝܿܢܝܬܐ ܘܡܬܝܕܥܢܝܼܬܐ<EOS>ܐܡܝܼܢ ܡܢܘܼ ܡܫܼܟܚ ܠܛܒ̈ܬܐ ܪܘܪ̈ܒܬܐ ܘܥܘܕܪ̈ܢܐ ܣܿܓܝܼ̈ܐܐ ܕܐܬܩܢ ܠܢ<EOS>ܡܪܢ ܛܒܐ ܒܝܡܐ ܡܿܢ ܘܒܝܒܫܐ ܘܒܐܐܪ ܘܒܬܗܘܼ̈ܡܐ<EOS> ܒܬܪ ܣܿܓܝܼ̈ܐܬܐ ܕܒܪܐ ܘܟܫܼܐ ܠܢ ܒܝܡ̈ܡܐ<EOS>ܘܢܗܪ̈ܘܬܐ ܓܢܼܣ̈ܐ ܣܿܓܝܼ̈ܐܐ ܘܐܕ̈ܫܐ ܡܦܬܟ̈ܐ ܘܟܝ̈ܢܐ ܡܫܼܚܠ̈ܦܐ ܕܣܿܓܝܼܐܐ ܗܿܝ ܡܠܼܬܐ<EOS>ܘܡܐܡܪܐ ܕܥܠܝܗܘܢ<EOS> ܬܘܼܒ ܦܪܢܫܬܜ ܚܼܟܡܬܐ ܪܒܬܐ ܘܒܛܝܼܠܘܬܗܿ ܬܗܝܼܪܬܐ<EOS> ܘܐܣܼܩ ܠܢ ܡܼܢ ܝܡܐ<EOS>ܦܪܚܬܐ ܓܦܢܝܬܐ ܓܼܢܣ̈ܐ ܣܿܓܝ̈ܐܐ ܘܐܕ̈ܫܐ ܡܫܚܠ̈ܦܐ ܕܠܐ ܡܢܝܢ<EOS> ܟܿܗܘܢ ܠܚܫܚܬܐ<EOS>ܕܣܘܼܢ̈ܩܢܝܢ<EOS> ܘܠܡܫܡܫܘܼ ܩܕܡܝܢ<EOS> ܡܼܢܗܝܢ ܡܿܢ ܡܬܪܒܝܢ ܥܡܢ ܘܩܕܿܡܝܢ ܕܐܝܟ ܬܪ̈ܢܘܓܠܬܐ<EOS>ܘܘܙ̈ܐ ܘܒ̈ܛܐ<EOS> ܕܢܘܠܕ̈ܢ ܒܢ̈ܬܐ ܘܢܦܩ̈ܢ ܦܪ̈ܘܓܐ ܠܒܘܼܣܡ ܡܐܟ̈ܠܬܐ<EOS> ܘܕܢܥܝܪ̈ܢ ܠܢ ܒܥܕ̈ܢܝ<EOS>ܠܠܝܐ ܘܠܡܼܫܗܪ ܥܠ ܡܛܪ̈ܬܢ<EOS> ܐܟܡܐ ܕܐܝܼܬܘܗܝ ܟܝܿܢܐ ܕܘ̈ܙܐ ܡܪ̈ܓܫܢܐ ܣܿܓܝܼ ܐܦ ܡܢ ܨܠܠܬܐ<EOS>ܒܨܝܼܪܬܐ ܘܙܥܘܼܪܬܐ ܕܥܡ ܗܿܝ ܕܡܪ̈ܓܫܢ ܒܩܠܝܼܠ ܡܕܡ<EOS> ܫܓ̈ܫܢ ܘܡܙܥܩ̈ܢ ܒܩ̈ܠܐ ܪ̈ܡܐ<EOS>ܘܡܥܝܼܪ̈ܢ ܠܐܢܫ̈ܝ ܕܘܼܟܬܐ ܕܢܩܘܼܡܘܢ ܢܚܼܙܘܢ ܡܢܐ ܗܿܝ ܨܠܠܬܐ ܗ̄ ܨܘܨܐ ܕܓܕܫܬ݀<EOS> ܘܒܝܕ<EOS>ܗܕܐ ܣܿܓܝܼ ܡܕ̈ܝܼܢܬܐ ܘܚܣܢ̈ܘܬܐ ܘܒ̈ܬܐ ܘܕܘܼܟ̈ܝܬܐ ܐܫܼܬܘܙܒܘ ܡܢ ܓܢܒܘܼܬܐ<EOS> ܐܦ ܓܢܼܣܐ<EOS>ܫܒܼܚܐ ܘܡܦܼܬܟ ܒܟܿܠܫܘܦܪ̈ܝܢ ܕܛܘܣܐ ܕܝܗܼܒ ܠܢ ܐܝܟ ܕܠܦܘܪܓܝܐ ܘܒܘܼܣܡܐ ܕܚܙܬܢ<EOS> ܘܐܠܒܫ<EOS>ܐܢܘܢ ܘܨܝܪ ܐܢܘܢ ܒܓܘܢ̈ܐ ܡܦܬܟ̈ܐ ܕܡܬܗܪܝܢ ܠܚܙ̈ܝܐ<EOS> ܐܝܟ ܕܗܒܐ ܘܐܝܟ ܐܪܓܘܢܐ ܘܐܝܟ<EOS>ܙܥܘܼܪܝܼܬܐ ܘܐܝܟ ܝܘܼܪܩܐ ܘܐܝܟ ܚܘܪܐ ܥܡ ܣܘܓܐܐ ܕܓܘܢ̈ܐ ܡܫܚܠ̈ܦܐ ܘܡܙܗܪ̈ܐ ܘܨܡܘܼܚ̈ܬܢܐܢ<EOS>ܕܟܿܠܗܘܿܢ ܐܘܡ̈ܢܝ ܡ̈ܠܟܐ ܠܐ ܡܿܨܝܢܼ ܕܢܪܟܒܘܢ ܕܐܝܟ ܗܿܠܝܢ ܓܘܢ̈ܐ ܫܒ̈ܝܼܚܐ ܘܡܙܗܪ̈ܐ<EOS>ܘܐܝܟ ܗܿܘ ܕܒܡ̈ܝ ܕܗܒܐ ܓܒܝܼܠܝܢ ܟܿܠܗܘܿܢ ܘܕܗܒܐ ܩܪܝܼܡܝܢ<EOS> ܘܟܕ ܡܼܙܕܠܠ ܡܼܢ ܗܪܟܐ ܛܘܣܐ<EOS>ܘܡܚܘܐ ܫܘܼܦܪܗ ܘܡܒܣܡ ܠܚܙ̈ܝܐ<EOS> ܘܡܪܬܚ ܠܠܒܘ̈ܬܐ ܘܗܘ̈ܢܐ ܠܡܫܒܚܘܼ ܠܒܪܘܼܝܐ ܕܬܕܡܪ̈ܬܐ<EOS>ܗܿܠܝܢ ܫܒܝܼܚ̈ܬܐ ܘܬܘܼܒ ܡܼܢܗܢ ܕܦܪ̈ܚܬܐ ܛܟܣ ܥܒܘܿܕܐ ܕܢܩܕܡ̈ܢ ܠܡܢܨܪܘܼ ܠܢ ܘܠܡܩܡܘܼ<EOS>ܡܼܢ ܬܫܘܝ̈ܬܢ ܠܥܒܿܕ̈ܝܢ ܘܠܦܘܼ̈ܠܚܢܝܢ<EOS> ܡܐܠܠܘܢ ܠܡܫܒܚܘܼ ܠܒܪܘܝܗ ܕܨܦܐ ܘܡܛܠܩܢܐ ܕܚܫܼܟܐ<EOS>ܠܠܝܝܐ<EOS> ܘܣܢܘܢܝ̈ܬܐ ܡܢܨܪ̈ܢ ܘܠܓܙ̈ܢ ܒܟܝ̈ܠܐ ܘܡܘܼܫ̈ܚܬܐ<EOS> ܨܦܼܪ̈ܐ ܕܝܢ ܡܨܘܨ̈ܝܢ ܡܼܢ<EOS>ܩܢܝ̈ܗܘܢ<EOS> ܐ̱ܚܪ̈ܢܝܬܐ ܡܦܪ̈ܚܢ ܘܛ݀ܝܣ̈ܢ<EOS> ܐ̱ܚܪ̈ܢܝܬܐ ܢܿܗ̈ܡܢ ܘܡܒܪ̈ܩܢܢ<EOS> ܐ̱ܚܪ̈ܢܝܬܐ<EOS>ܚܦܝܼ̈ܛܢ ܥܠ ܦܘܼܚܠܢܗܝܢ ܐ̱ܚܪ̈ܢܝܬܐ ܡܬܼܟܢܫ̈ܢ ܪ̈ܦܝܢ ܪ̈ܦܝܢ ܘܡܛܝܣ̈ܢ ܠܥܠ ܡܼܢܢ<EOS>ܐܚܪ̈ܢܝܬܐ ܬܘܼܒ ܝܬܝܪ ܐ̈ܠܦܐ ܘܪ̈ܒܘܬܐ ܡܫܩ̈ܠܢ ܡܼܢ ܕܘܼܟ ܠܕܘܼܟ<EOS> ܐܚܪ̈ܢܝܬܐ ܪ̈ܚܘܿܫܐ<EOS>ܘܕܒܒ̈ܐ ܘܒܩ̈ܐ ܡܠܩ̈ܛܢ ܡܼܢ ܐܪ̈ܥܬܢ<EOS> ܐ̱ܚܪ̈ܢܝܬܐ ܥܠ ܩܡ̈ܨܐ ܫܟ̈ܢܢ ܠܡܓܪܘܼܬܗܘܢ ܡܼܢ<EOS>ܚܩ̈ܠܬܢ<EOS> ܐ̱ܚܪ̈ܢܝܬܐ ܫܪ̈ܨܐ ܘܥܘܼܩܒܪ̈ܐ ܘܦܪ̈ܚܕܘܕܐ ܡܨܝܕܢ ܡܢ ܐܪ̈ܥܬܢ<EOS> ܐܚܪ̈ܢܝܬܐ<EOS>ܥ݀ܡܪ̈ܝܢ ܒܝܢܬܢ ܘܪ̈ܗܝܢ ܠܚܘܘ̈ܬܢܐ ܘܓܪ̈ܣܐ ܕܐܝܟܐ ܕܡܼـܚܙܝܢ ܒܪܗܝܒܘܼ̄ ܡܪ̈ܝܼܡܢ<EOS>ܠܗܘܢ ܕܠܐ ܢܐܟܘܢ ܠܢ<EOS> ܘܐܦ ܒܠܝ̈ܠܘܬܐ ܬܘܼܒ ܥܝܪ̈ܢ ܘܫܿܗܪ̈ܢ ܥܠ ܡܛܪ̈ܬܢ<EOS>ܘܟܕ ܐ̱ܢܫ ܡܼܙܕܥܙܥ ܒܠܠܝܐ ܡܩܘܩ̈ܝܢ ܘܡܓܪ̈ܓܚܢ ܡܩܘܪ̈ܝܗܘܢ ܘܡܫܡ̈ܥܢ ܪ̈ܥܡܐ ܕܩܿܠܗܝܢ<EOS>ܠܡܢܛܪܘܼ ܒ̈ܬܝܢ ܡܼܢ ܬܚܠ̈ܘܼܨܐ ܘܓܢܒܘ̈ܬܐ<EOS> ܐ̱ܚܪ̈ܢܝܬܐ ܫܥ̈ܐ ܡܿܢܼܝ̈ܢ ܒܪܦܦ ܓܦ̈ܝܗܘܢ<EOS>ܠܡܫܘܕܥܘ ܠܢ ܥܕ̈ܢܐ ܕܐܝܼܡ̈ܡܐ ܘܠܝܠ̈ܘܬ<EOS> ܐ̱ܚܪ̈ܢܝܬܐ ܒܛܗܪܐ ܡܢܗ̈ܡܢ ܘܡܫܓܫ̈ܢ ܠܡܛܪ̈ܦܐ ܥܠ<EOS>ܫܢܼܬܐ ܘܢܝܿܚܐ ܕܒܚܘܼܡ̈ܐ ܥܙܝܼ̈ܙܐ<EOS> ܘܐ̱ܚܪ̈ܢܝܬܐ ܒܐܝܼܠ̈ܢܐ ܡܫܘܕܥܢ ܘܡܦܪ̈ܩܥܢ ܩ̈ܠܐ<EOS>ܪ̈ܝܼܒܐ ܘܠܥܙ̈ܐ ܡܫܚ̈ܠܦܐ ܠܡܒܣܡܘܼ ܫܼܡܥܢ<EOS> ܐ̱ܚܪ̈ܢܝܬܐ ܐܝܟ ܚܒ̈ܠܐ ܚܒ̈ܠܐ ܛ݀ܝܣܝܢ ܒܐܐܪ<EOS>ܘܙܒ̈ܢܐ ܡܫܘܕ̈ܥܢ ܠܢ<EOS> ܡܼܢܗܝܢ ܡܿܢ ܒܬܐܕܐ ܪ̈ܘܙܢ ܘܡܼܬܚ̈ܙܝܢ ܠܢ<EOS> ܐ̱ܚܪ̈ܢܝܬܐ<EOS>ܒܥܙܝܼܙܼܬܗ ܕܩܝܛܐ ܥܿܡܪ̈ܢ ܠܘܬܢ<EOS> ܐ̱ܚܪ̈ܢܝܬܐ ܒܡܥܠܗ ܕܣܬܘܐ ܡܼܬܚܘܝ̈ܢ ܠܢ<EOS> ܐ̱ܚܪ̈ܢܝܬܐ<EOS>ܒܙܒܢܗ ܕܩܘܼܪܐ ܥܙܝܼܙܐ ܐ݀ܬܝ̈ܢ ܡܼܢ ܐܬܪ̈ܘܬܐ ܐܚܪ̈ܢܐ ܠܘܬܢ<EOS> ܐ̱ܚܪ̈ܢܝܬܐ ܒܟܿܠܗ ܐܝܼܡܡܐ<EOS>ܡܦܪ̈ܓܝܢ ܠܢ<EOS> ܐ̱ܚܪ̈ܢܝܬܐ ܒܥܕܢ ܪܡܫܐ ܩܪ̈ܝܢ ܘܡܫܘܕ̈ܥܢ ܥܠ ܫܘܼܠܡ ܐܝܼܡܡܐ<EOS> ܘܟܕ ܢܗܼܘܐ<EOS>ܝܘܡܐ ܕܣܬܘܐ ܘܠܐ ܣܟ ܡܼܬܚܙܐ ܫܡܼܫܐ ܡܼܢܗܝܢ ܡܨܝܢܢ ܠܡܼܫܬܘܕܥܘܼ ܥܕ̈ܢ ܟܿܠܗܘܢ ܕܐܝܼܡܡܐ<EOS>ܝܬܝܪܐܝܼܬ ܒܥܕܢ ܪܡܫܐ ܟܕ ܬܚܼܙܐ ܣܿܓܝܼ̈ܐܬܐ ܡܼܢܗܝܢ ܕܫܘܪ̈ܢ ܡܼܢ ܩܢ̈ܝܗܝܢ ܡܨܝܢܢ<EOS>ܠܡܫܼܬܘܕܥܘܼ ܥܕ̈ܢܐ ܟܿܠܗܘܢ ܕܐܝܼܡܡܐ<EOS> ܝܬܝܪܐܝܼܬ ܒܥܕܢܐ ܪܡܫܐ ܟܕ ܬܚܼܙܐ ܣܿܓܝܼ̈ܐܬܐ<EOS>ܡܼܢܗܝܢ ܕܫܘܪ̈ܢ ܡܼܢ ܩܢ̈ܝܗܝܢ ܘܡܦܪ̈ܚܢ ܘܡܨܘܨܝ̈ܢ ܘܩܪ̈ܝܢ ܠܚܕ̈ܕܐ<EOS> ܕܥ ܕܫܪܝܼܪܐܝܼܬ ܕܩܪܒ<EOS>ܪܡܫܐ ܘܢܦܝܼܩ̈ܢ ܗܿܠܝܢ ܦܪ̈ܚܬܐ ܠܩܢܗܝܢ ܘܠܡܼܬܛܝܒܘܼ ܠܡܫܢ ܟܿܠܗ ܡܼܬܚܐ ܠܠܝܼܝܼܐ<EOS> ܘܒܪܡܫܐ<EOS>ܥܡܝܼܩܐ ܡܫܪ̈ܝܢ ܐ̱ܚܪ̈ܢܝܬܐ ܠܡܢܗܡܘ ܘܠܡܫܡܥܘܼ ܩܠܝܗ̈ܝܢ ܟܕ ܐܝܟ ܗܿܘ ܕܠܫܢܼـܐ ܘܠܢܝܿܚܬܐ<EOS>ܩܿܪ̈ܝܢ ܠܢ<EOS> ܐ̱ܚܪ̈ܢܝܬܐ ܦܪ̈ܚܕܘܕܢܝܬܐ ܘܫܪ̈ܨܢܝܬܐ ܡܢܨܪ̈ܢ ܚܢܝܓܐܝܼܬ ܘܐܝܟ ܗܿܘ ܕܡܢܝܕ̈ܢ<EOS>ܠܢ ܒܫܢܼܬܐ ܐܝܟ ܐܡܼܐ ܕܡܢܝܼܕܐ ܘܡܥܢܝܐ ܠܝܢܣܩܐ ܕܬܒܣܡܝ ܠܗ ܫܢܼـܐ ܘܢܕܡܟ<EOS> ܐ̱ܚܪ̈ܢܝܬܐ ܒܗ<EOS>ܒܦܠܓܗ ܕܠܠܝܐ ܩܿܪ̈ܝܢ ܘܡܥܝܼܪ̈ܢ ܠܢ ܥܠ ܬܫܒܘܼ̄ ܘܬܘܕܝܼܬܐ ܕܗܿܘ ܕܝܗܼܒ ܠܠܝܐ ܠܢܝܿܚܬܐ<EOS>ܕܡܼܢ ܥܡܠܐ ܘܛܘܼܪܦܐ<EOS> ܘܗܿܟܢܐ ܟܕܝ̈ܢܢ ܟܿܠܗܝܢ ܥܡ ܟ݀ܠܗܝܢ ܥܠ ܬܫܡܫ̈ܬܢ<EOS> ܐܝܟ ܥܒܼܕ̈ܐ<EOS>ܟܫܝܼܪ̈ܐ ܕܠܐ ܢ݀ܝܡܝܢ ܘܠܐ ܕ݀ܡܟܝܢ<EOS> ܐ̱ܚܪ̈ܢܝܬܐ ܓܕܠ̈ܢ ܘܡܬܼܥ̈ܠܝܢ ܠܪ̈ܘܡܐ ܥܠ̈ܝܐ<EOS>ܐ̱ܚܪ̈ܢܝܬܐ ܥܠ ܐܦ̈ܝܗܿ ܕܐܪܥܐ ܥܡܢ ܘܒܝܢܬܢ ܡܼܬܗܦ̈ܟܢ<EOS> ܐܝܼܬ ܬܘܼܒ ܠܡܼܚܙܐ ܐ̱ܚܪ̈ܢܝܬܐ<EOS>ܨܝܕ̈ܬܐ ܘܚܿܛܘܼܦ̈ܝܬܐ ܕܐܝܼܬ ܒܟܝܿܢܗܝܢ ܕܟܕ ܡܬܼܠܒ̈ܟܢ ܘܡܼܬܪ̈ܒܝܢ ܥܡܢ ܡܬܥܝܕ̈ܢ ܠܢ<EOS>ܘܡܼܬܢܩ̈ܦܢ<EOS> ܘܠܐ ܬܘܼܒ ܡܫܢ̈ܝܢ ܡܼܢ ܠܘܬܢ<EOS> ܘܨ݀ܝܕܢ ܠܢ ܡܼܢ ܚܒܪ̈ܬܗܝܢ<EOS> ܘܡܚܛܦ̈ܢ ܡܼܢ<EOS>ܐ̱ܚܪ̈ܢܝܬܐ ܘܡܝܬܝ̈ܢ ܠܢ ܐ̱ܚܪ̈ܢܝܬܐ ܥܒܝܼܕ̈ܢ ܠܢ ܟ݀ܠܗ ܝܘܡܐ ܙܡܪ̈ܐ ܘܩܝܼܬܪ̈ܘܕܐ<EOS>ܘܡܢܨܪ̈ܢ ܘܠ̈ܥܙܢ ܘܡܨܘܨ̈ܢ ܘܡܦܪ̈ܚܢ ܘܡܛܝ̈ܣܢ ܚܕܪ̈ܝܢ ܒܢܘܼܨܪ̈ܐ ܗܢܝ̈ܐܬܐ ܘܙܡܪ̈ܐ ܚܠ̈ܝܐ<EOS>ܘܩܝܼܢ̈ܬܐ ܗܢܝ̈ܐܬܐ<EOS> ܘܡܒܝܐܝܢܝ̈ܬܐ ܕܠܐ ܡܼܨܝܐ ܠܒܢܝ̈ܢܫܐ ܠܡܪܟܒܘܼ ܕܐܝܟ ܗܿܠܝܢ ܩ̈ܠܐ<EOS>ܚܠ̈ܝܐ ܘܢܘܼܨܪ̈ܬܐ ܗܢܝ̈ܐܬܐ<EOS> ܘܐܝܢܐ ܕܚܿܐܪ ܘܡܼܬܒܩܐ ܒܗܝܢ ܚܬܝܼܬܐܝܼܬ ܘܡܐܨܕ ܪܘܼܚܢܐܝܼܬ<EOS>ܒܬܐܘܪܝܐ ܕܛܡܝܼܪܐ ܘܟܣܝܐ ܒܗܘܢ<EOS> ܒܗ ܒܟܝܿܢܗܘܢ ܘܥܝܿܕܗܘܢ ܘܓܘܢ̈ܝܗܘܢ<EOS> ܚܿܙܐ ܠܗ ܠܥܒܘܿܕܐ<EOS>ܣܓܝܼܕܐ ܘܡܫܼܬܘܕܥ ܠܗ ܡܼܢ ܚܝܠܗ ܪܒܐ ܕܡܥܒܕ ܒܗܘܿܢ<EOS>ܘܒܛܝܼܠܘܼܬܗ ܕܥܠܝܗܘܢ ܒܐܕܫ̈ܝܗܘܢ ܡܿܢ ܒܩܢܘ̈ܡܝܗܘܢ ܘܒܓܘܢ̈ܝܗܘܢ<EOS>ܘܒܨܘܼܪ̈ܝܗܘܢ ܬܗܝܼܪ̈ܐ ܘܫܒܝܼܚ̈ܐ ܘܡܬܚ̈ܡܐ<EOS> ܘܒܫܪܟܐ ܕܟܿܠܗܝܢ ܕܝܼ̈ܠܝܬܗܘܢ<EOS> ܘܕܠܡܐ<EOS>ܢܬܼܚܫܒ ܐ̱ܢܫ ܗܕܝܘܼܛܐܝܼܬ ܘܢܐܡܪ ܕܡܢܐ ܗܢܝܿܢܐ ܡܼܢ ܗܿܠܝܢ ܕܗܿܐ ܛܠܝܘܼ̈ܣܐ ܒܪܝܼܪ̈ܐ<EOS>ܠܟܿܠܗܘܢ ܝ݀ܕܥܝܢ ܘܡܼܫܬܘܕܥܝܢ<EOS> ܠܘ ܒܝܼܕܥܬܐ ܐܬܼܚܫܒ<EOS> ܐܠܐ ܣܿܓܝܼ ܝܼܕܥܬܐ ܪܘܼܚܢܿܝܬܐ<EOS>ܩܿܛܦ ܘܡܬܼܚܟܡ ܢܗܝܼܪܐܝܼܬ ܡܼܢ ܡܬܼܒܩܝܢܘܼܬܐ ܘܗܪܓܐ ܕܒܗܿܠܝܢ ܘܒܫܪܟܐ ܕܗܘ̈ܝܐ ܘܬܘܼܩ̈ܢܐ<EOS>ܕܒܪܝܼܬܐ<EOS> ܐܡܼܬܝ ܕܒܝܼܕܥܬܐ ܡܐܨܕ ܥܡ ܫܠܝܼܝܐ ܘܨܠܘܿܬܐ ܘܣܦܝܼܩܘܼܬܐ ܕܠܒܐ ܕܡܼܢ ܚܘܼܫ̈ܒܐ<EOS>ܘܡܪ̈ܢܝܬܐ ܣܪ̈ܝܼܩܬܐ ܕܣܘܼܥܪ̈ܢܐ ܥ݀ܒܘܪ̈ܐ<EOS> ܘܡܢܐ ܐܣܓܐ ܡܼ̈ܠܐ<EOS> ܕܠܗ ܠܒܪܘܼܝܐ ܡܫܼܬܘܕܥ<EOS>ܡܼܢ ܒܪ̈ܝܬܗ ܘܒܗܿܠܝܢ ܫܠܡ ܩܦܠܐܘܢ ܩܕܡܝܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܬܪܝܢ ܕܡܐܡܪܐ ܕܫܒܥ ܥܡ ܐܠܗ ܕܡܚܟܡ<EOS> ܥܠ ܟܝܿܢܐ ܕܐܪܥܐ ܘܫܘܚ̈ܠܦܐ<EOS>ܣܓܝܼ̈ܐܐ ܕܒܗܿ<EOS> ܒܥܦܪܐ ܡܿܢ ܘܒܟ̈ܐܦܐ ܘܥܒ ܡܥܕܢ̈ܘܬܐ ܕܡܢܼܗܘܢ ܘܕܝܠ̈ܠܝܬܗܘܢ<EOS> ܘܕܡܼܢ<EOS>ܡܿܢܐ ܘܐܝܟܢ ܐܬܼܩܝܡܘ ܓܘܼܫ̈ܡܐ ܕܡܼܢ ܐܪܥܐ ܗ̄ ܕܗܒܐ ܘܣܐܡܐ ܘܢܚܫܐ ܘܐܢܟܐ ܘܐܒܪܐ ܘܦܪܙܠܐ<EOS>ܘܥܠ ܡܛ̈ܐܠܐܣ ܐܘܟܝܼܬ ܢܼܦ̈ܩܐ ܕܡܼܢ ܐܪܥܐ<EOS> ܕܐܝܟ ܟܒܪܝܬܐ ܘܙܪܢܝܼܟܐ ܘܫܚܪܐ ܘܨܪܦܐ<EOS>ܘܢܝܼܛܪܘܿܢ ܘܡܼܠ̈ܚܐ ܘܟ̈ܐܦܐ ܛܒ̈ܬܐ ܥܡ ܫܪܟܐ ܕܡܼܢ ܐܪܥܐ ܕܡܬܼܦܠܓ ܩܦܠܐܘܢ ܗܢܐ ܠܫܪ̈ܒܐ<EOS>ܣܿܓܝ̈ܐܐ ܣܝܼܡ ܒܠܐ ܢܗܦܘܼܟ ܠܢ ܠܟܬܒܐ ܩܕܝܼܫܐ ܘܢ݀ܫܡܥ ܠܡܼ̈ܠܐ ܐܠܗ̈ܝܬܐ ܕܒܪܘܼܝܘܼܬܐ<EOS>ܘܐܡܼܪ ܠܡ ܐܠܗܐ ܒܝܘܡܐ ܕܬܠܬܐ<EOS> ܢܬܼܟܢܫܘܢ ܡܝ̈ܐ ܕܠܬܼ̇ܬ ܡܼܢ ܫܡܿܝܐ ܠܐܬܪܐ ܚܕ<EOS> ܘܬܬܼܚܙܐ<EOS>ܝܒܝܼܫܬܐ<EOS> ܘܗܼܘܐ ܗܿܟܢܐ<EOS> ܘܩܼܪܐ ܐܠܗܐ ܠܝܒܝܼܫܬܐ ܐܪܥܐ ܘܠܟܼܢܫܐ ܕܡܝ̈ܐ ܩܼܪܐ ܝܡ̈ܡܐ<EOS>ܘܚܼ؛ܐ ܐܠܗܐ ܕܫܦܝܼܪ<EOS> ܡܛ݀ܠ ܗܿܟܝܼܠ ܕܠܐ ܢܬܼܡܬܚ ܠܗ ܩܦܠܐܘܢ ܗܿܢܐ ܣܿܓܝ ܘܝܬܝܪ ܡܼܢ<EOS>ܘ݀ܠܝܼܬܐ<EOS> ܩܕܡܢܢ ܐܡܼܪܢܢ ܥܠ ܟܢܼܫܐ ܕܡܝ̈ܐ ܘܥܠ ܪ̈ܚܫܐ ܘܢܘܼ̈ܢܐ ܕܒܗܘܢ<EOS> ܘܥܠ ܦܪܚܬܐ<EOS>ܕܡܢܼܗܘܢ ܒܪܼܐ ܘܐܣܩ ܐܠܗܐ<EOS> ܘܐܦܢ ܡܼܢ ܟܝܿܢܐ ܕܡܝ̈ܐ ܥܒܼܕ ܗܿܠܝܢ<EOS> ܐܠܐ ܡܼܢ ܐܪ̈ܒܥܬܝܗܘܢ<EOS>ܐܣܛܘܼܟ̈ܣܐ ܡܩܝܡܝܢ ܢܘܼ̈ܢܐ ܘܦܪܚܬܐ ܘܟܿܠܕܚܝ ܘܪܚܿܫ ܘܡܬܬܙܝܼܥ ܘܡܩܝܼܡ ܚܝܘܼܬܐ ܡܿܢ<EOS>ܘܚܝܘܼܬ ܢܨܒܬܐ<EOS> ܘܟܿܠ ܡܢܦ̈ܫܐ ܘܠܐ ܡܢܦ̈ܫܐ<EOS> ܘܐܝܼܠ̈ܢܐ ܘܙܪ̈ܥܐ ܘܥܼܣ̈ܒܐ<EOS> ܘܟܿܠ ܡܘܢ<EOS>ܕܐܝܼܬ ܒܥܿܠܡܐ<EOS> ܠܐ ܡܼܨܝܐ ܕܢܬܼܩܝܡ ܐܠܐ ܡܼܢ ܐܪܒܥܐ ܐܣܛܘܼܟܣ̈ܐ<EOS> ܒܪܡ ܐܝܼܬ ܡܼܢ ܚܕ<EOS>ܐܣܼܛܘܼܟܣܐ ܐܘܿ ܡܼܢ ܬܪܝܢ ܒܚܕ ܣܘܼܥܪܢܐ<EOS> ܝܬܝܪ ܡܼܢ ܐ̱ܚܪ̈ܢܐ<EOS> ܠܦܘܼܬ ܡܘܙܓܐ ܘܪܘܼܟܒܐ<EOS>ܕܡܕܟ ܘܚܠܛ ܥܿܒܘܿܕܐ ܚܟܝܼܡ ܒܟܿܠ<EOS> ܗܿܘ ܕܒܟܿܠܗܘܢ ܦܫܝܼܛ ܚܝܠܗ ܘܡܥܒܕ ܨܒܝܿܢܗ<EOS> ܘܟܕ<EOS>ܐܡܼܪ ܐܠܗܐ ܕܢܬܼܟܢܫܘܢ ܡܝ̈ܐ ܕܠܬܚܼܬ ܡܼܢ ܫܡܿܝܐ ܠܐܬܪܐ ܚܕ ܘܬܬܚܙܐ ܝܒܝܼܫܬܐ<EOS> ܬܘܼܒ<EOS>ܦܪܼܫ ܒܗܕܐ ܡܠܼـܐ ܠܡܝ̈ܐ ܕܠܥܼܠ ܡܼܢ ܫܡܿܝܐ<EOS> ܡܼܢ ܡܝ̈ܐ ܕܠܬܼܚܬ ܡܼܢ ܫܡܿܝܐ<EOS> ܘܠܗܿܢܘܢ<EOS>ܡܿܢ ܕܠܥܠ ܡܼܢ ܫܡܿܝܐ ܡܬܼܚ ܐܢܘܢ ܐܝܟ ܝܿܪܝܼܥܬܐ<EOS> ܘܟܼܕܢ ܐܢܘܢ ܐܝܟ ܓܝܼܓܠܐ ܒܟܪܘܼܟܝܐ<EOS>ܚܪܝܼܦܐ<EOS> ܘܒܓܼܪ ܐܢܘܿܢ ܒܪܡܼܙܗ ܕܠܐ ܣܟ ܢܙܕܠܥܘܢ ܘܠܐ<EOS>ܢܡܘܼܛܘܢ ܠܟܼܐ ܘܠܟܼܐ<EOS> ܐܠܐ ܐܝܟ ܓܝܓܐ ܕܣܝܼܡܐ ܥܠ ܩܝܡ̈ܬܐ ܬܪ̈ܝܼܨܬܐ<EOS>ܘܟܒܝܼܫܐ ܡܼܢ ܟܿܠ ܓܒ̈ܝܢ ܘܡܼܬܟܪܟܐ ܬܪܝܼܨܐܝܼܬ ܐܝܟ ܥܝܢܐ<EOS> ܗܿܟܢܐ ܩܒܥܗܿ ܘܬܚܡܗܿ<EOS> ܘܟܕܢ<EOS>ܥܡܗ ܕܚܐܦܐ ܗܿܘ ܚܪܝܼܦ ܡܼܬܬܙܝܼܥܢܘܼܬܐ ܐܦ ܠܟܿܠܗܘܢ ܬܫܥܐ ܪ̈ܩܝܥܐ ܕܡܘܙܠܬܐ ܥܕܡܐ ܠܐܬܝܼܪ<EOS>ܢܘܼܪܢܐ<EOS> ܗܿܢܐ<EOS> ܕܡܢܗܿ ܕܚܡܝܼܡܘܼܬܐ ܕܗܿܘ ܟܪܘܼܟܝܐ ܚܪܝܼܦܐ ܩܕܚܬ݀ ܘܐܫܼܬܠܗܒܬ݀ ܘܐܬܕܝܚܬ݀<EOS>ܚܡܝܼܡܘܼܬܐ ܡܼܢ ܟܪܘܼܟܝܐ ܗܿܘ ܚܪܝܼܦܐ ܠܐܐܪ ܗܿܢܐ ܕܚܕܪ̈ܝܢ<EOS> ܘܗܟܢܐ ܒܨܒܝܢ ܥܒܘܿܕܐ<EOS>ܐܬܼܬܚܡܬ݀ ܒܕܘܼܟܬܐ ܗܿܝ ܐܝܟ ܕܬܚܡ ܠܗܿ<EOS> ܘܗܟܢܐ ܐܬܼܛܟܣ ܘܐܬܼܒܪܗܿ ܘܐܬܼܬܩܢ ܟܿܠܡܕܡ ܒܓܘ<EOS>ܥܘܼܒܐ ܕܬܗܼܪܐ ܕܡܝ̈ܐ ܗܿܢܢ ܕܠܥܠ ܡܼܢ ܫܡܝ̈ܐ<EOS> ܐ̱ܚܪ̈ܢܐ ܐܡܼܪܘ<EOS> ܕܡܠܝܼܠܘܼܬܐ ܠܡ ܐܝܼܬ<EOS>ܒܟܝܿܢܗܘܢ ܕܫܡܝ̈ܐ ܗܿܠܝܢ ܡܬܼܟܪ̈ܟܢܝܬܐ ܕܠܥܠ ܡܢܢ<EOS> ܡܛ݀ ܠܡ ܡܼܬܬܙܝܼܥܢܘܼܬܗܘܢ<EOS> ܟܿܠܡܕܡ<EOS>ܠܡ ܕܡܼܬܬܙܝܼܥ ܡܼܢ ܝܐܝܼܒܘܼܬܐ ܡܼܬܬܙܝܼܥ<EOS> ܘܐܝܟܐ ܕܝܐܝܒܘܼܬܐ ܐܝܼܬ ܪܓܬܐ ܘܨܒܢܐ ܐܝܼܬ<EOS>ܘܗܿܠܝܢ ܥܠ ܡܠܝܼܠܘܼܬܐ ܡܫܘܕ̈ܥܢ<EOS> ܚܢܢ ܕܝܢ ܥܠ ܗܿܕܐ ܠܐ ܦܿܣܩܝܼܢܢ<EOS> ܒܪܡ ܕܝܢ ܐܡܿܪܝܢܢ<EOS>ܕܟܿܠ ܕܡܼܬܬܙܝܼܥ ܡܼܢ ܝ݀ܬܗ ܐܝܼܬ ܒܟܝܿܢܗ ܡܠܝܼܠܘܼܬܐ<EOS> ܐܝܟ ܢܦܫܐ ܕܡܼܬܬܙܝܼܥܐ ܡܼܢ<EOS>ܝܿܬܗܿ ܘܡܙܝܼܥܐ ܠܦܓܪܐ ܡܠܝܼܠܐܝܼܬ<EOS> ܘܠܘ ܐܝܟ ܚܝ̈ܘܬܐ ܕܠܐ ܡܠܼܬܐ ܕܡܬܬܙܝܼܥ̈ܢ ܟܝܿܢܐܝܼܬ<EOS>ܘܠܘ ܡܠܝܼܠܐܝܼܬ<EOS> ܟܿܠܡܕܡ ܕܝܢ ܕܡܼܢ ܡܕܡ ܐ̱ܚܪܝܢ ܡܼܬܬܙܝܼܥ ܠܐ ܡܼܬܐܡܪ ܡܠܝܼܠܐ ܡܪܐܢܝܐ<EOS>ܡܠܝܼܠܐ ܡܪܐܢܐܝܬ ܐܝܼܬܘ̄ ܗܿܘ ܕܡܼܬܬܙܝܼܥ ܡܼܢ ܝ݀ܬܗ<EOS> ܡܫܠܛܐܝܼܬ ܘܚܐܪܘܼܬܢܐܝܬ<EOS> ܡܐܠܠܘܢ<EOS>ܕܝܢ ܐܠܗܿܐܝܬ<EOS> ܡܛ݀ܠ ܕܟܿܠ ܕܫܠܝܼܛ ܒܝܿܬܗ ܘܐܝܼܬ ܠܗ ܚܐܪܘܼܬܐ ܒܨܠܡ ܐܠܐܗ ܐܝܼܬܘ̄<EOS> ܥܠ<EOS>ܫܡܿܝܐ ܕܝܢ ܘܡܘܙܠܬܐ<EOS> ܕܐܝܟ ܗܿܠܝܢ ܠܐ ܡܿܨܝܼܢܢ ܕܢܐܡܪ<EOS> ܡܛ݀ܠ ܕܐܢ ܚܐܪܘܼܬܐ ܘܡܠܝܼܠܘܼܬܐ<EOS>ܐܝܼܬ ܗܘܼܐ ܠܗܿ ܗܼܝ ܡܼܢ ܝܿܬܗܿ ܡܼܬܬܙܝܼܥܐ ܗܘܼܬ݀<EOS> ܗܿܟܢܐ ܣܿܓܝ̈ܐܐ ܛ݀ܥܝܢ ܗܘܼܘ<EOS>ܘܡܣܒܪܝܢ ܕܗܼܝ ܫܡܿܝܐ ܡܬܼܟܪܟܢܝܼܬܐ ܐܝܼܬܝܗܿ ܐܠܗ ܟ݀ܠ ܘܡܕܒܪܢܐ<EOS> ܐܝܟ ܕܐܦ ܐ̱ܢܫ̈ܝܢ ܛܥܼܘ<EOS>ܘܐܒܼܕܘ ܡܼܢ ܫܪܪܐ<EOS> ܐܢܕܝܢ ܠܫܡܿܝܐ ܡܙܝܼܥܢܐ ܐ̱ܚܪܢܐ ܐܝܼܬ ܕܗܼܘ ܒܚܝܠܗ ܘܪܡܼܙܐ ܕܨܒܝܿܢܗ<EOS>ܡܙܝܼܥ ܠܗܿ ܘܠܗ ܗܼܘ ܡܙܝܼܥܢܐ ܐܚܪܢܐ ܠܝܬ<EOS> ܘܠܐ ܡܿܢ ܕܐܝܼܬܘܗܝ ܥܠܼܬܐ ܕܡܼܬܬܙܝܼܥܢܘܼܬܗ<EOS>ܐܠܐ ܡܼܬܬܙܝܼܥ ܗܼܘ ܡܼܢ ܝ݀ܬܗ<EOS> ܘܒܗ ܚܝ ܘܡܼܬܬܙܝܼܥ ܒܐܝܼܬܘܼܬܗ<EOS> ܡܙܝܼܥ ܠܟܿܠ ܕܚܝ<EOS>ܘܡܼܬܬܙܝܼܥ<EOS> ܗܼܘ ܐܝܼܬܘ̄ ܐܠܗ ܟܿܠ ܘܡܕܒܪ ܟܿܠ ܘܠܝܬ ܠܗܿ ܣܩܘܒܠܐ ܘܠܐ ܒܪ ܦܚܼܡܐ<EOS> ܒܪܡ<EOS>ܕܝܢ ܥܠ ܢܗܝܼܪ̈ܐ ܕܒܪܩܝܼܥܐ ܫܡܼܥܢܢ ܠܟܬܒܐ ܩܕ̄ ܕܩܿܪܐ ܘܡܫܡܗ ܠܗܘܢ ܚܝ̈ܠܘܬܐ<EOS> ܕܐܝܟܢܐ<EOS>ܕܝܢ ܘܒܝܢܐ ܙܢܐ ܦܣܩܝܼܢܢ<EOS> ܕܐܢ ܐܝܼܬ ܠܗܘܢ ܡܠܝܼܠܘܼܬܐ ܡܫܥܒܕܬܐ<EOS> ܐܘܿ ܐܝܼܬ ܠܗܘܿܢ<EOS>ܟܝܿܢܐ ܐ̱ܚܪܢܐ ܠܐ ܡܦܣܝܼܢܢ ܒܗ<EOS> ܒܗܿܝ ܕܣܝܼܡܝܢ ܒܐܬܪܐ ܡܥܠܝܐ ܕܣܿܓܝܼ ܪܡ ܘܡܥܠܝ ܡܢܢ<EOS> ܣܟ<EOS>ܠܐ ܡܼܨܝܢܢ ܠܡܦܣܩܘ ܥܠܝܗܘܿܢ ܚܬܝܼܬܐܝܼܬ<EOS> ܒܪܡ ܗܕܐ ܚܬܝܼܬܐܝܼܬ ܝܿܕܥܝܢܢ ܕܡܫܥܒ̈ܕܐ ܐܢܘܢ<EOS>ܠܦܘܼܩܕܢܐ ܕܒܪܘܼܝܗܘܢ<EOS> ܐܝܟ ܫܪܟܐ ܕܟܿܠܗܝܢ ܒܪ̈ܝܬܐ ܘܕܝܼ̈ܠܝܬܐ ܕܐܝܼܬ ܠܗܘܢ ܒܟܝܿܢܗܘܢ<EOS>ܢܨܝܼܒ̈ܢ ܐܝܟ ܐܝܼܠ̈ܢܐ ܘܥܩܪ̈ܐ ܘܫܪܟܐ ܕܟܝ̈ܢܐ<EOS> ܘܒܟܝܿܢܐ<EOS>ܡܫܥܒܕܝܢ ܐܝܟ ܟܿܠܗܘܢ ܗܘ̈ܝܐ<EOS> ܘܠܘ ܒܨܒܝܿܢܐ ܐܝܟ ܡ̈ܠܐܟܐ ܘܒܢܝ̈ܢܫܐ<EOS>ܡ̈ܠܝܼܠܐ<EOS> ܘܗܿܠܝܢ ܣܿܦܩ̈ܢ ܥܡ ܣܿܓܝܼ̈ܐܬܐ ܕܐܬܼܐܡܪ̈ܝ ܥܠ ܢܗܝܼܪ̈ܐ ܘܥܠ ܟܿܠܗܘܿܢ ܪ̈ܩܝܼܥܐ<EOS>ܕܬܚܝܼܬ ܡܝ̈ܐ ܗܿܢܘܢ ܕܠܥܠ ܡܼܢ ܫܡ̈ܝܐ<EOS> ܘܐܡܼܪ ܠܗ ܐܠܗܐ<EOS> ܢܬܼܟܢܫܘܢ ܡܝ̈ܐ ܕܠܬܼܚܬ ܡܼܢ<EOS>ܫܡ̈ܝܐ ܠܐܬܪܐ ܚܕ<EOS> ܘܬܼܬܚܙܐ ܝܒܝܼܫܬܐ ܘܗܟܢܐ ܥܡ ܪܡܼܙܐ ܕܦܘܼܩܕܢܐ ܐܬܦܪܫܘ ܗܿܠܝܢ<EOS>ܐܣܛܘܼܟ̈ܣܐ ܬܪܝܢ ܕܚܒܝܼܟܝܢ ܗܘܼܘ ܒܚܕ̈ܕܐ<EOS> ܡܝ̈ܐ ܡܼܢ ܥܦܪܐ<EOS> ܘܩܼܒܘ ܡܝ̈ܐ ܒܨܠ̈ܝܐ<EOS>ܘܩܒܝ̈ܬܐ ܕܬܚܡ ܠܗܘܿܢ ܐܠܗܐ<EOS> ܘܐܬܚܙܝܬ݀ ܝܒܝܼܫܬܐ ܒܕܘܼܟ ܕܘܼܟ<EOS> ܐܝܟ ܓܘܼܙܪ̈ܐ ܒܡܼܨܥܬ݀<EOS>ܝܡܐ<EOS> ܘܝܡܐ ܡܿܢ ܚܕ ܗܼܘ ܗܿܘ ܪܒܐ ܘܕܠܐ ܐܫܼܬܟܚ ܠܗ ܣܘܦܐ<EOS> ܐܝܼܬܘ̄ ܐܘܩܝܐܢܘܣ ܪܒܐ<EOS> ܗܿܘ<EOS>ܕܡܬܚܡ ܠܟܿܠܗܘܿܢ ܐܬܪ̈ܘܬܐ ܡܥܪ̈ܒܝܐ<EOS> ܘܡܿܬܚ ܠܓܪܒܝܐ<EOS> ܥܕܡܐ ܠܐܬܪܐ ܚܼܫܘܼܟܐ ܕܬܚܝܼܬ<EOS>ܦܘܠܘܣ ܓܪܒܝܼܝܼܐ<EOS> ܘܡܼܢ ܬܝܡܢܐ ܢ݀ܦܩܐ ܡܢܗ ܐܕܢܐ ܚܕܐ ܘܡܬܼܦܫܛܐ ܒܟܿܠܗ ܐܬܪܐ ܕܬܐܝܘܦܝܐܣ<EOS>ܗ̄ ܠܓܘ ܡܼܢ ܐܬܪ̈ܘܬܐ ܕܚܒܫܝ̈ܐ ܘܕܢܘܒܝ̈ܐ ܘܥܕܡܐ ܠܡܥܠܢܐ ܕܘܼܫ ܘܡܿܬܚ ܥܕܡܐ ܠܡܕܢܚܐ<EOS>ܘܡܬܚܝܕ ܥܡ ܝܡܐ ܪܒܐ ܕܗܢܕܘ<EOS> ܘܕܢܐ ܐ̱ܚܪܬܐ ܢ݀ܦܩܐ ܡܼܢ ܐܘܩܝܐܢܘܣ<EOS> ܘܥ݀ܐܠܐ ܒܐܬܪ̈ܘܬܐ<EOS>ܡܥܪ̈ܒܝܐ ܕܒܪ̈ܛܘܢܝܐ ܕܐܢܓ̈ܠܝܐ ܥܕܡܐ ܠܐܝܛܠܝܐ<EOS> ܘܡܬܼܦܫܛܐ ܠܡܕܢܚ ܬܝܡܢ ܥܠ ܐܬܪ̈ܘܬܐ<EOS>ܕܣܪܩܘܣܐ ܘܩܪܬܓܢܐ ܘܥܠ ܠܘܢܓܘܒܪܕܝܐ ܘܣܝܩܝܠܝܐ<EOS> ܘܡܿܬܚ ܥܕܡܐ ܠܘܼܩܒܠ ܐܠܟܣܢܕܪܝܐ<EOS>ܘܐܬܪ̈ܘܬܐ ܕܠܝܒܐܘܝ ܘܕܡܨܪܝܢ<EOS> ܘܗܿܦܟ ܠܘܩܒܠ ܦܠܣܛܝܢܝ ܘܠܦܘܢܝܩܝ ܥܠ ܨܘܼܪ ܘܨܝܕܢ ܘܢ݀ܚܬ<EOS>ܠܣܘܼܪܝܐ<EOS> ܘܗܿܦܟ ܠܩܝܠܝܩܝܐ ܘܒܝܬܘܢܝܐ ܘܦܝܣܝܕܝܐ ܥܕܡܐ ܠܐܣܝܐ ܘܡܥܠܢܐ ܕܒܘܙܢܛܝܐ ܕܗܼܝ<EOS>ܩܘܣܛܢܛܝܢܘܦܘܠܝܣ<EOS> ܘܡܼܢ ܡܥܪܒܐ ܬܘܼܒ ܐ݀ܬܐ ܡܼܢ ܐܬܪ̈ܘܬܐ ܕܐܝܛܐܠܝܐ ܥܕܡܐ ܠܐܬܪ̈ܘܬܐ<EOS>ܘܓܙܪ̈ܬܐ ܕܒܝܬܝܘܢ<EOS> ܘܐ݀ܬܐ ܥܠ ܐܬܪ̈ܘܬܐ ܕܩܠܐܒܪ̈ܝܐ ܘܒܢܕ̈ܝܐ ܥܕܡܐ ܠܩܘܪܝܢܛܘܣ ܘܠܐܘܪܝܦܘܣ<EOS>ܘܥ݀ܒܪ ܥܠ ܬܣܐܠܘܢܝܩܝ<EOS> ܘܡܿܛܐ ܬܘܼܒ ܠܡܥܠܢܐ ܕܒܘܼܙܢܛܝܐ ܕܠܘܼܩܒܠ ܐܦܣܘܿܣ ܪܫܐ ܕܐܣܝܐ<EOS>ܒܗܢܐ ܝܡܐ ܕܬܚܡܢܢ ܟܕ ܚܿܕܪ ܐܝܼܬ ܓܙܪ̈ܬܐ ܪܘܪ̈ܒܬܐ ܩܘܦܪܘܣ ܘܣܝܩܝܠܝܐ ܘܩܪܝܛܝ ܘܪܘܕܘܣ<EOS>ܘܣܐܡܘܿܣ ܘܡܝܛܝܠܝܢܝ ܘܟܝܘܿܢ<EOS> ܘܐܚܪ̈ܢܝܬܐ ܙܥܘܼܪ̈ܝܬܐ ܣܿܓܝܼ̈ܐܬܐ<EOS> ܘܥ݀ܒܪ ܝܡܐ ܗܢ ܒܡܥܠܢܐ<EOS>ܕܩܕܡ ܡܕܝܢܬ݀ ܡܠܟܘܼܬܐ ܕܗܼܝ ܒܘܙܢܛܝܐ<EOS> ܘܢ݀ܦܩ ܠܝܡܐ ܓܪܒܝܼܝܼܐ<EOS> ܘܡܼܢ ܬܚܘܼ̱ܡܐ<EOS>ܕܒܘܼܙܢܛܝܐ ܐܙܿܠ ܡܼܢ ܡܥܪܒܐ ܠܘܼܩܒܠ ܡܥܪܒ ܓܪܒܝ ܒܟܿܠܗ ܐܬܪܐ ܕܬܐܪܩܝ ܥܕܡܐ ܠܢܗܪܐ ܪܒܐ<EOS>ܕܘܢܐܒܝܣ ܕܗܼ، ܦܝܫܘܿܢ ܚܕ ܡܼܢ ܐܪܒܥܐ<EOS> ܘܠܓܘ ܡܼܢ ܬܡܿܢ ܐܝܼܬܝܗܘܢ ܐܬܪ̈ܘܬܐ ܕܒܘܪ̈ܓܪܝܐ<EOS>ܘܣܩܘܼܬܝ̈ܐ ܘܐܣܩ̈ܠܐܒܢܝܐ ܘܒܠܐܟ̈ܝܐ ܘܣܪ̈ܒܝܐ ܘܥܡ̈ܡܐ ܣܿܓܝ̈ܐܐ ܘܡܫܚ̈ܠܦܐ<EOS> ܘܡܼܢ ܐܝܟܐ<EOS>ܕܥ݀ܐܠ ܢܗܪܐ ܕܘܢܐܒܝܣ ܠܝܡܐ ܗܿܘ ܓܪܒܝܼܝܼܐ ܕܐܡܼܪܢܢ<EOS> ܡܿܬܚ ܗܼܘ ܝܡܐ ܥܠ ܐܬܪ̈ܘܬܐ<EOS>ܕܗܘܢܓܪ̈ܝܐ<EOS> ܘܦ݀ܫܛ ܠܘܼܩܒܠ ܪܘܣܝܐ ܪܒܬܐ<EOS> ܘܥܠ ܣܦܪ̈ܘܗܝ ܥܡܪܝܢ ܟܐܙܪ̈ܝܐ ܘܐܠܢ̈ܝܐ<EOS>ܘܩܘܡܐܢ̈ܝܐ ܘܗܘܙ̈ܝܐ ܥܕܡܐ ܠܬܘܼܪ̈ܟܝܐ ܠܘܼܩܒܠ ܡܥ̈ܠܢܝ ܛܘܼܪ̈ܐ ܪ̈ܡܐ<EOS>ܕܒܙ̈ܝ ܓܪܒܝܐ ܗܿܢܘܢ ܕܚܒܝܼܫܢ ܠܓܘ ܡܼܢܗܘܢ ܕܒܝܬ ܐܓܘܓ ܘܡܐܓܘܓ ܥܕܡܐ<EOS>ܠܐܬܪܐ ܚܫܘܼܟܐ ܕܒܪܓܒܝܐ<EOS> ܬܘܼܒ ܗܿܦܟ ܗܼܘ ܝܡܐ ܓܪܒܝܝܐ ܠܘܼܩܒ ܠܐܬܪ̈ܘܬܐ ܕܐܝܒܪ̈ܝܐ<EOS>ܘܠܛܪܐܒܝܙܘܢܕܐ<EOS> ܘܐܬܿܐ ܠܘܼܩܒܠ ܡܕܢܚܐ ܩܠܝܼܠ ܘܗܿܦܟ ܠܡܕܢܚ ܬܝܡܢ ܠܘܼܩܒܠ ܐܕܢܐ ܣܝܢܘܦܝ<EOS>ܘܥܠ ܣܦܪ̈ܘܗܝ ܐܝܼܬ ܓܢܓܪܐ ܘܩܘܠܢܝܐ ܘܢܝܩܘܡܘܕܝܐ ܘܐܪܩܠܝܐ ܘܐܝܠܝܘܢ ܪܒܬܐ ܕܚܪܬ݀<EOS> ܘܐܬܿܐ<EOS>ܬܚܘܼܡܗ ܡܢܕܪܫ ܠܡܥܠܢܐ ܐܠܝܼܨܐ ܕܩܕܡ ܒܘܙܢܛܝܐ ܝܡܐ ܕܝܢ ܣܘܡܩܐ ܗܿܘ ܕܥܒܼܪܘ ܒܗ ܒܢ̈ܝ<EOS>ܐܝܣܪܐܝܠ<EOS> ܐܝܼܬܘ̄ ܐܕܢܐ ܡܼܢ ܝܡܐ ܬܝܡܢܝܐ<EOS> ܘܐܝܼܬ ܠܗ ܣܘ̈ܦܐ ܘܬܚܘܼܡ̈ܐ ܩܪ̈ܝܼܒܐ<EOS> ܘܥܠܗܿܝ<EOS>ܡܼܬܩܪܐ ܝܡܐ ܕܣܘܦ<EOS> ܘܐܪܥܗ ܣܘܼܡܩ ܫܥܝܢܐ<EOS> ܚܠܐ ܕܒܐܫܬܗ ܥܠܗܿܝ ܡܼܬܩܪܐ ܣܘܼܡܩܐ<EOS> ܘܣܘܓܐܐ<EOS>ܕܟ̈ܐܦܐ ܘܫܘܼ̈ܥܐ ܕܝܢ ܕܝܼܠܗ ܐܝܼܬܝܗܘܢ ܟܐܦܐ ܡܐܓܢܛܝܣ ܗܿܝ ܕܢܬܿܦܐ ܠܦܪܙܠܐ<EOS> ܘܥܠܗܿܝ<EOS>ܐܼܠܦ̈ܐ ܘܣܦܝܼ̈ܢܐ ܕܡܗ̈ܠܟܢ ܒܗ ܠܐ ܡܫܬܟܚ ܒܗܝܢ ܡܕܡ ܡܼܢ ܦܪܙܠܐ ܣܟ<EOS> ܠܐ ܨܨ̈ܐ ܘܠܐ ܣܘܟܢܐ<EOS>ܘܠܐ ܐܘܩܝܢܐܣ ܘܠܐ ܬܘܼܒ ܡܕܡ ܡܢ ܦܪܙܠܐ ܣܟ<EOS> ܐܠܐ ܒܦܘܼܪ̈ܣܐ ܐܚܪ̈ܢܐ ܕܐܘܼܡܢ̈ܘܬܐ ܡܬܩ̈ܢܢ<EOS>ܐܠܦܗܘܢ ܘܣܦܝܼܢ̈ܬܗܘܢ ܘܝܡܐ ܪܒܐ ܕܐܘܩܝܐܢܘܣ ܣܿܓܝܼ̈ܐܐ ܐܡܼܪܚܘ ܘܪܕܘ ܒܗ ܠܓܘ ܘܐܬܟܪܟܘ<EOS>ܙܒܢܐ ܕܝܪ̈ܚܐ ܣܿܓܝܼ̈ܐܐ<EOS> ܘܣܟ ܠܐ ܐܫܼܟܚ ܣܘܦܐ ܐܘܿ ܬܚܘܼܡܐ<EOS> ܓܙܪ̈ܬܐ ܕܝܢ ܩܠܝܼܠ ܐܝܼܬ<EOS>ܒܗ<EOS> ܡܢܗܝܢ ܕܡܝܬܒ̈ܢ ܒܒܢܝ̈ܢܫܐ<EOS> ܘܡܢܗܝܢ ܠܝܬ ܒܗܝܢ ܐ̱ܢܫ<EOS> ܐܠܐ ܚܝ̈ܘܬܐ ܢܘܼܟܪ̈ܝܬܐ ܕܠܐ<EOS>ܐܬܚܙ̈ܝܢ ܒܐܬܪ̈ܘܬܐ ܐܚܪ̈ܢܐ<EOS> ܬܡܿܢ ܐܝܼܬܝܗܿ ܓܐܕܝܼܪܐ ܓܙܪܬܐ<EOS> ܐܝܟܐ ܕܐܩܝܼܡ ܐܪܩܠܝܣ<EOS>ܓܢ̱ܒܪܐ ܘܢܒܝܐ ܕܚܢ̈ܦܐ ܠܩܝܡ̈ܬܐ ܗܿܠܝܢ ܬܠܬ ܛܒܝܼܒܬ݀ ܒܥܿܠܡܐ ܘܐܣܛܝ̈ܠܐܣ ܪ̈ܡܬܐ ܐܝܟ<EOS>ܕܠܕܘܼܟܪܢܗ ܠܡ ܕܢܬܼܬܝܬܐ ܥܘܼܗܕܢܗ ܒܟܠܗܘܢ ܕܪ̈ܐ ܕܥܠܡܐ<EOS> ܗܿܠܝܢ ܩܝܿܡ̈ܬܐ ܐܩܝܼܡ ܐܢ̈ܝܢ<EOS>ܒܬܚܘܼ̈ܡܐ ܕܡܼܬܥܡܪܢܝܬܐ<EOS> ܐܢ ܓܕܫ ܘܡܬܕܚܝܐ ܐܠܦܐ ܥܕܡܐ ܠܬܡܿܢ ܡܼܢ ܩܛܝܼܪܐ ܕܪܘܼܚܐ<EOS>ܦܿܣܩܝܢ ܡܠ̈ܚܐ ܣܒܪܐ ܕܚܝ̈ܝܗܘܢ<EOS> ܡܛ݀ܠ ܕܠܐ ܡܼܨܝܐ ܠܗܘܿܢ ܕܢܗܼܦܟܘܢ ܡܼܢ ܬܡܿܢ ܡܼܢ ܨ݀ܠܝܐ<EOS>ܕܝܡܐ<EOS> ܘܗܿܢܐ ܐܬܼܦܪܣ ܘܣܦܠ ܟܿܠܗ ܗܿܘ ܥܡܠܐ ܪܒܐ ܕܒܙܒܢܐ ܣܿܓܝܼܐܐ ܘܫܦܼܠܐ ܕܥܡܐ ܪܒܐ<EOS>ܘܣܘܓܐ ܕܢܦܩ̈ܬܐ ܕܥܘܼܬܪܐ ܕܠܐ ܡܢܝܿܢܐ ܘܡܬܩܠܐ ܥܒܼܕ ܘܐܩܝܼܡ ܠܗܿܠܝܢ ܩܝܿܡ̈ܬܐ<EOS>ܬܗܝܼܪ̈ܬܐ<EOS> ܐܝܿܟܢܐ ܕܠܐ ܢܬܥܛܐ ܥܘܼܗܕܢܗ ܡܼܢ ܥ݀ܠܡܐ ܕܝܘܼܬܢ ܠܝܬ ܡܼܢ ܗܿܘ ܟܿܠܗ ܫܦܠܐ<EOS>ܪܒܐ<EOS> ܡܕܝܢ ܚܢܢ ܫܼܦ̈ܠܐ ܘܡܐܝܢ̈ܐ<EOS> ܐܝܟܢ ܠܐ ܡܬܦܪܣܝܼܢܢ ܕܢܫܒܘܼܩ ܠܢ ܥܘܼܗܕܢܐ ܛܒܿܐ<EOS>ܒܥܿܠܡܐ ܒܝܕ ܥܒܿܕ̈ܐ ܛܒ̈ܐ ܘܕܘܼܒܪ̈ܐ ܫܦܝܼܪ̈ܐ<EOS> ܐܝܟ ܕܥܒܼܕܘ ܐܒܗ̈ܝܢ ܩܕܡ̈ܝܐ ܕܐܬܕܒܪܘ<EOS>ܬܩܢܐܝܼܬ<EOS> ܘܒܥܿܠܡܐ ܡܿܢ ܗܿܢܐ ܐܬܼܢܨܚܘ ܘܐܬܼܩܠܣܘ ܘܩܢܼܘ ܫܡܼܐ ܛܒܿܐ<EOS> ܘܐܬܼܪܫܡ ܥܘܼܗܕܢ<EOS>ܕܢܨܚܢ̈ܝܗܘܢ<EOS> ܐܝܟ ܕܠܕܘܼܟܪܢܐ ܛܒܿܐ ܥܕܡܐ ܠܫܘܼܠܡܐ<EOS> ܘܒܥܿܠܡܐ ܕܥܬܝܼܕ ܝ݀ܪܬܝܢ<EOS>ܡܠܟܘܼܬܐ ܫܡܝܿܢܝܼܬܐ ܘܚܝ̈ܐ ܕܠܐ ܥ݀ܒܪܝܢ<EOS> ܕܠܗܘܢ ܢܫܼܬܘܐ ܐܦ ܚܢܢ<EOS>ܒܨܠ̈ܘܬܗܘܢ ܐܡܝܢ ܐܝܼܬ ܕܝܢ ܒܐܪܥܐ ܗܿܕܐ ܡܬܼܥܡܪܢܝܼܬܐ ܐܦ ܝܡܡ̈ܬܐ ܣܿܓܝܼ̈ܐܬܐ ܕܩܒܼܐ<EOS>ܐܢܝܢ ܒܪܘܼܝܐ ܚܟܝܼܡܐ ܐܝܟ ܕܠܚܫܚ̈ܬܐ ܕܒܢܝ̈ܢܫܐ ܒܝܕ ܦܘܼܪ̈ܣܐ ܘܡܥܕܪ̈ܢܐ<EOS> ܡܢܼ ܗܘܢ ܡܿܢ<EOS>ܐܝܟ ܕܠܡܥܡܪܐ ܘܚܣܝܼܢܘܼ̄<EOS> ܒܗܿܝ ܕܐܝܼܬ ܒܗܝܢ ܕܩܩ̈ܐ ܘܓܙܪ̈ܬܐ ܕܚܿܫܚ̈ܢ ܠܝܬܒܐ ܕܒܢܝ̈ܢܫܐ<EOS>ܘܐܝܼܬ ܕܡܬܚܡ̈ܢ ܥܠ ܐܬܪ̈ܘܬܐ ܐܝܟ ܫܘܼܪ̈ܐ ܘܢ݀ܛܪ̈ܢ ܠܗܘܢ ܡܼܢ ܒܥܠܕܒ̈ܒܐ<EOS> ܘܐܝܼܬ<EOS>ܐܚܪ̈ܢܝܬܐ ܕܡܠ̈ܝܢ ܪ̈ܚܫܐ ܣܿܓܝܼ̈ܐܐ ܐܝܟ ܕܠܩܘܼܝܡܐ ܕܚ̈ܝܐ ܗܿܠܝܢ ܕܙܒܢܐ<EOS> ܘܐܝܼܬ ܕܡܛ݀ܠ<EOS>ܡܬܼܚܐ ܘܐܬܪܐ ܒܝܕ ܡܪܕܝܼܬܐ ܘܛܘܦܐ ܕܒܨܦܝܼ̈ܢܐ ܦܫܝܼܩܐܝܼܬ ܘܡܣܪܗܒܐܝܼܬ ܪܕܝܢ ܒܗܝܢ<EOS>ܒܢܝ̈ܢܫܐ ܠܟܐ ܘܠܟܐ<EOS> ܘܐܝܠܝܢ ܕܡܠܝܼܚܝܼܢ ܡܝܼ̈ܝܼܗܝܢ ܡܛ݀ܠ ܕܢ݀ܡܙܓ̈ܢ ܠܐܐܪ ܕܐܬܪܐ ܒܗܿܝ<EOS>ܕܐܐܪ ܕܐܬܪܐ ܕܐܬܐ ܡܢ ܝܡ̈ܡܐ ܡܠܝܼܚ̈ܐ<EOS> ܡܥܕܪ ܣܿܓܝܼ ܘܢ݀ܛܪ ܠܐܬܪ̈ܘܬܐ ܕܩܪܝܼܒܝܢ ܠܝܡ̈ܡܐ<EOS>ܡܼܢ ܬܡܣܢܘܼـܐ ܘܩܡܘܠܘܬܐ<EOS> ܐܝܟ ܡܼܠܚܐ ܕܢ݀ܛܪܐ ܠܓܘܫ̈ܡܐ ܕܠܐ ܢܣܼܪܘܢ ܘܢܬܼܚܒܠܘܢ<EOS> ܡܚܝܨܐ<EOS>ܠܗܘܢ ܘܢ݀ܛܪܐ ܙܒܢܐ ܣܿܓܝܼܐܐ ܗܿܟܢܐ ܐܦ ܡܝ̈ܐ ܡܠ̈ܝܼܚܐ ܢ݀ܛܪܝܢ ܠܐܬܪ̈ܘܬܐ ܕܩܪܝܼܒܝܼܢ<EOS>ܠܗܘܿܢ ܘܠܐ ܡܼܨܝܐ ܕܢܗܼܘܐ ܐܬܪܐ ܕܡܒܥܕ ܡܼܢ ܝܡܐ ܝܬܝܼܪ ܡܼܢ ܚܡܫܬܥܣܪ ܝܘܡ̈ܝܢ<EOS> ܘܐܝܟܐ<EOS>ܕܪܛܝܼܒ ܐܬܪܐ ܝܬܝܼܪ ܛܼܝܒ ܒܪܘܼܝܐ ܘܐܬܩܢ ܬܡܿܢ ܝܡܬܐ ܡܠܝܼܚܬܐ ܐܝܟ ܕܠܥܘܼܕܪܢ ܩܘܼܝܡ<EOS>ܚܝ̈ܐ ܕܥܡܘܪ̈ܘܗܝ ܘܒܟܿܠܗܘܢ ܝܡ̈ܡܐ ܘܝܡ̈ܡܬܐ ܓܢܼ̈ܣܐ ܕܪ̈ܚܫܐ ܣܿܓܝܼ̈ܐܐ ܐܝܼܬ<EOS> ܣܛܪ ܡܼܢ<EOS>ܝܡܐ ܡܝܼܬܐ<EOS> ܗܿܘ ܕܒܐܬܪܐ ܕܦܠܣܛܝܼܢܝ ܠܗܠ ܡܼܢ ܐܘܪܫܠܡ ܡܪܕܐ ܝܘܡܐ ܚܕ<EOS> ܐܝܟܐ ܕܥ݀ܐܠ<EOS>ܘܡܼܬܒܠܦ ܢܗܪܐ ܝܘܪܕܢܢ ܗܿ، ܕܢ݀ܦܩ ܡܼܢ ܝܡܬܐ ܕܛܒܪܝܘܣ<EOS> ܗܿܝ ܕܡܼܬܟܢܫܐ ܡܼܢ ܡܢܘ̈ܢ<EOS>ܘܦܪܦܘܪ ܢܗܪ̈ܘܬܐ ܕܕܪܡܣܘܩ<EOS> ܥܡ ܫܪܟܐ ܕܢܗܪ̈ܘܬܐ ܕܢ݀ܚܬܝܢ ܡܼܢ ܣܢܝܪ ܘܛܘܪ̈ܐ ܕܚܕܪ̈ܘܗܝ<EOS>ܘܢ݀ܦܩ ܡܼܢ ܝܡܬܐ ܗܕܐ ܚܕ ܪܫܐ ܘܡܼܬܩܪܐ ܝܘܪ<EOS> ܘܐܬܐ ܡܼܢ ܡܕܢܚ ܬܝܡܢ ܐ̱ܚܪܢܐ ܕܡܼܬܩܪܐ ܕܢܢ<EOS>ܘܢܼܬܚܠܛ ܥܡܗ<EOS> ܘܥܠܗܿܝ ܐܬܼܩܪܝܼ ܝܘܼܪܕܢܢ ܥܠ ܫܡܐ ܕܬܪ̈ܝܗܘܢ<EOS> ܘܗܿܕܐ ܡܫܘܕܥܐ ܥܠ ܐ̱ܪܙܐ<EOS>ܪܒܐ ܕܐܣܼܬܥܪ ܒܝܘܼܪܕܢܢ ܕܒܗ ܐܫܬܪܪ ܚܘܼܝܕ ܐܠܗܘܼܬܐ ܥܡ ܐ̱ܢܫܘܼܬܐ<EOS> ܒܝܕ ܩܿܠܐ ܕܣܗܕ ܡܼܢ<EOS>ܪܘܡܐ ܘܪܘܼܚܐ ܕܐܬܼܚܙܝܼ ܒܕܡܘܼܬ ܓܘܼܫܡܐ ܕܝܘܢܐ<EOS> ܘܗܿܢܐ ܝܘܪܕܢܢ ܥ݀ܐܠ ܠܕܡܐ ܗܿܘ ܡܝܼܬܐ<EOS>ܘܗܿܢܐ ܝܡܐ ܡܛ݀ܠ ܥܘܠܐ ܪܒܐ ܕܐܣܼܬܥܪ ܒܐܪܥܐ ܗܿܝ ܐܬܼܛܢܦܬ݀ ܘܐܬܼܛܡܐܬ݀ ܘܡܝܼܬܬ݀<EOS>ܟܕܐܡܼܛܪ ܡܪܝܐ ܡܼܢ ܫܡܿܝܐ ܢܘܼܪܐ ܘܟܒܪܝܼܬܐ ܥܠ ܣܕܘܼܡ ܘܥܡܘܪܐ ܘܟܿܠܗ ܐܬܪܐ ܕܚܕܪ̈ܝܗܘܢ<EOS>ܘܒܬܪ ܝܩܕܢܐ ܕܢܘܼܪܐ ܘܐܒܕܢ ܕܒܢܝ̈ܢܫܐ ܘܟܿܠܗܿ ܩܝܢܘܬܗܘܢ ܘܒܘܼܚܪܢܐ ܗܿܢܐ ܩܫܝܐ ܘܢܓܕܐ<EOS>ܡܪܝܼܪܐ ܕܒܢܘܼܪܐ ܐܝܿܟܢܐ ܕܬܼܬܕܟܐ ܗܿܝ ܐܪܥܐ ܒܝܕ ܢܘܼܪܐ ܡܼܢ ܗܿܘ ܥܘܠܐ ܕܪܒܐ ܘܣܢܝܐ<EOS>ܕܛܢܦܗܿ ܘܣܝܒܗܿ<EOS> ܗܿܝܕܝܢ ܬܘܼܒ ܚܦܝܗܿ ܕܝܿܢܐ ܥܙܝܼܙܐ ܒܡܡܘܼ̈ܠܐ ܕܡܝ̈ܐ<EOS> ܘܡܛܽ݀ܠ ܕܚܛܝܼܬܐ<EOS>ܡܝܼـܬܐ ܗܿܝ ܡܼܢ ܐܠܗܐ<EOS> ܘܠܘ ܚܿܝܐ ܗܿܝ ܒܗ<EOS> ܐܦ ܗܼܝ ܩܿܒܝܼܬܐ ܕܡܝ̈ܐ ܕܚܦܝܬ݀ ܠܐܪܥ ܗܿܝ<EOS>ܡܣܝܒܬܐ ܡܝܼܬܬܐ<EOS>ܦܼܫܬ݀ ܘܠܐ ܡܦܪܝܢܝܼܬܐ<EOS> ܠܐ ܣܟ ܪܚܿܫ ܒܝܡܬܐ ܗܿܝ ܡܕܡ ܕܚܝ<EOS> ܐܠܐ ܩܘܼܦܪܐ<EOS>ܐܘܼܟܡܐ ܘܙܒܬܐ ܣܪܝܬ ܪܝܼܚܐ ܓܣܝܐ ܐܡܝܼܢܐܝܼܬ ܘܕܝܿܚܐ ܠܣܦܪ̈ܝܗܿ<EOS> ܐܝܟ ܕܠܒܗܼܬܬܗܘܢ<EOS>ܕܥܡܘܼܪ̈ܝܗܿ ܡܣܝܒ̈ܐ ܘܫܪ̈ܝܼܚܐ ܘܠܕܚܠܬܐ ܘܣܘܼܪܕܐ ܕܟܿܠܗܘܿܢ ܥܡܼܡ̈ܐ ܕܬܚܝܼܬ ܫܡܿܝܐ<EOS>ܐܝܟܢܐ ܕܐܦܠܐ ܥܠ ܚܘܫܒ̈ܐ ܕܒܢܝ̈ܢܫܐ ܣܼܠܩ ܥܘܠܐ ܪܒܐ ܕܐܝܟ ܗܿܘ<EOS> ܘܥܩܘܼܪܐ ܘܡܘܒܕܢܐ<EOS>ܕܣܿܥܘܼܪ̈ܘܗܝ<EOS> ܘܡܫܢܩܢܐ ܡܪܝܼܪܐ ܕܒܬܪ̈ܝܗܘܢ ܥܠ̈ܡܐ<EOS> ܘܗܿܟܢܐ ܒܟܠܕܘܟ ܛܟܣ ܡܕܒܪܢܐ ܚܟܝܼܡܐ<EOS>ܝܡܡ̈ܬܐܣܿܓܝܼ̈ܐܬܐ<EOS> ܡܼܢܗܝܢ ܡܿܢ ܚܠ̈ܝܬܐ<EOS> ܘܡܼܢܗܝܢ ܡܠ̈ܝܼܚܬܐ<EOS> ܐܝܟ ܕܠܩܘܼܝܡܐ ܘܚܫܚܬܐ<EOS>ܕܒܢܝ̈ܢܫܐ<EOS> ܘܗܿܠܝܢ ܡܿܢ ܡܛ݀ܠ ܩܒ̈ܝܬܐ ܕܝܡ̈ܡܐ ܘܝܡܡ̈ܬܐ ܣܿܦܩ̈ܢ ܐܠܐ ܠܝܡܐ ܘܠܝܒܝܼܫܐ<EOS>ܟܿܠܗ ܕܐܪܥܐ ܐܣܦܪܢܐܝܼܬ ܢܼܬܚܫܒ ܘܠܘ ܫܛܝܼܚܿܐܝܬ<EOS> ܘܥܠܗܿܝ ܐܡܼܬܝ ܕܡܼܬܕܚܝ̈ܢ ܐ̈ܠܼܦܐ ܡܼܢ<EOS>ܩܛܝܼܪܐ ܥܙܝܼܙܐ ܕܪܘܼܚܐ ܘܥ݀ܒܪ̈ܢ ܠܩܝ̈ܡܬܐ ܗܿܠܝܢ ܕܐܩܝܼܡ ܗܪܩܠܝܣ ܗܿܘ ܓܢܒܪܐ ܘܛܒܝܼܒ<EOS>ܫܡܼܐ<EOS> ܦ݀ܣܩܝܢ ܡܠ̈ܚܐ ܣܒܪܐ ܕܚܝܼ̈ܝܼܗܘܢ<EOS> ܡܛ݀ܠ ܕܥܒܼܪܘ ܠܬܚܘܼܡܐ ܕܣܿܟܐ ܡܥܪܒܝܐ ܕܐܦ̈ܝܗܿ<EOS>ܕܐܪܥܐ<EOS> ܘܐܫܼܬܪܓܠܘ ܒܨܠܿܝܐ ܬܚܬܝܐ<EOS> ܘܬܘܼܒ ܠܐ ܡܼܨܝܐ ܠܗܘܿܢ ܠܡܼܗܦܟ<EOS> ܘܐܝܟ ܕܐܡܼܪܢܢ ܡܼܢ<EOS>ܠܥܼܠ<EOS> ܟܿܠܗܿ ܐܪܥܐ ܗ̄ ܝܡ̈ܡܐܡ ܟܿܠܗܘܿܢ ܘܝܒܫܐ܇ ܚܕܐ ܐܣܦܝܪܐ ܓܠܝܼܠܬܐ ܐܝܼܬܝܗܘܢ<EOS>ܘܣܝܼܡܝܢ ܒܡܨܥܬܐ ܐܝܟ ܢܘܼܩܙܬܐ ܒܡܼܨܥܬ݀ ܚܘܼܕܪܐ ܘܟܪܝܼܟ ܠܗܘܿܢ ܐܐܪ ܐܝܟ ܚܘܪܐ ܕܒܥܬܐ<EOS>ܠܡܘܼܩܪܐ<EOS> ܘܠܥܼܠ ܡܼܢ ܐܐܪ ܪ̈ܩܝܥܐ ܕܡܘܙܠܬܐ ܕܟܪܝܼܟܝܼܢ ܡܬܼܟܪܢܐܝܬ ܕܠܐ ܫܼܠܝܐ<EOS> ܘܒܓܝܼܪܐ<EOS>ܐܪܥܐ ܒܡܨܥܬܐ ܒܬܼܗܪܐ ܪܒܐ<EOS> ܘܠܝܬ ܠܥܠ ܘܠܬܼܚܬ<EOS> ܡܛ݀ܠ ܕܟܿܠܡܕܡ ܚܘܼܕܪܢܐܝܼܬ ܡܼܬܟܪܟ<EOS>ܘܐܠܘܼ ܡܼܨܝܐ ܗܘܼܬ݀ ܕܥܠ ܐܦ̈ܝ ܟܿܠܗܿ ܐܪܥܐ<EOS> ܒܢܝ̈ܢܫܐ ܘܚܝ̈ܘܬܐ ܥ݀ܡܪܝܢ ܗܘܼܘ<EOS> ܟܿܠܗܘܿܢ<EOS>ܪ̈ܓܠܝܗܘܢ ܥܠ ܐܪܥܐ ܩܿܝܡ̈ܢ ܗܘܼ̈ܝ<EOS> ܘܪ̈ܫܝܗܘܢ ܠܥܼܠ ܠܘܼܩܒܠ ܐܐܪ<EOS> ܘܗܿܢܐ ܠܥܼܠ ܕܐ݀ܡܪܝܢܢ<EOS>ܠܒܪ ܐܣܼܬܟܠܝܗܝ ܡܛ݀ܠ ܕܟܿܠ ܡܕܡ ܕܠܒܪ ܡܼܢ ܐܣܦܝܼܪܢܝܘܼܬܗܿ ܕܐܪܥܐ ܠܥܠ ܠܒܪ ܡܼܬܐܡܪ<EOS>ܩܕܡܐܝܼܬ ܡܿܢ ܐܐܪ<EOS> ܘܠܒܪ ܡܼܢ ܗܿܢܐ ܟܕ ܚܿܕܪ ܐܬܝܼܪ<EOS> ܘܠܒܪ ܐܘܟܝܼܬ ܠܥܼܠ ܡܼܢ ܐܬܝܼܪ<EOS>ܪ̈ܩܝܼܥܐ ܚܕ ܠܥܠ ܡܼܢ ܚܕ<EOS> ܐܝܟܢܐ ܕܚܘܝܼܢܢ ܡܼܢ ܠܥܠ<EOS> ܘܐܪܥܐ ܡܿܢ ܦܠܓܝܗܿ ܚܡܫ ܡܢܘ̈ܢ<EOS>ܚܕܐ ܡܿܢ ܗܝܿ ܡܨܥܝܿܬܐ ܘܝܩܝܼܕܬܐ ܘܠܐ ܡܼܬܥܡܪܢܝܼܬܐ ܡܛ݀ܠ ܡܥܒܪܬܗ ܕܫܡܼܫܐ ܕܠܥܼܠ ܡܼܢܗܿ<EOS>ܘܡܬܐ ܕܠܬܝܡܢܐ ܡܢܗܿ<EOS> ܕܠܐ ܐ̱ܢܫ ܝ݀ܕܥ ܡܘܢ ܐܝܼܬ ܒܗܿ<EOS> ܒܪܡ ܡܣܒܪܝܢܢ ܕܐܢ ܐܪܥܐ ܗܿܝ ܘܐܢ<EOS>ܝܡܐ ܠܐ ܡܼܬܥܡܪ̈ܢܐ ܐܢܘܢ<EOS> ܡܛ݀ܠ ܕܒܣܬܘܐ ܕܝܼܠܢ ܣܿܓܝܼ ܚܡܝܼܡ ܐܬܪܐ ܗܿܘ<EOS> ܡܛ݀ܠ ܕܩܿܪܒ<EOS>ܫܡܼܫܐ ܠܐܪܥܐ ܗܿܝ<EOS> ܒܗܿܝ ܕܢ݀ܚܬ ܠܕܪܓܐ ܬܚܬܝܐ ܕܪܩܝܼܥܗ<EOS> ܘܒܩܝܛܐ ܕܝܠܢ ܬܘܼܒ ܣܿܓܝܼ ܩܪܝܪ<EOS>ܐܬܪܐ ܗܿܘ<EOS> ܡܛ݀ܠ ܡܬܪܚܩܢܘܼܬܗ ܕܫܡܼܫܐ ܡܢܗ ܘܡܼܬܥܠܝܢܘܬܗ ܕܠܕܪܓܐ ܥܠܝܐ ܕܪܩܝܼܥܗ<EOS> ܘܥܠܗܿܝ<EOS>ܚܡܝܼܡ ܥܘܒܗܿ ܕܐܪܥܐ ܒܣܬܘܐ ܕܝܼܠܢ<EOS> ܡܛ݀ܠ ܕܡܐܚܡ ܠܗܿ ܫܡܼܫܐ ܒܡܬܩܪܒܢܘܼܬܗ܇ ܘܩܘܼܪܐ ܡܼܢ<EOS>ܠܥܠ ܕܗܿܘܐ ܒܦܢܝܼܬܢ ܚܿܒܫ ܠܚܡܝܼܡܘܼܬܐ ܒܥܘܼܒܗܿ ܕܐܪܥܐ<EOS> ܘܙܪܒܐ ܚܡܝܼܡܘܼـܐ ܠܠܗ̈ܓܐ<EOS>ܘܣܿܠܩܝܢ ܣܿܓܝܼ ܒܣܬܘܐ ܘܥܠܗܿܝ ܣܿܓܝܢ ܡܛܪ̈ܐ<EOS> ܘܡܛ݀ܠ ܕܪܚܝܼܩ ܫܡܼܫܐ ܠܐ<EOS>ܡܼܬܠܦܗܕܝܢ ܠܗ̈ܓܐ ܘܢܿܚܬܝܢ ܠܐܪܥܐ ܥܕܡܐ ܕܣܿܓܝܢ ܘܡܼܬܟܢܫܝܼܢ ܘܡ݀ܛܝܢ<EOS>ܠܐܬܝܪ ܘܝܿܩܪܝܢ ܘܗܿܘܝܢ ܛܘܦܐ ܘܢܿܚܬ ܡܼܛܪܐ<EOS> ܘܒܩܝܛܐ ܕܝܼܠܢ ܗܟܘܬ ܐܬܼܪܢܐ<EOS> ܡܛ݀ܠ ܕܪܚܝܼܩ<EOS>ܫܡܼܫܐ ܒܗܿܝ ܕܪܡ ܡܼܢ ܐܪܥܐ<EOS> ܐܦ̈ܝܗܿ ܠܚܘܼܕ ܡܫܚܢ ܕܗܕܐ ܦܢܝܼܬܐ<EOS> ܥܘܼܒ̈ܝܗܿ ܕܝܢ<EOS>ܩܪܝܼܪܝܢ<EOS> ܘܗܕ ܡܼܬܝܕܥܐ ܡܼܢ ܡܝ̈ܐ ܕܢܿܒܥܝܢ ܡܼܢ ܚܠܝܼܠ̈ܝܗܿ ܕܐܪܥܐ<EOS> ܘܗ݀ܘܝܢ ܩܪܝܼܪܝܢ<EOS>ܒܩܝܛܐ ܘܚܡܝܼܡܝܢ ܒܣܬܘܐ<EOS> ܗܟܘܬ ܐܦ ܠܗ̈ܓܐ ܕܣܿܠܩܝܢ ܡܼܢ ܨܪ̈ܝܐ ܕܛܘܼܪ̈ܐ<EOS> ܘܡܼܢ ܢܩܼ̈ܥܐ<EOS>ܘܚܠܝܼܠ̈ܝܗܿ ܕܐܪܥܐ ܕܗܿܘܝܢ ܩܪܝܼܪܝܢ ܘܡܢܿܬܐ ܬܠܝܼܬܝܐ ܕܐܪܥܐ ܗܿܝ ܬܝܡܢܝܬܐ<EOS> ܘܚܫܘܼܟܬܐ<EOS>ܕܬܚܝܬ ܦܘܠܘܣ ܬܝܡܢܝܐ ܘܡܢܿܬܐ ܪܒܝܥܝܬܐ ܗܕܐ ܡܼܬܥܡܪܢܝܼܬܐ ܕܩܝܿܡܝܼܢܢ ܒܗܿ<EOS> ܗܕܐ<EOS>ܕܦܠܓܘܗܿ ܚܟ̈ܝܼܡܐ ܩܕܡ̈ܝܐ ܫܒܥܐ ܩܠܝܼܡ̈ܐ<EOS> ܐܝܟ ܚܒ̈ܠܐ ܕܐܘܼܪܟܘܢ ܡܼܢ ܡܕܢܚܐ ܠܡܥܪܒܐ<EOS>ܘܦܬܝܐ ܡܼܢ ܬܚܘܼܡܐ ܕܡܢܿܬܐ ܡܼܨܥܝܬܐ<EOS> ܕܗܝܼ ܐܪܝܥܐ ܝܩܝܼܕܬܐ<EOS> ܥܕܡܐ ܠܬܚܘܼܡܐ ܕܡܢܿܬܐ ܗܿܝ<EOS>ܓܪܒܝܼܝܼܬܐ ܘܚܫܘܼ̣ܬܐ<EOS> ܕܬܚܝܼܬ ܦܘܠܘܣ ܓܪܒܝܼܝܼܐ<EOS> ܘܗܕܐ ܡܢܿܬܐ ܕܚܡܫ ܕܐܦ̈ܝ ܐܪܥܐ<EOS> ܐܝܟ<EOS>ܕܬܗܼܘܐ ܚܕܐ ܡܼܢ ܥܣܪ ܕܟܿܠܗܿ ܐܣܦܝܼܪܢܝܘܼܬܐ<EOS> ܗܿܕܐ ܕܐܬܼܦܠܓܬ݀ ܠܫܒܥܐ ܩܠ̈ܝܼܡܛܐ<EOS>ܬܚܡܘܼܗܿ ܒܬܠܝܼܬ ܦܢܝ̈ܬܐ ܠܟܿܠܗܿ ܕܐܝܟ ܗܿܟܢ ܪܘܼܫܡܐ<EOS>ܡܼܢ ܣܦܪ ܝܡܐ ܗܿܢܐ ܕܐܠܝܣܦܘܢܛܘܣ ܗܢܐ ܕܒܗ ܣܝܼܡ̈ܢ ܓܙܪ̈ܬܐ ܕܣܝܩܝܠܝܐ<EOS>ܘܩܪܝܛܝ ܘܪܘܕܘܣ ܘܩܘܦܪܘܣ ܘܕܫܪܟܐ<EOS> ܥܕܡܐ ܠܣܟܐ ܡܥܪܒܝܐ ܕܐܘܩܝܐܢܘܣ ܝܡܐ ܪܒܐ<EOS> ܐܬܼܩܪܝܬ݀<EOS>ܐܘܪܦܝ<EOS> ܕܒܗ ܐܝܼܬܝܗܘܢ ܐܬܪ̈ܘܬܐ ܕܐܣܦܢܝܐܣ ܘܡܕ̈ܝܢܬܐ ܪܘܪ̈ܒܬܐ ܕܡܥܪܒܐ<EOS> ܘܐܙܿܠ ܬܚܘܼܡܗܿ<EOS>ܥܠ ܣܦܪ̈ܘܗܝ ܕܐܘܩܝܐܢܘܣ ܥܕܡܐ ܠܬܝܡܢܐ<EOS> ܠܐܬܪܐ ܕܡܥܦ ܘܕܡܟܣ̈ܚܝ ܢܚܝܼܪ̈ܐ ܘܐܬܿܐ ܠܒܓܝܐ<EOS>ܘܠܣܪܩܘܿܣܐ ܘܠܩܪܬܓܝܢܐ ܥܕܡܐ<EOS>ܠܝܡܐ ܗܿܢܐ ܕܓܙܪ̈ܬܐ<EOS> ܘܐܙܿܠ ܥܠ ܣܦܪ̈ܘܗܝ ܕܝܡܐ ܗܿܢ ܥܕܡܐ ܠܠܢܘܓܒܪܕܝܐ<EOS>ܘܩܠܐܒܪܝܐ ܘܒܢܕܝܐ<EOS> ܘܒܗ ܐܝܼܬܘ̄ ܟܿܠܗ ܐܬܪܐ ܕܐܝܛܐܠܝܐ ܘܪܘܡܝ ܪܒܬܐ<EOS> ܘܐܠܐܡܢܝܐ ܘܐܢܓܠܘܣ<EOS>ܘܒܪܛܘܢܝܐ ܘܦܝܛ ܘܦܪܢܓܝܐ ܘܦܪܘܒܢܬܘܣ<EOS> ܘܐܬܪ̈ܘܬܐ ܣܿܓܝ̈ܐܐ ܘܠܘܼܩܒܠ ܓܪܒܝܐ ܡܿܬܚ ܥܕܡܐ<EOS>ܠܐܬܪܐ ܕܒܘܪܓܪ̈ܝܐ ܘܣܩܘܿܬܝܐ ܘܐܣܩܠܐܒܢ̈ܝܐ ܘܒ̈ܠܟܝܐ ܘܣܪ̈ܒܝܐ ܘܗܘܓܪ̈ܝܐ ܘܩܘܡ̈ܢܝܐ<EOS>ܘܗܘܙ̈ܝܐ ܘܪ̈ܘܣܝܐ ܘܟܙܪ̈ܝܐ ܥܕܡܐ ܠܐܠܐܢܝ̈ܐ<EOS> ܘܩܘܡܢ̈ܝܐ<EOS> ܘܫܪܟܐ ܕܐܬܪ̈ܘܬܐ ܕܡܥܪܒܗܘܢ<EOS>ܦܢܝܼܬܐ ܕܝܢ ܬܝܡܢܝܬܐ ܕܠܝܒܘܐܝ ܡܫܪܐ ܬܚܘܼܡܗܿ ܡܼܢ ܡܥܪܒܐ<EOS> ܡܼܢ ܐܬܪܐ ܕܡܿܟܣܚ̈ܝ<EOS>ܢܚܝܼܪ̈ܐ<EOS> ܘܡܼܢ ܬܝܡܢܗ ܕܝܡܐ ܕܐܠܝܣܦܢܛܘܣ<EOS> ܘܐܬܐ ܠܘܼܩܒܠ ܣܝܩܝܠܝܐ<EOS> ܘܡܿܬܚ ܠܘܩܒܠ ܡܥܠܢܐ<EOS>ܕܟܘܫ<EOS> ܥܕܡܐ ܠܐܬܪܐ ܕܩܠܘܙܡ̈ܝܐ<EOS> ܘܢ݀ܚܬ ܥܠ ܐܬܪ̈ܘܬܐ ܕܬܐܘܦܝܐܣ ܥܠ ܢܘܒ̈ܝܐ ܘܚܒܫ̈ܝܐ<EOS>ܘܙܘܢܓܝ̈ܐ ܥܕܡܐ ܠܛܐܝܦ ܘܢܝܓܪܐ ܘܚܡܝܼܪ̈ܝܐ ܘܛܐܒܐܪܣܬܐܢ ܘܗܘܙܝ̈ܐ ܥܕܡܐ ܠܗܢܕܝܐܣ<EOS> ܘܬܘܼܒ<EOS>ܣܿܠܩ ܒܐܬܪ̈ܘܬܐ ܡܕܢܚܝ̈ܐ ܡܼܢ ܓܒܐ ܬܝܡܢܝܐ<EOS> ܘܐܬܿܐ ܥܠ ܥܠܝܡ ܘܡܕܝ ܘܒܝܬ ܟܠܕܝ̈ܐ ܘܐܬܘܪ<EOS>ܘܡܼܨܥܬ݀ ܢܗܪ̈ܘܬܐ<EOS> ܘܡܿܬܚ ܬܘܼܒ ܠܘܼܩܒܠ ܡܥܪܒܐ ܥܠ ܟܿܠܗ ܐܪܐܒܝܐ ܘܡܕܒܪܐ ܕܒܗ ܥܡܪܝܢ<EOS>ܥܪ̈ܒܝܐ ܥܕܡܐ ܠܬܕܡܘܪ ܕܒܡܕܒܪܐ<EOS> ܘܒܗ ܐܝܼܬܝܗܘܿܢ ܐܬܪ̈ܘܬܐ ܕܦܘܼܢܝܼܩܝ ܘܕܪܡܣܘܩ ܪܒܬܐ<EOS>ܘܚܡܨ ܘܣܦܪ ܝܡܐ ܕܨܘܼܪ ܘܕܨܝܕܢ ܘܥܕܡܐ ܠܣܘܪܝܐ<EOS> ܘܒܗܿ ܐܝܼܬܝܗܿ ܦܠܣܛܝܢܝ ܘܐܫܝܡܘܢ ܘܡܕܝܢ<EOS>ܘܐܬܪ̈ܘܬܐ ܕܡܨܪܝܢ<EOS> ܘܝܡܐ ܣܘܼܡܩܐ<EOS> ܘܛܘܪܐ ܕܣܝܼܢܝ<EOS> ܘܫܪܟܐ ܕܐܬܪ̈ܘܬܐ ܕܐܝܓܒܛܘܣ<EOS> ܘܗܕܐ<EOS>ܦܢܝܼـܐ ܚܡܝܼܡܐ ܒܗܿܝ ܕܩܪܝܼܒܐ ܠܡܼܨܥܬ ܐܪܥܐ<EOS> ܦܢܝܬܐ ܓܪܒܝܝܬܐ ܕܥܡܪܬ ܕܡܬܩܪܝܐ ܐܣܝܐ<EOS>ܦܢܝܼܬܐ ܕܝܢ ܬܘܼܒ ܕܐܣܝܐ ܐܝܼܬܝܗܿ ܡܼܢ ܓܒܐ ܓܪܒܝܼܝܼܐ ܕܥ݀ܡܪܬܐ<EOS> ܡܫܪܐ ܕܝܢ ܬܚܘܼܡܗܿ<EOS>ܡܼܢ ܣܦܪ ܝܡܐ ܕܡܥܠܢܐ ܐܠܝܼܨܐ ܕܩܕܡ ܒܘܙܢܛܝܐ<EOS> ܘܒܗ ܣܝܼܡܐ ܐܦܣܘܣ ܘܛܪܐܘܣ ܘܒܝܬܘܢܝܐ<EOS>ܘܦܪܘܓܝܐ ܘܦܝܣܝܕܝܐ<EOS> ܘܩܝܠܝܩܝܐ<EOS> ܥܕܡܐ ܠܣܘܼܪܝܐ<EOS> ܘܦܪܫ ܬܚܘܼܡܗܿ ܐܡܡܢܘܢ ܛܘܼܪܐ ܪܡܐ<EOS> ܗܿܘ<EOS>ܕܡܫܪܝܐ ܡܢ ܝܡܐ ܕܩܪܝܼܒ ܠܐܢܛܝܘܼܟܝܐ ܪܒܬܐ ܕܣܘܪܝܐ ܘܡܼܬܩܪܝܐ ܪܝܫܐ ܕܚܙܝܼܪܐ ܘܐܬܿܐ<EOS>ܒܛܘܼܪܐ ܐܘܟܡܐ ܘܥ݀ܒܪ ܥܠ ܐܬܪܐ ܕܬܐܓܪ̈ܐ ܘܐܪܐܒܣܘܣ ܡܼܢ ܓܪܒܝܗ ܘܡܪܥܫ ܡܼܢ ܬܝܡܢܗ<EOS> ܘܡܿܬܚ<EOS>ܛܘܼܪܐ ܗܿܢܐ ܠܘܼܩܒܠ ܡܕܢܚܐ<EOS> ܘܡܼܢ ܓܪܒܝܐ ܣܝܼܡܐ ܐܪܡܢܝܐ ܘܦܿܪܣ ܘܥܕܡܐ ܠܣܡܪܩܢܕ<EOS>ܘܒܘܟܐܪܐ<EOS> ܘܣܐܪܙܡ ܘܟܫܓܪ ܘܒܝܬ ܐܓܘܓ ܘܡܓܘܓ ܥܕܡܐ ܠܨܝܢ ܘܣܘܦܐ ܡܕܢܚܝܐ<EOS> ܘܡܼܢ ܬܝܡܢܗ<EOS>ܕܛܘܼܪܐ ܗܿܢܐ ܐܝܼܬܝܗܿ ܓܐܙܢܝܢ ܡܕܝܢܬܐ ܘܣܓܣܬܢ ܘܨܝܢܣܬܢ ܘܢܗܪܐ ܪܒܐ ܕܒܡܕܢܚܐ<EOS> ܘܐܬܪܐ<EOS>ܕܐܣܦܗܐܢ ܘܥܪܩ ܘܥܕܡܐ ܠܡܘܨܠ ܘܐܡܝܼܕ ܘܚܕܪܝܗܝܢ<EOS> ܗܠܝܢ ܡܼܢ ܠܝܒܘܐܝ ܬܝܡܢܝܬܐ ܚܫܝܼܒܝܢ<EOS>ܘܠܓܘ ܡܼܢ ܛܘܼܪܐ ܡܼܢ ܐܣܝܐ<EOS> ܘܣܿܠܩ ܬܚܘܼܡܗܿ ܬܘܼܒ ܡܼܢ ܦܢܝܼܬܐ ܡܥܪܒܝܬܐ<EOS>ܘܡܼܢ ܓܪܒܝܐ ܘܥ݀ܒܪ ܥܠ ܣܓܣܬܢ ܟܿܠܗܿ ܥܕܡܐ ܠܛܘܼܪ̈ܐ ܪ̈ܡܐ ܕܒ̈ܢܝ ܓܪܒܝܐ<EOS>ܗܿܢܘܢ ܕܠܓܘ ܡܼܢܗܘܘܢ ܚܒܼܫ ܐܠܟܣܢܕܪܘܣ ܠܥܡ̈ܡܐ ܡܫܟܪ̈ܐ ܘܨ̈ܐܐ ܕܒܝܬ ܐܓܘܓ ܘܡܓܘܿܓ<EOS>ܬܘܼܪ̈ܟܝܐ ܘܩܘܡܢ̈ܝܐ ܘܥܡ̈ܡܐ ܡܫܚ̈ܠܦܐ ܘܣܢ̈ܝܝ ܥܝ̈ܕܐ ܘܡܛܘ̈ܫܐ<EOS> ܘܐܟ̈ܠܝ ܫ̈ܠܕܐ<EOS>ܕܟܿܠܚܝ̈ܘܢ<EOS> ܘܫܪܨܐ ܕܐܪܥܐ ܘܟܿܠ ܢܕܝܼܕܘܼܬܐ<EOS> ܘܠܒܪ ܡܢܗܘܢ ܒܝܢܬ ܗܿܠܝܢ ܬܪܝܢ ܛܘܪ̈ܐ<EOS>ܪ̈ܡܐ ܣܝܼܡ ܬܪܥ ܬܪ̈ܥܐ ܗܿܘ ܕܥܒܼܕ ܐܠܟܣܢܕܪܘܣ ܒܐܘܼܡܢܘܼܬܐ ܕܚܟܼܡܬܗ ܘܚܒܼܫ ܐܢܘܢ ܠܓܘ<EOS>ܡܼܢܗ<EOS> ܠܗܢܐ ܬܪܥܐ ܐܚܝܼܕܝܢ ܥܡܐ ܕܐܝܒܪ̈ܝܐ ܘܡܼܢ ܬܡܿܢ ܐܝܼܬܘܗܝ ܬܚܘܼܡܐ ܕܐܬܪܗܘܢ ܥܕܡܐ<EOS>ܠܐܪ̈ܡܢܝܐܣ<EOS> ܘܐܙܿܠ ܬܘܼܒ ܠܘܩܒܠ ܡܥܪܒܐ ܥܕܡܐ ܠܐܠܐܢܝܐ<EOS> ܘܥ݀ܒܪ ܥܠ ܛܪܐܒܝܙܘܢܕܐ<EOS> ܕܥܠ ܣܦܪ<EOS>ܝܡܐ ܓܪܒܝܼܝܼܐ ܘܣܿܠܩ ܥܠ ܩܦܕܘܩܝܐ<EOS> ܘܥ݀ܒܪ ܥܠ ܓܠܛܝܐ ܘܦܪܘܓܝܐ ܘܕܫܪܟܐ ܥܕܡܐ ܠܢܝܩܘܡܘܕܝܐ<EOS>ܪܒܬܐ<EOS> ܘܐܙܿܠ ܥܕܡܐ ܠܡܥܠܢܐ ܕܩܕܡ ܒܘܙܢܛܝܐ ܡܼܢ ܐܝܟܐ ܕܫܪܝܢܢ<EOS> ܘܗܿܕܐ ܐܝܼܬܝܗܿ ܦܢܝܼܬܐ<EOS>ܕܐܣܝܐ ܕܡܢ ܓܒܐ ܓܪܒܝܐ ܕܥܡܪܬܐ<EOS>ܫܘܼܚܠܦ̈ܦܐ ܕܐܝܼܬ ܒܐܪ̈ܥܬܐ ܘܒܟ̈ܐܦܐ<EOS> ܟܿܠܗܘܿܢ ܡܼܢ ܡܥܒܕܢܘܼܬܐ ܕܫܡܼܫܐ<EOS>ܐܢܘܢ ܘܠܦܘܼܬ ܣܝܿܡܗ ܕܐܬܪܐ<EOS> ܐܢܕܝܢ ܦܩܥܬܐ ܐܘܿ ܛܘܼ̈ܐ ܐܘܿ ܪ̈ܡܬܐ<EOS> ܐܘܿ ܥܘܼܡ̈ܩܐ<EOS>ܘܢܚ̈ܠܐ ܘܫܠ̈ܒܐ ܘܪ̈ܓܠܬܐ ܐܘܿ ܢܗܪ̈ܘܬܐ ܘܐܪܥܐ ܕܓܣܝܐ ܡܝ̈ܐ ܘܡܒ̈ܘܥܐ ܘܪ̈ܨܝܢܐ<EOS> ܘܠܦܘܼܬ<EOS>ܩܪܝܼܒܘܼܬܗܿ ܘܪܚܝܼܩܘܼܬܗܿ ܡܼܢ ܫܡܼܫܐ<EOS> ܗ̄ ܐܢ ܟܪܝܼܒܐ ܠܒܕܢܐܚܐ ܐܘܿ ܠܬܝܡܢܐ ܐܘܿ<EOS>ܠܡܥܪܒܐ<EOS> ܐܘܿ ܠܓܪܒܝܐ<EOS> ܐܘܿ ܠܝܡܐ ܪܒܐ ܐܘܿ ܠܝܡ̈ܡܬܐ ܙܥܘܼܪ̈ܝܬܐ<EOS> ܐܘܿ ܐܝܼܬܘܗܝ ܐܬܪܐ<EOS>ܚܡܝܼܡܐ ܘܝܒܝܼܫܐ<EOS> ܐܘܿ ܩܪܝܼܪܐ ܘܪܛܝܼܒܐ<EOS> ܘܗܿܠܝܢ ܟܿܠܗܝܢ ܝܬܝܪ ܚܝܠܢܐܝܼܬ ܡܼܢ<EOS>ܡܥܒܕܢܘܼܬܗ ܕܫܡܼܫܐ ܐܝܟ ܕܐܡܼܪܢܢ ܡܼܢ ܠܥܠ<EOS> ܡܥܒܕ ܒܐܪܥܐ ܘܡܐܚܡ ܘܡܣܝܒܫ<EOS> ܘܐܐܪ ܡܐܩܪ<EOS>ܘܡܝ̈ܐ ܗܟܘܬ ܡܩܪܝܢ ܘܡܪܛܒܝܢ<EOS> ܘܐܪܥܐ ܗܿܝ ܩܢܝܐ ܫܘܼܚܠ̈ܦܐ ܠܦܘܼܬ ܡܥܒܕܢ̈ܘܬܐ ܕܥܒܕܢ ܒܗܿ<EOS>ܘܒܗܿܠܝܢ ܐܝܼܬ ܫܘܼܚ̈ܠܦܐ ܣܿܓܝܼ̈ܐܐ ܕܥ݀ܒܪܝܢ ܠܡܢܝܿܢܐ ܘܡܠܼـܐ ܕܚܒܫܐ ܠܣܓܝܼܐܘܼܬܗܘܢ<EOS>ܘܡܼܢ ܗܕܐ ܡܥܒܕܢܘܼܬܐ ܡܬܼܒܫܠܐ ܐܪܥܐ ܘܥܘܼܒ̈ܐ ܥܡܝܼܩ̈ܐ ܕܒܗ<EOS> ܘܡܿܦܩܐ ܙܢ̈ܝܐ ܣܿܓܝܼ̈ܐܐ<EOS>ܕܡܥܒܕܝܢ ܡܥܒܕ̈ܢܘ̄ ܡܫܚ̈ܠܦܬܐ ܕܐܣܝܘܼـܐ ܘܕܟܘܼܪ̈ܗܢܐ ܒܓܘܼ̈ܫܡܐ ܕܒܢܝ̈ܢܫܐ<EOS> ܘܡܼܢܗܘܢ<EOS>ܡܚܝܠܝܼܢ ܘܡܥܕܪܝܢ<EOS> ܘܡܼܢܗܘܢ ܡܚܒܠܝܢ ܘܡܘܒܕܝܢ ܘܩܿܛܠܝܢ<EOS> ܘܐܝܼـ ܡܼܢܗܘܢ ܕܡܥܒܕܝܢ<EOS>ܒܓܘܼܫ̈ܡܐ ܛܡܝܼ̈ܡܐ ܕܐܝܟ ܕܗܒܐ ܘܣܐܡܐ ܘܢܚܫܐ ܘܐܢܟܐ ܘܒܪܐ ܘܦܪܙܠܐ ܥܡ ܟܿܠܗ ܟܝܿܢܗܘܢ<EOS>ܘܡܘܙܓܗܘܢ ܘܐܦ ܐܚܪ̈ܢܐ ܐܝܼܬܝܗܘܿܢ ܕܝܢ ܗܿܠܝܢ ܕܐܝܟ ܟܒܪܝܬܐ ܘܙܪܢܝܼܟܐ ܘܡܓܢܝܼܣܝܐ<EOS>ܘܡܪܩܫܝܬܐ ܘܨܪܦܐ ܘܢܝܛܪܘܢ ܘܡܟܪܐ ܘܦܪܐܣܝܢܘܢ<EOS> ܘܟ̈ܐܦܐ ܛܒ̈ܬܐ ܕܐܝܟ ܝܘܩܢܛܘܿܢ ܘܙܡܪܓܕܘܣ<EOS>ܘܩܪܟܕܢܐ ܘܥܝܼܢ ܥܓܠܐ ܘܫܦܗ ܘܕܫܪ̄<EOS>ܘܠܐܙܘܪܕ ܘܕܗܢܓ<EOS> ܘܟܐܦܐ ܐܪܡܢܝܐ<EOS> ܘܟܐܦܐ ܝܘܼܕܝܐ<EOS> ܘܣܿܓܝ̈ܐܐ ܐܚܪ̈ܢܐ<EOS>ܕܟܬܝܼܒܝܼܢ ܨܝܕ ܐܣܘ̈ܬܐ<EOS> ܘܝ݀ܕܥܝܢ ܠܗܘܢ ܐܦ ܚܫܘܼܠܝ̈ܐ ܘܢܿܣܟ̈ܝ ܕܗܒܐ ܘܣܐܡܐ<EOS> ܘܡܦܫܪ̈ܝ<EOS>ܙܓܘܓܝ̈ܬܐ<EOS> ܘܦܠܿܚ̈ܝ ܛܒ̈ܥܐ ܛܒ̈ܐ<EOS> ܘܐܝܼܬ ܟܝ̈ܢܐ ܐܚܪ̈ܢܐ ܕܡܼܢܗܘܢ ܡܼܢ ܚܝ̈ܘܬܐ ܕܡܝ̈ܐ<EOS>ܘܐܫܬܐ ܕܝܡ̈ܡܐ ܘܢܗܪ̈ܘܬܐ ܕܐܝܟ ܡܪ̈ܓܢܝܬܐ ܘܡܪܓܢ ܘܚܠ̈ܝܼܙܘܢܐ ܘܣܿܓܝ̈ܐܬܐ ܕܕܐܝܟ ܗܿܠܝܢ<EOS>ܕܬܩܢ ܪܡܼܙܐ ܐܠܗܝܐ ܠܥܘܼܕܪܢܐ ܘܚܫܚܬܐ ܘܩܘܼܝܡܐ ܕܒܢܝ̈ܢܫܐ ܘܕܟܿܠܗ ܥ݀ܠܡܐ ܘܢܛܝܼܪܘܼܬܗ<EOS>ܠܬܫܒܘܼܚܬܐ ܘܬܘܕܝܼܬܐ ܕܒܪܘܝܐ ܛܒܿܐ ܘܡܦܪܢܣܢܐ ܚܟܝܼܡ ܒܟܿܠ<EOS> ܘܡܿܨܐܼ ܚܝܼܠ ܟܿܠ<EOS> ܥܠܼܬܐ<EOS>ܕܝܢ ܩܕܡܝܬܐ ܘܡܥܒܕܢܝܼܬܐ ܕܗܿܠܝܢ ܟܿܠܗܘܢ ܫܘܼܚ̈ܠܦܐ ܘܢܼܦ̈ܩܐ ܘܡܛܐܠܐ̈ܣ ܕܡܦܩܐ ܐܪܥܐ<EOS>ܙ݀ܕܩ ܕܢܚܘܐ ܠܦܪ̈ܘܼܫܐ<EOS> ܐܝܟ ܕܛܟܣ ܘܦܪܢܣ ܝ݀ܨܘܼܦܐ ܚܟܝܼܡ ܒܟܿܠ ܕܒܛܝܼܠ ܠܗ ܥܠ ܒܪ̈ܝܬܗ<EOS>ܗܿܘ ܕܚܝܠܗ ܒܟܿܠ ܐܝܬܘ̄<EOS> ܘܠܝܬ ܕܘܟܬܐ ܘܐܬܪܐ ܕܡܼܬܝܼܕܥ ܘܡܬܪܢܐ ܕܠܐ ܐܝܼܬܘܗܝ ܒܗ<EOS>ܒܟܿܠܗܘܢ ܥܠ̈ܡܐ ܕܡܼܬܝܕܥ̈ܢܐ ܘܡܬܪ̈ܓܫܢܐ<EOS> ܐܝܟ ܢܦܫܐ ܕܐܝܬܝܗܿ ܒܦܓܪܐ<EOS> ܘܗܼܝ ܡܙܝܼܥܐ ܠܗ<EOS>ܘܡܚܝܠܐ ܠܗ ܘܡܢܛܪܐ ܠܗ ܘܡܕܒܪܐ ܠܗ<EOS> ܥܠܼܬܐ ܕܝܢ ܐܝܼـܝܗܿ ܗܿܟܢܐ<EOS> ܫܡܼܥܘ ܦܪ̈ܘܼܫܐ<EOS>ܘܐܬܼܒܝܢܘ<EOS> ܘܟܢܘܼܫܘ ܗܘܢ̈ܝܟܘܢ ܡܼܢ ܦܼܗܝܐ<EOS> ܟܿܠ ܡܕܡ ܕܒܼܪܐ ܘܥܒܼܕ ܐܠܗܐ ܐܢ ܚܝܘܼܬܐ<EOS>ܘܐܢ ܚܝܘܼܬ ܢܨܒܬܐ<EOS> ܘܐܢ ܐܝܼܠ̈ܢܐ ܘܢܨܒ̈ܬܐ ܕܟܪ ܘܢܩܼܒܐ ܒܪܐ ܐܢܘܿܢ<EOS> ܘܡܼܢ ܗܿܢܐ<EOS>ܚܘܼܠܛܢܐ ܡܼܬܝܒܠ ܥ݀ܠܡܐ ܘܩܿܐܡ ܘܐܒ̈ܗܐ ܕܟ݀ܠܡܕܡ ܘܩܘܼܝܡܗ ܕܗܿܢ ܥܿܠܡܐ ܐܝܼܬܘܗܝ ܡܼܢ<EOS>ܗܿܠܝܢ ܐܪܒܥܐ ܐܣܛܘܼܟ̈ܣܐ ܕܐܝܼܬܝܗܘܢ ܡܝ̈ܐ ܘܐܪܥܐ ܘܐܐܪ ܘܢܘܼܪܐ ܘܠܝܬ ܡܕܡ ܠܒܪ ܡܼܢ<EOS>ܗܿܠܝܢ ܐܪܒܝܥܐ ܟܝ̈ܢܐ ܐ݀ܡܪ ܐܢܼܐ ܕܝܢ ܚܡܝܼܡܐ ܘܪܛܝܼܒܐ ܘܩܪܝܼܪܒܐ ܘܝܒܝܼܫܐ ܘܐܡܝܼܢܐܝܬ<EOS>ܠܗ̈ܓܐ ܣܿܠܩܝܢ ܡܼܢ ܐܪܥܐ<EOS> ܘܡܼܢ ܗܿܠܝܢ ܠܗ̈ܓܐ ܡܬܼܬܩܢܝܼܢ ܐܕܫ̈ܐ ܣܿܓܝܼ̈ܐܐ ܐ݀ܡܪ ܐܢܼܐ<EOS>ܕܝܢ ܡܛܪ̈ܐ ܘܛܐ̈ܠܐ ܘܡܢܢܐ ܘܥܪܥܘܼܪܐ ܘܛܪܢܓܒܝܠ ܘܫܪܟܘܫܟ ܘܠܐܕܢ<EOS> ܘܙܝܘܓ<EOS> ܘܟܿܠܗܘܢ<EOS>ܛܐܠܐ ܡܼܬܐܡܪܝܢ ܕܐܝܼܬܝܗܘܢ ܫܒܥܐ ܕܢ݀ܚܬܝܢ ܡܼܢ ܐܐܪ ܟܕ ܛܒ ܥܼܠܬܗܘܢ ܡܼܢ ܐܪܥܐ ܗܿܝ<EOS>ܕܡܦܩܐ ܠܗ̈ܓܐ ܘܡܥܒܕ ܒܗܘܢ ܐܐܪ ܘܫܡܼܫܐ ܠܦܘܼܬ ܣܝܿܡܗ ܕܐܬܪܐ ܘܗܘܝܢ ܐܕ̈ܫܐ ܗܿܠܝܢ<EOS>ܢܿܚܬܝܢ ܘܡܼܬܚܝܕܝܢ ܟܿܠܗܘܿܢ ܛܐ̈ܠܐ<EOS> ܘܐܝܼܬܝܗܘܢ ܗܿܠܝܢ ܐܝܟ ܕܐܡܼܪܢܢ ܚܕ ܡܼܛܪܐ<EOS>ܘܪܣܝܼܣܐ ܘܛܐܠܐ ܡܝܢܝܐ ܬܪܝܢܐ ܕܒܫܐ ܬܠܝܬܝܐ ܡܢܢܐ ܕܗܼܘ ܥܪܥܘܼܪܐ ܪܒܝܥܝܐ ܛܪܢܓܒܝܠ<EOS>ܚܡܝܼܫܝܐ ܫܪܟܘܫܟ ܫܬܝܬܝܐ ܠܐܕܝܢ ܐܘܟܡܐ ܫܒܝܥܝܐ ܙܝܘܓ ܟܿܠܗܘܿܢ ܕܝܢ ܡܼܢ ܟܿܠܗܘܿܢ<EOS>ܐܣܛܘܼܟ̈ܣܐ ܡܼܬܪܟܒܝܢ ܘܡܼܬܬܩܢܝܢ ܙܝܘܓ ܕܝܢ ܒܠܚܘܼܕܘܗܝ ܡܼܢ ܟܝܿܢܐ ܕܡܝ̈ܐ ܘܐܐܪ ܗܿܢܐ<EOS>ܕܥܠܘܗܝ ܗܿܝ ܟܿܠܗܿ ܡܠܼܬܢ ܐܝܟܢܐ ܕܝܢ ܫܡܼܥ ܟܝܿܢܐ ܕܝܢ ܕܡܝ̈ܐ ܐܡܝܼܢܐܝܬ ܡܣܩ ܠܗ̈ܓܐ<EOS>ܘܗܼܢܘܢ ܠܗ̈ܓܐ ܡܼܬܦܠܚܝܢ ܒܐܐܪ ܘܡܼܬܩܨܪܝܢ<EOS> ܘܗܿܘܐ ܡܼܢܗܘܢ ܐܕܫܐ<EOS>ܗܿܢܐ ܕܡܼܬܩܪܐ ܙܝܘܓ ܘܐܡܝܼܢܐܝܼܬ ܢ݀ܚܬ ܡܼܢ ܐܐܪ ܥܠ ܐܪܥܐ ܘܗܿܢܐ<EOS>ܟܝܿܢܐ ܕܡܼܢ ܡܝ̈ܐ ܘܐܐܪ ܐܬܼܬܩܢ ܒܪܡܼܙܐ ܕܥܒܘܿܕܐ ܘܐܝܼܬܘܗܝ ܕܟܪܐ ܡܼܢ ܐܪܥܐ ܬܘܼܒ<EOS>ܐܘܟܝܼܬ ܥܦܪܐ ܡܬܼܒܫܠ ܒܥܘܼܒ̈ܝܗܿ ܕܐܪܥܐ ܡܼܢ ܡܥܒܕܢܘܬܐ ܕܫܡܼܫܐ ܕܐܡܝܼܢܐܝܬ ܫܿܟܢܝܢ<EOS>ܥܠܝܗܿ ܙܠ̈ܝܼܩܘܗܝ ܘܗܿܘܝܐ ܟܒܪܝܼܬܐ ܘܗܼܝ ܟܒܪܝܼܬܐ ܒܟܿܠܗܿ ܐܪܥܐ ܐܝܼܬܝܗܿ ܒܥܦܪܐ<EOS>ܘܒܟ̈ܐܦܐ ܘܒܟܿܠܕܘ ܘܠܝܬ ܣܟ ܒܐܪܥ ܕܘܼܟܬܐ ܕܠܐ ܚܠܝܼܛܐ ܒܗܿ ܟܒܪܝܼܬܐ ܒܪܡ ܒܕܘܼܟ ܕܘܼܟ<EOS>ܣܿܓܝܐ ܡܥܒܕܢܘܼܬܐ ܕܫܡܼܫܐ ܡܼܢ ܣܝܿܡܗ ܕܐܬܪܐ ܘܗܿܘܐ ܚܦܼܪܐ ܪܒܐ ܘܟܒܪܝܬܐ ܣܿܓܝܼܐܬܐ<EOS>ܘܒܗܿ ܒܟܒܪܝܬܐ ܐܝܼܬ ܫܘܼܚ̈ܠܦܐ ܣܿܓܝܼ̈ܐܐ ܗܟܘܬ ܡܼܢ ܣܓܝܐܘܼܬ ܚܝܠܐ ܕܫܡܼܫܐ ܕܡܥܒܕ<EOS>ܒܕܘܼܟܬܐ ܡܼܢ ܣܝܿܡܗ ܕܐܬܪܐ<EOS> ܟܕ ܟܿܠܗܘܢ ܫܘܼܚ̈ܠܦܐ ܣܿܓܝܼ̈ܐܐ ܗܟܘܬ ܡܼܢ ܣܓܝܐܘܼܬ ܚܝܠܐ<EOS>ܕܫܡܼܫܐ ܕܡܥܒܕ ܒܕܘܼܟܬܐ ܡܼܢ ܣܝܿܡܗ ܕܐܪܬܐ<EOS> ܟܕ ܟܿܠܗܘܢ ܫܘܼܚ̈ܠܦܐ ܡܼܢ ܠܗ̈ܓܐ ܐܢܘܢ<EOS>ܘܗܢܐ ܐܕܫܐ ܡܼܬܬܩܢ ܡܼܢ ܗܿܠܝܢ ܬܪܝܢ ܐܣܛܘܼܟ̈ܣܐ ܕܐܝܼܬܝܗܘܢ ܥܦܪܐ ܘܫܡܼܫܐ ܗ̄ ܐܪܥܐ<EOS>ܘܢܘܼܪܐ ܕܐܝܼܬܝܗܿ ܟܒܪܝܬܐ ܗܿܘܐ ܟܝܿܢܗܿ ܢܩܒܼܬܐ ܘܚܠܝܼܛ ܒܟܿܠܗܿ ܐܪܥ ܐܝܟ ܕܐܡܼܪܢܢ<EOS>ܘܟܝܿܢܐ ܕܟܪܒܐ ܕܐܬܥܒܕ ܡܼܢ ܡܝ̈ܐ ܘܐܐܪ ܕܐܝܼܬܘ̄ ܙܝܘܓ ܢܿܚܬ ܐܡܝܼܢܐܝܬ ܘܥܿܡܕ ܒܐܪܥܐ<EOS>ܘܡܼܬܚܠܛ ܥܡ ܟܒܪܝܬܐ ܕܐܝܟܐ ܕܐܝܼܬܝܗܿ ܘܡܼܢ ܗܿܢܐ ܚܘܼܠܛܢܐ ܕܬܪ̈ܝܗܘܢ ܡܬܬܩܢܝܢ ܟܿܠܗܘܢ<EOS>ܓܘܼܫ̈ܡܐ ܛܡܝܼ̈ܡܐ ܕܐܝܼܬ ܒܥܿܠܡܐ ܩܕܡܐܝܼܬ ܗܿܠܝܢ ܫܒܥܐ ܕܡܫܼܬܡܗܝܢ ܥܠ ܫܡ̈ܗܐ ܕܫܒܥܐ<EOS>ܟܘܟ̈ܒܐ<EOS> ܐ݀ܡܪ ܐܢܼܐ ܕܝܢ ܫܡܫܼܐ ܕܗܒܐ ܣܗܪܐ ܣܐܡܐ<EOS> ܐܦܪܘܕܝܼܛܝ ܐܘܟܝܬ ܒܠܬܝ ܢܚܫܐ<EOS> ܙܘܣ<EOS>ܐܘܟܝܬ ܒܝܠ ܐܢܟܐ ܩܪܘܢܘܣ ܐܘܟܝܬ ܟܘܢ ܐܒܪܐ<EOS> ܐܪܝܣ ܐܘܟܝܼܬ ܢܪܝܓ ܦܪܙܠܐ ܗܪܡܝܣ ܐܘܟܝܼܬ<EOS>ܢܒܘ ܐܠܝܩܛܪܘܢ<EOS> ܐܠܝܩܛܪܘܢ ܕܝܢ ܐܝܬܘܗܝ ܓܘܼܫܡ ܕܡܼܬܚܝܕ ܥܡ ܓܘܼܫ̈ܡܐ ܐ̱ܚܪ̈ܢܐ ܕܒܟܿܠ<EOS>ܓܘܼܫܡܐ ܕܡܼܬܚܝܕ ܐܝܟ ܟܝܿܢܗ ܗܿܘܐ<EOS> ܐܝܟ ܕܐܦ ܗܪܡܝܣ ܟܘܟܒܐ<EOS> ܥܡ ܟܿܠ ܟܘܟܒܐ ܕܡܬܼܚܠܛ ܐܝܟ<EOS>ܟܝܿܢܗ ܗܿܘܐ<EOS> ܗ̄ ܥܡ ܛܒ̈ܐ ܛܒܿܐ ܘܥܡ ܒܝܼ̈ܫܐ ܒܝܼܫܐ<EOS> ܥܡ ܕܟܪܐ ܕܟܪܐ<EOS> ܘܥܡ ܢܩܼܒ̈ܬܐ<EOS>ܢܩܒܬܐ<EOS> ܥܡ ܚܡ̈ܝܼܡܐ ܚܡܝܼܡܐ<EOS> ܘܥܡ ܩܪ̈ܝܼܪܐ ܩܪܝܼܪܐ ܘܕܫܪܟܐ ܘܗܿܠܝܢ ܫܒܥ ܓܘܼܫ̈ܡܐ<EOS>ܕܡܼܬܬܩܢܝܢ ܒܐܪܥܐ ܘܫܘܠܛܢܐ ܕܙܝܘܓ ܡܥܒܕ ܒܗܘܢ ܐܝܟܢ ܕܝܢ ܒܬܪܟܢ ܡܚܘܝܢܢ<EOS> ܠܘ ܗܿܠܝܢ<EOS>ܓܘܼܫ̈ܡܐ ܒܠܚܘܼܕ ܗܿܘܝܢ ܡܼܢ ܚܘܼܠܛܢܐ ܕܙܝܘܓ ܘܟܒܪܝܬܐ<EOS> ܐܠܐ ܕܟܿܠܗܘܿܢ ܫܘܼܚ̈ܠܦܐ ܕܟ̈ܐܦܐ<EOS>ܘܕܐܪ̈ܥܬܐ<EOS> ܟ̈ܐܦܐ ܛܒ̈ܬܐ ܘܕܩܢܝܢ ܚܿܝ̈ܠܐ ܘܡܥܒܕ̈ܢܘ̄<EOS> ܗܿܠܝܢ ܕܐܬܕܟܪܢܢ ܡܼܢ ܠܥܼܠ<EOS>ܘܣܿܓܝܼ̈ܐܐ ܕܠܐ ܐܬܕܟܪܢܢ ܘܠܢ ܠܐ ܝܼܕܝܼܥܝܼܢ ܟܿܠܗܘܿܢ ܗܿܠܝܢ ܘܟܿܠ ܐܕܫܐ ܕܡܼܢ ܐܪܥܐ<EOS>ܢ݀ܦܩ<EOS> ܡܼܢ ܙܝܘܓ ܘܟܒܪܝܬܐ ܐܝܼܬܘܗܝ<EOS> ܘܟܿܠܗܘܿܢ ܐܕ̈ܫܐ ܫܒܥܐ ܫܒܥܐ ܐܝܬܝܗܘܢ<EOS> ܐܝܟ ܕܥܩܒܘ<EOS>ܐܢܫ̈ܝܢ ܦܪ̈ܘܫܐ ܘܐܫܼܟܚܘ ܚܬܝܼܬܐܝܼܬ ܘܝܨܝܼܦܐܝܬ<EOS> ܗܿܠܝܢ ܕܝܢ ܫܒܥܐ ܓܘܼܫ̈ܡܐ<EOS>ܩܕ̈ܡܝܐ ܘܪ̈ܫܐ ܕܟܿܠܗܘܢ ܓܘܼܫ̈ܡܐ ܕܐܝܼܬܝܗܘܢ ܕܗܒܐ ܘܣܐܡܐ ܘܢܚܿܫܐ<EOS>ܘܐܢܟܐ ܘܐܒܪܐ ܘܦܪܙܠܐ ܘܐܠܝܩܛܪܘܢ ܗܟܢܐ ܡܼܬܬܩܢܝܢ ܕܗܒܐ ܡܿܢ ܕܗܼܘ ܫܡܼܫܐ ܡܼܬܬܩܢ ܗܟܢܐ<EOS>ܐܝܟܐ ܕܐܝܼܬ ܐܬܪܐ ܡܡܙܓܐ ܘܐܐܪ ܚܠܝܼܡܐ<EOS> ܘܥ݀ܠܒܐ ܒܗ ܩܠܝܠ ܚܡܝܡܘܬܐ ܕܫܡܼܫܐ ܘܐܬܒܫܠܬ݀<EOS>ܒܗ ܟܒܪܝܬܐ ܫܦܝܼܥܬܐ ܥܡ ܗܿܝ ܕܡܼܬܚܠܛ ܥܡܗܿ ܙܝܘܓ ܡܼܬܬܩܢ ܕܗܒܐ<EOS> ܘܐܢ ܩܠܝܼܠ ܝܬܝܪ<EOS>ܚܡܝܼܡܐ ܗܿܘܐ ܕܗܒܐ ܣܢܝܼܢܐ ܣܘܼܡܩܐ<EOS> ܘܐܢ ܒܨܝܼܪܐ ܚܡܝܼܡܘܼܬܗ ܗܿܘܐ ܕܗܒܐ ܝܘܼܪܩܐ<EOS>ܪܟܝܼܟܐ<EOS> ܚܿܠܛܝܢ ܥܡܗ ܩܠܝܼܠ ܢܚܫܐ ܡܐܣܐ ܠܟܿܠ ܐܠܦܐ ܚܕ ܘܡܬܩܢ ܠܗ<EOS> ܐܢܕܝܢ ܬܘܼܒ ܒܨܝܼܪܐ<EOS>ܚܡܝܼܡܘܼܬܐ ܕܫܡܼܫܐ ܛܒܿܐܝܼܬ ܓܘܼܫܡܐ ܗܿܘ ܗܿܘܐ ܣܐܡܐ ܗܿܟܢ ܗܿܘܐ ܣܐܡܐ ܕܗܼܘ ܣܗܪܐ݁<EOS>ܐܢܕܝܢ ܐܝܼܬܘܗܝ ܐܬܪܐ ܡܡܙܓܐ ܘܚܠܝܼܡܐ ܘܠܐ ܥ݀ܠܒܐ ܒܗ ܚܡܝܼܡܘܼܬܐ ܗܿܘܐ ܣܐܡܐ<EOS> ܘܗܿܢܐ<EOS>ܓܘܼܫܡܐ ܩܪܝܼܒ ܟܝܿܢܗ ܠܕܗܒܐ<EOS> ܡܫܚܠܦ ܕܝܢ ܒܓܘܢܐ ܘܒܝܘܼܩܪܐ<EOS> ܘܠܐ ܚܡܝܼܡܐ ܐܝܟ ܕܗܒܐ<EOS>ܕܐܝܟܢ ܗܿܘܐ ܢܚܫܐ ܕܗܼܘ ܐܦܪܘܕܝܛܝ ܐܢܕܝܢ ܐܝܼܬܘܗܝ ܐܬܪܐ ܕܝܬܝܪ ܥܠܒܐ ܒܗ ܚܡܝܼܡܘܼܬܐ<EOS>ܘܝܒܝܼܫ<EOS> ܐܦ ܟܒܪܝܼܬܗ ܝܬܝܪ ܩܫܝܐ ܘܚܡܝܼܡܐ<EOS> ܥܡ ܗܿܝ ܕܡܼܬܚܠܦܛ ܥܡܗܿ ܙܝܘܓ ܡܼܬܬܩܢ ܢܚܫܐ<EOS>ܣܘܼܡܩܐ ܟܕ ܐܦ ܒܗ ܒܢܚܫܐ ܘܐܦ ܒܟܿܠܗܘܢ ܓܘܼܫ̈ܡܐ ܐܝܼܬ ܫܘܼܚ̈ܠܦܐ<EOS> ܠܦܘܬ ܣܝܿܡܗ ܕܐܬܪܐ<EOS>ܘܡܡܙܓܘܬܗ ܕܐܝܟܢ ܗܿ،ܐ ܐܢܟܐ ܗܼܘ ܙܘܣ ܗܟܘܬܢ ܐܢ ܝܬܝܪ ܩܪܝܼܪ ܘܪܛܝܼܒ ܐܬܪܐ<EOS> ܐܦ ܟܒܪܝܼܬܗ<EOS>ܠܐ ܚܡܝܼܡܐ ܣܿܓܝܼ<EOS> ܘܐܦ ܚܘܪܐ ܘܥܡ ܗܿܝ ܕܡܼܬܚܠܛ ܥܡܗܿ ܙܝܘܓ ܡܼܬܬܩܢ ܐܢܟܐ ܘܡܼܬܐܡܪ<EOS>ܓܘܼܫܡܐ ܡܫܪܝܐ<EOS> ܐܝܟ ܓܘܼܫ̈ܡܐ ܕܒܢܝ̈ܢܫܐ ܕܥܠܒܐ ܒܗܘܿܢ ܩܪܝܼܪܘܼܬܐ ܘܪܛܝܼܒܘܼܬܐ ܘܗܿܘܝܢ<EOS>ܡܫܪ̈ܝܐ<EOS> ܗܿܟܢܐ ܐܦ ܗܿܢܐ ܓܘܼܫܡܐ ܦܿܐܫ ܪܦܼܝܐ ܘܡܫܪܝܐ<EOS> ܘܡܼܬܩܪܐ ܣܐܡܐ ܡܫܪܝܐ ܕܡܫܪܝ ܡܼܢ<EOS>ܩܪܝܼܪܘܼܬܐ ܕܐܝܟܢ ܗܿܘܐ ܐܒܪܐ ܕܗܼܘ ܩܪܘܢܘܣ ܐܬܪܐ ܕܝܢ ܕܗܿܘܐ ܒܝܼܫ ܡܘܙܓܐ<EOS> ܘܐܬܪܐ<EOS>ܒܝܼܫܐ ܘܠܗ̈ܓܐ ܥܒ̈ܝܐ ܘܡܟܪ̈ܗܢܐ ܡܼܢ ܥ̈ܠܠܬܐ ܣܿܓܝ̈ܐܬܐ<EOS> ܐܦ ܟܒܪܝܼܬܐ ܕܡܬܼܒܫܠܐ<EOS>ܘܡܼܬܬܩܢܐ ܒܐܪܥܐ ܗܿܝ ܕܗ݀ܘܝܐ ܒܝܼܫ ܡܘܓܠܐ ܥܒܝܼܬܐ<EOS> ܘܥܡ ܗܿܝ ܕܡܼܬܚܠܛ ܥܡܗܿ ܙܝܘܓ<EOS> ܥ݀ܒܕ<EOS>ܗܿܢܐ ܓܘܼܫܡܐ ܕܐܒܪܐ<EOS> ܘܡܼܬܩܪܐ ܣܐܡܐ ܐܪܝܢܐ<EOS> ܐܟܙܢܐ ܕܓܘܼܫ̈ܡܐ ܕܩܿܢܝܢ ܡܘܙܓܐ ܒܝܼܫܐ<EOS>ܘܗܿܘܐ ܒܗܘܢ ܟܘܼܪܗܢܐ ܗܿܘ ܕܡܬܼܩܪܐ ܐܪܝܢܐ<EOS> ܒܗܿ ܒܕܡܘܼܬ ܗܿܘܐ ܓܘܼܫܡܐ ܗܿܢܐ ܕܐܒܪܐ<EOS>ܕܐܝܟܢ ܗܿܘܐ ܦܪܙܠܐ ܕܗܼܘ ܐܪܝܣ ܐܬܪܐ ܕܝܢ ܕܗܿܘܐ ܣܝܿܡܗ ܛܘܼܪ̈ܐ<EOS> ܘܣܿܓܝܼܐܐ ܒܗ<EOS>ܩܪܝܼܪܘܼܬܐ ܘܝܒܝܼܫܘܼܬܐ<EOS> ܐܦ ܠܗ̈ܓܐ ܕܣܿܠܩܝܢ ܡܼܢ ܥܘܼܒ̈ܐ ܬܚ̈ܬܝܐ ܕܐܪܥܐ ܗܿܝ ܗܿܘܝܢ<EOS>ܩܪܝܼܪ̈ܐ ܝܒܝܼܫ̈ܐ<EOS> ܗܟܘܬ ܐܦ ܟܒܪܝܬܐ ܕܡܬܼܬܩܢܐ ܬܡܿܢ ܗܿܘܝܐ ܩܪܝܼܪܬܐ ܝܒܝܼܫܬܐ<EOS> ܘܟܕ<EOS>ܡܼܬܚܠܛ ܥܡܗܿ ܙܝܘܓ ܡܘܠܕ ܓܘܼܫܡܐ ܗܿܢ ܕܦܪܙܠܐ<EOS> ܟܕ ܐܦ ܒܗ ܒܗܿܢܐ ܓܘܼܫܡܐ ܫܘܚܠ̈ܦܐ<EOS>ܣܿܓܝܼ̈ܐܐ ܐܝܼܬ<EOS> ܦܪܙܠܐ ܩܫܝܐ ܘܦܪܙܠܐ ܪܟܝܼܟܐ<EOS> ܘܗܢܕܘܝܐ ܗܿܘ ܕܡܬܐܡܪ ܒܘܠܐܕ<EOS> ܗܟܘܬܐܬܪܐ<EOS>ܕܝܢ ܕܗܿܘܐ ܣܝܿܡܗ ܛܘܼܪ̈ܐ<EOS> ܘܣܿܓܝܼܐܐ ܒܗ ܩܪܝܼܪܘܼܬܐ ܘܝܒܝܼܫܘܼܬܐ<EOS> ܐܦ ܠܗ̈ܓܐ ܕܣܿܠܩܝܢ<EOS>ܡܼܢ ܥܘܼܒ̈ܐ ܬܚ̈ܬܝܐ ܕܐܪܥܐ ܗܿܝ ܗܿܘܝܢ ܩܪܝܼܪ̈ܐ ܝܒܝܼܫ̈ܐ<EOS> ܗܟܘܬ ܐܦ ܟܒܪܝܬܐ ܕܡܬܼܬܩܢܐ<EOS>ܬܡܿܢ ܗܿܘܝܐ ܩܪܝܼܪܬܐ ܝܒܝܼܫܬܐ<EOS> ܘܟܕ ܡܼܬܚܠܛ ܥܡܗܿ ܙܝܘܓ ܡܘܠܕ ܓܘܼܫܡܐ ܗܿܢ ܕܦܪܙܠܐ<EOS> ܟܕ<EOS>ܐܦ ܒܗ ܒܗܿܢܐ ܓܘܼܫܡܐ ܫܘܚܠ̈ܦܐ ܣܿܓܝܼ̈ܐܐ ܐܝܼܬ<EOS> ܦܪܙܠܐ ܩܫܝܐ ܘܦܪܙܠܐ ܪܟܝܼܟܐ<EOS> ܘܗܢܕܘܝܐ<EOS>ܗܿܘ ܕܡܬܐܡܪ ܒܘܠܐܕ<EOS> ܗܟܘܬ݀<EOS>ܘܒܟܿܠܗܘܢ ܓܘܼܫ̈ܡܐ ܐܝܼܬ ܫܘܼܚ̈ܠܦܐ ܣܿܓܝܼ̈ܐܐ ܘܒܣܐܡܪܐ ܘܒܢܚܫܐ ܘܒܐܢܟܐ<EOS>ܘܒܐܒܪܐ ܘܐܦ ܒܦܪܙܠܐ<EOS> ܘܟܿܠܗܘܢ ܫܘܼܚ̈ܠܦܐ ܗܿܝܢ ܡܼܢ ܪܘܟܒܐ ܕܙܝܘܓ ܘܟܒܪܝܼܬܐ ܗܿܘܝܢ<EOS> ܡܿܢ<EOS>ܣܝܿܡܗ ܕܐܬܪܐ ܘܡܘܙܓܗ<EOS> ܘܐܝܟ ܟܝܿܢܐ ܕܠܗ̈ܓܐ ܕܣܿܠܩܝܢ ܡܢܼܗ ܐܝܟ ܪܡܼܙܐ ܘܨܒܝܿܢܐ<EOS>ܕܒܪܘܼܝܐ<EOS> ܡܛ݀ܠ ܕܟܿܠܗܘܿܢ ܓܘܼܫ̈ܡܐ ܗܿܠܝܢ ܘܣܿܓܝܼ̈ܐܐ ܐܚܪ̈ܢܐ<EOS> ܠܚܫ̈ܚܬܐ ܕܒܢܝ̈ܢܫܐ<EOS>ܘܩܘܼܝܡܐ ܕܥ݀ܠܡܐ ܬܩܢ ܒܪܘܝܐ ܚܟܝܼܡܐ<EOS> ܟܕ ܠܘ ܐܝܟ ܕܒܓܕܫܐ ܗܼܘܘ ܡܼܢ ܡܥܒܕ̈ܢܘܬܐ<EOS>ܗܿܠܝܢ<EOS> ܐܠܐ ܡܒܕܪܢܘܼܬܐ ܚܟܝܼܡܬ݀ ܒܟܿܠ ܘܪܡܬ݀ ܡܼܢ ܗܘܢܐ ܕܒܢܝ̈ܢܫܐ ܟܕ ܟܿܠܡܕܡ ܒܚܕ ܪܦܦܐ<EOS>ܐܬܼܒܪܝ ܘܐܬܼܩܡ ܡܼܢ ܦܘܼܩܕܢܐ ܡܿܨܐܼ ܟܿܠ<EOS> ܟܕ ܒܟܿܠܗܘܢ ܐܝܼܬܘܗܝ ܚܝܠܗ<EOS> ܘܗܼܢܘܢ ܒܗ ܐܝܟ<EOS>ܕܩܕܡܢܢ ܐܡܪܢܢ<EOS> ܕܐܝܟܢ ܗܿܘܐ ܓܘܼܫܡܐ ܗܿܘ ܕܡܼܬܩܪܐ ܐܠܝܩܛܪܘܿܢ ܕܐܬܼܕܡܝܼ ܠܟܝܿܢܐ ܕܟܘܟܒ<EOS>ܗܪܡܝܣ ܫܘܼܒܚܐ ܠܗܿܘ ܒܪܘܝܐ ܚܟܝܼܡܐ ܕܕܡܘ̈ܬܗ ܨܿܝܪ̈ܢ ܟܿܠܗܝܢ ܒܪ̈ܝܬܗ<EOS> ܘܗܼܘ ܒܨܒܝܿܢܗ<EOS>ܒܟܿܠ ܡܕܡ ܐܬܕܡܝܼ ܠܢ ܘܠܟܿܠܗܝܢ ܒܪ̈ܝܬܗ ܣܼܛܪ ܡܼܢ ܚܛܝܼܬܐ<EOS> ܘܗܿܢܐ ܓܘܼܫܡܐ ܕܡܬܩܪܐ<EOS>ܐܠܝܩܛܪܘܿܢ ܐܝܼܬܘܗܝ ܓܘܼܫܡܐ ܡܪܟܒܐ<EOS> ܒܙܒܢ ܡܿܢ ܕܗܒܐ ܘܣܐܡܐ ܘܒܕܘܼܟ ܕܘܼܟ ܡܼܢ ܓܘܼܫ̈ܡܐ<EOS>ܐܚܪ̈ܢܐ<EOS> ܡܼܢܗܘܢ ܒܢܝ̈ܢܫܐ ܡܪܟܒܝܢ ܟܕ ܢܛܝܼܪܝܢ ܟܝ̈ܢܐ ܕܠܐ ܒܘܼܠܒܠܐ ܒܗܿܢܐ ܚܘܼܝܕܐ<EOS>ܡܪܟܒܐ<EOS> ܐܝܟ ܕܐܦ ܒܡܫܝܼܚܐ ܕܐܝܼܬܘܗܝ ܡܚܝܕܐ ܡܼܢ ܐܠܗܘܼܬܐ ܘܐܢܫܘܼܬܐ<EOS> ܘܐܬܚܙܝܼ ܚܕ<EOS>ܩܢܘܼܡܐ<EOS> ܘܐܦ ܐܝܼܬܘܗܝ ܚܕ ܟܝܿܢܐ ܕܡܒܼܣܪ<EOS> ܘܐܝܼܬ ܐܡܼܬܝ ܕܡܫܼܬܟܚ ܗܿܢܐ ܓܘܼܫܡܐ<EOS>ܕܐܠܝܩܛܪܘܢ ܡܢܗܿ ܕܡܛܐ̈ܠܐܣ ܡܪܟܒܐ<EOS> ܐܝܟ ܕܗܒܐ ܘܣܐܡܐ<EOS> ܘܐܝܟ ܣܐܡܐ ܘܦܪܙܠܐ<EOS> ܗܿܟܢܐ ܡܢܗ<EOS>ܕܚܘܼܠܛܢܐ ܕܙܝܘܓ ܘܟܒܪܝܬܐ ܕܚܿܫܚ ܠܣܘܼܥܪ̈ܢܐ ܣܿܓܝ̈ܐܐ ܠܬܼܫܒܘ̄ ܕܒܪܘܼܝܐ ܚܟܝܼܡܐ ܕܐܝܟܢ<EOS>ܘܼܡܢ ܡܘܢ ܗܘܿܝܢ ܘܡܼܬܬܩܢܝܼܢ ܛܒ̈ܥܐ ܛܒ̈ܐ ܘܟܐܦ̈ܝ ܫܘܼܒܚܐ ܡܛ݀ܠ ܟܝܿܢܗܘܢ ܘܫܡܗ̈ܝܗܘܢ<EOS>ܕܟܿܠܚܕ ܡܢܼܗܘܢ ܠܐ ܒܛܝܼܠ ܠܢ ܗܿܫܐ ܠܡܐܡܪܐ ܘܠܡܟܬܒ<EOS> ܘܐܦܠܐ ܥܠ ܕܝܠ̈ܝܬܗܘܿܢ ܘܡܥܒܕܢܘܼܬܐ<EOS>ܕܟܿܠܚܕ ܚܕ<EOS> ܐܘܿ ܥܠ ܫܒܝܼܚܘܼܬܐ ܘܝܩܝܼܪܘܼܬܐ ܘܕܐܝܟ ܗܿܠܝܢ<EOS> ܐܠܐ ܒܠܚܘܼܕ ܡܠܼܬܐ<EOS>ܚܿܒܘܼܫܬܐ ܘܡܣܝܟܢܝܼܬܐ ܕܥܠ ܬܘܼܩܢܗܘܿܢ<EOS> ܟܬܒܐ ܕܝܢ ܐܠܗܝܐ ܕܡܘܿܫܐ ܐܕܟܪ ܐܢܘܢ ܕܐܝܼܬܝܗܘܢ<EOS>ܟܐܦ̈ܝ ܫܘܼ̄ܒ ܬܪ̈ܥܣܪ<EOS> ܗܿܢܘܢ ܕܡܼܬܬܣܝܼܡܝܢ ܥܠ ܚܕܝܗ ܕܪܫ ܟܗ̈ܢܐ<EOS> ܟܕ ܡܥܗܕ ܗܘܼܐ ܩܕܡ<EOS>ܡܪܝܐ ܠܬܪ̈ܥܣܪ ܫܒ̈ܛܐ ܕܒ̈ܢܝ ܐܝܣܪܐܝܠ<EOS> ܘܨܿܝܪܝܢ ܬܘܼܒ ܐ̱ܪܙܐ ܪܒܐ<EOS> ܡܛ݀ܠ ܕܬܠܬܐ ܓܢܼܣ̈ܐ<EOS>ܡܼܢܗܘܢ ܣܿܓܝܼ ܫܒܝܼܚ̈ܐ ܘܝܩܝܼܪ̈ܝ ܕܡ݀ܝܐ ܐܢܘܢ<EOS> ܘܩܘܼܢܬܐ ܘܩܪܟܕܢܐ ܘܣܡܪܓܕܘܣ ܗܿܠܝܢ<EOS>ܨܿܝܪܝܢ ܠܬܠܝܼܬܝܘܼܬܐ ܣܓܝܼܕܬܐ ܘܡܫܒܚܬܐ ܘܗܿܠܝܢ ܬܫܥܐ ܐ̱ܚܪ̈ܢܐ ܨܿܝܪܝܢ ܠܬܫ݁ܐ ܛܟܼ̈ܣܐ<EOS>ܕܚܝܠ̈ܘܬܐ ܫܡܝ̈ܢܐ<EOS> ܗܿܢܘܢ ܕܡܛܟܣܝܼܢ ܒܬܠ̈ܬ ܥܕ̈ܬܐ ܕܒܫܡܝܐ<EOS> ܠܬܫܒܘܼܚܬܐ ܕܬܠܝܼܬܝܘ̄<EOS>ܩܕܝܼܫܬܐ<EOS> ܬܘܼܩܢܐ ܕܝܢ ܕܟܿܠܗܘܿܢ ܐܝܼܬܘܗܝ ܡܼܢ ܙܝܘܓ ܘܟܒܪܝܬܐ<EOS> ܐܠܐ<EOS>ܡܼܬܬܩܢܝܼܢ ܗܿܠܝܢ ܒܐܬܪܐ ܫܦܝܐ ܘܡܡܙܓܐ<EOS> ܕܡܥܒܕܐ ܒܗ ܫܡܼܫܐ ܫܦܝܼܪ ܡܡܙܓܐܝܬ<EOS> ܘܣܠܩܝܢ<EOS>ܡܼܢܗ ܠܗ̈ܓܐ ܕܟܝ̈ܐ ܘܝܬܝܪ ܫܦܝ̈ܐ<EOS> ܘܐܝܟ ܨܒܝܿܢܗ ܕܐܠܗܐ ܐܬܬܩ̈ܢܝ ܘܗܘ̈ܝ ܗܿܠܝܢ ܟܿܠܗܝܢ<EOS>ܟܐܦ̈ܐ ܛܒ̈ܬܐ ܘܐܦ ܗܿܠܝܢ ܕܫܪܟܐ ܐܝܟ ܕܠܙܘܪܝ ܘܕܗܢܓ ܘܬܘ̈ܬܝܐ ܘܫܚܝܼܪ̈ܐ ܘܨܪܦܐ ܘܙܪܢܝܟܐ<EOS>ܘܡܪܩܫܚܬܐ ܘܡܓܢܝܣܝܐ ܘܢܝܛܪܘܢ ܘܕܫܪܟܐ ܟܿܠܗܘܢ ܡܼܢ ܙܝܘܓ ܘܟܒܪܝܼܬܐ ܐܬܼܬܩܢܘ ܐܝܟ<EOS>ܨܒܝܿܢܐ ܕܡܬܩܢܢܐ ܘܐܦܢ ܐܝܼܬ ܡܢܼܗܘܢ ܡܕܡ ܐܝܟ ܗܿܘ ܕܡܼܢ ܒܪܝܫܝܬ ܐܬܼܬܩܢܘ ܘܐܝܼܬܝܗܘܢ<EOS>ܐܝܟ ܫܘ̈ܥܐ ܡܕܡ ܒܛܘܼܪ̈ܐ ܘܒܦܩ̈ܥܬܐ ܘܡܼܢܗܘܢ ܥܠ ܣܦܪ̈ܝ ܢܗܪ̈ܘܬܐ<EOS> ܐܠܐ ܣܿܓܝܼܐܘܼܬܗܝܢ<EOS>ܕܗܿܠܝܢ ܟܐܦ̈ܝ ܫܘܼܒܚܐ ܒܐܬܪܐ ܗܿܘ ܕܬܚܝܼܬ ܡܪܕܝܼܬܐ ܕܫܡܼܫܐ ܡܫܼܬܿܟܚܝܼܢ ܒܐܪܥܐ ܗܿܝ<EOS>ܝܩܝܼܕܬܐ ܘܠܐ ܡܬܼܗܠܟܢܝܼܬܐ ܡܼܢ ܚܡܝܼܡܘܼܬܗܿ ܣܿܓܝܼܐܬܐ ܒܐܝܼܡܡܐ<EOS> ܘܒܠܠܝܐ ܡܼܢ ܬܢܝܼܗܢܐ<EOS>ܘܚܘ̈ܘܬܐ ܣܿܓܝܼ̈ܐܐ<EOS> ܕܐܝܼܬ ܒܐܬܪܐ ܗܿܘ<EOS> ܘܐܢ̈ܫܐ ܡܗܝܼܪ̈ܐ ܡܬܼܦܪܣܝܼܢ ܘܥ݀ܒܕܝܢ ܦܘܪ̈ܣܐ<EOS>ܣܿܓܝܼ̈ܐܐ ܘܡܦܩܝܢ ܡܢܼܗܘܢ ܘܥܬܪܝܢ ܣܿܓܝܼ<EOS> ܘܥܠ ܗܿܠܝܢ ܐܡܝܼܪ ܠܣܿܓܝܼ̈ܐܐ ܡܼܢ<EOS>ܦܝܘܠܠܘܣܘ̈ܦܐ ܩܕܡ̈ܝܐ<EOS> ܘܡܼܢ ܡܟܬܒ̈ܢܐ ܕܥܠ ܟܝܢܝ̈ܬܐ ܘܥܠ ܡܛܐ̈ܠܐܣ<EOS> ܘܐܬܕܪܘ ܥܠ ܟܿܠܚܕ ܚܕ<EOS>ܕܝܼܠܢܐܝܼܬ<EOS> ܚܢܢ ܕܝܢ ܠܥܠܼܬܐ ܚܘܝܼܢܢ ܘܪܝܫܝܼܬܐ ܕܟܿܠܗܘܢ ܐܝܟܢ<EOS>ܒܡܪܝ ܝܥܩܘܒ<EOS>ܫܘܒܚܐ ܠܐܒܐ ܕܒܗ ܫܪܝܼܢܢ ܒܬ݀ܟܝܼܠܘܼܬܐ<EOS>ܘܣܓܕܬܐ ܠܒܪܐ ܕܒܗ ܡܿܨܥܢܢ ܒܡܫܝܢܘܼܬܐ<EOS>ܬܘܕܝ ܠܪܘܼܚܐ ܕܒܗ ܫܠܡܢܢ ܕܠܐ ܫܓܝܼܫܘܬܐ<EOS>ܚܕ ܗܘܼ ܟܝܿܢܐ ܕܬܠܬܝܗܘܢ ܕܠܐ ܦܠܝܓܘܬܐ<EOS>ܐܟܡܐ ܕܚܿܕܐ ܡܠܚܐ<EOS>ܕܡܠܥܬ݀ ܐܠܦܗ ܠܠܡܐܢܐ<EOS>ܗܿܟܢ ܚܿܕܐ ܟܬܘܼܒܐ<EOS>ܒܣܘܪܓܕܐ ܐ̱ܚܪܝܐ ܕܣܪܛ<EOS>ܫܠܡ ܒܥܘܕܪܢ ܐܒܐ ܘܒܪܐ ܘܪܘܼܚܐ ܩܕ̄ ܚܕ ܐܠܗܐ ܫܪܝܼܪܐ ܟܬܒܐ ܗܿܢܐ ܡܿܠܐܼ<EOS>ܚܝ̈ܐ ܕܥܠܼܬ݀ ܟܿܠ ܥܠ̈ܠܼܢ ܐܟܡܐ<EOS>ܕܐܫܿܟܚܢܢ ܒܢܘܼܣܟܐ ܒܐܝܼܕ̈ܝ ܕܘܝܐ ܚܛܝܐ ܘܚܒܢܢܐ ܥܙܝܙ ܒܫܡ ܐܦܘܼܕܝܩܢܘܼ<EOS>ܒܪ ܩܫܝܫܐ ܓܘܪܓܝܣ ܡܼܢ ܩܪܝܬܐ ܕܒܥܫܝܩܗ ܒܐܬܪܐ ܕܡܘܨܠ<EOS> ܣܘܪܝܼܝܼ ܒܗܝܡ̄ ܝܥܩܘܼܒܝܐ<EOS> ܐܬܟܬܒ<EOS>ܕܝܢ ܒܥܕܬܐ ܩܕܝܫܬܐ ܕܡܪܬܝ ܫܡܘܢܝ ܕܒܥܫܝܩܗ ܫܢܬ݀ ܐܦܦ̄ܒ ܡܫܝܼܚܝܬܐ ܒܝܪܚ ܕܚܙܝܪܢ ܬܠܬܐ<EOS>ܘܥܣܪ̈ܝܢ ܝܘܡ̈ܝܢ ܒܗ ܫܠܡ ܟܬܒܐ ܗܢܐ ܠܡܫ̄ ܐܪܡܢܝܐ ܡܘܨܠܝܐ<EOS> ܘܕܟܝܼܪܐ ܗܝ ܝܿܠܕܬ݀ ܐܠܗܐ<EOS>ܡܪܝܡ ܘܕܟܿܠܗܘܢ ܩܕ̈ܝܼܫܐ ܐܝܢ ܘܐܡܝܢ<EOS>ܫܠܡ ܗܢܐ ܒܥܘܕܪܢ ܡܪܢ<EOS>ܬܘܼܒ ܟܿܬܒܝܢܢ ܩܠܝܼܠ ܡܛܠ ܐܣܛܘܟ̈ܣܐ ܘܚܘܝܕܗܘܢ ܒܡܫܘܚܬܐ ܕܦܝܠܘܪ ܐܘܟܝܬ<EOS>ܦܝܡܘܢܝ ܕܗܝ ܫܒܥ ܢܩ̈ܫܢ؟ ܡܛܠ ܐܪܒܥܐ ܐܣܛܘ̈ܟܣܐ ܢܡܠܠ ܗܫܐ ܐܦ ܢܘܪܬ<EOS> ܕܐܝܟܢܐ ܟܕ<EOS>ܣܩܘܒܠܝܢ<EOS> ܡܫܝܢܝܢ ܘܐܘܝܢ ܠܚܕ̈ܕܐ<EOS> ܢܘܪܐ ܠܐܪܥܐ ܣܩܘܒܠܐ<EOS> ܡܝ̈ܐ ܠܢܘܪܐ ܠܐ ܛܒܿܝܢ<EOS> ܠܡܝ̈ܐ<EOS>ܕܓܠܝܢ ܘܚܿܒܝܼܫܝܢ<EOS> ܡܚܣܪ ܐܐܪ ܘܡܓܡܪ ܘܠܐ ܬܣܒܪ ܕܪܬܚܐ ܕܢܘܪܐ<EOS> ܡܓܡܪ ܡܝ̈ܐ ܕܒܩܕܪܐ<EOS> ܐܠܐ<EOS>ܒܣܘܓܐܐ ܕܢܒܪܫܬܐ<EOS> ܐܐܪ ܨܿܪܦ ܪܓܝܘܬܗܘܢ<EOS> ܘܟܕ ܛܒܿ ܗܠܝܢ ܐܣܛܘ̈ܟܣܐ<EOS> ܣܩܘܒܠܝܢ ܠܚܕ̈ܕܐ<EOS>ܡܢܗܘܢ ܡܢܗܘܢ ܪܟܒ ܥ݀ܒܘܕܐ<EOS> ܚܕ ܡܐܢܐ ܡܠܐ ܬܕܡܘܪܬܐ<EOS> ܘܚܝܕ ܘܚܠܛ ܐܦ ܡܙܓ<EOS> ܣܩܘ̈ܒܠܐ ܘܫܝܢ<EOS>ܐܢܘܢ ܘܒܒܪܝܬܐ ܠܚܡ ܐܢܘܢ<EOS> ܕܢܗܘܘܢ ܙܡܪܝܢ ܬܫܒܘܚܬܐ<EOS> ܐܝܬܝ ܥܦܪܐ ܡܼܢ ܐܪܥܐ<EOS> ܐܦ ܡܝ̈ܐ ܡܼܢ<EOS>ܡܿܡܘܠܐ<EOS> ܘܡܙܓ ܢܘܪܐ ܥܡ ܐܐܪ<EOS> ܘܪܟܒ ܚܝܘܬ ܒܪܢܫܐ<EOS> ܘܐܕܝܢ ܐܬܼܘ ܠܗܘܿܝܐ ܘܐܬܚܝܕܘ ܫܡܼܥ<EOS>ܦܪܘܫܐ<EOS> ܟܿܠ ܐܣܛܘܟܣܐ ܬܪ̈ܝܢ ܚܝܠ̈ܝܢ<EOS> ܝܗܒ ܠܗ ܐܝܬܝܐ ܒܪܘܝܗ<EOS> ܘܟܕ ܬܡܢܝܐ ܒܡܐܡܪܐ ܗܿܘܝܢ<EOS>ܐܪܒܥܐ ܗܿܘܝܢ ܫܘ̈ܚܠܦܐ<EOS> ܕܚܕ ܫܿܩܠ ܡܢ ܚܒܪܗ<EOS> ܐܣܛܘܟܣܐ ܘܟܢ ܡܼܬܪܟܒ<EOS> ܕܢܗܘܐ ܡܚܝܕ ܩܪܝܪܐ<EOS>ܠܩܪܝܪܐ ܘܟܢ ܡܫܬܡܠܐ<EOS> ܘܐܦ ܢܪܚܩ ܣܩܘܒܠܝܐ<EOS> ܘܟܢ ܢܡܠ ܟܫܝܢܐ ܥܠ ܓܒ̈ܐ ܬܪ̈ܝܗܘܢ<EOS> ܐܪܥܐ<EOS>ܐܝܬܝܗܿ ܒܟܝܢܗܿ<EOS> ܝܒܝܫܬܐ ܐܦ ܩܿܪܝܪܬܐ<EOS> ܘܐܦ ܡܝ̈ܐ ܬܘܒ ܐܟܘܬܗܝܢ<EOS> ܩܪ̈ܝܪܐ ܐܦ ܪܛܝܒܐ<EOS>ܘܐܐܪ ܬܘܒ ܩܢܐ ܡܘܙܓܐ<EOS> ܪܛܝܒܐ ܐܦ ܚܡܝܡܐ<EOS> ܢܘܪܐ ܐܝܬܝܗܿ ܒܒܪܝܬܗܿ<EOS> ܚܡܝܡܬܐ ܐܦ ܝܒܝܫܬܐ<EOS>ܩܪܘܩ ܗܫܐ ܨܝܕ ܚܘܝܿܕܐ<EOS> ܘܚܝܕ ܐܢܘܢ ܬܩܢܐܝܬ<EOS> ܘܕܠܐ ܥܡܠܐ ܪܟܒ ܐܢܘܢ<EOS> ܒܝܕܥܬܐ ܐܝܟ ܦܪܘܫܐ<EOS>ܐܪܥܐ<EOS>ܡܬܚܝܕܐ ܠܐܐܪ<EOS> ܒܝܕ ܢܘܪܐ ܒܚܡܝܡܘܬܐ<EOS> ܢܘܪܐ ܡܬܚܝܕܐ ܠܡܝ̈ܐ<EOS> ܒܝܕ ܐܪܥܐ<EOS>ܒܝܒܝܫܘܬܐ<EOS> ܐܐܪ ܡܬܚܝܕ ܠܐܪܥܐ<EOS> ܒܝܕ ܡܝ̈ܐ ܒܩܪܝܪܘܬܐ<EOS> ܡܝ̈ܐ ܡܬܚܝܕܝܢ ܠܢܘܪܐ<EOS> ܒܝܕ ܐܐܪ<EOS>ܒܚܡܝܡܘܬܐ<EOS> ܐܣܛܘ̈ܟܣܐ ܣܩ̈ܘܒܠܝܐ ܒܕܡܘ̈ܬܗܘܢ ܠܐ ܡܬܚܝܕܝܢ<EOS> ܘܟܿܠ ܐܣܛܘܟܣܐ ܕܣܩܘܒܠܝ<EOS> ܒܝܕ<EOS>ܡܨܥܝܐ ܡܬܚܝܕ<EOS> ܘܒܡܢܘ̈ܬܐ ܕܚܕ ܡܼܢ ܚܕ<EOS> ܘܡܬܚܝܕ ܕܠܐ ܥܘܟܪܐ<EOS> ܘܡܢ ܓܘ̈ܝܐ ܘܒܪ̈ܝܐ ܕܡܘܒܠܝܢ<EOS>ܕܐܝܟ ܗܐ ܗܠܝܢ<EOS> ܘܐܝܬ ܓܘ̈ܝܐ ܘܒܪ̈ܝܐ ܕܠܐ ܡܘܒܠܝܢ ܕܐܝܟ ܗܐ ܗܠܝܢ<EOS> ܢܘܪܐ ܐܝܬܝܗܿ<EOS>ܝܒܝܫܬܐ<EOS> ܘܐܝܬܝܗܿ ܗܘܬ ܬܘܒ ܚܡܝܡܬܐ<EOS> ܘܐܢ ܐܐܪ ܠܝܬ ܒܡܨܥܬܐ ܠܐ ܡܬܚܝܕܐ ܥܡܢ ܡܝ̈ܐ<EOS> ܘܐܪܥܐ<EOS>ܕܐܝܬܝܗܿ ܩܪܝܪܬܐ ܘܐܐܪ ܕܐܝܬܘܗܝ ܚܡܝܡܐ<EOS> ܠܐ ܩܿܪܒ ܗܘܐ ܨܝܕ ܚܒܪܗ<EOS> ܐܢ ܡܝ̈ܐ ܠܝܬ ܒܡܨܥܬܐ<EOS>ܥܠܗܕܐ ܓܝܪ ܐܡܼܪܢܢ<EOS> ܠܐ ܡܩܒܠܝܢ ܕܐܝܟ ܗܐ ܗܠܝܢ<EOS> ܢܘܪܐ ܡܬܚܝܕܐ ܠܐܐܪ<EOS> ܒܝܕ ܕܩܠܝܠܐ<EOS>ܘܡܬܬܙܝܥܐ<EOS> ܒܗܿܝ ܕܬܪ̈ܝܗܘܢ ܐܝܬܝܗܘܢ<EOS> ܡܬܬܙܝ̈ܥܢܐ ܘܩ̈ܠܝܠܐ<EOS> ܐܐܪ ܡܬܚܝܕ ܠܡ̈ܝܐ<EOS>ܒܡܬܬܙܝܥܢܘܬ ܬܪ̈ܝܗܘܢ<EOS> ܡܝ̈ܐ ܡܬܚܝܕܝܢ ܠܐܪܥܐ<EOS> ܒܝܩܝܪܘܬܐ ܕܐܝܬ ܠܗܘܢ<EOS> ܥܠ ܕܠܬܚܬ ܢܬܢܝܢ<EOS>ܕܐܟܚܕܐ<EOS> ܝܩܝܪ̈ܐ ܐܢܘܢ ܬܪ̈ܝܗܘܢ ܘܕܬܬܚܟܡ ܒܝܕ ܗܠܝܢ<EOS> ܒܨܘܪ̈ܬܐ ܟܿܬܒܿܬ ܐܢܘܢ<EOS> ܕܟܕ ܚܿܐܪ<EOS>ܐܢܬ ܬܩܢܐܝܬ<EOS> ܚܘܝܿܕܐ ܬܪܝܨܐ ܬܚܼܙܐ<EOS> ܒܣܘܼܡܩܐ ܚܼܙܝ ܐܣܛܘ̈ܟܣܐ<EOS> ܘܒܐܘܟܡܐ ܚܝ̈ܠܐ ܕܩܢܝܢ<EOS>ܘܒܫܘܦܪܐ ܕܟܬܝ̈ܒܬܐ<EOS> ܬܐܠܦ ܫܪܪܐ ܘܬܬܝܬܪ<EOS> ܣܘܣܝܐ ܐܝܬܘ̄ ܣܘܡܩܐ<EOS> ܘܦܓܘܕܬܗ ܠܐ ܐܘܟܡܬܐ<EOS>ܘܪܘܟܒܗ ܐܝܬܘ̄ ܐܘܟܡܐ<EOS> ܘܫܒ̈ܝܠܘܗܝ ܡܢ ܐܝܼܕ̈ܝܢ<EOS> ܡܩܒܠ ܒܐܪܥܐ ܚܘܪܬܐ<EOS> ܘܛܥܝܼܢ ܫܘܦܪܐ<EOS>ܕܓܘ̈ܢܐ<EOS> ܪܗܿܛ ܘܫܿܢܐ ܘܡܚܘܐ<EOS> ܕܠܐ ܕ݀ܚܠ ܡܢ ܟܫ̈ܛܐ<EOS> ܢܫܪܐ ܕܫܿܟܢ ܥܠ ܪܝܫܗ<EOS> ܗܼܘ ܒܿܨܐ<EOS>ܠܥܒܝܕ̈ܬܐ<EOS> ܠܐ ܡܩܒܠ ܢܚܬܐ ܐܚܪܢܐ<EOS> ܕܬܟܣܝܬܗ ܐܪ̈ܙܝܢ ܐܪ̈ܙܝܢ<EOS> ܠܒܘܫܗ ܘܗܼܠܟܗ ܚܠ ܐܢܘܢ<EOS>ܘܩܘܝܿܡܗ ܡܢ ܕܐܚܪ̈ܢܐ<EOS> ܚܙܼܝ ܫܘܦܪܗ ܘܐܬܒܝܢ ܒܗ<EOS> ܕܕ݀ܫܢܐ ܪܚܝܡܐ ܡܘܫܛ ܠܟ<EOS> ܐܬܒܩܐ ܒܝܕ<EOS>ܐܘܚܕ̈ܬܐ<EOS> ܘܒܦ̈ܠܐܬܐ ܠܐ ܬܟܣܐ<EOS> ܕܡܢ ܗܠܝܢ ܘܕܐܝܟ ܗܠܝܢ<EOS> ܓܒܪܐ ܣܦܝܪܐ ܢܩܪܘܢܟ<EOS>ܫܠܡ ܗܢܐ ܩܠܝܠ ܡܢ ܟܬܒܐ ܕܥܠܬ ܟܠ ܥܠ̈ܢ ܐܘܟܝܬ ܗܢܐ ܟܠ ܒܟܘܢܐ ܐܝܟ<EOS>ܕܚܙܝܢܢ ܒܢܘܣܟܐ<EOS>ܫܠܡ<EOS>