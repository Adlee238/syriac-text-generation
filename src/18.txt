ܬܚܘܝܬܐ ܕܠܘܩܒܠ ܝܗܘ̈ܕܝܐ ܘܥܠ ܒܬܘܠܘܬܐ ܘܩܕܝܫܘܬܐ<EOS>
ܨܒܐ ܐܢܐ ܕܐܦܝܣܟ ܚܒܝܒܝ ܘܐܦ ܥܠ ܗܕܐ ܕܐܠܨܐ ܠܝ<EOS> ܥܠ ܗܢܐ ܩܝܡܐ ܩܕܝܫܐ<EOS>ܘܒܬܘܠܘܬܐ ܘܩܕܝܫܘܬܐ ܕܩܝܡܝܢܢ ܒܗ<EOS> ܕܡܛܘܠ ܦܚܙܘܬܗܘܢ ܘܨܚܢܘܬܐ ܕܦܓܪܗܘܢ ܡܬܬܩܠܝܢ ܒܗ ܥܡܐ<EOS>
ܕܝܗܘܕ̈ܝܐ<EOS> ܘܡܫܢܝܢ ܘܡܪܦܝܢ ܬܪ̈ܥܝܬܐ ܕܐܢܫܐ ܫܒܪ̈ܐ ܘܗܕܝ̈ܘܛܐ<EOS> ܐܝܠܝܢ ܕܡܬܢܬܦܝܢ ܘܡܫܬܒܝܢ<EOS>
ܠܦܝܣܐ ܕܫܓܝܫܘܬܗܘܢ ܘܐܡܪܝܢ ܠܡ<EOS> ܕܐܠܗܐ ܟܕ ܒܪܝܗܝ ܠܐܕܡ ܗܟܢܐ ܒܪܟܗ ܘܐܡܪ ܠܗ<EOS> ܕܟܒܪܘ ܘܣܓܘ<EOS>
ܘܐܘܠܕܘ ܘܡܠܘ ܐܪܥܐ<EOS> ܘܐܦ ܠܢܘܚ ܒܗ ܒܕܡܘܬܐ ܐܡܪ ܠܗ<EOS> ܕܣܓܘ ܒܐܪܥܐ ܘܐܘܠܕܘ ܒܗ ܘܠܐܒܪܗܡ ܒܪܟܗ<EOS>
ܘܐܡܪ ܠܗ<EOS> ܕܚܘܪ ܒܫܡܝܐ ܘܡܢܝ ܟܘܟܒ̈ܐ ܐܢ ܡܫܟܚ ܐܢܬ ܠܡܡܢܐ ܐܢܘܢ<EOS> ܘܐܡܪ ܠܗ ܕܗܟܢܐ ܢܗܘܐ ܙܪܥܟ<EOS>ܘܠܐܝܣܪܝܠ ܒܒܘܪܟܬܐܒܒܘܪ̈ܟܬܐ ܐܡܪ ܠܗ<EOS> ܕܠܐ ܢܗܘܐ ܒܟ ܕܥܩܪ ܘܕܥܩܪܐ<EOS> ܘܬܘܒ ܐܡܪ ܕܠܐ ܬܗܘܐ<EOS>
ܕܡܓܙܝܐ ܘܕܥܩܪܐ ܒܐܪܥܟܘܢ<EOS> ܘܠܐܒܪܗܡ ܒܒܘܪܟܬܐ ܐܬܝܗܒ ܠܗ ܐܝܣܚܩ<EOS> ܘܐܝܣܚܩ ܨܠܝ ܥܠ ܪܦܩܐ ܕܬܐܠܕ<EOS>ܘܒܪܟ ܠܝܥܩܘܒ ܕܢܣܓܐ ܙܪܥܗ<EOS> ܘܚܢܐ ܚܢܝܓܐܝܬ ܫܐܠܬ ܠܫܡܘܐܝܠ<EOS> ܘܣܓܝ ܝܠܕܗ ܕܥܩܪܬܐ ܒܡܘܠܕܗ<EOS> ܘܟܘܠ<EOS>
ܙܕܝܩ̈ܝܢ ܡܘܠܕܐ ܘܒܘܪܟܬܐ ܩܒܠܘ<EOS> ܘܐܢܬܘܢ ܠܡ ܥܒܕܝܢ ܐܢܬܘܢ ܡܕܡ ܕܡܢ ܐܠܗܐ ܠܐ ܐܬܦܩܕ<EOS> ܕܩܒܠܬܘܢ<EOS>
ܠܘܛܬܐ ܘܐܣܓܝܬܘܢ ܥܩܪܘܬܐ<EOS> ܟܠܝܬܘܢ ܡܘܠܕܐ ܒܘܪ̈ܟܬܐ ܕܙܕܝ̈ܩܐ<EOS> ܢܫܐ̈ ܠܐ ܢܣܒܝܢ ܐܢܬܘܢ<EOS>ܘܠܓܒܪ̈ܐ ܢܫܐ̈ ܠܐ ܗܘܝܢ<EOS> ܘܣܢܝܬܘܢ ܡܘܠܕܐ ܒܘܪܟܬܐ ܕܡܢ ܐܠܗܐ ܝܗܝܒܐ<EOS> ܥܠ ܗܠܝܢ ܡ̈ܠܐ ܚܒܝܒܝ<EOS>ܐܝܟ ܡܕܡ ܕܡܫܟܚܢܐ ܐܦܝܣܟ<EOS>
ܠܐܕܡ ܓܝܪ ܕܒܪܟܗ ܐܠܗܐ ܐܡܪ ܠܗ<EOS> ܕܐܘܠܕܘ ܘܣܓܘ ܒܐܪܥܐ<EOS> ܡܛܠ ܕܗܐ ܒܪܟ ܐܢܘܢ<EOS>ܕܢܬܡܠܐ ܡܢܗܘܢ ܥܠܡܐ<EOS> ܡܢ ܝܠܕܘܗ̈ܝ ܓܝܪ ܦܐܪ̈ܝܢ ܗܘܘ<EOS> ܘܟܕ ܣܓܝܘ ܚܒܠܘ ܘܐܪܫܥܘ<EOS> ܥܕܡܐ<EOS>
ܕܒܚܛܗ̈ܝܗܘܢ ܐܟܪܝܘ ܘܐܥܝܩܘ ܪܘܚܗ ܕܒܪܘܗܝܗܘܢ<EOS> ܘܐܡܪ ܕܐܬܬܘܝܬ ܕܥܒܕܬ ܐܢܘܢ<EOS> ܘܒܪܘܓܙܐ ܐܫܝܕܐ<EOS>
ܘܒܕܝܢܐ ܚܪܝܦܐ ܒܡ̈ܝܐ ܕܛܘܦܢܐ ܥܛܐ ܐܢܘܢ<EOS> ܡܟܝܠ ܐܡܪ ܠܝ ܐܘܢ ܕܪܘܫܗ ܕܐܝܣܪܝܠ<EOS> ܡܢܘ ܥܕܪܬ<EOS>
ܒܘܪܟܬܗ ܕܐܕܡ ܕܚܒܠܘ ܐܘܪܚܗܘܢ ܘܐܬܥܛܝܘ ܒܡ̈ܝܐ ܕܛܘܦܢܐ<EOS> ܘܒܗ ܒܟܝܢ ܫܘܬܦܘܬܐ ܚܒܠܘ ܘܐܬܚܝܒܘ<EOS>ܘܕܥܟܬ ܒܘܪܟܬܐ ܒܚܛܗܝ̈ܗܘܢ ܕܥܘ̈ܠܐ<EOS> ܘܢܘܚ ܒܡܢܝܢܐ ܙܥܘܪܐ ܟܕ ܠܐ ܣܓܝ<EOS> ܒܢܐ ܡܕܒܚܐ ܘܐܢܝܚ<EOS>
ܪ̈ܚܡܘܗܝ ܕܩܕܝܫܐ<EOS> ܘܛܐܒ ܢܘܚ ܒܙܥܘܪܘܬܗ ܡܢ ܟܠܗ ܕܪܐ ܡܚܒܠܢܐ<EOS> ܘܡܢܗ ܐܬܩܝܡ ܥܠܡܐ ܬܢܝܢܐ<EOS> ܘܬܘܒ<EOS>
ܢܘܚ ܕܐܬܒܪܟ ܕܢܣܓܐ ܒܡܘܠܕܐ ܐܝܟ ܕܢܬܡܠܐ ܥܠܡܐ ܘܢܣܓܘܢ ܒ̈ܢܝ ܐܕܡ<EOS> ܘܟܕ ܣܓܝܘ ܘܥܫܢܘ ܘܐܬܝܬܪܘ<EOS>
ܒܡܘܠܕܐ<EOS> ܛܥܘ ܠܐܠܗܐ ܘܣܓܕܘ ܠܓܠܝܦ̈ܐ<EOS> ܟܠ ܥܡܡ̈ܐ ܘܠܫܢ̈ܐ ܕܗܘܘ ܡܢ ܙܪܥܗ<EOS> ܘܐܬܚܫܒܘ ܠܐܠܗܐ ܐܝܟ<EOS>
ܠܐ ܡܕܡ<EOS> ܐܝܟ ܢܘܛܦܬܐ ܡܢ ܩܕܣܐ<EOS> ܘܐܝܟ ܢܙܠܐ ܕܡܣܐܬܐ<EOS> ܒܠܚܘܕ ܙܪܥܐ ܕܙܕܝܩ̈ܐ ܚܝܘ ܘܐܫܬܘܙܒܘ<EOS>
ܩܕܡ ܐܠܗܐ<EOS> ܡܢܐ ܓܝܪ ܥܕܪܬ ܒܘܪܟܬܐ ܠܥܣܪܐ ܕܪ̈ܝܢ ܕܡܢ ܩܕܡ ܡܡܘܠܐ<EOS> ܘܡܢܐ ܐܘܬܪܬ ܠܣܕܘܡ̈ܝܐ<EOS>
ܕܐܬܩܛܠܘ ܡܢ ܢܘܪܐ ܘܟܐܒܪܝܬܐܘܟܒܪܝܬܐ ܚܝܝܗ̈ܘܢ<EOS> ܘܕܥܟܬ ܒܘܪܟܬܐ ܒܚܛܗܝܗ̈ܘܢ ܕܥܘ̈ܠܐ<EOS> ܐܘ ܡܢܐ<EOS>
ܗܢܝܢܐ ܘܝܘܬܪܢܐ ܥܒܕܬ ܒܘܪܟܬܐ ܠܫܬܡܐܐ ܐ̈ܠܦܝܢ ܕܢܦܩܘ ܡܢ ܡܨܪܝܢ<EOS> ܕܣܦܘ ܒܡܕܒܪܐ ܚܪܒܐ ܘܐܪܓܙܘ<EOS>
ܠܩܕܝܫܐ<EOS> ܘܡܢܐ ܝܘܬܪܢܐ ܘܗܢܝܢܐ ܗܘܐ ܒܒܘܪܟܬܐ ܕܡܘܠܕܐ ܒܥܡܡ̈ܐ ܛܡܐ̈ܐ ܕܚܪܒ ܝܫܘܥ<EOS> ܘܐܠܐ ܡܢܐ<EOS>
ܐܗܢܝܬܗ ܠܐܝܣܪܝܠ ܒܘܪܟܬܐ<EOS> ܕܐܝܟ ܟܘܟܒ̈ܐ ܢܣܓܐ ܙܪܥܗ<EOS> ܕܩܪܒܐ ܘܚܪܒܐ ܓܡܪ ܐܢܘܢ<EOS>
ܠܐܠܗܐ ܕܝܢ ܚܕ ܒܪܢܫܐ ܥܒܕ ܨܒܝܢܐ<EOS> ܡܝܬܪ ܘܝܕܝܥ ܩܕܡ ܪܒܘܬܗ ܡܢ ܪ̈ܒܘܬܐ<EOS>
ܘܐ̈ܠܦܐ ܐܝܠܝܢ ܕܪ̈ܫܝܥܝܢ<EOS> ܢܘܚ ܐܬܝܬܪ ܘܐܬܝܕܥ ܩܕܡ ܐܠܗܐ<EOS> ܡܢ ܥܣܪܐ ܕܪ̈ܝܢ ܡܚܒ̈ܠܢܐ ܕܩܕܡܘܗܝ<EOS>ܘܐܒܪܗܡ ܐܬܚܫܒ ܩܕܡ ܐܠܗܐ<EOS> ܡܢ ܥܣܪܐ ܕܪ̈ܝܢ ܕܡܢܗ ܘܠܥܠ<EOS> ܘܐܦ ܕܡܢ ܒܬܪܗ ܗܘ ܐܬܝܬܪ<EOS> ܐܝܣܚܩ<EOS>
ܘܝܥܩܘܒ ܒ̈ܢܝ ܡܘܠܟܢܐ<EOS> ܛܒ̈ܝܢ ܗܘܘ ܘܡܝܬܪ̈ܝܢ ܠܐܠܗܐ ܡܢ ܟܠܗܘܢ ܐܡܘܪ̈ܝܐ<EOS> ܕܥܡܪܘ ܒܝܢܬܗܘܢ<EOS>ܘܝܘܣܦ ܐܬܚܫܒ ܩܕܡ ܐܠܗܐ ܡܢ ܟܠܗ ܥܡܐ ܥܘܠܐ ܒܝܬ ܦܪܥܘܢ<EOS> ܘܡܘܫܐ ܢܒܝܐ ܪܒܐ ܕܒܐܝܣܪܝܠ ܛܐܒ<EOS>
ܘܐܬܝܬܪ ܩܕܡ ܐܠܗܐ ܡܢ ܫܬܡܐܐ ܐ̈ܠܦܝܢ ܕܐܦܩ ܡܢ ܡܨܪܝܢ<EOS> ܕܒܡܡܪܡܪܢܘܬܗܘܢ ܐܥܝܩܘܗܝ ܠܐܠܗܐ<EOS> ܘܠܐ<EOS>
ܐܫܟܚܘ ܠܡܥܠ ܠܐܪܥܐ ܕܡܘܠܟܢܐ<EOS>
ܘܥܠ ܒܬܘܠܘܬܐ ܘܩܕܝܫܘܬܐ ܐܢܐ ܐܦܝܣܟ<EOS> ܕܒܗܘ ܥܡܐ ܪܚܝܡܐܝܬ ܐܬܝܬܪܬ ܩܕܡ ܐܠܗܐ<EOS>ܒܗ ܒܗܘ ܥܡܐ ܩܕܡܝܐ<EOS> ܝܬܝܪ ܡܢ ܣܓܝܐܘܬ ܡܘܠܕܐ ܕܠܐ ܐܟܫܪ<EOS> ܡܘܫܐ ܓܒܪܐ ܢܒܝܐ ܪܒܐ ܡܕܒܪܢܐ ܕܟܠܗ<EOS>
ܐܝܣܪܝܠ<EOS> ܡܢ ܙܒܢܐ ܕܡܪܗ ܡܠܠ ܥܡܗ<EOS> ܪܚܡ ܩܕܝܫܘܬܐ ܘܫܡܫ ܠܩܕܝܫܐ<EOS> ܘܐܫܬܐܠ ܡܢ ܥܠܡܐ ܘܡܢ ܡܘܠܕܗ<EOS>ܘܩܘܝ ܠܘܬ ܢܦܫܗ ܕܢܫܦܪ ܠܡܪܗ<EOS> ܘܐܠܐ ܚܘܢܝ ܡܢܐ ܐܡܪ ܐܢܬ<EOS> ܕܪܘܫܐ ܚܟܝܡܐ ܕܥܡܐ<EOS> ܕܡܢ ܙܒܢܐ<EOS>
ܕܐܠܗܐ ܡܠܠ ܥܡܗ ܥܡ ܡܘܫܐ<EOS> ܫܡܫ ܟܝܢܐ ܕܫܘܬܦܘܬܐ<EOS> ܘܐܢ ܬܝܬܐ ܠܢ ܦܝܣܐ ܕܓܠܐ<EOS> ܠܐ ܡܬܪܡܐ ܐܢܐ ܠܗ<EOS>
ܠܫܓܝܫܘܬܟ<EOS> ܕܒܥܝܬ ܕܬܛܡܐ ܩܕܝܫܐ ܡܛܠ ܨܚܢܘܬܟ<EOS> ܡܛܠ ܕܐܠܘ ܫܘܬܦܘܬܐ ܡܫܡܫ ܗܘܐ ܠܐ ܡܫܟܚ ܗܘܐ<EOS>
ܕܢܫܡܫ ܪܒܘܬܐ ܕܡܪܗ<EOS> ܐܝܟ ܕܠܐ ܐܫܟܚ ܐܝܣܪܝܠ ܕܢܩܒܠ ܦܬܓܡܐ ܩܕܝܫܐ<EOS> ܘܡ̈ܠܐ ܚܝܬܐ̈<EOS> ܕܡܠܠ ܩܕܝܫܐ<EOS>
ܥܡ ܡܘܫܐ ܒܛܘܪܐ<EOS> ܥܕܡܐ ܕܩܕܫܗ ܠܥܡܐ ܬܠܬܐ ܝܘܡ̈ܝܢ<EOS> ܘܗܝܕܝܢ ܡܠܠ ܥܡܗܘܢ ܩܕܝܫܐ<EOS> ܐܡܪ ܠܗ ܓܝܪ<EOS>
ܠܡܘܫܐ<EOS> ܕܚܘܬ ܠܘܬ ܥܡܐ ܘܩܕܫ ܐܢܘܢ ܬܠܬܐ ܝܘܡ̈ܝܢ<EOS> ܘܗܟܢܐ ܐܡܪ ܠܗܘܢ ܡܘܫܐ ܦܫܝܩܐܝܬ<EOS> ܕܠܐ<EOS>
ܬܬܩܪܒܘܢ ܠܐܢܬܬܐ<EOS> ܘܟܕ ܐܬܩܕܫܘ ܗܠܝܢ ܬܠܬܐ ܝܘܡ̈ܝܢ<EOS> ܗܝܕܝܢ ܒܝܘܡܐ ܬܠܝܬܝܐ ܐܬܓܠܝ ܩܕܝܫܐ<EOS>ܒܙܝܘܐ ܬܩܝܦܐ<EOS> ܘܒܫܘܒܚܐ ܪܒܐ<EOS> ܘܒܩܠܐ ܚܣܝܢܐ<EOS> ܘܒܪܥܡܐ ܪܗܝܒܐ<EOS> ܘܒܫܝܦܘܪܐ ܥܙܝܙܐ<EOS> ܘܒܠܡܦ̈ܕܐ<EOS>
ܬܟܝܒ̈ܐ<EOS> ܘܒܒܪ̈ܩܐ ܢܗܝܪ̈ܐ<EOS> ܘܙܥܘ ܛܘܪ̈ܐ ܘܕܠ ܪ̈ܡܬܐ<EOS> ܘܫܢܝ ܫܡܫܐ ܘܣܗܪܐ ܡܢ ܡܪܕܝܬܗ<EOS> ܘܣܠܩ<EOS>
ܡܘܫܐ ܠܛܘܪܐ ܕܣܝܢܝ<EOS> ܘܥܠ ܒܥܢܢܐ ܘܩܒܠ ܦܘܩܕܢܐ<EOS> ܘܚܙܐ ܡܘܫܐ ܙܝܘܐ ܫܒܝܚܐ<EOS> ܘܐܬܪܗܒ ܘܙܥ<EOS>ܘܪܬܝܬܐ ܐܚܕܗ<EOS> ܕܚܙܐ ܫܟܝܢܬܗ ܕܪܡܐ<EOS> ܕܣܡܟܬ ܥܠ ܛܘܪܐ<EOS> ܚܝܠܐ ܪܒܐ ܕܟܘܪܣܝܗ ܕܐܠܗܐ<EOS> ܕܡܐ<EOS>
ܕܡܫܡܫܝܢ ܠܗ ܪ̈ܒܘܬܐ ܘܐ̈ܠܦܐ<EOS> ܡܟܣܝܢ ܐܦܝܗ̈ܘܢ ܡܢ ܙܝܘܗ ܫܒܝܚܐ<EOS> ܘܪܗܛܝܢ ܘܦܪܚܝܢ ܒܓܦܝܗ̈ܘܢ<EOS>
ܩܠܝܠܐ̈<EOS> ܘܩܪܝܢ ܘܡܩܕܫܝܢ ܘܡܪܡܪܡܝܢ ܠܪܒܘܬܗ<EOS> ܥܝܪ̈ܝܢ ܘܥܬܝܕ̈ܝܢ ܘܩ̈ܠܝܠܝܢ ܒܪ̈ܗܛܝܗܘܢ<EOS>ܗܕܝܪ̈ܝܢ ܘܝܐܝܢ ܘܦܐܝܢ ܘܪ̈ܓܝܓܝܢ<EOS> ܪܗܛܝܢ ܘܡܩܕܫܝܢ ܘܓܡܪܝܢ ܦܘܩܕܢܗ<EOS> ܣܠܩܝܢ ܘܢܚܬܝܢ ܒܐܐܪ ܐܝܟ<EOS>
ܒܪ̈ܩܐ ܩ̈ܠܝܠܐ<EOS>
ܡܘܫܐ ܓܝܪ ܡܡܠܠ ܗܘܐ<EOS> ܘܐܠܗܐ ܥܢܐ ܠܗ ܒܩܠܐ<EOS> ܩܐܡ ܗܘܐ ܒܗܘ ܝܘܡܐ ܐܝܣܪܝܠ<EOS>
ܒܙܘܥܐ ܘܒܕܚܠܬܐ ܘܒܪܬܝܬܐ<EOS> ܘܢܦܠܘ ܥܠ ܐܦܝܗ̈ܘܢ<EOS> ܘܠܐ ܐܫܟܚܘ ܠܡܣܝܒܪܘ<EOS> ܘܐܡܪܘ ܠܡܘܫܐ<EOS> ܕܠܐ<EOS>
ܢܡܠܠ ܥܡܢ ܐܠܗܐ ܕܠܐ ܢܡܘܬ<EOS> ܐܘܢ ܥܛܠܐ ܐܝܢܐ ܕܥܣܩ ܒܗܠܝܢ ܘܡܬܬܩܠ<EOS> ܐܢ ܥܡ ܐܝܣܪܝܠ ܕܚܕܐ ܫܥܐ<EOS>
ܒܠܚܘܕ ܡܠܠ ܥܡܗ ܐܠܗܐ<EOS> ܥܕܡܐ ܕܐܬܩܕܫ ܬܠܬܐ ܝܘܡ̈ܝܢ<EOS> ܠܐ ܐܫܟܚ ܠܡܫܡܥ ܩܠܗ ܕܐܠܗܐ<EOS> ܟܕܠܐ<EOS>
ܠܛܘܪܐ ܣܠܩ<EOS> ܘܐܦܠܐ ܒܥܢܢܐ ܬܩܝܦܬܐ ܥܠ<EOS> ܡܘܫܐ ܓܒܪܐ ܢܒܝܐ<EOS> ܥܝܢܐ ܢܗܝܪܬܐ ܕܟܠܗ ܥܡܐ<EOS> ܕܩܐܡ ܗܘܐ<EOS>
ܒܟܠܙܒܢ ܩܕܡ ܐܠܗܐ<EOS> ܘܡܢ ܦܘܡ ܠܦܘܡ ܡܡܠܠ ܗܘܐ ܥܡܗ<EOS> ܐܝܟܢܐ ܡܫܟܚܐ ܗܘܬ ܨܒܘܬܐ ܕܒܫܘܬܦܘܬܐ<EOS>
ܢܗܘܐ<EOS> ܘܐܢ ܐܝܣܪܝܠ ܕܬܠܬܐ ܝܘܡ̈ܝܢ ܒܠܚܘܕ ܐܬܩܕܫ ܡܠܠ ܥܡܗ ܐܠܗܐ<EOS> ܚܕ ܟܡܐ ܝܬܝܪ̈ܝܢ ܘܪ̈ܓܝܓܝܢ<EOS>
ܐܝܠܝܢ ܕܟܠܗܘܢ ܝܘ̈ܡܝܗܘܢ ܡܩܕܫܝܢ ܘܥܝܪ̈ܝܢ<EOS> ܘܥܬܝܕ̈ܝܢ ܘܩܝܡܝܢ ܩܕܡ ܐܠܗܐ<EOS> ܠܐ ܝܬܝܪܐܝܬ ܢܪܚܡ<EOS>
ܐܢܘܢ ܐܠܗܐ<EOS> ܘܪܘܚܗ ܬܥܡܪ ܒܗܘܢ<EOS> ܐܝܟ ܕܐܡܪ ܕܐܥܡܪ ܒܗܘܢ<EOS> ܘܐܗܠܟ ܒܗܘܢ<EOS> ܘܐܫܥܝܐ ܐܡܪ<EOS> ܕܒܡܢ<EOS>
ܐܚܘܪ ܘܐܥܡܪ ܐܠܐ ܒܢܝܚܐ ܘܒܡܟܝܟܐ<EOS> ܕܙܐܥ ܡܢ ܡܠܬܝ<EOS>
ܘܐܚܘܝܟ ܕܛܒ ܡܝܬܪܐ ܒܬܘܠܬܐ<EOS> ܘܪܚܝܡܐ ܩܕܡ ܐܠܗܐ<EOS> ܦܩܕ ܓܝܪ ܩܕܝܫܐ ܥܠ ܟܗ̈ܢܐ<EOS>
ܒ̈ܢܝ ܐܗܪܘܢ ܕܡܫܡܫܝܢ ܩܕܡܘܗܝ<EOS> ܕܚܕ ܡܢܗܘܢ ܐܢܬܬܐ ܐܪܡܠܬܐ ܘܫܒܝܩܬܐ<EOS> ܘܐܝܕܐ ܕܡܛܢܦܐ ܒܙܢܝܘܬܐ<EOS>
ܠܐ ܢܣܒ<EOS> ܐܠܐ ܒܬܘܠܬܐ ܡܢ ܥܡܗ ܢܣܒ<EOS> ܐܝܕܐ ܕܒܓܒܪܐ ܐܚܪܢܐ ܠܐ ܐܬܛܡܐܬ<EOS> ܘܚܙܝ ܕܛܡܐܐ ܗܝ ܐܪܡܠܬܐ<EOS>
ܡܢ ܒܬܘܠܬܐ<EOS> ܐܢ ܕܝܢ ܫܘܬܦܘܬܐ ܡܝܬܪܐ ܡܢ ܒܬܘܠܘܬܐ ܘܩܕܝܫܘܬܐ<EOS> ܡܢܐ ܐܠܨܐ ܗܘܬ ܕܢܙܗܪ ܠܐܝܣܪܝܠ<EOS>ܘܩܕܫܗ ܗܠܝܢ ܬܠܬܐ ܝܘܡ̈ܝܢ<EOS> ܘܗܝܕܝܢ ܡܠܠ ܥܡܗܘܢ<EOS> ܘܡܢܐ ܡܬܒܥܝܐ ܗܘܬ ܕܟܗܢܐ ܒܬܘܠܬܐ ܢܣܒ<EOS>ܘܠܐܪܡܠܬܐ ܘܠܫܒܝܩܬܐ ܠܐ ܢܬܩܪܒ<EOS> ܘܡܢܐ ܡܘܫܐ ܟܠܐ ܢܦܫܗ<EOS> ܘܐܪ̈ܒܥܝܢ ܫܢ̈ܝܢ ܐܬܩܕܫ ܡܢ ܐܢܬܬܗ<EOS>ܕܐܟܒܪ ܕܝܢ ܐܘܠܕ ܒܢܝ̈ܐ ܐܚܪ̈ܢܐ<EOS> ܣܛܪ ܡܢ ܓܪܫܘܢ ܘܐܠܝܥܙܪ<EOS> ܐܢܐ ܗܟܢܐ ܡܝܬܐ ܐܢܐ ܨܒܘܬܐ<EOS>
ܒܪܥܝܢܝ<EOS> ܕܠܘܝ ܕܝܢ ܠܐ ܐܬܝܠܕ ܙܡܪܝ ܡܛܠ ܙܢܝܘܬܗ<EOS> ܕܒܚܕܐ ܫܥܐ ܢܦܠܘ ܡܢ ܐܝܣܪܝܠ ܥܣܪܝܢ<EOS>
ܘܐܪ̈ܒܥܐ ܐ̈ܠܦܝܢ<EOS> ܘܐܦ ܠܐ ܕܝܢ ܥܟܪ ܐܬܨܝܪ ܒܟܪܣ ܐܡܗ<EOS> ܕܥܒܕܗ ܠܡܫܪܝܬܐ ܕܐܝܣܪܝܠ ܚܪܡܐ<EOS>ܘܐܫܬܘܦ ܕܝܢ ܩܘܝ ܥܠܝ ܒܩܕܝܫܘܬܐ<EOS> ܘܠܐ ܐܬܝܠܕ ܠܗ ܚܦܢܝ ܘܦܝܢܚܣ<EOS> ܕܨܥܪܘ ܟܗܢܘܬܐ ܘܐܬܕܒܪܘ<EOS>
ܝܥܢܐܝܬ<EOS> ܘܠܡܢܐ ܐܬܒܥܝܘ ܒܢܝ̈ܐ ܠܫܡܘܐܝܠ ܕܠܐ ܢܛܪܘ ܢܡܘܣܐ<EOS> ܘܠܐ ܗܠܟܘ ܒܐܘܪ̈ܚܬܗ<EOS> ܘܣܓܝܐ̈ܝܢ<EOS>
ܕܐܝܟ ܗܠܝܢ<EOS> ܕܦܩܚ ܗܘܐ ܠܗܘܢ<EOS> ܐܠܘ ܠܐ ܐܘܠܕܘ<EOS> ܐܦ ܠܐ ܐܬܝܠܕܘ<EOS>
ܡܘܫܐ ܪܚܡ ܩܕܝܫܘܬܐ<EOS> ܘܐܬܪܚܡ ܡܢ ܩܕܝܫܐ ܘܚܘܝܗ ܐܝܩܪܗ<EOS> ܘܝܫܘܥ ܒܪܢܘܢ ܐܚܒ<EOS>
ܒܬܘܠܘܬܐ ܘܥܡܪ ܒܡܫܟܢܐ<EOS> ܐܬܪ ܕܩܕܝܫܐ ܡܫܬܡܫ ܗܘܐ<EOS> ܘܐܠܝܐ ܐܬܝܬܪ ܒܗ ܒܒܬܘܠܘܬܐ<EOS> ܘܥܡܪ ܒܚܘܪܒܐ<EOS>
ܘܒܛܘܪ̈ܐ ܘܒܡܥܪ̈ܐ<EOS> ܘܥܠܝܗ ܩܕܝܫܐ ܠܐܬܪܐ ܕܩ̈ܕܝܫܐ<EOS> ܐܬܪ ܕܠܝܬ ܫܘܠܛܢܐ ܠܪ̈ܚܡܝ ܨܚܢܘܬܐ<EOS>ܘܐܠܝܫܥ ܩܘܝ ܝܚܝܕܐܝܬ ܘܐܬܢܟܦ<EOS> ܘܚܝ̈ܠܐ ܬܡܝܗ̈ܐ ܣܥܪ ܒܐܝܕܗ ܐܠܗܐ<EOS> ܘܐܪܡܝܐ ܬܘܒ ܐܡܪ<EOS> ܕܝܘܡܗ<EOS>
ܕܒܪܢܫܐ ܠܐ ܪܓܬ<EOS> ܘܐܦ ܡܪܗ ܬܘܒ ܦܩܕܗ ܘܐܡܪ ܠܗ<EOS> ܕܠܐ ܬܣܒ ܠܟ ܐܢܬܬܐ<EOS> ܘܠܐ ܢܗܘܘܢ ܠܟ ܒܢ̈ܝܐ<EOS>
ܘܒܢ̈ܬܐ<EOS> ܥܠ ܗܕܐ ܕܝܢ ܢܦܩ ܒܪܘܚܐ ܝܗܘܕܝܐ<EOS> ܕܡܛܠ ܟܢ ܠܡ ܦܩܕܗ ܠܐܪܡܝܐ ܕܠܐ ܬܣܒ ܠܟ ܐܢܬܬܐ<EOS>ܘܠܐ ܢܗܘܘܢ ܠܟ ܒ̈ܢܝܐ ܘܒܢ̈ܬܐ ܒܐܬܪܐ ܗܢܐ ܡܛܠ ܕܗܟܢܐ ܐܡܪ ܡܪܝܐ ܥܠ ܒ̈ܢܝܐ ܘܥܠ ܒܢ̈ܬܐ<EOS>
ܕܡܬܝܠܕܝܢ ܒܐܬܪܐ ܗܢܐ<EOS> ܡܘܬܐ ܕܡܛܪ̈ܦܝ ܟܦܢܐ ܢܡܘܬܘܢ<EOS> ܥܠ ܗܘ ܗܘ ܠܡ ܐܡܪ ܠܗ<EOS> ܕܠܐ ܬܣܒ ܠܟ<EOS>
ܐܢܬܬܐ<EOS> ܐܘ ܚܣܝܪ̈ܝ ܪܥܝܢܐ<EOS> ܐܝܢܐ ܕܩܐܡ ܒܗܢܐ ܪܥܝܢܐ<EOS> ܗܘ ܡܢ ܕܝܗܒ ܒܪ̈ܚܡܐ ܠܐܪܡܝܐ ܒܥܝ̈ܢܝ<EOS>
ܡܠܟܐ ܕܒܒܠ<EOS> ܐܦ ܒܢܝ̈ܐ ܐܠܘ ܐܘܠܕ ܗܘܐ<EOS> ܡܦܨܐ ܗܘܐ ܡܢ ܚܪܒܐ ܘܟܦܢܐ<EOS> ܐܦ ܚܙܩܝܐܝܠ ܥܒܕ ܒܗ ܡܪܗ<EOS>
ܛܝܒܘܬܐ<EOS> ܘܢܣܒ ܡܢܗ ܪܓܬ ܥܝܢܘܗ̈ܝ ܒܡܚܘܬܐ ܕܡܢ ܫܠܝܐ<EOS> ܘܫܩܠ ܘܫܕܐ ܡܢܗ ܢܝܪܐ ܡܣܓܦܢܐ<EOS> ܘܐܠܐ<EOS>
ܚܘܢܝ ܐܘ ܡܠܦܢܐ<EOS> ܥܠ ܝܫܘܥ ܒܪܢܘܢ ܕܢܣܒ ܐܢܬܬܐ<EOS> ܘܐܘܠܕ ܒܢ̈ܝܐ<EOS> ܘܐܦܝܣܝܢܝ ܘܐܦ ܥܠ ܐܠܝܐ<EOS>ܘܐܠܝܫܥ ܬܠܡܝܕܗ<EOS> ܐܝܢܐ ܒܝܬܐ ܩܢܘܡܗ ܗܘܐ ܠܗܘܢ ܒܗܢܐ ܥܠܡܐ<EOS> ܕܗܐ ܒܚܘܪܒܐ ܘܒܛܘܪ̈ܐ ܘܒܡܥܪ̈ܐ<EOS>
ܥܡܪܝܢ ܗܘܘ<EOS> ܒܐܘܠܨܢܐ ܘܒܪܕܝܦܘܬܐ<EOS> ܘܥܡ ܚܕ ܡܢܗܘܢ ܠܐ ܗܘܬ ܐܢܬܬܐ<EOS> ܘܡܢ ܬܠܡܝ̈ܕܝܗܘܢ ܡܫܬܡܫܝܢ<EOS>
ܗܘܘ<EOS> ܘܚܙܝ ܕܟܕ ܓܚܙܝ ܬܠܡܝܕܗ ܕܐܠܝܫܥ<EOS> ܐܨܛܠܝ ܪܥܝܢܗ ܥܠ ܥܠܡܐ ܗܢܐ<EOS> ܘܪܓ ܩܢܝܢܐ ܘܐܢܬܬܐ<EOS>
ܘܒ̈ܢܝܐ<EOS> ܐܡܪ ܠܗ ܐܠܝܫܥ<EOS> ܗܢܘ ܙܒܢܐ ܕܬܩܢܐ ܩܢܝܢܐ ܘܟܪ̈ܡܐ ܘܙܝ̈ܬܐ<EOS> ܡܟܝܠ ܕܥܒܕܬ ܗܕܐ<EOS> ܓܪܒܗ<EOS>
ܕܢܥܡܢ ܢܠܒܫܝܘܗܝ ܓܚܙܝ<EOS> ܘܟܘܠܗ ܫܪܒܬܗ ܠܥܠܡ ܐܢ ܓܝܪ ܥܠ ܚܕ ܚܕ ܡܢ ܗܠܝܢ<EOS> ܡܢ ܟ̈ܬܒܐ ܬܦܝܣܢܝ<EOS>ܡܩܒܠܢܐ ܡܢܟ<EOS> ܘܟܠܡܕܡ ܕܡܢ ܬܪܥܝܬܟ ܒܕܝܬ ܘܡܡܠܠ<EOS> ܠܐ ܫܡܥ ܐܢܐ ܠܟ<EOS> ܕܨܒܝܬ ܕܬܛܡܐ ܩܕܝܫܐ<EOS>
ܒܦܝܣܟ ܕܓܠܐ<EOS>
ܥܠ ܫܘܬܦܘܬܐ ܕܝܗܒ ܐܠܗܐ ܒܥܠܡܐ<EOS> ܚܣ ܠܢ<EOS> ܠܐ ܗܘܐ ܡܕܡ ܥܕܠܝܐ ܣܝܡܝܢܢ<EOS> ܡܛܠ<EOS>
ܕܗܟܢܐ ܟܬܝܒ<EOS> ܕܚܙܐ ܐܠܗܐ ܟܠ ܕܥܒܕ ܘܗܐ ܛܒ ܫܦܝܪ<EOS> ܒܪܡ ܕܝܢ ܐܝܬ ܨܒܘ̈ܬܐ ܕܡܝܬܪ̈ܢ ܚܕܐ ܡܢ<EOS>
ܚܕܐ<EOS> ܒܪܐ ܐܠܗܐ ܫܡܝܐ ܘܐܪܥܐ ܘܛܒ ܫܦܝܪ̈ܝܢ<EOS> ܘܡܝܬܪ̈ܝܢ ܫܡܝܐ ܡܢ ܐܪܥܐ<EOS> ܘܒܪܐ ܚܫܘܟܐ ܘܢܗܝܪܐ<EOS>ܘܛܒ ܫܦܝܪ ܘܡܝܬܪ ܢܗܝܪܐ ܡܢ ܚܫܘܟܐ<EOS> ܘܒܪܐ ܠܠܝܐ ܘܐܝܡܡܐ<EOS> ܘܛܒ ܫܦܝܪ ܘܡܝܬܪ ܐܝܡܡܐ ܡܢ ܠܠܝܐ<EOS>
ܘܒܪܐ ܫܡܫܐ ܘܣܗܪܐ<EOS> ܘܛܒ ܫܦܝܪ ܘܡܝܬܪ ܫܡܫܐ ܡܢ ܣܗܪܐ<EOS> ܘܒܪܐ ܟܘ̈ܟܒܝ ܫܡܝܐ<EOS> ܘܛܒ ܫܦܝܪ ܘܡܝܬܪ<EOS>
ܟܘܟܒܐ ܡܢ ܟܘܟܒܐ ܒܢܘܗܪܗ<EOS> ܘܒܪܐ ܠܐܕܡ ܘܠܚܘܐ<EOS> ܘܛܒ ܫܦܝܪ ܘܡܝܬܪ ܐܕܡ ܡܢ ܚܘܐ<EOS> ܘܒܪܐ ܫܘܬܦܘܬܐ<EOS>
ܡܘܠܕܐ ܕܥܠܡܐ ܘܛܒ ܫܦܝܪܐ<EOS> ܘܡܝܬܪܐ ܡܢܗ ܒܬܘܠܘܬܐ<EOS>
ܐܪܥܐ ܟܕ ܒܬܘܠܬܐ ܗܘܬ ܠܐ ܐܬܛܡܐܬ<EOS> ܘܒܬܪ ܕܢܚܬ ܥܠܝܗ ܡܛܪܐ ܐܘܥܝܬ ܟܘܒ̈ܐ<EOS>ܘܐܕܡ ܒܒܬܘܠܘܬܗ ܪܚܝܡ ܗܘܐ ܘܫܦܝܪ<EOS> ܘܒܬܪ ܕܐܘܠܕ ܠܚܘܐ ܛܥܐ ܘܥܒܪ ܦܘܩܕܢܐ<EOS> ܘܒ̈ܢܝ ܫܝܬ<EOS>
ܒܒܬܘܠܘܬܗܘܢ ܝܐܝܢ ܗܘܘ<EOS> ܘܟܕ ܐܬܚܠܛܘ ܒܒ̈ܢܬ ܩܐܝܢ<EOS> ܐܬܥܛܝܘ ܒܡ̈ܝܐ ܕܛܘܦܢܐ<EOS> ܘܫܦܝܪ ܗܘܐ ܫܡܫܘܢ<EOS>
ܒܢܙܝܪܘܬܗ ܘܒܒܬܘܠܘܬܗ<EOS> ܘܒܙܢܝܘܬܗ ܚܒܠ ܢܙܝܪܘܬܗ<EOS> ܘܪܓܝܓ ܗܘܐ ܕܘܝܕ ܒܛܠܝܘܬܗ<EOS> ܘܒܪܓܬ ܒܬܫܒܥ<EOS>
ܥܒܪ ܢܡܘܣܐ<EOS> ܘܒܛܠ ܬܠܬܐ ܦܘܩ̈ܕܢܝܢ ܡܢ ܥܣܪܐ<EOS> ܕܠܐ ܬܪܓ<EOS> ܘܠܐ ܬܩܛܘܠ<EOS> ܘܠܐ ܬܓܘܪ<EOS> ܘܫܦܝܪ ܗܘܐ<EOS>
ܚܡܢܘܢ ܒܒܬܘܠܘܬܗ<EOS> ܘܒܨܚܢܘܬ ܪܓܬ ܚܬܗ ܩܛܠܗ ܐܒܝܫܠܘܡܐܒܫܠܘܡ<EOS> ܝܐܐ ܗܘܐ ܘܗܕܝܪ ܫܠܝܡܘܢ<EOS>
ܒܒܬܘܠܘܬܗ<EOS> ܘܒܣܝܒܘܬܗ ܒܪܓܬ ܢܫ̈ܐ ܣܛܐ ܠܒܗ ܡܢ ܐܠܗܗ<EOS>
ܚܢܢ ܫܡܥܢ ܡܢ ܢܡܘܣܐ<EOS> ܕܢܫܒܘܩ ܓܒܪܐ ܠܐܒܘܗܝ ܘܠܐܡܗ ܘܢܩܦ ܠܐܢܬܬܗ<EOS> ܘܢܗܘܘܢ ܚܕ<EOS>
ܒܣܪ<EOS> ܘܫܪܝܪܐܝܬ ܢܒܝܘܬܐ ܗܝ ܪܒܬܐ ܘܡܝܬܪܐ ܗܕܐ<EOS> ܐܒܐ ܘܐܡܐ ܡܢ ܫܒܩ ܡܢ ܕܢܣܒ ܐܢܬܬܐ<EOS> ܗܢܐ ܗܘ<EOS>
ܪܥܝܢܐ ܕܟܕ ܒܪܢܫܐ ܐܢܬܬܐ ܥܕܟܝܠ ܠܐ ܢܣܒ<EOS> ܪܚܡ ܘܡܝܩܪ ܠܐܠܗܐ ܐܒܘܗܝ<EOS> ܘܠܪܘܚ ܩܘܕܫܐ ܐܡܗ<EOS> ܘܠܝܬ<EOS>
ܠܗ ܪܚܡܬܐ ܐܚܪܬܐ<EOS> ܘܟܕ ܒܪܢܫܐ ܐܢܬܬܐ ܢܣܒ ܫܒܩ ܠܐܒܘܗܝ ܘܠܐܡܗ<EOS> ܗܠܝܢ ܕܡܢ ܠܥܠ ܪ̈ܫܝܡܝܢ<EOS>ܘܡܬܬܚܕ ܪܥܝܢܗ ܒܥܠܡܐ ܗܢܐ<EOS> ܘܡܬܢܬܦ ܪܥܝܢܗ ܘܠܒܗ ܘܡܚܫܒܬܗ ܡܢ ܐܠܗܐ ܠܓܘ ܥܠܡܐ<EOS> ܘܪܚܡ ܘܡܚܒ<EOS>
ܠܗ<EOS> ܐܝܟ ܕܪܚܡ ܓܒܪܐ ܠܐܢܬܬ ܛܠܝܘܬܗ<EOS> ܘܦܪܝܫܐ ܪܚܡܬܗ ܡܢ ܕܐܒܘܗܝ ܘܡܢ ܕܐܡܗ<EOS>
ܘܐܡܪ ܕܢܗܘܘܢ ܬܪ̈ܝܗܘܢ ܚܕ ܒܣܪ<EOS> ܘܫܪܝܪܐ ܗܝ<EOS> ܕܐܝܟ ܓܒܪܐ ܘܐܢܬܬܐ ܗܘܝܢ ܠܗܘܢ<EOS>
ܚܕ ܒܣܪ ܘܚܕ ܪܥܝܢ<EOS> ܘܡܢ ܐܒܘܗܝ ܘܐܡܗ ܦܪܩܐ ܬܪܥܝܬܗ ܘܡܚܫܒܬܗ<EOS> ܗܟܢܐ ܐܦ ܒܪܢܫܐ ܕܐܢܬܬܐ ܥܕܟܝܠ<EOS>
ܠܐ ܢܣܒ<EOS> ܘܩܐܡ ܝܚܝܕܐܝܬ<EOS> ܒܚܕܐ ܪܘܚ ܘܒܚܕ ܪܥܝܢ ܗܘܐ ܡܢ ܐܒܘܗܝ<EOS>
ܐܢܐ ܕܟܬܒܬ ܠܟ ܚܒܝܒܝ ܥܠ ܒܬܘܠܘܬܐ ܘܩܕܝܫܘܬܐ<EOS> ܡܛܠ ܕܫܡܥܬ ܡܢ ܓܒܪܐ ܝܗܘܕܝܐ<EOS>
ܕܚܣܕ ܠܚܕ ܡܢ ܐܚ̈ܝܢ ܒ̈ܢܝ ܥܕܬܢ<EOS> ܘܐܡܪ ܠܗ ܕܐܢܬܘܢ ܛܡܐܝܢ ܐܢܬܘܢ ܕܢܫ̈ܐ ܠܐ ܢܣܒܝܢ ܐܢܬܘܢ<EOS>ܘܚܢܢ ܩܕܝܫ̈ܝܢ ܘܡܝܬܪܝܢ ܕܡܘܠܕܝܢ ܘܡܣܓܝܢ ܙܪܥܐ ܒܥܠܡܐ<EOS> ܥܠ ܗܘ ܗܘ ܟܬܒܬ ܠܟ ܦܝܣܐ ܗܢܐ<EOS> ܒܪܡ<EOS>
ܕܝܢ ܥܠ ܒܬܘܠܘܬܐ ܘܩܕܝܫܘܬܐ ܡܢ ܠܥܠ ܟܬܒܬ ܠܟ ܘܐܦܝܣܬܟ<EOS> ܒܬܚܘܝܬܐ ܕܒ̈ܢܝ ܩܝܡܐ<EOS> ܕܟܡܐ ܦܐܝܐ<EOS>
ܘܪܓܝܓܐ ܒܬܘܠܘܬܐ<EOS> ܕܐܦܢ ܒܐܘܠܨܢܐ ܓܡܪ ܠܗ ܒܪ ܐܢܫܐ<EOS> ܐܝܟ ܕܐܡܪ ܡܪܢ<EOS> ܕܠܐ ܗܘܐ ܟܠܢܫ ܣܦܩ ܠܗ<EOS>ܐܠܐ ܡܢ ܕܝܗܝܒ ܠܗ<EOS> ܘܫܠܝܚܐ ܐܡܪ<EOS> ܕܡܛܘܠ ܐܢܢܩܐ ܕܒܥܠܡܐ<EOS> ܦܩܚ ܠܗ ܠܐܢܫ ܕܗܟܢܐ ܢܗܘܐ<EOS> ܠܗܕܐ<EOS>
ܡܢܬܐ ܐܝܬ ܦܘܪܥܢܐ ܣܓܝܐܐ<EOS> ܡܛܠ ܕܒܚܐܪܘܬܢ ܗܘ ܓܡܪܝܢܢ ܠܗ<EOS> ܘܠܐ ܡܢ ܫܘܥܒܕܐ ܘܐܘܠܨܢܐ ܕܦܘܩܕܢܐ<EOS>ܘܠܐ ܚܒܝܫܝܢ ܚܢܢ ܒܗ ܬܚܝܬ ܢܡܘܣܐ<EOS> ܨܘܪܬܗ ܘܕܡܘܬܗ ܐܫܟܚܢ ܒܟܬܒܐ<EOS> ܘܚܙܝܢ ܕܠܘܬ ܢܨܝ̈ܚܐ ܐܫܬܟܚܬ<EOS>
ܕܡܘܬܐ ܗܝ ܕܥܝܪ̈ܐ ܕܒܫܡܝܐ<EOS> ܘܒܐܪܥܐ ܒܡܘܗܒܬܐ ܐܬܩܢܝܬ<EOS> ܗܢܘ ܩܢܝܢܐ ܕܟܕ ܢܐܒܕ ܠܐ ܢܫܬܟܚ<EOS>ܘܒܕܡ̈ܝܐ ܐܢܫ ܠܡܩܢܝܗ ܠܐ ܡܫܟܚ<EOS> ܠܐ ܕܐܝܬ ܠܗ ܘܡܘܒܕ ܡܫܟܚ ܠܗ<EOS> ܘܠܐ ܕܠܝܬ ܠܗ ܘܪܗܛ ܡܕܪܟ ܠܗ<EOS>ܪܚܡ ܚܒܝܒܝ ܗܕܐ ܡܘܗܒܬܐ<EOS> ܕܠܝܬ ܐܟܘܬܗ ܒܥܠܡܐ ܟܠܗ<EOS> ܒܗܢܐ ܡܕܡ ܕܟܬܒܬ ܠܟ ܦܘܩ ܒܪܘܚܐ ܠܘܩܒܠ<EOS>
ܝܗܘ̈ܕܝܐ<EOS> ܕܒܨܚܢܘܬܗܘܢ ܠܐ ܡܕܪܟܝܢ ܚܝܠܗ ܕܒܬܘܠܘܬܐ ܘܩܕܝܫܘܬܐ<EOS>
ܫܠܡܬ ܕܒܬܘܠܘܬܐ ܘܩܕܝܫܘܬܐ<EOS>
