ܬܘܼܒ ܥܡ ܐܠܗܐ ܕܡܚܟܡ ܟܿܬܒܝܼܢܢ ܡܐܡܪܐ ܕܬܪܝܢ ܕܥܠ ܝܕܥܬܐ ܕܫܪܪܐ<EOS> ܕܐܝܼܬ<EOS>ܒܗ ܩܦ̈ܠܐܐ ܬܡܢܝܐ<EOS>ܩܦܠܐܘܢ ܩܕܡܝܐ ܥܠܗܿܝ ܕܡܛ݀ܠܡܢܐ ܒܪܐ ܒܿܪܘܝܐ ܒܪ̈ܝܬܐ ܘܐܬܩܢ ܥܠ̈ܡܐ<EOS>ܢܫܿܒܚܘܢܒܪܟ ܘܢܪܡܪܡ ܠܗܿܘ ܕܗܘܼ ܒܠܚܘܼܕܘܗܝ ܐܝܼܬܘܗܝ ܐܝܼܬܝܐ ܡܫܒܚܐ ܘܡܒܪܟܐ ܘܡܪܡܪܡܐ<EOS>ܗܿܘ ܡܥܠܝܐ ܘܠܐ ܣܢܝܼܩܐ ܘܠܐ ܚܣܝܼܪܐ<EOS> ܗܿܘ ܕܠܟܿܠ ܡܡܠܐ ܚܣܝܼܪ̈ܬܐ ܘܡܫܡܠܐ ܣܢܝܼܩ̈ܬܐ<EOS>ܘܝܿܗܒ ܘܡܫܟܢ ܘܡܥܬܪ<EOS> ܘܗܼܘ ܡܼܢ ܡܠܝܘܼܬܗ ܠܐ ܡܼܬܒܨܪ<EOS> ܘܐܢ ܫܡܼܫܐ ܗܿܢܐ ܡܼܬܚܙܝܢܐ ܘܒܪܝܐ<EOS>ܘܥܒܝܼܕܐ ܗܿܐ ܡܢܗܪ ܠܟܿܠܗܿ ܒܪܝܼܬܐ<EOS> ܘܡܫܚܢ ܘܡܩܝܼܡ ܠܒܪܝܼܬܐ ܒܚܝܠܐ ܕܚܡܝܼܡܘܼܬܗ ܘܡܒܫܠ<EOS>ܘܡܫܿܡܠܐ ܦܐܪ̈ܐ ܘܓܼܢ̈ܣܐ ܘܐܕ̈ܫܐ ܕܝܼܥ̈ܝܬܐ ܘܡܢܿܛܪ ܠܟܝܼܢܐ ܒܚܝܘܼܬܐ ܘܠܐ ܡܼܬܚܒܠܢܘܼܬܐ<EOS>ܘܡܒܘܼ̈ܥܐ ܬܘܼܒ ܘܥܼܝܢ̈ܬܐ ܕܐܡܝܼܢܐܝܼܬ ܫܿܦܥܝܢ ܘܡܪܕܝܢ ܬܐܦ̈ܐ ܘܢܗܪ̈ܘܬܐ ܕܡܫܩܝܢ ܐܪ̈ܥܬܐ<EOS>ܘܡܘܥܝܢ ܘܡܪܒܝܢ<EOS> ܘܗܼܢܘܢ ܣܟ ܠܐ ܚܿܣܪܝܢ ܐܘܿ ܡܼܬܟܠܝܐ ܡܪܕܝܬܗܘܢ<EOS> ܐܝܟܢ ܡܕܝܢ ܡܼܨܝܐ<EOS>ܕܗܿܘ ܟܝܢܐ ܡܫܒܚܐ ܘܓܡܝܼܪܐ ܘܠܐ ܚܣܝܼܪܐ<EOS> ܗܿܘ ܒܪܘܼܝܐ ܕܗܿܝܢ ܟܿܠܗܝܢ ܘܡܩܿܝܡܢܐ<EOS>ܘܡܦܪܢܣܢܐ ܘܡܿܨܼܐ ܟܿܠ<EOS> ܠܐ ܚܿܣܪ ܣܟ ܐܘܿ ܡܬܼܒܨܪܐ ܡܠܝܘܼܬܗ<EOS> ܐܘܿ ܐܝܼܬ ܒܟܝܿܢܗ<EOS>ܚܣܝܼܪܘܼܬܐ<EOS>ܕܡܕܡ ܕܣܢܝܼܩ ܥܠ ܫܘܼܡܠܐ<EOS> ܚܼܣ<EOS> ܡܕܝܢ ܡܛ݀ܠܡܢܐ ܒܪܐ ܠܗܕܐ ܒܪܝܼܝܬܐ<EOS>ܬܗܝܼܪܬܐ ܘܣܓܝܐܬ݀ ܫܘܼܚܠ̈ܦܐ<EOS> ܘܐܬܩܢ ܥ݀ܠܡܐ ܡܠܝܼܠܐ<EOS> ܢܡܬܝܕܥܢܐ ܪܘܼ̇ܢܝܐ ܘܡܬܪܓܫܢܐ<EOS>ܓܘܼܫܡܐ<EOS> ܣܿܓܝ̈ܐܐ ܡܼܢ ܣܿܓܝܐܬܐ ܐܣܒܪܘ ܘܐܫܠܡܼܘ<EOS> ܡܢܼܗܘܢ ܐܡܼܪܘ ܕܡܛ݀ܠܗܿܝ<EOS>ܕܢܫܒܚܘܝܼܢܝܗܝ ܘܢܪܡܪܡܘܢ ܠܟܝܿܢܗ ܡܫܒܚܐ<EOS> ܐܚܪ̈ܢܐ ܐܡܼܪܘ<EOS> ܕܗܼܝ ܒܪܝܼܬܐ ܬܗܼܘܐ ܥܠܼܬ<EOS>ܬܫܒܘܚܬܗ<EOS> ܕܟܕ ܢܚܼܙܘܢ ܦܪ̈ܘܼܫܐ ܘܚܟ̈ܝܼܡܐ ܠܫܘܼܦܪܐ ܪܒܐ ܕܒܪܝܼܬܐ ܬܗܼܘܐ ܥܠܼܬ ܬܫܒܘܚܬܗ<EOS>ܕܟܕ ܢܚܼܙܘܢ ܦܪ̈ܘܼܫܐ ܘܚܟ̈ܝܼܡܐ ܠܫܘܼܦܪܐ ܪܒܐ ܕܒܪܝܼܬܐ<EOS> ܢܫܒܚܘܢ ܘܢܩܠܣܘܢ ܠܥܒܘܼܕܐ<EOS>ܐܚܪ̈ܢܐ ܐܣܒܼܪܘ<EOS> ܕܡܛ݀ܠ ܕܢܗܼܘܘܢ ܚ̈ܝܐ ܡܠ̈ܝܼܠܐ ܘܡܫܡܫ̈ܢܐ ܕܨܒܝܿܢܗ ܘܡܫܡ̈ܠܝܢܐ<EOS>ܕܦܘܼܩ̈ܕܢܘܗܝ<EOS> ܘܒܪ̈ܝܬܐ ܕܫܪܟܐ ܢܗܼܘ̈ܝܢ ܠܚܫܚܬܐ ܕܝܠܗܘܢ ܕܡܠ̈ܝܼܠܐ<EOS> ܘܐܚܪ̈ܢܐܐܚܪ̈ܢܝܬܐ<EOS>ܬܚܡܘ<EOS> ܘܡܒ̈ܛܠܢܐ ܐܘܟܝܬ ܠܐ ܡܗ̈ܝܡܢܐ<EOS> ܗܿܢܘܢܕ ܐܝܟ ܚܝܘܼܬܐ ܘܒܥܝܼܪܐ ܕܠܐ ܡܕܥܐ ܥܿܒܐܼ<EOS>ܣܘܼܟܠܗܘܢ ܘܚܫܘܼܟ ܗܘܢܗܘܢ ܡܼܢ ܛܥܿܝܘܬܐ ܘܠܐ ܝܼܕܥܬܐ ܕܫܪܪܐ<EOS> ܐܣܒܼܪܘ ܕܗܘܼ ܡܼܢ ܢܦܫܗ<EOS>ܐܝܼܬܘܗܝ ܗܿܢ ܥ݀ܠܡܐ<EOS> ܘܐܛܘܡܛܘܢ ܡܕܡ ܕܠܐ ܫܘܪܝܐ ܐܝܼܬ ܠܗ ܘܠܐ ܫܘܼܠܡܐ<EOS> ܘܠܝܬ ܠܡ ܥ݀ܠܡܐ<EOS>ܕܪ̈ܘܚܢܐ<EOS> ܘܠܗܿܠܝܢ ܩܕܡܢܢ ܒܠܡܢܢ ܘܐܟܣܢܢ ܛܥܿܝܘܬܗܘܢ ܒܡܐܡܪܐ ܕܩܕܡ ܗܢܐ<EOS> ܘܚܘܝܼܢܢ<EOS>ܚܬܝܼܬܐܝܼܬ ܡܢܗ ܕܟܝܿܢܐ ܘܕܘܼܒܪܗ ܕܥܿܠܡܐ<EOS> ܕܡܢܟܿܠ ܦܪܘܿܣ ܡܪܐ ܐܝܼܬ ܘܡܕܒܪܢܐ ܕܗܼܘ<EOS>ܐܝܼܬܘ̄ ܒܿܪܘܼܝܐ ܘܥܒܘܕܐ<EOS> ܘܠܝܬ ܠܗ ܫܘܼܪܝܐ ܘܫܘܼܠܡܐ<EOS> ܘܚܕ ܗܼܘ ܒܠܚܘܼܕܘܗܝ<EOS> ܘܠܐ ܣܟ<EOS>ܡܨܝܐ ܕܐܝܼܬ ܥܡܗ ܐ̱ܚܪܝܢ<EOS> ܘܗܼܘ ܒܪܐ ܥ̈ܠܡܐ ܘܐܬܩܢ ܘܛܟܣ ܐܝܟ ܨܒܝܿܢܗ ܡܪܢܝܐ ܘܠܐ<EOS>ܡܬܥܨܝܢܐ<EOS> ܘܐܡܿܪܝܢܢ ܚܢܢ ܕܠܘ ܡܼܛܠ ܕܢܫܒܚܘܼܢܝܗܝ ܘܢܒܪܟܘܼܢܝܗܝ ܘܢܪܡܪܡܘܢܝܗܝ ܥܠ̈ܡܐ ܒܪܐ<EOS>ܐܢܘܢ<EOS> ܡܛܠ ܕܡܫܒܚܐ ܘܡܒܪܟܐ ܘܡܪܡܪܡܐ ܐܝܼܬܘܗܝ<EOS> ܘܠܐ ܡܨܝܐ ܕܬܘܼܒ ܢܼܬܥܠܐ ܘܢܬܼܪܡܪܡ<EOS>ܟܝܿܢܗ ܡܫܒܚܐ ܝܬܝܼܪ ܡܼܢ ܡܐ ܕܐܝܼܬܘ̄<EOS> ܒܗܿܝ ܕܓܡܝܪܐ ܘܡܫܡܠܝܐ ܘܠܐ ܣܟ ܚܣܝܼܪܐ ܐܝܼܬܘ̄<EOS>ܟܝܿܢܗ ܣܓܝܼܕܐ ܘܡܥܠܝܐ<EOS> ܘܐܢ ܚܣܝܼܪ ܗܘܼܐ ܟܝܿܢܗ ܐܘܿ ܣܢܝܼܩ ܠܐ ܡܼܨܝܐ ܕܢܗܼܘܐ ܐܝܼܬܘܗܝ<EOS>ܥ݀ܒܘܕܐ ܘܒܪܘܼܝܐ ܘܡܼܨܐܼ ܟܿܠ<EOS> ܡܿܢ ܕܚܣܝܼܪ ܘܣܢܝܼܩ ܒܪܝܼܬܐ ܗܿܘ ܘܥܒܝܼܕܐ<EOS> ܘܠܘ ܒܪܘܼܝܐ<EOS>ܘܥܒܘܼܕܐ ܘܟܕ ܛܒܿ ܘܗܼܢ̈ܝܢ ܒܪ̈ܝܬܐ<EOS> ܟ݀ܠܚܕܐ ܒܟܝܿܢܗܿ ܡܫܡܠܝܬܐ ܐܝܼܬܝܗܿ ܠܘܬ݀ ܗܿܘ ܡܕܡ<EOS>ܕܐܬܼܒܪܝܬ݀ ܒܗ ܘܡܛ݀ܠܬܗ<EOS> ܘܐܦܠܐ ܗܼܘ ܣܢܝܼܩ ܗܘܼܐ ܥܠ ܒܪ̈ܝܐ ܡܠ̈ܝܼܠܐ ܕܢܫܡܫܘܢ ܨܒܝܿܢܗ<EOS>ܘܢܫܡܠܘܢ ܦܘܼܩܕܢ̈ܘܗܝ ܡܛ݀ܠ ܣܢܝܼܩܘܼܬܗ<EOS> ܐܘܿܒܨܝܼܪܘܬ ܚܝܠܗ<EOS> ܐܠܐ ܡܛܠ ܓܡܝܼܪܘܼܬܗܘܢ<EOS>ܕܝܼܠܗܘܢ ܘܡܬܥܠܝܢܘܼܬܗܘܢ ܕܠܘܬ݀ ܛܘܼܒܬܢܘܼܬܐ ܡܪܢܝܬܐ<EOS> ܡܕܝܢ ܗܿܝ ܕܚܬܝܼܬܐ ܗܿܕܐ ܗܿܝ<EOS>ܕܡܛ݀ܠ ܕܐܝܬܘܗܝ ܛܒܿܐ ܘܥܬܝܼܪܐ ܘܚܟܝܼܡܐ<EOS>ܘܓܡܝܪܐ ܘܡܫܡܠܝܐ ܒܟܠܗܝܢ<EOS> ܘܗܿܘ ܕܐܝܬܘܗܝ ܛܒܿܐ ܘܥܬܝܪܐ ܘܚܟܝܼܡܐ<EOS>ܡܼܢ ܟܿܠ ܦܪܘܿܣ ܡܐܛܒ ܡܼܢ ܛܒܿܘܬܗ ܠܐܚܪ̈ܢܐ<EOS> ܘܡܥܬܪ ܡܼܢ ܥܘܼܬܪܗ ܠܐ ܡܘܦܝܢܐ<EOS> ܘܡܚܘܐ<EOS>ܚܟܡܼܬܗ ܒܥܒܿܕ̈ܘ̄ ܘܥܠܗܿܝ ܒܪܐ ܒܪ̈ܝܬܐ ܟܕ ܠܐ ܣܢܝܼܩ ܗܘܼܐ ܥܠܝܗܝܢ<EOS> ܐܬܩܼܢ ܥܠ̈ܡܐ<EOS>ܒܛܝܒܘܼܬܗ<EOS> ܘܚܘܝܼ ܚܝܠܐ ܒܥܒܿܕ̈ܘ̄ ܕܒܚܟܼܡܬܐ ܪܒܬܐ ܣܓܝܐܬ݀ ܦܘܼܪ̈ܫܢܐ ܘܫܘܼܚܠ̈ܦܐ<EOS>ܥܒܝܼܕܝܢ<EOS> ܘܐܟܡܐ ܕܫܡܼܫܐ ܒܟܝܿܢܗ ܡܼܢ ܟܿܠܦܪܘܿܣ ܕܢܢܗܪ ܐܝܼܬ ܠܗ ܘܢܫܚܢ ܘܢܐܚܐ<EOS> ܘܐܦ<EOS>ܒܡܘܼܥܐ ܕܐܡܝܼܢܐܝܼܬ ܢܫܦܥ ܘܢܪܕܐ<EOS> ܗܿܟܘܬ݀ ܘܐܦ ܡܪܐ ܛܒܿܐ ܘܥܬܝܼܪܐ ܘܚܟܝܼܡܐ<EOS> ܕܢܐܛܒ<EOS>ܘܢܥܛܪ ܘܢܼܥܒܕ ܥܒܿܕ̈ܐ ܡ̈ܠܝܼܝܼ ܬܗܼܪܐ ܘܚܟܡܼܬܐ ܪܒܬܐ ܐܝܼܬ ܠܗ ܒܟܝܿܢܗ ܨܒܝܿܢܐܝܬ<EOS> ܠܘ<EOS>ܐܝܟ ܥܒܝܼܕ̈ܐ ܕܐܝܼܬ ܒܟܝܿܢܗܘܢ ܕܝܼܠ̈ܝܬܐ ܩܢܝܘܼܬܐ ܐܟܣܝܼܣ̈ܝܬܐ ܘܟܝ̈ܢܝܬܐ<EOS> ܐܝܟ ܫܡܼܫܐ<EOS>ܘܡܒܘܼܥ̈ܐ ܘܣܼܛܪ<EOS> ܐܠܐ ܒܨܒܝܿܢܗ ܘܒܟܝܿܢܗ ܐܝܼܬܘ̄ ܐܠܗܐ ܛܒܿܐ ܘܥܬܝܼܪܐ ܘܚܟܝܼܡܐ<EOS> ܘܡܢܗܘܢ<EOS>ܕܥܒܿܕ̈ܘܗܝ ܬܗܝܼܪ̈ܐ ܘܡܠ̈ܝܼܝܼ ܚܟܼܡܬܐ<EOS> ܘܡܘܗܒ̈ܬܐ ܛܒ̈ܬܐ ܘܫܘܼܟ̈ܢܐ ܪܘܪ̈ܒܐ ܕܝܗܼܒ<EOS>ܠܡܠ̈ܝܼܠܐ ܘܕܝܼ̈ܠܝܬܐ ܛܒ̈ܬܐ ܕܣܼܡ ܒܟܝ̈ܢܐ ܘܐܕܫ̈ܐ ܡܫܚܠ̈ܦܐ<EOS> ܘܡܥܒܕܢ̈ܘܬܐ ܛܒ̈ܬܐ<EOS>ܘܡܥܕܪ̈ܢܝܬܐ ܘܡܘܬܪ̈ܢܝܬܐ ܕܥܒܼܕ ܡܢܼܗܝܢ<EOS> ܐܬܝܕܥܬ݀ ܠܟܿܠ ܛܒܿܘܼܬܗ ܘܚܟܡܼܬܗ ܘܥܬܝܼܪܘܼܬܗ<EOS>ܡܕܝܢ ܠܘ ܡܛܠ ܐ̱ܚܪܝܢ ܡܕܡ ܒܪܐ ܒܪ̈ܝܬܐ ܘܐܬܩܢ ܥܠ̈ܡܐ<EOS> ܗܿܘ ܒܪܘܼܝܐ ܘܥܒܘܼܕܐ ܘܡܪܐ<EOS>ܫܪܝܼܪܐ<EOS> ܐܠܐ ܡܛ݀ܠ ܛܒܿܘܼܬܗ ܘܣܓܝܐܘܼܬ ܥܘܼܬܪܗ ܘܪܒܘܼܬ ܚܟܼܡܬܗ<EOS> ܘܠܘ ܗܕܐ ܒܠܚܘܕ<EOS> ܐܠܐ<EOS>ܘܗܿܝ ܕܝܬܝܪ ܬܡܝܼܗܐ ܘܪܒܐ ܘܡܥܠܝܐ<EOS> ܕܐܦ ܠܗܘܿܢ ܠܗܿܠܝܢ ܕܒܪܐ ܘܐܬܩܢ ܘܐܩܝܼܡ ܒܛܝܒܘܼܬܗ<EOS>ܘܡܼܢ ܣܿܓܝܐܘܼܬ ܥܘܼܬܪܗ ܘܒܪܒܘܼܬ ܚܟܡܼܬܗ ܢܫܘܬܦ ܥܡܗ ܕܠܐ ܚܣܼܡ ܒܗܘܢ ܒܕܝܼܠ̈ܝܬܐ ܗܿܠܝܢ<EOS>ܪܘܪ̈ܒܬܐ ܕܟܝܿܢܗ ܒܛܝܒܘܼܬܗ ܕܢܗܼܘܘܢ ܐܦ ܗܼܢܘܢ ܛܒ̈ܐ ܘܛܘܼܒ̈ܬܢܐ<EOS> ܘܥܬܝܼܪ̈ܐ ܡܫܡ̈ܠܝܐ<EOS>ܘܓܡܝܼܪ̈ܝ ܒܚܟܡܼܬܐ ܫܪܝܼܪܬܐ<EOS> ܐܘ̃ ܠܗܕܐ ܛܒܿܘܬܐ ܠܐ ܡܬܼܡܼܠܠܢܝܼܬܐ<EOS> ܐܘ̃ ܠܗܢܐ ܥܘܼܬܪܐ<EOS>ܠܐ ܡܘܦܝܢܐ<EOS> ܐܘ̃ ܠܗܕܐ ܚܟܡܼܬܐ ܪܒܬܐ ܘܠܐ ܡܬܦܣܩܢܝܼܬܐ<EOS> ܐܘ̃ ܠܗܢܐ ܟܝܿܢܐ ܛܒܿܐ ܕܐܘܣܝܐ<EOS>ܡܪܢܝܬܐ ܕܗܢܐ ܡܪܝܐ ܡܪܚܡܢܐ ܘܣܿܓܝ ܛܝܒ̈ܘܬܐ<EOS> ܡܢܘܼ ܣܿܦܩ ܕܢܫܒܚ ܡܢܘܼ ܡܿܨܐܼ ܕܢܐܡܪ<EOS>ܡܢܘܼ ܡܫܼܟܚ ܕܢܘܕܐ ܘܢܩܠܣ ܘܢܗܕܪ ܐܟܡܐ ܕܘܿܠܐ ܠܗܢܐ ܒܪܘܼܝܐ ܫܒܝܼܚܐ<EOS> ܐܢ ܒܪ̈ܝܐ ܢܫܒܚܘܢ<EOS>ܗܿܐ ܐܦ ܗܼܢܘܢ ܒܛܝܒܘܼܬܐ ܒܪܝܢ ܘܥܒܝܼܕܝܢ<EOS> ܐܢ ܦܘܼܡ̈ܐ ܢܙܡܪܘܢ ܘܢܪܡܪܘܢ<EOS> ܗܿܐ ܡܼܢ<EOS>ܥܘܼܬܪܐ<EOS>ܕܣܝܡ̈ܬܗ ܡܠܝܢ ܡܘܗܒ̈ܬܐ ܘܫܘܼܟ̈ܢܐ ܪܘܪ̈ܒܐ<EOS> ܘܐܢ ܠ̈ܫܢܐ ܢܘܕܘܢ ܘܢܩܿܠܣܘܢ<EOS>ܘܢܗܕܪܘܢ ܗܼܘ ܒܚܟܼܡܬܗ ܛܟܼܣ ܐܢܘܢ<EOS> ܘܝܗܼܒ ܠܗܘܢ ܠܘܓܠ̈ܓܐ ܘܐܙܝܼܥ ܐܢܘܢ ܕܢܬܪܓܡܘܼܢܗ<EOS>ܠܡܠܼܬܐ ܕܐܬܪܟܒܬ݀ ܒܩܠܐ ܘܐܬܓܫܡܬ݀<EOS> ܐܝܟܢܐ ܕܬܼܬܡܥܝ ܠܐܕ̈ܢܐ ܘܬܣܼܬܟܠܝ ܒܡܕ̈ܥܐ ܘܬܬܢܼܣܒܝ<EOS>ܒܗܘ̈ܢܐ<EOS> ܐܟܙܢܐ ܕܩܢܝܐ ܕܨܿܐܪ ܟܬܝܼܒ̈ܬܐ ܘܒܝܕ ܪ̈ܘܼܫܡܐ ܡܪܟܒ ܡ̈ܠܐ ܒܟܪܛܝܣܐ ܘܕܝܘܼܬܐ<EOS>ܘܡܫܘܕܥ ܐܪ̈ܙܐ ܟܣ̈ܝܐ ܕܒܪܘܼܚܢܘܬܐ ܚܡܝܼܠܝܢ ܒܡܘܼܚܐ ܘܒܡܕܥܐ ܣܝܼܡܝܼܢ ܒܠܒ̈ܘܬܐ ܘܓܢܝܼܙܝܢ<EOS>ܒܬܘܘ̈ܢܐ<EOS> ܡܕܝܢ ܢܿܘܕܐ ܘܢܣܓܘܕ ܘܢܫܒܚ<EOS> ܠܗܿܘ ܕܟܿܠ ܡܼܢܗ ܘܟܿܠ ܒܗ ܘܟܿܠ ܒܐܝܼܕܗ<EOS> ܘܡܼܢ<EOS>ܕܝܼܠܗ ܢܩܿܪܒ<EOS> ܘܠܐ ܢܗܼܘܐ ܛܠ̈ܘܼܡܐ ܘܢܿܟܘܼܡ ܥܠ ܛܝܒܘܼܬܗ ܘܢܚܦܐ ܡܘܗܒ̈ܬܗ<EOS> ܘܢܒܿܛܠ ܡܼܢ<EOS>ܬܫܒܘܚܬܗ ܘܒܗܿܠܝܢ ܫܠܡ ܩܦܠܐܘܢ ܩܕܡܝܐ ܕܡܐܡܪܐ ܕܬܪܝܢ ܒܝܕ ܐܠܗܐ ܕܚܝܠ ܘܥܕܪ<EOS>ܬܘܼܒ ܥܡ ܐܠܗܐ ܕܡܚܟܡ ܩܦܠܐܘܢ ܕܬܪܝܢ ܕܡܐܪܡܐ ܕܬܪܝܢ ܥܠܗܿܝ ܕܡܢܘܼ<EOS>ܨܒܝܿܢܗ ܕܐܠܗܐ ܒܒܪܝܬܗ ܐܟܙܢܐ ܕܟܿܠ ܟܝܿܢܐ ܒܪܝܐ ܘܥܒܝܼܕܐ<EOS> ܕܝܼܠܿܝܬܐ ܕܝܼܠܢܿܝܬܐ ܐܝܼܬ<EOS>ܠܗ ܒܟܝܿܢܗ<EOS> ܕܒܗܿ ܡܼܬܝܕܥ ܕܐܝܼܬܘ̄ ܚܬܝܼܬܐܝܬ<EOS> ܗ̄ ܐܟܙܢܐ ܕܢܘܼܪܐ ܡܼܢ ܟܿܠܦܪܘܿܣ<EOS>ܕܝܼܠܝܬܗܿ ܐܝܼܬܝܗܿ ܕܬܘܩܕܝ ܘܬܫܚܢܝ ܘܬܓܕ ܠܥܼܠ<EOS> ܐܦܢ ܗܷܿ ܕܓܕܝܐ ܠܥܼܠ ܡܼܢ ܐܣܛܘܼܟ̈ܣܐ<EOS>ܕܐܐܪ ܐܝܼܬܘ̄ܗܝ ܕܚܒܝܼܝܟ ܒܐܕܫ̈ܐ ܕܣܿܪܚܐ ܒܗܘܢ<EOS> ܘܐܟܙܢܐ ܬܘܼܒ ܕܡ̈ܝܐ ܕܝܼܠܝܬܗܘܢ ܕܢܛܒܘܢ<EOS>ܥܡ ܫܪܟܐ ܕܟܝ̈ܢܐ ܕܟܿܠܚܕ ܡܼܢ ܡܪܢܝܬܐ ܕܒܗ ܡܬܝܕܥ<EOS> ܗܟܘܬ݀ ܡܪܐ ܛܒܿܐ ܘܥܬܝܼܪܐ ܘܚܟܝܼܡܐ<EOS>ܫܦܝܼܥ ܒܪ̈ܚܡܐ ܐܘܣܝܐܝܬ ܘܟܝܢܐܝܼܬ<EOS> ܕܝܠܝܬܗ ܕܢܐܛܒ ܘܢܥܼܬܪ ܘܢܓܡܘܼܪ ܘܢܫܡܠܐ<EOS> ܘܗܿܠܝܢ ܠܐ<EOS>ܡܨܝܐ ܕܢܬܓܡܪ̈ܢ ܡܫܡܠܝܐܝܼܬ ܐܠܐ ܒܫܘܬܦܘܼܬܐ ܕܥܡܗ<EOS> ܡܕܝܢ ܗܿܢܘ ܨܒܝܿܢܗ ܒܒܪܝܬܐ<EOS>ܕܟܿܠܗܘܿܢ ܡܠ̈ܝܼܠܐ ܢܬܓܡܪܘܢ ܒܛܒܿܘܼܬܐ<EOS> ܘܢܫܼܬܡܠܝܘܢ ܒܥܬܝܷܪܘܼܬܐ ܘܚܟܡܼܬܐ <EOS>ܓܡܝܼܪܘܼܬܐ<EOS>ܘܫܘܼܡܠܝܐ ܕܗܿܠܝܢ ܐܝܼܬܘ̄ ܚܕܘܼܬܐ ܕܠܝܬ ܒܗܿ ܥ݀ܩܬܐ ܘܚܝ̈ܐ ܥܿܠܡܝܼܢ̈ܝܐ<EOS> ܢ݀ܒܗ̈ܝ ܒܐܠܗܐ<EOS>ܕܠܝܬ ܒܗܝܢ ܨܦܼܬܐ ܘܠܐ ܡܪܢܝܬܐ<EOS> ܘܠܐ ܟܫܼܠܐ ܘܦܠܝܓܘܼܬܐ<EOS> ܐܠܐ ܫܝܢܐ ܘܒܗܝܼܠܘܬܐ ܘܬܡܼܗܐ<EOS>ܕܒܐܠܗܐ<EOS> ܕܗܼܘ ܐܠܗܐ ܛܒܿܐ ܘܠܥܼܠ ܡܼܢ ܛܒܿܘܬܐ ܢ݀ܬܦ ܠܗܘܢ ܠܥ̈ܠܝܼܠܐ ܕܐܬܓܡܼܪܘ ܠܘܬ<EOS>ܬܡܼܗܐ ܕܒܗ<EOS> ܘܐܡܬܝ ܕܠܝܬ ܬܡܿܢ ܬܘܼܒ ܥܒܿܕܐ ܘܠܐ ܡܪܢܝܼܬܐ ܘܠܐ ܥ݀ܩܬܐ<EOS> ܐܘܿ ܟܫܠܐ ܐܘܿ<EOS>ܦܠܝܓܘܼܬܐ<EOS> ܘܠܐ ܚܘܼܫܒܐ ܘܗܪܓܐ ܐ̱ܚܪܢܐ<EOS> ܐܠܐ ܒܠܚܘܼܕ ܬܡܼܗܐ ܕܒܐܠܗܐ ܡܬܼܩܝܡ ܡܼܢ ܚܘܼܒܐ<EOS>ܪܒܐ ܘܪܚܼܡܬܐ ܝܿܩܘܕܬܐ ܘܝܐܝܼܒܘܼܬܐ<EOS>ܠܗܝܩܬܐ ܠܘܬ݀ ܗܿܘ ܟܝܿܢܐ ܛܘܼܒܬܢ ܒܟܿܠ<EOS> ܘܓܡܪ ܠܟܿܠ ܒܛܘܼܒܬܢܘܼܬܐ<EOS> ܡܼܢ<EOS>ܗܿܠܝܢ ܗܿܘܐ ܚܘܼܝܕܐ ܕܥܡܗ ܘܡܼܬܐܠܗܿܢܘܼܬܐ ܕܡܠ̈ܝܼܠܐ ܒܚܘܼܝܕܗܘܢ ܕܥܡ ܡܪܗܘܢ ܘܐܠܗܗܘܿܢ<EOS>ܗܿܘ ܕܡܼܢܗ ܐܬܒܪܝܼܘ ܘܐܬܩܝܡܘ ܘܒܗ ܐܝܼܬܝܗܘܢ ܘܒܐܝܼܕ̈ܘܗܝ ܐܢܘܢ<EOS> ܘܠܘܬܗ ܗܿܦܟܝܼܢ ܘܥܡܗ<EOS>ܡܬܼܚܝܕܝܢ ܒܛܝܒܘܼܬܗ<EOS> ܡܼܢ ܪܚܡܬܗܘܢ ܕܠܘܬܗ<EOS> ܕܩܢܐܘܘܗܿ ܠܗܕܐ ܪܚܼܡܬܐ ܡܼܢ ܓܡܝܼܪܘܬܐ<EOS>ܘܫܘܼܡܠܝܐ<EOS> ܘܗܕܐ ܗܘܼܬ݀ ܡܼܢ ܢܛܘܼܪܘܼܬ ܦܘܼܩ̈ܕܢܘܗܝ ܘܓܡܘܼܪܘܼܬ ܢ݀ܡ̈ܘܿܣܘܗܝ<EOS> ܘܠܐ ܡܨܝܐ<EOS>ܠܐܢܫ ܕܢܕܥ ܗܿܠܝܢ ܚܬܝܼܬܐܝܬ ܘܢܪܓܫ ܒܗܝܢ ܘܢܼܛܥܡ ܐܢܝܢ ܒܗܘܢܗ ܘܡܕܥܗ<EOS> ܐܠܐ ܐܢ ܗܼܘ<EOS>ܢܡܼܛܐ ܠܗܝܢ ܒܩܢܘܼܡܗ ܘܢܬܼܥܠܐ ܘܢܬܓܢܒܼܪ ܒܗ ܒܛܟܣܼܐ ܕܡܼܬܒܥܐ ܠܗܝܢ<EOS> ܕܐܝܬܘ̄ ܢܛܘܼܪܘܼܬ<EOS>ܦܘܼܩܕ̈ܢܐ<EOS> ܕܡܼܢ ܦܘܠܚܢܐ ܕܢܛܘܪܘܬ ܦܘܩܕ̈ܢܐ ܡܫܼܬܦܐ ܟܝܿܢܐ<EOS> ܘܡܼܨܛܠܠ ܡܼܢ ܕܠܘܚܝܐ<EOS>ܘܨܐܝܘܼܬܐ ܕܐܬܟܬܡܘ ܒܗ ܡܼܢ ܠܐ ܢ݀ܡܘܿܣܝܘܬܐ<EOS> ܘܠܐ ܟܝܢܝܘܼܬܐ<EOS> ܕܐܝܼܬܝܗܘܢ ܚܛܝܼܬܐ<EOS>ܕܥܠܼܬ݀ ܓܕܫܢܐܝܼܬ ܥܠ ܟܝܿܢܐ ܢܩܕܐ ܘܫܦܝܪܐ ܘܫܦܝܼܪܐ<EOS> ܕܐܬܼܒܪܝ ܡܼܢ ܛܒܿܐ ܢܩܕܐ ܫܦܝܐ<EOS>ܘܫܦܝܼܪܐ<EOS> ܘܐܡܼܬܝ ܕܗܿܦܟ ܗܿܘ ܟܝܿܢܐ ܠܩܢܝܘܬܗ ܕܐܝܼܬܝܗܿ ܢܩܕܘܼܬܐ ܘܫܦܝܼܘܬܐ ܘܡܨܠܠܘܼܬܐ<EOS>ܡܬܼܚܝܕ ܠܗܿܘ ܢܩܕܐ ܫܦܝܐ ܘܫܦܝܪܐ ܕܥܒܼܕܗ<EOS> ܘܗܿܢܐ ܚܘܼܝܕܐ ܡܬܼܩܝܡ ܒܚܘܼܒܐ ܘܪܚܼܡܬܐ<EOS>ܘܝܐܝܼܒܘܼܬܐ ܪܒܬܐ<EOS> ܘܡܼܢ ܗܿܠܝܢ ܡܬܓܡܪ ܒܚܕܘܼܬܐ ܘܫܝܢܐ ܘܫܠܡܐ ܘܒܗܝܼܠܘܼܬܐ<EOS> ܕܐܝܼܬܝܗܘܢ<EOS>ܬܡܼܗܐ ܕܒܗܿܘ ܕܡܬܪܚܡ<EOS> ܕܐܝܟܢ ܕܝܢ ܡܬܼܝܕ̈ܥܢ ܗܿܠܝܢ ܠܢ ܥܒ̈ܝܼܝܼ ܣܘܼܟܠܐ ܘܡܥܪ̈ܙܠܝ<EOS>ܒܚܫ̈ܐ ܘܚܫ̈ܘܟܝ ܡܼܢ ܕܠܘܼܚܝܐ ܘܬܐܛܪܐ ܕܚܛܝܼܬܐ<EOS> ܠܐ ܡܨܝܐ ܐܠܐ ܒܐܝܠܝܢ ܕܠܢ ܚܝܠ̈ܢ<EOS>ܘܪ̈ܚܝܼܡܢ<EOS> ܒܗܿܝ ܕܠܚܡ̈ܢ ܠܕܘܒܪ̈ܝܢ ܦܓܪ̈ܢܐ<EOS> ܘܪ̈ܫܦܝ ܒܐܪܥܐ<EOS> ܘܠܐ ܫܟܝܼܪܐ ܐܢ ܢ݀ܬܚܫܚ<EOS>ܒܬܚܘܝ̈ܬܐ ܒܣܪ̈ܢܝܬܐ ܘܗܘܼ̈ܠܢܝܬܐ<EOS> ܡܛܠ ܕܠܢ ܠܚܡ̈ܢ ܒܗܝ ܕܡܥܪܙܠܝܼܢܢ ܒܗܝܢ<EOS> ܘܣܿܓܝܼ<EOS>ܣܿܘܚܝܼܢܢ ܠܗܝܢ ܒܝܐܝܒܘܬܐ ܟܡܐ ܕܦܓܪܢܐܝܬ ܘܐܪܥܢܐܝܼܬ ܡܬܕܒܪܝܼܢܢ<EOS> ܒܗܿܝ ܕܐܦ ܗܼܘ ܟܝܿܢܐ<EOS>ܕܒܣܼܪܐ ܡܚܝܠ ܠܗܝܢ ܘܡܥܫܢ ܠܪܚܡܼܬܐ ܘܝܐܝܼܒܘܼܬܐ ܕܠܘܬܼܗܝܢ<EOS> ܡܛܠ ܕܒܗ ܢܨܝܼܒ̈ܢ<EOS>ܘܐܝܼܬܝܗܝܢ<EOS> ܐܟܙܢܐ ܗܟܝܠ ܕܢܗܼܘܐ ܐ̱ܢܫ ܛܠܝܐ ܒܪ ܡܠܟܐ ܐܘܿ ܡܼܢ ܪܘܪ̈ܒܢܐ ܘܥܬܝܼܪ̈ܐ<EOS>ܕܥ݀ܠܡܐ<EOS> ܘܢܗܼܘܐ ܫܿܐܡ ܒܗ ܒܥܘܼܙܐ ܬܙܝܼܙܐ ܕܥܠܝܡܘܼܬܐ<EOS> ܘܢܿܣܒ ܐܢܬܬܐ ܗܟܘܬ ܛܠܝܼܬܐ<EOS>ܥܠܝܡܬܐ ܫܦܝܼܪܬ݀ ܚܙܘܐ ܒܪܬ݀ ܥܬܝܼܪ̈ܐ ܘܡܫܡ̈ܐ<EOS> ܘܢܗܼܘܘܢ ܡܫܪܬܚܝܢ ܒܥܘܼܬܪܐ ܘܩܢܝܘܼܬܐ<EOS>ܘܟܗܝܼܢܝܢ ܒܟܿܠܡܕܡ ܕܒܥܠܿܡܐ ܗܿܢܐ<EOS> ܘܠܝܬ ܠܗܘܢ ܡܪܢܝܼܬܐ ܘܠܐ ܟܫܼܠܐ ܘܠܐ ܥܿܩܬܐ<EOS> ܘܠܐ<EOS>ܚܣܝܪܘܬܐ ܕܡܕܡ ܣܟ ܐܦܠܐ ܥܕܟܝܠ ܝܨܝܼܦܘܼܬܐ ܕܥܠ ܒܢ̈ܝܐ ܘܡܪܢܝܼܬܐ ܕܒܗܘܿܢ<EOS> ܒܗ<EOS>ܒܙܒܢܐ ܩܕܡܝܐ ܕܡܟܝܼܪܘܼܬܐ ܕܬܪ̈ܝܗܘܢ ܡܼܢ ܒܬܘܼܠܘܼܬܐ ܘܛܟܣܐ ܡܝܿܩܪܐ<EOS>ܕܪܚܝܼܡ ܥܠ ܟܿܠ ܐ̱ܢܫ<EOS> ܣܿܓܝܼ ܚܿܕܝܢ ܒܚܬܢܘܼܬܗܘܢ ܘܒ݀ܠܥܝܢ ܒܚܘܼܒܐ ܕܚܕܕ̈ܐ ܒܪܚܡܼܬܐ<EOS>ܘܫܓܝܼܪܘܬܐ ܘܝܐܝܼܒܘܼܬܐ ܕܪܬܚܐ ܡܫܠܗܒܐܝܼܬ<EOS> ܘܐܝܟ ܗܿܘ ܕܥܙܼܠ̈ܢ ܘܡܚܝ̈ܕܢ ܢܦܫ̈ܬܗܘܢ<EOS>ܒܚܕ̈ܕܐ<EOS> ܥܠܗܿܝ ܡܼܢ ܟܕ ܡܬܼܢܩܦ ܓܒܪܐ ܠܐܢܬܬܐ ܠܐ ܡܬܼܩܪܝܢ ܬܪܝܢ ܐܠܐ ܚܕ<EOS> ܚܕ ܒܣܼܪܐ<EOS>ܐܢܘܢ ܘܠܘ ܬܪܝܢ<EOS> ܒܗܿܝ ܕܐܬܢܩܦܘ ܠܚܕ̈ܕܐ<EOS> ܘܗܿܕܐ ܢܩܝܼܦܘܼܬܐ ܡܬܩܪܝܐ ܚܕܝܘܼܬܐ<EOS> ܘܗܿܕܐ<EOS>ܚܕܝܘܼܬܐ ܐܝܼܬܘ̄ ܫܘܼܝܗܿ ܚܘܼܒܐ ܘܪܚܡܼܬܐ ܒܝܐܝܼܒܘܼܬܐ ܪܓܼܬܢܝܼܬܐ ܘܠܗܝܼܩܘܬܐ<EOS> ܘܐܢ ܗܕܐ<EOS>ܦܓܪܢܝܿܬܐ ܘܒܣܪܢ݀ܝܬܐ ܘܡܼܬܚܒܠܢܝܬܐ<EOS> ܘܗܿܟܢܐ ܡܫܠܗܒܐ ܘܒܪܚܼܡܬܐ ܘܚܠܝܐ ܘܒܝܣܼܡܐ ܘܗܢܝܼܐܐ<EOS>ܠܩܢܝܼܝܼܗܿ<EOS> ܡܕܝܢ ܗܿܝ ܪܘܼܚܢ݀ܝܬܐ ܘܢܩܕܬܐ ܫܦܝܼܬܐ ܘܠܐ ܡܼܬܚܒܠܢܝܼܬܐ<EOS> ܟܡܐ ܟܝ ܐܝܼܬܘ̄<EOS>ܒܘܼܣܡܗܿ ܘܚܠܝܘܼܬܗܿ ܘܗܢܝܐܘܼܬܗܿ<EOS> ܕܠܘ ܦܓܪܐ ܒܦܓܪܐ ܡܚܝܕܐ ܐܠܐ ܗܘܢܐ ܘܪܘܼܚܐ ܒܒܪܘܝܐ<EOS>ܛܒܿܐ ܘܥܒܘܕܐ ܘܪܚܝܼܡܐ<EOS> ܘܡܫܠܗܒܢܐ ܕܪ̈ܚܡܘܗܝ ܒܪܚܡܼܬܗ ܥܠܡܝܼܢܿܝܬܐ ܘܠܐ ܡܬܚܒܠܢܝܼܬܐ ܘܠܐ<EOS>ܡܫܬܚܠܦܢܝܼܬܐ<EOS> ܘܠܐ ܐܬܬܣܝܼܡܬ݀ ܘܐܬܼܢܨܒܬ݀ ܗܿܕܐ ܝܐܝܼܒܘܼܬܐ ܘܗܢܝܐܘܼܬܐ ܪܒܬܐ ܕܪܓܼܬܐ<EOS>ܒܟܝܿܢܐ ܕܦܓܪܐ ܕܒܢܝ̈ܢܫܐ<EOS> ܐܠܐ ܕܬܗܼܘܐ ܕܘܼܡܝܐ ܠܗܿܝ ܪܓܼܬܐ ܡܚܕܝܢܝܼܬܐ ܘܪܚܼܡܬܐ ܠܐ<EOS>ܡܬܼܦܚܡܢܝܼܬܐ ܕܠܘܬ݀ ܗܿܘ ܟܝܿܢܐ ܛܘܼܒܬܢ ܒܟܿܠ<EOS> ܫ݀ܒܐ ܒܪܚܼܡܬܗ ܠܪ̈ܚܡܘܗܝ<EOS> ܘܡܢܼܗܿ ܡܼܢ<EOS>ܗܕܐ ܡܬܚܒܠܢܝܼܬܐ ܡܬܪܓܪܓ ܐܡܢ ܠܗܿܝ ܠܐ ܡܬܚܒܠܢܝܼܬܐ<EOS> ܘܥܡ ܗܿܝ ܕܡܟܒܫ ܘܡܕܥܟ ܠܗܿܝ<EOS>ܒܣܪܢܿܝܬܐ ܡܬܬܥܝܼܪܐ ܗܿܝ ܪܘܼܚܢܿܝܬܐ<EOS> ܘܣܿܠܩ ܘܡܼܬܥܠܐ ܒܗܿ ܐ̱ܢܫ ܒܗܢ ܥܿܠܡܐ ܥܕܡܐ ܕܛܥܿܡ<EOS>ܒܗܘܢܗ ܘܡܪܓܫ ܒܝܼܕܥܬܗ ܠܗܿܝ ܚܕܘܼܬܐ ܪܒܬܐ ܕܥܬܝܼܕܐ ܕܬܗܼܘܐ ܠܗ ܒܚܘܼܕܪܬܐ ܕܥܬܝܼܕ<EOS>ܕܢܗܼܘܐ<EOS> ܕܐܝܼܬܘܗܝ ܬܡܼܗܐ ܕܒܥܒܘܕܗ<EOS> ܘܪܚܼܡܬܐ ܕܠܘܬܗ ܘܚܘܼܝܕܐ ܕܥܡܗ<EOS> ܗܐ ܡܕܝܢ ܐܬܝܕܥܬ݀<EOS>ܫܪܝܪܐܝܬ ܕܗܿܢܘ ܨܒܝܿܢܗ ܕܐܠܗܐ ܒܒܪܝܼܬܗ<EOS> ܕܢܬܕܒܪܘܢ ܡܠ̈ܝܼܠܐ ܬܩܢܐܝܬ<EOS> ܢܛܪܘܢ<EOS>ܦܘܼܩܕ̈ܢܘܗܝ ܕܢܬܓܡܪܘܢ ܒܚܘܼܒܗ ܘܢܫܼܬܡܠܘܿܢ ܒܪܚܼܡܬܗ<EOS> ܕܢܫܼܬܘܘܿܢ ܠܚܘܼܝܕܐ ܕܥܡܗ<EOS>ܘܡܛ݀ܠܗܕܐ ܒܪܐ ܐܢܘܿܢ ܩܕܡܐܝܬ ܒܦܓܪܐ ܘܣܡ ܐܢܘܢ ܒܥܿܠܡܐ ܗܿܢܐ ܚܿܣܝܼܪܐ<EOS> ܕܐܝܼܬ ܒܗ ܟܐܒ̈ܐ<EOS>ܘܟܘܼܪ̈ܗܢܐ ܘܥܩ̈ܬܐ ܘܬܐܢܚܬܐ<EOS> ܘܕܘܘ̈ܢܐ ܘܡܪ̈ܢܝܬܐ ܡܐܚܫ̈ܢܝܬܐ ܘܡܟܡܪ̈ܢܝܬܐ<EOS> ܕܟܕ ܢܬܕܒܪܘܢ<EOS>ܒܗ ܬܩܢܐܝܼܬ ܘܢܛܪܘܢ ܦܘܼܩܕ̈ܢܘܗܝ ܘܢܿܡܘ̈ܣܐ ܕܣܡ ܘܬܚܡ ܠܗܘܢ ܐܝܟ ܕܠܡܠ̈ܝܼܠܐ<EOS> ܕܢܫܬܦܘܢ<EOS>ܘܢܨܛܠܠܘܢ ܘܢܬܼܥܠܘܢ ܠܕܟܝܘܼܬܐ ܕܟܝܢܗܘܢ<EOS> ܘܢܬܓܡܪܘܢ ܒܚܘܼܒܗ ܘܢܫܼܬܡܠܘܢ ܒܪܚܡܼܬܗ<EOS>ܘܢܗܘܼܘܿܢ<EOS>ܒܥܿܡܠܗ ܡܫܡܠܐ ܕܡܚܪܪ ܡܼܢ ܟܼܐܒ̈ܐ ܘܟܘܼܪ̈ܗܢܐ ܘܡܥܠܝ ܡܼܢ ܥܩ̈ܬܐ<EOS>ܘܬܐܢܚ̈ܬܐ<EOS> ܘܠܝܬ ܒܗ ܕܘܘ̈ܢܐ ܘܡܪ̈ܢܝܬܐ ܡܐܚܫ̈ܢܝܬܐ ܘܡܟܡܪ̈ܢܝܬܐ<EOS> ܐܠܐ ܫܝܢܐ ܘܫܠܡܐ<EOS>ܘܚܕܘܼܬܐ ܘܚܝ̈ܐ ܡܚܝ̈ܕܝ ܒܐܠܗܐ ܓܿܡܪ ܟܿܠ<EOS> ܡܚܝܕ̈ܝ ܒܗܿ ܒܛܘܼܒܬܢܘܬܐ ܡܪܢܿܝܬܐ<EOS> ܘܐܢ ܟܝ<EOS>ܢܐܡܪ ܐ̱ܢܫ ܐܘܿ ܢܬܼܚܫܒ ܕܟܕ ܐܠܗܐ ܛܒܿܐ ܐܝܼܬܘܗܝ ܘܥܬܝܼܪܐ ܘܚܟܝܼܡܐ ܘܓܡܝܼܪܐ ܘܡܫܡܠܝܐ<EOS>ܘܠܐ ܣܢܝܼܩܐ ܘܠܐ ܚܣܝܼܪܐ<EOS> ܡܼܢ ܛܒܿܘܬܗ ܒܪܐ ܠܒܪ̈ܝܬܗ ܘܐܬܩܢ ܥܠ̈ܡܐ<EOS> ܥܠܡܢܐ ܠܐ ܒܼܪܐ<EOS>ܠܟܿܠܗܘܿܢ ܡܠ̈ܝܼܠܐ ܒܗܿܝ ܛܘܼܒܬܢܘܼܬܐ ܓܡܝܼܪܬܐ ܘܡܫܡܠܝܘܼܬܐ ܕܥܬܝܼܕܐ ܕܬܗܼܘܐ ܠܗܘܢ<EOS>ܒܚܘܼܕܬܐ ܕܥܬܝܼܕ<EOS> ܘܐܡܿܪܝܢܢ ܠܘܬܗ<EOS> ܕܡܛ݀ܠ ܣܿܓܝ̈ܐܬܐ<EOS> ܕܡܢܼܗܝܢ ܩܠܝܼܠ ܡܕܪܟܝܼܢܢ ܚܢܢ<EOS>ܘܐܝܠܝܢ ܕܐܫܬܡܠܝܼܘ ܬܘܼܒ ܝܬܝܪ ܡܕܪܟܝܢ<EOS> ܡܢܼܗܘܢ ܬܘܼܒ ܗܿܕܝܢ ܡܕܪܟܝܼܢܢ ܘܝܿܕܥܝܢܢ ܠܗܝܢ<EOS>ܚܬܝܼܬܐܝܼܬ<EOS> ܐܡܼܬܝ ܕܡܫܼܬܡܠܝܢܢ ܒܗܿܘ ܚܘܼܕܬܐ ܒܚܕܝܘܼܬܐ ܕܥܡ ܡܪܢ ܘܐܝܠܝܢ ܕܗܿܫܐ<EOS>ܡܕܪܟܝܼܢܢ ܠܗܝܢ ܐܝܼܬܝܗܝܢ ܗܿܟܢܐ<EOS> ܕܐܠܘ ܒܡܫܡܠܝܘܼܬܐ ܘܓܡܝܼܪܘܼܬܐ ܒܪܐ ܗܘܼܐ ܒܪܘܝܐ<EOS>ܠܡ̈ܠܝܼܠܐ ܡܼܢ ܫܘܼܪܝܐ<EOS> ܒܐܝܠܝܢ ܕܥܬܝܕ ܕܢܬܼܠ ܠܗܘܿܢ ܒܿܬܪ ܕܡܼܬܓܡܪܝܢ ܒܢܿܛܘܪܘܬ<EOS>ܦܘܼܩ̈ܕܢܐ ܘܡܫܬܡܠܝܢ ܒܪܚܼܡܬܗ<EOS> ܘܠܐ ܣܟ ܦܐܝܐ ܗܘܬ݀ ܗܿܕܐ ܐܦܠܐ ܡܗܡܢܝܐ ܗܘܼܬ݀<EOS> ܐܠܐ<EOS>ܗܿܘܝܢ ܗܘܼܘ ܐܝܟ ܗܿܘ ܕܒܟܝܿܢܗܘܿܢ ܐܝܼܬܝܗܿ ܛܘܼܒܬܢܘܼܬܐ ܕܒܗܿ ܐܬܼܒܪܝܘ<EOS> ܘܕܝܼܠܝܬܗܘܢ<EOS>ܐܝܼܬܝܗܿ<EOS> ܘܡܛܠ ܕܠܐ ܐܫܬܼܦܠܘ ܘܟܦܢܘ ܘܨܗܝܼܘ ܩܕܡܐܝܼܬ<EOS> ܠܐ ܝ݀ܕܥܝܼܢ ܗܘܼܘ ܐܝܩܪܐ<EOS>ܘܚܝܠܘܬܐ ܘܗܢܝܐܘܼܬܐ ܕܒܢܝܿܚܬܐ ܘܒܗܝܼܠܘܼܬܐ ܕܣܿܒܥܐ ܘܦܘܼܠܚܢܐ ܘܠܐ ܚܣܝܼܪܘܼܬܐ<EOS> ܐܟܙܢܐ<EOS>ܕܚܒܝܼܒ ܣܿܓܝܼ ܘܪܚܝܼܡ ܘܗܢܝܼ ܘܪܓܝܓ ܘܚܿܠܐܼ ܡܐܟܘܼܠܬܐ ܒܿܬܪ ܟܦܢܐ ܥܙܝܼܙܐ<EOS> ܘܫܩܼܝܐ ܒܬܪ<EOS>ܨܗܝܐ ܡܫܠܗܒܢܐ<EOS> ܘܚܘܼܠܡܢܐ ܒ݀ܬܪ ܟܘܼܪܗܢܐ ܢܓܝܼܪܐ<EOS> ܘܥܘܼܬܪܐ ܡܫܪܬܚܐ ܒܿܬܪ ܡܣܼܟܢܘܼܬܐ<EOS>ܡܕܘܝܢܝܬܐ<EOS> ܘܢܘܼܗܪܐ ܒܬܪ ܚܫܘܼܟܐ<EOS> ܗܿܟܢ ܘܝܬܝܪ ܡܼܢ ܗܿܟܢ ܣܿܓܝܼ ܚܒܝܼܒ ܚܘܼܕܬܐ ܕܥ݀ܠܡܐ<EOS>ܕܥܬܝܕ ܘܡܩܘܐ ܒܫܝܢܐ ܘܫܠܡܐ ܘܚܕܘܼܬܐ<EOS> ܒܿܬܪ ܗܿܢܐ ܕܡܠܐ ܥܿܩ̈ܬܐ ܘܟܐܒ̈ܐ ܘܬܐܢܚ̈ܬܐ<EOS> ܘܗܐ<EOS>ܚܿܙܝܢܢ ܕܟܿܠܡܿܢ ܕܩ݀ܢܐ ܡܕܡ ܦܫܝܼܩܐܝܬ ܒܪܗܝܼܒܘܼ ܘܡܘܒܕ ܠܗ<EOS> ܡܛܠ ܕܠܐ ܝܩܝܼܪ ܥܠܘܗܝ<EOS>ܒܗܿܝ ܕܠܐ ܩܢܝܗܝ ܒܿܬܪ ܛܘܼܪܦܐ ܘܫܦܼܠܐ<EOS> ܐܝܟ ܗܿܘ ܕܐܫܟܼܚ ܥܘܼܬܪ̈ܐ ܣܿܓܝ̈ܐܐ<EOS> ܐܘܿ<EOS>ܡܬܝܼܗܒ ܠܗ ܡܼܢ ܡܠܟܐ ܡܐܓܢ ܘܒܪ̈ܚܡܐ ܘܒܛܝܒܘܬܗ ܠܐ ܡܩܕܐ ܠܗ<EOS> ܒܗܿܝ ܕܠܐ ܝܩܝܼܪ ܥܠܘܗܝ<EOS>ܘܠܐ ܝ݀ܕܥ ܐܝܼܩܪܗ<EOS> ܡܛ݀ܠܕܠܐ ܐܬܛܪܦ ܡܛ݀ܠܬܗ<EOS> ܗܿܘ ܕܝܢ ܕܩܿܢܐ ܡܕܡ ܡܼܢ ܫܦܠܼܗ ܘܥܡܠܐ<EOS>ܕܐܝܼܕ̈ܘ̄<EOS> ܐܘܿ ܡܼܢ ܬܐܓܪ̈ܬܐ ܕܒܐܘܼܪ̈ܚܬܐ ܢܓܝܼܪ̈ܬܐ ܘܡܼܒܥ̈ܕܬܐ<EOS>ܐܘܿ ܡܼܢ ܦܠܚܘܼܬܐ ܬܥܝܼܫܬܐ ܕܒܐܪܥܐ<EOS> ܗܿܘܐ ܣܿܓܝܼ ܚܒܝܼܒ ܥܠܘܗܝ ܘܡܝܩܪ<EOS>ܘܣܿܓܝܼ ܡܙܕܗܪ ܒܗ ܘܠܐ ܡܦܠܗܕ ܠܗ ܦܫܝܼܩܐܝܬ<EOS> ܒܗܿܝ ܕܝܿܕܥ ܒܟܡܐ ܫܦܼܠܐ ܘܛܘܼܪܦܐ<EOS>ܘܩܝܢܕܘܢܘܣ ܩܢܼܝܗܝ<EOS> ܗܿܟܘܬ ܐܠܘܼ ܡܼܢ ܫܘܼܪܝܐ ܝܗܼܒ ܗܘܼܐ ܠܢ ܒܪܘܼܝܐ ܗܿܝ ܛܘܼܒܬܢܘܼܬܐ<EOS>ܡܫܡܠܝܬܐ<EOS> ܠܐ ܝܩܝܼܪܐ ܗܘܼܬ݀ ܥܠܝܢ<EOS> ܐܦܠܐ ܗܐܢܝ ܗܘܼܐ ܠܢ ܒܗܿ<EOS> ܐܝܟ ܗܿܝ ܕܒܬܪ ܫܦܼܠܐ<EOS>ܣܿܓܝܐܐ ܘܥܡܠܐ ܘܛܘܼܪ̈ܦܐ ܕܣܿܒܠܝܢܢ ܒܗܿܢܐ ܥܿܠܡܐ<EOS> ܘܡܼܢ ܗܿܠܝܢ ܩܠܝܼܠ ܬܚܘܝ̈ܬܐ ܢ݀ܕܥ<EOS>ܣܿܓܝ̈ܐܬܐ<EOS> ܘܢܿܫܬܪܪ ܕܣܓܝ ܛܒܿܐ ܘܡܝܬܪܐ ܘܡܥܕܪܐ ܗܿܝ ܕܐܬܼܒܪܝܢܢ ܩܕܡܐܝܼܬ ܒܥܿܠܡܐ<EOS>ܕܛܘܼܪ̈ܦܐ ܕܚܣܝܼܪܘܬܐ ܘܗܿܝܕܝܢ ܢܿܗܘܐ ܒܥܠܡܐ ܚܼܕܬܐ ܕܐܝܼܬܘ̄ ܚܕܘܼܬܐ ܘܒܘܼܣܡܐ ܘܢܝܿܚܐ<EOS>ܘܓܡܝܼܪܘܼܬܐ<EOS> ܘܢܙܕܩ ܠܕܝܼܢ̈ܘܗܝ ܕܐܠܗܐ<EOS> ܘܢܩܠܣ ܠܚܟܡܼܬܗ ܠܐ ܡܬܼܦܫܩܢܝܼܬܐ<EOS> ܘܢ݀ܘܕܐ<EOS>ܠܛܝܒܘܬܗ ܠܐ ܡܼܬܡܠܠܢܝܼܬܐ ܘܒܗܿܠܝܢ ܫܠܡ ܩܦܠܐܘܢ ܕܬܪܝܢ ܕܡܐܡܪܐ ܕܬܪܝܢ ܒܝܕ ܐܠܗܐ ܕܚܝܠ<EOS>ܘܥܕܪ<EOS>ܬܘܼܒ ܥܡ ܐܠܗܐ ܕܡܚܟܡ ܩܦܠܐܘܢ ܕܬܠܬܐ ܕܡܐܡܪܐ ܕܬܪܝܢ ܥܠܗܿܝ ܕܐܝܢ ܐܝܼܬ<EOS>ܥ݀ܠܡܐ ܐܚܪܢܐ ܣܼܛܪ ܡܼܢ ܗܿܢܐ ܕܡܼܬܚܙܐ ܘܩܿܐܡ<EOS> ܗܐ ܚܿܙܝܢܢ ܘܡܼܣܬܟܠܝܼܢܢ ܘܝܿܕܥܝܼܢܢ<EOS>ܕܟܝܿܢܐ ܕܝܼܠܢ ܒܢܝ̈ܢܫܐ ܡܠ̈ܝܠܐ ܡܩܝܡ ܘܐܝܼܬܘܗܝ ܡܼܢ ܡܕܡ ܩܛܝܼܢܐ ܘܪܘܼܚܢܝܐ ܘܡܼܢ ܡܕܡ<EOS>ܐ̱ܚܪܢܐ ܥܒܝܐ ܘܓܘܼܫܡܢܐ<EOS> ܕܐܝܼܬܝܗܘܢ ܢܦܫܐ ܘܦܓܪܐ<EOS> ܘܟܡܐ ܕܩܝܡܐ ܗܕܐ ܚܝܘܼܬܐ ܒܢ<EOS> ܥ݀ܡܪ<EOS>ܗܘܼܐ ܩܛܝܼܢܐ ܒܗܢ ܥܒܝܐ<EOS> ܐܡܼܬܝ ܕܝܢ ܕܢܗܼܘܐ ܫܪܝܐ ܠܗܿܢ ܪܘܼܟܒܐ ܘܒܛܠܐ ܗܕܐ ܚܝܘܼܬܐ<EOS>ܡܬܦܿܪܫܝܢ ܡܼܢ ܚܕܕ̈ܐ ܢܦܫܐ ܡܼܢ ܦܓܪܐ<EOS> ܘܐܟܡܐ ܕܦܓܪܐ ܗܿܦܟ ܠܟܝܿܢܗ ܗ̄ ܠܐܣܛܘܼܟ̈ܣܘܗܝ<EOS>ܥܦܪܐ ܠܥܦܪܐ ܘܢܫܬܡܐ ܠܐܐܪ<EOS> ܘܘܪܛܝܼܒܘܬܐ ܠܡܝ̈ܐ<EOS> ܘܚܡܝܼܡܘܼܬܐ ܠܢܘܼܪܐ<EOS> ܗܿܟܘܬ ܐܦ ܢܦܫܐ<EOS>ܪܘܼܚܢܿܝܬܐ ܘܩܛܝܼܢܬܐ<EOS> ܗ݀ܦܟܐ ܘܐܙܿܠܐ ܥܡܿܪܐ ܒܐܬܪܐ ܕܠܿܚܡ ܠܗܿ ܗ̄ ܪܘܚܢܝܐ ܘܠܐ<EOS>ܡܬܚܙܝܿܢܐ ܠ̈ܥܝܢܐ ܕܦܓܪܐ<EOS> ܠܐ ܦܓܪܐ ܡܘܒܕ ܡܕܡ ܡܼܢ ܗܿܠܝܢ ܕܝܠܗ<EOS> ܐܦܠܐ ܢܦܫܐ ܡܬܼܦܠܚܕܐ<EOS>ܘܐܒܿܕܐ<EOS> ܐܠܐ ܦܓܪܐ ܫ݀ܒܩ ܟܿܠܚܕܐ ܡܼܢ ܡܢܘ̈ܬܗ ܒܐܣܛܘܼܟ̈ܣܐ ܐܒܿܗ̈ܘܗܝ<EOS> ܟܕ ܢܛܝܼܪܝܢ ܘܠܐ<EOS>ܚܣܝܼܪܝܢ<EOS> ܡܛ݀ܠ ܕܬܘܼܒ ܠܝܬ ܕܘܟܬܐ ܘܐܬܪܐ ܕܢܬܼܦܠܗܕܘܢ ܒܗ<EOS> ܗܟܘܬ ܐܦ ܢܫܦܐ ܥܡܿܪܐ<EOS>ܘܡܼܬܢܛܪܐ ܒܐܬܪܐ ܪܘܚܢܐ ܕܠܿܚܡ ܠܗܿ ܘܐܝܟ ܟܝܿܢܗܿ<EOS> ܥܕܡܐ ܠܙܒܢܐ ܕܚܘܼܕܬܐ ܘܗܿܝܕܝܢ ܡܢܕܪ<EOS>ܢܣܿܒܐ ܡܢܼܗܘܢ ܕܐܣܼܛܘܼܟ̈ܣܐ ܠܡܢ̈ܘܬܐ ܕܫܒܼܩܬ݀ ܒܗܘܢ<EOS> ܘܠܒܫܐ ܠܗ ܠܦܓܪܐ ܕܫܠܼܚܬ݀ ܗܼܘ<EOS>ܟܕ ܗܼܘ<EOS> ܟܕ ܡܚܼܬ ܘܩܢܐ ܡܼܢ ܚܘܼܕܬܐ ܫܘܼܒܚܐ ܘܠܐ ܡܼܬܚܒܠܢܘܼܬܐ<EOS> ܘܗܿܢܐ ܫܪܒܐ ܡܼܢ ܛܟܼܣܐ<EOS>ܕܢܘܼܚܡܐ ܘܚܘܼܕܬܐ ܐܝܼܬܘܗܝ<EOS> ܕܥܠܘܗܝ ܐܦ ܡܡܠܠܝܼܢܢ ܒܕܘܼܟܬܗ ܡܼܢ ܠܬܼܚܬ<EOS>ܘܡܩܢܝܢܢ ܦܝܿܣܐ ܫܪܝܼܪܐ ܘܡܢܝܼܚܢܐ ܕܬܪܥܝܼܬܐ<EOS> ܕܡܼܢ ܟܿܠ ܦܪܘܿܣ ܡܬܼܚܬܕܐ<EOS>ܒܪܝܼܬܐ ܘܗܿܘܐ ܢܘܼܚܡܐ<EOS> ܘܗܿܢܐ ܕܡܿܐܬ ܗ݀ܘܐ ܡܼܢ ܚܘܕܬܐ ܠܐ ܡܿܝܘܼܬܐ<EOS> ܘܗܿܢܐ ܕܡܬܼܚܒܠ<EOS>ܗ݀ܘܐ ܠܐ ܡܬܼܚܒܠܢܐ<EOS> ܡܿܕܝܢ ܐܟܡܐ ܕܡܢ̈ܘܬܗ ܕܦܓܪܐ ܢܛܝܼܪܝܢ ܒܐܣܛܘܼܟ̈ܣܐ<EOS> ܗܟܘܬ ܢܦܫܐ<EOS>ܡܠܝܼܠܬܐ ܘܪܘܼܚܢܿܝܬܐ ܢܛܝܼܪܐ ܒܐܬܪܐ ܕܡܠ̈ܝܼܠܐ ܘܪ̈ܘܼܚܢܐ<EOS> ܡܕܝܢ ܐܝܼܬ ܫܪܝܼܪܐܝܬ ܐܬܪܐ<EOS>ܕܪ̈ܘܼܚܢܐ<EOS> ܐܢ ܟܝܬ ܐܬܪܐ ܡܼܬܐܡܪ ܒܪܘܼܚܢܝܘܼܬܐ<EOS> ܕܐܝܼܬܘܗܝ ܥ݀ܠܡܐ ܠܐ ܡܼܬܚܙܝܢܐ<EOS> ܘܗܕܐ<EOS>ܢܕܥ ܕܒܪܝܬܐ ܕܒܼܪܐ ܐܠܗܐ ܡܫܡܠܝܬܐ ܐܝܼܬܝܗܿ ܘܠܐ ܣܟ ܚܣܝܼܪܐ ܘܠܐ ܣܢܝܼܩܐ ܥܠ ܬܘܣܦܬܐ<EOS>ܐܦܠܐ ܡܼܬܒܨܪܐ ܣܟ ܐܘܿ ܡܫܼܬܚܦܠܐ ܥܕܡܐ ܠܙܒܢܐ ܕܚܘܼܕܬܐ ܓܘܢܝܐ<EOS> ܘܗܿܝ ܗܘܼܠܐ ܐܝܟ<EOS>ܕܐܝܼܬܝܗܿ ܡܩܘܝܐ<EOS> ܕܐܝܼܬܝܗܿ ܐܪ̈ܒܥܬܝܗܘܿܢ ܐܣܛܘܼܟ̈ܣܐ<EOS> ܕܒܗ ܒܡܬܩܠܐ ܘܟܝܠܐ ܕܒܪܐ ܐܢܘܢ<EOS>ܒܪܘܝܐ ܡܟܬܪܝܢ<EOS> ܟܕ ܠܐ ܣܟ ܡܘܣܦܝܼܢ ܐܘܿ ܚܿܣܪܝܢ<EOS> ܡܥܒܕܝܢ ܕܝܢ ܒܚܕ̈ܕܐ ܘܡܼܬܛܠܩܝܢ ܡܼܢ<EOS>ܚܕ̈ܕܐ<EOS> ܘܡܬܼܥܛܝܢ ܡܼܢ ܚܕ̈ܕܐ<EOS> ܘܟܿܠ ܚܕ ܠܟܝܿܢܗ ܗܿܦܟ<EOS> ܟܕ ܠܐ ܣܿܟ ܚܣܝܼܪ ܡܕܡ ܣܿܟ<EOS> ܒܗܿ<EOS>ܕܠܐ ܡܼܨܝܐ ܠܚܕ ܡܢܗܘܢ ܕܢܦܘܩ ܡܼܢ ܐܬܪܐ ܘܥ݀ܠܡܐ ܗܿܢܐ ܕܠܓܘ ܡܼܢ ܡܘܙܠܬܐ ܗܿܕܐ<EOS> ܘܠܟܿܠ<EOS>ܐܝܟܐ ܕܡܼܬܟܪܟܝܢ ܡܢܕܪܫ ܠܟܝܿܢܗܘܢ ܗܿܦܟܝܢ<EOS> ܐܦ ܢܦܫܐ ܗܿܟܝܠ ܟܕ ܡܼܢ ܥܘܼܡܪܐ ܕܓܘܼܫܡܐ<EOS>ܡܫܢܝܐ<EOS> ܐܙܿܠܐ ܥ݀ܡܪܐ ܒܐܬܪܐ ܕܡܚܝ̈ܢ ܘܠܿܚܡ ܠܗܿ ܕܐܝܼܬܘܗܝ ܩܛܝܼܢܐ ܘܪܘܼܚܢܝܐ ܘܠܐ<EOS>ܡܼܬܬܚܙܝܢܐ ܐܝܟ ܟܝܿܢܗܿ<EOS> ܘܡܠܝܼܠܐ ܘܝܕܘܼܥܬܢܐ<EOS> ܡܛܠ ܕܡܢܟܿܦܪܘܿܣ ܟܿܠ ܐܬܪܐ ܥܿܡܘܼܪ̈ܐ<EOS>ܐܝܬ ܒܗ ܐܝܟ ܟܝܿܢܗ ܕܠܿܚܡܝܼܢ ܘܡܚܿܝܝܢ ܠܗ<EOS> ܘܐܢ ܐܣܛܘܼܟ̈ܣܐ ܥܒܝ̈ܐ ܘܝܩܝܼܪܐ ܘܠܐ<EOS>ܡܠ̈ܝܼܠܐ ܒܟܠܚܕ ܡܢܼܗܘܢ ܠܣܛܪ ܐܝܬ ܥܡܘܼܪ̈ܐ ܐܝܟ ܟܝܿܢܗ ܘܕ݀ܠܚܡܝܢ ܘܡܚܝܢܝܢ ܠܗ<EOS> ܐܟܙܢܐ<EOS>ܕܒܐܐܪ ܥ݀ܡܪ̈ܢ ܦܪ̈ܚܬܐ<EOS> ܘܒܐܪܥܐ ܚܝ̈ܘܬܐ ܘܒܥܝܼܪ̈ܐ ܘܫܪ̈ܨܐ ܘܬܘܠ̈ܥܐ ܘܪ̈ܚܘܫܐ<EOS> ܘܒܡܝ̈ܐ<EOS>ܓܢܣ̈ܐ ܣܿܓܝ̈ܐܐ ܕܢܘ̈ܢܐ ܘܪ̈ܚܫܐ ܘܬܢܝܼܢ̈ܐ ܘܩܝܼܛ̈ܐ<EOS> ܘܒܓܘ ܢܘܼܪܐ ܬܘܼܒ ܥ݀ܡܪ̈ܢ ܦܪ̈ܚܬܐ<EOS>ܗܿܠܝܢ ܕܡܬܼܩܪ̈ܝܢ ܐܡܝܢܐܛܘܢ<EOS> ܗ̄ ܠܐ ܝܩܘ̈ܕܐ<EOS> ܘܨܿܝܕܝܢ ܠܗܘܢ ܒܢܝ̈ܢܫܐ ܘܢ݀ܣܒܝܢ ܡܼܪܛܐ<EOS>ܕܝܼܠܗܝܢ ܥ݀ܙܠܝܢ ܠܗ ܘܥ݀ܒܕܝܢ ܫܘܫ̈ܦܐ<EOS> ܘܟܕ ܫܿܕܝܢ ܠܗܝܢ ܒܢܘܼܪܐ<EOS> ܝ݀ܩܕܐ ܨܿܐܬܐ ܕܒܗܝܢ<EOS>ܘܗܼܢܝܢ ܣܟ ܠܐ ܝܿܩܕ̈ܢ<EOS> ܐܠܐ ܐܝܟ ܕܐܝܼܬܝܗܝܢ ܡܟܟܬܪ̈ܢ ܘܡܚܘܪ̈ܢ ܘܫܒܝܼܚ̈ܢ<EOS> ܡܕܝܢ ܡܼܢ<EOS>ܟܿܠ ܦܪܘܿܣ ܐܦ ܐܬܪܐ ܕܡܫܼܬ̈ܢܝܢ ܠܗ ܢܦܫ̈ܬܐ<EOS> ܕܐܝܼܬܘܗܝ ܩܛܝܼܢܐ ܘܪܘܼܚܢܝܐ<EOS> ܥܡܘܼܪ̈ܐ<EOS>ܐܝܼܬ ܒܗ ܕܠܿܚܡܝܢ ܘܡܚܿܝܢܝܢ ܠܗ<EOS> ܕܐܝܼܬܝܗܘܢ ܟܝ̈ܢܐ ܩܛܝܼܢ̈ܐ ܘܪ̈ܘܼܚܢܝܐ ܡܠ̈ܝܼܠܐ<EOS>ܘܝܕܘܼܥ̈ܬܢܐ<EOS> ܘܐܢ ܬܐܡܪ ܕܗܐ ܗܿܠܝܢ ܟܝ̈ܢܐ ܩܛܝܼܢ̈ܐ ܘܪ̈ܘܼܚܢܝܐ ܐܬܒܪܝܼܘ ܒܡܫܡܠܝܘܼܬܐ<EOS>ܓܡܝܼܪܬܐ ܒܪܢܫܐ ܠܡܘܿܢ ܠܐ ܐܬܼܒܪܝ ܗܿܟܢ ܓܡܝܼܪܐ ܘܡܫܡܠܝܐ<EOS>ܘܐܡܿܪܝܢ ܕܗܼܘ ܟܝܿܢܗܿ ܕܢܦܫܗ ܕܒܪܢܫܐ ܓܡܝܼܪܐ ܐܝܼܬܘܗܝ ܒܫܦܝܘܼܬܐ<EOS>ܘܢܗܝܼܪܘܼܬܐ ܡܨܠܠܬܐ<EOS> ܘܥܼܠ ܥܠܘܗܝ ܓܕܫܐ ܕܚܿܫܘܿܫܘܿܬܐ<EOS> ܘܟܕ ܐܝܼܬܘܗܝ ܒܪܘܼܚܢܘܬܗ ܠܐ<EOS>ܡܨܝܐ ܗܘܼܬ݀ ܕܢܬܼܕܟܐ ܘܢܫܼܬܦܐ ܘܢܼܗܦܘܼܟ ܠܟܝܢܝܘܼܬܗ ܟܝܿܢܝܬܐ<EOS> ܐܬܼܝܗܒ ܠܗ ܓܘܼܫܡܐ ܥܒܝܐ<EOS>ܕܢܥܼܡܪ ܒܗ ܘܢܬܚܝܕ ܠܗ<EOS> ܘܒܗ ܢܬܛܪܦ ܘܢܐܨܦ ܥܕܡܐ ܕܡܬܕܟܠ ܘܡܨܛܠܠ<EOS> ܟܕ ܠܘ ܗܼܢ̈ܝܢ<EOS>ܪ̈ܘܼܚܬܐ ܗܿܠܝܢ ܕܐܬܬܚܫ̈ܟܝ ܒܡܦܘܠܬܐ ܠܒܼܫ̈ܝ ܦܓܪܐ<EOS> ܐܠܐ ܐ̱ܚܪ̈ܢܝܬܐ ܒܢ̈ܬ ܟܝܿܢܗܝܢ ܗ̄<EOS>ܢܦܫ̈ܬܢ<EOS> ܘܟܝܿܢܐ ܕܪ̈ܘܼܚܢܐ ܡܠ̈ܝܼܠܐ ܘܝܕܘܼܥܬ̈ܢܐ ܘܠܐ ܡܬܼܚ̈ܙܝܢܐ<EOS> ܐܦܢ ܐܡܿܪܝܢܢ<EOS>ܕܓܡܝܼܪܝܢ ܘܡܫܡܠܝܢ<EOS> ܐܠܐ ܠܦܘܼܬ ܚܣܝܼܪܘܼܬܐ ܕܝܠܢ ܕܡܼܢ ܥܠܼܬ ܓܼܕܫܐ ܕܚܫܼܟܐ ܕܥܼܠ ܥܠܝܢ<EOS>ܡܼܢ ܡܗܡܝܢܘܼܬܐ<EOS> ܐܡܿܪܝܢܢ<EOS> ܕܓܡܝܼܪܝܢ<EOS> ܘܠܘ ܠܘ ܗܿܘ ܟܝܿܢܐ ܛܘܼܒܬܢ ܒܟܿܠ ܘܡܫܡܠܐ ܘܓܡܪ<EOS>ܟܿܠ<EOS> ܟܕ ܠܐ ܚܿܣܪ ܘܠܐ ܙܿܥܪ ܘܠܐ ܡܩܒܠ ܟܝܿܢܗ ܫܘܼܚܠܦܐ ܐܘܿ ܫܘܓܢܝܐ<EOS> ܘܐܟܡܐ ܕܗܼܢܘܢ<EOS>ܡܝܬܪܝܢ ܘܡܥܠܝܢ ܡܼܢܢ ܒܓܡܝܼܪܘܼܬܐ ܘܫܘܼܡܠܝܐ<EOS> ܗܿܟܘܬ݀ ܝܬܝܪ ܐܿܠܦ ܐ̈ܠܦܝܢ ܘܪ̈ܒܘ ܪ̈ܒܘܢ<EOS>ܙܒܢ̈ܝܢ ܡܥܠܝ ܡܢܼܗܘܿܢ ܘܓܡܝܼܪ ܘܡܫܼܡܠܝ ܘܪܡ ܡܢܼܗܘܿܢ ܗܿܘ ܟܝܿܢܐ ܛܘܼܒܬܢ ܒܟܿܠ<EOS> ܡܕܝܢ<EOS>ܐܦ ܗܼܢܘܢ ܚܣܝܼܪ̈ܐ ܡܬܼܩܪܝܢ ܘܠܐ ܡܫܡܠ̈ܝܐ<EOS> ܘܡܛ݀ܠ ܕܚ̈ܝܐ ܐܢܘܢ ܘܡܠ̈ܝܼܠܐ<EOS> ܘܐܝܼܬ ܐܬܪܐ<EOS>ܠܥܠ ܡܢܼ ܗܘܢ ܠܡܼܬܥܠܝܘܼ ܠܗ ܐܡܝܼܢܐܝܬ ܣܿܠܩܝܢ ܘܡܬܼܥܠܝܢ ܘܡܫܼܬܘܫܛܝܢ<EOS> ܘܒܗܿܠܝܢ<EOS>ܫܘܼܚܠ̈ܦܐ ܕܡܣܩ̈ܬܐ ܗ̈ܘܝܐ ܠܗܘܢ ܚܕܘܼܬܐ ܐܡܝܼܢܬܐ<EOS> ܗ̄ ܕܐܡܝܼܢܐܝܬ ܘܒܟܿܠܙܒܢ ܒܚܕܘܼܬܐ<EOS>ܐܝܼܬܝܗܘܢ ܘܒܡܫܼܬܘܫܛܢܘܼܬܐ<EOS> ܐܠܐ ܒܪܡ ܠܐ ܓܡܝܼܪܝܢ ܘܡܫܡܠܝܢ ܐܦܿ ܒܡܫܬܘܫܛܢܘܬܗܘܢ ܩܕܡ<EOS>ܚܘܼܕܝܐ ܓܘܢܝܐ ܕܝܼܠܢ ܘܕܝܼܠܗܘܿܢ<EOS> ܐܠܐ ܬܚܝܬ ܩܢܼܛܐ ܡܕܡ ܐܝܼܬܝܗܘܢ<EOS> ܡܼܢ ܥܠܼܬ ܓܕܫܐ ܡܕܡ<EOS>ܢܘܼܟܪܝܐ ܘܣܩܘܼܠܝܐ ܕܥܼܠ ܥܠ ܣܿܓܝ̈ܐܐ ܡܼܢ ܟܢܘ̈ܬܗܘܿܢ<EOS> ܘܡܢܗ ܡܼܢ ܩܢܼܛܐ ܐܬܬܪܝܼܡ<EOS>ܡܢܗܘܢ<EOS> ܐܠܐ ܒܪܡ ܠܐ ܟܘܼܠܢܐܝܼܬ ܩܕܡ ܚܘܼܕܬܐ ܓܘܢܝܐ ܘܓܡܝܼܪܘܼܬܐ ܡܫܡܠܝܬܐ<EOS> ܘܥܠ ܗܿܠܝܢ<EOS>ܚܬܝܼܬܐܝܼܬ ܐܡܼܬܝ ܕܡܬܼܡܛܝܢܢ ܠܥܕܢܗܝܢ ܡܚܘܝܢܢ<EOS> ܡܕܝܢ ܡܼܢ ܟܿܠ ܦܪܘܿܣ ܐܝܼܬ ܥ݀ܠܡܐ<EOS>ܐ̱ܚܪܢܐ ܕܠܐ ܡܬܚܙܐ ܣܼܛܪ ܡܼܢ ܗܿܢܐ ܕܡܼܬܚܙܐ ܘܩܿܐܡ<EOS> ܘܡܼܬܝܕ̈ܥܢ ܗܿܠܝܢ ܬܘܼܒ ܡܼܢ<EOS>ܡܥܒܕܢ̈ܘܬܐ ܣܿܓܝ̈ܐܬܐ<EOS> ܕܗܿܐ ܚܿܙܝܢܢ ܒܥܒܿܕܐ ܕܡܣܼܬܥܪ̈ܢ ܒܥ݀ܠܡܐ ܗܿܢܐ<EOS> ܕܐܡܝܼܢܐܝܬ<EOS>ܡܬܼܚܙܐ ܘܡܬܬܥܒܕ ܒܗ ܡܕܡ ܡܼܢ ܕܗܿܘ ܥ݀ܠܡܐ ܕܠܐ ܡܬܚܙܐ<EOS> ܘܐܦ ܚܠ̈ܡܐ ܬܘܼܒ ܕܚܿܙܝܢܢ ܠܘ<EOS>ܒܥܝ̈ܢܐ ܕܦܓܪܐ ܗܿܐ ܚܿܙܝܢܢ ܠܗܘܢ<EOS> ܡܛ݀ܠ ܕܦܓܪܐ ܡܛܒܥ ܒܫܢܬܐ ܘܫܿܠܐ ܘܫܬܝܼܩ ܘܐܚܝܼܕܝܢ<EOS>ܟܿܠܗܘܿܢ ܪ̈ܓܫܘܗܝ<EOS> ܢܦܫܐ ܐܝܼܬܝܗܿ ܚܿܙܝܐ ܚܿܠܼܡܐ ܘܩܢܘܼܡ̈ܐ ܘܫܪ̈ܒܐ ܘܣܘܼܥܪ̈ܢܐ ܕܡܚܿܝܢܢ<EOS>ܠܟܝܿܢܗܿ<EOS> ܕܐܝܼܬܝܗܘܢ ܡܢܼܗ ܕܥ݀ܠܡܐ ܠܐ ܡܬܼ̇ܙܝܢܐ<EOS> ܘܗܿܐ ܬܘܼܒ ܡܣܼܬܥܪ̈ܢ ܒܥܒܿܕܐ<EOS>ܡܥܒܕ̈ܢܘܬܐ ܣܿܓܝ̈ܐܬܐ ܠܥܝܢ<EOS>ܟܿܠ ܐ̱ܢܫ ܕܛܒ̈ܬܐ ܘܣܩܘܼܒܠ̈ܝܘܬܐ ܘܓܠ̈ܝܢܐ ܘܚܙܘ̈ܢܐ ܕܡܩܕܡܝܢ ܡܫܘܕܥܝܢ<EOS>ܘܡܒܕܩܝܢ ܫܪ̈ܒܐ ܕܒܬܪ ܙܒܢܐ ܣܿܓܝܐܐ ܡܬܓܠܝܢ ܘܡܣܼܬܥܪܝܢ ܘܡܼܬܝܕܥܝܢ<EOS> ܗܝܕܝܢ ܡܫܼܬܪܪܝܢ ܐܦ<EOS>ܓܠ̈ܝܢܐ ܕܐܬܚܙܝܼܘ ܕܩܕܡܘ ܒܕܩܘ ܥܠܝܗܘܢ ܡܼܢ ܙܒܢܐ ܣܓܝܐܐ<EOS> ܘܗܿܠܝܢ ܓܠ̈ܝܢܐ ܘܚܙܘ̈ܢܐ<EOS>ܘܚܠ̈ܡܼܐ ܘܫܘܼܘ̈ܕܥܐ ܒܝܕ ܩܢܘܼܡ̈ܐ ܚܝ̈ܐ ܘܡܠ̈ܝܼܠܐ ܪ̈ܘܼܚܢܝܐ ܘܩܛܝܼܢ̈ܐ ܗܿܐ ܡܬܓܠܝܢ<EOS>ܘܡܬܼܚܘܝܢ ܠܢ ܡܢܗ ܕܥ݀ܠܡܐ ܠܐ ܡܬܼܚܙܝܢܐ ܕܡܫܬܕܪܝܢ ܒܦܘܼܩܕܢܐ ܡܪܢܝܐ ܕܒܪܘܼܝܐ ܘܡܪܐ<EOS>ܕܟܿܠ<EOS> ܕܪܡܿܙ ܠܗܘܿܢ ܕܢܣܼܥܪܘܢ ܐܝܠܝܢ ܕܦܿܩܕ ܪܡܼܙܗ ܟܿܠ ܕܨܒܿܐ ܘܫܿܦܪ ܠܗ<EOS> ܘܐܝܠܝܢ<EOS>ܕܚܠܝܼܡܐ ܡܢ݀ܬܐ ܕܝܕܘܥܬܢܘܼܬܗܘܢ ܐܢ ܡܬܼܒܩܝܢ ܒܥ݀ܠܡܐ ܚܬܝܼܬܐܝܼܬ ܘܣܿܝܡܝܼܢ ܒ݀ܠܐ<EOS>ܒܙܘ̈ܥܘܗܝ ܘܟܪܼܘܟܝܗ ܘܟܿܠܗܘܿܢ ܣܘܼܥܪ̈ܢܘܗܝ ܘܡܣܼܬܟܠܝܢ ܘܝܿܕܥܝܢ ܘܡܫܼܬܪܝܝܢ<EOS>ܚܬܝܼܬܐܝܼܬ ܕܥܠ ܬܫܡܫܬܐ ܘܛܟܼܣܐ ܘܥܡܐ ܘܐܬܪܐ ܘܡܠܟܘܼܬܐ ܘܐܘܡܢܘܼܬܐ<EOS> ܐܝܼܬ ܘܡܛܟܣ<EOS>ܩܢܘܼ̈ܡܐ<EOS> ܡܢܼܗܘܢ ܕܚܝܠ̈ܘܬܐ ܡܠ̈ܝܼܠܐ ܡܬܼܝܕܥ̈ܢܐ ܕܡܼܢ ܥ݀ܠܡܐ ܠܐ ܡܬܚܙܝܢܐ<EOS> ܕܗܼܢܘܢ<EOS>ܡܕܒܪܝܢ ܘܡܢܛܪܝܢ ܘܨܿܦܝܢ ܘܡܦܪܢܣܝܼܢ ܠܟܿܠ ܥܡܐ ܘܐܬܪܐ ܘܡܠܟܘܼܬܐ ܬܘܐܦ ܥܠ ܙܒ̈ܢܐ<EOS>ܘܫܘܚ̈ܠܦܐ ܕܫܢ̈ܝܐ<EOS> ܘܥܠ ܐܐܪ̈ܐܣ ܘܥܢ̈ܢܐ ܘܡܛܪܐ ܘܛܐ̈ܠܐ ܘܥܠ ܫܪܟܐ ܕܣܘܼܥܪ̈ܢܘܗܝ ܘܫܪ̈ܒܐ<EOS>ܘܝܨܝܼܦܘܼܬܐ ܕܥܠ ܩܘܼܝܡܗ ܕܥ݀ܠܡܐ ܘܢܛܝܼܪܘܼܬܗ<EOS> ܐܝܟ ܦܘܼܩܕܢܐ ܘܪܡܼܙܐ ܘܨܒܝܿܢܐ ܕܡܪܐ<EOS>ܘܥ݀ܒܘܕܐ<EOS> ܘܐܝܟܢܐ ܕܗܘܼ ܓܢܝܼܙܐ ܘܠܐ ܡܼܬܚܙܐ<EOS> ܡܐܠܠܘܢ ܐܦܠܐ ܡܬܼܕܪܟ<EOS> ܗܿܟܘܬ݀ ܘܚܝܠ̈ܘܬܐ<EOS>ܘܥܒܼ̈ܕܐ ܘܡܫܡ̈ܫܢܐ ܕܡܪܘܼܬܗ ܒܥ݀ܠܡܗ ܠܐ ܡܬܼ̇ܙܝܢܐ<EOS> ܐܦ ܗܼܢܘܢ ܠܐ ܡܼܬܚܙܝܢ ܠܟܿܠ ܐ̱ܢܫ<EOS>ܐܠܐ ܠܡܿܢ ܕܫܦܐ ܘܡܨܿܠܠ ܗܘܢܗ<EOS> ܡܕܝܢ ܐܬܝܕܥܬ݀ ܡܼܢ ܗܿܠܝܢ ܣܿܓܝ̈ܐܬܐ ܕܐܝܟ ܗܿܠܝܢ ܕܐܝܼܬ<EOS>ܥ݀ܠܡܐ ܐ̱ܚܪܢܐ ܕܡܠ̈ܝܼܠܐ ܡܼܬܝܕ̈ܥܢܐ ܘܪ̈ܘܼܚܢܐ ܘܠܐ ܡܬܼܚܙܝ̈ܢܐ<EOS>ܘܒܗܿܠܝܢ ܫܠܡ ܩܦܠܐܘܢ ܕܬܠܬܐ ܕܡܐܡܪܐ ܕܬܪܝܢ ܒܝܕ ܐܠܗܐ ܕܚܝܠ ܘܥܕܪ<EOS>ܬܘܒ ܥܡ ܐܠܗܐ ܕܡܚܟܡ ܩܦܠܐܘܢ ܕܐܪܒܥܐ ܕܡܐܡܪܐ ܕܬܪܝܢ ܥܠܗܿ ܕܐܢ ܟܝ ܘܐܝܼܬ<EOS>ܥ݀ܠܡܐ ܐܚܪܢܐ ܐܝܟܢ ܐܝܼܬܘܗܝ ܗܘܼܠܢܝܐ ܘܡܼܬܚܙܝܢܐ ܐܝܟ ܗܿܢܐ ܕܝܼܠܢ ܐܘܿ ܪܘܼܚܢܝܐ<EOS>ܘܩܛܝܼܢܐ ܘܠܐ ܡܼܬܚܙܝܢܐ<EOS>ܣܿܒܪܝܢܢ ܕܒܩܦܠܐܘܢ ܕܥܒܼܪ ܕܐܝܼܬܘܗܝ ܕܬܠܬܐ ܕܡܐܡܪܐ ܗܿܢܐ ܕܬܪܝܢ ܫܘܕܥܢܢ<EOS>ܩܠܝܼܠ ܡܼܢ ܣܿܓܝܼ ܥܠ ܥ݀ܠܡܐ ܐܚܪܢܐ ܕܡܼܢ ܟܿܠ ܦܪܘܿܣ ܐܝܼܬܘܗܝ<EOS> ܕܐܝܼܬܘܗܝ ܩܛܝܼܢܐ<EOS>ܘܪܘܼܚܢܝܐ ܘܠܐ ܡܬܼ̇ܙܝܢܐ<EOS> ܕܠܐ ܡܨܝܐ ܕܢܗܼܘܐ ܗܘܼܠܢܝܐ ܘܓܫܝܼܡܐ<EOS> ܐܠܐ ܪܘܼܚܢܝܐ ܘܩܛܝܼܢܐ<EOS>ܡܛ݀ܠ ܕܟܿܠ ܡܕܡ ܕܐܝܼܬܘܗܝ ܡܼܢ ܐܪܒܥܐ ܐܣܛܘܼܟܣܐ<EOS> ܣܢܝܼܩ ܥܠ ܩܘܼܝܡܐ ܣܢܝܼܩ ܥܠ ܩܘܼܝܡܐ<EOS>ܡܢܼܗܘܢ ܟܕ ܡܢܗܘܢ ܕܐܣܛܘܼܟ̈ܣܐ ܘܡܢܟܿܠܦܪܘܿܣ<EOS>ܗܘܠܢܝܐ ܘܓܫܝܼܡܐ ܘܡܼܬܚܙܝܢܐ ܐܝܼܬܘܗܝ<EOS> ܘܗܿܘ ܥ݀ܠܡܐ ܩܛܝܼܢܐ ܘܪܘܼܚܢܝܐ<EOS>ܘܒܝܬ ܡܥܡܪܐ ܕܪ̈ܘܼܚܢܐ ܘܕܢܦ̈ܫܬܐ ܘܪ̈ܘܼܚܬܐ<EOS> ܠܘ ܡܼܢ ܐܣܼܛܘܼܟ̈ܣܐ ܐܝܼܬܘܗܝ<EOS> ܐܦܠܐ ܥܠ<EOS>ܩܘܼܝܡܐ ܕܡܢܼܗܘܢ ܣܢܝܼܩ<EOS> ܘܡܕܡ ܕܠܝܬܘ̄ ܡܼܢ ܐܣܛܘܼܟ̈ܣܐ<EOS> ܐܦܠܐ ܡܢܼ̈ܘܢ ܡܩܝܡ ܐܘܿ<EOS>ܡܼܬܩܝܡ<EOS> ܠܐ ܡܼܬܩܝܡ<EOS> ܠܐ ܡܬܼ̇ܙܝܢܐ ܐܝܼܬܘܗܝ ܘܠܐ ܓܘܼܫܡܢܐ<EOS> ܐܠܐ ܪܘܼ̇ܢܝܐ ܘܦܫܝܼܛܐ<EOS>ܘܡܕܡ ܕܐܝܼܬܘ̄ ܪܘܼܚܢܝܐ ܘܦܫܝܼܛܐ<EOS> ܘܠܐ ܡܪܟܒ ܡܼܢ ܐܣܛܘܼܟ̈ܣܐ<EOS> ܐܦܠܐ ܫܪܝܐ ܘܫܘܼܠܡܐ ܐܝܼܬ<EOS>ܠܗ<EOS> ܡܕܝܢ ܗܿܘ ܥ݀ܠܡܐ ܕܪ̈ܘܼܚܢܐ ܕܐܝܼܬܘܗܝ ܩܛܝܼܢܐ ܘܦܫܝܼܛܐ ܘܪܘܼܚܢܝܐ ܐܝܟ ܟܝܿܢܗܘܢ<EOS>ܕܥܡܘܼܪ̈ܘܗܝ ܪ̈ܘܼܚܢܐ ܘܢܦ̈ܫܬܐ ܪ̈ܘܼܚܢܝܬܐ ܘܠܐ ܡܪ̈ܟܒܬܐ<EOS> ܘܫܘܼܪܝܐ ܡܢ ܐܝܼܬ ܠܗ ܡܛ݀ܠ<EOS>ܕܒܪܝܼܬܐ ܗܿܘ<EOS> ܘܡܼܢ ܟܕ ܐܬܒܪܝ ܐܝܼܬܘܗܝ ܫܘܼܪܝܗ<EOS> ܫܘܼܠܡܐ ܕܝܢ ܠܝܬ ܠܗ<EOS> ܡܛ݀ܠ ܕܦܫܝܼܛܐ<EOS>ܗܿܘ ܘܠܐ ܡܪܟܒܐ<EOS> ܡܛ݀ܠ ܕܗ̣ܿܢ ܨܒܼܐ ܒܪܘܼܝܗ ܕܢܗܼܘܐ ܡܩܘܝܢܐ ܘܠܐ ܥ݀ܒܘܪܐ<EOS> ܥܠ ܗܿܝ ܒܪܝܗܝ<EOS>ܘܐܬܩܢܗ ܦܫܝܼܛܐ ܘܩܛܝܼܢܐ ܘܪܘܼܚܢܝܐ<EOS> ܕܢܗܼܘܐ ܡܥܡܪܐ ܠܟܝ̈ܢܐ ܦܫ̈ܝܼܛܐ ܘܩ̈ܛܝܼܢܐ<EOS>ܘܪ̈ܘܚܢܝܐ<EOS> ܘܪܐ ܓ݀ܕܫܝܢ ܒܗ ܫܘܼܚܠ̈ܦܐ ܘܣܩ̈ܘܼܒܠܐ<EOS> ܘܠܝܬ ܒܗ ܥܩܬܐ ܘܡܪܢܝܼܬܐ<EOS> ܐܦܠܐ<EOS>ܩܢܼܛܐ ܘܕܚܠܼܬܐ<EOS> ܐܠܐ ܢܝܿܚܐ ܘܒܗܝܼܠܘܼܬܐ<EOS> ܒܪܡ ܕܝܢ ܠܘ ܗܼܘ ܐܝܼܬܘܗܝ ܐܬܪܐ ܕܓܡܝܼܪܘܼܬܐ<EOS>ܘܫܘܼܡܠܝܐ<EOS> ܡܛ݀ܠ ܕܥ݀ܠܡܐ ܪܘܼܚܢܝܐ ܕܟܝ̈ܢܐ ܪ̈ܘܼܚܢܝܐ<EOS> ܒܪܝܐ ܘܥܒܝܼܕܐ ܐܝܼܬܘܗܝ<EOS> ܥܿܠܡܐ<EOS>ܕܝܢ ܕܓܡܝܼܪܘܼܬܐ ܥܿܠܡܗ ܕܐܠܗܐ ܐܝܼܬܘ̄ ܘܥܢܝܿܢܐ ܕܥܡܗ ܘܬܗܼܪܐ ܕܒܗ ܘܚܕܝܘܼܬܐ ܕܥܡܗ<EOS>ܥܿܠܡܐ ܕܝܢ ܕܪ̈ܘܼܚܢܐ ܣܿܓܝܼ ܒܨܝܼܪ ܘܡܬܚܬܝ ܡܼܢ ܗܿܘ ܕܐܠܗܐ<EOS> ܒܪܡ ܕܝܢ ܥܿܡܘܪ̈ܘܗܝ ܟܿܠܗ<EOS>ܥܒܿܕܗܘܿܢ ܘܬܫܡܼܫܬܗܘܢ ܒܐܠܗܐ ܗܿܘ ܨܒܝܿܢܗ ܕܐܠܗܐ ܘܦܘܼܠܚܢܗ<EOS> ܕܐܝܼܬܘܗܝ ܡܟܬܪܢܘܬܐ<EOS>ܕܟܿܠܚܕ ܒܗܿܘ ܡܕܡ ܕܐܬܒܼܪܝ ܒܗ ܕܠܐ ܫܘܼܚܠܦ<EOS> ܥܬܝܼܕ ܕܝܢ ܕܬܘܼܒ ܢܬܓܡܪ ܘܢܬܼܥܠܐ ܒܚܘܼܕܬܐ<EOS>ܕܟܿܠ ܘܟܝܿܢܐ ܪ̈ܘܼܚܢܐ ܡ̈ܠܝܼܠܐ ܘܝܕܘܼܥ̈ܬܢܐ ܕܒܥ݀ܠܡܐ ܠܐ ܡܬܚܙܝܢܐ<EOS> ܠܘ ܒܚܕ ܛܟܼܣܐ<EOS>ܘܡܫܘܼܚܬܐ ܐܝܼܬܝܗܘܢ ܟܿܠܗܘܿܢ<EOS> ܐܠܐ ܒܛܟܼ̈ܣܐ ܣܿܓܝ̈ܐܐ<EOS> ܘܕܪ̈ܓܐ ܘܡܘܼܫܚ̈ܬܐ ܠܘ ܒܐܬܪܐ<EOS>ܘܕܘܼܟܝ̈ܬܐ<EOS> ܐܠܐ ܒܗܘܢܐ ܘܒܝܕܥܬܐ ܪܘܼܚܢܝܬܐ<EOS> ܘܟܿܠ ܚܕ ܡܼܢ ܛܟܣܼ̈ܐ ܗܿܠܝܢ ܥܒܝܼܕ ܪܫܐ<EOS>ܘܩܕܡܝܐ ܠܗܿܘ ܕܒܬܪܗ<EOS> ܘܗܿܘ ܡܝܒܠ ܠܘܬܗ ܠܡܘܗ̈ܒܬܐ ܘܫܘܼܟܢܐ ܐܠܗܝܐ ܡܫܬܚܠܦ<EOS> ܡܛ݀ܠ ܕܚܕ<EOS>ܗܼܘ ܙܢܐ ܕܡܘܗܒܬܐ<EOS> ܘܫܘܼܟܢܐ ܕܡܫܼܬܦܥ ܡܼܢ ܐܠܗܘܬܐ ܒܪܝܬ݀ ܟܿܠ ܘܡܪܬ݀ ܟܿܠ ܥܠ ܟܿܠ ܒܪ̈ܝܐ<EOS>ܘܥܒܝܼܕ̈ܐ<EOS> ܐܠܐ ܟܿܠܚܕ ܐܝܟ ܚܝܠܐ ܕܝܼܕܥܬܗ ܡܩܒܠ ܘܥ݀ܬܪ ܘܡܼܬܒܣܡ ܡܼܢ ܫܘܼܟܢܐ<EOS> ܘܡܼܬܚܟܡ<EOS>ܘܡܼܬܢܗܪ ܘܡܬܼܥܕܪ ܘܡܼܬܝܬܪ<EOS> ܐܟܙܢܐ ܕܫܡܼܫܐ ܗܿܢܐ ܡܬܪܓܫܢܐ<EOS> ܚܕ ܗܼܘ ܒܟܝܿܢܗ ܘܚܕ<EOS>ܗܼܘ ܙܢܐ ܕܢܘܼܗܪܗ ܟܕ ܡܬܼܦܪܣܝܢ ܙܠ̈ܝܼܩܘܗܝ ܒܟܿܠܗ ܬܒܝܠ<EOS> ܘܡܼܬܚܙܐ<EOS>ܒܢܘܼܗܪܗ ܟܿܠܗ ܫܘܼܦܪܗ ܘܦܐܝܘܼܬܗ ܕܥ݀ܠܡܐ<EOS> ܘܚܿ؛ܝܢ ܠܗܝܢ ܚܙ̈ܝܐ ܘܡܬܼܢܗܪܝܢ ܘܡܼܬܚܟܡܝܼܢ<EOS>ܥܠ ܣܘܼܥܪ̈ܢܐ<EOS> ܘܡܪܕܝܼܬܐ ܘܡܼܬܒܣܡܝܼܢ<EOS> ܘܡܬܓܐܝܢ ܒܟܿܠܗ ܗܕܪܐ ܘܬܨܒܝܼܬܐ ܕܥ݀ܠܡܐ ܗܿܢܐ<EOS>ܐܠܐ ܒܪܡ ܠܐ ܟܿܠܗܘܿܢ ܫܘܝܐܝܼܬ ܚܿܙܝܢ ܘܡܬܼܢܗܪܝܢ ܘܡܬܒܣܡܝܼܢ ܐܠܐ ܟܿܠ ܚܕ ܠܦܘܼܬ<EOS>ܚܠܝܼ̱ܘܼܬܐ ܘܫܦܝܘܼܬܐ ܕܪܓܫܐ ܕܚܙܼܬܗ<EOS> ܗܿܘ ܡܿܢ ܕܚܠܝܼ̱ܐ ܘܫܦܝܐ ܘܢܗܝܼܪܐ ܒܒܬ݀ ܥܝܢܗ<EOS>ܚܿܙܐ ܟܿܠ ܡܕܡ ܫܦܝܐܝܼܬ ܘܚܬܝܼܬܐܝܼܬ ܘܡܼܬܒܣܡ ܘܡܼܬܝܬܪ<EOS> ܗܿܘ ܕܝܢ ܕܡܚܝܼܠ ܢܘܼܗܪܗ<EOS> ܬܘܼܒ<EOS>ܝܬܝܪ ܒܨܝܪܐܝܬ<EOS> ܗܿܘ ܬܘܼܒ ܕܢܣܝܼ̈ܣܢ ܥܝܢ̈ܘܗܝ ܘܟܪܝܼܗܐ ܚܙܼܬܗ ܡܼܢ ܐܝܢܐ ܕܗܼܘ ܓܕܿܫܐ<EOS>ܠܡܚܣܢ ܡܫܼܟܚ ܕܢܦܼܪܘܿܣ ܓܘܼܫ̈ܡܐ ܥܒܝ̈ܐ ܘܢܪܕܐ ܘܢܗܠܟ ܬܪܝܨܐܝܼܬ ܘܐܝܢܐ ܕܣܡܐ<EOS>ܟܘܼܠܿܢܐܝܬ ܚܕ ܗܼܘ ܠܗ ܠܠܝܐ ܘܐܝܼܡܡܐ ܘܢܘܼܗܪܗ ܘܚܫܘܼ̣ܐ<EOS> ܟܕ ܛܒܿ ܕܢܘܼܗܪܐ ܕܙܠ̈ܝܼܩܘܗܝ<EOS>ܕܫܡܼܫܐ ܚܕ ܗܼܘ ܕܠܐ ܫܘܼܚܠܦ<EOS> ܐܠܐ ܠܘܬ݀ ܚܙ̈ܝܐ ܡܫܼܬܚܠܦ ܟܕ ܛܒܿ ܕܢܘܼܗܪܐ ܕܙܠ̈ܝܼܩܘܗܝ<EOS>ܕܫܡܼܫܐ ܚܕ ܗܼܘ ܕܠܐ ܫܘܼ̇ܚܠܦ<EOS> ܐܠܐ ܠܘܬ݀ ܚܙ̈ܝܐ ܡܫܼܬܚܠܦ ܟܕ ܥܠܼܬܐ ܡܢܼܗܘܢ ܐܝܼܬܝܗܿ<EOS>ܗܿܟܢܐ ܐܣܼܒܪ ܥܠ ܗܿܘ ܟܝܢܐ ܛܘܼܒܢܐ ܘܡܪܢܝܐ<EOS> ܘܥܠ ܫܘܼܟܢ̈ܘܗܝ ܐܠܗ̈ܝܐ ܘܡܘܗܒ̈ܬܗ<EOS>ܡܥܬܪ̈ܢܝܬܐ<EOS> ܕܟܿܠ ܐܡܬܝ ܐܡܝܼܢܐܝܬ ܘܒܟܿܠܥܕܢ ܗܐ ܪܕܝܢ ܘܫ݀ܦܥܝܢ ܡܼܢ ܝܡܐ ܕܚܢܢܗ<EOS>ܘܡܬܼܦܪܣܝܢ ܥܠ ܟ݀ܠܗܝܢ ܒܪ̈ܝܬܗ<EOS> ܘܟܿܠܗܘܿܢ ܡܠ̈ܝܼܠܐ ܡܬܼܝܕܥ̈ܢܐ ܘܡܬܼܪ̈ܓܫܢܐ ܡܩܒܠܝܝܼܢ<EOS>ܘܥ݀ܬܪܝܢ ܡܼܢܗܘܢ ܪܘܪܒܐܝܬ<EOS> ܟܕ ܡܫܪܝܢ ܡܼܢ ܬܐܓܡ̈ܐ ܥܠ̈ܝܼܐ ܕܩܪܝܒܝܼܢ ܘܡܥܠܝܢ ܠܘܥܕܡܐ<EOS>ܕܡܪܘܬܐ ܐܠܗܿܝܬܐ<EOS> ܒܬܐܘܪܝܐ ܘܒܝܼܕܥܬܐ ܐܝܟ ܕܐܡܼܪܢܢ<EOS> ܘܠܘ ܒܕܘܼܟܬܐ ܘܐܬܪܐ ܬܣܒܪ ܥܒܝܐܝܬ<EOS>ܘܡܬܪܓܫܢܐܝܬ<EOS> ܘܗ̣ܿܢܐ ܥ݀ܒܪܝܢ ܩܕܡܐܝܬ ܡܼܢ ܚܕ ܠܚܕ ܒܟܿܠܗܘܿܢ ܬܐܓܡ̈ܐ ܘܛܟܼܣ̈ܐ ܘܣܕܪ̈ܐ<EOS>ܫܡܝ̈ܢܐ<EOS> ܘܗܼܘ ܐ̱ܢܚܪܝܐ ܕܟܿܠܗܘܿܢ ܠܢ ܩܪܝܼܒ<EOS> ܘܗܼܘ ܡܝܒܠ ܠܘܬܢ<EOS> ܒܗܿܝ ܕܗܼܘ ܐܬܼܛܟܣ<EOS>ܘܐܬܩܝܡ ܥܠ ܡܦܪܢܣܢܘܬܢ ܘܒܛܝܼܠܘܼ̄ ܘܝܨܝܼܦܘܼܬܐ ܕܥܠܝܢ ܒܚܝܠܐ ܘܡܥܒܕܢܘܬܐ ܕܡܪܐ ܘܥܒܘܼܕܐ<EOS>ܘܗܟܘܬ݀ ܟܿܠܢ ܒܢܝ̈ܢܫܐ ܡܩܒܠܝܼܢܢ ܡܼܢ ܫܘܼܟ̈ܢܐ ܫܡܝ̈ܢܐ<EOS> ܟܿܠ ܚܕ ܡܢܢ ܐܝܟ ܚܝܠܐ ܘܝܼܕܥܬܐ<EOS>ܕܩܿܢܐ ܡܼܢ ܡܝܬܪܘܼܬܐ ܕܕܘܼܒܪ̈ܘܗܝ<EOS> ܘܠܦܘܬ ܕܢ݀ܛܪ ܦܘܼܩܕ̈ܢܐ ܡܪ̈ܢܝܐ ܘܡܫܡܠܐ ܢܿܡܘܣ̈ܐ<EOS>ܘܐܝܟ ܫܦܝܘܼܬܐ ܕܡܕܥܗ ܘܢܘܼܗܪܐ ܡܬܼܝܕܥܢܐ ܕܒܒܬ ܥܝܢܐ ܕܗܘܢܗ<EOS> ܘܟܕ ܒܟܿܠܗܘܢ ܗܿܠܝܢ ܐ̈ܠܦܐ<EOS>ܘܪ̈ܒܘܬܐ ܕܠܐ ܡܬܡܢ̈ܝܢ ܘܠܐ ܡܣܬܝ̈ܟܢ<EOS> ܕܪ̈ܘܼܚܢܐ ܘܠܐ ܡܬܼܚܙ̈ܝܢܐ<EOS> ܕܦܓܪ̈ܢܐ ܡܬܼܚܙ̈ܝܢܐ<EOS>ܥ݀ܒܪ ܘܡ݀ܠܐ ܘܓ݀ܡܪ ܘܡܥܬܪ ܗܼܘ ܫܘܼܟܢܐ ܐܠܗܝܐ ܠܐ ܣܟ ܚܿܣܪ ܐܘܿ ܒܿܨܪ<EOS> ܐܠܐ ܐܝܟ<EOS>ܕܐܝܼܬܘܗܝ ܡܩܘܐ ܒܡܠܝܘܼܬܗ ܘܫܦܝܼܥܘܼܬܗ<EOS> ܘܐܟܡܐ ܕܟܘܟ̈ܒܐ ܟܿܠܗܘܿܢ ܒܪܩܝܼܥܐ ܕܡܘܙܠܬܐ<EOS>ܣܝܼܡܝܢ ܘܡܛܟܣܝܢ<EOS> ܘܒܚܕ ܟܪܘܟܝܐ ܢܿܡܘܿܣܝܐ<EOS>ܟܕܝܢܝܢ<EOS> ܐܠܐ ܡܝܬܪ ܚܕ ܡܼܢ ܐ̱ܚܪܢܐ ܣܿܓܝܼ ܒܫܘܼܒܚܐ ܘܢܗܝܼܪܘܼܬܐ<EOS>ܘܡܙܠܓܘܬܐ ܗܟܘܬ ܐܣܒܼܪ ܥܠ ܟܿܠܗܘܢ ܡܠ̈ܝܼܠܐ ܡܼܬܝܕܥ̈ܢܐ ܘܡܬܼܪ̈ܓܫܢܐ<EOS> ܡܕܝܢ ܐܫܼܬܪܪܢܢ<EOS>ܚܬܝܼܬܐܝܬ ܡܼܢܗ ܕܟܝܿܢܐ ܘܡܥܒܕ̈ܢܘܬܐ ܕܓܕܫ̈ܢ ܒܥܿܠܡܢ ܗܿܢܐ ܡܬܪܓܫܢܐ ܡܼܢ ܗܿܘ ܡܬܼܝܕܥܢܐ<EOS>ܕܪܘܼܚܢܐ ܐܝܼܬܘܗܝ ܥ݀ܠܡܐ ܕܠܐ ܡܬܼܚܙܐ ܩܛܝܼܢܐ ܘܦܫܝܼܛܐ<EOS> ܐܟܡܐ ܕܥ݀ܠܡܢ ܗܿܢܐ ܡܬܼܚܙܝܿܢܐ<EOS>ܓܘܼܫܡܢܝܐ ܗܿܘ ܘܗܘܼܠܢܝܐ ܥܒܝܐ ܘܡܪܟܒܐ<EOS> ܘܒܗܿܠܝܢ ܫܠܡ ܩܦܠܐܘܢ ܕܐܪܒܥܐ ܒܝܕ ܐܠܗܐ ܕܚܝܠ<EOS>ܘܥܕܪ<EOS>ܥܡ ܐܠܗܐ ܕܡܚܟܡ ܩܦܠܐܘܢ ܕܚܡܫܐ ܕܡܐܡܪܐ ܕܬܪܝܢ<EOS> ܥܠܗܿܝ ܕܐܝܟܢ ܐܝܼܬܘ̄<EOS>ܛܟܣܼܗ ܘܢܝܼܫܗ ܘܬܫܡܼܫܬܗ ܕܥ݀ܠܡܐ ܐ̱ܚܪܢܐ ܕܐܝܬ ܗܿܫܐ ܣܛܪ ܡܼܢ ܗܿܢܐ ܡܬܚܙܝܢܐ<EOS> ܘܟܕ<EOS>ܚܿܝܪܝܢܢ ܠܕܘܼܒܪܗ ܕܥ݀ܠܡܐ ܗܿܢܐ ܡܬܼܒܩܝܢܢ ܢܗܝܼܪܐܝܼܬ ܒܥܝ̈ܢܐ ܕܬܪܥܝܼܬܢ ܕܐܝܟܢ ܡܛܟܣ<EOS>ܘܡܩܝܡ ܘܐܝܟܢ ܪܕܐ ܘܡܼܬܦܪܢܣ ܘܡܼܬܕܒܪ ܘܢܛܝܼܪܝܢ ܒܗ ܟܝ̈ܢܐ ܡܫܚܠ̈ܦܐ ܘܣܩܘܼܒ̈ܠܐ<EOS>ܕܚܕ̈ܕܐ<EOS> ܘܠܐ ܡܼܬܚܒܠܝܼܢ ܘܡܬܼܛܠܩܝܢ ܚܕ ܡܢ ܚܕ<EOS> ܟܕ ܟܿܠܗܘܢ ܥ݀ܛܘ̈ܝܐ ܘܒܥܠܕܒ̈ܒܐ ܕܚܕ̈ܕܐ<EOS>ܐܝܼܬܝܗܘܢ ܟܕ ܡܫܪܝܢܢ ܡܢܼܗܘܢ ܕܐܒ̈ܗܝܢ ܘܡܩܝܼܡܝܼܢܢ ܕܐܝܼܬܝܗܘܢ ܐܣܛܘܟ̈ܣܐ ܢܘܪܐ ܘܡܝ̈ܐ<EOS>ܘܥܦܪܐ ܘܐܐܪ<EOS> ܣܩܘܼܒ̈ܠܐ ܥܛܘ̈ܝܐ ܕܚܕ̈ܕܐ<EOS> ܗܟܘܬ݀ ܘܟܿܠܡܕܡ ܐܬܪܟܒ ܘܐܬܩܝܡ<EOS> ܒܢܝ̈ܢܫܐ ܐܡܿܪ<EOS>ܐܢܼܐ ܘܒܥܝܼܪ̈ܐ ܘܚܝܘܼܬܐ ܘܪ̈ܚܫܐ ܘܛܝܪܐ ܘܦܪܚܬܐ ܟܿܠܗܘܿܢ ܣܩܘܼܒ̈ܠܐ ܘܢܿܟܘ̈ܝܐ ܕܒܢ̈ܝ<EOS>ܓܢܼܣܗܘܢ ܘܕܢܘܼܟܪ̈ܝܝ ܓܢܼܣܗܘܢ ܐܝܼܬܝܗܘܢ<EOS> ܐܦ ܗܼܢܘܢ ܐܒܗ̈ܐ ܐܛܘܼܟ̈ܣܐ ܥ݀ܛܘܼܝܐ<EOS>ܘܡܛܠ̈ܩܢܐ ܘܡܘܒܕ̈ܢܐ ܕܟܿܠܡܕܡ ܐܝܼܬܝܗܘܢ<EOS> ܢܘܪܐ ܡܘܩܕܐ ܘܡܚܒܠܐ ܡܝ̈ܐ ܚܿܢܩܝܢ ܘܚܪ̈ܒܝܢ<EOS>ܘܫܿܒܝܢ ܘܓ݀ܪܦܝܢ ܘܡܚܒܠܝܼܢ<EOS> ܥܦܪܐ ܛ݀ܡܪ ܘܡܘܒܕ ܘܡܚܒܠ<EOS> ܐܐܪ ܥ݀ܩܪ ܘܡܚܪܒ ܘܡܒܕܪ ܘܡܚܒܠ<EOS>ܒܣܿܓܝ̈ܐܬܐ<EOS> ܫܘܚܠ̈ܦܐ ܬܘܼܒ ܕܙܒ̈ܢܐ<EOS> ܗܟܘܬ ܣܩܘܼܒ̈ܠܐ ܐܢܼܘܢ ܕܚܕ̈ܕܐ<EOS> ܥܡܼ̈ܡܐ ܠܥܡܼ̈ܡܐ<EOS>ܓܢܼܣ̈ܐ ܠܓܢܼܣ̈ܐ ܐܚܪ̈ܢܐ<EOS> ܠ̈ܫܢܐ ܠ̈ܠܫܢܐ ܕܢܘܼܟܪ̈ܝܼܝܼܢ ܠܗܘܢ<EOS> ܡܠܟ̈ܘܬܐ ܕܚܕ̈ܕܐ<EOS>ܫܘܼܠܛܢ̈ܐ ܡܪ̈ܘܬܐ<EOS> ܡܕܒܪ̈ܢܐ ܕܝܿܢ̈ܐ<EOS> ܐܘܼܡ̈ܢܐ ܦܠ̈ܚܐ<EOS> ܟܿܠܗܘܢ ܛܟܼܣ̈ܐ ܕܒܢܝ̈ܢܫܐ<EOS>ܘܣܘܼܓܦܢܐ ܐܚܪ̈ܢܐ ܕܚܕܝܼܪܝܢ ܠܗܘܢ<EOS> ܡܼܢ ܠܥܼܠ ܘܡܼܢ ܠܬܼܚܬ ܘܡܼܢ ܟܿܠ ܓܒ̈ܝܢ<EOS> ܕܐܐܪ̈ܐܣ<EOS>ܕܚܝ̈ܘܬܐ ܚܒ̈ܠܬܐ<EOS> ܘܕܪ̈ܚܫܐ ܢܿܟܘܝ̈ܐ<EOS> ܘܕܣܿܓܝ̈ܐܬܐ ܕܠܐ ܡܣܼܬܝ̈ܟܢ<EOS> ܘܐܦ ܟܿܠܗܘܿܢ ܟܝ̈ܢܐ<EOS>ܕܚܝ̈ܘܬܐ ܘܦܪ̈ܚܬܐ ܘܪ̈ܚܫܐ ܘܠܐ ܡܢܦ̈ܫܐ<EOS> ܘܟܿܠܡܕܡ ܕܐܝܼܬ ܒܥܿܠܡܐ ܣܩܘܼܒ̈ܠܐ ܣܿܓܝ̈ܐܐ<EOS>ܐܝܼܬ ܠܗ<EOS> ܘܣܘܓܦ̈ܢܐ ܡܚܒ̈ܠܢܐ ܘܥܿܛܘ̈ܝܐ<EOS> ܘܟܕ ܗܿܠܝܢ ܟ݀ܠܗܘܢ ܣܩܘܼܒ̈ܠܐ ܐܝܼܬ ܒܥܿܠܡܐ<EOS>ܐܠܐ ܗܿܐ ܢܛܝܼܪ ܘܡܬܼܩܝܡ ܫܦܝܼܪ<EOS> ܘܡܼܬܕܒܪ ܡܛܟܣܐܝܬ ܘܡܬܼܕܒܪ ܠܚܡܐܝܬ<EOS> ܘܗܿܠܝܢ ܟ݀ܠܗܝܢ<EOS>ܒܝܨܝܼܦܘܼܬܐ ܡܪܢܿܝܬܐ ܡܨܝܬ݀ ܟܿܠ ܘܒܛܝܼܠܘܼܬܐ ܐܠܗܝܬܐ<EOS>ܐܚܝܼܕܬ݀ ܟܿܠ<EOS> ܘܗܿܐ ܡܛܟܣܝܼܢ ܠܗ ܒܥܿܠܡܐ ܡܠܟ̈ܘܬܐ ܘܫܘܼܠܛܢ̈ܐ<EOS> ܘܕܝܿܢ̈ܐ<EOS>ܘܡܕܒܪ̈ܢܐ<EOS> ܘܪ̈ܒܝ ܚܝܠ̈ܘܬܐ ܘܦܠ̈ܚܐ<EOS> ܘܕܪ̈ܓܐ ܘܛܟܼ̈ܣܐ ܘܡܘܼܫܚ̈ܬܐ ܘܬܫܡܫ̈ܬܐ ܘܡܬܚܡ̈ܬܐ<EOS>ܘܠܐ ܒܠܝܼܠ̈ܬܐ<EOS> ܘܪ̈ܝܼܫܝ ܥܡܼ̈ܡܐ ܘܡܠܦ̈ܢܐ ܘܡܗܕ̈ܝܢܐ<EOS> ܘܣܝܡ̈ܝ ܢܿܡܘܣ̈ܐ<EOS> ܢܛܪ̈ܝ<EOS>ܢܿܡܘܼܣ̈ܐ<EOS> ܙܡܫܥܒܕ̈ܢܐ ܘܡܫܥܒܕ̈ܐ<EOS> ܡܪ̈ܝܐ ܘܥܒܼܕ̈ܐ<EOS> ܘܪ̈ܒܢܐ ܘܬܠ̈ܡܝܼܕܐ<EOS> ܘܐܘܼܡ̈ܢܐ<EOS>ܘܦܠ̈ܚܐ<EOS> ܘܪ̈ܕܝܼܝܼ ܒܐܘܼܪ̈ܚܬܐ ܘܬܐܓܪ̈ܐ<EOS> ܘܛܿܝܦ̈ܝ ܒܝܡܐ ܘܡܠ̈ܝܼܝܼܐ<EOS> ܥܡ ܟܿܠ ܛܟܼܣ̈ܝܢ<EOS>ܘܫܘܼܚܠ̈ܦܝܢ ܕܒܥܿܠܡܐ ܗܿܢܐ<EOS> ܐܚܪ̈ܢܐ ܕܝܢ ܥܿܡܪ̈ܝ ܛܘܼܪ̈ܐ ܘܦܗ̈ܝܼܝܼ ܒܡܕܒܪ̈ܐ ܥܡ ܐܒ̈ܠܬܐ<EOS>ܕܓܡ̈ܠܐ ܘܪ̈ܡܟܐ ܘܒܩܪ̈ܐ ܘܥܢ̈ܬܐ ܘܩܢܝܿܢܐ ܣܿܓܝܼܐܐ ܕܠܝܬ ܠܗ ܡܢܝܿܢܐ ܘܣܿܟܐ<EOS> ܕܗܿܢܘ<EOS>ܬܗܼܪܐ ܘܕܘܼܡܪܐ ܣܿܓܝܼܐܐ ܒܗܿܠܝܢ ܕܟܕ ܠܐ ܥܿܡܪܝܢ ܒܡܕܝܢ̈ܬܐ ܠܓܘ ܡܼܢ ܫܘܪ̈ܐ ܘܬܪ̈ܥܐ<EOS>ܘܠܐ ܬܚܝܼܬ ܡܪܘܼܬܐ ܕܡܠ̈ܟܐ ܘܫܠ̈ܝܼܛܢܐ<EOS> ܘܠܐ ܟܕܝܼܢܝܢ ܬܚܝܼܬ ܢ݀ܡܘܣ̈ܐ ܕܕܝܿܢ̈ܐ<EOS>ܘܡܕܒܪ̈ܢܐ<EOS> ܘܠܐ ܪܕܝܢ ܠܗܘܢ ܡܠܦ̈ܢܐ ܘܣܿܦܪ̈ܐ ܒܟܬܒ̈ܐ ܘܛܘܼܟܣ̈ܐ ܟܛܝܼܒ̈ܐ ܘܡܬܚܡ̈ܐ<EOS> ܐܠܐ<EOS>ܗܼܢܘܢ ܗܘܼܘ ܡܛܟܣܝܼܢ ܝܿܬܗܘܢ<EOS> ܘܥܒܼܕܘ ܠܗܘܢ ܢܿܡܘܣ̈ܐ ܘܕܘܼܒܪ̈ܐ ܡܥܕܪ̈ܢܐ<EOS> ܘܒܙܒܢ ܩܝܛܐ<EOS>ܣܿܠܩܝܢ ܠܓܪܒܝܐ<EOS> ܘܒܙܒܢ ܣܬܘܐ ܢܿܚܬܝܢ ܠܬܝܡܢܐ<EOS> ܟܕ ܐܝܬܝܗܘܢ ܐ̈ܠܦܐ ܘܪ̈ܒܘܬܐ ܕܠܐ ܡܢܝܢ<EOS>ܘܕܒܝܪܝܢ ܥܡܗܘܿܢ ܢܫܝ̈ܗܘܢ ܘܒܢܝ̈ܗܘܢ ܘܓܡ̈ܠܝܗܘܢ ܘܪ̈ܡܟܬܗܘܢ ܘܒܩܪ̈ܝܗܘܢ ܘܥܢ̈ܬܝܗܘܢ<EOS>ܘܟܿܠܗܿ ܐܝܼܩܪܬܗܘܢ<EOS> ܘܫܿܪܝܢ ܒܡܪ̈ܓܐ ܘܒܝܬ ܪܥܝܐ ܘܥܠ ܡܒܘܼ̈ܥܐ ܘܥܝܢ̈ܬܐ ܘܢܗܪ̈ܘܬܐ<EOS>ܡܛܟܣܐܝܼܬ ܘܬܩܢܿܐܝܼܬ ܘܠܐ ܒܠܝܼܠܐܝܬ<EOS> ܟܕ ܠܐ ܢܿܨܝܢ ܐܘܿ ܡܬܼܟܬܫܝܢ ܥܡ ܚܕ̈ܕܐ<EOS> ܐܝܟ ܗܿܘ<EOS>ܕܡܦܠܓܐ ܥܠܝܗܘܢ ܐܪܥܐ ܘܡܬܼܚܡܐ ܒܚܒ̈ܠܐ ܘܡܘܼܫܚ̈ܬܐ ܘܕܘܼܡܪܐ ܗܿܘ ܫܪܒܗܘܢ ܘܩܘܼܝܡܗܘܢ<EOS>ܕܗܿܠܝܢ<EOS> ܟܕ ܠܘ ܚܕ ܓܢܼܣܐ ܘܫܪܒܬܐ ܘܠܫܢܐ ܐܝܼܬܝܗܘܢ ܐܠܐ ܣܿܓܝ̈ܐܐ ܡܫܚܠ̈ܦܝ ܒܙܐ ܘܥܝܿܕܐ<EOS>ܘܠܫܢܐ<EOS> ܘܟܿܠܗ ܕܘܼܒܪܐ<EOS> ܡܢܼ̈ܘܢ ܥܪ̈ܒܝܐ<EOS> ܘܬܘܪ̈ܟܝܐ<EOS> ܘܟܘܪ̈ܕܝܐ<EOS> ܘܒܢܘܝ̈ܐ<EOS> ܘܐܠܢܝ̈ܐ<EOS>ܘܟܙܪ̈ܝܐ<EOS> ܘܪ̈ܘܣܝܐ<EOS> ܘܣܩ̈ܘܬܝܐ<EOS> ܘܒܠ̈ܟܝܐ<EOS> ܘܣܪ̈ܒܝܐ<EOS> ܘܐܣܩܠ̈ܒܝܢܝܐ<EOS> ܘܠܒܢ̈ܝܐ<EOS> ܥܡ<EOS>ܣܿܓܝ̈ܐܐ ܐܚܪ̈ܢܐ<EOS> ܟܕ ܘܟܠܿܠ ܥܡܐ ܐܝܼܬܘ̄ ܫܪ̈ܒܬܐ ܘܛܘܼܗ̈ܡܐ<EOS> ܥܡ ܣܿܓܝ̈ܐܐ ܕܡܒܥܕܝܢ ܡܢܼܢ<EOS>ܒܡܕܢܚܐ ܘܬܝܡܢܐ<EOS> ܘܟܿܠܗܝܢ ܦܼܢܝ̈ܬܐ<EOS> ܘܗܿܠܝܢ ܟܿܠܗܘܢ ܕܐܡܼܪܢܢ ܠܐ ܥ݀ܡܪ̈ܝ ܟܪ̈ܟܐ<EOS>ܘܡܕܝܼܢ̈ܬܐ ܘܩܘܼܪ̈ܝܐ<EOS> ܐܠܐ ܡܼܬܟܪ̈ܟܢܐ ܘܡܫܢ̈ܝܢܐ ܕܒܡܫ̈ܟܢܐ ܘܝܪ̈ܝܼܥܬܐ ܒܡܕܒܪ̈ܐ<EOS>ܘܒܛܘܼܪ̈ܐ<EOS> ܟܿܠܗܘܢ ܐܚܝܼܕܝܢ ܛܟܼܣ̈ܐ ܘܢܿܡܘܣ̈ܐ ܝܼܕ̈ܝܼܥܐ ܘܥܝ̈ܕܐ ܡܬܚܡ̈ܐ<EOS> ܘܒܝܕ ܗܿܟܢ<EOS>ܢܛܝܼܪ ܘܩܿܐܡ ܥ݀ܠܡܐ ܘܠܐ ܡܼܬܚܒܠ ܒܗܿܠܝܢ ܟܿܠܗܘܢ ܣܩܘܼܒ̈ܠܐ ܕܒܗ<EOS> ܣܝܼܡ ܒܿܠܐ ܩܿܪܘܝܐ<EOS>ܡܗܘܢܐܝܼܬ<EOS> ܘܐܢ ܗܿܢܐ ܥ݀ܠܡܐ ܒܠܝܼܠܐ ܘܡܼܬܚܒܠܢܐ ܕܡܿܠܐܼ ܘܡܛܟܣ ܒܗܿܠܝܢ ܟܿܠܗܘܢ<EOS>ܣܩܘܼܒ̈ܠܐ ܘܓܼܕ̈ܫܐ ܩܛܝܼܪ̈ܝܐ<EOS> ܘܚܕܝܪܝܢ ܠܗ ܗܿܠܝܢ ܟܿܠܗܘܿܢ ܣܘܼܓܦ̈ܢܐ ܘܢܟܼܝ̈ܢܐ<EOS>ܠܟܿܠ ܓܢܼܣܐ ܘܐܕܫܐ ܘܟܝܿܢܐ ܕܒܗ ܡܼܢ ܒܢ̈ܝ ܓܢܼܣܗ ܘܐܕܫܗ ܘܟܝܿܢܗ<EOS> ܘܡܼܢ<EOS>ܢܘܼܟܪ̈ܝܐ ܟܕ ܘܐܦ ܗܼܝ ܪܫܝܪܬܗ ܐܝܼܬܝܗܿ ܡܼܢ ܐܒ̈ܗܐ ܣܩܘܼܒ̈ܠܝ ܚܕ̈ܕܐ ܗܿܟܢ ܫܦܝܼܪ ܡܛܟܣ<EOS>ܘܪܕܝܐ ܬܫܡܫܬܗ ܘܡܩܝܡ ܘܡܬܼܦܪܢܣ ܠܐ ܒܠܝܼܠܐܝܬ ܘܟܕܝܢ ܬܚܼܝܬ ܢܿܡܘ̈ܣܐ ܘܬܚܘܼ̈ܡܐ<EOS>ܘܢܛܝܪ ܘܡܼܬܝܒܠ ܒܣܕܪܐ ܬܡܝܼܗܐ ܘܡܛܟܣܘܼܬܐ ܫܒܝܼܚܬܐ<EOS> ܐܝܟܢ ܡܕܝܢ ܗܿܘ ܥ݀ܠܡܐ ܩܛܝܼܢܐ<EOS>ܘܦܫܝܼܛܐ ܘܠܐ ܡܪܟܒܐ ܘܠܐ ܡܼܬܚܙܝܢܐ ܕܪ̈ܘܼܚܢܐ ܠܝܬ ܠܗ ܛܟܼܣܐ ܫܒܝܼܚܐ ܘܢܿܡܘܿܣܐ ܫܦܝܼܪܐ<EOS>ܘܬܫܡܫܬܐ ܡܬܚܡܬܐ<EOS> ܘܡܼܢ ܟܿܠܦܪܘܿܣ ܛܟܼܣܐ ܫܒܝܼܚܐ ܘܗܕܝܼܪܐ ܐܝܼܬ ܠܥܿܡܘܪ̈ܘ̄ ܕܥܠܡܐ ܠܐ<EOS>ܡܼܬܚܙܝܢܐ<EOS> ܘܠܝܬ ܒܗ ܣܟ ܣܩܘܼܒܠܐ ܘܠܐ ܢܟܝܿܢܐ ܡܥܘܟܢܐ<EOS> ܘܠܐ ܩܪܝܼܒ ܠܗ ܣܘܼܓܦܢܐ ܘܠܐ<EOS>ܚܘܼܒܠܐ ܘܠܐ ܣܟ ܡܕܡ ܡܐܚܝܿܢܐ ܘܕܠܩܘܼܒܠܐ ܐܠܐ ܫܝܢܐ ܘܒܗܝܼܠܘܼܬܐ ܪܒܬܐ ܛܟܣܼܗ ܡܿܢ<EOS>ܐܝܼܬܘܗܝ<EOS> ܩܢܘܼܡ̈ܐ ܡܦܪ̈ܫܐ ܡ̈ܠܝܼܠܐ ܘܝܕܘܼܥ̈ܬܢܐ<EOS> ܪ̈ܘܼܚܢܐ ܘܩܛܝܼܢ̈ܐ ܕܡܛܟܣܝܼܢ<EOS>ܘܡܦܠܓܝܼܢ ܘܡܬܚܡܝܼܢ<EOS> ܘܡܢܼ̈ܘܢ ܩܕܡ̈ܐ ܕܟܿܠܗܘܿܢ ܛܟܼܣ̈ܐ ܐܚܪ̈ܝܐ ܘܬܪ̈ܝܢܐ ܘܬܠ̈ܝܼܬܝܐ<EOS>ܘܒܿܬܪ ܒܿܬܪ ܣܿܓܝ̈ܐܐ<EOS> ܘܪܫܝ ܛܛܼܣ̈ܐ<EOS> ܘܪܒܚܝܠ̈ܘܬܐ ܘܡܪ̈ܘܬܐ<EOS> ܘܫܘܼܠܛܢ̈ܐ ܘܪ̈ܫܢܘܬܐ<EOS> ܥܡ<EOS>ܣܼܕܪ̈ܐ ܘܬܐܓܡ̈ܐ ܘܓܘܼܕ̈ܐ ܘܠܓܝܘܼ̈ܢܐ ܕܠܝܬ ܠܗܘܢ ܣܿܟܐ ܘܡܢܝܿܢܐ<EOS> ܘܠܐ ܡܼܨܝܐ ܕܬܬܝܼܕܥܝ<EOS>ܟܡܝܘܼܬܐ ܠܢ ܚܢܢ ܥܦܪ̈ܢܐ<EOS> ܣܛܪ ܡܼܢ ܗܿܘ ܕܒܪܐ ܐܢܘܢ ܘܝܿܕܥ ܡܢܝܿܢܗܘܢ ܘܟܡܝܘܼܬܗܘܢ ܘܠܐ<EOS>ܚܒܝܼܟܝܢ ܘܠܐ ܒܠܝܼܠܝܢ<EOS> ܐܠܐ ܡܛܟܣܝܢ ܘܡܼܬܚܡܝܢ<EOS> ܟܿܠ ܛܟܼܣܐ ܒܐܬܪܗ ܘܟܿܠ ܬܐܓܡܐ ܒܕܘܟܬܗ<EOS>ܘܟܿܠ ܓܘܼܕܐ ܘܠܓܝܘܼܢܐ ܐܝܟܐ ܕܐܬܬܚܡ ܠܗܿ ܡܼܢ ܒܿܪܘܼܝܐ ܚܟܝܼܡܐ ܘܥ݀ܒܘܕܐ ܡܫܒܚܐ<EOS>ܘܡܫܼܬܥܒܕܝܢ ܐܚܪ̈ܝܐ ܠܬܪ̈ܝܢܐ ܕܠܥܼܠ ܡܢܼܗܘܢ<EOS> ܘܬܪܝܢܐ ܠܬܠܝܼܬܝܐ<EOS> ܘܗܟܘܬ ܟܿܠ ܛܟܼܣܐ<EOS>ܠܗܿܘ ܕܡܥܠܝ ܡܢܗ ܡܫܼܬܥܒܕ<EOS> ܘܗܼܘ ܐܝܼܬܘܗܝ ܠܗ ܪܫܐ ܘܪܒ ܟܘܡܪ̈ܐ ܘܠܝܬ ܒܝܢܬܗܘܢ ܚܣܿܡܐ<EOS>ܘܠܐ ܪܡܿܘܼܬܐ<EOS> ܐܦܠܐ ܡܩܝܼܡܘܼܬܐ ܨܒܝܿܢܐ ܒܝܬܝܐ<EOS> ܡܛ݀ܠ ܕܐܦܠܐ ܥܠ̈ܠܼܬܐ ܕܡܥܒ̈ܕܢ ܗܿܠܝܢ<EOS>ܚܫ̈ܐ ܐܝܬ ܠܘܬܗܘܢ ܐܘܿ ܒܟܝܢ ܥܠܡܗܘܢ<EOS> ܢܝܼܫܗܘܢ ܕܝܢ ܐܝܼܬܘܗܝ ܚܘܪܐ ܘܗܪܓܐ ܘܬܡܼܗܐ<EOS>ܕܒܒܪܘܝܗܘܢ<EOS> ܘܡܛܝܒܘܬ ܨܒܝܿܢܗܘܢ ܘܪܓܬܗܘܢ ܘܚܘܝܼܚܘܼܬܗܘܢ ܠܡܥܼܒܕ ܨܒܝܿܢܗ<EOS> ܘܠܡܫܡܠܝܘܼ<EOS>ܦܘܼܩ̈ܕܢܘܗܝ<EOS> ܘܐܦܢ ܡܿܨܝܢ ܚܐܪܐ ܠܡܓܼܡܪ ܗܿܠܝܢ ܒܗܿܝ ܕܡܫܼܬܥܒܕ ܟܝܿܢܗܘܢ ܠܨܒܝܿܢܗܘܢ<EOS>ܡܛ݀ܠ ܕܠܝܬ ܣܩܘܼܒ̈ܠܐ ܘܓܕܫ̈ܐ ܐܘܿ ܣܿܟ ܡܕܡ ܡܥܘܟܢܐ ܠܨܒܝܿܢܗܘܢ ܡܼܢ ܫܘܼܡܠܝ ܨܒܝܢ<EOS>ܡܪܗܘܢ<EOS> ܒܪ ܨܒܝܿܢܐܝܬ ܘܠܘ ܩܛܝܼܪܐܝܬ<EOS> ܒܗܿܝ ܕܚܐܪ̈ܐ ܐܝܬܝܗܘܢ ܘܡܫ̈ܠܛܝ ܒܝܬܗܘܢ ܐܝܟ<EOS>ܛܟܼܣܐ ܕܡܠ̈ܝܼܠܐ<EOS> ܘܟܿܠ ܡܠܝܼܠܐ ܕܠܝܬܗܘܢ ܚܐܪܐ ܘܠܐ ܫܠܝܼܛܐ ܒܝܿܬܗ ܚܝܘܼܬܐ ܒܥܪܝܼܪܝܬܐ<EOS>ܐܝܬܘܗܝ ܘܠܘ ܚܝܐ ܡܠܝܼܠܐ ܒܪܝܼܐ ܒܨܠܡܐ ܕܒܪܘܝܗ<EOS> ܒܗܿܝ ܕܐܝܟ ܡܪܐ ܫܠܝܼܛ<EOS>ܒܝܿܬܗ ܘܒܚܐܪܘܼܬܗ<EOS> ܘܡܙܝܼܥ ܨܒܝܿܢܗ ܐܝܟ ܪܓܬܗ<EOS> ܬܫܡܫܬܗܘܢ ܬܘܼܒ ܐܝܼܬܝܗܿ ܩܝܘܼܡܘܼܬܐ<EOS>ܘܡܦܪܢܣܢܘܼ̄ ܘܒܛܝܼܠܘܼ̄ ܕܥܠ ܡܘܙܠܬܐ ܘܟܪܘܼܟܝܐ ܘܛܟܼܣܐ ܘܢܿܡܘܿܣܐ ܕܢܗܝܼܪ̈ܐ ܘܥܠ<EOS>ܐܣܛܘܼܟ̈ܣܐ ܘܢܛܝܼܪܘܬ ܩܘܼܝܿܡܐ ܕܟܿܠ ܕܡܪܟܒ ܡܢܼ̈ܘܢ<EOS> ܥܠ ܡܡܙܓܘܼܬܐ ܕܐܐܪ̈ܣ<EOS> ܘܫܘܼܚܠ̈ܦܝ<EOS>ܫܢ̱ܬܐ ܘܙܒ̈ܢܐ ܘܥܕ̈ܢܐ<EOS> ܘܥܠ ܝܡ̈ܡܐ ܘܢܗܪ̈ܘܬܐ ܘܡܥܝܼ̈ܢܐ ܘܥܠ ܦܩ̈ܥܬܐ ܘܦܠܬܪ̈ܐ ܘܛܘܪ̈ܐ<EOS>ܘܪ̈ܡܬܐ ܘܟܿܠܗܿ ܝܒܝܼܫܬܐ<EOS> ܘܥܠ ܙܪ̈ܥܐ ܘܢܨܒ̈ܬܐ ܘܐܝܼܠ̈ܢܐ ܘܦܐܪ̈ܐ ܘܪ̈ܘܼܚܐ ܘܛܐ̈ܠܐ<EOS>ܘܡܫ̈ܒܐ<EOS> ܘܥܠ ܕܘܼܒܪ ܡܠ̈ܟܘܬܐ ܘܡܛܟܣܘܼܬ ܚܝܠ̈ܘܬܐ ܘܩܪ̈ܒܐ ܘܩܐܪ̈ܣܐ<EOS> ܘܥܠ ܐܬܪ̈ܘܬܐ<EOS>ܘܦܢܼܝ̈ܬܐ ܘܩܠ̈ܝܼܡܐ ܘܟܪ̈ܟܐ ܘܡܕܝܢ̈ܬܐ<EOS> ܘܡܫܬܕܪܢܘܬܐ ܕܠܘܬ݀ ܚܕܚܕ̈ܢܐ ܡܼܢ ܒܢܝ̈ܢܫܐ<EOS>ܘܠܡܒܕܩܘ ܥܬܝܼܕ̈ܬܐ ܘܡܠܓܼܠܐ ܣܬܝܼܪ̈ܬܐ<EOS> ܘܠܡܚܘܝܘ ܟܣ̈ܝܬܐ<EOS> ܘܠܡܠܦܘܼ ܐܪ̈ܙܐ<EOS> ܘܠܡܣܒܪܘܼ<EOS>ܘܠܡܘܕܥܘܼ ܨܒܝܿܢ ܡܪܗܘܢ<EOS> ܘܡܛ݀ܠܗܕܐ ܡܬܟܪ̈ܝܢ ܡ̈ܠܐܟܐ ܗ̄ ܡܫܼܬܕܪ̈ܢܐ ܐܘܟܝܼܬ ܐܝܙܓܕ̈ܐ<EOS>ܡܛ݀ܠ ܕܗܿܕܐ ܐܝܼܬܝܗܿ ܬܫܡܫܼܬܗܘܢ ܡܫܼܬܕܪܢܘ̄ ܘܐܝܙܓܕܘܬܐ ܘܦܩܝܕܘܬܐ<EOS> ܘܗܿܢܘ ܢܝܼܫܗܘܢ<EOS>ܕܡܪܟܒ ܡܢܼ̈ܘܢ<EOS> ܥܠ ܡܡܙܓܘܼܬܐ ܕܐܐܪ̈ܣ<EOS> ܘܫܘܼܚܠ̈ܦܝ ܫܢ̱ܬܐ ܘܙܒ̈ܢܐ ܘܥܕ̈ܢܐ<EOS> ܘܥܠ ܝܡ̈ܡܐ<EOS>ܘܢܗܪ̈ܘܬܐ ܘܡܥܝܼ̈ܢܐ ܘܥܠ ܦܩ̈ܥܬܐ ܘܦܠܬܪ̈ܐ ܘܛܘܪ̈ܐ ܘܪ̈ܡܬܐ ܘܟܿܠܗܿ ܝܒܝܼܫܬܐ<EOS> ܘܥܠ ܙܪ̈ܥܐ<EOS>ܘܢܨܒ̈ܬܐ ܘܐܝܼܠ̈ܢܐ ܘܦܐܪ̈ܐ ܘܪ̈ܘܼܚܐ ܘܛܐ̈ܠܐ ܘܡܫ̈ܒܐ<EOS> ܘܥܠ ܕܘܼܒܪ ܡܠ̈ܟܘܬܐ ܘܡܛܟܣܘܼܬ<EOS>ܚܝܠ̈ܘܬܐ ܘܩܪ̈ܒܐ ܘܩܐܪ̈ܣܐ<EOS> ܘܥܠ ܐܬܪ̈ܘܬܐ ܘܦܢܼܝ̈ܬܐ ܘܩܠ̈ܝܼܡܐ ܘܟܪ̈ܟܐ ܘܡܕܝܢ̈ܬܐ<EOS>ܘܡܫܬܕܪܢܘܬܐ ܕܠܘܬ݀ ܚܕܚܕ̈ܢܐ ܡܼܢ ܒܢܝ̈ܢܫܐ<EOS> ܘܠܡܒܕܩܘ ܥܬܝܼܕ̈ܬܐ ܘܡܠܓܼܠܐ ܣܬܝܼܪ̈ܬܐ<EOS>ܘܠܡܚܘܝܘ ܟܣ̈ܝܬܐ<EOS> ܘܠܡܠܦܘܼ ܐܪ̈ܙܐ<EOS> ܘܠܡܣܒܪܘܼ ܘܠܡܘܕܥܘܼ ܨܒܝܿܢ ܡܪܗܘܢ<EOS> ܘܡܛ݀ܠܗܕܐ<EOS>ܡܬܟܪ̈ܝܢ ܡ̈ܠܐܟܐ ܗ̄ ܡܫܼܬܕܪ̈ܢܐ ܐܘܟܝܼܬ ܐܝܙܓܕ̈ܐ<EOS> ܡܛ݀ܠ ܕܗܿܕܐ ܐܝܼܬܝܗܿ ܬܫܡܫܼܬܗܘܢ<EOS>ܡܫܼܬܕܪܢܘ̄ ܘܐܝܙܓܕܘܬܐ ܘܦܩܝܕܘܬܐ<EOS> ܘܗܿܢܘ ܢܝܼܫܗܘܢ ܘܨܒܝܿܢܗܘܢ ܘܪܓܬܗܘܢ ܠܡܫܠܝܘܼ ܨܒܝܿܢ<EOS>ܡܪܗܘܢ ܘܠܡܥܼܒܕ ܦܘܩܕ̈ܢܘ̄<EOS> ܟܕ ܟܿܠܗܿ ܒܛܝܼܠܘܼܬܗܘܢ ܘܡܦܪܢܣܢܘܼܬܗܘܢ ܘܩܝܘܼܡܘܼܬܗܘܢ<EOS>ܘܝܨܝܼܦܘܼܬܗܘܢ ܕܥܠ ܬܫܡܫܼܬܗܘܢ ܒܚܝܠܐ ܐܚܘܕܐ ܘܡܪܢܝܐ ܕܥܿܒܘܕܗܘܢ ܕܠܿܘܐ ܠܗܘܿܢ ܕܥܿܒܕܝܢ<EOS>ܘܡܫܡܠܝܢ<EOS> ܘܠܘ ܒܚܝܠܐ ܒܝܬܝܐ ܕܝܠܗܘܢ<EOS> ܘܦܩܝܼܕ̈ܐ ܐܢܘܢ ܟܿܠܗܘܿܢ ܘܠܘ ܦܩܘܼܕ̈ܐ<EOS> ܘܥܒܼܕ̈ܐ<EOS>ܘܡܫܥܒܕ̈ܐ ܐܝܟ ܒܪ̈ܝܐ ܘܥܒܝܼܕ̈ܐ ܠܒܪܘܼܝܗܘܢ<EOS> ܘܠܘ ܡܪ̈ܝܐ ܡܪ̈ܢܝܐ<EOS> ܒܪܡ ܫܦܝܼܪܐ ܒܪܝܼܬܗܘܢ<EOS>ܘܫܦܝܐ ܘܡܨܠܠܐ ܘܕܟܝܐ ܘܪܡܿܐ ܘܡܥܿܠܝܐ ܡܼܢ ܟ݀ܠܗܝܢ ܒܪ̈ܝܬܐ<EOS> ܘܡܠܼܬܐ ܕܥܠܝܗܘܢ ܣܿܓܝܼܐܐ<EOS>ܘܥܿܒܪܐ ܠܡܐܡܪܐ ܘܬܘܪܓܡܐ ܘܠܐ ܡܣܼܬܝܟܐ ܒܟܬܒܐ ܘܡܓܠܬܐ<EOS> ܘܒܢܝ̈ܢܫܐ ܥܒܿܗܐ ܘܦܓܪ̈ܢܐ ܠܐ<EOS>ܡܨܝܢ ܠܡܕܪܟܘܼ ܝܕܥܬܐ ܕܥܠ ܟܝ̈ܢܐ ܘܛܟܼܣ̈ܐ ܩܛܝܼܢ̈ܐ ܕܥܿܠܡܐ ܠܐ ܡܬܚܙܝܢܐ ܕܪ̈ܘܼܚܢܐ<EOS> ܐܠܐ<EOS>ܐܢ ܢܗܘܼܘܢ ܗܿܢܘܢ ܕܐܬܕܟܝܼܘ ܘܐܨܛܠܠܘ ܡܼܢ ܬܐܛܘܪܼܬܐ ܕܒܣܼܪܐ<EOS> ܘܡܼܢ ܚܫ̈ܐ ܫܟܝܼܪ̈ܐ<EOS>ܕܦܓܪܐ<EOS> ܘܗܦܼܟܘ ܩܡܼܘ ܒܛܟܼܣܐ ܕܒܪܝܼܬܐ ܕܢܦܫܐ ܫܦܝܼܬܐ ܘܝܕܘܼܥܬܢܝܼܬܐ<EOS> ܒܝܕ ܕܐܬܓܡܪܘ<EOS>ܒܥܡ̈ܠܐ ܕܡܝܬܪܘܼܬܐ<EOS> ܘܐܫܼܬܡܠܝܼܘ ܒܢܛܘܪܘܼܬ ܦܘܼܩܕ̈ܢܐ ܡܪ̈ܢܝܐ ܘܢܿܡܘ̈ܣܐ ܪ̈ܘܼܚܢܝܐ<EOS> ܟܕ<EOS>ܘܗܿܠܝܢ ܡܢܬܐ ܡܕܡ ܡܬܝܗܒܐ ܠܗܘܢ ܡܼܢ ܝܕܥܬܐ ܕܥܠ ܥ݀ܠܡܐ ܕܪ̈ܘܼܚܢܐ<EOS> ܘܠܘ ܟܘܿܠܢܐܝܬ ܝܕܥܬܐ<EOS>ܓܡܝܼܪܬܐ ܘܡܫܡܠܝܬܐ ܒܬܪ ܚܘܕܬܐ ܕܓܘܐ ܡܼܬܝܗܒܐ ܠܒܢܝ̈ܢܫܐ ܐܡܼܬܝ ܕܡܫܼܬܪܝܢ<EOS>ܘܡܬܼܚܪܪܝܢ ܡܼܢ ܡܠܙܢܘܼܬܐ ܕܚܫ̈ܝ ܒܣܪܐ ܥܒܝܐ ܘܐܪܥܢܐ<EOS> ܥܿܠܡܗ ܕܝܢ ܕܒܪܘܝܐ ܗܿܘ ܕܥܬܝܕ<EOS>ܠܟܿܠܗܘܿܢ ܢ݀ܛܪ̈ܝ ܦܘܼܩܕ̈ܢܐ ܕܡܪܗܘܢ ܘܕܥܒܼܕܘ ܘܫܡܠܝܼܘ<EOS>ܨܒܝܿܢܗ<EOS> ܚܕܐ ܡܼܢ ܨܒ̈ܘܬܐ ܕܐܝܠܝܢ ܕܐܫܬܡܠܝܼܘ ܒܓܡܝܼܪܘܼܬܐ ܡܠܝܼܠܬܐ<EOS>ܘܪܘܚܢܿܝܬܐ ܡܿܨܝܼܢܼ ܠܡܕܪܟܘ ܘܠܡܼܬܗܘܢܢܘ ܥܠܘܗܝ ܡܢܿܬܐ ܡܕܡ ܒܨܝܼܪܬܐ ܘܒܨܪܐ ܙܥܘܪ̈ܐ ܕܠܗ<EOS>ܢܫܘܐ ܡܪܝܐ ܠܟܿܠܢ ܐܡܝܢ ܘܒܗܿܠܝܢ ܫܠܡ ܩܦܠܐܘܢ ܕܚܡܫܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܫܬܐ ܥܡ ܐܠܗ ܕܡܚܟܡ ܕܐܢ ܐܝܼܬ ܫܘܼܠܡܐ ܠܥܿܠܡܐ ܗܿܢܐ ܡܬܚܙܝܢܐ<EOS>ܘܡܬܪܓܫܢܐ ܐܘ ܠܐ ܚܝܠܐ ܗܿܢܐ ܕܝܕܥܬܐ ܐܘܟܝܼܬ ܡܠܝܼܠܘܼܬܐ ܕܝܗܼܒ ܐܠܗܐ ܠܒܪ ܐܢܫܐ<EOS> ܡܕܡ<EOS>ܐܝܼܬܘܗܝ ܘܨܠܡܐ ܫܒܝܼܚܐ ܕܒܪܘܼܝܐ ܚܟܝܼܡ ܒܟܿܠ<EOS> ܘܕܘܼܡܝܐ ܕܚܝܠ̈ܘܬܐ ܪ̈ܘܼܚܢܐ ܡܠ̈ܝܼܠܐ<EOS>ܘܝܕܘܥܬ̈ܢܐ<EOS> ܘܒܗ ܡܫܟܚܝܼܢܢ ܠܡܦܪܫܘ ܫܪܪܐ ܡܼܢ ܕܓܠܘܼܬܐ ܘܗܿܠܝܢ ܕܫܪܝܪܐܝܬ ܐܝܼܬܝܗܝܢ<EOS>ܒܗܿܝ ܕܐܝܼܬܝܗܝܢ ܡܢ ܗܿܠܝܢ ܕܣܟ ܠܐ ܐܝܼܬܝܗܝܢ<EOS> ܘܠܗܿܠܝܢ ܕܡܟܬܪ̈ܢ ܘܡܩܘ̈ܝܢ ܡܼܢ ܗܿܠܝܢ<EOS>ܕܡܫܼܬܪ̈ܝܢ ܘܥ݀ܒܪ̈ܢ<EOS> ܘܒܗ ܒܗܿܢܐ ܚܝܪܐ ܝܕܘ݁ܬܢܐ ܐܘܟܝܼܬܐ ܡܠܝܼܠܐ ܕܗܼܘ ܚܿܫܘܼܒܬܢܘܼܬܐ<EOS>ܐܫܿܟܚܼܢܢ ܕܢܥܩܒ ܘܢܒܚܢ ܘܢܿܕܥ ܘܢܕܪܟ ܘܢܫܬܪܪ ܚܬܝܼܬܐܝܬ ܕܐܝܼܬ ܐܠܗܐ ܐܘܟܝܼܬ ܡܪܝܐ<EOS>ܘܥܿܒܘܕܐ ܘܒܪܘܝܐ ܘܡܬܩܢܢܐ ܠܗܿܢܐ ܟܿܠ ܕܡܬܚܙܐ ܘܡܬܪܓܫ<EOS> ܘܠܟܿܠ ܕܡܼܬܝܕܥ ܘܠܐ ܡܬܼܚܙܐ<EOS>ܘܕܚܕ ܗܼܘ ܒܠܚܘܼܕܘܗܝ<EOS> ܘܕܬܠܬܐ ܩܢܘ̈ܡܐ ܐܝܼܬܘܗܝ<EOS> ܗ̄ ܗܘܢܐ ܘܡܠܼܬܐ ܘܪܘܼܚܐ<EOS> ܗܿܢܘܢ<EOS>ܕܐܫܼܬܡܗܘ ܐܒܐ ܘܒܪܐ ܘܪܘܼܚܐ ܩܕܝܼܫܐ<EOS> ܚܕܐ ܬܠܝܬܝܘܬܐ ܡܫܒܚܬܐ ܘܣܓܝܼܕܬܐ<EOS> ܕܠܝܬ ܒܗܿ ܕܪܒ<EOS>ܘܙܥܘܿܪ<EOS> ܘܠܐ ܕܩܫܝܼܫ ܘܛܠܐ<EOS> ܐܠܐ ܚܕܐ ܐܝܼܬܘܼܬܐ ܡܬܘܡܝܬܐ<EOS> ܚܕ ܐܠܗܐ ܚܕ ܟܝܿܢܐ<EOS> ܚܕ<EOS>ܚܝܠܐ<EOS> ܚܕܐ ܐܘܣܝܐ<EOS> ܚܕܐ ܡܪܘܼܬܐ ܡܠܟܿܝܬܐ<EOS> ܟܝܿܢܐ ܦܫܝܼܛܐ ܘܠܐ ܡܪܟܒܐ<EOS> ܠܐ ܫܪܝ ܘܠܐ<EOS>ܡܫܠܡ<EOS> ܘܗܼܘ ܒܪܐ ܘܐܩܝܼܡ ܥ݀ܠܡܐ ܦܫܝܼܛܐ ܘܪܘܼܚܢܝܐ ܕܚܝ̈ܠܘܬܐ ܫܡܝ̈ܢܐ<EOS> ܕܗܘܼܐ ܠܗ ܫܘܼܪܝܐ<EOS>ܘܠܐ ܗܿܘܐ ܠܗ ܫܘܼܠܡܐ<EOS> ܡܛ݀ܠ ܕܦܫܝܼ̰ܐ ܗܿܘ ܘܠܐ ܡܪܟܒܐ<EOS> ܘܦܫܝܼܛܐ ܘܠܐ ܡܪܟܒܐ ܠܐ ܡܫܬܪܐ<EOS>ܘܡܛ݀ܠ ܕܗܿܠܝܢ ܟܝ̈ܢܐ ܩܛܝܼ̈ܢܐ ܘܪ̈ܘܼܚܢܐ ܕܥ݀ܠܡܐ ܠܐ ܡܬܼܚܙܝܢܐ<EOS> ܩܪܝܼܒ ܘܕܡܿܐ ܠܟܝܿܢܗ<EOS>ܕܝܠܗ ܕܒܪܘܝܐ<EOS> ܕܠܐ ܢܣܬܼܒܪ ܕܠܐ ܡܿܨܐܼ ܠܡܒܼܪܐ ܘܠܡܥܼܒܕ ܡܕܡ ܕܠܐ ܕܡܿܐ ܠܟܝܿܢܗ<EOS> ܘܪܟܒܗ<EOS>ܘܩܝܡܗ ܡܼܢ ܐܪܒܥܐ ܐܣܛܘܼܟ̈ܣܐ ܣܩܘܼܒܠ̈ܝܐ<EOS> ܡܛܠ ܥܠܼܬܐ ܡܕܡ ܕܨܒܼܐ ܨܒܝܿܢܗ<EOS> ܗ̄ ܕܢܣܝܼܡ<EOS>ܒܗ ܠܦܘܣܝܘܣ ܐܘܟܝܬ ܠܟܝܿܢܐ ܕܢܦܫܐ ܐܝܟ ܕܒܒܝܬ ܕܘܪܫܐ ܘܡܪܕܘܬܐ ܐܝܟ ܕܒܬܘܬܒܘܼܬܐ ܙܒܢܐ<EOS>ܡܕܡ ܡܬܚܼܡܐ<EOS> ܥܠܗܿ ܕܬܐܠܦ ܘܬܬܼܚܟܡܝ ܒܗ ܒܥܿܠܡܐ ܡܢ ܟܝܿܢܐ ܕܨܒܘ̈ܬܗ ܘܕܩܘܼܝܡܗ<EOS>ܘܡܼܢ ܝܿܬܗܿ ܕܝܼܠܗ ܘܟܝܿܢܗ ܘܡܘܙ̈ܓܘܗܝ ܕܦܓܪܐ ܕܥ݀ܡܪܐ ܒܗ ܕܡܢܘܼ ܡܪܗܿ<EOS>ܘܥܒܘܕܗܿ<EOS> ܘܡܘܢ ܡܬܚܚܝܼܒ ܠܗ<EOS> ܘܐܝܠܝܢ ܙܕ̈ܩܢ ܘܦ̈ܐܝܢ ܠܗ ܕܡܢܗܿ ܢܣܼܬܥܪ̈ܢ ܘܢܬܩܪ̈ܒܢ ܠܗ<EOS>ܟܡܐ ܕܫܪܐ ܒܗ ܒܦܓܪܐ ܡܪܟܒܐ ܕܒܥܿܠܡܐ ܡܪܟܒܐ<EOS> ܕܟܕ ܢܫܬܪܐ ܗܿܢܐ ܪܘܼܟܒܐ ܘܢܒܼܛܠ ܗܿܢܐ<EOS>ܟܪܘܼܟܝܐ ܘܕܘܼܒܪܐ ܘܗܘܼܦܟܐ ܓܘܼܫܡܢܝܐ<EOS> ܗܼܘ ܟܝܿܢܗܿ ܕܢܦܫܐ ܕܐܝܼܬܘܗܝ ܦܫܝܼܛܐ ܘܠܐ ܡܪܟܒܐ<EOS>ܘܠܐ ܡܫܼܬܪܝܢܐ<EOS> ܢܩܘܐ ܘܢܬܼܒܣܡ ܒܐܝܠܝܢ ܕܝܼܬܪ ܘܦܠܼܚ ܟܕ ܟܕܝܢ ܗܘܼܐ ܥܡ ܓܘܼܫܡܐ ܡܪܟܒܐ<EOS>ܕܡܫܼܬܪܐ ܪܘܼܟܒܗ ܕܗܿܢܐ ܥܿܠܡܐ ܘܗܘܼܦܟ̈ܘܗܝ<EOS> ܘܐܕܪܟܢܢ ܘܐܫܬܪܪܢܢ ܕܟܿܠܗܘܢ ܟܝ̈ܢܐ<EOS>ܦܫܝܼ̈ܛܐ ܘܠܐ ܡܪ̈ܟܒܐ<EOS> ܠܐ ܡܫܼܬܪ̈ܝܢܐ ܐܢܘܢ ܘܠܐ ܡܬܼܚܒܠ̈ܢܐ<EOS> ܘܟܿܠܗܘܿܢ ܟܝ̈ܢܐ ܥܒܝ̈ܐ<EOS>ܓܘܼܫܡ̈ܢܐ ܘܡܪ̈ܟܒܐ ܕܡܼܢ ܐܣܛܘܼܟ̈ܣܐ ܣܩܘܼܒܠ̈ܝܐ<EOS> ܡܼܢ ܟܠ ܦܪܘܿܣ ܡܫܼܬܪܐ ܪܘܼܟܒܗܘܢ<EOS>ܘܡܬܼܚܒܠܝܢ ܘܥܒܪܝܢ<EOS> ܘܗܿܘܐ ܠܗܘܿܢ ܫܘܼܠܡܐ<EOS> ܘܗܿܢܐ ܥ݀ܠܡܐ ܟܿܠܗ ܡܪܟܒܐ ܗܿܘ ܘܓܘܫܡܐ ܣܛܪ<EOS>ܡܼܢ ܦܘܣܝܣ ܕܢܦܫܐ<EOS> ܡܕܝܢ ܫܪܝܼܪܐܝܼܬ ܡܫܼܬܪܐ ܗܿܢܐ ܥ݀ܠܡܐ<EOS> ܘܒܛܠ ܕܘܼܒܪܗ ܘܥ݀ܒܪ ܘܗܿܘܐ<EOS>ܠܗ ܫܘܼܠܡܐ ܣܛܪ ܡܼܢ ܟܝܿܢܗܿ ܕܢܦܫܐ ܕܠܝܬܘܗܝ ܡܼܢ ܪܘܼܟܒܐ ܕܐܣܛܘܼܟ̈ܣܐ ܗܿܠܝܢ<EOS> ܐܠܐ ܐܦܢ<EOS>ܗ݀ܘܐ ܫܪܝܐ ܠܪܘܼܟܒܐ ܕܗܿܢܐ ܥ݀ܠܡܐ ܘܒ݀ܛܠ ܘܗܿܘܐ ܠܗ ܫܘܼܠܡܐ<EOS> ܐܠܐ ܥܡ ܫܪܝܗ ܘܫܘܼܠܡܗ<EOS>ܕܢܬܚܕܬ ܐܝܼܬ ܠܗ<EOS> ܘܗܿܘܐ ܡܼܢ ܡܪܟܒܐ ܘܥܒܝܐ ܘܓܘܼܫܡܢܐ ܘܗܘܼܠܢܝܐ<EOS> ܐ̱ܚܪܢܐ ܦܫܝܼܛܐ<EOS>ܘܩܛܝܼܢܐ ܘܪܘܼܚܢܝܐ ܕܡܩܘܐ ܠܥܿܠܡܥܿܠܡܝܢ<EOS> ܘܣܟ ܬܘܼܒ ܠܐ ܗ݀ܘܐ ܠܗ ܫܪܝܐ ܘܫܘܼܠܡܐ<EOS> ܐܝܟ<EOS>ܕܥܬܝܼܕܝܢܢ ܕܢܚܘܐ ܒܡܪܝܐ ܕܨ݀ܒܐ ܘܒܗܿܝܢ ܫܠܡ ܩܦܠܐܘܢ ܕܫܬܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܫܒܥܐ ܥܡ ܐܠܗܐ ܕܡܚܟܡ ܥܠܗܿܝ ܕܐܢ ܩܿܐܡ ܥܿܠܡܐ ܐ̱ܚܪܢܐ ܣܛܪ ܡܼܢ<EOS>ܗܿܢܐ ܚܘܝܬ݀ ܡܼܠܬܐ ܒܗܿܠܝܢ ܕܡܼܢ ܠܥܼܠ ܒܝܕ ܥܘܼܩܒܐ ܘܣܘܠܘܓܝܣܡܘ ܐܘܟܝܬ ܟܘܼܢܫ ܚܘܼܫ̈ܒܐ<EOS>ܒܝܕ ܚܝܠܐ ܡܠܝܼܠܐ ܕܝܕܥܬܐ ܕܒܢ ܕܐܝܼܬ ܒܿܪܘܝܐ ܠܗܿܢܐ ܟܿܠ<EOS> ܘܕܒܪܐ ܘܐܬܩܢ ܥܿܠܡܐ ܐ̱ܚܪܢܐ<EOS>ܠܐ ܡܬܚܙܝܢܐ<EOS> ܘܡܼܢ ܗܿܢܐ ܡܼܬܚܙܝܢܐ ܘܡܼܢ ܕܘܼܒܪ̈ܐ ܘܦܘܼܪ̈ܢܣܐ ܕܒܗ ܐܕܪܟܢܢ ܚܬܝܼܬܐܝܬ<EOS>ܘܐܫܬܪܪܢܢ ܥܠ ܗܿܘ ܠܐ ܡܼܬܚܙܝܢܐ<EOS> ܘܬܘܼܒ ܡܼܢܗ ܟܕ ܡܼܢܗ ܕܥܿܠܡܐ ܗܿܢܐ ܘܟܝܝ̈ܢܘܝ<EOS>ܘܫܘܼܚܠ̈ܦܘ̄ ܘܓܕ̈ܫܘܗܝ ܘܡܼܢ ܟܝܿܢܐ ܡܠܝܼܠܐ ܕܒܢ ܐܕܪܟܢܢ ܕܒܿܬܪ ܫܪܝܐ ܘܫܘܼܠܡܐ ܕܗܿܢܐ<EOS>ܕܘܼܒܪܐ ܚܘܕܬܐ ܥܬܝܼܕ ܕܢܗܼܘܐ ܠܟܝܿܢܐ ܡܼܢ ܟܿܠ ܦܪܘܿܣ<EOS> ܘܬܘܼܒ ܐܕܪܟܢܢ ܕܒܿܬܪ ܫܪܝܐ<EOS>ܘܫܘܼܠܡܐ ܕܗܿܢܐ ܕܘܼܒܪܐ ܚܘܕܬܐ ܥܬܝܼܕ ܕܢܗܼܘܐ ܠܟܝܿܢܐ ܡܼܢ ܟܿܠ ܦܪܘܿܣ<EOS> ܘܬܘܼܒ ܐܡܿܪܝܢܢ<EOS>ܓܠܝܐܝܬ ܘܡܩܢܝܢܢ ܦܝܿܣܐ ܠܦܪ̈ܘܫܐ ܒܝܕ ܬܚܘܝ̈ܬܐ ܘܫܘܼܘܕ̈ܥܐ ܕܚܘܝܼ ܠܢ ܥܒܘܪܐ ܘܐܠܦ ܘܫܪܪ<EOS>ܠܢ ܥܠ ܚܘܼܕܬܐ ܓܘܢܝܐ ܕܟܠܗ ܟܝܿܢܐ<EOS> ܗܿܐ ܚܿܙܝܢܢ ܒܥܿܠܡܐ ܗܿܢܐ ܟܝ̈ܢܐ ܣܿܓ̈ܝܐܐ<EOS>ܕܓܼܢ̈ܣܐ<EOS>ܘܐܕ̈ܫܐ ܕܡܬܼܚܒܠܝܼܢ ܘܡܬܼܛܠܩܝܢ ܘܬܘܼܒ ܡܬܼܚܕܬܝܢ ܘܡܼܬܩܝܡܝܢ ܝܬܝܪ<EOS>ܫܒܝܼܚܐܝܬ<EOS> ܡܛܠ ܕܗܿܘ ܓܘܼܫܡܐ ܕܡܕܡ ܕܡܬܼ̇ܒܠ ܘܡܬܛܠܩ ܠܐܝܟܐ ܐܝܼܬ ܠܗ ܕܢܐܙܠ<EOS> ܠܒܪ ܡܼܢ<EOS>ܚܘܓܬܐ ܕܗܿܢܐ ܐܐܪ ܠܐ ܡܨܝܐ ܕܢܦܘܩ ܡܕܡ<EOS> ܠܐ ܓܘܼܫܡܐ ܥܒܝܐ ܦܓܪܢܐ ܘܐܛܝܡܐ<EOS> ܐܦܠܐ ܠܗܓܐ<EOS>ܐܘܿ ܗܒܼܠܐ ܘܬܢܢܐ ܕܐܝܼܬܘܗܝ ܓܘܫܼܡܐ ܐܐܪܝܐ ܘܩܛܝܼܢܐ ܐܠܐ ܟܿܠܗܘܿܢ ܟܝ̈ܢܐ ܕܡܼܢ<EOS>ܐܣܛܘܼܟ̈ܣܐ ܥܿܒܪܝܢ ܒܚܕ̈ܕܐ ܘܡܛܠܩܝܢ ܚܕ ܠܚܕ ܘܡܚܒܠܝܢ<EOS> ܘܗܿܢܐ ܚܒܠܐ ܘܛܘܼܠܩܐ ܕܓܕܫ ܠܗܘܢ<EOS>ܒܥܘܼܪܙܠܗܘܢ<EOS> ܗܼܘ ܐܝܼܬܘܗܝ ܥܠܼܬ ܚܘܼܕܬܗܘܢ ܘܩܘܼܝܡܗܘܢ ܕܡܢܕܪܫ<EOS> ܩܕܡܐܝܼܬ ܒܢܝ̈ܢܫܐ<EOS>ܘܒܥܝܼܪܐ ܘܚܝܘܼܬܐ ܘܪ̈ܚܫܐ ܘܛܝܪܐ ܘܦܪ̈ܚܬܐ<EOS> ܐܦܢ ܡܬܼܚܒܠܝܢ ܘܡܬܛܠܩܝܼܢ ܒܝܕ ܫܪܝܐ<EOS>ܕܪܘܼܟܒܗܘܢ ܘܡܘܬܐ ܕܓܕܫ ܠܗܘܢ<EOS> ܐܠܐ ܒܝܕ ܡܘܠܕܐ ܕܐܚܪ̈ܢܐ ܕܡܢܼܗܘܢ ܐܟܘܬܗܘܢ ܘܒܢ̈ܝ<EOS>ܟܝܿܢܗܘܢ ܗܿܐ ܡܬܚܕܬܝܢ ܐܡܝܼܢܐܝܬ<EOS> ܘܩܿܝܡܝܢ ܝܬܝܪ ܫܒܝܼܚܐܝܬ ܡܼܢ ܥܬܝܼܩ̈ܐ ܙܪ̈ܘܥܝܗܘܢ<EOS>ܘܗܿܘܐ ܚܘܼܕܬܐ ܨܿܐܪ ܐ̱ܪܙܐ ܕܚܘܼܕܬܐ ܓܘܢܝܐ<EOS> ܘܐܝܼܠ̈ܢܐ ܬܘܼܒ ܘܦܐܪ̈ܐ ܘܙܪ̈ܥܘܢܐ ܗܼܢܘܢ<EOS>ܒܩܢܘܼ̱ܗܘܢ ܗܿܐ ܨܿܝܪܝܢ ܘܡܚܘܝܢ ܘܡܟܪܙܝܢ ܣܛܼܪ ܡܼܢ ܩܿܠܐ<EOS> ܐܪܙܐ ܫܒܝܼ̇ܐ ܕܚܘܼܕܬܐ<EOS> ܗܿܐ<EOS>ܒܣܬܘܐ ܥܫܼܬܠܚܝܢ ܐܝܼܠ̈ܢܐ ܡܼܢ ܛܪ̈ܦܐ<EOS> ܘܡܬܓܠܙܝܼܢ ܡܼܢ ܦܐܪ̈ܐ<EOS> ܘܦܿܝܫܝܼܢ ܐܘܼܟ̈ܡܐ<EOS>ܡܚܪ̈ܟܐ ܣܢܝ̈ܐ ܡܟܫܪ̈ܝ ܚܙܼܬܐ<EOS> ܘܡܫܼܬܩܦܝܢ ܟܿܠܗ ܣܬܘܐ ܒܩܘܼܪܐ ܘܬܠܓܐ ܘܓܠܝܼܕܐ<EOS> ܘܡܬܡܣܝܢ<EOS>ܘܒܿܝܩܝܢ<EOS> ܘܟܕ ܡܛܼܐ ܢܝܣܐܢ ܘܐܐܪ ܕܪܒܝܥܐ<EOS> ܘܪܬܚܐ ܐܪܥܐ ܠܡܩܦܘܼ ܓܢܼܣ̈ܐ ܡܚܫܠ̈ܦܐ ܘܐܕܫ̈ܐ<EOS>ܕܙܪ̈ܥܘܼܢܐ<EOS> ܘܢܨܼܒ̈ܬܐ ܕܫܬܝܼܠ̈ܢ ܘܢܨܝܼܒ̈ܢ ܘܙܪ̈ܝܼܥܢ ܒܗܿ ܗܿܝܕܝܢ ܡܬܼܚܕܬܝܢ ܗܿܢܘܢ<EOS>ܥܬܝܼܩ̈ܐ ܕܐܬܚܒܠܘ ܘܫ݀ܘܚܝܢ ܘܣܿܠܩܝܢ ܘܡܦܪܓܝܢ ܘܡܬܚܙܝܢ ܒܓܘ̈ܢܐ ܫܒ̈ܝܼܚܐ ܘܫܦܝܼܪ̈ܐ<EOS>ܚܘܪ̈ܐ ܘܝܘܪ̈ܩܐ ܘܣܘܼܡ̈ܩܐ ܘܚܪ̈ܥܐ ܘܡܦ̈ܬܟܐ ܘܡܨܝܪ̈ܐ ܘܦܬܝܼܟ̈ܐ<EOS> ܘܩ݀ܢܝܢ ܠܡ ܛܥ̈ܡܐ ܐܦ<EOS>ܓܘ̈ܢܐ ܡܫܚ̈ܠܦܐ ܘܬܗܝܼܪ̈ܐ<EOS> ܘܪ̈ܝܼܚܢܐ ܗܪ̈ܘܡܬܢܐ ܘܗܢܝ̈ܐܐ ܕܡܬܗܪܝܢ ܠܚܙ̈ܝܐ ܒܫܘܼܦܪ̈ܝܗܘܢ<EOS>ܘܛܥܡܗܘܢ ܘܪܝܼܚܗܘܢ<EOS> ܘܬܼܗܪܐ ܐ̱ܚܪܢܐ ܘܣܿܓܝܼ ܡܬܕܡܪܢܐ ܡܥܒܕ̈ܢܘܬܐ ܚܝܠ̈ܬܢܝܬܐ ܕܣܿܥܪܝܢ<EOS>ܒܓܘܼܫܡܐ ܘܒܦܓܪܐ ܕܒܢܝ̈ܢܫܐ ܘܫܪܟܐ ܕܚܝ̈ܘܬܐ<EOS> ܕܐܝܼܬ ܡܢܼܗܘܢ ܕܥ݀ܒܕܝܢ ܚܘܼܠܡܢܐ ܘܐܣܝܘܬܐ<EOS>ܕܟܘܪ̈ܗܢܐ ܡܫܚܠ̈ܦܐ ܘܟ̈ܐܒܐ ܥܣܩ̈ܐ<EOS> ܘܐܚܪ̈ܢܐ ܬܘܼܒ ܡܟܪ̈ܗܢܐ ܘܡܣܓܦ̈ܢܐ ܘܩܛܘܼ̈ܠܐ<EOS>ܘܡܡܝܼܬ̈ܢܐ ܘܡܚܒ̈ܠܢܐ<EOS> ܐܪܐ ܐܝܟ ܗܘܼܘ ܗܿܠܝܢ ܟܿܠܗܘܢ ܫܘܼܚ̈ܠܦܐ ܘܚܝ̈ܠܐ ܘܡܥܒܕ̈ܢܘܬܐ<EOS>ܘܓܘܢܐ ܘܛܥܡܐ ܘܪܝܚܐ ܕܥܿܒܪܝܢ ܠܗܘܢܐ ܒܣܓܝܐܘܬܗܘܿܢ ܘܒܫܘܚܠ̈ܦܝܗܘܢ<EOS> ܘܐܝܼܬ ܠܡܼ̇ܙܐ ܒܚܕ<EOS>ܣܕܪܐ ܕܐܪܥܐ ܣܘܓܐ ܕܐܝܼܠ̈ܢܐ ܕܡܢܼܗܘܢ ܓܦܬܐ ܙܢܝ̈ܐ ܣܓܝ̈ܐܐ ܕܥܢܼܒ̈ܐ ܚܘܪ̈ܬܐ ܘܐܘܟ̈ܡܬܐ<EOS>ܘܝܘܪ̈ܩܬܐ<EOS> ܕܥ݀ܒܪܝܢ ܠܡܢܝܿܢܐ ܒܙܢܝ̈ܗܘܢ<EOS>ܘܛܥܡܗܘܢ ܘܓܘܢܗܘܢ<EOS> ܟܕ ܟܿܠܗܘܿܢ ܕܓܦܬܐ ܐܢܘܢ ܗܟܘܬ ܘܙܝ̈ܬܐ ܘܬܐܢ̈ܐ<EOS>ܘܪ̈ܘܼܡܢ ܘܚܙܘܼܪ̈ܐ<EOS> ܘܟܿܠܗܘܿܢ ܐܕܫ̈ܐ ܕܐܒܒ̈ܢܐ<EOS> ܟܕ ܚܕ ܗܼܘ ܟܝܿܢܐ ܕܐܪܥܐ ܕܫܬܝܼܠܝܢ<EOS>ܒܗܿ<EOS> ܘܕܡܝ̈ܐ ܕܡܪܒܝܢ ܠܗܘܿܢ ܘܡܬܼܚܙܐ ܒܗܘܢ ܫܘܼܚܠ̈ܦܐ ܣܿܓܝ̈ܐܐ<EOS> ܓܘܢܐ ܘܛܥܡܐ ܘܪܝܼܚܐ<EOS>ܕܣܿܓܝ̈ܐܝܢ ܡܼܢ ܡܢܝܢܐ ܘܥ݀ܒܪܝܢ ܠܚܝܠܐ ܕܡܠܼܬܐ<EOS> ܗܟܘܬ݀ ܘܙܪ̈ܥܘܢܐ ܘܥܣ̈ܒܐ ܘܝܥܝ̈ܬܐ<EOS>ܘܟܿܠܗ ܝܪܩܐ<EOS> ܟܿܠ ܫܢܼܐ ܒܫܢܼܐ ܡܬܼܚܒܠܝܢ ܘܡܬܼܛܠܩܝܢ ܘܒܿܩܝܩܝܢ ܘܡܬܒܣܝܢ<EOS> ܘܬܘܼܒ<EOS>ܡܬܚܕܬܝܼܢ ܘܫܿܘܚܝܼܢ ܘܡܦܪܓܝܢ ܒܙܝܼܘܐ ܘܗܕܪܐ ܘܫܘܼܒܚܐ ܣܿܓܝܐܐ<EOS> ܘܐܢ ܗܿܠܝܢ ܒܨܝܼܪ̈ܬܐ<EOS>ܘܫܚܝܼܡ̈ܬܐ ܕܟܿܠܗܘܿܢ ܡܛ݀ܠ ܒܪܢܫܐ ܥܒܝܼܕܝܢ ܘܠܚܫܚ̈ܬܗ ܘܣܘܼܢܩ̈ܢܘܗܝ ܟܡܐ ܡܕܝܢ ܗܼܘ<EOS>ܒܪܢܫܐ ܐܝܼܬ ܠܗ ܕܢܬܚܕܬ ܟܕ ܡܿܛܐ ܙܒܢܗ<EOS> ܘܡܿ̇ܐ ܠܗ ܐܐܪ ܡܐܚܝܢܝܬܐ ܘܗܿܝܕܝܢ ܫܿܘܚ ܘܣܿܠܩ<EOS>ܘܡܬܚܕܬ ܘܠܿܒܫ ܙܝܼܘܐ ܘܗܕܪܐ ܘܫܘܼ̄ ܪܒܐ ܕܠܐ ܬܘܼܒ ܡܫܬܚܠܦ ܘܠܐ ܡܼܬܚܒܠ ܘܟܿܠܗܘܢ<EOS>ܚܘܼܕ̈ܬܐ ܕܟܿܠ ܫܢܼܐ ܕܗܿܘܝܢ ܒܥܿܠܡܐ<EOS> ܐܢ ܕܐܝܼܠ̈ܢܐ ܘܢܼܨܒ̈ܬܐ ܘܙܪ̈ܥܘܼܢܐ ܘܝܥܝ̈ܬܐ<EOS> ܘܐܢ<EOS>ܕܚܝ̈ܘܬܐ ܘܦܪ̈ܚܬܐ ܘܪ̈ܚܫܐ ܘܒܥܝܼܪ̈ܐ ܘܟܿܠܗܘܢ ܓܢܼܣ̈ܐ ܘܐܕܫ̈ܐ ܕܒܪܝܼܬܐ<EOS> ܠܗ ܠܗܿܘ ܚܘܕܬܐ<EOS>ܪܒܐ ܘܓܘܢܝܐ ܗܿܐ ܩܿܕܡܝܢ ܨ݀ܝܪܝܢ ܘܡܚܘܝܢ<EOS> ܗܿܝܕܝܢ ܟܿܠܗܘܿܢ ܗܢܘܢ ܫ݀ܩܠܝܢ ܣܟܐ ܘܫܘܼܠܡܐ<EOS>ܘܚܕ ܒܠܚܘܼܕܘܗܝ ܚܘܼܕܬܐ ܗܿܘ ܓܘܢܝܐ ܡܩܘܐ ܠܥܿܠܡ<EOS> ܕܠܐ ܬܘܼܒ ܡܼܬܚܒܠ ܐܘܿ ܡܬܼܛܠܩ<EOS> ܡܛܠ<EOS>ܕܡܼܨܛܠܠ ܘܡܼܬܩܛܢ<EOS> ܘܗܿܘܐ ܡܕܡ ܫܦܝܐ ܘܢܩܕܐ ܘܪܘܼܚܢܝܐ<EOS> ܘܗܼܢܘܢ ܟܕ ܗܼܢܘܢ ܐܣܛܘܼܟ̈ܣܐ<EOS>ܘܟܝܿܢܐ ܕܫܡܿܝܐ ܘܕܐܪܥܐ<EOS> ܡܬܚܕܬܝܢ ܘܩܿܢܝܢ ܫܘܼ̇ܠܦܐ ܡܨܠܠܐ ܘܩܛܝܼܢܐ<EOS> ܘܗܿܢܢ ܟܕ ܗܼܢܘܢ<EOS>ܦܓܪ̈ܐ ܕܒܢܝ̈ܢܫܐ ܡܠ̈ܝܼܠܐ ܩ݀ܝܡܝܢ ܒܫܘܼ̄ ܪܒܐ ܘܦܫܝܼ̈ܛܐ ܘܩܛܝ̈ܢܐ ܘܪ̈ܘܚܢܝܐ<EOS> ܡܛܠ ܕܗܿܘ<EOS>ܡܕܡ ܫܦܝܐ ܘܦܫܝܼܛܐ ܘܩܛܝܼܢܐ ܕܥܿܡܪ ܗܘܼܐ ܒܗܘܢ ܕܐܝܼܬܘ̄ ܦܘܿܣܝܼܣ ܕܢܦܫܐ ܢܛܝܪ ܘܩܝܡ ܕܠܐ<EOS>ܫܘܼܚܠܦ<EOS> ܘܗܼܘ ܟܕ ܗܼܘ ܢ݀ܣܒ ܠܗ ܠܓܦܪܐ ܡܪܟܒܐ ܡܢܼܗܘܢ ܟܕ ܡܢܼܗܘܢ ܕܐܣܛܘܼܟ̈ܣܐ ܐܒ̈ܗܘܗܝ<EOS>ܡܼܢ ܐܝܟܐ ܕܫܒܩܗ ܗܘܼܐ ܡܼܢ ܕܪܫ ܩܿܐܡ ܘܡܬܼܚܕܬ ܒ ܒܐܣܟܡܐ ܘܕܡܘܼܬܐ ܘܝܘܼܩܢܐ ܘܨܘܼܪܬܐ<EOS>ܐܠܐ ܒܪܡ ܫܦܝܐ ܕܠܐ ܬܘܒ ܡܬܚܒܠ ܘܡܫܬܪܐ ܡܛܠ ܕܗܿܘ ܡܕܡ ܫܦܝܐ ܘܡܨܠܠܐ ܘܢܩܕܐ ܕܟܝ̈ܢܐ<EOS>ܫܿܘܚ ܘܩܿܐܡ<EOS> ܘܟܿܠܗܿ ܥܒܝܘܼܬܐ ܘܬܐܛܪܢܘܼܬܐ ܡܬܼܩܛܢܐ ܘܡܬܼܕܟܝܐ ܘܡܬܚܕܬܐ ܬܗܝܼܪܐܝܼܬ<EOS>ܘܠܒܫ ܗܿܢܐ ܟܝܿܢܐ ܕܡܬܼܚܒܠ ܠܐ ܡܬܼܚܒܠܢܘܼܬܐ<EOS> ܘܐܢ ܬܐܡܪ ܕܠܡܐ ܗܿܘ ܚܘܼܕܬܐ ܘܫܘܼܚܠܦܐ<EOS>ܩܛܝܼܢܐ ܘܡܨܠܠܐ<EOS> ܬܘܼܒ ܡܼܬܥܒܐ ܘܝܿܩܪ ܘܡܥܬܩ ܘܡܬܚܒܠ ܐܟܙܢܐ ܕܚܘܼܕܬܐ ܫܢ̱ܬܢܝܐ ܕܐܝܼܠ̈ܢܐ<EOS>ܘܥܣܼ̈ܒܐ ܘܝܠ̈ܕܐ ܕܚܝ̈ܘܬܐ ܘܕܦܪ̈ܚܬܐ ܕܠܗܘܿܢ ܐܕܟܪܢܢ ܘܡܢܼܗܘܢ ܝܗܼܒܢܢ ܬܚܘܝܬܐ ܘܕܘܡܝܐ<EOS>ܠܗ ܠܚܘܼܕܬܐ ܓܘܢܝܐ<EOS> ܐ݀ܡܪܝܼܢܢ ܠܘܬ݀ ܗܕܐ ܦܠܝܼܓܘܼܬ ܡܚܫܒܬܐ<EOS>ܕܐܠܘ ܒܢܝ̈ܢܫܐ ܡܠ̈ܝܼܠܐ ܕܡܬܚܒܠܝܼܢ ܗܘܼܘ ܒܡܘܬܐ ܗܼܢܘܢ ܟܕ ܗܼܢܘܢ ܒܬܪ<EOS>ܫܢ̱ܬܐ ܐܘܿ ܝܬܝܪ ܐܘܿ ܒܨܝܪ ܡܼܬܚܕܬܝܼܢ ܗܘܼܘ ܘܩܿܝܡܝܢ<EOS> ܐܝܼܬ ܗܘܼܐ ܠܡܬܼܥܝܘܼ ܗܕܐ<EOS> ܐܠܐ<EOS>ܠܘ ܗܿܟܢ ܗܼܘ ܫܪܒܐ<EOS> ܒܗܿܝ ܕܒܢܝ̈ܢܫܐ ܗܿܐ ܣܿܓܝܢ ܒܡܘܠܕܐ ܘܡܦܪܝܢܘܬܐ<EOS> ܘܐܝܠܝܢ ܕܥ݀ܒܪܝܢ<EOS>ܘܡܬܚܒܠܝܼܢ ܒܡܘܬܐ ܠܐ ܬܘܼܒ ܐܬܚܕܬ ܥܕܟܝܠ<EOS> ܐܦܠܐ ܐܬܚܙܝܼ ܚܕ ܡܢܼܗܘܢ ܒܥܿܠܡܐ<EOS> ܠܐ<EOS>ܦܓܪ̈ܝܗܘܢ ܐܬܚܕܬܘ ܘܩܡܼܘ ܘܠܒܫܼܘ ܗܼܘ ܟܕ ܗܼܘ ܐܣܟܡܐ ܐܟܡܐ ܕܙܪ̈ܥܘܢܐ ܐܦܠܐ ܢܦܫܐ ܕܚܕ<EOS>ܡܢܼܗܘܢ ܠܒܼܫܬ݀ ܦܓܪܐ ܘܐܬܼܚܕܬܬ݀ ܘܐܬܼܚܙܝܬ݀ ܠܒܢܝ̈ܢܫܐ<EOS> ܗܿܠܝܢ ܚܘܕ̈ܬܐ ܕܙܪ̈ܥܘܢܐ<EOS>ܘܐܝܼܠ̈ܢܐ ܘܚܝ̈ܘܬܐ ܘܦܪ̈ܚܬܐ<EOS> ܗܿܐ ܓܿܕܫܝܢ ܫܢܼܐ ܒܫܼܢܐ<EOS> ܗܿܐ ܡܬܚܒܠܝܼܢ ܟܿܠ ܫܢܼܐ ܘܬܘܼܒ<EOS>ܡܬܼܚܕܬܝܢ<EOS> ܗܿܘ ܚܘܼܕܬܐ ܓܘܢܝܐ ܚܕ ܗܼܘ ܙܒܢܗ ܘܥܕܢܗ<EOS> ܘܒܗ ܡܬܼܚܕܬܝܢ ܫܡܿܝܐ ܘܐܪܥܐ<EOS>ܘܡܬܼܩܛܢܝܼܢ ܘܡܨܛܠܠܝܢ ܘܗܿܘܝܢ ܒܢܝ̈ܢܫܐ ܒܗܿܘ ܚܘܼܕܬܐ ܒܫܘܚܠܦܐ ܪܘܼܚܢܝܐ<EOS> ܘܠܐ ܣܟ<EOS>ܡܼܬܚܒܠܢܐ<EOS> ܒܕܡܘܼܬܐ ܕܟܝܿܢܐ ܕܪ̈ܘܼܚܢܐ ܡܠ̈ܝܼܠܐ ܗ݀ܢܘܢ ܕܐܬܥܗܕܢܢ ܡܼܢ ܠܥܼܠ<EOS> ܐܝܟܢܐ<EOS>ܕܢ݀ܬܡܨܐ ܕܢ݀ܬܩܪܒ ܒܝܼܕܥܬܢ ܗܿܝܕܝܢ ܟܕ ܡܬܕܟܝܐ ܘܡܬܼܩܛܢܐ ܘܡܨܛܠܠܐ ܡܼܢ ܟܿܠܗܿ<EOS>ܗܘܼܠܢܝܘܼܬܐ ܠܡܬܥܢܝܘܼ ܥܡ ܡܪܝܢ ܘܥ݀ܒܘܕܢ<EOS> ܘܠܡܼܬܒܣܡܘܼ ܥܡܗ ܒܥܠܡܗ ܪܒܐ ܕܠܐ ܡܼܬܚܙܝܢܐ<EOS>ܕܠܐ ܥ݀ܒܪ ܘܠܐ ܡܫܼܬܪܐ<EOS> ܘܐܦ ܗܿܘ ܥ݀ܠܡܐ ܠܐ ܡܬܼܚܙܝܢܐ ܕܪ̈ܘܚܢܐ ܕܐܝܬ ܗܿܫܐ<EOS> ܒܗܿܘ<EOS>ܚܘܼܕܬܐ ܓܘܢܝܐ<EOS> ܐܦ ܗܼܘ ܡܼܬܚܕܬ ܘܡܨܛܠܠ ܝܬܝܪ ܡܼܢ ܕܐܝܼܬܘܗܝ ܗܿܫܐ<EOS> ܡܛ݀ܠ ܕܟܿܠܗܿ<EOS>ܒܪܝܼܬܐ ܕܫܡܝ̈ܢܐ ܘܕܐܪ̈ܥܢܐ<EOS> ܠܐ ܡܬܚܙܝ̈ܢܐ ܘܡܬܚܙ̈ܝܢܐ<EOS> ܡܬܝܕ̈ܥܢܐ ܘܡܬܪ̈ܓܫܢܐ<EOS> ܩܿܢܝܢ<EOS>ܫܘܼܚܠܦܐ ܡܝܬܪܐ ܝܬܝܼܪ ܡܼܢ ܡܐ ܕܩܿܢܝܢ ܗܘܼܘ ܒܗܿܘ ܚܘܕܬܐ ܓܘܢܝܐ<EOS> ܘܟܿܠ ܟܝܿܢܐ ܕܡܠ̈ܝܼܠܐ<EOS>ܝܬܝܪ ܡܬܼܥܠܐ ܘܡܬܪܡܪܡ ܒܝܼܕܥܬܐ ܕܥܠ ܒܿܪܘܝܗ ܒܗܿܘ ܚܘܼܕܬܐ<EOS> ܗܿܝܕܝܢ ܟܿܠܗܘܿܢ ܡܠ̈ܝܼܠܐ<EOS>ܐܟܚܕܐ<EOS> ܐ݀ܡܪ ܐܢܼܐ ܕܝܢ ܟܝ̈ܢܐ ܪ̈ܘܚܢܐ ܟܿܠܗܘܿܢ ܘܬܐܓܡ̈ܐ ܘܛܟܣ̈ܐ ܘܓܘܼܕ̈ܐ ܘܠܓܝܘ̈ܢܐ<EOS>ܕܠܥܼܠ<EOS> ܘܟܿܠܗܘܿܢ ܓܢܼܣ̈ܐ ܘܛܘܼܗ̈ܡܐ ܘܠ̈ܫܢ ܕܒܢܝ̈ܢܫܐ<EOS> ܕܗܘܼܘ ܘܕܗܿܘܝܢ ܒܟܿܠܗܿ ܬܒܝܠ<EOS>ܕܡܫܬܘܕܥܝܢ ܘܝ݀ܕܥܝܢ ܕܕ ܗܼܘ ܡܪܐ ܘܥ݀ܒܘܕܐ ܘܒܪܘܝܐ ܕܟܿܠܗܘܿܢ<EOS> ܘܟܿܠܗܘܿܢ ܠܗ ܡܘܕܝܢ<EOS>ܘܡܙܕܩܝܼܢ ܬܫܒܘܚܬܐ ܘܣܓܕܬܐ<EOS> ܘܟܿܠܗܘܿܢ ܡܣܗܕܝܢ ܘܩܿܥܝܢ ܕܚܕ ܗܼܘ ܡܪܝܐ ܡܠܟܐ ܕܬܫܒܘܿܚܬܐ<EOS>ܐܠܐ ܟܿܠܚܕ ܠܦܘܼܬ ܕܘܒܪ̈ܘܗܝ ܕܒܥܿܠܡܐ ܗܿܢܐ<EOS> ܡܬܼܦܪܥ ܬܡܿܢ<EOS> ܐܝܠܝܢ ܕܦܠܚܼܘ ܛܒ̈ܬܐ<EOS>ܡܬܼܒܣܡܝܢ ܥܡ ܡܪܗܘܢ<EOS> ܘܗܿܘܝܢ ܩܪܝܼܒܝܼܢ ܠܗ<EOS> ܘܡܫܡܝܢ ܠܘܥܕܐ ܪܒܘܼܬܗ<EOS> ܘܐܝܠܝܢ ܕܣܥܼܪܘ<EOS>ܒܝܼܫ̈ܬܐ ܟܕ ܚܐܝܼܝܼܢ ܗܘܼܘ ܒܥܿܠܡܐ ܠܫܘܼܢܩܐ ܪܒܐ ܗܘܝܐ ܠܗܘܢ ܚܙܬܗ<EOS> ܥܠ ܕܛܠܼܡܘ ܢܦܫܗܘܢ<EOS>ܒܨܒܝܿܢܗܘܢ<EOS> ܘܠܐ ܢܛܼܪܘ ܦܘܼܩܕ̈ܢܘܗܝ<EOS> ܟܐܢܐܝܼܬ ܡܬܓܠܙܝܢ ܡܢ ܚܕܘܼܬܐ ܕܒܗ<EOS> ܘܟܿܠܗܘܿܢ<EOS>ܓܒ̈ܐ ܕܙܕ̈ܝܩܐ ܘܕܚܛܝ̈ܐ ܩܿܥܝܢ ܘܐ݀ܡܪܝܢ<EOS> ܕܙܕܝܼܩ ܗܼܘ ܡܪܐ ܘܛܒܿ ܬܪܝܨܝܢ<EOS>ܕܝܼܢ̈ܘܗܝ<EOS> ܡܕܝܢ ܫܪܝܪܐܝܼܬ ܩܿܐܡ ܥ݀ܠܡܐ ܐ̱ܚܪܢܐ ܣܛܪ ܡܼܢ ܗܿܘ ܥ݀ܠܡܐ<EOS>ܕܪ̈ܘܼܚܢܐ ܕܠܐ ܡܬܼ̇ܙܐ ܘܐܝܼܬܘܗܝ ܗܿܫܐ<EOS> ܐܝܟܢܐ ܕܚܘܝܬ݀ ܡܠܼܬܐ ܐܝܟ ܕܒܙܥܘܪ̈ܝܬܐ<EOS> ܦܪ̈ܘܫܐ<EOS>ܕܝܢ ܡܼܢ ܙܥܘܪ̈ܝܬܐ ܡܣܼܬܟܠܝܢ ܣܿܓܝ̈ܐܬܐ<EOS> ܗܼܒ ܐܦܬܐ ܠܚܟܝܼܡܐ ܘܬܘܼܒ ܡܬܚܟܡ ܘܒܗܿܠܝܢ<EOS>ܫܠܡ ܩܦܠܐܘܢ ܕܫܒܥܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܬܡܢܝܐ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܐܢ ܟܝ ܩܿܐܡ ܥ݀ܠܡܐ ܐܚܪܢܐ<EOS>ܐܝܟܢ ܐܝܼܬܘܗܝ ܛܟܣܼܗ<EOS> ܘܡܢܘܼ ܢܝܼܫܗ ܘܐܝܿܕܐ ܗܿܝ ܬܫܡܼܫܬܗ ܐܘܟܝܼܬ ܕܘܼܒܪܗ ܐܝܟܢ<EOS>ܡܼܨܝܐ ܠܦܓܪܢܐ ܚܫܘܼܫܐ ܕܟܕܝܢ ܘܡܥܪܙܠ ܥܡ ܚܫ̈ܝ ܒܣܼܪܐ ܝܩܝܼܪܐ ܘܥܒܝܐ ܘܡܬܼܚܒܠܢܐ<EOS> ܕܢܡܠܠ<EOS>ܘܢܚܘܐ ܥܠ ܡܕܡ ܪܘܼܚܢܝܐ ܘܩܛܝܼܢܐ ܘܠܐ ܡܬܼܚܒܠܢܐ<EOS> ܘܐܝܿܟܢܐ ܡܫܼ̣ܚ ܗܘܼܠܢܝܐ ܘܡܪܟܒܐ<EOS>ܘܡܫܼܬܪܝܢܐ<EOS> ܕܢܒܕܩ ܥܠ ܠܐ ܗܘܼܠܢܝܐ<EOS> ܘܥܠ ܦܫܝܼܛܐ ܘܠܐ ܡܫܼܬܪܝܢܐ<EOS> ܘܙܥܘܼܪ̈ܐ ܘܡܣܝܟܐ ܥܠ<EOS>ܠܐ ܡܬܼܡܫܚܢܐ ܘܠܐ ܡܣܼܬܝܟܢܐ<EOS> ܐܝܟܢ ܡܕܪܟ ܣܘܼܟܠܐ ܕܚܒܝܼܫ ܒܓܘ ܛܝܼܢܗ ܕܓܘܼܫܡܐ ܬܐܛܪܢܝܐ<EOS>ܕܢܠܦ ܘܢܓܠܐ ܣܬܝܪ̈ܬܐ ܕܟܣܝܘܼ̄ ܕܐܪ̈ܙܐ ܕܚܡܝܼܠܝܢ ܒܒܝܬ ܓܙ̈ܐ ܓܢܝܼ̈ܙܐ ܘܐܚܝܼ̈ܕܐ<EOS>ܕܐܠܗܘܼܬܐ<EOS> ܠܐ ܫܠܝܼܛ ܐܦܠܐ ܡܦܼܣ ܠܡܕ̈ܥܐ ܪ̈ܫܦܝ ܒܐܪ̈ܥܢܝܬܐ ܕܢܬܗܓܘܢ ܒܣܼܦܪ̈ܝ ܪܘܼܚܐ<EOS>ܘܢܬܪܓܡܘܢ ܠܐ ܫܡܝܼܥ̈ܬܐ ܘܢܦܫܩܘܢ ܠܐ ܡܬܡܠ̈ܠܢܝܬܐ<EOS> ܡܿܢܘ ܟܝ ܡܿܨܐܼ ܠܡܦܩ ܡܼܢ ܟܝܿܢܗ<EOS>ܗܘܼܠܢܝܐ ܘܠܡܥܠ ܠܐܬܪܐ ܫܦܝܐ ܕܪܘܼ̇ܢܘܼܬܐ<EOS> ܡܢܘܼ ܡܫܼܟܚ ܠܡܼܬܥܠܝܘ ܡܼܢ ܩܩܠܬܗ ܠܪ̈ܘܡܐ ܠܐ<EOS>ܡܬܡܼܫܚ̈ܢܐ<EOS> ܘܠܡܣܼܩ ܠܛܘܼܪܐ ܪܡܐ ܘܩܕܝܼܫܐ ܕܡܕܝܼܩ ܥܠ ܥ݀ܠܡܐ ܚܼܕܬܐ<EOS> ܡܿܢܘܼ ܡܿܨܐܼ<EOS>ܠܡܼܬܩܛܢܘܼ ܘܠܡܼܨܛܠܠܘ ܡܼܢ ܟܿܠܗܿ ܫܥܝܼܢܘܼܬܐ ܐܪܥܢܝܿܬܐ ܕܢܚܼܙܐ ܠܐܬܪܐ ܫܦܝܐ ܘܕܟܝܐ<EOS>ܕܠܘ ܐܬܪܐ ܗܼܘ<EOS> ܘܠܕܘܟܬܐ ܕܠܘ ܕܘܼܟܬܐ ܗܿܝ<EOS> ܡܢܘܼ ܕܐܬܼܚܪܪ ܡܼܢ ܟܿܠܗܿ ܝܩܝܼܪܘܼܬܐ<EOS>ܕܢܿܬܦܿܐ ܘܡܢܬܥ ܠܬܚܬ ܘܩܿܢܼܐ ܓܦ̈ܐ ܕܢܘܼܪܐ ܘܐܒܼܪ̈ܐ ܕܪ̈ܘܼܚܐ ܘܦܼܪܚ ܡܼܬܝܕܥܢܐܝܼܬ<EOS>ܘܐܪܚܩ ܡܼܢ ܟܿܠܗܿ ܝܩܝܼܪܘܼܬܐ ܘܥܒܝܘܼܬܐ ܗܘܼܠܢܿܝܬܐ<EOS> ܘܫܼܪܐ ܘܫܟܢ ܒܣܘܟ̈ܬܗ ܕܐܝܼܠܢ ܚܝ̈ܐ<EOS>ܚܼܕ̈ܬܐ ܠܥܠܡܝܼܢܝܐ<EOS> ܘܛܥܡ ܡܼܢ ܦܐܪ̈ܘܗܝ ܘܡܦܪܢܣ ܠܟܢܘ̈ܬܗ<EOS> ܠܐ ܡܼܨܝܐ ܠܡܿܢ ܕܐܣܝܼܪ<EOS>ܘܡܦܟܪ ܒܣܘܼܛܡ̈ܝ ܦܓܪܐ ܕܢܗܠܟ ܘܢܡܛܼܐ ܠܐܬܪܐ ܕܪܘܚܢܘܼܬܐ<EOS> ܠܐ ܡܼܟܚ ܡܿܢ ܕܝܩܝܼܪ ܘܡܢܬܥ<EOS>ܒܗܘܼܠܢܝܘܬܐ ܕܢܕܝܩ ܘܢܐܨܕ ܡܚܼܙܐ ܠܥܠܡܐ ܕܡܥܠܝ ܡܼܢ ܪܘܼܚܢܘܼܬܐ<EOS> ܐܟܡܐ ܕܡܥܠܝ ܥ݀ܠܡܐ<EOS>ܕܪ̈ܘܼܚܢܐ ܡܼܢ ܥܠܿܡܐ ܕܦܓܪ̈ܢܐ<EOS> ܠܐ ܡܕܪܟ ܪܥܝܿܢܐ ܕܚܫܼܘܟ ܘܡܥܡܛ ܡܼܢ ܥܪ̈ܦܠܝ ܥܿܠܡܐ<EOS>ܕܠܘܼܚܐ ܠܡܼܬܚܫܒܘܼ ܥܠ ܫܦܝܘܼܬܐ ܓܡܝܼܪܬܐ ܘܕܟܝܘܼܬܐ ܙܗܝܼܬܐ ܘܒܗܝܼܠܘܼܬܐ ܡܫܡܠܝܬܐ<EOS>ܟܿܠܢ ܐܚ̈ܝ ܦܪ̈ܘܫܐ ܐܝܠܝܢ ܕܒܛܝܼܠ ܥܠ ܝܕܥܬܐ ܕܫܪܪܐ<EOS> ܐܝܠܝܢ<EOS>ܕܒܿܥܝܢ ܚܝ̈ܐ ܫܪ̈ܝܪܐ ܕܢܦܫ̈ܬܗܘܢ<EOS> ܐܝܠܝܢ ܕܝ݀ܨܦܝܢ ܥܠ ܕܘܼܟܝ<EOS>ܠܼܒ̈ܘܬܗܘܿܢ ܘܡܬܪܓܪܓܝܢ ܠܡܚܼܙܐ ܠܡܪܗܘܢ<EOS> ܐܝܟ ܕܡܼܨܝܐ ܠܒܪܢܫܐ ܥܒܝܕܐ ܠܡܚܼܙܐ ܠܐܠܗܐ<EOS>ܥ݀ܒܘܕܐ<EOS> ܕܨܿܒܝܢ ܠܡܼܬܩܪܒܘ ܠܛܘܪܗ ܩܕܝܫܐ ܘܡܠܣܼܩ ܠܪܘܡܐ ܕܩܘܼܕܫܗ<EOS> ܘܠܡܫܼܬܘܙܒܘ ܡܼܢ<EOS>ܟܿܠܗܝܢ ܚܝ̈ܘܬܐ ܚܒ̈ܠܬܐ ܚܘܼܫ̈ܒܐ ܫܟܝܼܪ̈ܐ ܘܚܫ̈ܐ ܒܝܼܫ̈ܐ<EOS> ܐܝܠܝܢ ܕܚܘܝܼܚܝܢ ܘܠܗܝܼܩܝܢ<EOS>ܘܡܛܝܒܝܼܢ ܠܡܐܙܠ ܠܡܕܝܢܬ ܥܠܝܿܬܐ<EOS> ܘܠܡܚܼܙܐ ܠܒܐܪܬ݀ ܩܘܼܕ̈ܫܐ ܐܝܟܐ ܕܫܪܐ ܡܠܟܘܬܐ<EOS>ܡܪܢܝܬ<EOS> ܘܠܡܫܼܡܥ ܡ̈ܠܐ ܕܠܐ ܡܬܼܡܠܠܝܢ<EOS> ܠ̈ܫܢܐ ܠܐ ܡܬܼܬܪܓܡܝܢ ܐ̱ܪ̈ܙܐ ܠܕܐ ܡܼܬܦܫܩܝܢ<EOS>ܫܪ̈ܒܐ ܘܝܘܼܥܪ̈ܢܐ ܘܬܕܡܪ̈ܬܐ ܕܠܐ ܡܬܕܪ̈ܟܢ<EOS> ܬܘܿ ܟܿܠܢ ܢܿܦܘܿܩ ܡܼܢ ܦܓܪܐ<EOS> ܘܢ݀ܫܠܚ<EOS>ܠܥܒܝܘܼܬܐ ܕܓܘܫܡܐ<EOS> ܘܢܪܚܼܩ ܘܢ݀ܣܩ ܘܢܬܼܥܠܐ ܡܼܢ ܟܿܠܗ ܗܘܼܠܢܝܘܼܬܐ ܕܒܣܼܪܐ<EOS> ܘܢܕܟܐ<EOS>ܪ̈ܓܫܝܢ ܘܢܩܕܫ ܗܕ̈ܡܝܢ<EOS> ܘܢܿܨܠܠ ܚܘܼܫ̈ܒܝܢ<EOS> ܘܢܬܚܕܬ ܒܪܘܼܚܐ<EOS> ܘܢܙܕܗܐ ܒܢܦܫܐ<EOS> ܘܢ݀ܬܓܡܪ<EOS>ܒܝܕܥܬܐ<EOS> ܘܟܿܠ ܟܘܿܠܢܐܝܬ ܠܐ ܢܿܫܒܘܩ ܒܢ ܡܢܿܬܐ ܡܕܡ ܡܼܢ ܐܪ̈ܥܢܝܬܐ<EOS> ܐܠܐ ܕܠܥܼܠ ܢܒܼܥܐ<EOS>ܕܠܥܼܠ ܢ݀ܬܪܥܐ<EOS> ܠܥܼܠ ܢܿܣܩ<EOS> ܘܠܥܼܠ ܡܼܢ ܟܿܠ ܚܘܼܫܒܐ ܘܪܦܼܬܐ ܘܙܘܥܐ ܢܿܗܘܐ<EOS> ܐܝܿܟܢ<EOS>ܕܢ݀ܫܟܚ ܘܢ݀ܬܡܨܐ ܘܢܕܪܟ ܐܦܢ ܩܠܝܼܠ ܘܣܿܓܝܼ ܒܨܝܼܪܐܝܬ ܘܒܗܘܼܪܐܝܼܬ ܕܥܠ ܥ݀ܠܡܐ ܕܥܬܝܕ<EOS>ܢܡܠܠ<EOS> ܘܢܚܘܐ ܘܢ݀ܫܡܥ ܘܢܣܼܬܿܟܠ<EOS> ܟܕ ܓܥܿܝܢܢ ܘܡܬܼܟܫܦܝܼܢܢ ܠܡܪܢ ܛܒܿܐ ܘܐܠܗܢ ܒܣܝܼܡܐ<EOS>ܘܡܪܚܡܢܐ ܘܪܚܿܡ ܒܢܝ̈ܢܫܐ<EOS> ܕܢܦܼܬܚ ܥܝ̈ܢܝ ܠܒ̈ܘܬܢ<EOS> ܘܢܢܗܪ ܚܘܼܫ̈ܒܝܢ ܘܢܕܟܐ ܪܥܝܢܢ<EOS>ܐܝܿܟܢܐ ܕܢܿܬܡܨܐ ܠܡܕܪܟܘܼ ܣܘܼܟ̈ܠܐ ܪ̈ܘܼܚܢܐ ܡܒܕ̈ܩܝ ܥܠ ܟܣܝ̈ܬܐ ܘܓܢܝܼܙ̈ܬܐ ܘܐ̱ܪ̈ܙܐ<EOS>ܫܒ̈ܝܼܚܐ ܕܥܿܠܡܗ ܚܼܕܬܐ ܟܕ ܐܡܿܪܝܢܢ ܡܪܐ ܛܒܿܐ ܘܒܪܘܼܝܐ ܥܬܝܼܪܐ ܘܥܒܘܕܐ ܚܟܝܼ̱ܐ<EOS>ܐܝܼܬܝܐ ܡܬܘܡܝܐ ܕܡܼܢ ܥܿܠܡ<EOS> ܘܡܠܟ ܡ̈ܠܟܐ ܕܠܥܿܠܡܝܢ<EOS> ܐܠܗ ܐ̈ܠܗܝܢ ܘܡܪܐ ܡܪ̈ܘܢ<EOS> ܝܿܗܒ<EOS>ܫܘܼܠܛܢܐ ܘܚܝܠܐ ܘܚܟܼܡܬܐ ܘܝܼܕܥܬܐ ܫܪܝܼܪܬܐ<EOS> ܐܢ̱ܬ ܗܼܘ ܕܡܼܢ ܥܿܠܡ ܘܐܡܝܼܢܐܝܬ<EOS>ܘܠܥܿܠܡܝܢ<EOS> ܠܝܬ ܠܥܼܠ ܡܼܢܟ ܘܠܐ ܠܒܪ ܡܢܼܟ<EOS> ܘܠܐ ܣܛܪ ܡܢܼܟ<EOS> ܡܢܼܟ ܐܝܬܘܗܝ ܟܿܠ<EOS> ܘܒܟ<EOS>ܩܿܐܡ ܟܿܠ<EOS> ܘܒܐܝܼܕ̈ܝܟ ܐܝܼܬܘ̄ ܟܿܠ<EOS> ܒܢ ܐܝܬܝܟ ܘܚܢܢ ܒܟ<EOS> ܘܟܿܣܝܼܬ ܡܼܢܢ ܒܝܕ ܚܫ̈ܝܢ ܠܐ<EOS>ܟܝ̈ܢܝܐ ܒܢ̈ܬ ܬܪܥܝܬ݀ ܗܘܢ̈ܝܢ ܡܼܢ ܚܙܬܟ ܘܝܕܥܬܟ ܘܬܗܼܪܐ ܕܒܟ<EOS> ܐܢܬ ܡܪܢ ܡܪܐ ܟܿܠ ܕܗܼܘ<EOS>ܐܝܼܬܘܗܝ ܘܗܿܘܐ<EOS> ܕܡܼܬܚܙܐ ܘܡܬܝܼܕܥ ܘܐܝܼܬܘܗܝ<EOS> ܗܼܒ ܘܫܟܢ ܠܢ ܥܒܼ̈ܕܝܟ ܒܪܝܼܬܟ ܘܥܒܕ<EOS>ܐܝܼܕ̈ܝܟ ܝܕܥܬܐ ܕܫܪܪܐ ܘܢܘܼܗܪܐ ܕܚܟܡܼܬܐ ܪܘܼܚܢܝܿܬܐ<EOS> ܘܠܒܐ ܕܟܝܐ ܘܡܕܥܐ ܙܗܝܐ<EOS>ܘܩܕܝܼܫܐ<EOS> ܐܝܟܢܐ ܕܢܿܕܥ ܘܢܿܪܓܫ ܒܥܿܠܡܟ ܚܼܕܬܐ<EOS> ܕܥܬܝܼܕ ܐܢܬ ܕܬܘܪܬ ܠܟܿܠܗܘܿܢ ܢ݀ܛܪ̈ܝ<EOS>ܦܘܼܩܕ̈ܢܝܟ<EOS> ܘܥܿܒܕ̈ܝ ܨܒܝܿܢܟ<EOS> ܘܓܿܡܪ̈ܝ ܢܿܡܘܼܣ̈ܝܟ<EOS> ܐܝܟܐ ܕܒܿܛܠ ܟܿܠ ܪܝܼܫ ܘܫܘܼܠܛܢ<EOS>ܘܥܒܕ ܟܿܠ ܐܘܚܕܢ<EOS> ܘܚܕ ܗܼܘ ܒܠܚܘܼܕܘܗܝ ܡܪܐ ܕܫܡܝ̈ܢܐ ܘܕܐܪ̈ܥܢܝܐ<EOS> ܐܝܟܐ ܕܫܿܪܝܐ ܫܟܝܼܢܬܐ<EOS>ܡܪܢܝܿܝܬܐ<EOS> ܐܝܟܐ ܕܡܡܠܟܐ ܡܠܟܘܬܐ ܐܠܗܿܝܬܐ<EOS> ܐܝܟܐ ܕܡܬܓܠܝܐ ܟܐܢܘܼܬܐ ܥܙܝܼܙܬܐ<EOS> ܐܝܟܐ<EOS>ܕܗܼܝ ܒܠܚܘܼܕܝܗܿ ܡܣܬܓܕܐ ܘܡܫܼܬܒܚܐ ܘܡܬܼܪܡܪܡܐ ܐܝܼܬܘܼܬܐ<EOS>ܡܬܘܼܡܝܬܐ ܘܥܠܡܝܼܢܝܿܬܐ<EOS> ܡܼܢ ܟܿܠܗܘܿܢ ܒܪ̈ܝܐ ܘܥܒܝܼܕ̈ܐ ܡܼܬܝܕܥ̈ܢܐ<EOS>ܘܡܬܪ̈ܓܫܢܐ ܘܒܪ̈ܝܬܐ ܟܿܠܗܝܢ<EOS> ܛܒܿ ܣܿܓܝܼ ܘܠܥܼܠ ܡܼܢ ܡܠܼܬܐ ܐܥܬܪܗ ܠܓܢܼܣܐ ܐ̱ܢܫܝܐ<EOS>ܒܫܘܼܟ̈ܢܐ ܘܡܘܗܒ̈ܬܐ ܪ̈ܘܪܒܬܐ ܥܕܡܐ ܠܐܝܟܐ ܕܥܒܼܕܗ ܒܨܠܡܗ ܘܒܕܡܘܼܬܗ<EOS> ܐܘ̃ ܠܬܼܗܪܐ ܪܒܐ<EOS>ܕܠܐ ܡܼܬܡܠܠ<EOS> ܐ̱ܪܙܐ ܬܗܝܼܪܐ ܕܠܐ ܡܼܬܦܫܩ<EOS> ܕܢܗܼܘܐ ܥܒܼܕܐ ܥܒܝܼܕܐ ܒܪܝܐ ܓܒܝܼܠ ܡܼܢ<EOS>ܛܝܼܢܐ ܒܕܡܘܼܬ ܡܪܐ ܘܥܒܘܕܐ ܘܒܪܘܝܐ ܘܡܬܩܢܢܐ<EOS> ܐܝܼܬܘ̄ ܕܝܢ ܒܨܠܡܗ ܕܒܪܘܝܐ ܘܥܒܘܕܐ ܗܼܘ<EOS>ܒܪܝܐ ܘܥܒܝܼܕܐ<EOS> ܒܝܕ ܗܘܢܐ ܗܿܢܐ ܪܒܐ ܘܬܗܝܼܪܐ ܕܣܼܡ ܒܗ ܡܪܐ ܛܒܿܐ ܚܟܝܼܡܐ<EOS> ܕܒܕܡܘܼܬ ܡܪܗ<EOS>ܘܒܪܘܝܗ ܠܐ ܡܬܼܦܫܩ ܘܠܐ ܡܣܼܬܝܟ ܘܠܐ ܡܬܕܪܟ ܘܠܐ ܡܬܼܡܫܚ<EOS> ܪܘܝܼܚ ܡܼܢ ܥܿܠܡܐ<EOS> ܪܒ ܡܼܢ<EOS>ܝܡܐ<EOS> ܪܡ ܡܼܢ ܟܿܠܗܘܿܢ ܫܡ̈ܝܐ<EOS> ܥܡܝܼܩ ܠܬܚܬ ܡܼܢ ܥܘܼܡ̈ܩܐ ܬܚ̈ܬܝܐ<EOS> ܢܗܝܪ ܡܼܢ ܫܡܼܫܐ<EOS>ܩܠܝܼܠ ܡܼܢ ܥܠܥܠܐ<EOS> ܪܗܝܼܒ ܡܼܢ ܪܘܼܚܐ<EOS> ܡܣܪܗܒ ܡܼܢ ܒܪܩܐ<EOS> ܠܐ ܡܣܝܟܐ ܠܗ ܟܿܠܗܿ ܒܪܝܬܐ<EOS>ܠܐ ܥ݀ܪܐ ܠܗ ܟܿܠܗ ܥܿܠܡܐ<EOS> ܠܐ ܡܬܬܚܕ ܠܐ ܡܬܠܒܟ ܠܐ ܡܬܐܣܪ ܠܐ ܡܼܬܡܫܚ<EOS> ܠܐ ܡܬܼܦܚ ܐܠܐ<EOS>ܒܒܿܪܘܝܗ ܒܠܚܘܕ<EOS> ܕܐܝܬܘ̄ ܒܨܠܡܗ ܘܠܗ ܕ݀ܡܐ ܒܗܿܢܐ ܟܝܿܢܐ ܬܗܝܼܪܐ ܘܪܘܼܚܢܐ ܘܕܡܿܐ ܠܐܠܗܐ<EOS>ܕܣܡ ܒܢ ܒܪܘܝܐ ܕܥܒܕܢ ܒܨܠܡܗ<EOS> ܒܗ ܗܿܐ ܣܿܠܩܝܼܢܢ ܘܡܡܪܚܝܼܢܢ ܠܡܥܩܒܘܼ ܘܠܡܒܼܥܐ<EOS>ܘܠܡܬܪܥܝܘܼ ܗܿܠܝܢ ܕܠܥܼܠ ܡܼܢܢ<EOS> ܘܗܿܠܝܢ ܕܟܣ̈ܝܢ ܘܓܢܝܼܙܢ ܘܣܬܝܪ̈ܢ<EOS> ܡܼܢ ܡܕ̈ܥܝܢ<EOS>ܘܚܘܼܫ̈ܒܝܢ ܘܡܛ݀ܠ ܕܥܒܝܼܕ ܒܨܠܼܡ ܡܪܝܗ<EOS> ܘܡܙܝܢ ܘܡܚܙܩ ܒܗܿܢ ܫܡܐ ܡܪܢܝܐ ܘܕܡܘܬܐ ܐܠܗܝܬܐ<EOS>ܕܐܝܼܬܘܼܬܐ ܡܬܘܡܝܬܐ<EOS> ܗܿܐ ܛ݀ܐܣ ܘܡܬܬܪܝܼܡ<EOS> ܦܿܪܚ ܘܡܬܟܪܟ ܒܟܿܠܦܢܝ̈ܢ ܘܒܟܿܠ ܥܡܡ̈ܝܢ<EOS>ܣܿܠܩ ܘܡܬܼܥܠܐ ܠܥܼܠ ܡܼܢ ܟܿܠ ܪ̈ܘܡܝܼܢ ܘܡܼܬܡܛܐ ܠܟܿܠ ܥܿܠܡܝܢ ܘܡܐܨܕ ܒܟܿܠ ܣܘܦ̈ܝܢ<EOS>ܡܬܼܥܢܐ ܘܕܪܫ ܥܡ ܟܿܠ ܡܠܟܘ̈ܢ ܘܫܘܼܠܛܢ ܘܡܪ̈ܘܢ<EOS> ܡܛ݀ܠ ܕܨܠܡܗܿ ܗܼܘ ܪܒܐ ܕܐܝܼܬܘܼܬܐ<EOS>ܡܡܪܚ ܘܠܐ ܡܼܬܬܟܼܣ<EOS> ܣܿܠܩ ܘܡܼܬܥܠܐ ܘܠܐ ܡܼܬܟܠܐ<EOS> ܡܥܩܒ ܘܡܒܚܢ ܘܠܐ ܡܬܼܥܨܐ<EOS> ܒܿܥܐ<EOS>ܘܡܫܼܟܚ ܫܿܐܠ ܘܢ݀ܣܒ<EOS> ܘܥܒܪ ܒܚܐܦܗ ܠܐ ܡܬܥܘܟܢܐ<EOS> ܘܒܪܗܛܗ ܩܠܝܼܠ ܡܼܢ ܒܪܩܐ ܥܕܡܐ ܕܡܼܬܡܢܥ<EOS>ܠܘܥܕܡܐ ܕܫܟܝܼܢܬܐ ܡܪܢܝܬܐ ܕܐܝܼܬܘܼܬܐ ܡܬܘܼܡܝܬܐ ܕܒܪܬܗ ܒܨܠܡܗܿ ܘܕܡܘܼܬܗܿ<EOS> ܘܫܟܢܬ݀ ܠܗ<EOS>ܗܿܢܐ ܫܘܼܠܛܢܐ ܪܒܐ ܘܠܒܝܼܒܘܬܐ ܡܬܗܪܬ݀ ܥܠ̈ܡܐ<EOS> ܘܡܩܝܼܡܬ݀ ܒܒܘܼܠܗܝܐ ܠܚܝܠ̈ܘܬܐ ܕܠܐ<EOS>ܓܫܘܼܡ ܕܫܡܝ̈ܢܐ ܟܕ ܚܿܙܝܢ ܠܥܒܼܕܐ ܥܒܝܼܕܐ ܫܿܪܐܼ ܒܩܘܼܠܥܐ ܕܫܘܼܪ ܘܣܠܼܩ ܠܥܼܠ ܡܼܢ<EOS>ܪ̈ܘܡܝܗܘܢ<EOS> ܘܥܒܼܪ ܥܠ ܟܿܠܗܘܢ ܬܓܡ̈ܝܗܘܢ ܘܐܬܥܠܝ ܠܥܠ ܡܼܢ ܟܠܗܘܢ ܛܟܼܣ̈ܝܗܘܢ<EOS> ܘܠܐ ܢܚ<EOS>ܘܠܐ ܫܟܢ ܘܠܐ ܐܬܼܟܠܝܼ ܡܼܢ ܚܐܦܐ ܕܪܗܛܗ<EOS> ܩܠܝܼܠ ܡܼܢ ܒܪܩܐ ܥܕܡܐ ܕܡܢܥ ܠܘܥܕܐ ܕܣܟܐ ܡܣܝܟ<EOS>ܟܿܠ ܒܠܐ ܡܣܝܟܘܼܬܗ<EOS> ܬܡܿܢ ܐܬܼܩܦܝܬ݀ ܐܠܼܦܗ ܕܗܘܢܐ ܨܿܠܡ ܡܪܗ<EOS> ܒܠܡܐܢܗܿ ܡܫܝܢܐ ܕܡܪܘܬܐ<EOS>ܡܪܬ݀ ܟܿܠܥܿܠܡܝܢ<EOS> ܥܠ ܠܡܕܝܢܬ݀ ܡܠܟܘܼܬܐ ܡܪܐܢܿܝܬܐ<EOS> ܡܼܛܐ ܠܒܐܪܬ݀ ܥܿܠܡ ܐܚܝܼܕܬ݀<EOS>ܟ݀ܠܥ̈ܠܡܝܢ<EOS> ܐܬܓܘܝܼ ܠܒܝܬ ܓܙ̈ܐ ܡ̈ܠܟܝܐ<EOS>ܕܡܒܘܥ ܟܝܿܢܗ<EOS> ܐܫܼܬܘܝܼ ܠܡܥܼܠ ܠܩܝܛܘܢ ܡܠܟܐ ܕܡܼܢ ܥܿܠܡ<EOS> ܩܡ ܩܕܡ ܡܘܬܒܐ<EOS>ܕܐܚܝܼܕ ܟܿܠ ܫܘܼܠܛܢ<EOS> ܘܐܬܼܩܪܒ ܟܕ ܣܿܓܝܼ<EOS> ܐܨܕ ܟܕ ܪܥܿܐ<EOS> ܐܬܼܒܩܝܼ ܒܟܘܼܪܣܝܐ ܡܫܒܚܐ<EOS>ܕܡܠܟ ܡܠ̈ܟܐ<EOS> ܓܢܝܼܙ ܡܼܢ ܟܿܠ ܗܘܢ̈ܝܢ ܕܫܡܝ̈ܢܐ ܘܕܐܪ̈ܥܢܝܐ<EOS> ܐܘܕܝܼ ܘܫܒܚ ܩܠܣ ܘܪܡܪܡ<EOS>ܒܪܟ ܘܗܠܠ<EOS> ܟܕ ܡܝܒܒ ܘܩ݀ܥܐ ܒܦܘܼܡܐ ܠܐ ܓܫܝܼܡܐ<EOS> ܘܡܙܥܼܩ ܒܠܫܢܐ ܠܐ ܒܣܼܪܢܐ<EOS> ܕܡܐ ܡܫܒܚ<EOS>ܫܡܟ ܡܪܢ<EOS> ܘܬܡܝܼܗܝܢ ܥܒܿܕ̈ܝܟ ܠܐ ܡܬܼܕܪ̈ܟܢܐ<EOS> ܫܘܼܒܚܐ ܠܐܝܼܬܘܼܬܟ ܣܓܕܬܐ ܠܡܪܘܬܟ<EOS>ܬܘܕܝܼܬܐ ܠܐܠܗܘܼܬܟ<EOS> ܕܐܝܿܟܢ ܒܪܝܬܢܝ ܘܬܼܩܢܼܬܢܝ ܒܦܓܪܐ ܙܥܘܿܪܐ ܘܡܣܝܟܐ ܕܬܠܬ ܐܡܝ̈ܝܢ<EOS>ܠܝ ܕܠܐ ܣܝܟܢܝ ܥ݀ܠܡܐ ܘܟܿܠܗܝܢ ܒܪ̈ܝܬܐ<EOS> ܘܐܝܟܢܐ ܕܠܐ ܚܣܡ ܝܩܪܬܢܝ ܘܐܘܪܒܬܢܝ ܥܕܡܐ ܠܐܝܟܐ<EOS>ܕܥܒܼܕܬܢܝ ܒܨܠܡܟ ܘܕܡܘܼܬܟ<EOS> ܕܐܗܼܘܐ ܫܠܝܼܛ ܒܝܬܝ ܘܡܨܛܒܐ ܐܢܼܐ ܒܚܐܪܘܼܬܝ ܘܕܪܐ ܐܢܼܐ<EOS>ܠܟܿܠ ܦܢ̈ܝܢ ܘܡܬܟܪܟ ܐܢܼܐ ܒܟܿܠ ܣܘܼܦ̈ܝܢ<EOS> ܘܡܬܥܠܐ ܐܢܼܐ ܠܥܼܠ ܡܼܢ ܟܿܠ ܛܟܼܣ̈ܝܢ<EOS>ܘܬܐܓܡ̈ܝܢ ܕܚܝ̈ܠܘܬܐ<EOS> ܓܢܝܼ̈ܙܐ ܕܠܥܼܠ<EOS> ܟܕ ܗܿܝܟܠ ܦܓܪܝ ܫܿܪܐܼ ܘܩܿܐܡ ܥܠ ܩܩܠܬܐ ܐܡܗ<EOS>ܘܬܘܼܒ ܬܗܼܪܐ ܕܠܐ ܡܬܼܦܫܩ<EOS> ܕܟܕ ܒܟܿܠܗܘܢ ܣܘܦ̈ܐ ܘܦܢܝ̈ܬܐ<EOS> ܘܪ̈ܘܡܐ ܘܥܘܼܡ̈ܩܐ ܠܐ<EOS>ܡܬܡܫܚ̈ܢܐ ܘܐܬܪ̈ܘܬܐ ܓܢܝܼܙ̈ܐ ܘܠܐ ܡܬܕܪ̈ܟܢܐ ܕܪ̈ܘܼܚܢܐ<EOS> ܡܬܟܪܟ ܐܢܼܐ ܘܥ݀ܒܪ ܐܢܼܐ<EOS>ܘܡܬܡܛܢܐ ܘܚܿܙܐ ܐܢܼܐ ܘܡܼܬܒܩܐ ܐܢܼܐ ܒܗ ܟܕ ܒܗ ܒܥܦܪܝ ܫܝܼܛܐ ܫܿܪܐ ܐܢܼܐ ܘܥ݀ܡܪ ܐܢܼܐ<EOS>ܕܠܐ ܫܘܼܢܝ ܘܕܠܐ ܦܣܩܐ<EOS> ܘܟܡܐ ܐܡܼܪ ܘܐܥܩܒ ܥܠ ܠܐ ܡܬܼܡܠܠܢܐ<EOS> ܘܐܝܿܟܢܐ ܕܡܪܗ ܠܐ<EOS>ܡܬܼܕܪܟ<EOS> ܘܠܐ ܣܟ ܡܬܼܥܩܒ ܐܦܠܐ ܗܼܘ ܥܒܝܼܕܐ ܐܝܟ ܨܠܡܗ ܘܕܡܿܐ ܠܒܪܘܼܝܗ ܣܟ ܡܬܼܦܫܩ<EOS> ܘܐܢ<EOS>ܗܿܫܐ ܕܥܕܟܝܠ ܫܿܪܐ ܘܐܝܬܘ̄ ܗܘܢܢ ܗܿܢܐ ܨܠܡ ܐܠܗܐ ܒܦܓܪܐ ܗܿܢܐ ܝܩܝܼܪܐ ܘܡܥܟܪܢܐ<EOS>ܐܡܝܼܢܐܝܬ ܡܬܬܢܢ ܡܼܢ ܗܘܡܬܚܫܟ<EOS> ܒܝܕ ܚܫ̈ܐ ܫܟܝܼܪ̈ܐ ܕܡܒܥ ܘܡܿܨܐܼܐ ܠܕܟܝܘܼܬܗ ܕܨܠܡܐ<EOS>ܡܠܟܝܐ<EOS> ܘܐܡܝܼܢܐܝܬ ܡܬܼܠܙܙ ܡܼܢ ܥܒܝܘܼܬܗ ܘܡܬܼܢܬܥ ܡܼܢ ܝܩܝܼܪܘܼܬܗ<EOS> ܗ̣ܿܢ ܩܠܝܼܠ ܘܛ݀ܐܣ<EOS>ܘܣܿܠܩ ܘܡܬܼܥܠܐ ܟܕ ܠܐ ܫܟܢ ܘܠܐ ܡܬܠܒܟ ܘܠܐ ܡܩܘܐ ܘܠܐ ܡܟܬܪ ܥܕܡܐ ܕܡܬܼܡܛܐ ܠܗ ܠܘܥܕܐ<EOS>ܕܣܿܟܐ ܕܟܿܠ ܣܟ̈ܝܢ ܘܐܚܝܼܕ ܟܿܠ ܣܘܦ̈ܝܢ<EOS> ܡܕܝܢ ܒܬܪ ܚܘܼܕܬܐ ܪܒܐ ܘܡܪܢܝܐ ܕܟܿܠܗ ܓܘܐ<EOS>ܕܫܡܝ̈ܢܐ ܘܕܐܪ̈ܥܢܝܐ<EOS> ܟܕ ܡܫܼܬܩܠܐ ܗܕܐ ܟܿܠܗ ܗܘܼܠܢܝܘܼܬܐ ܘܬܐܛܪܢܘܼܬܐ ܡܼܢ ܡܨܥܬܐ<EOS>ܘܡܼܬܩܛܢܐ ܗܿܕܐ ܥܒܝܘܼܬܐ ܘܡܨܛܠܠܐ ܗܿܕܐ ܕܠܝܼܚܘܼܬܐ ܕܦܓܪܐ ܘܡܬܼܬܪܝܼܡ ܛܠܼܠܐ ܕܓܘܼܫܡܐ<EOS>ܝܩܝܼܪܐ<EOS> ܘܡܼܬܚܕܬ ܘܗܿܘܐ ܫܦܝܐ ܘܡܨܠܠܐ ܢܩܕܐ ܕܟܝܐ ܩܠܝܼܠܐ ܩܛܝܼܢܐ<EOS> ܪܘܚܢܝܐ ܢܗܝܼܪܐ<EOS>ܟܿܠܗ ܟܝܿܢܐ ܕܒܪܢܫܐ<EOS> ܐܝܢܐ ܥ݀ܠܡܐ ܡܕܝܢ ܡܿܨܐܼ ܕܢܣܝܟ ܠܗܘܢܐ ܡܥܠܝܐ ܨܠܡܗܿ ܪܒܐ<EOS>ܕܐܠܗܘܼܬܐ<EOS> ܠܝܬ ܠܡܐܡܪ ܘܠܐ ܠܡܦܫܩܘܼ ܘܠܐ ܠܡܣܝܟܘܼ ܫܪܒܗ ܘܟܝܿܢܗ ܘܒܪܝܼܬܗ ܕܗܿܢܐ ܟܝܿܢܐ<EOS>ܡܥܠܝܐ ܨܠܡ ܡܪܗ<EOS> ܗܿܫܐ ܢܐܨܕ ܚܟܝܼܡܐܝܼܬ ܘܢܬܒܝܢ ܣܟܘܼܠܬܢܐܝܼܬ ܟܕ ܟܢܝܼܫܢ ܚܘܼܫ̈ܒܝܢ<EOS>ܡܼܢ ܦܗܼܝܐ ܘܡܪ̈ܢܝܬܐ ܨܠܡ ܡܪܗ<EOS> ܗܿܫܐ ܢܐܨܕ ܚܟܝܼܡܐܝܼܬ ܘܢܬܒܝܢ ܣܟܘܼܠܬܢܐܝܼܬ ܟܕ<EOS>ܟܢܝܼܫܢ ܚܘܼܫ̈ܒܝܢ ܡܼܢ ܦܗܼܝܐ ܘܡܪ̈ܢܝܬܐ ܘܡܼܢ ܟܠ<EOS>ܥܘܼܗܕܢ ܕܒܥܿܠܡܐ<EOS> ܗܿܢܐ ܟܝ ܟܝܿܢܐ ܡܥܠܝܐ ܘܠܐ ܡܣܼܬܝܟܢܐ ܕܗܘܢܐ ܕܒܪܢܫܐ<EOS>ܕܐܝܬܘ̄ ܨܠܡܗ ܕܒܪܘܝܐ ܚܟܝܼܡܐ<EOS> ܘܐܝܟ ܕܡܘܼܬܗ ܠܐ ܡܬܼܦܫܩܢܝܼܬܐ<EOS> ܐܝܟܐ ܟܝ ܥܬܝܼܕ ܕܢܥܼܡܪ<EOS>ܘܢܗܼܘܐ ܢܕܝܪ ܒܬܪ ܚܘܕܬܐ ܓܘܢܝܐ<EOS> ܘܓܗܿܝܬܐ ܕܡܼܢ ܝܩܝܼܪܘܼܬܐ ܘܚܫ̈ܐ ܕܦܓܪܐ ܚܫܘܿܫܐ<EOS> ܕܗܿܐ<EOS>ܗܿܫܐ ܟܕ ܥܕܟܝܠ ܒܗ ܫܿܪܐܼ<EOS> ܠܐ ܡܣܼܬܝܟ ܘܠܐ ܡܬܥܪܐ<EOS> ܡܕܝܢ ܗܿܝܕܝܟ ܐܝܟܐ ܡܣܼܬܝܟ ܘܐܝܟ<EOS>ܡܬܼܥܪܐ<EOS> ܘܐܢ ܢܐܡܪ ܐ̱ܢܫ ܒܥܿܠܡܐ ܠܐ ܡܼܬܚܙܝܢܐ ܕܪ̈ܘܼܚܢܐ ܬܡܿܢ ܥܿܡܪ ܗܘܢܐ ܘܡܕܝܪ<EOS> ܗܿܐ<EOS>ܢܣܝܼܢܢ ܘܝܕܥܝܼܢܢ ܘܡܫܪܪܝܢܢ ܟܿܠܚܕ ܡܢܢ ܒܩܢܘܼ̱ܗ<EOS> ܕܐܦܠܐ ܗܿܫܐ ܟܕ ܥܕܟܝܠ ܡܥܪܙܠ ܥܡ<EOS>ܦܓܪܐ ܡܣܝܟܐ ܘܝܩܝܼܪܐ ܡܨܝܐ ܕܢܣܼܬܝܟ ܘܢܼܬܥܪܐ ܒܥܿܠܡܐ ܠܐ ܡܬܼܚܙܝܢܐ ܕܪ̈ܘܼܚܢܐ<EOS> ܘܟܕ<EOS>ܦܿܪܚ ܒܩܠܝܼܠܘܼܬܗ ܘܡܬܡܛܐ ܠܬܡܿܢ ܠܐ ܢ݀ܐܚ ܘܠܐ ܫܿܛܢ ܘܠܐ ܡܬܟܠܐ ܘܠܐ ܡܬܠܒܟ ܐܠܐ ܩ݀ܠܛ<EOS>ܘܫܘܪ ܘܥ݀ܒܪ ܟܕ ܣܿܠܩ ܘܡܬܼܥܠܐ ܥܕܡܐ ܕܡܿܛܐ ܠܗܿܘ ܬܚܘܼܡܐ ܠܐ ܡܬܼܥܒܪܢܐ<EOS> ܕܐܝܼܬܘܼܬܐ ܠܐ<EOS>ܡܬܕܪܟܢܝܬܐ ܬܡܿܢ ܡܬܼܦܓܕ ܘܡܬܼܟܠܐ ܚܐܦܐ ܩܠܝܼܠܐ ܘܠܐ ܡܬܼܠܒܟܢܐ<EOS> ܘܐܟܙܢܐ ܕܝܡܐ ܡܬܼܡܚܫܠ<EOS>ܘܡܼܬܥܪܡ ܘܡܬܬܪܝܼܡܝܢ ܓܠ̈ܠܘܗܝ ܘܠܐ ܡܨܝܐ ܕܢܬܼܟܠܘܢ ܐܘܿ ܢܬܼܠܒܟܘܢ<EOS> ܟܕ ܕܝܢ ܡܬܼܡܛܝܢ<EOS>ܠܣܘܦܐ ܕܐܝܼܬܘ̄ ܚܠܐ ܕܥܠ ܣܦܼܬܗ ܕܝܡܐ ܕܣܝܼܡ ܐܝܟ ܬܚܘܼܡܐ ܠܐ ܡܼܬܥܒܪܢܐ<EOS> ܬܡܿܢ ܡܬܦܓܕܝܢ<EOS>ܘܡܬܟܠܝܢ ܓܠ̈ܠܐ ܬܩܝܼܦ̈ܐ ܘܗܿܦܟܝܢ ܠܒܣܼܬܪܗܘܢ<EOS> ܗܟܘܬ ܐܦ ܗܘܢܐ ܩܠܝܼܠܐ ܨܠܡ ܪܒܘܼܬܐ ܟܕ<EOS>ܡܼܬܡܚܫܠ ܘܡܬܼܥܪܡ ܒܟܿܗܘܿܢ ܓܠ̈ܠܝ ܥܠ݀ܡܐ ܕܡܬܚܙܝ̈ܢܐ<EOS> ܘܛܟܣ̈ܝ ܥ݀ܠܡܐ ܕܪ̈ܘܼܚܢܐ<EOS> ܥܠ<EOS>ܟܿܠܗܘܿܢ ܛ݀ܐܣ ܘܥܿܒܪ ܘܠܐ ܡܩܘܐ ܘܠܐ ܡܬܟܠܐ ܥܕܡܐ ܕܦܿܓܥ ܘܡܬܼܡܛܐ ܠܬܚܘܼܡܐ ܪܒܐ<EOS>ܕܐܝܼܬܘ̄ ܚܘܼܫܒܐ ܕܥܠ ܐܝܼܬܘܼܬܐ ܡܬܘܼܡܝܬܐ<EOS> ܬܡܿܢ ܡܬܦܓܕ ܘܡܬܒܠ ܘܡܬܬܟܣ<EOS> ܘܬܘܼܒ ܠܐ<EOS>ܫܠܝܼܛ ܠܡܦܼܣܥ<EOS> ܗܿܫܐ ܕܝܢ ܐܫܼܬܪܪܢܢ ܟܿܠܢ ܡܼܢ ܗܿܠܝܢ ܟ݀ܠܗܝܢ ܬܚܘܝ̈ܬܐ ܡܦܝܼܣܢܝ̈ܬܐ<EOS>ܕܟܿܠܚܕ ܡܼܢܢ ܒܩܢܘܼܡܗ ܢܣܒ ܢܣܝܢܗܝܢ ܘܝ݀ܕܥ ܠܗܝܢ ܚܬܝܼܬܐܝܬ<EOS> ܕܠܘ ܥ݀ܠܡܐ ܠܐ ܡܼܬܚܙܝܢܐ<EOS>ܕܪ̈ܘܼܚܢܐ ܕܐܝܼܬܘ̄ ܗܿܫܐ<EOS> ܐܝܼܬܘ̄ ܥ݀ܠܡܐ ܚܼܕܬܐ ܕܥܬܝܼܕܝܢ ܠܡܐܪܬ݀ ܙܕܝܼܩ̈ܐ ܕܐܚܼܒܘ<EOS>ܠܡܪܗܘܢ ܘܢܼܛܪܘ ܦܘܼܩܕ̈ܢܘܗܝ<EOS> ܘܥܠܗܿܝ ܡܬܼܩܪܐ ܚܼܕܬܐ ܕܠܘ ܥܬܝܼܩܐ ܗܘ ܐܝܟ ܗܢܐ ܕܝܠܢ<EOS>ܘܐܝܟ ܥ݀ܠܡܐ ܕܪ̈ܘܚܢܐ<EOS> ܘܐܦ ܠܘ ܥܬܝܩܐ ܡܬܼܩܪܐ<EOS> ܐܠܐ ܐܝܬܘ̄ ܫܪܝܪܐܝܼܬ ܒܪܡ ܥܕܟܝܠ ܠܐ<EOS>ܐܬܝܼܕܥ<EOS> ܐܘܿ ܐܬܓܠܼ ܛܟܣܼܗ ܠܒܪ̈ܝܐ<EOS> ܒܗܼܿܝ ܕܥܝܢܐ ܠܐ ܚܙܬܗ ܘܐܕܢܐ ܠܐ ܫܡܥܼܬܗ<EOS>ܘܒܚܘܼܫܒܐ ܠܐ ܐܬܬܙܝܼܥ ܘܣܠܼܩ ܥܠ ܠܒܐ<EOS> ܒܚܘܕܬܐ ܕܝܢ ܕܟܿܠ ܡܬܓܠܐ ܘܡܼܬܝܕܥ ܘܡܬܦܬܼܚ<EOS>ܬܪܥܗ<EOS> ܘܥܠܗܿܝ ܡܬܼܩܪܐ ܥ݀ܠܡܐ ܚܼܕܬܐ ܕܚܼܕܬܐܝܬ ܡܬܝܼܕܥ ܘܡܩܒܿܠ ܥ݀ܡܘܼܪ̈ܐ<EOS> ܘܐܢ ܬܘܼܒ<EOS>ܢܐܡܪ ܐܢܫ<EOS> ܕܚܝܠ̈ܘܬܐ ܪ̈ܘܚܢܐ ܕܒܫܡܿܝܐ ܐܘܟܝܼܬ ܒܥܿܠܡܐ ܠܐ ܡܬܼܚܙܝܢܐ ܐܪܐ ܠܘ ܗܘ̈ܢܐ<EOS>ܐܢܘܢ ܩܛܝܼܢ̈ܐ ܘܫܦ̈ܝܐ ܘܢܗܝܼܪ̈ܐ ܘܒܗܿܝ ܕܠܐ ܡܥܪܙܠܝܢ ܥܡ ܓܘܼܫ̈ܡܐ ܥܒ̈ܝܐ ܝܬܝܪ<EOS>ܢܨܝܼܚܝܢ<EOS>ܒܪܘܼܚܢܘܬܐ ܘܢܩܕܘܼܬܐ ܘܒܟܝܿܢܗܘܢ ܟܬܪ ܕܟܝ̈ܐ ܘܡܨ̈ܠܠܐ ܘܐܪܐ ܡܬܦܼܫܛ<EOS>ܗܘܢܗܘܿܢ ܐܝܟ ܗܿܢܐ ܕܝܼܠܢ ܘܬܘܼܒ ܝܬܝܪ ܣܓܝ<EOS> ܒܗܿܝ ܕܠܐ ܐܬܬܚܫܟ ܡܼܢ ܦܓܪܐ<EOS> ܐܝܢܘ ܟܝ<EOS>ܡܕܝܢ ܐܬܪܐ ܕܗܿܠܝܢ ܥ݀ܠܡܐ ܗܿܢܐ<EOS> ܚܕܐ ܗܿܝ ܡܠܟܘܼܬܐ<EOS> ܐܠܐ ܐܝܬ ܒܗܿ ܪ̈ܒܝ ܚܝ̈ܠܘܬܐ<EOS>ܘܕܝܿ̈ܢܐ ܘܡܕܒܪ̈ܢܐ ܕܠܥܼܠ ܠܘܬ ܕܡܠܟܐ ܩܿܝܡܝܢ<EOS> ܘܥܡܗ ܐܡܝܼܢܐܝܼܬ ܡܬܼܐܪܙܝܢ<EOS> ܘܐܚܪ̈ܢܐ<EOS>ܪ̈ܫܢܐ ܘܪܘܪ̈ܒܢܐ ܕܡܐܟܝܢ ܡܼܢ ܗܿܢܘܢ<EOS> ܐܠܐ ܘܩܪܝܼܒܝܢ ܠܘܥܕܗ ܕܡܠܟܐ<EOS> ܒܪܡ ܠܘ ܐܝܟ<EOS>ܩܕܡ̈ܝܐܘܐܚܪ̈ܢܐ ܪ̈ܫܝ ܐ̈ܠܦܐ ܘܪ̈ܫܝ ܓܘܼܕ̈ܐ<EOS> ܒܿܬܪ ܗܿܠܝܢ<EOS> ܘܚܝ̈ܠܘܬܐ ܘܦ̈ܠܚܐ<EOS> ܬܘܼܒ<EOS>ܠܬܼܚܬ<EOS> ܘܡܫܡ̈ܫܢܐ ܘܥܒܼ̈ܕܐ<EOS> ܬܘܼܒ ܠܟܐ<EOS> ܘܐܝܠܝܢ ܕܐܝܼܬ ܠܗܘܿܢ ܣܘܼܥܪ̈ܢܐ ܘܡܼܬܩܪܒܝܢ<EOS>ܠܕܝܿܢ̈ܐ<EOS> ܬܘܼܒ ܠܗܠ ܘܐܚܪ̈ܢܐ ܣܿܓܝ̈ܐܐ ܕܡܛܟܣܝܢ ܥܠ ܬܫܡܫ̈ܬܐ ܘܣܘܥܪ̈ܢܐ ܣܿܓܝ̈ܐܐ<EOS> ܒܝܬ<EOS>ܢܚܬܘܡ̈ܐ ܘܡܝܓܝܪ̈ܣܐ ܥܠ ܐܘܨܪ̈ܐ ܘܒܝܬ ܠܚܡܐ ܘܚܡܪܐ<EOS> ܐ̱ܚܪ̈ܢܐ ܡܗܝܡܢܝܼܢ ܥܠ ܒܝܬ ܓܙ̈ܐ<EOS>ܕܡܠܟܘܼܬܐ<EOS> ܐܚܪ̈ܢܐ ܥܠ ܒܝܬ ܪ̈ܟܫܐ<EOS> ܐܚܪ̈ܢܐ ܥܠ ܪ̈ܡܟܐ ܘܒܩܪ̈ܐ ܘܥܢ̈ܬܐ<EOS> ܘܐܚܪ̈ܢܐ<EOS>ܣܿܓܝ̈ܐܐ ܒܣܘܼܥܪ̈ܢܐ ܣܿܓܝ̈ܐܐ ܕܐܝܼܬ ܠܡ̈ܠܟܐ ܘܫܠ̈ܝܼܛܢܐ<EOS> ܘܟܿܠܗܘܢ ܒܒܝܬ ܡܠܟܘܬܐ<EOS>ܐܝܼܬܝܗܘܢ<EOS> ܘܐܡܝܼܢܐܝܬ ܐܦ̈ܝ ܡܠܟܐ ܚܙܿܝܢ<EOS> ܘܡܼܢܗ ܚܐܝܼܝܼܢ<EOS> ܘܡܬܼܩܝܡܝܢ ܘܡܬܼܦܪܢܣܝܼܢ<EOS>ܗܿܟܢܐ ܣܒܼܪ ܥܠ ܥ݀ܠܡܐ ܚܼܕܬܐ<EOS> ܕܐܝܼܬ ܒܗ ܕܪ̈ܓܐ ܘܡܘܼܫܚ̈ܬܐ ܘܐܬܪ̈ܘܬܐ ܘܐܘܘ̈ܢܐ<EOS>ܣܿܓܝ̈ܐܐ<EOS> ܘܟܿܠܚܕ ܡܼܢ ܛܟܼܣ̈ܐ ܕܡ̈ܠܝܼܠܐ<EOS> ܐܢ ܪ̈ܘܼܚܢܝܐ ܘܐܢ ܦܓܪ̈ܢܝܐ ܐܝܼܬ ܠܗ ܕܘܼܟܬܐ<EOS>ܝܼܕܝܼܥܬܐ ܕܫܘܿܐ ܠܗܿ<EOS> ܟܕ ܛܒܿ ܚܕ ܗܼܘ ܐܬܪܐ ܘܚܕܐ ܗܿܝ ܡܠܟܘܼܬܐ<EOS> ܐܠܐ ܐܝܼܬ ܒܗܿ ܕܪ̈ܓܐ<EOS>ܘܡܘܼܫܚ̈ܬܐ ܕܠܐ ܡܢ̈ܝܢ<EOS> ܐܝܟܢܐ ܕܚܕ ܗܼܘ ܫܡܼܫܐ ܒܢܘܼܗܪܗ ܘܟܝܿܢܗ<EOS> ܐܠܐ ܟ݀ܠܚܕ ܡܼܢܢ<EOS>ܠܦܘܬ݀ ܚܠܝܼܡܘܼܬܐ ܕܪܓܫܐ ܕܚܼܙܬܗ ܡܬܒܣܡ ܒܚܙܬܗ<EOS> ܘܐܝܠܝܢ ܕܓܠܝܼܙܝܢ ܡܼܢ ܚܙܼܬܐ<EOS> ܒܚܫܼܟܐ<EOS>ܡܫܼܬܢܩܝܢ<EOS> ܗܟܘܬ ܘܐܝܠܝܢ ܕܓܠܝܼܙܝܢ ܡܼܢ ܚܙܼܬܐ ܪܘܼܚܢܿܝܬܐ ܕܐܝܼܬܝܗܿ ܬܐܘܪܝܐ ܕܥܠ<EOS>ܐܝܬܘܬܐ ܡܪܢܝܿܬܐ<EOS> ܗܿܝ ܕܡܬܼܩܢܝܐ ܡܼܢ ܕܘܼܒܪ̈ܐ ܡܩ̈ܠܣܐ ܕܡܝܬܪܘܼܬܐ ܡܫܼܬܢܩܝܢ ܒܚܫܼܟܐ<EOS>ܕܠܐ ܝܕܥܬܐ<EOS> ܒܗܿܝ ܕܪܚܝܩܝܢ ܡܼܢ ܐܬܪܐ ܫܒܝܼܚܐ ܕܡܠܟܘܼܬܐ<EOS> ܘܐܚܝܼܕ ܬܪܥܐ ܕܚܝ̈ܐ<EOS>ܒܐܦ̈ܝܗܘܢ<EOS> ܘܓܠܝܼܙܝܢ ܡܼܢ ܒܘܼܣܡܐ ܕܚܙܼܬܗ ܕܐܝܼܠܢܐ ܡܐܚܝܿܢܐ<EOS> ܘܡܼܢ ܗܢܝܼܐܘܼܬܐ<EOS>ܕܦܐܪ̈ܘܗܝ ܪ̈ܓܝܓܐ ܘܠܐ ܡܣܼܬܒܥ̈ܢܐ<EOS> ܗܿܫܐ ܕܝܢ ܕܐܫܼܬܪܪܢܢ ܕܡܼܢ ܟܿܠܦܪܘܣ ܥ݀ܠܡܐ ܐ̱ܚܪܢܐ<EOS>ܚܼܕܬܐ ܣܼܛܪ ܡܼܢ ܗܿܘ ܠܐ ܡܼܬܚܙܝܢܐ ܕܪ̈ܘܼܚܢܐ<EOS> ܥܬܝܼܕܝܢ ܠܡܐܪܬ݀ ܙܕ̈ܝܩܐ<EOS> ܙ݀ܕܩ ܠܢ<EOS>ܕܢܥܩܒ ܘܢܒܥܐ ܕܡܢܐ ܟܝ ܛܟܼܣܐ ܐܝܼܬ ܠܗ<EOS> ܘܐܝܿܢܘ ܢܝܼܫܗ ܘܐܝܿܕܐ ܗܿܝ ܬܫܡܫܬܗ<EOS> ܐܦܢ ܥܝܢܐ<EOS>ܠܐ ܚܙܬܗ<EOS> ܘܠܐ ܥܕܢܐ ܫܡܼܥܬܗ<EOS> ܐܦܠܐ ܥܠ ܠܒܐ ܣܠܼܩ ܚܘܼܫܒܐ ܕܐܝܟܢܝܘܬܗ<EOS> ܐܠܐ ܘܿܠܐ ܠܢ<EOS>ܕܢܥܩܒ ܘܢܕܥ ܐܝܠܝܢ ܕܡܨܝܐ ܠܟܝܿܢܢ ܕܢܕܪܟ ܘܢܕܥ ܡܼܢ ܐܝܠܝܢ ܕܒܥܿܠܡܐ ܚܼܕܬܐ ܗܘܝ̈ܢ<EOS>ܘܡܫܼܬܡܫ̈ܢ<EOS> ܡܛ݀ܠ ܕܗܿܢܐ ܟܝܿܢܐ ܕܗܘܢܐ ܡܥܠܝܐ ܕܐܝܼܬ ܒܢ<EOS> ܕܐܝܼܬܘ̄ ܨܠܡܗܿ ܪܒܐ<EOS>ܕܐܠܗܘܼܬܐ<EOS> ܗܘܼ<EOS>ܡܡܪܚ ܘܒܿܨܐ ܘܡܥܩܒ ܘܡܫܼܟܚ ܗܿܠܝܢ<EOS> ܒܗܿܝ ܕܐܬܝܼܗܒ ܠܗ ܫܘܼܠܛܢܐ ܕܢܐܙܠ<EOS>ܘܢܬܼܡܛܐ ܘܢܣܼܩ ܘܢܬܼܥܠܐ ܠܟܿܠ ܟܪ ܕܨܿܒܐ<EOS> ܘܐܢ ܡܬܼܕܟܐ ܡܢ ܬܐܛܪܢܘܼܬܗ ܕܦܓܪܐ ܕܥܿܡܪ ܒܗ<EOS>ܘܡܼܨܛܠܠ ܘܡܼܬܢܗܪ ܘܩܿܐܡ ܒܛܟܼܣܐ ܕܟܝܿܢܗ ܘܡܬܼܒܝܢ ܒܐܝܼܩܪܗ ܠܝܬ ܡܕܡ ܒܫܡܿܝܐ ܘܒܐܪܥܐ<EOS>ܕܟܿܣܐܼ ܡܢܼܗ<EOS> ܘܚܿܙܐ ܠܗ ܠܨܠܡܐ ܕܒܪܘܼܝܐ ܕܨܝܪ ܒܨܠܡܗ ܘܥ݀ܐܠ ܠܒܝܬ ܓܙܐ ܪܒܐ<EOS>ܕܓܢܝܼܙܘܼܬܐ<EOS> ܘܡܦܩ ܣܝܼܡ̈ܬܐ ܪ̈ܘܼܚܢܝܬܐ<EOS> ܘܡܦܪܢܣ ܠ̈ܟܢܘܬܗ<EOS> ܢܿܣܝܡ ܒܿܠܐ ܘܢܟܢܫ<EOS>ܚܘܼܫ̈ܒܝܢ ܗܿܪܟܐ<EOS> ܡܼܢ ܟܕ ܝܼܕܥܢܢ ܘܐܫܬܪܪܢܢ ܕܗܘܢܐ ܗܿܢܐ ܐܝܬܘܗܝ ܨܠܡܗ ܪܒܐ ܕܐܠܗܘܼܬܐ<EOS>ܠܐ ܡܣܼܬܝܟ ܘܠܐ ܡܬܥܪܐ ܒܕܘܼܟ<EOS> ܘܠܐ ܡܼܬܟܠܐ ܘܡܬܠܒܟ ܒܟܿܠܗ ܥ݀ܠܡܐ ܕܡܼܬܚܙܐ ܘܒܗܿܘ ܕܠܐ<EOS>ܡܬܼܚܙܐ<EOS> ܒܗܿܝ ܕܣܿܓܝ ܪܒ ܡܼܢ ܥ݀ܠܡܐ<EOS> ܘܣܿܓܝܼ ܪܘܝܼܚ ܡܼܢ ܒܪܝܼܬܐ<EOS> ܘܪܡ ܘܡܥܠܝ ܡܼܢ<EOS>ܡܫܘܼܚܬܐ<EOS> ܘܐܢ ܗܿܢܐ ܕܐܬܒܪܝ ܡܢܗܿ ܕܐܝܼܬܘܼܬܐ ܡܬܘܼܡܝܬܐ ܕܐܠܗܘܼܬܐ ܡܫܒܚܬܐ ܗܿܟܢ ܪܡ<EOS>ܘܡܥܠܝ ܘܪܒ ܘܫܒܝܼܚ ܘܠܐ ܡܬܼܥܪܐ ܘܠܐ ܡܣܬܝܟ<EOS> ܗܼܝ ܡܪܘܬܐ ܣܓܝܕܬܐ ܟܡܐ ܠܟܡܐ ܪܡܐ ܘܡܥܠܝܐ<EOS>ܘܪܒܐ ܘܫܒܝܼܚܐ ܘܠܐ ܡܣܝܟܝܼܢ ܠܗܿ ܥ̈ܠܡܐ<EOS> ܘܠܐ ܡܼܬܥܪܝܐ ܘܠܐ ܣܟ ܡܬܼܡܫܚܐ ܘܟܠ ܡܿܠܐ ܡܢܗܿ<EOS>ܕܡܼܬܚܙܐ ܘܠܐ ܡܬܼܚܙܐ<EOS> ܕܐܬܝܕܥ ܥܕܡܐ ܠܗܿܫܐ ܘܕܡܬܝܼܕܥ ܗܿܫܐ ܘܥܬܝܕ ܕܢܬܼܝܕܥ ܒܿܬܪ ܚܘܕܬܐ<EOS>ܐܡܼܬܝ ܕܡܼܬܓܠܝܐ ܓܡܝܼܪܘܬܐ ܕܫܘܼܡܠܝܐ<EOS> ܘܠܝܬ ܕܘܼܟܬܐ ܐܘܿ ܐܬܪܐ ܕܡܬܼ̇ܙܐ ܘܡܼܬܝܼܕܥ<EOS>ܘܥܕܟܝܠ ܡܬܝܼܕܥ<EOS> ܕܠܐ ܡܿܠܐܼ ܡܢܼܗܿ ܕܐܠܗܘܼܬܐ ܡܫܒܚܬܐ<EOS> ܐܦܢ ܐܝܼܬ ܐܘܿ ܗܿܘܝܢ ܪ̈ܒܘ<EOS>ܪ̈ܒܘܢ ܥܠ̈ܡܐ ܐܚܪ̈ܢܐ<EOS> ܘܟܿܠܚܕ ܚܕ ܡܢܼ̈ܘܢ ܢܗܼܘܐ ܪܒ ܣܿܓܝܼ ܘܪܘܝܼܚ ܡܼܢ ܥ݀ܠܡܐ ܗܿܢܐ<EOS>ܕܓܘܼܫ̈ܡܐ ܕܡܬܼܚܙܐ ܘܡܼܢ ܥ݀ܠܡܐ ܕܪ̈ܘܼܚܢܐ ܕܠܐ ܡܬܼ̇ܙܐ ܪ̈ܒܘ ܪ̈ܒܘܢ ܙܒ̈ܢܝܢ ܥܕܟܝܠ<EOS>ܙܥܘܪܝܢ ܘܠܐ ܡܣܝܟܝܢ ܠܐܝܼܬܘܼܬܐ ܡܪܢܝܿܬܐ ܘܠܝܬ ܡܕܡ ܠܥܠ ܡܼܢ ܐܝܬܘܼܬܐ<EOS> ܘܠܐ ܠܒܪ ܡܼܢ<EOS>ܐܝܼܬܘܼܬܐ<EOS> ܘܠܐ ܣܼܛܪ ܡܼܢ ܐܝܼܬܘܼܬܐ<EOS> ܡܿܢ ܕܗܿܟܢ ܐܝܼܬܝܗܿ<EOS> ܘܠܝܬ ܡܕܡ ܠܒܪ ܡܢ ܐܠܗܐ<EOS>ܘܠܐ ܣܟ ܡܨܝܐ ܕܢܗܘܐ<EOS> ܠܡܢܐ ܦܿܗܝܢܢ ܣܪܝܼܩܐܝܬ ܘܡܼܬܕܘܕܝܼܢܢ ܒܗܪ̈ܓܐ ܘܚܘܫ̈ܒܐ ܕܠܐ ܩܘܡܐ<EOS>ܘܡܼܬܪܢܝܢܢ ܥܠ ܥ݀ܠܡܐ ܚܼܕܬܐ ܘܡܠܟܘܼܬܐ ܫܡܿܝܢܝܬܐ <EOS> ܘܐܚܪܝܢ ܡܕܡ ܐܝܼܬܝܗܿ ܣܛܪ ܡܼܢ<EOS>ܐܠܗܐ<EOS> ܗܿܐ ܟܢܼܫ ܗܘܢܐ ܚܘܼܫ̈ܒܐ ܘܐܬܥܨܝܼ ܘܡܪܼܚ ܘܥܒܪ ܡܼܢ ܛܟܼܣܐ ܘܡܫܘܼ̇ܬܐ<EOS> ܘܓܼܠܐ<EOS>ܣܬܝܪ̈ܬܐ ܘܒܕܩ ܟܣ̈ܝܬܐ<EOS> ܘܦܫܼܩ ܐ̱ܪܙܐ ܪܒܐ ܓܢܝܼܙܐ ܘܡܫܒܚܐ<EOS> ܘܐܫܠܡ ܒܟܬܒܐ ܡܕܡ ܪܒܐ ܕܠܐ<EOS>ܡܦܼܣ ܘܠܐ ܫܠܝܼܛ ܗܘܼܐ ܠܡܫܠܡܘܼ ܒܟܬܒܐ<EOS> ܐܦܠܐ ܫܠܝܼܛ ܠܪܼܫܦܝ ܒܐܪܥܐ ܘܚ̈ܝܼܝܼ ܒܦܓܪ<EOS>ܕܒܗܿܠܝܢ ܢܓܫܦܘܢ ܐܘܿ ܣܟ ܢܦܓܥܼܘܢ<EOS> ܐܠܐ ܘܐܦܢ ܢܚܼܙܘܢ ܘܢܩܼܪܘܢ ܐܝܠܝܢ ܕܕܐܝܟ ܗܿܟܢ<EOS>ܐܢܘܢ ܚܿܙܝܢ ܘܠܐ ܚܿܙܝܢ<EOS> ܩܿܪܝܢ ܘܠܐ<EOS>ܡܼܬܒܝܢܝܼܢ<EOS> ܫܿܡܥܝܢ ܘܠܐ ܣܟ ܡܣܼܬܟܠܝܢ<EOS> ܒܗܿܝ ܕܡܥܒܝ ܠܒܼܗܘܢ<EOS> ܘܚܫܘܼܟܐ<EOS>ܝܼܕܥܬܗܘܢ<EOS> ܡܢ ܚܫܘܼܟܘܼܬ ܚܫ̈ܐ ܫܟܝܼܪ̈ܐ ܕܥܠܼܘ ܓܕܫܢܐܝܼܬ ܥܠ ܟܝܿܢܐ ܫܦܝܐ ܘܕܟܝܐ<EOS>ܘܕܠܚܘܼܗܝ ܘܐܥܡܛܘܼܗܝ<EOS> ܐܝܠܝܢ ܕܝܢ ܕܚܠܝܼܡܝܼܢ ܒܪ̈ܓܫܝܗܘܢ<EOS> ܘܢܗܝܼܪܝܢ ܒܚܙܼܬܐ ܟܣܝܼܬܐ<EOS>ܕܡܕ̈ܥܝܗܘܢ<EOS> ܢܐܬܘܢ ܘܢܬܗܓܘܢ ܘܢܬܼܒܣܡܘܢ ܡܼܢ ܦܬܘܼܪܐ ܗܿܢܐ ܪܘܼܚܢܝܐ ܕܐܬܩܢ ܡܙܡܢܢܐ<EOS>ܫܝܼܛܐ ܘܨܪܝܼܟܐ<EOS> ܠܘ ܡܼܢ ܕܝܼܠܗ ܐܠܐ ܡܼܢ ܒܝܬ ܓܙܐ ܥܬܝܼܪܐ ܕܡܪܗ<EOS> ܐܡܼܪܚ ܘܢܣܼܒ ܘܣܼܡ<EOS>ܩܕܡ ܣܡ̈ܝܼܟܐ ܦܪ̈ܘܼܫܐ<EOS> ܚܘܼܒܐ ܕܢܫܼܠܐ ܠܐ ܝ݀ܕܥ<EOS> ܘܡܛ݀ܠ ܕܡܐܚܒ ܡܡܪܚ ܘܦܣܼܥ ܠܥܼܠ ܡܼܢ<EOS>ܡܫܘܼ̇ܬܗ<EOS> ܐܟܡܐ ܕܐܒܘܒܐ ܕܙܡܪܐ<EOS> ܘܡܢܼ̈ܐ ܕܩܝܼܬܪܐ ܡ̈ܐܢܐ ܫܚܝܼ̈ܡܐ ܐܝܼܬܝܗܘܢ<EOS> ܩܘܠܣܐ<EOS>ܕܝܢ ܘܬܫܒܘܼܚܬܐ ܕܙܡܪܐ ܘܩܝܬܪܘܕܐ ܐܝܬܝܗܘܢ<EOS> ܗܟܘܬ݀ ܡܟܬܒܢܐ ܘܣܝܘܡܐ ܕܡܐܡܪܐ<EOS> ܠܘ ܕܝܼܠܗ<EOS>ܗܼܘ ܩܘܼܠܣܐ<EOS> ܡܛܠ ܕܠܘ ܡܼܢ ܟܝܿܢܗ ܡܒܥ ܚܼܕܬ̈ܬܐ ܘܥܒܕ ܦܘܼܫ̈ܩܐ<EOS> ܐܠܐ ܡܼܢ ܡܪܗ ܕܟܝܿܢܐ<EOS>ܡܩܒܠ<EOS> ܘܡܼܢ ܡܠܦܢܘ̈ܬܐ ܕܐܚܪ̈ܢܐ ܕܐܥܒܕ ܘܡܠܼܠ ܒܗܘܢ ܫܪܐ<EOS> ܡܬܚܝܠ ܘܥ݀ܬܪ ܘܡܦܪܢܣ<EOS>ܠܐܚܪ̈ܢܐ<EOS> ܡܕܝܢ ܫܪܝܼܪܐܝܬ ܕܠܝܬ ܡܕܡ ܠܒܪ ܡܼܢ ܐܠܗܐ<EOS> ܘܠܐ ܣܛܪ ܡܼܢ ܐܠܗܐ<EOS> ܐܦܠܐ ܒܠܼܥܕ<EOS>ܡܼܢ ܐܠܗܐ<EOS> ܟܿܠ ܡܢܼܗ ܘܟܿܠ ܒܗ<EOS> ܘܟܿܠ ܒܐܝܼܕܗ<EOS> ܟܿܠ ܡܢܗ ܐܝܼܬܘܗܝ<EOS> ܘܟܿܠ ܠܘܬܗ ܗܿܦܟ<EOS>ܘܒܗ ܗ݀ܘܐ<EOS> ܟܕ ܐܦܠܐ ܚܝܠ̈ܘܬܐ ܣܩܘܼܒܠ̈ܝܐ ܘܡܪ̈ܘܕܐ ܘܒܢܝ̈ܢܫܐ ܒܝܼ̈ܫܐ ܘܥܿܘ̈ܠܐ<EOS> ܣܛܪ ܡܢܗ<EOS>ܡܼܨܝܐ ܕܢܐܚܘܢ<EOS> ܡܛ݀ܠ ܕܒܚܝܠܗ ܩܿܝܡܝܢ ܘܐܝܬܝܗܘܢ<EOS> ܒܗܿܝ ܕܡܢܗ ܐܬܒܪܝܼܘ ܘܗܘܼܘ ܛܒ̈ܐ<EOS>ܘܫܦܝܼܪ̈ܐ<EOS> ܘܒܨܒܝܿܢܗܘܢ ܒܝܕ ܡܗܡܝܢܘܼܬܗܘܢ ܐܬܓܠܝܼܙܘ ܡܼܢ ܛܒܿܬܐ<EOS> ܘܥܠܼܬ݀ ܥܠܝܗܘܢ<EOS>ܓܕܫܢܐܝܬ ܒܝܼܫܬܐ ܕܠܝܬܝܗܿ ܗܘܼܬ݀ ܐܦܠܐ ܐܝܼܬܝܗܿ<EOS> ܐܠܐ ܗܿܘܝܐ ܡܼܢ ܨܒܝܿܢܐ ܪܦܝܐ<EOS>ܘܡܗܡܢܝܘܼܬܐ<EOS> ܘܡܟܝܠ ܕܟܿܠ ܒܐܠܗܐ ܗܿܘ ܘܐܠܗܐ ܒܟܿܠ<EOS> ܡܕܝܢ ܗܘܼܝܘܼ ܡܠܟܘܼܬܐ ܫܡܝܢܝܼܬܐ<EOS>ܗܘܼܝܘܼ ܥ݀ܠܡܐ ܕܥܬܝܕ<EOS> ܗܘܼܘܝܘܼ ܚܝ̈ܐ ܕܠܐ ܥ݀ܒܪܝܢ<EOS> ܛܘܼܒ̈ܐ ܕܠܐ ܡܘܦܝܢ<EOS> ܒܘܼܣ̈ܡܐ ܕܠܐ<EOS>ܦܿܛܪܝܢ<EOS> ܓܐܘ̈ܬܐ ܕܠܥܿܠܡ<EOS> ܚܕܘ̈ܬܐ ܕܠܐ ܫܘܼܠܡ<EOS> ܒܗ ܡܡܠܟܝܢ ܙܕܝ̈ܩܐ<EOS> ܠܗ ܝܪܬܝܢ ܟ̈ܐܢܐ<EOS>ܗܘܼܝܘܼ ܒܝܬ ܡܥܡܪܐ ܕܩܕ̈ܝܼܫܐ<EOS> ܕܐܝܬܘܗܝ ܕܝܢ ܗܿܠܝܢ ܟܿܠܗܝܢ ܝܿܕܥܝܼܢܢ<EOS> ܕܐܝܟܢ ܕܝܢ<EOS>ܐܝܼܬܘܗܝ ܘܟܡܐ ܗܿܘ ܛܘܼܒܐ<EOS> ܐܝܟܢܝܘܼܬܗ ܕܒܘܼܣܡܐ ܘܟܡܝܘܼܬܗܿ ܕܚܕܘܼܬܐ ܠܐ ܡܼܨܝܐ ܕܢܐܡܪ<EOS>ܠܐ ܥܝܢܐ ܚܙܼܬ݀ ܐܦܠܐ ܐܕܢܐ ܫܡܥܬ݀ ܘܠܐ ܥܠ ܠܒܐ ܣܠܼܩ<EOS> ܡܕܡ ܕܠܐ ܐܬܓܠܝܼ ܥܕܟܝܠ<EOS> ܡܿܢ<EOS>ܝܿܕܥ ܐܝܟܢܝܘܬܗ<EOS> ܐ̱ܪܙܐ ܟܣܝܐ ܘܓܢܝܼܙܐ ܡܢܘܼ ܡܫܼܟܚ ܕܢܦܫܩ ܣܬܝܼܪܘܬܗ<EOS> ܬܪܥܐ ܕܐܚܝܼܕ<EOS>ܘܒܝܬܓܙܐ ܕܚܬܝܼܡ<EOS> ܡܢܘܼ ܡܿܨܐ ܕܢܫܬܼܥܐ ܥܠ ܥܘܼܬܪ̈ܐ ܟܣ̈ܝܐ ܘܠܐ ܡܣܼܬܝܟ̈ܢܐ ܕܚܡܝܼܠܝܢ<EOS>ܒܗ<EOS> ܡܿܢ ܕܡܼܬܕܟܐ ܘܡܨܛܠܠ ܒܝܕ ܕܘܼܒܪ̈ܐ ܬܩ̈ܢܐ ܕܢܛܘܼܪܘܼܬ ܦܘܩܕ̈ܢܐ ܡܪ̈ܢܝܐ<EOS> ܘܡܟܒܫ<EOS>ܘܡܕܝܒ ܠܦܓܪܐ ܘܡܫܬܩ ܙܘܥܘ̈ܗܝ<EOS> ܘܡܥܫܢ ܘܡܚܝܠ ܠܢܦܫܐ<EOS> ܘܡܢܗܪ ܚܘܼܫ̈ܒܝܗܿ ܘܡܩܝܼܡ ܒܛܟܼܣܐ<EOS>ܕܟܝܿܢܐ ܕܒܪܝܬܗܿ<EOS> ܡܕܝܼܩ ܠܓܘ ܡܼܢ<EOS>ܬܪ̈ܥܐ ܓܢ̈ܝܼܙܐ<EOS> ܠܥܘܼܬܪ̈ܐ ܠܐ ܡܣܬܝܟ̈ܢܐ<EOS> ܘܚܿܕܐ ܘܪܘܿܙ ܒܣܒܪܗ ܘܡܫܼܬܪܪ<EOS>ܥܠ ܛܘܼܒ̈ܐ ܕܠܐ ܡܘܦܝܢ ܕܥܬܝܕܝܢ ܠܗ<EOS> ܘܟܕ ܒܗܿܠܝܢ ܡܪܓܫ ܠܐ ܪܘܡܐ ܘܠܐ ܥܘܼܡܩܐ ܘܠܐ<EOS>ܡܠܟܘܼܬܐ ܕܥ݀ܠܡܐ<EOS> ܘܠܐ ܟܿܠܗ ܫܘܼ̄ܗ<EOS> ܠܐ ܩܢܝܘܬܐ ܕܟܿܠܗܿ ܬܒܝܠ ܘܪ̈ܓܝܓܬܐ ܕܙܒܢܐ<EOS> ܠܐ<EOS>ܣܝܦܐ ܘܠܐ ܢܘܼܪܐ<EOS> ܠܐ ܡܘܬܐ ܘܠܐ ܚ̈ܝܐ ܡܫܟܚܝܼܢ ܬܘܼܒ ܕܢܦܼܪܫܘܼܢܝܗܝ ܡܼܢ ܚܘܼܒܗ ܕܡܪܐ<EOS>ܛܒܿܐ ܕܛܝܒ ܘܥܬܕ ܠܗ ܗܿܠܝܢ ܫܒܝܼܚ̈ܬܐ ܘܠܐ ܡܣܼܬܝܟܢ̈ܝܬܐ<EOS> ܘܟܿܠܗ ܫܘܼܠܛܢܐ ܘܫܘܼܒܚܐ<EOS>ܘܩܢܝܘܼܬܐ ܘܫܘܼܦܪܐ ܕܟܿܠܗ ܥ݀ܠܡܐ ܐܝܟ ܙܒܼܠܐ ܫܝܼܛܐ ܡܬܚܫܒ ܠܗ ܨܝܕ ܗܿܘ ܫܘܼܒ̄ ܪܒܐ<EOS>ܘܛܘܼܒܐ ܕܠܐ ܡܘܦܐ ܕܐܪܓܫ ܒܢܦܫܗ ܕܥܬܝܼܕ ܕܢܩܒܠ ܒܚܘܼܕܬܐ ܕܓܘܐ ܐܡܼܬܝ ܕܡܼܬܩܦܠܐ ܬܚܦܝܼܬܐ<EOS>ܓܘܼܫܡܢ݀ܝܬܐ<EOS> ܘܗܿܠܝܢ ܒܣܒܪܐ ܘܣܘܼܟܝܐ ܡܪܓܫ ܒܗܝܢ ܟܕ ܠܘ ܥܕܟܝܠ ܩܒܼܠ ܐܢܝܢ ܘܝܼܬ ܐܢܝܢ<EOS>ܡܕܝܢ ܟܕ ܢܗܼܘܐ ܒܢܼܣܝܢܗܝܢ ܘܢܼܬܓܡܪ ܘܢܫܼܬܡܠܐ ܒܗܿܠܝܢ<EOS> ܟܡܐ ܗܿܘ ܛܘܼܒܗ ܘܐܝܿܟܢܐ ܗܿܝ<EOS>ܚܕܘܼܬܗ<EOS> ܘܟܡܐ ܗܿܝ ܪܒܘܼܬܗ<EOS> ܕܠܗܿܒܠܝܢ ܢ݀ܫܬܘܐ ܟ݀ܠܢ ܒܛܝܒܘܼܬܗ ܕܡܪܢ ܐܡܝܢ ܗܿܫܐ ܕܝܢ<EOS>ܕܐܫܬܪܪܢܢ ܕܡܪܢ ܘܐܠܗܢ ܥܒܘܕܢ ܘܒܿܪܘܝܢ ܐܝܼܬܘܗܝ ܥܿܠܡܐ ܕܥܬܝܼܕ<EOS> ܘܡܠܟܘܼܬܐ ܕܝܿܪܬܝܢ<EOS>ܙܕ̈ܝܼܩܐ<EOS> ܘܒܘܼܣܡܐ ܘܚܕܘܼܬܐ ܕܓܡܝܼܪ̈ܐ ܙ݀ܕܩ ܗܘܼܐ ܠܢ ܐܢ ܡܨܝܐ<EOS> ܘܟܡܐ ܕܡܨܝܐ ܕܢܿܕܥ<EOS>ܘܢܐܠܦ ܕܡܢܘܼ ܛܟܣܐ ܕܗܿܘ ܫܘܼܚܠܦܐ<EOS> ܘܐܝܢܘ ܢܝܼܫܐ ܕܕܘܼܒܪܐ ܕܥܾܡܐ ܚܼܕܬܐ ܘܐܝܿܕܐ ܗܿܝ<EOS>ܬܫܡܫܬܗ<EOS> ܒܥܠܡܗ ܕܝܢ ܚܕܬܐ ܕܐܠܗܐ ܒܬܪ ܚܘܼܕܬܐ ܕܝܢ ܕܓܘܐ<EOS> ܐܡܼܬܝ ܕܡܫܼܬܩܠܐ ܘܡܼܬܬܪܝܼܡܐ<EOS>ܟܿܠܗܿ ܗܘܼܠܢܝܘܼܬܐ ܘܥܒܝܘܼܬܐ ܘܡܼܨܛܠܠ ܟܿܠܗ ܟܝܿܢܐ<EOS> ܘܡܫܼܬܿܦܐ ܘܡܬܓܡܪ ܒܫܘܼܡܠܝܐ ܬܘܼܒ<EOS>ܠܝܬ ܣܢܝܼܩܘܼܬܐ ܘܠܐ ܚܣܝܼܪܘܼܬܐ<EOS> ܠܐ ܥܩܬܐ ܘܠܐ ܟܡܝܼܪܘܼܬܐ<EOS> ܠܐ ܨܦܬܐ ܘܠܐ ܡܪܢܝܼܬܐ ܠܐ<EOS>ܕܚܠܼܬܐ ܘܠܐ ܟܪܝܘܼܬܐ<EOS> ܘܠܐ ܟܫܼܠܐ ܘܠܐ ܦܠܝܓܘܬܐ<EOS> ܠܐ ܒܠܝܼܠܘܼܬܐ ܘܠܐ ܫܓܝܼܫܘܼܬܐ<EOS> ܠܐ<EOS>ܫܚ̈ܩܐ ܘܠܐ ܛܘܼܪ̈ܦܐ<EOS> ܠܐ ܟܐܒ̈ܐ ܘܠܐ ܟܘܼܪ̈ܗܢܐ<EOS> ܠܐ ܕܘܘܕ̈ܐ ܘܠܐ ܬܐܢܚ̈ܬܐ ܐܠܐ ܗܿܢܘ<EOS>ܛܟܣܐ ܕܥ݀ܠܡܗ ܚܼܕܬܐ ܕܐܠܗܐ<EOS> ܫܝܢܐ ܘܫܠܡܐ<EOS> ܚܕܘܼܬܐ ܘܪܘܙܐ<EOS> ܒܗܝܼܠܘܼܬܐ ܘܢܝܼܚܘܼܬܐ<EOS>ܦܨܝܼܚܘܼܬܐ ܘܒܘܼܝܐܐ ܛܘܒܬܢܘܼܬܐ ܓܡܝܼܪܬܐ<EOS> ܪܒܘܼܬܐ ܡܫܡܠܝܬܐ<EOS> ܚܓܐ ܕܠܐ ܥܿܒܪ<EOS> ܒܘܼܣܡܐ<EOS>ܕܠܐ ܦܬܪ<EOS> ܥܕܥܐܕܐ ܕܠܐ ܡܫܬܪܐ<EOS> ܥܘܼܬܪܐ ܕܠܐ ܡܘܦܐ<EOS> ܚܝ̈ܐ ܕܠܐ ܫܿܠܡܝܢ<EOS> ܡܠܟܘܼܬܐ ܕܠܝܬ<EOS>ܠܗܿ ܣܩܘܼܒܠܐ<EOS> ܝܪܬܘܼܬܐ ܫܡܿܝܢܝܬܐ<EOS> ܫܘܼܡܠܝ ܣܒܪܐ ܘܣܘܼܟܝܐ ܕܩܕܝܼܫ̈ܐ ܕܢܛܼܪܘ ܦܘܼܩܕ̈ܢܐ<EOS>ܡܪ̈ܢܝܐ<EOS> ܘܐܬܕܒܪܘ ܬܩܢܐܝܼܬ ܒܙܒܢܐ ܗܿܢܐ ܙܥܘܿܪܐ ܕܐܬܬܘܬܒܘ ܒܥܿܠܡܐ ܗܿܢܐ ܥܒܘܪܐ<EOS> ܢܝܼܫܗ<EOS>ܕܝܢ ܕܥ݀ܠܡܗ ܚܼܕܬܐ ܕܐܠܗܐ<EOS> ܐܝܼܬܘ̄ ܚܘܼܕܬܐ ܕܟܝ̈ܢܐ<EOS> ܗ̄ ܕܢܗܦܘܼܟ ܟܿܡܠܕܡ ܠܟܝܿܢܗ<EOS> ܐܘ̃<EOS>ܟܡܐ ܪܒ ܘܫܒܝܼܚ ܐ̱ܪܙܐ ܗܿܢܐ ܬܗܝܼܪܐ<EOS> ܗ̄ ܕܢܗܦܘܟ ܟܿܡܕܡ ܘܢܗܼܘܐ ܐܝܟ ܕܐܝܼܬܘ̄ ܗܘܼܐ<EOS>ܕܐܬܚܝܕ̈ܝ ܒܪ̈ܝܬܐ ܠܒܪܘܼܝܐ<EOS> ܕܢܬܼܚܠܛܘܢ ܥܒܝܼܕ̈ܐ ܒܥܒܘܕܐ<EOS> ܕܢܗܼܘܐ ܟܿܠܡܕܡ ܚܕ ܕܬܒܛܠܝ<EOS>ܟܿܠ ܬܪܝܢܘܬܐ ܘܡܢܝܿܢܐ<EOS> ܕܢܬܓܡܪ<EOS>ܟܿܠܗ ܟܝܿܢܐ ܘܢܨܛܠܠ ܘܢܗܼܦܘܟ ܢܼܬܚܝܕ ܠܪܫܝܬܐ<EOS> ܕܬܫܬܡܥܝ ܡܠܼܬܐ ܡܪܬ݀<EOS>ܥ̈ܠܡܐ ܡܠܒܒܢܝܼܬܐ ܕܡܠ̈ܝܼܠܐ ܡܚܝܕܬ݀ ܥܒܼ̈ܕܐ ܠܡܪܐ<EOS> ܚܠܦ ܗܿܝ ܕܥܦܪܐ ܐܢܬ ܘܡܼܢ ܥܦܪܐ ܘܠܗ<EOS>ܠܥܦܪܐ ܬܗܦܼܘܟ<EOS> ܗܿܝ ܕܡܼܢ ܐܠܗܐ ܗܘܼܝܬ ܘܒܐܠܗܐ ܘܠܘܬ݀ ܐܠܗܐ ܬܗܼܦܘܟ ܘܐܟܚܕܐ ܠܡܐܡܪ<EOS>ܡܪܚܐܝܬ ܐܠܗܐ ܬܗܼܘܐ ܒܐܠܗܐ<EOS> ܗܿܝܕܝܢ ܬܫܼܬܡܠܐ ܡܠܼܬܐ ܕܚܕ ܡܼܢ ܓܡܝܼܪ̈ܝ ܒܐܠܗܐ ܕܗܿܝܕܝܢ<EOS>ܠܢ ܢܗܼܘܐ ܐܠܗܐ ܟܿܠ ܒܟܿܠ<EOS> ܘܕܐܚܪܢܐ ܡܼܢ ܒܪ̈ܝܐ<EOS> ܕܟܿܠ ܡܢܗ ܢܦܼܩ ܘܠܘܬܗ ܗܿܦܟ<EOS> ܗܿܢܘ<EOS>ܢܝܼܫܗ ܕܥ݀ܠܡܐ ܚܼܕܬܐ<EOS> ܡܐܠܠܘܢ ܨܒܝܿܢܗ ܕܡܪܐ ܥܠ̈ܡܐ ܣܓܝܼܕ ܐܝܼܩܪܗ ܘܡܫܒܚ ܫܡܗ ܬܫܡܫܬܗ<EOS>ܕܝܢ ܕܥ݀ܠܡܗ ܚܼܕܬܐ ܕܐܠܗܐ ܡܼܢ ܐܝܠܝܢ ܕܐܫܬܘܝܼܘ ܠܗܿ ܐܝܼܬܝܗܿ<EOS> ܬܫܼܒܚ̈ܬܐ ܪ̈ܘܼܚܢܝܬܐ<EOS>ܙܡܝܼܪ̈ܬܐ ܩܕܝܼܫ̈ܬܐ<EOS> ܬܘܕ̈ܝܬܐ ܡܪ̈ܢܝܬܐ<EOS> ܗܘܼܠ̈ܠܐ ܕܟ̈ܝܐ<EOS> ܝܘܼܒ̈ܒܐ ܙܗ̈ܝܐ<EOS> ܩܘܼܕܫ̈ܐ<EOS>ܡܨܠ̈ܠܐ<EOS> ܙܘܼܡܪ̈ܐ ܡܫܒ̈ܚܐ<EOS> ܩܘܼܠ̈ܣܐ ܗܕܝܼܪ̈ܐ<EOS> ܪ̈ܘܼܡܪܡܐ ܫܒܝܼܚ̈ܐ<EOS> ܩܝܼܢ̈ܬܐ ܚܠ̈ܝܬܐ<EOS>ܬܗܼܪܐ ܕܒܥ݀ܒܘܼܕܐ<EOS> ܬܡܼܗܐ ܕܒܒܿܪܘܝܐ<EOS> ܚܙܼܬܐ ܫܒܝܼܚܬܐ ܘܡܪܢܝܬܐ<EOS> ܡܠܝܬ݀ ܣܒܪܐ ܘܒܘܼܝܐܐ<EOS>ܕܒܡܪܐ ܚܘܓܝܐ ܘܡܥܕܥܕܢܘܬܐ ܘܡܟܗܢܢܘܼܬܐ ܕܒܥܕܬܐ ܗܿܝ ܐܘܿܪܫܠܡܝܿܬܐ ܕܒܫܡܿܝܐ<EOS> ܗܿܝ ܕܒܢܼܐ<EOS>ܘܫܟܠܠ ܐܘܼܡܢ ܥܠ̈ܡܐ ܠܪ̈ܚܘܼܡܘܗܝ<EOS> ܗܘܼܝܘܼ ܟܘܼܡܪܐ ܘܪܒ ܟܘܼܡܪ̈ܐ<EOS> ܗܘܼܝܘ ܕܒܼܚܐ ܘܡܕܒܚܐ<EOS>ܗܘܼܝܘܼ ܐܘܼܟܠܐ ܘܬܘܼܪܣܝܐ<EOS> ܗܘܼܝܘܼ ܫܩܼܝܐ ܡܦܝܓܢܐ<EOS> ܗܘܼܝܘܼ ܡܪܒܝܢܐ ܘܬܪܒܝܼܬܐ<EOS> ܗܘܼܝܘ<EOS>ܒܘܼܣܡܐ ܘܡܒܣܡܢܐ<EOS> ܗܘܼܝܘܼ ܓܙܐ ܡܥܬܪܢܐ<EOS> ܗܘܼܝܘܼ ܗܝܟܠܐ ܡܩܕܫܐ ܘܡܩܕܫܢܐ<EOS> ܗܘܼܝܘܼ ܐܘܘܢܐ<EOS>ܘܒܝܬ ܡܫܪܝܐ<EOS> ܗܘܼܝܘܼ ܓܡܘܿܪܐ ܘܡܫܡܠܝܢܐ<EOS> ܗܘܼܝܘܼ ܡܚܕܬܢܐ ܘܡܚܝܕܢܐ<EOS> ܗܘܼܝܘܼ ܚܕܘܼܬܐ<EOS>ܘܡܚܕܝܢܐ<EOS> ܗܘܼܝܘܼ ܦܼܨܚܐ ܘܡܦܨܚܢܐ<EOS> ܗܘܼܝܘܼ ܩܕܡܝܐ ܘܡܨܥܝܐ ܘܐܚܪܝܐ<EOS> ܗܘܼܝܘܼ ܫܘܪܝܐ<EOS>ܘܫܘܼܠܡܐ<EOS> ܗܘܼܝܘܼ ܕܠܐ ܫܘܼܝ ܘܕܠܐ ܫܘܼܠܡ<EOS> ܗܘܼܝܘܼ ܕܡܼܢ ܥ݀ܠܡ ܘܠܥܿܠܡܝܢ<EOS> ܗܘܼܝܘܼ ܡܫܟܢܐ<EOS>ܘܒܝܬ ܡܥܡܪܐ ܠܕܪܕܪ̈ܝܢ<EOS> ܬܘܼܒ ܠܐ ܫܠܝܼܛ ܘܠܐ ܡܦܼܣ ܠܩܢܝܐ ܘܕܝܘܼܬܐ ܕܢܨܘܼܪܘܢ ܒܟܪܛܝܣܐ<EOS>ܬܘܼܒ ܠܐ ܦܩܝܼܕ ܠܡܡܪܚܘܼ ܘܠܡܼܓܠܐ ܣܬܝܼܪ̈ܬܐ<EOS> ܬܘܼܒ ܠܐ ܡܼܨܝܐ ܠܡܫܠܡܘܼ ܒܟܬܒܐ<EOS> ܬܘܼܒ ܠܐ<EOS>ܡܼܟܚ ܦܘܼܡܐ ܕܢܡܠܠ<EOS> ܬܘܼܒ ܠܐ ܝܿܕܥ ܠܫܢܐ ܕܢܬܪܓܡ<EOS> ܬܘܼܒ ܠܐ ܣܿܦܩ ܗܘܢܐ ܕܢܕܪܟ ܟܡܐ<EOS>ܕܚܒܝܼܫ ܠܓܘ ܡܼܢ ܬܚܦܝܼܬܐ ܕܒܣܼܪܐ<EOS> ܬܘܼܒ ܠܐ ܡܫܼܟܚܐ ܐܕܢܐ ܕܬܫܡܥܝ ܩ̈ܠܐ ܠܐ ܝܼܠ̈ܝܼܦܐ<EOS>ܬܘܼܒ ܠܐ ܡܿܨܐܼ ܠܒܐ ܕܢܩܒܠ ܡ̈ܠܐ ܠܐ ܡܬܡܠܠܢܝ̈ܬܐ ܡܟܐ ܘܠܗܠ ܬܡܼܗܐ ܘܬܗܼܪܐ<EOS> ܡܟܐ ܘܠܗܠ<EOS>ܫܠܼܝܐ ܘܫܬܼܩܐ<EOS> ܡܟܐ ܘܠܗܼܠ ܒܘܼܠܗܝܐ ܪܒܐ<EOS> ܙܘܥ̈ܐ ܠܐ ܪ̈ܦܘܬܐ<EOS> ܠ̈ܥܼܙܐ ܩܛܝܼ̈ܢܐ<EOS>ܚܘܼܫ̈ܒܐ ܠܐ ܡܦܬܟ̈ܐ<EOS> ܚܝ̈ܐ ܠܐ ܟܡܢܝ̈ܐ<EOS> ܗܘܼܦ̈ܟܐ ܠܐ ܐܝܢܝ̈ܐ<EOS> ܚܕ ܗܼܘ ܟܠܡܕܡ<EOS> ܐܬܚܕܬ<EOS>ܟܿܠܡܕܡ<EOS> ܚܕ ܗܘܼ ܐܠܗܐ ܘܠܝܬ ܐ̱ܚܪܝܢ<EOS> ܣܛܼܪ ܡܢܼܗ<EOS> ܐܫܬܩܼܠܘ ܓܘܼܫ̈ܡܐ<EOS> ܐܬܬܪܝܼܡܘ ܟܫ̈ܠܐ<EOS>ܒܛܼܠܘ ܡܢܝ̈ܢܐ<EOS> ܠܝܬ ܬܘܼܒ ܡܕܡ ܕܠܝܬܘܗܝ<EOS> ܐܠܐ ܐܠܗܐ<EOS>ܒܠܚܘܼܕܘܗܝ<EOS> ܗܿܘ ܕܐܝܬܘܗܝ<EOS> ܗܘܼܐ ܘܐܝܬܘܗܝ<EOS> ܘܢܗܼܘܐ ܐܝܬܘܗܝ ܘܒܗܿܠܝܢ<EOS>ܫܠܡ ܩܦܠܐܘܢ ܕܬܡܢܝܐ ܒܝܕ ܐܠܗܐ ܕܚܝܠ ܘܥܕܪ<EOS> ܘܒܪܝܼܟ ܡܪܢ ܐܡܝܢ<EOS> ܫܠܡ ܡܐܡܪܐ ܕܬܪܝܢ ܕܥܠ<EOS>ܝܕܥܬܐ ܕܫܪܪܐ<EOS> ܕܐܣܬܝܟܘ ܒܗ ܩܦ̈ܠܐܐ ܚ̄ ܕܪܘܼܚܢܘܼܬܐ ܘܡܡܠܠܘܼܬ ܐܠܗܘܼܬܐ<EOS>