ܐܓܪܬܐ ܕܬܪ̈ܬܝܢ ܕܝܘܚܢܢ ܫܠܝܚܐ<EOS>ܩܰܫܺܝܫܳܐ ܁ ܠܰܓ݂ܒ݂ܺܝܬ݂ܳܐ ܩܽܘܪܺܝܰܐ ܘܠܰܒ݂ܢܶܝܗ̈ ܇ ܐܰܝܠܶܝܢ ܕ݁ܶܐܢܳܐ<EOS>ܡܰܚܶܒ݂ ܐ̱ܢܳܐ ܒ݁ܰܫܪܳܪܳܐ <EOS> ܠܳܐ ܗ̱ܘܳܐ ܕ݁ܶܝܢ ܐܶܢܳܐ ܒ݁ܰܠܚܽܘܕ݂ܰܝ ܐܶܠܳܐ ܟ݁ܽܠܗܽܘܢ<EOS>ܐܰܝܠܶܝܢ ܕ݁ܝܰܕ݂ܥܽܘܗ̱ܝ ܠܰܫܪܳܪܳܐ ܇<EOS>ܡܶܛܽܠ ܫܪܳܪܳܐ ܐܰܝܢܳܐ ܕ݁ܰܡܩܰܘܶܐ ܒ݁ܰܢ ܁ ܘܥܰܡܰܢ ܐܺܝܬ݂ܰܘܗ̱ܝ <EOS>ܠܥܳܠܰܡ <EOS>ܬ݁ܶܗܘܶܐ ܥܰܡܰܢ ܁ ܛܰܝܒ݁ܽܘܬ݂ܳܐ ܘܪܰܚܡܶܐ̈ ܘܰܫܠܳܡܳܐ ܡܶܢ ܐܰܠܳܗܳܐ<EOS>ܐܰܒ݂ܳܐ ܘܡܶܢ ܡܳܪܰܢ ܝܶܫܽܘܥ ܡܫܺܝܚܳܐ ܒ݁ܪܶܗ ܕ݁ܰܐܒ݂ܳܐ ܁ ܒ݁ܰܫܪܳܪܳܐ <EOS> ܘܰܒ݂ܚܽܘܒ݁ܳܐ<EOS>ܚܕ݂ܺܝܬ݂ ܣܰܓ݁ܺܝ ܕ݁ܶܐܫܟ݁ܚܶܬ݂ ܡܶܢ ܒ݁ܢܰܝܟ݁ܝ̈ ܕ݁ܰܡܗܰܠܟ݂ܺܝܢ<EOS>ܒ݁ܰܫܪܳܪܳܐ ܇ ܐܰܝܟ݁ܰܢܳܐ ܕ݁ܦ݂ܽܘܩܕ݁ܳܢܳܐ ܢܣܰܒ݂ܢܰܢ ܡܶܢ ܐܰܒ݂ܳܐ <EOS>ܘܗܳܫܳܐ ܡܦ݁ܺܝܣ ܐ̱ܢܳܐ ܠܶܟ݂ܝ ܁ ܩܽܘܪܺܝܰܐ ܠܳܐ ܗ̱ܘܳܐ ܐܰܝܟ݂<EOS>ܦ݁ܽܘܩܕ݁ܳܢܳܐ ܚܰܕ݂̱ܬ݂ܳܐ ܟ݁ܳܬ݂ܶܒ݂ ܐ̱ܢܳܐ ܠܶܟ݂ܝ ܐܶܠܳܐ ܗܰܘ ܕ݁ܺܐܝܬ݂ ܗ̱ܘܳܐ ܠܰܢ ܡܶܢ<EOS>ܫܽܘܪܳܝܳܐ ܕ݁ܢܰܚܶܒ݂ ܚܰܕ݂ ܠܚܰܕ݂ <EOS>ܘܗܳܢܳܐ ܐܺܝܬ݂ܰܘܗ̱ܝ ܚܽܘܒ݁ܳܐ ܕ݁ܰܢܗܰܠܶܟ݂ ܐܰܝܟ݂ ܦ݁ܽܘܩܕ݁ܳܢܰܘܗ̱ܝ̈<EOS><EOS> ܗܳܢܳܐ ܦ݁ܽܘܩܕ݁ܳܢܳܐ ܐܺܝܬ݂ܰܘܗ̱ܝ ܁ ܐܰܝܟ݂ ܡܳܐ ܕ݁ܰܫܡܰܥܬ݁ܽܘܢ ܡܶܢ ܫܽܘܪܳܝܳܐ ܕ݁ܒ݂ܶܗ<EOS>ܗܘܰܝܬ݁ܽܘܢ ܡܗܰܠܟ݂ܺܝܢ <EOS>ܡܶܛܽܠ ܕ݁ܣܰܓ݁ܺܝܶܐܐ̈ ܡܰܛܥܝܳܢܶܐ̈ ܢܦ݂ܰܩܘ ܒ݁ܶܗ ܒ݁ܥܳܠܡܳܐ <EOS> ܐܰܝܠܶܝܢ<EOS>ܕ݁ܠܳܐ ܡܰܘܕ݁ܶܝܢ ܕ݁ܝܶܫܽܘܥ ܡܫܺܝܚܳܐ ܐܶܬ݂ܳܐ ܒ݁ܰܒ݂ܣܰܪ <EOS> ܗܳܢܳܐ ܐܺܝܬ݂ܰܘܗ̱ܝ ܡܰܛܥܝܳܢܳܐ<EOS>ܘܰܐܢܛܺܝܟ݂ܪܺܝܣܛܳܘܣ <EOS>ܐܶܙܕ݁ܰܗ̱ܪܘ ܒ݁ܢܰܦ݂ܫܟ݂ܽܘܢ ܕ݁ܠܳܐ ܬ݁ܰܘܒ݁ܕ݂ܽܘܢ ܡܶܕ݁ܶܡ<EOS>ܕ݁ܰܦ݂ܠܰܚܬ݁ܽܘܢ ܇ ܐܶܠܳܐ ܐܰܓ݂ܪܳܐ ܡܫܰܠܡܳܢܳܐ ܬ݁ܶܬ݂ܦ݁ܰܪܥܽܘܢ <EOS>ܟ݁ܽܠ ܐܰܝܢܳܐ ܕ݁ܥܳܒ݂ܰܪ ܘܠܳܐ ܡܩܰܘܶܐ ܒ݁ܝܽܘܠܦ݁ܳܢܶܗ ܕ݁ܰܡܫܺܝܚܳܐ<EOS>ܐܰܠܳܗܳܐ ܠܰܝܬ݁ ܒ݁ܶܗ <EOS> ܗܰܘ ܕ݁ܰܡܩܰܘܶܐ ܒ݁ܝܽܘܠܦ݁ܳܢܶܗ ܗܳܢܳܐ ܁ ܘܠܰܐܒ݂ܳܐ ܘܠܰܒ݂ܪܳܐ<EOS>ܐܺܝܬ݂ ܠܶܗ <EOS>ܐܶܢ ܐ̱ܢܳܫ ܐܳܬ݂ܶܐ ܠܘܳܬ݂ܟ݂ܽܘܢ ܇ ܘܗܳܢܳܐ ܝܽܘܠܦ݁ܳܢܳܐ ܠܳܐ ܡܰܝܬ݁ܶܐ<EOS>ܠܳܐ ܬ݁ܩܰܒ݁ܠܽܘܢܳܝܗ̱ܝ ܒ݁ܒ݂ܰܝܬ݁ܳܐ <EOS> ܘܰܚܕ݂ܺܝ ܠܳܟ݂ ܁ ܠܳܐ ܬ݁ܺܐܡܪܽܘܢ ܠܶܗ <EOS>ܗܰܘ ܓ݁ܶܝܪ ܕ݁ܳܐܡܰܪ ܠܶܗ ܚܕ݂ܺܝ ܠܳܟ݂ ܡܫܰܘܬ݁ܰܦ݂ ܗ̱ܽܘ<EOS>ܠܰܥܒ݂ܳܕ݂ܰܘܗ̱ܝ̈ ܒ݁ܺܝܫܶܐ̈<EOS>ܟ݁ܰܕ݂ ܣܰܓ݁ܺܝܳܐܬ݂ܳܐ̈ ܐܺܝܬ݂ ܗ̱ܘܳܐ ܠܺܝ ܠܡܶܟ݂ܬ݁ܰܒ݂ ܠܟ݂ܽܘܢ ܠܳܐ<EOS>ܒ݁ܥܺܝܬ݂ ܕ݁ܰܒ݂ܝܰܕ݂ ܟ݁ܰܪܛܺܝܣܳܐ ܘܰܕ݂ܝܽܘܬ݂ܳܐ <EOS> ܐܶܠܳܐ ܡܣܰܒ݁ܰܪ ܐ̱ܢܳܐ ܁ ܕ݁ܺܐܬ݂ܶܐ<EOS>ܠܘܳܬ݂ܟ݂ܽܘܢ ܘܦ݂ܽܘܡܳܐ ܠܘܳܬ݂ ܦ݁ܽܘܡܳܐ ܢܡܰܠܶܠ ܇ ܕ݁ܚܰܕ݂ܽܘܬ݂ܳܐ ܕ݁ܺܝܠܰܢ ܬ݁ܶܗܘܶܐ<EOS>ܡܫܰܡܠܝܳܐ <EOS>ܫܳܐܠܺܝܢ ܫܠܳܡܶܟ݂ܝ ܒ݁ܢܰܝܳܐ̈ ܕ݁ܚܳܬ݂ܶܟ݂ܝ ܓ݁ܒ݂ܺܝܬ݂ܳܐ <EOS> ܐܰܡܺܝܢ<EOS>