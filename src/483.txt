ܣܦܪܐ ܕܬܫܥܐ ܬܘܒ ܕܬܫ̈ܥܝܬܐ ܕܥܕܬܐ<EOS>ܫܪܒܐ ܩܕܡܝܐ<EOS> ܥܠ ܢܝܚܐ ܫܐܝܠܐ ܕܗܘܐ ܗܘܐ<EOS>ܕܬܪܝܢ<EOS> ܥܠ ܫܘܚܠܦܐ ܗܿܘ ܕܗܘܐ ܡܢ ܒܬܪܟܢ<EOS>ܕܬܠܬܐ<EOS> ܥܠ ܨܠܡܐ ܗܿܘ ܕܐܬܩܒܥ ܚܕܬܐܝܬ ܒܐܢܛܝܘܟܝܐ<EOS>ܕܐܒܥܐ<EOS> ܥܠ ܚܘܫܒܐ ܕܥܠܝܢ ܐܬܡܠܟܘ<EOS>ܕܫܬܐ<EOS> ܥܠ ܐܝܠܝܢ ܕܐܗܕ ܒܗܢܐ ܙܒܢܐ<EOS>ܕܫܒܥܐ<EOS> ܥܠ ܟܬܝܒ̈ܬܐ ܕܐܬܬܣܝܡ ܥܠܝܢ ܥܠ ܣܛܐ̈ܠܣ<EOS>ܕܬܡܢܝܐ<EOS> ܥܠ ܐܝܠܝܢ ܕܓܕܫ ܡܢ ܒܬܪܟܢ<EOS> ܒܟܦܢܐ ܘܒܡܘܬܢܐ ܘܒܩܪܒܐ<EOS>ܕܬܫܥܐ<EOS> ܥܠ ܡܦܘܠܬܐ ܒܝܫܬܐ ܕܚܝ̈ܝܗܘܢ ܕܛܪ̈ܘܢܐ<EOS> ܘܕܒܐܝܠܝܢ ܡ̈ܠܐ ܐܬܚܫܚ ܩܕܡ ܡܘܬܗܘܢܿ<EOS><EOS>ܕܥܣܪܐ<EOS> ܥܠ ܙܟܘܬܐ ܕܡ̈ܠܟܐ ܪ̈ܚܡܘܗܝ ܕܐܠܗܐ<EOS>ܕܚܕܥܣܪ<EOS> ܥܠ ܐܒܕܢܗܘܢ ܐܚܪܝܐ ܕܒ̈ܥܠܕܒܒܐ ܕܕܚܠܬ ܐܠܗܐ<EOS>ܫܪܒܐ ܩܕܡܝܐ<EOS> ܥܠ ܢܝܚܐ ܫܐܝܠܐ<EOS> ܗܿܘ ܕܗܘܐ ܗܘܐ<EOS>ܫܘܚܠܦܐ ܕܝܢ ܕܨܒܝܢܗ ܕܡܠܟܐ ܕܐܬܟܬܒ<EOS> ܦܪܝܣ ܗܘܐ ܒܐܣܝܐ ܒܟܠ ܗܦܪܟܝܐ<EOS>ܘܟܕ ܗܠܝܢ ܗܟܢܐ ܐܣܬܥܝܪ ܗܘ̈ܝ<EOS> ܗܘܐ ܡܢ ܟܘܠ<EOS> ܘܪܕܘܦܐ ܐܝܬܘܗܝ ܗܘܐ ܕܕܚܠܬܐ ܐܠܗܐ<EOS> ܠܐ ܫܦܪ<EOS>ܗܘܐ ܠܗ ܡܕܡ ܕܐܟܬܒ ܗܘܐ<EOS> ܘܚܠܦ ܟܬܝܒ̈ܬܐ ܕܐܬܣܝܡ ܗܘ̈ܝ<EOS> ܒܡܠܬܐ ܦܩܕ ܗܘܐ ܠܪ̈ܫܢܐ ܕܬܚܝܬ<EOS>ܐܝܕܗ ܕܢܫܠܘܢ ܩܪ̈ܒܐ ܕܥܝܠܢ<EOS> ܡܛܠ ܓܝܪ ܕܠܐ ܫܠܝܛ ܗܘܐ ܕܢܩܘܡ ܐܚܪܢܝܐܝܬ<EOS> ܠܘܩܒܠ ܦܘܩܕܢܐ<EOS>ܕܗܿܢܘܢ ܕܪܘܪ̈ܒܝܢ ܡܢܗ<EOS> ܫܬܩܗ ܗܘܐ ܠܢܡܘܣܐ ܗܢܐ ܕܐܬܣܝܡ ܗܘܐ<EOS> ܘܐܝܨܦ ܕܠܓܠܝܐ ܠܐ ܬܐܬܐ<EOS>ܗܕܐ<EOS> ܒܐܬܪ̈ܘܬܐ ܕܬܚܝܬ ܫܘܠܛܢܗ<EOS> ܘܕܠܐ ܟܬ̈ܝܒܢ ܦܩܕ ܠܪ̈ܝܫܢܐ ܕܬܚܝܬ ܐܝܕܗ ܕܢܫܠܘܢ ܪܕܘܦܝܐ<EOS>ܕܝܠܢ<EOS> ܗܢܘܢ ܕܝܢ ܦܘܩܕܢܗ ܒܝܕ ܟܬܝܒ̈ܬܐ ܐܘܕܥܘ ܠܚ̈ܕܕܐ<EOS> ܣܒܝܢܘܣ ܕܝܢ ܗܿܘ ܕܒܫܘܠܛܢܐ<EOS>ܡܝܬܪܐ ܕܗܦܪܟܘܬܐ ܡܝܩܪ ܗܘܐ ܒܡܠܟܘܬܐ<EOS> ܠܡܕܒܪ̈ܢܐ ܕܒܟܠ ܥܡ ܓܠܐ ܘܚܘܝ ܬܪܥܝܬܗ ܕܡܠܟܐ<EOS>ܒܐܓܪܬܐ ܪܗܘܡܐܝܬ<EOS> ܗܢܘܢ ܕܝܢ ܪܥܝܢܐ ܕܐܬܟܬܒ ܠܗܘܢ ܣܒܪܘ ܕܒܫܪܪܐ ܗܘ<EOS> ܘܠܠܘ̈ܓܣܛܐ<EOS>ܘܠܣܛܪ̈ܛܓܐ ܘܠܐܝܠܝܢ ܕܦܩܝܕܝܢ ܥܠ ܩܘܪ̈ܝܐ<EOS> ܨܒܝܢܗ ܕܡܠܟܐ ܒܝܬ ܟܬܝܒ̈ܬܐ ܓܠܘ ܘܐܘܕܥܘ<EOS> ܠܘ<EOS>ܕܝܢ ܒܟܬܝܒ̈ܬܐ<EOS> ܡܕܝܢ ܕܢܠܫܡܘܢ ܠܦܘܩܕܢܐ ܕܡܠܟܐ<EOS> ܠܟܠ ܐܝܠܝܢ ܕܚܝܒܫܝܢ ܗܘܘ ܠܗܘܢ ܒܝܬ<EOS>ܐܣܝܪ̈ܐ<EOS> ܡܛܠ ܡܘܕܝܢܘܬܐ ܕܥܠ ܐ̈ܦܝ ܡܫܝܚܐ ܐܦܩܘ ܐܢܘܢ ܠܓܠܝܐ ܘܫܒܩܘ ܐܢܘܢ ܒ̈ܢܝ ܚܐܪ̈ܐ<EOS>ܐܦ ܠܐܝܠܝܢ ܕܐܝܬ ܒܡܛܠܘܢ<EOS> ܕܒܡܣܡ ܒܪܫܐ ܐܫܬܘܝܘ ܠܬܡܢ<EOS> ܣܒܪܘ ܓܝܪ ܕܒܫܪܪܐ<EOS>ܡܠܟܐ ܨܒܐ ܗܟܢܐ<EOS> ܘܟܕ ܗܠܝܢ ܗܟܢܐ ܐܣܬܥܪ ܗܘ̈ܝ<EOS> ܡܢ ܫܠܝ ܐܝܟ ܡܢ ܠܠܝܐ ܥܡܘܛܐ ܢܘܗܪܐ ܕܢܚ<EOS>ܗܘܐ<EOS> ܘܒܟܠ ܡ̈ܕܝܢܢ ܥܕ̈ܬܐ ܕܡܬܟܢܫܢ ܚܙܐ ܚܙܐܿ ܗܘܐ ܐܢܫ<EOS> ܘܐܦ ܣܘܓܐܐ ܕܟܢ̈ܫܐ<EOS> ܕܘܒܪ̈ܐ<EOS>ܕܡܣܬܥܪܝܢ ܒܥܝ̈ܕܝܗܘܢ ܩܕܡ̈ܝܐ<EOS> ܬܗܝܪ ܗܘܐ ܕܝܢ ܪܘܪܒܐܝܬ ܘܡܬܕܡܪ ܒܗܠܝܢ<EOS> ܟܠ ܐܝܢܐ ܕܡܢ<EOS>ܚ̈ܢܦܐ ܕܠܐ ܡܗܝܡܢܝܢ ܐܝܬܘܗܝ ܗܘܐ<EOS> ܥܠ ܗܢܐ ܫܘܚܠܦܐ ܬܡܝܗܐ ܕܗܘܐ<EOS> ܘܩܥܝܢ ܗܘܘ ܘܐܡܪܝܢ<EOS>ܕܐܠܗܗܘܢ ܕܟܪ̈ܣܛܝܢܐ ܐܝܬܘܗܝ ܒܠܚܘܕ ܐܠܗܐ ܕܫܪܪܐ<EOS> ܘܐܝܠܝܢ ܕܕܝܠܢ ܐܢܘܢܿ ܐܒܬ ܐܝܠܝܢ<EOS>ܕܐܬܢܨܚܘ ܒܐܝ̈ܓܘܢܐ ܕܪܕܘܦܝܐ ܡܗܝܡܢܐܝܬ ܘܓܢܒܪܐܝܬ<EOS> ܘܦܪܗܣܝܐ ܕܐܝܬ ܗܘܐ ܠܗܘܢ ܠܘܬ ܟܠܢܫ<EOS>ܡܕܪܝܫ ܩܒܠܘ ܗܘܘ<EOS> ܟܠ ܐܝܠܝܢ ܕܝܢ ܕܐܬܟܪܗ ܗܘ̈ܝ ܢܦܫ̈ܬܗܘܢ ܡܢ ܗܝܡܢܘܬܐ ܘܒܡܚܫܘܠܐ ܩܝܡܝܢ<EOS>ܗܘܘ<EOS> ܝܨܝܦܝܢ ܗܘܘ ܒܚܘܒܐ ܥܠ ܐܣܝܘܬܐ ܕܢܦܫ̈ܬܗܘܢܿ ܘܒܥܝܢ ܗܘܘ ܡܢ ܚ̈ܠܝܡܐ<EOS> ܘܝܡܝܢܐ<EOS>ܕܥܘܕܪܢܐ ܫܐܠܝܢ ܗܘܘ ܡܢܗܘܢܿ ܘܡܬܟܫܦܝܢ ܗܘܘ ܠܐܠܗܐ ܕܢܬܪܥܐ ܠܗܘܢܿ ܬܘܒ ܕܝܢ ܐܦ ܐ̈ܬܠܛܐ<EOS>ܢܨܝ̈ܚܐ ܕܕܚܠܬ ܐܠܗܐ<EOS> ܟܕ ܐܬܚܪܪܘ ܡܢ ܩܘܦܚܐ ܕܚܫ̈ܐ ܕܡܛܠܘܢ<EOS> ܟܠܗܘܢ ܠܐܬܪ̈ܘܬܗܘܢ ܦܢܝܢ<EOS>ܗܘܘ<EOS> ܘܟܕ ܚܕܝܢ ܗܘܘ ܘܦܨܝܚܝܢ ܥܒܪܢ ܗܘܘ ܒܟܠ ܡܕܝܢܐ<EOS> ܒܒܘܣܡܐ ܪܒܐ<EOS> ܘܠܐ ܡܫܟܚܐ ܕܒܡܠܬܐ<EOS>ܬܬܐܡܪ ܦܪܗܣܝܐ ܕܐܝܬ ܗܘܐ ܠܗܘܢܿ ܟܢܫܐ ܕܝܢ ܕܐܢܫܐ ܣ̈ܓܝܐܐ ܒܐܘܪ̈ܚܬܐ ܘܒܫܘ̈ܩܐ<EOS> ܟܕ<EOS>ܡܫܒܚܝܒܢ ܠܐܠܗܐ ܒܬܫܒ̈ܚܬܐ ܘܒܙܡܝܪ̈ܬܐ ܪܕܝܢ ܗܘܘ<EOS> ܘܗܿܢܘܢ ܕܒܡܣܡ ܒܪ̈ܫܐ<EOS>ܩܫ̈ܝܐ<EOS> ܡܢ ܩܕܡ ܩܠܝܠ ܒܐܣܘܪ̈ܐ ܡܢ ܐܬܪ̈ܘܬܗܘܢ ܪ̈ܕܝܦܝܢ ܕܡܩܒܠܝܢ ܥܘܡܪ̈ܝܗܘܢܿ ܐܝܟܢܐ ܕܐܦ<EOS>ܗܿܢܘܢ ܕܡܢ ܩܕܝܡ ܩܛܘ̈ܠܝܢ ܐܝܬܝܗܘܢ ܗܘܘ<EOS> ܟܕ ܚܙܘ ܬܕܡܘܪܬܐ ܕܗܘܬ<EOS> ܕܠܐ ܣܒܪܝܢ ܗܘܘ ܕܗܘܝܐ<EOS>ܗܘܬ<EOS> ܚܕܝܢ ܗܘܘ ܥܡܢ ܒܗܢܐ ܡܕܡ ܕܗܘܐ <EOS>ܕܬܪܝܢ<EOS> ܥܠ ܫܘܚܠܦܐ ܕܗܘܐ ܡܢ ܒܬܪܟܢ<EOS>ܠܗܠܝܢ ܕܝܢ ܕܐܡܪܢܢ<EOS> ܠܐ ܐܫܟܚ ܗܘܐ ܕܢܣܝܒܪ ܗܿܘ ܛܪܘܢܐ<EOS> ܕܣܢܐܿ ܗܘܐ<EOS>ܫܦܝܪ̈ܬܐ<EOS> ܘܣܩܘܒܠܐ ܕܟܠܗܝܢ ܛܒ̈ܬܐ ܐܝܬܘܗܝ ܗܘܐ<EOS> ܗܿܘ ܕܐܡܪܢ ܥܠܘܗܝ ܕܐܝܬܘܗܝ ܗܘܐ ܪܝܫܐ<EOS>ܒܐܬܪ̈ܘܬܐ ܕܡܕܢܚܐ<EOS> ܕܐܦܠܐ ܫܬܐ ܝܪ̈ܚܝܢ ܕܬܣܬܥܝܪ ܗܘܬ ܗܕܐ ܗܟܢܐ ܡܣܝܒܪ ܗܘܐ<EOS> ܣܓܝ ܕܝܢ<EOS>ܐܨܛܢܥ ܗܘܐ ܕܢܒܛܠܝܘܗܝ ܠܫܠܡܐ<EOS> ܘܩܕܡܐܝܬ ܕܢܟܠܝܢ ܗܘܐ ܒܥܠܬܐ ܡܢ ܟܢ̈ܫܐ ܕܒܝܬ ܣܗ̈ܕܐ<EOS>ܐܬܦܪܣ ܗܘܐ<EOS> ܬܘܒ ܕܝܢ ܒܝܕ ܐܢܫܐ ܒܝ̈ܫܐ ܗܘ ܗܘܐ ܠܢܦܫܗ ܐܝܙܓܕܐ ܠܩܘܒܠܢ<EOS> ܕܓܕܓ ܗܘܐ<EOS>ܠܐܢ̈ܛܝܘܟܝܐ ܕܢܦܝܣܘܢܝܗܝ ܕܢܦܩܘܕ<EOS> ܕܠܓܡܪ ܐܢܫ ܠܐ ܢܥܡܪ ܡܢ ܟܪ̈ܣܛܝܢܐ ܒܐܬܪܐ ܕܐܘܚܕܢܗܘܢܿ<EOS>ܐܝܟ ܡܪܫܐ ܒܗܘܢ ܛܝܒܘܬܐ ܪܒܬܐ<EOS> ܘܠܐܚܪ̈ܢܐ ܕܝܢ ܬܘܒ ܐܦܣ ܗܘܐ ܕܢܥܒܕܘܢ ܕܐܝܟ ܗܕܐ<EOS> ܕܩܡܝܐ<EOS>ܘܪܫܐ ܕܗܕܐ ܒܐܢܛܝܘܟܝܐ ܐܬܚܙܝ ܗܘܐ ܬܐܛܩܢܘܣ<EOS> ܓܒܪܐ ܒܝܫܐ ܘܚܪܫܐ<EOS> ܕܢܘܟܪܝ<EOS>ܗܘܐ ܠܟܘܢܝܗ<EOS> ܐܝܬܘܗܝ ܗܘܐ ܕܝܢ ܠܘܓܣܛܐ<EOS> ܒܗܿ ܒܡܕܝܢܬܐ<EOS>ܕܬܠܬܐ<EOS> ܥܠ ܨܠܡܐ ܕܐܬܩܒܥ ܗܘܐ ܚܕܬܐܝܬ ܒܐܢܛܝܘܟܝܐ<EOS>ܣܓܝ ܕܝܢ ܐܙܕܝܢ ܗܘܐ ܗܘ ܗܢܐ ܕܐܡܪܢܢ ܥܠܘܗܝ ܠܡܩܪܒܘ ܥܡܢ<EOS> ܘܒܟܠ ܦܘܪ̈ܣܝܢ<EOS>ܠܐܝܠܝܢ ܕܕܝܠܢ ܐܢܘܢܿ ܐܝܟ ܐܢܫܐ ܡܣܝܒ̈ܐ ܗܿܢܘܢ ܕܡܬܛܫܝܢ ܒܚܫܘܟܐ ܠܡܨܕ ܡܬܚܦܛ ܗܘܐ<EOS>ܒܡܐܟܠ ܩܪܨܐ ܕܝܢ ܘܩܛܝܓܪܢܘܬܐ ܕܥܠܝܢ ܒܟܠܡܕܡ ܡܨܛܢܥ ܗܘܐ<EOS> ܘܥܠܬܐ ܕܡܘܬܐ ܗܘܐ ܠܣ̈ܓܝܐܐ<EOS>ܠܚܪܬܐ ܕܝܢ ܨܠܡܐ ܕܒܥܠܫܡܝܢ<EOS> ܦܝܠܘܣ ܐܩܝܡ ܗܘܐ<EOS> ܘܒܐܘܡܢܘܬܐ ܕܪܚܫܘܬܐܿ ܘܒܬܫܡܫܬܐ ܡܣܝܒܬܐ<EOS>ܘܐܪ̈ܙܐ ܕܠܐ ܟܫܪܝܢ<EOS> ܘܕܘ̈ܟܝܐ ܛܢܦ̈ܐ ܐܨܛܢܥ ܗܘܐ ܘܐܫܟܚ<EOS> ܥܕܡܐ ܕܐܦ ܠܡܠܟܐ ܐܘܡܢܬܘܐ<EOS>ܬܡܝܗܬܐ ܕܩܨܡܐ ܡܚܘܐ ܗܘܐ<EOS> ܐܦ ܗܘ ܕܝܢ ܗܢܐ ܐܝܟ ܕܠܫܦܘܪܝܐ ܕܡܕܡ ܕܡܬܪܓܪܓ ܗܘܐ<EOS> ܗܿܘ<EOS>ܕܐܚܝܕ ܗܘܐ ܫܘܠܛܢܐ ܐܩܝܡ ܥܠ ܟܪ̈ܣܛܝܢܐ ܠܫܐܕܐ<EOS> ܟܕ ܐܡܪ ܗܐ<EOS> ܕܐܠܗܐ ܠܡ ܦܩܕ<EOS> ܕܠܒܪ ܡܢ<EOS>ܬܚܘܡܐ ܕܡܕܝܢܬܐ ܘܕܐܓܘܪ̈ܣܐ ܕܚܕܪ̈ܝܗܿ<EOS> ܢܬܪܕܦܘܢ ܟܪ̈ܣܛܝܢܐ<EOS> ܕܒܥ̈ܠܕܒܒܘܗܝ ܐܢܘܢ ܠܡ<EOS>ܕܐܠܗܐ<EOS>ܕܐܪܒܥܐ<EOS> ܥܠ ܚܘ̈ܫܒܐ ܕܥܠܝܢ ܐܬܡܠܟܘ<EOS>ܟܕ ܕܝܢ ܣܒܪ ܗܘ ܗܢܐ ܩܕܡܐܝܬ ܐܝܟ ܨܒܝܢܗ<EOS> ܐܦ ܫܪܟܐ ܕܟܠܗܘܢ ܪ̈ܫܢܐ<EOS>ܕܥܡܪܝܢ ܒܡ̈ܕܝܢܬܐ ܕܐܝܬ ܬܚܝܬ ܫܘܠܛܢܗ ܕܗܢܐ ܡܠܟܐ<EOS> ܕܐܝܟ ܗܕܐ ܡܚܫܒܬܐ<EOS>ܐܬܪܥܝܘ ܠܡܥܒܕ<EOS> ܕܚܙܘ ܗܓܡ̈ܘܢܐ ܕܐܬܪ̈ܘܬܐ ܕܒܗܕܐ ܚܕܝ ܡܠܟܐ<EOS> ܘܓܪܓܘ ܠܐܝܠܝܢ ܕܬܚܝܬ<EOS>ܐܝ̈ܕܝܗܘܢ ܐܢܘܢ ܗܝ ܗܕܐ ܠܡܣܥܪ<EOS> ܐܦ ܬܪܥܝܬܗܘܢ ܕܝܢ ܕܗܿܢܘܢ ܒܚܕܘܬܐ ܐܦܣ ܛܪܘܢܐ ܒܝܕ<EOS>ܟܬܝܒ̈ܬܗ ܕܬܣܬܥܪ<EOS> ܘܗܝܕܝܢ ܡܢ ܕܪܝܫ ܪܕܘܦܝܐ ܐܬܓܘܙܠ ܗܘܐ<EOS> ܟܘܡܪ̈ܐ ܕܝܢ ܐܦ ܪ̈ܒܝ ܟܘܡܪ̈ܐ<EOS>ܕܦܬܟܪ̈ܐ<EOS> ܒܟܠ ܡܕܝܢܐ ܡܢܗ ܡܢ ܡܟܣܝܡܝܢܘܣ ܡܬܩܝܡܝܢ ܗܘܘ<EOS> ܐܝܠܝܢ ܕܝܬܝܪ ܐܫܬܒܚܘ ܒܕܪ̈ܓܐ<EOS>ܕܐܝܩܪܐ ܒܟܠ ܡܕܡ<EOS> ܗܿܢܘܢ ܕܣܓܝ ܐܝܬ ܗܘܐ ܠܗܘܢ ܚܦܝܛܘܬܐ<EOS> ܥܠ ܦܘܠܚܢܐ ܕܦܬܟܪ̈ܐ ܗܿܢܘܢ<EOS>ܕܡܫܡܫܝܢ ܗܘܘ ܠܗܘܢܿ ܪܫܝܥܘܬܗ ܕܝܢ ܕܠܐ ܡܫܘܚܬܐ ܕܛܪܘܢܐ<EOS> ܠܟܠܗܘܢ ܪ̈ܝܫܢܐ<EOS> ܘܠܐܝܠܝܢ<EOS>ܕܬܚܝܬ ܐܝ̈ܕܝܗܘܢ ܐܢܘܢܿ ܠܗܕܐ ܡܓܪܓܐ ܗܘܬ ܠܗܘܢܿ ܕܟܠܡܕܡ ܢܣܥܪܘܢ ܠܩܘܒܠܢ ܐܝܟ ܕܠܢܝܚܗ<EOS>ܕܝܠܗ<EOS> ܗܕܐ ܛܝܒܘܬܐ ܣܥܪܝܢ ܗܘܘ ܠܗ<EOS> ܚܠܦ ܛܒ̈ܬܐ ܕܨܒܝܢ ܗܘܘ ܕܢܩܒܠܘܢ ܡܢܗ<EOS> ܕܡܘܗܒܬܐ ܚܠܦ<EOS>ܡܘܗܒܬܐ ܩܛܠܐ ܕܝܠܢ ܝܗܒܝܢ ܗܘܘ<EOS> ܘܒܝܫܘܬ ܪܥܝܢܐ ܕܠܘܬܢ ܡܚܕܬܝܢ ܗܘܘ <EOS>ܕܚܡܫܐ<EOS> ܗܘܦܡ̈ܢܡܛܐ ܕܪܟܒܘ ܥܠ ܡܪܢ<EOS>ܪܟܒܘ ܕܝܢ ܗܘܦܡ̈ܢܛܐ<EOS> ܕܦܪܘܩܢ ܘܕܦܝܠܛܣ<EOS> ܕܡܠܝܢ ܗܘܘ ܓܘܕܦܐ ܥܠ ܡܫܝܚܐ<EOS>ܘܐܝܟ ܕܡܢ ܨܒܝܢܐ ܕܡܠܟܐ ܐܫܬܕܪ ܠܟܘܠܗ ܒܝܬ ܐܘܚܕܢܗ<EOS> ܘܦܩܕ ܒܟܬܝܒ̈ܬܐ<EOS> ܕܒܟܠ ܐܬܪ<EOS>ܒܡ̈ܕܝܢܬܐ ܐܦ ܒܐܓܘܪ̈ܣܐ<EOS> ܠܟܠ ܐܢܫ ܒܓܠܝܐ ܢܬܬܣܡܘܢܿ ܘܢܫܠܡܘܢ ܐܢܘܢ<EOS>ܠܟܠܗܘܢ ܣܦܪ̈ܐ ܕܡܠܦܝܢ ܣܦܪܐ<EOS> ܕܚܠܦ ܝܘܠܦܢܐ ܒܗܘܢ ܢܬܗܓܘܢܿ ܘܢܐܚܕܘܢ ܥܘܗܕܢܗܘܢܿ ܘܟܕ<EOS>ܗܠܝܢ ܗܟܢܐ ܐܣܬܥܪ ܗܘ̈ܝ<EOS> ܐܚܪܢܐ ܬܘܒ ܪܒܚܝܠܐ ܗܿܘ ܕܪ̈ܗܘܡܝܐ ܕܘܟܣ ܩܪܝܢ ܠܗ<EOS> ܒܕܪܡܣܘܩ<EOS>ܕܦܘܢܝܩܐ<EOS> ܚܛܦ ܗܘܐ ܘܐܝܬܝ ܡܢ ܫܘܩܐ ܢܫ̈ܐ ܛܡ̈ܐܬܐ<EOS> ܘܦܩܕ ܕܢܩܪܒܘܢ ܠܗܝܢ ܢܓ̈ܕܐ ܪܟܝܟܐܝܬ<EOS>ܘܐܠܨ ܗܘܐ ܠܗܝܢ ܕܢܐܡܪܢ ܒܟܬܝܒ̈ܬܐ<EOS> ܕܡܢ ܩܕܝܡ ܟܪ̈ܣܛܝܢܝܬܐ ܐܝܬܝܗܝܢ ܗܘ̈ܝ<EOS> ܘܗܢܝܢ ܚܙܝܢ<EOS>ܗܘ̈ܝ ܒܗܘܢ ܣܘܥܪܢܐ ܕܠܐ ܢܡܘܣ<EOS> ܕܒܗܘܢ ܠܡ ܒܒ̈ܬܐ ܕܨ̈ܠܘܬܗܘܢܿ ܥܒܕܝܢ ܗܘܘ ܣܘܥܪ̈ܢܐ<EOS>ܕܛܢܦܘܬܐ<EOS> ܘܐܚܪ̈ܢܝܬܐ ܐܝܠܝܢ ܕܗܘ ܨܒܐ ܗܘܐ ܕܢܐܡܪܢ ܐܝܟ ܕܠܨܥܪܐ ܕܩܝܡܢ<EOS> ܐܦ ܗܘ ܕܝܢ ܗܢܐ<EOS>ܣܡ ܐܢܝܢ ܠܗܠܝܢ ܡ̈ܠܐ ܒܗܘܦܡ̈ܢܡܛܐ ܘܐܘܕܥ ܠܡܠܟܐ<EOS> ܘܦܩܕ ܕܒܟܠ ܐܬܪ ܘܡܕܝܢܐ<EOS> ܢܬܟܪܙܢ ܗܠܝܢ<EOS>ܟܬܝܒ̈ܬܐ<EOS> ܗܘ ܕܝܢ ܗܢܐ ܪܒ ܚܝܠܐ<EOS> ܒܬܪ ܩܠܝܠ ܙܒܢܐ ܗܘ ܒܝ̈ܕܘܗܝ ܩܛܠ ܢܦܫܗ<EOS> ܐܬܦܪܥ ܕܝܢܐ<EOS>ܕܒܝܫܘܬܗ<EOS>ܕܐܫܬܐ<EOS> ܥܠ ܐܝܠܝܢ ܕܐܣܗܕܘ ܒܗܢܐ ܙܒܢܐ<EOS>ܬܘܒ ܕܝܢ ܥܪܘܩܝܐ ܕܝܠܢ ܐܬܙܝܥ ܗܘܐ ܘܪܕܘܦܝܐ ܒܝܫܐ<EOS> ܘܗܓܡ̈ܘܢܐ ܕܒܟܠ<EOS>ܗܦܪܟܝܐ<EOS> ܒܩܫܝܘܬܐ ܬܘܒ ܥܠܝܢ ܩܝܡܝܢ ܗܘܘ<EOS> ܘܣ̈ܓܝܐܐ ܐܬܬܚܕܘ ܡܢ ܐܝܠܝܢ ܕܝܕܝܥܝܢ ܗܘܘ<EOS>ܒܡܠܬܐ ܕܕܚܠܬ ܐܠܗܐ<EOS> ܘܩܒܠܘ ܕܝܢܐ ܕܡܘܬܐܥܬܝܕܐܝܬ<EOS> ܬܠܬܐ ܕܝܢ ܡܢܗܘܢ ܒܚܡܨ ܡܕܝܢܬܐ<EOS>ܕܦܝܢܝܩܐ<EOS> ܕܐܘܕܝܘ ܕܟܪ̈ܣܛܝܢܐ ܐܢܘܢܿ ܠܚܝ̈ܘܬܐ ܐܫܬܕܝܘ<EOS> ܕܡܢܗܘܢ ܚܕ<EOS>ܣܠܘܢܘܣ ܐܦܣܩܘܦܐ ܐܝܬܘܗܝ ܗܘܐ<EOS> ܕܒܫ̈ܢܝܐ ܪܒܐ ܐܝܬܘܗܝ ܗܘܐ<EOS> ܘܐܪܒܥܝܢ ܫ̈ܢܝܢ ܕܒܪ ܬܫܡܫܬܗ<EOS>ܘܒܗ ܒܗܢܐ ܙܒܢܐ<EOS> ܦܛܪܘܣ ܐܦܣܩܘܦܐ ܕܩܡ ܒܥܕܬܐ ܕܐܠܟܣܢܕܪܝܐ ܫܒܝܚܐܝܬ<EOS> ܗܿܘ ܕܡܐܢܐ ܗܘܐ<EOS>ܕܐܠܗܐ ܡܛܘܠ ܫܒܝܚܘܬܐ ܕܦܘܠܚܢܗ ܕܒܡܠܬܐ ܕܐܠܗܐ<EOS> ܕܠܐ ܥܠܬܐ ܕܝܢ ܐܬܚܛܦ ܗܘܐ<EOS> ܟܕ ܠܝܬ ܗܘܐ<EOS>ܡܣܒܪܢܘܬܐ ܕܡܕܡ ܡܢ ܩܕܝܡ<EOS> ܘܡܢ ܫܠܝ ܕܠܐ ܕܝܢܐ ܐܝܟ ܕܢܡ ܦܘܩܕܢܗ ܕܡܟܣܝܡܝܢܘܣ<EOS> ܪܫܗ<EOS>ܐܬܦܣܩ<EOS> ܥܡܗ ܕܝܢ ܐܦ ܚܪ̈ܢܐ ܣ̈ܓܝܐܐ ܐܦܣܩ̈ܦܐ ܡܢ ܡܨܪܝܢ<EOS> ܕܐܝܟ ܗܕܐ ܣܒܠܘ<EOS> ܘܠܘܩܝܢܘܣ ܬܘܒ<EOS>ܓܒܪܐ ܕܒܟܠܡܕܡ ܢܨܝܚ ܗܘܐ ܒܕܘܒܪ̈ܐ ܕܢܟܦܘܬܐ<EOS> ܘܒܝܘܠܦܢܐ ܩܕܝܫܐ ܡܕܪܫ ܗܘܐ<EOS> ܕܐܝܬܘܗܝ ܗܘܐ<EOS>ܩܫܝܫܐ ܕܥܕܬܐ ܕܒܐܢܛܝܘܟܝܐ<EOS> ܐܝܬܝܘܗܝ ܠܢܝܩܘܡܕܝܐ ܡܕܝܢܬܐ<EOS> ܕܬܡܢ ܒܗܿܘ ܙܒܢܐ ܡܠܟܐ ܡܬܗܦܟ<EOS>ܗܘܐ<EOS> ܘܟܕ ܝܗܒ ܡܦܩ ܒܘܪܚܐ ܩܕܡ ܕܝܢܐܿ ܥܠ ܐ̈ܦܝ ܝܘܠܦܢܐ ܗܿܘ ܕܡܣܒܪ ܗܘܐ<EOS> ܐܫܬܠܡ ܠܒܝܬ<EOS>ܐܣܝܪ̈ܐ ܘܐܬܩܛܠ<EOS> ܘܗܟܢܐ ܒܩܠܝܠ ܙܒܢܐ ܥܫܢܬ ܡܚܫܒܬܐ ܕܢܟܠܗ ܕܡܟܣܝܡܝܢܘܣ ܣܢܐܿ ܫܦܝܪ̈ܬܐ<EOS>ܘܐܪܕܘܦܝܐ ܕܐܥܝܪ ܥܠܝܢ ܒܝܫ ܗܘܐ ܡܢ ܗܿܘ ܩܕܡܝܐ<EOS>ܕܫܒܥܐ<EOS> ܥܠ ܟܬܝܒ̈ܬܐ ܕܐܬܬܣܝܡ ܥܠܝܢ<EOS> ܥܠ ܣܛ̈ܠܐܣ<EOS>ܡ̈ܠܟܐ ܕܝܢ ܕܚܘ̈ܫܒܐ ܕܡ̈ܕܝܢܬܐ ܕܥܠܝܢ<EOS> ܘܥܡܗܘܢ ܐܦ ܦܘܩ̈ܕܢܐ ܕܡܠܟܐ<EOS>ܡܨܥܬ ܡ̈ܕܝܢܬܐ ܥܠ ܣܛܐ̈ܠܣ ܕܢܚܫܐ ܡܬܟܬܒܝܢ ܗܘܘ<EOS> ܡܕܡ ܕܡܡܬܘܡ ܠܐ ܗܘܐ<EOS> ܘܛ̈ܠܝܐ ܒܝܬ ܝܘܠܦܢܐ ܒܗܘܦܡ̈ܢܡܛܐ ܕܪܟܒܘ ܗܘܘ ܕܦܪܘܩܢ ܘܕܦܝܠܛܘܣ<EOS> ܐܝܟ ܕܠܨܥܪܐ<EOS>ܒܟܠܝܘܡ<EOS> ܒܦܘܡܗܘܢ ܗܓܝܢ ܗܘܘ<EOS> ܗܪܟܐ ܕܝܢ ܡܬܚܙܐ ܠܝ ܕܙܕܩ ܕܢܣܝܡܝܘܗܝ ܠܗ ܠܟܬܒܗ<EOS>ܕܡܟܣܝܡܝܢܘܣ<EOS> ܗܿܘ ܕܣܡ ܥܠ ܣܛܐ̈ܠܣ<EOS> ܕܐܟܚܕܐ ܡܪܚܘܬܗ ܘܪܡܬܗ ܘܫܘܒܗܪܗ<EOS> ܘܣܢܐܬܗ ܕܠܘܬ ܐܠܗܐ<EOS>ܗܢܐ ܓܒܪܐ ܒܓܠܝܐ ܬܬܝܕܥ<EOS> ܘܕܝܢܐ ܟܐܢܐ ܕܐܕܪܟܗ ܡܚܕܐ<EOS> ܗܿܘ ܕܠܐ ܕܡܟ ܡܢ ܦܘܪܥܢܐ ܕܪ̈ܫܝܥܐ<EOS>ܕܟܕ ܐܫܬܢܩ ܡܢܗ ܒܬܪ ܩܠܝܠ ܙܒܢܐ<EOS> ܣܩܘܒܠܐ ܕܗܠܝܢ ܥܠܝܢ ܐܬܡܠܟ ܗܘܐ ܘܒܟܬܝܒ̈ܬܐ ܢܡ̈ܘܣܐ<EOS>ܐܚܪ̈ܢܐ ܥܠܝܢ ܦܩܕ ܗܘܐ<EOS> ܦܪܫܓܢܐ ܕܦܘܫܩܐ ܗܢܐ ܕܦܘܩ̈ܕܢܘܗܝ ܕܡܟܣܝܡܝܢܣ ܙܥܘܪܐ<EOS> ܕܦܩܕ<EOS>ܠܘܩܒܠ ܡ̈ܠܟܐ ܕܚܘ̈ܫܒܥܐܕܥܠܝܢ ܕܐܬܟܬܒ ܠܗ<EOS> ܕܐܬܢܣܡ ܡܢ ܣܛܐ̈ܠܣ ܕܐܝܬ ܗܘܐ ܒܨܘܪ<EOS> ܗܐ ܐܦ<EOS>ܡܢ ܩܕܡ ܗܫܐ ܡܪܚܘܬܐ ܟܪܗܬܐ ܕܬܪܥܝܬܐ ܕܐܢܫܘܬܐ ܐܬܚܝܠܬ<EOS> ܘܕܚܩܬ ܘܒܛܠܬ ܡܢܗܿ ܟܘܠܗ ܚܫܘܟܐ<EOS>ܕܥܡܛܢܐ ܕܛܥܝܘܬܐ<EOS> ܗܿܝ ܕܩܕܡ ܩܠܝܠ ܒܐܒܕܢܐ ܕܚܫܘܟܐ ܕܛܥܝܘܬܐ ܐܬܟܪܟܬ ܘܫܒܬ ܠܪ̈ܫܝܥܐ<EOS>ܘܝܬܝܪܐܝܬ ܠܗܿܢܘܢ ܕܕܠܐ ܐܠܗ ܐܢܘܢ ܡܢܢ ܗܕܐ ܕܢܫܬܘܕܥܘܢܿ ܕܒܒܛܝܠܘܬܐ ܕܪܚܡܬ ܛܒܘܬܐ<EOS>ܕܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܟܠ ܡܕܡ ܡܬܦܪܢܣ ܘܡܬܬܩܢܿ ܗܕܐ ܕܝܢ ܨܒܘܬܐ<EOS> ܠܐ ܡܬܗܝܡܢܐ ܟܕ<EOS>ܬܬܐܡܪ<EOS> ܕܐܝܟܢ ܩܒܠܢܢ ܛܝܒܘܬܐ ܒܚܕܘܬܐ ܒܚܘܒܐ<EOS> ܕܐܝܟܢܐ ܕܝܗܒܬܘܢ ܬܚܘܝܬܐ ܕܬܪܥܝܬܟܘܢ<EOS>ܕܒܪܚܡܬ ܐܠܗܐ<EOS> ܟܕ ܐܦ ܩܕܡ ܗܕܐ ܝܕܝܥܐ ܗܘܬ ܠܟܠܢܫ<EOS> ܕܒܐܝܕܐ ܢܛܘܪܬܐ<EOS>ܘܒܕܚܠܬܐܐܝܬܝܟܘܢ ܗܘܝܬܘܢ ܠܘܬ ܐ̈ܠܗܐ ܕܠܐ ܡܝܬܝܢ<EOS> ܗܿܢܘܢ ܕܠܐ ܗܘܐ ܒܡ̈ܠܐ ܫܚܝ̈ܡܬܐ<EOS>ܘܣܪ̈ܝܩܬܐ ܡܬܫܘܕܥܝܢ ܗܝܡܢܘܬܐ ܕܐܢܫܐ<EOS> ܐܠܐ ܒܥܒ̈ܕܐ ܝܕܝ̈ܥܐ ܘܫܒ̈ܝܚܐ ܘܐܡ̈ܝܢܐ<EOS> ܡܛܠܗܢܐ<EOS>ܐܫܟ ܕܫܘܐ ܡܕܝܢܬܟܘܢ ܡܬܩܢܐ<EOS> ܘܒܝܬ ܡܥܡܪܐ ܕܐ̈ܠܗܐ ܕܠܐ ܡܝܬܝܢ ܬܬܩܪܐ<EOS> ܓܠܝܐ ܗܝ ܗܟܝܠ<EOS>ܒܬܚܘ̈ܝܬܐ ܣ̈ܓܝܐܬܐ<EOS> ܕܒܫܟܝܢܬܐ ܕܐ̈ܠܗܐ ܫܡ̈ܝܢܐ ܡܗܒܒܐ ܡܛܠ ܗܝܡܢܘܬܟܘܢܿ ܗܿܘ<EOS>ܗܟܝܠ ܐܠܗܐ ܪܒܐ ܘܪܡܐ ܒܥܠܫܡܝܢ<EOS> ܗܿܘ ܕܝܬܒ ܒܡܕܝܢܬܟܘܢ ܢܗܝܪܬܐ<EOS> ܗܿܘ ܕܠܐܠܗܐ ܕܐܒܗ̈ܝܟܘܢܿ<EOS>ܘܕܢܫ̈ܝܟܘܢ ܘܕܒ̈ܢܝܟܘܢܿ ܘܠܥܘܡܪܟܘܢ ܘܒ̈ܬܝܟܘܢܿ ܦܪܩ ܡܢ ܟܠ ܐܒܕܢܐ ܕܚܒܠܐ<EOS> ܒܢܦܫ̈ܬܟܘܢ<EOS>ܐܥܝܪ ܗܢܐ ܨܒܝܢܐ ܡܚܝܢܐܢ<EOS> ܟܕ ܓܠܐܿ ܘܡܚܘܐ ܕܐܝܟܢ ܡܝܬܪܐ ܗܕܐ ܘܫܒܝܚܐ ܘܡܢܝܚܐ<EOS> ܕܒܣܓܕܬܐ<EOS>ܕܡܬܚܝܒܐ ܢܬܩܪܒ ܠܦܘܠܚܢܐ ܘܠܬܫܡܫܬܐ ܕܕܒ̈ܚܐ ܕܐ̈ܠܗܐ ܕܠܐ ܡܝܬܝܢ<EOS> ܡܢܘ ܓܝܪ ܗܢܐ ܕܗܟܢܐ<EOS>ܐܝܬܘܗܝ ܕܠܐ ܡܕܥܐ<EOS> ܕܡܫܟܚ ܕܢܗܘܐ ܢܘܟܪܝ ܠܫܡܫܐ ܟܠܗ<EOS> ܕܠܐ ܡܪܓܫ ܕܒܚܦܝܛܘܬܐ ܕܪܚܡܬܐ<EOS>ܕܛܒܘܬܐ ܕܐ̈ܠܗܐ ܗܘܝܐ ܗܕܐ<EOS> ܕܠܐ ܐܪܥܐ ܬܟܦܘܪ ܒܙܪ̈ܥܐ ܕܡܫܬܠܡܝܢ ܠܗܿ<EOS> ܘܣܒܪܐ ܕܦ̈ܠܚܐ<EOS>ܬܣܪܩ ܘܢܬܕܓܠ ܣܘܟܣܗܘܢܿ ܐܦܠܐ ܕܩܪܒܐ ܕܪ̈ܫܝܥܐ ܡܢ ܩܒܘܠ ܢܫܬܝܢ ܥܠ ܐܪܥܐ ܕܠܐ ܟܠܝܬܐ<EOS>ܘܢܬܚܒܠ ܡܘܙܓܐ ܕܫܡܝܐ<EOS> ܘܢܬܓܪܦܘܢ ܦܓܪ̈ܐ ܠܡܘܬܐ ܒܚܒܠܐ<EOS> ܐܦ ܠܐ ܕܝܡܐ ܢܬܥܐ ܒܡܚ̈ܫܘܠܘܗܝ<EOS>ܒܢܫܒܐ ܕܪ̈ܘܚܐ ܚܣ̈ܝܢܬܐ<EOS> ܐܦ ܠܐ ܥ̈ܠܥܠܐ ܕܡܢ ܫܠܝ ܢܣܥܘܢ ܘܢܝܬܘܢ ܣܬܘܐ<EOS>ܕܚܒܠܐ<EOS> ܐܦܠܐ ܬܘܒ ܐܪܥܐ ܐܡܐ ܡܪܒܝܢܝܬܐ ܕܟܠ<EOS> ܒܕܚܠܬܐ ܕܙܘ̈ܥܝܗܿ ܡܢ ܟܢ̈ܦܝܗܿ ܬܛܒܥ<EOS> ܐܦ<EOS>ܠܐ ܛܘܪ̈ܐ ܪ̈ܡܐ ܢܫܬܕܘܢ ܒܗܘܬܐ ܕܗܘܝܐ<EOS> ܕܗܠܝܢ ܟܠܗܝܢ ܒܝ̈ܫܬܐ<EOS> ܘܕܒ̈ܝܫܢ ܡܢ ܗܠܝܢ<EOS> ܡܢ<EOS>ܩܕܡ ܩܠܝܠ ܟܠ ܐܢܫ ܡܦܣ ܕܗ̈ܘܝܢ ܗ̈ܘܝ<EOS> ܘܟܘܠܗܝܢ ܗܠܝܢ ܐܟܚܕܐ<EOS> ܡܛܠ ܛܥܝܘܬܐ ܕܐܒܕܢܐ<EOS>ܕܣܪܝܦܘܬܗܘܢ ܕܗܿܢܘܢ ܐܢܫܐ<EOS> ܕܠܐ ܢܡܘܣ ܗܘ̈ܝܢ ܗ̈ܘܝ<EOS> ܟܕ ܠܥܠ ܡܢ ܢܦܫ̈ܬܗܘܢ ܫܦܝܥܐ ܗܘܬ<EOS>ܘܐܝܟ ܗܿܘ ܕܠܟܠܗܿ ܬܒܝܠ ܒܗܬܬܐ ܐܚܝܕܐ ܗܘܬ<EOS> ܘܒܬܪ ܩܠܝܠ ܐܡܪ ܬܘܒ<EOS> ܢܚܘܪܘܢ ܠܡ ܒܦܩ̈ܥܬܐ<EOS>ܪܘܪ̈ܒܬܐ<EOS> ܕܪܘܙܢ ܚ̈ܩܠܬܗܝܢ ܒ̈ܓܠܠܐ ܫ̈ܦܝܥܐ ܕܫ̈ܢܢܐ<EOS> ܘܡܪ̈ܓܐ ܕܪܘܙܝܢ ܒܡ̈ܘܥܝܬܐ ܕܗ̈ܒܒܐ<EOS>ܡܛܠ ܫܦܝܥܘܬܐ ܕܡܛܪܐ<EOS> ܘܬܩܢܘܬܐ ܕܐܐܪ ܕܝܗܝܒܐ ܒܡܘܙܓܐ ܢܝܚܐ<EOS> ܢܚܕܐ ܟܠ ܐܢܫ ܒܕܚܠܬܐ ܛܒܬܐ<EOS>ܕܝܠܢ<EOS> ܘܒܬܫܡܫܬܐ ܕܕܒ̈ܚܐ ܘܕܝܩ̈ܕܐ<EOS> ܐܫܬܝܢܬ ܐܠܗܘܬܗ ܘܚܝܠܬܢܘܬܗ ܕܐܐܪ ܘܫܪܝܪܘܬܗ<EOS> ܡܛܠ<EOS>ܗܢܐ ܢܚܕܘܢ ܟܕ ܡܬܢܝܚܝܢ ܒܗܝܪܘܬܐ ܕܫܠܡܐ ܒܢܝܚܐ ܫܪܝܪܐܝܬ<EOS> ܘܟܠ ܐܝܠܝܢ ܕܡܢ ܗܝ ܥܘܝܪܘܬܐ<EOS>ܕܛܥܝܘܬܐ ܐܬܦܢܝܘ<EOS> ܘܐܬܥܕܪܘ ܡܫܡܠܝܐܝܬ ܘܐܬܘ ܠܬܪܥܝܬܐ ܬܪܝܨܬܐ ܘܡܝܬܪܬܐ<EOS> ܪܘܪܒܐܝܬ ܢܚܕܘܢ<EOS>ܕܐܬܥܕܝܘ ܐܝܟ ܕܡܢ ܡܚܫܘܠܐ<EOS> ܐܘ ܐܝܟ ܕܡܢ ܟܘܪܗܢܐ ܚܣܝܢܐ<EOS> ܘܡܢ ܗܫܐ ܒܦܐܪ̈ܐ ܕܒܘܣܡܐ ܕܚ̈ܝܐ<EOS>ܡܬܢܝܚܝܢ<EOS> ܐܢ ܕܝܢ ܢܩܘܘܢ ܒܣܪܝܩܘܬܗܘܢ ܠܝܛܬܐ<EOS> ܒܪܘܚܩܐ ܣܓܝܐܐ ܡܢ ܡܕܝܢܬܟܘܢ ܘܡܢ<EOS>ܐܘܚܕܢܗܿ<EOS> ܐܝܟ ܕܐܦܝܣܬܘܢ ܢܬܦܪܫܘܢ ܘܢܬܪܕܦܘܢ ܕܗܟܢܐ ܐܟܘܬܗܿ ܕܚܦܝܛܘܬܟܘܢ ܕܒܗܕܐ<EOS> ܗܿܝ<EOS>ܕܫܘܝܐ ܠܩܘܠܣܐ ܬܬܪܚܩ ܡܕܝܢܬܟܘܢ ܡܢ ܟܘܠ ܣܘܝܒܐ ܘܪܘܫܥܐ<EOS> ܐܝܟ ܕܨܒܝܢܐ<EOS>ܕܢܨܝܒ ܗܘܐ ܒܗܿ<EOS> ܘܒܣܓܕܬܐ ܐܝܕܐ ܕܡܬܬܚܝܒܐ ܠܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܬܬܥܢܐ ܒܦܘܠܚܢܐ<EOS>ܕܕܒ̈ܚܐ<EOS> ܕܬܗܘܘܢ ܕܝܢ ܝܕܥܝܢ<EOS> ܕܐܝܟܢܐ ܚܒܝܒܐܝܬ ܩܒܠܢܢ ܗܢܐ ܦܝܣܟܘܢܿ ܕܐܦ ܕܠܐ ܦܝܣܐ<EOS> ܕܠܐ<EOS>ܒܥܘܬܐ<EOS> ܡܢ ܨܒܝܢܐ ܡܠܝܐ ܟܕ ܚܕܐܿ ܐܢܐ<EOS> ܢܦܫܢ ܪܚܡܬ ܛܒ̈ܬܐ ܠܡܝܩܪܘܬܟܘܢܿ ܕܐܝܕܐ ܡܘܗܒܬܐ<EOS>ܪܒܬܐ ܕܬܨܒܘܢ ܕܬܫܐܠܘܢܿ ܚܠܦ ܗܢܐ ܨܒܝܢܐ ܪܚܡ ܐܠܗܐ ܘܡܚܐ ܗܝ ܗܕܐ ܠܡܣܥܪ ܘܠܡܣܒ ܐܦܝܣ<EOS>ܕܠܐ ܟܠܝܬܐ ܓܝܪ ܡܩܒܠܝܢ ܐܢܬܘܢ ܗܘ<EOS> ܕܟܕ ܗܕܐ ܬܬܝܗܒ ܠܡܕܝܢܬܟܘܢܿ ܬܬܠ ܠܟܘܢ ܣܗܕܘܬܐ ܛܒܬܐ<EOS>ܠܥܠܡ<EOS> ܕܣܓܕܬܟܘܢ ܕܠܘܬ ܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܘܩܒܠܬܘܢ ܡܘܗܒܬܐ ܡܢ ܪܚܡܬ ܛܒܘܬܢ ܐܝܟ<EOS>ܕܫܘܐܿ ܢܨܚܢܟܘܢ ܚܠܦ ܗܕܐ ܬܪܥܝܬܐ ܕܚܝ̈ܝܟܘܢܿ ܬܬܝܕܥ ܠܒ̈ܢܝܟܘܢ ܘܠܒ̈ܢܝ ܒ̈ܢܝܟܘܢܿ <EOS>ܕܬܡܢܝܐ<EOS> ܥܠ ܐܝܠܝܢ ܕܓܕܫ ܡܢ ܒܬܪ ܟܢ<EOS> ܒܟܦܢܐ<EOS> ܘܒܡܘܬܢܐ<EOS> ܘܒܩܪܒܐ<EOS>ܗܠܝܢ ܗܟܝܠ ܒܟܘܠ ܗܦܪܟܝܐ ܥܠܝܢ ܡܬܣܝܡܢ ܗܘ̈ܝ ܘܡܬܟܪܙܢܿ ܕܐܝܟ ܕܡܢ ܒ̈ܢܝ<EOS>ܐܢܫܐ<EOS> ܡܢ ܟܠܗ ܣܒܪܐ ܛܒܐ ܕܚܩܢ ܗܘ̈ܝ ܠܢ<EOS> ܕܐܝܟ ܗܿܝ ܡܠܬܐ ܕܐܠܗܐ ܕܐܡܪܐ<EOS> ܕܐܢ ܡܫܟܚܐ ܒܗܠܝܢ ܘܐܦ ܓܒ̈ܝܐ ܢܬܟܫܠܘܢܿ ܟܕ ܕܝܢ ܐܘܚܠܘ ܥܠ ܣܒܪܐ ܣܓܝܐܐ<EOS> ܟܕ<EOS>ܥܕܟܝܠ ܒܗܿ ܒܐܘܪܚܐ ܪܕܝܢ ܗܘܘ<EOS> ܒܐܬܪ̈ܘܢ ܐܬܪ̈ܘܢܿ ܕܡܫܡܫܝܢ ܗܘܘ ܠܗܢܐ ܟܬܒܐ ܕܐܬܣܝܡ ܥܠܝܢ<EOS>ܡܢ ܫܠܝ<EOS> ܐܠܗܐ ܗܿܘ ܕܗܘܝܘ ܡܥܕܪܢܐ ܕܥܕܬܗ<EOS> ܠܘ ܒܠܚܘܕ ܫܘܒܗܪܗ ܕܛܪܘܢܐ ܕܥܠܝܢ ܒܛܠ<EOS> ܐܠܐ<EOS>ܐܦ ܥܘܕܪܢܗ ܫܡܝܢܐ ܚܘܝ<EOS> ܡܛܪܐ ܗܟܝܠ ܕܒܥܝܕܐ ܕܣܬܘܐ ܢܚܬ ܗܘܐ ܐܬܟܠܝ ܡܢ ܐܪܥܐ<EOS> ܟܦܢܐ ܕܝܢ<EOS>ܐܚܕ ܗܘܐ ܚܣܝܢܐܝܬ<EOS> ܘܥܡܗ ܐܦ ܟܘܪܗܢܐ ܕܡܘܬܐ<EOS> ܘܐܚܪܢܐ ܟܘܪܗܢܐ ܕܐܝܬܘܗܝ ܗܘܐ ܫܘܚܢܐ<EOS>ܕܐܟܘܬܗ ܡܛܠ ܝܩܕܢܗ ܡܫܬܡܗ ܗܘܐ ܓܡܘܪܬܐ<EOS> ܣܥܐ ܗܘܐ<EOS> ܘܟܕ ܒܟܠܗܘܢ ܦܓܪ̈ܐ ܩܢܕܝܢܘܣ ܕܡܘܬܐ<EOS>ܥܒܕ ܗܘܐ ܒܐܝܠܝܢ ܕܚܫܝܢ ܒܗ<EOS> ܐܠܐ ܒܥ̈ܝܢܐ ܕܣ̈ܓܝܐܐ ܕܝܬܝܪܐܝܬ ܗܘܐ ܗܘܐ<EOS> ܘܠܪ̈ܒܘܬܐ<EOS>ܕܓܒܪ̈ܐ ܥܡ ܢܫ̈ܐ ܘܛ̈ܠܝܐ ܣܡ̈ܝܐ ܥܒܕ ܗܘܐ<EOS> ܘܠܪ̈ܒܘܬܐ ܕܓܒܪ̈ܐ ܥܡ ܢܫ̈ܐ ܘܛ̈ܠܝܐ ܣܡ̈ܝܐ<EOS>ܥܒܕ ܗܘܐ<EOS> ܘܥܡ ܗܠܝܢ ܩܡ ܗܘܐ ܥܠܘܗܝ ܥܠ ܛܪܘܢܐ ܩܪܒܐ<EOS> ܗܿܘ ܕܠܘܬ ܐܪ̈ܡܢܝܐ<EOS> ܓܒܪ̈ܐ ܕܡܢ<EOS>ܫܘܪܝܐ ܪ̈ܚܡܐ ܘܡܥܕܪ̈ܢܐ ܕܪ̈ܗܘܡܝܐ ܐܝܬܝܗܘܢ ܗܘܘ<EOS> ܗܠܝܢ ܕܐܦ ܗܢܘܢ ܟܪ̈ܣܛܝܢܐ ܐܝܬܝܗܘܢ<EOS>ܗܘܘ<EOS> ܘܣܓܕܬܐ ܕܠܘܬ ܐܠܗܐ ܒܚܦܝܛܘܬܐ ܓܡܪܝܢ ܗܘܘ<EOS> ܗܘ ܕܝܢ ܗܢܐ ܣܢܐܐ ܕܠܘܬ ܐܠܗܐ ܒܚܦܝܛܘܬܐ<EOS>ܓܡܪܝܢ ܗܘܘ<EOS> ܗܘ ܕܝܢ ܗܢܐ ܣܢܐܐ ܕܐܠܗܐ<EOS> ܕܨܒܐ ܗܘܐ ܕܢܐܠܘܨ ܐܢܘܢ ܕܢܕܒܚܘܢ ܠܦܬܟܪ̈ܐ<EOS>ܘܠܫ̈ܐܕܐ ܒ̈ܥܠܕܒܒܐ<EOS> ܘܚܠܦ ܡܥܕܪ̈ܢܐ ܒܩܪܐ ܠܩܘܒܠܗ ܐܩܝܡ ܐܢܘܢܿ ܘܡܢ ܫܠܝ ܕܝܢ ܟܘܠܗܝܢ<EOS>ܗܠܝܢ ܒܚܕ ܙܒܢܐ ܪ̈ܕܝܢ ܗܘܝ ܘܐܬܝܢ<EOS> ܘܡܪܚܘܬܗ ܕܛܪܘܢܐ ܘܫܘܥܠܝܗ ܕܠܘܬܐܠܗܐ ܟܘܢ ܗܘ̈ܝ <EOS>ܕܡܫܬܒܗܪ ܗܘܐ ܡܛܠ ܝܨܝܦܘܬܗ ܕܥܠ ܦܬܟܪ̈ܐ<EOS> ܘܡܛܠ ܪܕܘܦܝܐ ܕܥܠܝܢ<EOS> ܠܐ ܟܦܢܐ ܘܠܐ ܡܘܬܢܐ<EOS>ܐܦܠܐ ܩܪܒܐ ܒܘܡ̈ܬܗ ܗܘܐ ܗܘܐ<EOS> ܗܠܝܢ ܕܝܢ ܐܟܚܕܐ ܒܚܕ ܙܒܢܐ ܣܓܝ<EOS>ܗ̈ܘܝ<EOS> ܘܐܚܕ ܗ̈ܘܝ ܫܘܪܝܐ ܕܐܒܕܢܗ<EOS> ܗܘ ܗܟܝܠ ܥܡ ܟܠܗ ܚܝܠܗ<EOS> ܒܩܪܒܐ ܕܠܘܬ ܗܪ̈ܡܢܝܐ ܡܬܩܦܚ<EOS>ܗܘܐ<EOS> ܠܫܪܟܐ ܕܝܢ ܠܐܝܠܝܢ ܕܬܚܝܬ ܫܘܠܛܢܗ ܕܥܡܪܝܢ ܒܟܠ ܡ̈ܕܝܢܢ<EOS> ܟܦܢܐ ܕܡܘܬܐ ܚܣܢ ܗܘܐ<EOS>ܐܝܟܢ ܕܚܕ ܡܘܕܝܐ ܕܚ̈ܛܐ<EOS> ܒܬܪܝܢ ܐ̈ܠܦܝܢ ܘܚܡܫܡܐܐ ܡ̈ܥܝܢ ܡܬܝܗܒ ܗܘܐ<EOS> ܪ̈ܒܘܬܐ ܕܝܢ<EOS>ܐܝܬܝܗܘܢ ܗܘܘ<EOS> ܗܿܢܘܢ ܕܒܟܘܠ ܡܕܝܢܐ ܡܝܬܝܢ ܗܘܘ<EOS> ܘܣ̈ܓܝܐܝܢ ܡܢܗܘܢ ܗܢܘܢ ܕܒܩܘܪ̈ܝܐ<EOS>ܘܒܐܓܘܪ̈ܣܐ<EOS> ܐܝܟܢܐ ܕܐܝܠܝܢ ܕܡܢ ܩܕܝܡ ܒܟܣܦܪܫܐ ܡܬܟܬܒܝܢ ܗܘܘ<EOS> ܕܣ̈ܓܝܐܝܢ ܗܘܘ<EOS> ܒܨܝܪ<EOS>ܩܠܝܠ ܐܦ ܡܬܥܛܝܘ ܐܬܥܛܝܘ ܗܘܘ<EOS> ܕܡܢ ܫܠ ܡܢ ܚܣܝܪܘܬܐ ܕܬܘܪܣܝܐ<EOS> ܘܡܢ ܟܘܪܗܢܐ ܕܡܘܬܐ<EOS>ܐܬܚܒܠܘ ܗܘܘ<EOS> ܐ̈ܢܫܝܢ ܕܝܢ ܐܦ ܒ̈ܢܝܗܘܢ ܚܒ̈ܝܒܐ<EOS> ܒܩܠܝܠ ܡܟܘܠܬܐ ܠܥܬܝܪ̈ܐ ܡܙܒܢܝܢ ܗܘܘ<EOS>ܐܚܪ̈ܢܐ ܕܝܢ ܩܢܝܢܗܘܢ ܒܩܠܝܠ ܩܠܝܠ ܡܙܒܢܝܢ ܗܘܘ<EOS> ܥܕܡܐ ܕܐܬܘ ܠܣܟܐ ܕܚܣܝܪܘܬܐ ܕܨܘܪܟܢܐ<EOS>ܘܚܪ̈ܢܐ ܥܡܝܪܐ ܡܠܥܣܝܢ ܗܘܘ<EOS> ܘܥܣܒܐ ܫܛܝܐ ܕܥܒܕ ܚܒܠܐ ܐܟܠܝܢ ܗܘܘ<EOS> ܘܩܘܝܡܐ ܕܦܓܪ̈ܝܗܘܢ<EOS>ܡܚܒܠܝܢ ܗܘܘ ܘܡܘܒܕܝܢ<EOS> ܐܦ ܢܫ̈ܐ ܕܝܢ ܐܝܕܝ̈ܥܬܐ ܟܕ ܐܬܪܕܦ ܡܢ ܐܢܢܩܐ ܕܨܘܪܟܢܐ<EOS> ܕܠܐ<EOS>ܒܗܬܬܐ ܢܦܩܢ ܗ̈ܘܝ ܠܫܘ̈ܩܐ ܘܚܕܪܢ<EOS> ܟܕ ܬܚܘܝܬܐ ܕܡܐܟ̈ܠܬܐ ܕܒܚܕܘܬܐ ܩܕܡܝܬܐ<EOS> ܒܝܕ ܚܘܡܨܐ<EOS>ܕܦܪ̈ܨܘܦܝܗܝܢ ܘܢܘܟܦܐ ܕܠܒ̈ܘܫܝܗܝܢ ܡܚ̈ܘܝܢ ܗܘ̈ܝ<EOS> ܘܐܝܠܝܢ ܕܝܢ ܕܐܝܒܫܘ ܡܢ ܟܦܢܐ<EOS> ܐܝܟ<EOS>ܨ̈ܠܡܐ ܡ̈ܝܬܐ ܠܟܐ ܘܠܟܐ ܢܝܕܝܢ ܗܘܘ<EOS> ܟܕ ܛܪܝܢ ܒܗܘܢ ܢܦܫ̈ܬܗܘܢ ܘܡܬܬܩܠܝܢ<EOS> ܘܕܠܐ ܡܫܟܚܝܢ<EOS>ܗܘܘ ܕܢܩܘܡܘܢܿ ܡܣܬܚܦܝܢ ܗܘܘ ܘܢܦܠܝܢ ܒܫ̈ܘܩܐ<EOS> ܟܕ ܕܝܢ ܫܕܝܢ ܘܡܬܟܫܦܝܢܿ<EOS>ܕܢܘܫܛܘܢ ܠܗܘܢ ܩܠܝܠ ܥܘܡܨܐ ܕܠܚܡܐ<EOS> ܘܡܕ ܢܫܦܗܘܢ ܬܣܩ ܩܪܝܒܐ ܗܘܬ<EOS> ܕܟܦܢܝܢ ܓܥܝܢ ܗܘܘ<EOS>ܘܠܗܢܐ ܩܠܐ ܒܠܚܘܕ ܡܪܝܪܐ ܚܝ̈ܠܬܢܝܢ ܗܘܘ<EOS> ܐܝܠܝܢ ܕܝܢ ܕܥܬܝܪ̈ܝܢ ܗܘܘ<EOS> ܬܗܪܝܢ ܗܘܘ ܥܠ<EOS>ܣܘܓܐܗܘܢ ܕܗܢܘܢ ܕܫܐܠܝܢ<EOS> ܡܢ ܒܬܪ ܕܝܗܒܘ ܗܘܘ ܣܓܝ ܠܪ̈ܥܝܢܐ ܩܫ̈ܝܐ<EOS> ܕܠܐ ܪ̈ܚܡܝܢ ܐܬܘ<EOS>ܗܘܘ<EOS> ܕܩܢܛܝܢ ܗܘܘܕܕܠܡܐ ܢܓܕܫ ܠܗܘܢ ܐܦ ܠܗܘܢܿ ܐܝܟ ܕܠܗܿܢܘܢ ܕܫܐܠܝܢ<EOS> ܘܡܟܝܠ ܡܨܥܬ ܫܘ̈ܩܐ<EOS>ܦܓܪ̈ܐ ܡ̈ܝܬܐ ܘܒܪ̈ܝܬܐ<EOS> ܟܕ ܫܠܝܚܝܢ ܫܕܝܢ ܗܘܘ<EOS> ܟܕܠܐ ܩܒܝܪܝܢ ܝܘ̈ܡܬܐ ܣ̈ܓܝܐܐ<EOS> ܐܦ ܚܙܬܐ<EOS>ܫܝܛܬܐ ܠܚ̈ܙܝܐ ܝܗܒܝܢ ܗܘܘ<EOS> ܣ̈ܓܝܐܐ ܓܝܪ ܐܦ ܡܟܘܠܬܐ ܠܟ̈ܠܒܐ ܗܘܘ<EOS> ܘܡܛܘܠ ܗܕܐ ܥܠܬܐ<EOS>ܐܝܠܝܢ ܕܚܝܝܢ ܠܡܩܛܠܘ ܠܟ̈ܠܒܐ ܐܬܦܢܝܘ ܗܘܘ<EOS> ܡܢ ܕܚܠܬܐ<EOS> ܕܠܐ ܢܦܩܪܘܢ ܘܢܣܥܘܢ ܠܡܐܟܠ ܒ̈ܢܝ<EOS>ܐܢܫܐ<EOS> ܐܦ ܡܘܬܢܐ ܓܝܪ ܒܟܠ ܒ̈ܬܝܢ ܪܥܐܿ ܗܘܐ<EOS> ܘܝܬܝܪܐܝܬ ܠܗܿܢܘܢ ܕܠܐ ܡܫܟܚ ܗܘܐܟܦܢܐ<EOS>ܕܢܚܒܠ<EOS> ܡܛܘܠ ܕܡܫܪܬܚ ܗܘܐ ܠܗܘܢ ܬܘܪܣܝܐ<EOS> ܪ̈ܫܢܐ ܗܟܝܠ ܥܬܝܪ̈ܐ ܘܗܓܡ̈ܘܢܐ<EOS> ܘܣܘܓܐܐ ܕܐܢܫܐ<EOS>ܪܘܪ̈ܒܐ ܕܐܫܬܚܪܘ ܗܘܘ ܡܢ ܟܦܢܐ<EOS> ܗܢܘܢ ܝܕܝܥܐܝܬ ܒܟܘܪܗܢܐ ܕܡܘܬܐ ܚܪܝܦܐܝܬ ܟܦܢܐ<EOS> ܗܢܘܢ<EOS>ܝܕܝܥܐܝܬ ܒܟܘܪܗܢܐ ܕܡܘܬܐ ܚܪܝܦܐܝܬ ܘܩܠܝܠܐܝܬ ܡܘܦܝܢ ܗܘܘ<EOS> ܟܠ ܐܬܪ ܕܝܢ ܥܘܬܐ ܡܠܐ ܗܘܐ<EOS>ܒܫܘ̈ܩܐ ܘܒܒܪ̈ܝܬܐ<EOS> ܘܠܝܬ ܗܘܐ ܡܕܡ ܠܡܚܙܐ<EOS> ܐܠܐ ܒܟܝܐ ܥܡ ܙܡܪܐ ܘܡܪܩܘܕܬܐ<EOS> ܗܟܢܐ ܕܝܢ<EOS>ܐܝܟ ܕܩܕܡܢ ܐܡܪܢܿ ܐܩܪܒ ܡܘܬܐ ܒܗܠܝܢ ܬܪܝܢ ܙܝ̈ܝܢܝ<EOS> ܗܢܘ ܕܝܢ ܒܟܦܢܐ<EOS>ܘܒܟܘܪܗܢܐ<EOS> ܘܪܥܐ ܒܩܠܝܠ ܙܒܢܐ ܠܟܠ ܫܪ̈ܒܝܢ ܕܒ̈ܢܝܢܫܐ<EOS> ܐܝܟܢܐ ܕܬܪ̈ܝܢ ܘܬܠܬܐ ܦܓܪ̈ܝܢ<EOS>ܐܟܚܕܐ<EOS> ܒܚܕܐ ܡܦܩܬܐ ܚܙܐܿ ܗܘܐܐܢܫ ܟܕ ܡܬܠܘܝܢ ܗܘܘ<EOS> ܘܕܐܝܟ ܗܢܐ ܗܘܐ ܦܘܪܥܢܐ ܕܫܘܒܗܪܗ<EOS>ܕܡܣܝܡܝܢܣ ܡܠܟܐ<EOS> ܘܕܚܘ̈ܫܒܐ ܕܡ̈ܕܝܢܬܐܕܡܬܚܫܒܝܢ ܗܘܘ ܥܠܝܢ<EOS> ܟܕ ܚܦܝܛܘܬܐ ܘܟܐܢܘܬܐ<EOS>ܕܟܪ̈ܣܛܝܢܐ ܕܒܟܠ ܡܕܡ<EOS> ܒܟܠ ܥܡ̈ܡܝܢ ܐܬܝܕܥܬ ܬܚܘܝܬܗܿ<EOS> ܗܿܢܘܢ ܗܟܝܠ ܒܠܚܘܕ<EOS> ܒܕܐܝܟ ܗܢܐ<EOS>ܟܠܗ ܐܘܠܨܢܐ ܕܒܝܫ̈ܬܐ<EOS> ܚܫܐ ܥܡ ܡܪܚܡܢܘܬܐ ܕܥܒܕ ܒܟܠܝܘܡ ܡܚܘܝܢ ܗܘܘ<EOS> ܐܝܬ ܕܡܠܘܝܘ ܡܠܘܝܢ<EOS>ܗܘܘ ܘܩܒܪܝܢ ܠܗܿܢܝܢ ܕܡܝܬܝܢ<EOS> ܪ̈ܒܘܬܐ ܕܝܢ ܐܝܬ ܗܘܐ ܗܿܢܘܢ ܕܠܝܬ ܗܘܐ ܠܗܘܢ ܐܢܫ ܕܢܬܒܛܠ<EOS>ܠܗ ܥܠܝܗܘܢܿ ܘܐܝܬ ܕܝܢ ܕܠܗܿܢܘܢ ܕܡܫܬܢܩܝܢ ܗܘܘ ܒܟܦܢܐ ܒܟܠ ܡܕܝܢܐ<EOS> ܠܚܕ ܨܘܒܐ ܡܟܢܫܝܢ<EOS>ܗܘܘ<EOS> ܘܠܚܡܐ ܠܟܠܗܘܢ ܝܗܒܝܢ ܗܘܘ ܘܡܦܠܓܝܢ<EOS> ܘܗܝ ܗܕܐ ܨܒܘܬܐ<EOS> ܠܘܬ ܟܠܗܘܢ ܒ̈ܢܝ ܐܢܫܐ<EOS>ܡܬܟܪܙܐ ܗܘܬ ܘܢܬܝܕܥܐ<EOS> ܘܠܐܠܗܐ ܕܟܪ̈ܣܛܝܢܐ ܡܫܒܚܝܢ ܗܘܘ<EOS> ܟܕ ܡܘܕܝܢ ܕܗܠܝܢ ܐܢܘܢ ܒܠܚܘܕ<EOS>ܟܐ̈ܢܐ<EOS> ܕܚ̈ܠܝ ܐܠܗܐ ܒܫܪܪܐ<EOS> ܐܝܠܝܢ ܕܡܢܗܝܢ ܕܨܒ̈ܘܬܐ ܐܬܝܕܥܘ ܕܐܝܬܝܗܘܢܿ<EOS>ܕܬܫܥܐ<EOS> ܥܠ ܡܦܘܠܬܐ ܒܝܫܬܐ ܕܚܝ̈ܝܗܘܢ ܕܛܪ̈ܘܢܐ<EOS>ܘܟܕ ܗܠܝܢ ܗܟܢܐ ܡܣܬܥܪܢ ܗܘ̈ܝ<EOS> ܐܠܗܐ ܪܒܐ ܘܫܡܝܢܐ ܘܡܥܕܪܢܗܘܢ<EOS>ܕܟܪ̈ܣܛܝܢܐ<EOS> ܟܕ ܚܘܝ ܠܘܚܡܐ ܒܗܠܝܢ ܕܐܬܐܡܪ ܠܘܬ ܟܠܗܘܢ ܒ̈ܢܝ ܐܢܫܐ<EOS> ܚܠܦ ܗܠܝܢ ܕܚܘܝܘ<EOS>ܠܘܬܢܿ ܩܫܝܐܝܬ<EOS> ܗܝܕܝܢ ܒܒܛܝܠܘܬܐ ܕܥܠܝܢ<EOS> ܒܚܘܒܐ ܘܒܚܕܘܬܐ ܬܘܒ ܦܢܝ ܠܢ<EOS>ܘܐܝܟ ܕܒܥܡܛܢܐ ܕܚܫܘܟܐ ܢܘܗܪܐ ܕܫܠܡܐ ܐܕܢܚ ܗܘܐ ܠܢ ܚܕܬܐܝܬ<EOS> ܘܚܘܝ ܠܟܠ ܐܢܫ ܕܗܘܝܘ ܐܠܗܐ<EOS>ܘܗܘܝܘ ܒܟܘܠ ܨܒ̈ܘܢ ܣܥܘܪܐ ܕܝܠܢ ܐܡܝܢܐܝܬ<EOS> ܕܡܢܓ ܒܟܠ ܐܘ̈ܠܨܢܝܢ<EOS> ܘܪܕܐ ܠܥܡܗ ܒܟܠ<EOS>ܙܒܢ̈ܝܢ<EOS> ܘܬܘܒ ܒܬܪ ܡܪܕܘܬܐ ܕܣܦܩܐ ܡܫܬܝܢ ܘܡܬܪܥܐ<EOS> ܠܗܿܢܘܢ ܕܒܗ ܡܣܒܪܝܢ<EOS> ܗܟܢܐ ܕܝܢ ܟܕ<EOS>ܩܡ ܩܘܣܛܢܛܝܢܘܣ ܗܿܘ ܕܐܡܪܢ ܥܠܘܗܝ ܕܗܘܐ ܡܠܟܐ ܒܪ ܡܠܟܐ<EOS> ܘܟܐܢܐ ܒܪ ܟܐܢܐ ܘܒܟܠ ܡܕܡ<EOS>ܢܟܦܐ<EOS> ܗܿܘ ܕܡܢܗ ܡܢ ܐܠܗܐ ܡܠܟܐ ܕܟܠ ܘܡܢ ܦܪܘܩܢ<EOS> ܠܘܩܒܠ ܗܿܢܘܢ ܛܪ̈ܘܢܐ ܘܪ̈ܫܝܥܐ ܩܡ<EOS>ܗܘܐ<EOS> ܘܐܝܟ ܕܒܢܡܘܣܐ ܕܩܪܒܐ ܐܩܪܒ ܥܡܗܘܢܿ ܟܕ ܐܠܗܐ ܗܘܐ ܡܥܕܪܢܗ ܬܡܝܗܐܝܬ<EOS> ܘܢܦܠ ܒܪܗܘܡܐ<EOS>ܡܟܣܢܛܣ ܛܪܘܢܐ ܡܢܗ ܡܢ ܩܘܣܛܢܛܝܢܘܣ<EOS> ܗܿܘ ܕܝܢ ܛܪܘܢܐ ܕܒܡܕܢܚܐ<EOS> ܟܕ ܩܠܝܠ ܙܒܢܐ ܚܝܐ ܡܢ<EOS>ܒܬܪܗ<EOS> ܘܐܦ ܗܘ ܡܫܟܪܐܝܬ ܡܝܬ ܡܢ ܠܝܩܢܣ<EOS> ܡܢ ܗܿܘ ܕܗܝܕܝܢ ܥܕܟܝܠ ܠܐ ܫܢܐ ܗܘܐ<EOS>ܕܥܣܪܐ<EOS> ܥܠ ܙܟܘܬܐ ܕܡ̈ܠܟܐ ܪ̈ܚܡܘܗܝ ܕܐܠܗܐ<EOS>ܩܕܡܝܬ ܗܟܝܠ ܩܘܣܛܢܛܝܢܣ<EOS> ܗܿܘ ܕܒܐܝܩܪܐ ܘܒܛܟܣܐ ܕܡܠܟܘܬܐ ܩܕܡܝܐ ܐܝܬܘܗܝ<EOS>ܗܘܐ<EOS> ܚܣ ܗܘܐ ܥܠ ܗܿܠܘܟ ܕܡܬܩܦܚܝܢ ܒܪܗܘܡܐ ܡܢ ܛܪܘܢܐ<EOS> ܘܩܪܐ ܒܨܠܘܬܐ ܠܐܠܗܐ ܕܫܡܝܐ<EOS>ܘܠܡܠܬܗ ܕܗܘܝܘ ܦܪܘܩܐ ܕܟܠ<EOS> ܡܪܢ ܝܘܫܥ ܡܫܝܚܐ<EOS> ܕܢܗܘܐ ܠܗ ܡܥܕܪܢܐ<EOS> ܘܢܦܩ ܠܩܪܒܐ ܥܡ ܟܘܠܗ<EOS>ܚܝܠܐ<EOS> ܕܐܬܒܛܠ ܗܘܐ ܠܗ ܠܡܦܢܝܘ ܠܪ̈ܗܘܡܝܐ ܚܪܘܬܐ ܕܐܒ̈ܗܝܗܘܢܿ ܡܟܣܢܛܝܣ<EOS> ܕܝܢ ܥܠ ܐܘܡܢܘܬܐ<EOS>ܕܚܪ̈ܫܐ ܬܟܝܠ ܗܘܐ<EOS> ܝܬܝܪ ܡܢ ܚܘܒܐ ܕܗܿܢܘܢ ܕܡܫܬܡܥܝܢ ܗܘܘ ܠܗ<EOS> ܕܢܦܘܩ<EOS>ܕܝܢ ܐܦܠܐ ܩܠܝܠ ܠܒܪ ܡܢ ܡܕܝܢܬܐ ܡܡܪܚ ܗܘܐ<EOS> ܒܠܒܘ̈ܫܝ ܙܝܢܐ ܕܝܢܿ ܣܘܓܐܐ ܕܠܐ ܡܬܡܢܝܢܿ<EOS>ܘܪ̈ܒܘܬܐ ܕܚܝ̈ܠܐ ܕܦܪ̈ܫܐ<EOS> ܟܠ ܐܬܪ ܘܡܕܝܢܐ ܕܐܝܬ ܚܕܪ̈ܝܗܿ ܕܪܗܘܡܐ ܘܕܐܝܛܠܝܐ<EOS> ܘܡܫܥܒܕ<EOS>ܬܚܝܬ ܐܝ̈ܕܝܗܘܢ ܙܝܢ ܗܘܐ<EOS> ܩܘܣܛܢܛܝܢܘܣ ܕܝܢ ܡܠܟܐ<EOS> ܗܿܘ ܕܒܥܘܕܪܢܐ ܕܡܢ ܐܠܗܐ ܐܬܥܠܝ ܗܘܐ<EOS>ܐܬܩܪܒ ܠܚܕܐ ܘܠܬܪ̈ܬܝܢ<EOS> ܘܠܕܬܠܬ ܡܫܪ̈ܝܬܗ ܕܛܪܘܢܐ<EOS> ܘܟܒܫ ܐܢܝܢ ܚܣܝܢܝܬ<EOS> ܘܡܬܩܪܒ ܗܘܐ<EOS>ܘܥܐܠ ܒܐܝܛܠܝܐ<EOS>ܕܚܕܥܣܪ<EOS> ܥܠ ܐܒܕܢܗܘܢ ܐܚܪܝܐ ܕܒ̈ܥܠܕܒܒܐ ܕܕܚܠܬ ܐܠܗܐ<EOS>ܟܕ ܕܝܢ ܡܛܝ ܗܘܐ ܠܗܿ ܠܪܗܘܡܐ<EOS> ܕܠܐ ܒܥܠܬܗ ܕܛܪܘܢܐ ܢܬܐܠܨ ܠܡܩܪܒܘ<EOS>ܥܡܗܘܢ ܕܪ̈ܗܘܡܝܐ<EOS> ܗܘ ܐܠܗܐ ܐܝܟ ܕܒܐܣܘܪ̈ܐ<EOS> ܢܓܕ ܐܦܩܗ ܠܛܪܘܢܐ ܠܒܪ ܡܢ ܬܪܥܐ ܕܡܕܝܢܬܐ<EOS>ܘܐܝܠܝܢ ܕܡܢ ܩܕܝܡ ܐܡܝܪܢ ܥܠ ܪ̈ܫܝܥܐ<EOS> ܘܐܝܟ ܕܒܫܘܥܝܬܐ ܚܫܝܒܢ ܗܘ̈ܝ ܠܣ̈ܓܝܐܐ<EOS> ܕܟܬܝܒܢ<EOS>ܒܟܬ̈ܒܐ ܩ̈ܕܝܫܐ<EOS> ܘܠܐ ܡܬܗܝܡܢ ܗܘ̈ܝ ܐܠܐ ܐܢ ܠܡܗܝܡ̈ܢܐ<EOS> ܗܝܕܝܢ ܒܗ ܒܣܘܥܪܢܐ<EOS> ܠܡܗܝܡ̈ܢܐ<EOS>ܘܠܐܝܠܝܢ ܕܠܐ ܡܗܝܡܢܝܢ ܐܬܗܝܡܢܿ ܟܕ ܩܒܠܘ ܘܚܙܘ ܒܥܝ̈ܢܝܗܘܢ ܬܕܡܘܪܬܐ<EOS> ܐܟܙܢܐ ܓܝܪ<EOS>ܕܒܝܘܡ̈ܝ ܡܘܫܐ<EOS> ܘܛܘܗܡܐ ܩܕܡܝܐ ܕܥܒܪ̈ܝܐ<EOS> ܡܪ̈ܟܒܬܗ ܕܦܪܥܘܢ ܘܚܝܠܗ ܫܕܐ ܒܝܡܐ<EOS> ܘܓܒ̈ܝܐ<EOS>ܕܓܢܒܪ̈ܘܗܝ ܛܒܥܘ ܒܝܡܐ ܕܣܘܦ<EOS> ܬܗܘ̈ܡܐ ܟܣܝܘ ܐܢܘܢܿ ܗܟܢܐ ܐܦ ܡܟܣܢܛܝܣ<EOS>ܘܠܒܫ̈ܝ ܙܝܢܐ ܕܥܡܗ<EOS> ܛܒܥܘ ܒܥܘܡܩܐ ܐܝܟ ܟܐ̈ܦܐ<EOS> ܟܕ ܝܗܒܘ ܚܨܐ ܠܚܝܠܐ ܕܐܠܗܐ ܕܐܝܬ ܗܘܐ ܥܡ<EOS>ܩܘܣܛܢܛܝܢܘܣ<EOS> ܘܟܕ ܥܒܪ ܗܘܐ ܥܠ ܢܗܪܐ ܗܿܘ ܕܗܘ ܟܕܢ ܒܗ ܣ̈ܦܝܢܐ ܘܥܒܕ ܓܫܪܐ ܠܥܠ ܡܢܗ<EOS>ܘܪܟܒ ܐܘܡܢܘܬܐ ܕܐܒܕܢܐ ܠܢܦܫܗ<EOS> ܕܥܠܘܗܝ ܢܐܡܪ<EOS> ܕܒܐܪܐ ܚܦܪ ܘܚܛܗ܇ ܘܢܦܠ ܒܓܘܡܨܐ ܕܥܒܕ<EOS>ܢܗܦܘܟ ܥܘܠܗ ܒܪܫܗ<EOS> ܘܥܠ ܒܥܬܗ ܥܘܠܗ ܢܚܘܬ<EOS> ܕܗܘ ܗܢܐ ܪܘܟܒܐ ܕܟܕܢ ܥܠ ܢܗܪܐ<EOS> ܟܕ ܐܬܡܠܝܬ<EOS>ܡܥܒܪܬܐ ܓܒܪ̈ܐ<EOS> ܡܢ ܫܠܝܐ ܐܫܬܪܝ<EOS> ܘܐܬܛܒܥ ܗܘ̈ܝ ܣ̈ܦܝܢܐ ܒܥܘܡܩܐ ܟܕ ܡܿܠܝܢ ܓܒܪ̈ܐ<EOS> ܘܗܘ<EOS>ܗܢܐ ܪܫܝܥܐ<EOS> ܗܘ ܩܕܡܝܬ ܘܟܠܗܘܢ ܪ̈ܚܡܘܗܝ ܥܡܗ<EOS> ܘܐܝܢ ܕܐܡܪܐ ܡܠܬܐ ܕܟܬܒܐ<EOS> ܕܛܒܥܘ ܐܝܟ<EOS>ܐܒܪܐ ܒܡ̈ܝܐ ܬܩ̈ܝܦܐ ܘܡܟܝܠ ܐܦܢ ܠܐ ܒܡ̈ܠܐ<EOS> ܐܠܐ ܒܗܘܢ ܒܣܘܥܪ̈ܢܐ<EOS> ܐܝܟ ܗܿܢܘܢ ܕܒܝܬ ܡܘܫܐ<EOS>ܥܒܕܗ ܕܐܠܗܐ<EOS> ܕܢܣܒܘ ܡܢ ܐܠܗܐ ܙܟܘܬܐ<EOS> ܘܗܢܝܢ ܗܠܝܢ ܕܥܠ ܗܿܘ ܛܪܘܢܐ ܪܫܝܥܐ ܩܕܡܝܐ<EOS> ܢܫܒܚ<EOS>ܘܢܐܡܪ ܐܦ ܗܪܟܐ<EOS> ܫܒܚܘ ܠܡܪܝܐ ܓܐܝܐ<EOS> ܕܐܬܓܐܝ ܥܠ ܪ̈ܟܫܐ ܘܪ̈ܟܒܝܗܘܢ ܐܪܡܝ ܒܝܡܐ<EOS> ܡܥܕܪܢܐ<EOS>ܘܡܣܬܪܢܐ<EOS> ܡܪܝܐ ܗܘܐ ܠܝ ܦܪܘܩܐ<EOS> ܡܢܘ ܐܟܘܬܟ ܡܪܝܐ<EOS> ܡܢܘ ܐܟܘܬܟ ܒܐ̈ܠܗܐ<EOS> ܡܢܘ ܐܟܘܬܟ ܗܕܝܪ<EOS>ܒܩܘܕܫܗ<EOS> ܕܚܝܠܐ ܘܡܫܒܚܐ ܘܥܒܕ ܬܕܡܪܗܬܐ<EOS> ܗܠܝܢ ܓܝܪ ܘܕܐܟܘܬܗܝܢ ܘܕܡܝܬܪܢ ܡܢܗܝܢ<EOS>ܩܘܣܛܢܛܝܢܘܣ ܒܗܘܢ ܒܣܘܥܪ̈ܢܐ<EOS> ܟܕ ܡܫܒܚ ܗܘܐ ܠܐܠܗܐ ܡܕܒܪܢܐ ܕܟܠ ܘܝܗܘܒܐ<EOS>ܕܙܟܘܬܐ<EOS> ܠܪܗܘܡܐ ܥܐܠ ܗܘܐ ܒܬܫܒܘܚܬܐ ܕܙܟܘܬܐ<EOS> ܘܟܠܗܘܢ ܡܢ ܫܠ ܥܡ ܢܫ̈ܐ ܘܝܠܘ̈ܕܐ<EOS> ܘܥܡ<EOS>ܒܘܠܐ ܕܣܢܩܠܛܣ<EOS> ܘܐܢܫܐ ܡܝܩܪ̈ܐ ܥܡ ܥܡܐ ܟܠܗ ܕܪܗܘܡܐ<EOS> ܒܐ̈ܦܐ ܦܨܝ̈ܚܬܐ ܟܕ ܪܘܙܢ<EOS>ܢܦܫ̈ܬܗܘܢܿ ܐܝܟ ܕܠܦܪܘܩܗܘܢ ܘܡܚܝܢܗܘܢ ܘܥܒܕ ܛܒ̈ܬܗܘܢܿ ܒܬܫܒ̈ܚܬܐ ܘܒܚܕܘܬܐ ܫܦܝܥܬܐ<EOS>ܩܠܘܗܝ<EOS> ܗܘ ܕܝܢ ܕܩܢܐ ܗܘܐ ܠܕܚܠܬ ܐܠܗܐ<EOS> ܐܝܟ ܗܿܘ ܕܡܨܒ ܢܨܝܒܐ ܗܘܬ ܒܗ<EOS> ܠܐ ܡܬܙܝܥ ܗܘܐ<EOS>ܡܢ ܩ̈ܠܐ<EOS> ܐܘ ܡܬܪܝܡ ܗܘܐ ܡܢ ܩܘ̈ܠܣܐ<EOS> ܡܛܠ ܕܣܓܝ ܡܪܓܫ ܗܘܐ ܒܥܘܕܪܢܐ ܕܐܠܗܐ<EOS> ܘܗܝܕܝܢ ܦܩܕ<EOS>ܗܘܐ<EOS> ܕܙܟܘܬܗ ܕܚܫܐ ܕܦܪܘܩܢ ܒܐܩܘܢܐ ܕܝܠܗ ܬܬܪܫܡ<EOS> ܟܕ ܐܚܝܕ ܠܗܿ ܒܝܡܝܢܗ ܠܐܬܐ ܕܦܘܪܩܢܢ<EOS>ܗܢܘ ܕܝܢ ܠܨܠܝܒܐ<EOS> ܘܐܩܝܡܗܿ ܒܐܬܪܐ ܝܕܝܥܐ ܒܫܘܩܐ ܒܪܗܘܡܐ<EOS> ܘܟܬܒܘ ܠܥܠ ܡܢܗܿ ܒܠܫܢܐ<EOS>ܪܗܘܡܝܐ ܗܟܢܐ<EOS> ܒܗܕܐ ܐܬܿܐ ܕܦܘܪܩܢܐ ܕܐܝܬܝܗܿ ܟܘܘܢܐ ܕܓܢܒܪܘܬܐ<EOS> ܠܡܕܝܢܬܟܘܢ ܡܢ ܢܝܪܗ<EOS>ܕܛܪܘܢܐ ܦܪܩܬ ܘܚܪܪܬܗܿ<EOS> ܘܐܦ ܠܣܘܢܩܠܛܘܣ ܘܠܥܡܐ ܕܪ̈ܗܘܡܝܐ<EOS> ܠܫܒܝܚܘܬܐ ܘܢܗܝܪܘܬܐ ܩܕܡܝܬܐ<EOS>ܐܦܢܝܬ<EOS> ܘܥܡ ܗܠܝܢ<EOS> ܐܦ ܩܘܣܛܢܛܝܢܣ<EOS> ܘܥܡܗ ܐܦ ܠܝܩܢܣ<EOS> ܗܿܘ ܕܗܝܕܝܢ ܥܕܟܝܠ ܠܐ ܢܦܠ ܗܘܐ<EOS>ܒܫܢܝܘܬܐ<EOS> ܗܿܝ ܕܠܚܪܬܐ ܐܬܐ ܗܘܐ ܠܗܿ ܟܕ ܐܬܗܦܟܬ ܬܪܥܝܬܗ<EOS> ܬܪ̈ܝܗܘܢ ܠܐܠܗܐ ܗܿܘ ܕܗܘ ܗܘܐ<EOS>ܠܗܘܢ ܥܠܬܐ ܠܟܠܗܝܢ ܛܒ̈ܬܐ ܫܒܚܘ<EOS> ܘܒܚܕ ܡܠܟܐ ܘܒܚܕ ܨܒܢܐܢ<EOS> ܢܡܘܣܐ ܡܫܡܠܝܐ ܣܡܘ ܚܠܦ<EOS>ܟܪ̈ܣܛܝܢܐ<EOS> ܥܡ ܐܝܠܝܢ ܕܐܣܬܥܪ ܡܢ ܐܠܗܐ<EOS> ܒܬܕܡܘܪܬܐ ܕܙܟܘܬܐ ܕܗܘܬ ܠܗܘܢ ܡܢ ܛܪܘܢܐ<EOS> ܘܠܗ ܠܗܢܐ ܢܡܘܫܐ<EOS> ܠܡܟܣܝܡܣܢܘܣ<EOS> ܠܗܿܘ ܕܗܘ ܥܕܟܝܠ ܫܠܝܛ ܗܘܐ ܒܥ̈ܡܡܐ<EOS>ܕܒܡܕܢܚܐ<EOS> ܫܕܪܘ ܗܘܘ<EOS> ܕܥܕܟܝܠ ܪܚܡܘܬܐ ܠܘܬܗܘܢ ܡܚܘܐ ܗܘܐ ܒܢܟܠܐ<EOS> ܗܘ ܕܝܢ ܡܛܠ ܕܛܪܘܢܐ<EOS>ܗܘܐ ܟܐܒ ܠܗ ܒܐܝܠܝܢ ܕܗܘ̈ܝ<EOS> ܕܠܐ ܕܝܢ ܨܒܿܐ ܗܘܐ ܕܢܬܚܙܐ ܕܠܚܪ̈ܢܐ ܐܫܬܡܥ<EOS> ܐܦܠܐ ܕܝܢ<EOS>ܕܢܫܘܛܝܘܗܝ ܠܡܕܡ ܕܐܬܦܩܕ ܡܫܟܚ ܗܘܐ<EOS> ܡܢ ܕܚܠܬܐ ܕܗܿܢܘܢ ܕܦܩܕܘ<EOS> ܗܝܕܝܢ ܐܝܟ ܕܡܢ ܫܘܠܛܢܐ<EOS>ܕܨܒܝܢܗ<EOS> ܠܗܓܡܘܢܐ ܟܬܒ ܗܢܐ ܟܬܒܐ ܩܕܡܝܐ<EOS> ܐܝܟ ܕܡܢ ܐܢܢܩܐ ܚܠܦ ܟܪ̈ܣܛܝܢܐ<EOS> ܘܡܕܡ ܕܡܢ<EOS>ܡܬܘܡ ܒܗܿ ܠܐ ܐܣܬܥܪ<EOS> ܫܐܝܠܐܝܬ ܥܡ ܢܦܫܗ ܕܓܠ ܦܪܫܓܢܐ ܕܦܘܫܩܐ ܕܐܓܪܬܗ ܕܛܪܘܢܐ ܝܘܒܝܘܣ<EOS>ܡܟܣܝܡܝܢܘܣ ܣܒܣܛܘܣ ܠܣܒܝܢܘܣ ܐܦ ܠܘܬ ܝܩܝܪܘܬܐ ܕܝܠܟ ܘܠܘܬ ܟܠܗܘܢ ܒ̈ܢܝ ܢܫܐ<EOS> ܕܢܗܘܐ<EOS>ܝܕܝܥ ܥܒܕܝܢܢ<EOS> ܕܡܪ̈ܝܢ ܘܐܒ̈ܗܝܢ ܕܝܘܩܠܛܝܢܣ ܘܡܟܣܝܡܝܢܘܣ<EOS> ܟܕ ܚܙܘ ܕܡܢ ܟܠܗܘܢ ܒ̈ܢܝ ܐܢܫܐ<EOS>ܐܫܬܒܩ ܦܘܠܚܢܐ ܕܐ̈ܠܗܐ<EOS> ܘܚܠܛܘ ܢܦܫܗܘܢ ܒܥܡܐ ܕܟܪ̈ܣܛܝܢܐ<EOS> ܦܩܕܘ ܬܪܝܨܐܝܬ<EOS> ܕܟܠܗܘܢ ܒ̈ܢܝ<EOS>ܐܢܫܐ ܕܫܢܝܘ ܡܢ ܦܘܠܚܢܐ ܕܐ̈ܠܗܐ ܕܠܐ ܡܝܬܝܢ<EOS> ܒܫ̈ܢܕܐ ܝܕܝ̈ܥܐ ܘܡܣܡ ܒܪ̈ܫܐ<EOS> ܢܬܦܢܘܢ<EOS>ܠܦܘܠܚܢܐ ܕܐܗܠܗܐ<EOS> ܐܠܐ ܟܕ ܐܝܬܝܬ ܐܢܐ ܩܕܡܐܝܬ ܠܐܪܥܐ ܕܡܕܢܚܐ<EOS> ܘܝܠܦܬ ܕܐܝܬ ܒܕܘܟ ܕܘܟ<EOS>ܣܘܓܐܐ ܕܒ̈ܢܝ ܐܢܫܐ ܕܡܫܟܚܝܢ ܡܘܬܪܝܢ ܠܨܒܘ̈ܬܐ ܕܡܠܟܘܬܐ<EOS> ܕܡܬܪܕܦܝܢ ܡܢ ܕܝ̈ܢܐ ܡܛܠ ܗܕܐ<EOS>ܥܠܬܐ ܕܐܬܡܪܬ ܡܢ ܠܥܠ<EOS> ܠܟܠ ܚܕ ܚܕ ܡܢ ܕܝ̈ܢܐ ܝܗܒܬ ܦܘܩܕܢܐ<EOS> ܕܢܡ ܗܫܐ ܠܐ ܢܬܩܪܒܘܢ ܠܐܢܫ<EOS>ܡܢܗܘܢ ܩܫܝܐܝܬ<EOS> ܠܒ̈ܢܝ ܐܬܪ̈ܘܬܐ<EOS> ܐܠܐ ܒܫܘܕܠܐ ܘܒܓܘܪܓܐ ܠܦܘܠܚܢܐ ܕܐ̈ܠܗܐ<EOS>ܢܦܢܘܢ ܐܢܘܢܿ ܗܝܕܝܢ ܟܕ ܐܝܟܢ ܕܦܩܕܬ ܡܬܢܛܪ ܗܘܐ ܡܢ ܕܝܢ̈ܐ<EOS> ܘܐܢܫ ܡܢ ܐܬܪ̈ܘܬܐ ܕܡܕܢܚܐ<EOS>ܠܐ ܡܬܪܕܦ ܗܘܐ ܐܘ ܡܨܛܥܪ<EOS> ܐܠܐ ܡܢ ܗܕܐ ܕܠܐ ܐܣܬܥܪ ܠܗܘܢ ܡܕܡ ܕܩܫܐ<EOS> ܝܬܝܪܐܝܬ ܠܦܘܠܚܢܐ<EOS>ܕܐ̈ܠܗܐ ܦܢܝܢ ܗܘܘ<EOS> ܡܢ ܒܬܪ ܗܠܝܢ ܕܝܢ<EOS> ܟܕ ܠܫܢܬܐ ܐܚܪܬܐ ܥܠܬ ܠܢܝܘܡܕܝܐ<EOS> ܘܬܡܢ ܡܬܗܦܟ<EOS>ܗܘܝܬ<EOS> ܐܬܘ ܠܘܬܝ ܒܢ̈ܝ ܡܕܝܢܬܐ ܥܡ ܨ̈ܠܡܐ ܕܦܬܟܪ̈ܝܗܘܢܿ ܘܪܘܒܐܝܬ ܒܥܝܢ ܗܘܘ ܡܢܝ<EOS> ܕܡܢ ܟܠ<EOS>ܦܘܪ̈ܣܝܢ ܕܠܕܐܝܟ ܗܢܐ ܥܡܐ ܠܐ ܬܗܘܐ ܠܗ ܡܦܣܢܘܬܐ<EOS> ܕܢܥܡܪܘܢ ܒܐܬܪܐ ܕܐܘܚܕܢܗܘܢܿ ܐܢܐ ܕܝܢ<EOS>ܗܟܢ ܐܬܝܒܬ ܐܢܘܢ ܦܬܓܡܐ<EOS> ܕܐ ܫܐܠܬܗܘܢ ܛܝܒܘܬܐ ܩܒܠܬ<EOS> ܐܠܐ ܚܙܝܬ ܕܠܐ ܗܘܐ ܡܢ ܟܠܢܫ ܗܘܬ<EOS>ܗܝ ܗܕܐ ܫܐܠܬܐ<EOS> ܐܢ ܕܝܢ ܐܝܬ ܐܢܫ̈ܝܢ ܕܡܩܘܝܢ ܒܗܿ ܒܗܕܐ ܕܚܠܬܐ<EOS> ܗܟܢܐ ܟܘܠ ܚܕ ܚܕ ܡܢܗܘܢ<EOS>ܐܝܟ ܪܥܝܢܗ<EOS> ܢܗܘܐ ܫܠܝܛ ܥܠ ܨܒܝܢܗ<EOS> ܘܐܢ ܨܒܝܢ ܐܠ ܠܦܘܠܚܢܐܕܐ̈ܠܚܐ ܢܫܬܘܕܥܘܢܿ ܒܪܡ ܕܝܢ<EOS>ܐܦܠ ܗܘܢ ܠܒ̈ܢܝ ܡܕܝܢܬܐ ܕܢܝܩܘܡܕܝܐ<EOS> ܘܠܫܪܟܐ ܕܡ̈ܕܢܝܬܐ ܚܪ̈ܢܝܬܐ<EOS> ܐܝܠܝܢ ܕܐܦ ܗܢܝܢ ܕܐܝܟ<EOS>ܗܢܐ ܚܘܦܛܐ ܕܫܐܠܬܐ ܗܘܐ ܠܗܘܢ ܠܘܬܝ<EOS> ܕܠܐ ܐܢܫ ܡܢ ܟܪ̈ܣܛܝܢܐ ܢܥܡܪ ܒܡܕܝܢܬܗܘܢܿ ܐܢܢܩܐ<EOS>ܗܘܬ ܠܡܬܒܘ ܐܢܘܢ ܦܬܓܡܐ ܒܚܘܒܐ<EOS> ܡܛܠ ܕܗܝ ܗܕܐ<EOS> ܐܦ ܡ̈ܠܟܐ ܩܕܡ̈ܝܐ ܟܠܗܘܢ ܢܛܪܘܗܿ<EOS> ܐܦ<EOS>ܠܗܘܢ ܠܐ̈ܠܗܐ<EOS> ܗܿܢܘܢ ܕܒܐܝ̈ܕܝܗܘܢ ܩܝܡܝܢ ܟܠܗܘܢ ܒܢܝ̈ܢܫܐ<EOS> ܘܦܘܪܢܣܐ ܕܨܒ̈ܘܬܐ ܕܡܠܟܘܬܐ<EOS>ܫܦܪ ܠܗܘܢ ܕܕܐܝܟ ܗܕܐ ܫܐܠܬܐ<EOS> ܕܥܠ ܐ̈ܦܝ ܦܘܠܚܢܐ ܠܐܠܗܘܬܗܘܢ ܡܩܪܒܝܢ ܐܫܪܪ ܡܟܝܠ<EOS> ܐܦܢ<EOS>ܩܕܡ ܗܢܐ ܙܒܢܐ ܐܦ ܠܡܝܩܪܘܬܟ ܐܫܬܕܪ ܒܟܬܝܒ̈ܬܐ<EOS> ܘܐܦ ܒܡܦܣܢܘܬܐ ܐܬܦܩܕ ܕܠܐ ܢܬܢܛܪ ܗܢܐ ܥܝܕܐ<EOS> ܥܠ ܒ̈ܢܝ ܐܬܪ̈ܘܬܐ ܕܗܦܪ̈ܟܝܣ ܕܬܗܘܐ ܒܛܝܠܘܬܐ ܥܠܝܗܘܢܿ ܕܠܐ<EOS>ܒܩܫܝܘܬܐ ܐܠܐ ܒܢܝܚܘܬܐ ܡܡܙܓܐܝܬ ܢܬܩܪܒܘܢ ܠܗܘܢܿ ܒܪܡ ܕܝܢ<EOS> ܕܠܐ ܡܢ ܒܢܝܦܝܩܝܪ̈ܐ ܘܠܐ ܡܢ<EOS>ܚܪ̈ܢܐ<EOS> ܨܥܪܐ ܐܘ ܚܘܣܪܢܐ ܢܣܒܠܘܢܿ ܐܬܪܥܝܬ ܗܟܢܐ ܕܐܦ ܒܗܠܝܢ ܟܬܝܒ̈ܬܐ ܠܝܩܝܪܘܬܟ ܐܕܟܪ<EOS>ܕܝܬܝܪܐܝܬ ܒܫܘܕܠܐ ܘܒܓܘܪܓܐ ܬܥܒܕ ܠܒ̈ܢܝ ܐܬܪ̈ܘܬܐ ܕܝܠܢ<EOS> ܕܢܫܬܘܕܥܘܢ ܒܫܘܕܠܐ ܘܒܓܘܪܓܐ<EOS>ܬܥܒܕ ܠܒ̈ܢܝ ܐܬܪ̈ܘܬܐ ܕܝܠܢ<EOS> ܕܢܫܬܘܕܥܘܢ ܦܘܠܚܢ ܕܐ̈ܠܗܐ<EOS> ܡܛܠ ܗܢܐ ܐܢ ܐܝܬ ܐܢܫ ܕܒܨܒܝܢܗ<EOS>ܪܥܐ ܒܦܘܠܚܢ ܕܐ̈ܠܗܐ<EOS> ܠܗܢܐ ܙܕܩ ܠܢ ܕܢܩܒܠܝܘܗܝ ܐܢ ܕܝܢ ܐܝܬ ܐܢܫܐ ܕܨܒܝܢ ܠܡܪܕܐ ܒܦܘܠܚܢܐ<EOS>ܕܕܚܠܬܗܘܢ<EOS> ܒܫܘܠܛܢܐ ܕܚܐܪܘܬܗܘܢ ܫܒܘܩܘ ܐܢܘܢܿ ܡܛܘܠ ܗܢܐ ܡܝܩܪܘܬܟ ܗܿܘ ܡܕܡ ܕܐܬܩܦܕ ܠܗܿ<EOS>ܚܝܒܐ ܕܬܛܪ<EOS> ܘܠܐ ܢܬܝܗܒ ܠܐܢܫ ܫܘܠܛܢܐ ܕܠܒ̈ܢܝ ܐܘܚܕܢܢ ܒܨܥܪܐ ܘܚܘܣܪܢܐ ܢܫܒܚܘܩ<EOS> ܐܝܟ<EOS>ܕܩܕܡܬ ܐܡܪܬ ܒܓܘܪܓܐ ܘܫ̈ܘܕܠܐ<EOS> ܝܬܝܪܐܝܬ ܠܒ̈ܢܝ ܐܘܚܕܢܢ ܠܦܘܠܚܢܐ ܕܐ̈ܠܗܐ ܘܠܐܿ ܠܡܦܢܝܘ<EOS>ܕܢܬܝܕܥ ܕܝܢ ܗܢܐ ܦܘܩܕܢܢ ܠܟܠܗܘܢ ܒ̈ܢܝ ܐܘܚܕܢܢ<EOS> ܒܦܘܩܕܢܐ ܕܡܬܬܣܝܡ ܡܢܟ<EOS> ܐܝܟ ܗܢܐ ܡܕܡ<EOS>ܕܐܬܦܩܕ<EOS> ܙܕܩ ܠܟ ܕܬܫܬܪܪ<EOS> ܗܕܐ ܕܝܢ ܡܢ ܐܢܢܩܐ ܐܬܥܨܝ ܘܦܩܕ<EOS> ܘܠܐ ܡܢ ܨܒܝܢܗ<EOS> ܘܡܟܝ ܠܐ<EOS>ܐܢܫ ܡܗܝܡܢ ܗܘܐ ܘܡܫܪ ܠܗ<EOS> ܡܛܘܠ ܗܿܘ ܫܘܒܩܢܐ ܩܕܡܝܐ ܕܥܒܕ ܗܘܐ ܐܟܘܬܗ ܕܗܢܐ<EOS> ܘܗܦܟ<EOS>ܐܫܬܚܠܦ ܘܕܓܠ ܒܨܒܝܢܗ<EOS> ܡܕܝܢ ܠܐ ܐܢܫ ܡܢ ܕܝܠܢ ܡܡܪܚ ܗܘܐ ܠܡܥܒܕ ܟܢܫܐ<EOS> ܐܦ ܠܐ ܕܒܓܠܝܐ<EOS>ܢܚܘܐ ܢܦܫܗ<EOS> ܐܦܠܐ ܕܝܢ ܗܘ ܟܬܒܗ ܕܐܝܟ ܗܕܐ ܦܩܕ ܗܘܐ<EOS> ܐܠܐ ܗܕܐ ܒܠܚܘܕ<EOS>ܕܢܬܚܣܟ ܡܢ ܩܛܝܪܐ ܐܦܣ ܗܘܐ<EOS> ܘܠܐ ܕܢܥܒܕ ܟܢܫܐ ܦܩܕ ܗܘܐ<EOS> ܐܦ ܠܐ ܕܗܝ̈ܟܠܐ ܕܥܕ̈ܬܐ ܢܒܢܐ<EOS>ܐܦ ܠܐ ܡܕܡ ܐܚܪܝܢ ܕܥܝܕܐ ܗܘ ܕܝܠܢ ܠܡܣܥܪ<EOS> ܟܕ ܗܢܘܢ ܡ̈ܠܟܐ ܪ̈ܫܢܐ ܕܫܠܡܐ ܘܕܕܚܠܬ ܐܠܗܐ<EOS>ܐܦ ܠܗ ܫܠܚܘ ܗܘܘ ܘܐܦܝܣܘ ܕܐܝܟ ܗܕܐ<EOS> ܘܠܟܠܗܘܢ ܐܝܠܝܢ ܕܬܚܝܬ ܫܘܠܛܢܗܘܢ ܐܢܘܢ ܒܝܕ ܦܘܩܕܢܐ<EOS>ܘܢܡ̈ܘܣܐ<EOS> ܝܗܒܘ ܗܘܘ ܫܘܒܩܢܐ ܗܢܐ<EOS> ܪܫܝܥܐ ܕܝܢ ܗܢܐ ܠܐ ܪܥܐ ܗܘܐ ܕܢܬܬܚܬܐ ܒܗܕܐ<EOS> ܥܕܡܐ<EOS>ܕܐܬܪܕܦ ܡܢ ܕܝܢܐ ܟܢܐܢܐ ܕܐܠܗܐ<EOS> ܠܚܪܬܐ ܕܝܢ ܟܕ ܠܐ ܨܒܐ ܐܬܐ ܗܘܐ ܠܗܕܐ<EOS> ܗܘܬ ܠܗ ܓܝܪ<EOS>ܕܐܝܟ ܗܕܐ ܥܠܬܐ<EOS> ܡܛܠ ܕܝܢ ܕܠܐ ܡܫܟܚ ܗܘܐ ܕܢܣܝܒܪ ܠܪܒܘܬܐ ܕܡܕܒܪܢܘܬܐ ܕܐܫܬܠܡܬ ܠܗ<EOS> ܗܿܝ<EOS>ܕܠܐ ܫܘܐܿ ܗܘܐ ܠܗܿ<EOS> ܐܠܐ ܡܛܘܠ ܕܠܐ ܡܕܪܫ ܗܘܐ ܒܚܘܫܒܐ ܢܟܦܐ ܕܡܠܟܘܬܐ<EOS> ܕܠܐ ܒܘܠܝܬܐ<EOS>ܠܨܒ̈ܘܬܐ ܡܬܩܪܒ ܗܘܐ<EOS> ܘܥܡ ܟܠܝܗܝܢ<EOS> ܐܦ ܒܓܐܝܘܬܐ ܘܒܫܘܒܗܪܐ ܐܬܪܝܡ ܗܘܐ ܐܦ ܥܠ ܗܿܢܘܢ<EOS>ܕܫ̈ܘܬܦܐ ܗܘܘ ܕܝܠܗ ܒܡܠܟܘܬܐ ܘܒܟܠ ܡܕܡ ܡܢ ܡܝܬܪܝܢ ܗܘܘ<EOS> ܘܐܦ ܒܛܘܗܡܐ ܐܦ ܒܬܪܒܝܬܐ<EOS>ܘܒܡܪܕܘܬܐ<EOS> ܐܦ ܒܐܝܩܪܐ ܕܫܘܠܛܢܐ ܘܒܣܘܟܠܐ<EOS> ܘܐܦ ܒܢܟܦܘܬܐ ܪܫܐ ܕܟܠܗܝܢ ܘܒܕܚܠܬ ܐܠܗܐ<EOS>ܕܫܪܪܐ<EOS> ܘܡܡܪܚ ܗܘܐ ܕܢܫܬܥܠܐ ܘܢܫܡܗ ܢܦܫܗ ܩܕܡܝܐ ܒܐܝܩܪܐ<EOS> ܐܬܥܠܝ ܗܘܐ ܕܝܢ ܒܪܡܘܬܐ<EOS>ܕܫܢܝܘܬܗ<EOS> ܘܕܓܠ ܒܩܝܡܐ ܗܿܘ ܕܐܩܝܡ ܗܘܐ ܥܡ ܠܝܩܢܣ<EOS> ܘܒܒܥܠܕܒܒܘܬܐ ܩܪܒܐ ܠܩܘܒܠܗ ܣܕܪ ܗܘܐ<EOS>ܘܒܩܠܝܠ ܙܒܢܐ ܒܟܠ ܐܬܪ ܐܬܟܪܟ ܘܫܓܫ ܟܠ ܡ̈ܕܝܢܢ<EOS> ܘܟܢܫ ܟܠܗ ܚܝܠܐ<EOS>ܕܪ̈ܒܘܬܐ ܕܠܐ ܡܬܡܢܐ<EOS> ܘܢܦܩ ܗܘܐ ܘܣܕܪ ܠܩܘܒܠܗ ܩܪܒܐ ܒܣܒܪܐ ܕܫ̈ܐܕܐ ܗܿܢܘܢ ܕܐܠܗ̈ܐ<EOS>ܚܫܝܒܝܢ ܗܘܘ ܠܗ<EOS> ܘܒܪ̈ܒܘܬܐ ܕܠܒܝ̈ܫܝ ܙܝܢܐ ܡܬܪܝܡ ܗܘܐ ܒܢܦܫܗ<EOS> ܟܕ ܕܝܢ ܐܬܩܪܒ ܐܫܬܒܩ ܡܢ<EOS>ܐܠܗܐ ܕܠܐ ܣܘܥܪܢ ܘܐܬܝܗܒܬ ܙܟܘܬܐ ܡܢ ܚܕܐ ܐܠܗܐ<EOS> ܠܗܿܘ ܕܗܝܕܝܢ ܕܝܠܗ ܗܘܐܐܘܚܕܢܐ<EOS>ܕܡܠܟܘܬܐ<EOS> ܘܐܘܒܕ ܗܘܐ ܩܕܡܐܝܬ ܠܚܝܠܐ ܕܠܒܝ̈ܫ ܙܝܢܐ ܗܿܘ ܕܬܟܝܠ ܗܘܐ ܥܠܘܗܝ<EOS> ܘܫܒܩܘܝܗ<EOS>ܠܒ̈ܫܐ ܗܿܢܘܢ ܕܚܕܝܪܝܢ ܗܘܘ ܠܗ ܥܪܛܠ<EOS> ܘܒܗܿܘ ܕܐܚܝܕ ܫܘܠܛܢܐ ܐܬܓܘܣ<EOS> ܘܐܫܬܠܚ ܕܚܘܠܬܢܐ ܡܢ<EOS>ܨܒܬܐ ܕܡܠܟܘܬܐ ܗܿܘ ܕܠܝܐ ܝܐܐ ܗܘܐ ܠܗ ܩܠܝܠܐܝܬ<EOS> ܘܕܚܘܠܬܢܐܝܬ ܘܫܦܠܐܝܬ<EOS> ܘܡܚܝܠܐܝܬ ܐܬܛܫܝ<EOS>ܒܣܘܓܐܐ ܕܥܡܐ<EOS> ܘܥܪܩ ܗܘܐ ܘܡܬܛܫܐ ܒܩܘܪ̈ܝܐ ܘܒܐܓܘܪ̈ܣܐ<EOS> ܘܠܡܚܫܢ ܐܡܕ ܡܢ ܐܝܕܐ ܕܩܪ̈ܒܬܢܐ<EOS>ܘܚܝܐ<EOS> ܘܒܥܒܕܐ ܚܘܝ ܥܠ ܡ̈ܠܘܗܝ ܕܐܠܗܐ ܕܫܪܝܪܢ ܘܡܗܝܡܢܢ<EOS> ܕܐܡܪ<EOS> ܕܡܠܟܐ ܠܐ ܡܬܦܪܩ ܒܣܘܓܐܐ<EOS>ܕܚܝܠܐ ܐܦ ܠܐ ܓܢܒܪܐ ܡܬܦܨܐ ܒܣܘܓܐܐ ܕܚܝܠܗ<EOS> ܕܓܠ ܗܘ ܦܘܪܩܢܗ ܕܣܘܣܝܐ<EOS> ܕܒܣܘܓܐܐ ܕܚܝܠܗ ܠܐ<EOS>ܡܦܨܐ ܠܪܟܒܗ<EOS> ܥܝ̈ܢܘܗܝ ܕܡܪܝܐ ܥܠ ܕܚ̈ܠܘܗܝ<EOS> ܕܡܣܟܝܢ ܠܛܝܒܘܬܗ<EOS> ܕܢܦܨܐ ܢܦܫ̈ܬܗܘܢ ܡܢ<EOS>ܡܘܬܐ<EOS> ܗܟܢܐ ܟܕ ܡܠܐ ܒܗܬܬܐ ܛܪܘܢܐ<EOS> ܐܬܐ ܗܘܐ ܠܐܬܪ̈ܘܬܐ ܗܿܢܘܢ ܕܬܚܝܬ ܐܝܕܗ<EOS> ܘܩܕܡܝܬ ܒܚܡܬܐ ܕܫܢܝܘܬܗ<EOS> ܟܘܡܪ̈ܐ ܣ̈ܓܝܐܐ ܘܢܒ̈ܝܐ<EOS> ܕܗܿܢܘܢ ܐ̈ܠܗܐ ܕܬܡܝܗܝܢ ܗܘܘ<EOS>ܒܥܝ̈ܢܘܗܝ ܡܢ ܩܕܝܡ<EOS> ܕܒܢܒܝܘܬܗܘܢ ܐܫܬܕܝ ܗܘܐ ܘܐܩܝܡ ܩܪܒܐ<EOS> ܐܝܟ ܕܠܚܪ̈ܫܐ ܘܡ̈ܛܥܝܢܐ<EOS>ܘܕܗܘܘ ܡܫ̈ܠܡܢܐ ܕܚܝ̈ܘܗܝ ܩܛܠ ܗܘܐ ܐܢܘܢܿ ܘܡܢ ܒܬܪܟܢ ܝܗܒ ܗܘܐ ܬܫܒܘܚܬܐ ܠܐܠܗܐ<EOS>ܕܟܪ̈ܣܛܝܢܐ<EOS> ܘܣܡ ܗܘܐ ܚܠܦ ܚܪܘܪܗܘܢ ܢܡܘܣܐ ܡܫܡܠܝܐ ܘܓܡܝܪܐ<EOS> ܢܦܠ ܗܘܐ ܕܝܢ ܒܟܘܪܗܢܐ<EOS>ܚܣܝܢܐ ܕܡܘܬܐ<EOS> ܘܟܕ ܠܐ ܐܬܝܗܒ ܠܗ ܙܒܢܐ ܠܚܝ̈ܐ ܢܦܩ ܡܢ ܥܠܡܐ<EOS> ܢܡܘܣܐ ܕܝܢ ܗܿܘ ܕܐܫܬܕܪ<EOS>ܗܘܐ ܡܢܗ<EOS> ܗܟܢܐ ܐܝܬܘܗܝ ܗܘܐ<EOS> ܐܘܛܩܪܛܘܪ ܩܣܪ<EOS> ܓܐܝܘܣ ܘܠܪܝܘܣ ܡܟܣܝܡܝܢܘܣ<EOS> ܓܪܡܢܝܩܘܣ<EOS>ܣܪܡܛܝܩܘܣ<EOS> ܐܘܣܒܣ ܐܘܛܝܟܘܣ<EOS> ܐܢܝܩܛܘܣ ܣܒܛܣܛܘܣ<EOS> ܒܟܠ ܡܕܡ ܡܝܬܪܐܝܬ ܝܨܝܦܝܢ ܚܢܢ<EOS> ܚܠܦ<EOS>ܝܘܬܪ̈ܢܐ ܕܐܬܪ̈ܘܬܐ ܕܝܠܢ<EOS> ܘܗܠܝܢ ܨܒܝܢ ܚܢܢ ܠܡܣܥܪ ܠܗܘܢ ܐܝܠܝܢ ܕܦܫܝܩܝܬ ܒܟܠ ܡܕܡ<EOS>ܡܬܓܡܪܢ<EOS> ܐܝܠܝܢ ܕܫܠܡܢ ܠܬܩܢܘܬܐ ܕܨܒ̈ܘܬܐ ܕܡܠܟܘܬܐ ܘܠܬܪܥܝܬܐ ܕܟܠ ܐܢܫ ܚܒ̈ܝܒܢܿ ܒܡܕܡ<EOS>ܕܡܣܬܥܪ ܠܗܘܢܿ ܕܢܗܘܘܢ ܝܕܥܝܢ ܟܠܗܘܢ ܒܢܝ̈ܢܫܐ ܘܡܦܣܝܢ ܒܗܝܢ ܡܗܝܡܢܝܢ ܚܢܢ<EOS> ܟܕ ܐܦ ܩܕܡ<EOS>ܗܕܐ ܓܠܝܐ ܗܘܬ ܠܝܕܥܬܢܿ ܕܡܢ ܗܕܐ ܥܠܬܐ ܕܦܩܕ ܗܘܐ ܐܒ̈ܗܝܢ ܫܒ̈ܝܚܐ<EOS> ܕܝܘܩܠܛܝܢܘܣ<EOS>ܘܡܟܣܝܡܝܢܣ<EOS> ܕܢܬܥܛܘܢ ܗܘܘ ܟܢ̈ܫܐ ܕܟܪ̈ܣܛܝܢܐ<EOS> ܘܚܘܣܪܢܐ ܣܓܝܐܐ ܗܘܐ ܠܗܘܢ ܡܢ ܐܘܦܝܩ̈ܠܐ<EOS>ܘܥܕܡܐ ܠܗܫܐ ܗܝ ܗܕܐ ܐܣܬܥܪܬ ܠܒܢ̈ܝ ܐܬܪ̈ܘܬܐ ܕܝܠܢ<EOS> ܗܿܢܘܢ ܕܡܬܚܦܛܝܢ ܐܢܚܢܢ ܕܢܐܨܦ<EOS>ܕܝܠܗܘܢܿ ܐܝܟ ܕܡܐ ܕܙܕܩ<EOS> ܥܠ ܕܡܫܬܚܩܝܢ ܩܢܝ̈ܢܝܗܘܢܿ ܐܬܝܗܒ ܟܬܝܒ̈ܬܐ ܠܗܓܡ̈ܘܢܐ ܕܒܟܠ<EOS>ܗܦܪܟܝܐ ܩܕܡ ܗܕܐ ܫܢܬܐ<EOS> ܕܣܡܢܢ ܢܡܘܣܐ<EOS> ܕܐܢ ܕܐܢ ܐܝܬ ܐܢܫ ܕܨܒܿܐ ܕܒܗܢܐ<EOS>ܥܝܕܐ<EOS> ܐܘ ܒܕܐܝܟ ܗܕܐ ܢܛܘܪܬܐ ܕܦܘܠܚܢܐ ܠܡܬܢܩܦܘ<EOS> ܗܢܐ ܕܠܐ ܟܠܝܬܐ ܢܗܘܐ ܫܠܝܛ ܥܠ ܨܒܝܢܗ<EOS>ܕܡܢ ܐܢܫ ܠܐ ܢܬܟܠܐ ܐܘ ܢܬܥܗܟܪ<EOS> ܘܕܬܗܘܐ ܦܫܝܩܐ ܕܠܐ ܕܚܠܐ ܘܕܠܐ ܩܢܛܐ<EOS> ܠܟܠ ܚܕ ܚܕ ܡܢܗܘܢ<EOS>ܠܡܥܒܕ ܡܕܡ ܕܫܦܪ ܠܗ<EOS> ܒܪܡ ܕܝܢ ܐܦܠܐ ܗܫܐ ܡܫܟܚܐ ܗܘܬ ܬܬܟܣܐ ܡܢܢ ܗܕܐ<EOS> ܕܐܢܫ̈ܝܢ ܡܢ<EOS>ܕܝ̈ܢܐ ܡܬܦܠܓܝܢ ܗܘܘ ܥܠ ܦܘܩ̈ܕܢܝܢ<EOS> ܕܕܢܫܬܓܫܘܢ ܗܘܘ ܒ̈ܢܝ ܐܢܫܐ ܥܠ ܦܘܩ̈ܕܢܝܢ ܥܒܕܝܢ ܗܘܘ<EOS>ܠܗܘܢܿ ܕܒܐܡܝܢܘܬܐ ܢܬܩܪܒܘܢ ܠܦܘܠܚܢܐ ܕܕܚ̈ܠܬܐ<EOS> ܐܝܠܝܢ ܕܫܦܪ ܠܗܘܢ ܕܢܥܒܕܘܢ ܠܗܘܢܿ<EOS>ܕܐܝܟܢܐ ܕܝܢ ܢܫܬܩܠ ܟܠ ܩܢܛܐ ܘܦܘܠܓܐ ܕܕܚܠܬܐ<EOS> ܣܡܢܢ ܢܡܘܣ<EOS> ܕܗܢܐ ܦܘܩܕܢܐ ܢܬܬܘܣܦ ܕܢܗܘܐ<EOS>ܠܗܘܢ ܫܘܠܛܢܐ<EOS> ܠܐܝܠܝܢ ܕܨܒܝܢ ܠܡܬܕܒܪܘ ܒܗܢܐ ܪܥܝܢܐ ܘܒܗܕܐܕܚܠܬܐ<EOS> ܡܢ ܗܕܐ ܡܘܗܒܬܐ ܕܝܠܢ<EOS>ܐܝܟ ܕܨܒܿܐ ܟܠ ܚܕ ܚܕ ܡܢܗܘܢܿ ܘܡܢܚ ܠܡܬܢܩܦܘ ܠܗܢܐ <EOS> ܕܐܝܟ ܕܡܢ ܥܝܕܐ ܓܒܐ ܠܗ ܠܡܦܠܚ ܒܗ<EOS>ܘܗܝ̈ܟܠܐ ܕܥ̈ܕܬܐ ܕܝܠܗܘܢ ܕܢܗܘܘܢ ܒܢܝܢ ܡܦܣ ܠܗܘܢܿ <EOS> ܕܬܗܘܐ ܕܝܢ ܪܒܐ ܗܕܐ ܡܘܗܒܬܢܿ ܐܦ<EOS>ܗܕܐ ܨܒܝܢ ܕܢܦܩܘܕ<EOS> ܕܐܢ ܐܝܬ ܒ̈ܬܐ ܐܘ ܕܘ̈ܟܝܬܐ<EOS> ܕܐܝܟ ܕܡܢ ܙܕܩܐ ܐܝܬܝܗܘܢ ܗܘܘ ܡܢ ܩܕܝܡ<EOS>ܕܟܪ̈ܣܛܝܢܐ<EOS> ܘܐܝܢ ܕܡܢ ܦܘܩܕܢܐ ܕܐܒ̈ܗܬܢ ܠܙܕܩܐ ܚܪܢܐ ܐܫܬܚܠܦܘ<EOS> ܐܘ ܡܢ ܚܕܐ ܡܢ ܡܕܝ̈ܢܬܐ<EOS>ܐܬܢܣܒܘ ܐܘ ܡܙܕܒܢܘ ܐܙܕܒܢܘ<EOS> ܐܘ ܕܒܐܝܩܪܐ ܐܬܝܗܒܘ ܠܐܢܫ<EOS> ܟܠܗܝܢ ܗܠܝܢ<EOS> ܠܙܕܩܐ ܩܕܡܝܐ ܕܟܪ̈ܣܛܝܢܐ ܦܩܕܢܢ ܕܢܬܦܢܝܢ<EOS> ܕܐܦ ܒܗܕܐ ܟܠܢܫ ܢܪܓܫ ܒܝܨܝܦܘܬܐ ܕܝܠܢ<EOS>ܘܕܡܪܚܡܢܘܬܢܿ ܗܠܝܢ ܐ̈ܢܝܢ ܡ̈ܠܘܗܝ ܕܛܪܘܢܐ<EOS> ܕܐܦܠܐ ܚܕܐ ܫܢܬܐ ܡܠܝܬ ܡܢ ܙܒܢܐ ܕܣܡ ܦܘܩܕܢܐ<EOS>ܥܠ ܟܪ̈ܣܛܝܢܐ ܥܠ ܣܛܐ̈ܠܣ<EOS> ܘܡܢ ܗܿܘ ܕܡܢ ܩܕܡ ܩܠܝܠ ܐܝܟ ܪ̈ܫܝܥܐ ܚܫܝܒܝܢ ܗ̈ܘܝܢ ܠܗ<EOS> ܘܕܠܐ<EOS>ܐܠܗܐ<EOS> ܘܐܝܬܝܢ ܗܘܝܢ ܥܠܬܐ ܠܥܠܡܐ<EOS> ܠܟܠ ܐܒ̈ܕܢܝܢ<EOS> ܕܠܐ ܒܡ̈ܕܝܢܬܐ ܘܠܐ ܒܩܘܪ̈ܝܐ<EOS> ܘܠܐ<EOS>ܒܕܒܪܐ ܠܡܥܡܪ ܡܦܣ ܗܘܐ ܠܢ ܡܢܗ<EOS> ܡܢ ܗܢܐ ܢܡ̈ܘܣܐ ܘܦܘܩ̈ܕܢܐ ܚܠܦ ܟܪ̈ܣܛܝܢܐ ܡܬܣܝܡܝܢ ܗܘܘ<EOS>ܘܠܗܿܢܘܢ ܕܡܢ ܩܕܡ ܩܠܝܠ ܠܢܘܪܐ ܘܠܣܝܦܐ<EOS> ܘܡܐܟܘܠܬܐ ܠܚܝ̈ܘܬܐ ܩܕܡ ܥܝ̈ܢܘܗܝ ܡܫܬܕܝܢ ܗܘܘ<EOS>ܘܒܟܠ ܙܢ̈ܝܢ ܕܫ̈ܢܕܐ ܘܡܣܡ ܒܪ̈ܫܐ <EOS> ܡܢ ܥܠܡܐ ܨܥܝܪܐܝܬ ܢܦܩܝܢ ܗܘܘ<EOS> ܘܐܝܟ ܪ̈ܫܝܥܐ ܗܢܘܢ<EOS>ܕܕܠܐ ܐܠܗ ܐܢܘܢ ܡܣܝܒܪܝܢ ܗܘܘ ܗܠܝܢ ܠܗܘܢ ܠܗܠܝܢ ܗܘ ܩܢܘܡܗ ܡܘܕܐ ܠܗܘܢ<EOS> ܕܢܦܠܗܘ<EOS>ܒܕܚܠܬܗܘܢ ܘܕܢܒܢܘܢ ܥ̈ܕܬܐ ܐܦܣ ܠܗܘܢܿ ܘܕܢܩܒܠܘܢ ܙܕܩܐ ܕܡܕܡ ܕܐܝܬ ܗܘܐ ܠܗܘܢܿ ܟܕ ܕܝܢ<EOS>ܐܘܕܩ ܕܐܝܟ ܗܠܝܢ<EOS> ܐܝܟ ܥܘܕܪܢܐ ܡܕܡ ܗܘܐ ܠܗ<EOS> ܡܛܘܠ ܗܠܝܢ<EOS> ܕܒܨܝܪ ܡܢ ܡܐ ܕܡܬܚܝܒ ܗܘܐ<EOS>ܢܚܫ<EOS> ܚܫ ܒܡܚܘܬܐ ܕܐܠܗܐ ܕܡܢ ܫܠ<EOS> ܒܙܒܢܬܐ ܕܝܢ ܕܬܪ̈ܬܝܢ ܕܩܪܒܐ ܐܣܬܚܦ<EOS> ܗܟܢܐ ܕܝܢ ܗܘܬ<EOS>ܡܦܩܬܗ ܕܡܢ ܥܠܡܐ<EOS> ܠܐ ܗܐ ܓܝܪ ܐܝܟ ܪ̈ܒܝ ܚܝ̈ܠܐ ܘܢܨܝ̈ܚܐ ܘܩܪܒܐ<EOS> ܕܥܠ ܐ̈ܦܝ ܢܨܚ̈ܢܐ<EOS>ܝܕܝ̈ܥܐ ܡܬܢܨܚܝܢ ܒܗ ܒܩܪܒܐ<EOS> ܫܘܠܡܐ ܫܒܝܚܐ ܚܝܠܬܢܐܝܬ ܓܕܫ ܠܗ ܕܢܣܝܒܪ<EOS> ܐܠܐ ܐܝܟ ܕܪܫܝܥܐ<EOS>ܘܒܥܠܕܒܒܐ ܕܐܠܗܐ<EOS> ܟܕ ܓܝܪ ܡܫܪܝܬܐ ܒܦܩܥܬܐ ܪܫܝܥܐ ܘܒܥܠܕܒܒܐ ܕܐܠܗܐ<EOS> ܟܕ ܓܝܪ ܡܫܪܝܬܐ<EOS>ܒܦܩܥܬܐ ܩܝܡܐ ܗܘܬ<EOS> ܗܘ ܒܒܝܬܐ ܠܓܘ ܡܬܛܫܐ ܗܘܐ<EOS> ܘܡܣܡ ܒܪܝܫܐ ܐܝܟ ܕܫܘܐܿ<EOS>ܩܒܠ ܗܘܐ ܒܡܚܘܬܐ ܕܐܠܗܐ ܕܡܢ ܫܠܝ ܟܠܗ ܦܓܪܗ ܡܬܢܓܕ ܗܘܐ<EOS> ܘܡܬܪܕܦ ܗܘܐ ܒܟܐ̈ܒܐ ܒܝ̈ܫܐ<EOS>ܘܚ̈ܣܝܢܐ<EOS> ܘܣܚܝܦ ܗܘܐ ܘܫܕܐ ܘܐܒܕ ܠܟܦܢܐ ܘܟܠ ܦܓܪܗ ܒܢܘܪܐ ܕܠܐ ܡܬܚܙܝܐ ܕܡܢ ܐܠܗܐ ܐܫܬܕܪܬ<EOS>ܥܠܘܗܝ ܡܬܢܣܟ ܗܘܐ<EOS> ܘܟܕ ܐܬܕܝܒ ܟܠܗ<EOS> ܗܿܝ ܕܡܘܬܐ ܩܕܡܝܬܐ ܐܬܚܒܠܬ ܗܘܬ ܡܚܐ ܕܝܢ ܚܝ<EOS> ܗܘܐ<EOS>ܒܠܚܘܕ<EOS> ܘܐܝܟ ܕܒܙܒܢܐ ܢܓܝܪܐ ܨܠܡܐ ܡܕܝܒܐ ܐܫܬܚܪ ܗܘܐ<EOS> ܕܐܝܠܝܢ ܕܝܢ ܕܣܬܩܒܠܝܢ ܘܚܙܝܢ ܗܘܘ<EOS>ܠܗ<EOS> ܠܐ ܗܐܘ ܡܕܡ ܡܣܒܪܝܢ ܗܘܘ ܥܠܘܗܝ<EOS> ܐܠܐ ܕܩܒܪܐ ܠܢܦܫܗ ܦܓܪܗ ܐܝܬܘܗܝ ܗܘܐ<EOS> ܕܩܒܝܪܐ ܐܝܟ<EOS>ܡܝܬܐ ܕܐܬܕܝܒ ܡܫܡܠܝܐܝܬ<EOS> ܚܣܝܢܝܬ ܕܝܢ ܐܫܬܐ ܐܝܟ ܕܡܢ ܥܘܡܩܐ ܕܡܘܚܗ<EOS> ܡܘܩܕܐ ܗܘܬ ܠܗ<EOS>ܘܥܝ̈ܢܘܗܝ ܫܘܪ ܘܢܦܩ ܡܢ ܕܘ̈ܟܝܬܗܝܢ ܘܢܦܠ<EOS> ܘܐܫܬܒܩ ܗܘ ܟܕ ܣܡܐ<EOS> ܗܘ ܕܝܢ ܢܦܫܗ ܒܗ ܛܪܝܐ<EOS>ܗܘܬ<EOS> ܘܡܘܕܐ ܗܘܐ ܠܡܪܢ ܘܫܐܠ ܗܘܐ ܡܘܬܐ<EOS> ܘܠܚܪܬܐ ܟܕ ܡܘܕܐ ܕܡܛܠ ܨܥܪܗ ܕܡܫܝܚܐ ܗܠܝܢ ܚܐܫ<EOS>ܗܘܐ<EOS> ܒܕܝܢܐ ܟܐܢܐ<EOS> ܫܒܩܬܗ ܢܦܫܗ<EOS> ܗܟܢ ܕܝܢ ܢܦܫܗ ܡܢ ܥܠܡܐ<EOS> ܡܟܣܝܡܝܢܘܣ<EOS> ܗܿܘ ܕܗܘ<EOS>ܒܠܚܘܕܘܗܝ ܡܢ ܒ̈ܥܠܕܒܒܐ ܕܚܠܬ ܐܠܗܐ<EOS> ܐܫܬܚܪ ܗܘܐ ܕܒܝܫ ܗܘܐ ܡܢ ܟܠܗܘܢܿ ܥܕ̈ܬܐ ܕܝܢ<EOS>ܒܛܝܒܘܬܗ ܕܐܠܗܐ ܐܚܝܕܟܠ<EOS> ܡܢ ܫ̈ܬܣܝܗܝܢ ܡܬܚܕܬܢ ܗܘ̈ܝ<EOS> ܘܡܠܬܐ ܕܡܫܝܚܐ ܕܢܝܚܐ ܗܘܬ ܠܫܘܒܚܗ<EOS>ܕܐܠܗܐ<EOS> ܘܝܬܝܪ ܡܢ ܕܒܩܕܡܝܬܐ ܦܪܗܣܝܐ ܕܐܝܬ ܗܘܐ ܠܗܿ ܩܒܠܬ<EOS> ܪܫܝܥܘܬܗܘܢ ܕܒܩܕܡܝܬܐ ܦܪܗܣܝܐ<EOS>ܕܐܝܬ ܗܘܐ ܠܗܿ ܩܒܠܬ<EOS> ܪܫܝܥܘܬܗܘܢ ܕܝܢ ܕܒ̈ܥܠܕܒܒܐ ܕܕܚܠܬ ܐܠܗܐ ܒܗܬܬܐ ܘܨܥܪܐ ܐܬܡܠܝܬ ܗܘܬ<EOS> ܘܩܕܡܐܝܬ ܡܟܣܝܡܝܢܘܣ ܗܿܘ ܕܣܩܘܒܠܐ ܕܟܠܗܘܢ ܒ̈ܢܝ ܐܢܫܐ ܐܝܬܘܗܝ<EOS>ܗܘܐ<EOS> ܐܝܟ ܕܡܢ ܗܿܢܘܢ ܕܐܚܝܕܝܢ ܗܘܘ ܡܠܟܘܬܐ<EOS> ܪܫܝܥܐ ܕܝܢ ܘܡܨܥܪܐ<EOS> ܘܣܢܐܐ ܕܐܠܗܐ ܛܪܘܢܐ<EOS>ܒܟܬܝܒ̈ܬܐ ܐܬܦܪܣܝ ܗܘܐ ܓܠܝܐܝܬ ܘܐܫܬܡܗ<EOS> ܘܐܝܩ̈ܘܢܐ ܐܝܠܝܢ ܕܠܐܝܩܪܗ ܒܟܠ ܡ̈ܕܝܢܬ ܣܝܡܝܢ<EOS>ܗܘܘ ܘܕܒܢ̈ܘܗܝ<EOS> ܐܝܬ ܕܡܢ ܪܘܡܐ ܠܐܪܥܐ ܡܫܬܕܝܢ ܗܘܘ ܘܡܫܬܚܩܝܢ<EOS> ܘܐܝܬ ܕܐ̈ܦܝܗܘܢ ܡܫܬܚܪܢ<EOS>ܗܘ̈ܝ ܒܐܣܟܡܐ<EOS> ܘܐܢܕܪ̈ܝܛܐ ܕܐܝܟ ܕܠܐܝܩܪܗ ܩܝܡܝܢ ܗܘܘ<EOS> ܗܟܘܬ ܡܫܬܕܝܢ ܗܘܘ ܘܡܫܬܚܩܝܢ<EOS>ܘܠܓܘܚܟܐ ܘܠܫܥܬܐ ܕܐܝܠܝܢ ܕܨܒܝܢ ܕܢܨܪܘܢ ܘܒܙܚܘܢ ܣܝܡܝܢ ܗܘܘ<EOS> ܬܘܒ ܕܝܢ ܐܦ ܐܝܩܪ̈ܐ<EOS>ܕܗܿܢܘܢ ܐܚܪ̈ܢܐ ܒ̈ܥܠܕܒܒܐ ܕܕܚܠܬ ܐܠܗܐ ܡܬܥܛܝܢ ܗܘܘ<EOS> ܡܬܩܛܠܝܢ ܗܘܘ ܕܝܢ ܟܘܠܗܘܢ ܐܝܠܝܢ<EOS>ܕܝܬܝܪܐܝܬ ܒܕܪܓܐ ܕܫܘܠܛܢܐ ܡܢܗ ܐܬܝܩܪ ܗܘܘ<EOS> ܡܛܠ ܫܦܘܪܝܐ ܕܝܠܗ ܒܪܡܘܬܐ ܡܒܙܚܝܢ ܗܘܘ<EOS>ܒܝܘܠܦܢܐ ܕܝܠܢ<EOS> ܗܢܘ ܕܝܢ<EOS> ܗܿܘ ܕܡܝܩܪ ܗܘܐ ܠܗ ܝܬܝܪ ܡܢ ܟܠ<EOS> ܘܫܒܝܚ ܗܘܐ ܘܚܒܝܒ ܝܬܝܪ ܡܢ<EOS>ܐܚܪ̈ܢܐ<EOS> ܦܘܩܐܕܝܘܣ ܕܬܪ̈ܬܝܢ ܘܬܠܬ ܙܒܢ̈ܝܢ ܗܘܐ ܦܘܩܛܣ<EOS> ܘܠܥܠ ܡܢ ܟܘܠ ܡܕܡ<EOS> ܗܦܪܟܐ ܡܢܗ<EOS>ܐܬܩܝܡ ܗܘܐ<EOS> ܘܩܘܠܝܩܢܘܣ ܬܘܒ ܕܟܠܗܿ ܪܫܢܘܬܐ ܕܫܘܠܛܢܐ ܕܒܪ ܗܘܐ<EOS> ܗܘܿ ܕܐܦ ܗܘ<EOS> ܒܕܡܐ<EOS>ܣܓܝܐܐ ܕܟܪ̈ܣܛܝܢܐ ܕܐܫܕ ܗܘܐ ܒܡܨܪܝܢ ܡܫܬܒܗܪ ܗܘܐ<EOS> ܘܐܚܪ̈ܢܐ ܥܡ ܗܠܝܢ ܠܐ ܙܥܘܪ̈ܝܢ<EOS>ܕܒܐܝ̈ܕܝܗܘܢ ܪܘܢܘܬܗ ܕܡܟܣܝܡܝܢܣ ܪܒܝܐ ܗܘܬ ܘܥܫܢܐ<EOS> ܩܪܒ ܗܘܐ ܕܝܢ ܕܝܢܐ ܟܐܢܐ ܗܿܘ ܕܡܕܡ<EOS>ܠܐ ܛܥܐ ܠܗ<EOS> ܐܦ ܠܬܐܛܩܢܣ<EOS> ܐܝܠܝܢ ܕܣܥܪ ܗܘܐ ܒܟܪ̈ܣܛܝܢܐ<EOS> ܒܗܿܘ ܓܝܪ ܨܠܡܐ<EOS>ܕܐܩܝܡ ܗܘܐ ܒܐܢܛܝܟܝܐ ܕܒܗ ܣܒܪ ܕܢܨܚ<EOS> ܕܐܦ ܗܓܡܘܢܘܬܐ ܡܢ ܡܟܣܝܡܝܢܘܣ ܐܬܝܩܪ ܗܘܐ ܡܛܠܬܗ<EOS>ܠܝܩܢܣ ܕܝܢ ܟܕ ܥܠ ܗܘܐ ܠܐܢܛܝܘܟܝܐ ܡܕܝܢܬܐ<EOS> ܒܨܬܐ ܕܚܪ̈ܫܐ ܥܒܕ ܗܘܐ<EOS> ܠܗܿܢܘܢ ܢܒ̈ܝܐܐ<EOS>ܘܟܘܡܪ̈ܐ ܕܗܿܘ ܨܠܡܐ ܚܕܬܐ ܕܩܡ ܗܘܐ<EOS> ܒܫ̈ܢܕܐ ܡܫܢܩ ܗܘܐ<EOS> ܡܫܐܠ ܗܘܐ ܠܗܘܢ ܕܒܐܝܕܐ ܡܠܬܐ<EOS>ܗܕܐ ܛܥܝܘܬܐ ܡܚܘܝܢ ܗܘܘ<EOS> ܘܟܕ ܠܐ ܕܝܢ ܡܫܟܚܝܢ ܗܘܘ ܠܡܛܫܝܘ ܕܡܬܪܕܦܝܢ ܗܘܘ ܡܢ ܫ̈ܢܕܐ<EOS>ܓܠܘ ܘܐܘܕܥܘ ܕܟܠܗ ܐܪܙܐ ܕܛܥܝܘܬܐ<EOS> ܐܝܬܘܗܝ ܒܐܘܡܢܘܬܐ ܕܐܨܛܢܥ ܬܐܛܩܢܘܣ<EOS> ܘܒܬܪܗ ܐܦ ܗܢܘܢ<EOS>ܫܘ̈ܬܦܐ ܕܚܪ̈ܫܘܗܝ<EOS> ܡܢ ܒܬܪ ܫܢ̈ܕܐ ܣ̈ܓܝܐܐ ܠܡܘܬܐ ܐܫܬܠܡܘ<EOS> ܘܥܡ ܗܠܝܢ ܟܠܗܝܢ ܐܬܬܘܣܦܘ ܐܦ<EOS>ܒܢ̈ܘܗܝ ܕܡܟܣܝܡܝܢܘܣ ܗܿܢܘܢ ܕܐܦ ܥܕ ܗܫܐ ܒܐܝܩܪܐ ܕܡܠܟܘܬܐ ܘܒܐܝܩ̈ܘܢܐ ܕܩܝܡܝܢ ܗܘܘ ܠܗܘܢܿ<EOS>ܫܘ̈ܬܦܘܗܝ ܐܝܬܝܗܘܢ ܗܘܘ<EOS> ܬܘܒ ܕܝܢ ܐܦ ܐܝܠܝܢ ܕܒܛܘܗܡܗ ܕܛܪܘܢܐ ܡܫܬܒܗܪܝܢ ܗܘܘ ܡܢ ܩܕܝܟ<EOS>ܐܦ ܡܬܪܝܡܝܢ ܗܘܘ ܘܚܣܢܝܢ ܠܟܠܗܘܢ ܒ̈ܢܝ ܐܢܫܐ<EOS> ܐܦ ܗܢܘܢܐܟܘܬܗܘܢ ܕܗܿܢܘܢ ܕܩܕܡܢ ܐܡܪܢ<EOS>ܥܠܝܗܘܢܿ ܨܥܪܐ ܒܝܫܐ ܡܩܒܠܝܢ ܗܘܘ<EOS> ܥܠ ܕܠܐ ܩܒܠܘ ܡܪܕܘܬܐ<EOS> ܘܠܐ ܐܝܕܥܘ ܘܐܣܬܟܠܘ ܠܡܠܬܐ<EOS>ܕܦܩܕܐ ܒܟ̈ܬܒܐ ܩ̈ܕܝܫܐ<EOS> ܕܠܐ ܬܬܟܠܘܢ ܥܠ ܫܠܝܛܐ ܘܥܠ ܒܪ ܐܢܫܐ<EOS> ܕܠܝܬ ܒܐܝܕܗ ܦܘܪܩܢܐ<EOS>ܕܢܦܩܐ ܪܘܚܗ ܘܗܿܦܟ ܠܐܪܥܗ<EOS> ܘܒܗܿܘ ܝܘܡܐ ܐܒܕܢ ܟܠܗܝܢ ܡܚܫ̈ܒܬܗ<EOS> ܛܝܒܘ ܕܝܢ ܠܗ ܠܐܠܗܐ ܥܠ<EOS>ܟܘܠܗܝܢ<EOS> ܕܗܘܝܘ ܐܚܝܕܟܠ ܘܡܠܟܐ ܕܟܠ<EOS> ܘܠܦܪܘܩܢ ܘܡܫܘܙܒܢܐ ܕܢܦܫ̈ܬܢ ܝܫܘܥ<EOS>ܡܫܝܚܐ<EOS> ܝܚܝܕܝܗ ܕܐܠܗܐ ܘܡܠܬܗ<EOS> ܗܿܘ ܕܒܐܝܕܗ ܕܢܬܢܛܪ ܠܢ ܫܠܡܐ ܒܟܠܙܒܢ ܡܨܠܝܢܢ<EOS> ܟܕ ܡܫܪܪ<EOS>ܘܠܐ ܡܬܙܝܥ ܡܢ ܫܚܘ̈ܩܐ ܕܠܒܪ<EOS> ܐܘ ܡܢ ܕܪܥܝܢܐ<EOS>ܫܠܡ ܣܦܪܐ ܕܬܫܥܐ<EOS><EOS> <EOS> <EOS> <EOS>ܣܦܪܐ ܕܬܫܥܐ ܬܘܒ ܕܬܫ̈ܥܝܬܐ ܕܥܕܬܐ<EOS>ܫܪܒܐ ܩܕܡܝܐ<EOS> ܥܠ ܢܝܚܐ ܫܐܝܠܐ ܕܗܘܐ ܗܘܐ<EOS>ܕܬܪܝܢ<EOS> ܥܠ ܫܘܚܠܦܐ ܗܿܘ ܕܗܘܐ ܡܢ ܒܬܪܟܢ<EOS>ܕܬܠܬܐ<EOS> ܥܠ ܨܠܡܐ ܗܿܘ ܕܐܬܩܒܥ ܚܕܬܐܝܬ ܒܐܢܛܝܘܟܝܐ<EOS>ܕܐܒܥܐ<EOS> ܥܠ ܚܘܫܒܐ ܕܥܠܝܢ ܐܬܡܠܟܘ<EOS>ܕܫܬܐ<EOS> ܥܠ ܐܝܠܝܢ ܕܐܗܕ ܒܗܢܐ ܙܒܢܐ<EOS>ܕܫܒܥܐ<EOS> ܥܠ ܟܬܝܒ̈ܬܐ ܕܐܬܬܣܝܡ ܥܠܝܢ ܥܠ ܣܛܐ̈ܠܣ<EOS>ܕܬܡܢܝܐ<EOS> ܥܠ ܐܝܠܝܢ ܕܓܕܫ ܡܢ ܒܬܪܟܢ<EOS> ܒܟܦܢܐ ܘܒܡܘܬܢܐ ܘܒܩܪܒܐ<EOS>ܕܬܫܥܐ<EOS> ܥܠ ܡܦܘܠܬܐ ܒܝܫܬܐ ܕܚܝ̈ܝܗܘܢ ܕܛܪ̈ܘܢܐ<EOS> ܘܕܒܐܝܠܝܢ ܡ̈ܠܐ ܐܬܚܫܚ ܩܕܡ ܡܘܬܗܘܢܿ<EOS><EOS>ܕܥܣܪܐ<EOS> ܥܠ ܙܟܘܬܐ ܕܡ̈ܠܟܐ ܪ̈ܚܡܘܗܝ ܕܐܠܗܐ<EOS>ܕܚܕܥܣܪ<EOS> ܥܠ ܐܒܕܢܗܘܢ ܐܚܪܝܐ ܕܒ̈ܥܠܕܒܒܐ ܕܕܚܠܬ ܐܠܗܐ<EOS>ܫܪܒܐ ܩܕܡܝܐ<EOS> ܥܠ ܢܝܚܐ ܫܐܝܠܐ<EOS> ܗܿܘ ܕܗܘܐ ܗܘܐ<EOS>ܫܘܚܠܦܐ ܕܝܢ ܕܨܒܝܢܗ ܕܡܠܟܐ ܕܐܬܟܬܒ<EOS> ܦܪܝܣ ܗܘܐ ܒܐܣܝܐ ܒܟܠ ܗܦܪܟܝܐ<EOS>ܘܟܕ ܗܠܝܢ ܗܟܢܐ ܐܣܬܥܝܪ ܗܘ̈ܝ<EOS> ܗܘܐ ܡܢ ܟܘܠ<EOS> ܘܪܕܘܦܐ ܐܝܬܘܗܝ ܗܘܐ ܕܕܚܠܬܐ ܐܠܗܐ<EOS> ܠܐ ܫܦܪ<EOS>ܗܘܐ ܠܗ ܡܕܡ ܕܐܟܬܒ ܗܘܐ<EOS> ܘܚܠܦ ܟܬܝܒ̈ܬܐ ܕܐܬܣܝܡ ܗܘ̈ܝ<EOS> ܒܡܠܬܐ ܦܩܕ ܗܘܐ ܠܪ̈ܫܢܐ ܕܬܚܝܬ<EOS>ܐܝܕܗ ܕܢܫܠܘܢ ܩܪ̈ܒܐ ܕܥܝܠܢ<EOS> ܡܛܠ ܓܝܪ ܕܠܐ ܫܠܝܛ ܗܘܐ ܕܢܩܘܡ ܐܚܪܢܝܐܝܬ<EOS> ܠܘܩܒܠ ܦܘܩܕܢܐ<EOS>ܕܗܿܢܘܢ ܕܪܘܪ̈ܒܝܢ ܡܢܗ<EOS> ܫܬܩܗ ܗܘܐ ܠܢܡܘܣܐ ܗܢܐ ܕܐܬܣܝܡ ܗܘܐ<EOS> ܘܐܝܨܦ ܕܠܓܠܝܐ ܠܐ ܬܐܬܐ<EOS>ܗܕܐ<EOS> ܒܐܬܪ̈ܘܬܐ ܕܬܚܝܬ ܫܘܠܛܢܗ<EOS> ܘܕܠܐ ܟܬ̈ܝܒܢ ܦܩܕ ܠܪ̈ܝܫܢܐ ܕܬܚܝܬ ܐܝܕܗ ܕܢܫܠܘܢ ܪܕܘܦܝܐ<EOS>ܕܝܠܢ<EOS> ܗܢܘܢ ܕܝܢ ܦܘܩܕܢܗ ܒܝܕ ܟܬܝܒ̈ܬܐ ܐܘܕܥܘ ܠܚ̈ܕܕܐ<EOS> ܣܒܝܢܘܣ ܕܝܢ ܗܿܘ ܕܒܫܘܠܛܢܐ<EOS>ܡܝܬܪܐ ܕܗܦܪܟܘܬܐ ܡܝܩܪ ܗܘܐ ܒܡܠܟܘܬܐ<EOS> ܠܡܕܒܪ̈ܢܐ ܕܒܟܠ ܥܡ ܓܠܐ ܘܚܘܝ ܬܪܥܝܬܗ ܕܡܠܟܐ<EOS>ܒܐܓܪܬܐ ܪܗܘܡܐܝܬ<EOS> ܗܢܘܢ ܕܝܢ ܪܥܝܢܐ ܕܐܬܟܬܒ ܠܗܘܢ ܣܒܪܘ ܕܒܫܪܪܐ ܗܘ<EOS> ܘܠܠܘ̈ܓܣܛܐ<EOS>ܘܠܣܛܪ̈ܛܓܐ ܘܠܐܝܠܝܢ ܕܦܩܝܕܝܢ ܥܠ ܩܘܪ̈ܝܐ<EOS> ܨܒܝܢܗ ܕܡܠܟܐ ܒܝܬ ܟܬܝܒ̈ܬܐ ܓܠܘ ܘܐܘܕܥܘ<EOS> ܠܘ<EOS>ܕܝܢ ܒܟܬܝܒ̈ܬܐ<EOS> ܡܕܝܢ ܕܢܠܫܡܘܢ ܠܦܘܩܕܢܐ ܕܡܠܟܐ<EOS> ܠܟܠ ܐܝܠܝܢ ܕܚܝܒܫܝܢ ܗܘܘ ܠܗܘܢ ܒܝܬ<EOS>ܐܣܝܪ̈ܐ<EOS> ܡܛܠ ܡܘܕܝܢܘܬܐ ܕܥܠ ܐ̈ܦܝ ܡܫܝܚܐ ܐܦܩܘ ܐܢܘܢ ܠܓܠܝܐ ܘܫܒܩܘ ܐܢܘܢ ܒ̈ܢܝ ܚܐܪ̈ܐ<EOS>ܐܦ ܠܐܝܠܝܢ ܕܐܝܬ ܒܡܛܠܘܢ<EOS> ܕܒܡܣܡ ܒܪܫܐ ܐܫܬܘܝܘ ܠܬܡܢ<EOS> ܣܒܪܘ ܓܝܪ ܕܒܫܪܪܐ<EOS>ܡܠܟܐ ܨܒܐ ܗܟܢܐ<EOS> ܘܟܕ ܗܠܝܢ ܗܟܢܐ ܐܣܬܥܪ ܗܘ̈ܝ<EOS> ܡܢ ܫܠܝ ܐܝܟ ܡܢ ܠܠܝܐ ܥܡܘܛܐ ܢܘܗܪܐ ܕܢܚ<EOS>ܗܘܐ<EOS> ܘܒܟܠ ܡ̈ܕܝܢܢ ܥܕ̈ܬܐ ܕܡܬܟܢܫܢ ܚܙܐ ܚܙܐܿ ܗܘܐ ܐܢܫ<EOS> ܘܐܦ ܣܘܓܐܐ ܕܟܢ̈ܫܐ<EOS> ܕܘܒܪ̈ܐ<EOS>ܕܡܣܬܥܪܝܢ ܒܥܝ̈ܕܝܗܘܢ ܩܕܡ̈ܝܐ<EOS> ܬܗܝܪ ܗܘܐ ܕܝܢ ܪܘܪܒܐܝܬ ܘܡܬܕܡܪ ܒܗܠܝܢ<EOS> ܟܠ ܐܝܢܐ ܕܡܢ<EOS>ܚ̈ܢܦܐ ܕܠܐ ܡܗܝܡܢܝܢ ܐܝܬܘܗܝ ܗܘܐ<EOS> ܥܠ ܗܢܐ ܫܘܚܠܦܐ ܬܡܝܗܐ ܕܗܘܐ<EOS> ܘܩܥܝܢ ܗܘܘ ܘܐܡܪܝܢ<EOS>ܕܐܠܗܗܘܢ ܕܟܪ̈ܣܛܝܢܐ ܐܝܬܘܗܝ ܒܠܚܘܕ ܐܠܗܐ ܕܫܪܪܐ<EOS> ܘܐܝܠܝܢ ܕܕܝܠܢ ܐܢܘܢܿ ܐܒܬ ܐܝܠܝܢ<EOS>ܕܐܬܢܨܚܘ ܒܐܝ̈ܓܘܢܐ ܕܪܕܘܦܝܐ ܡܗܝܡܢܐܝܬ ܘܓܢܒܪܐܝܬ<EOS> ܘܦܪܗܣܝܐ ܕܐܝܬ ܗܘܐ ܠܗܘܢ ܠܘܬ ܟܠܢܫ<EOS>ܡܕܪܝܫ ܩܒܠܘ ܗܘܘ<EOS> ܟܠ ܐܝܠܝܢ ܕܝܢ ܕܐܬܟܪܗ ܗܘ̈ܝ ܢܦܫ̈ܬܗܘܢ ܡܢ ܗܝܡܢܘܬܐ ܘܒܡܚܫܘܠܐ ܩܝܡܝܢ<EOS>ܗܘܘ<EOS> ܝܨܝܦܝܢ ܗܘܘ ܒܚܘܒܐ ܥܠ ܐܣܝܘܬܐ ܕܢܦܫ̈ܬܗܘܢܿ ܘܒܥܝܢ ܗܘܘ ܡܢ ܚ̈ܠܝܡܐ<EOS> ܘܝܡܝܢܐ<EOS>ܕܥܘܕܪܢܐ ܫܐܠܝܢ ܗܘܘ ܡܢܗܘܢܿ ܘܡܬܟܫܦܝܢ ܗܘܘ ܠܐܠܗܐ ܕܢܬܪܥܐ ܠܗܘܢܿ ܬܘܒ ܕܝܢ ܐܦ ܐ̈ܬܠܛܐ<EOS>ܢܨܝ̈ܚܐ ܕܕܚܠܬ ܐܠܗܐ<EOS> ܟܕ ܐܬܚܪܪܘ ܡܢ ܩܘܦܚܐ ܕܚܫ̈ܐ ܕܡܛܠܘܢ<EOS> ܟܠܗܘܢ ܠܐܬܪ̈ܘܬܗܘܢ ܦܢܝܢ<EOS>ܗܘܘ<EOS> ܘܟܕ ܚܕܝܢ ܗܘܘ ܘܦܨܝܚܝܢ ܥܒܪܢ ܗܘܘ ܒܟܠ ܡܕܝܢܐ<EOS> ܒܒܘܣܡܐ ܪܒܐ<EOS> ܘܠܐ ܡܫܟܚܐ ܕܒܡܠܬܐ<EOS>ܬܬܐܡܪ ܦܪܗܣܝܐ ܕܐܝܬ ܗܘܐ ܠܗܘܢܿ ܟܢܫܐ ܕܝܢ ܕܐܢܫܐ ܣ̈ܓܝܐܐ ܒܐܘܪ̈ܚܬܐ ܘܒܫܘ̈ܩܐ<EOS> ܟܕ<EOS>ܡܫܒܚܝܒܢ ܠܐܠܗܐ ܒܬܫܒ̈ܚܬܐ ܘܒܙܡܝܪ̈ܬܐ ܪܕܝܢ ܗܘܘ<EOS> ܘܗܿܢܘܢ ܕܒܡܣܡ ܒܪ̈ܫܐ<EOS>ܩܫ̈ܝܐ<EOS> ܡܢ ܩܕܡ ܩܠܝܠ ܒܐܣܘܪ̈ܐ ܡܢ ܐܬܪ̈ܘܬܗܘܢ ܪ̈ܕܝܦܝܢ ܕܡܩܒܠܝܢ ܥܘܡܪ̈ܝܗܘܢܿ ܐܝܟܢܐ ܕܐܦ<EOS>ܗܿܢܘܢ ܕܡܢ ܩܕܝܡ ܩܛܘ̈ܠܝܢ ܐܝܬܝܗܘܢ ܗܘܘ<EOS> ܟܕ ܚܙܘ ܬܕܡܘܪܬܐ ܕܗܘܬ<EOS> ܕܠܐ ܣܒܪܝܢ ܗܘܘ ܕܗܘܝܐ<EOS>ܗܘܬ<EOS> ܚܕܝܢ ܗܘܘ ܥܡܢ ܒܗܢܐ ܡܕܡ ܕܗܘܐ <EOS>ܕܬܪܝܢ<EOS> ܥܠ ܫܘܚܠܦܐ ܕܗܘܐ ܡܢ ܒܬܪܟܢ<EOS>ܠܗܠܝܢ ܕܝܢ ܕܐܡܪܢܢ<EOS> ܠܐ ܐܫܟܚ ܗܘܐ ܕܢܣܝܒܪ ܗܿܘ ܛܪܘܢܐ<EOS> ܕܣܢܐܿ ܗܘܐ<EOS>ܫܦܝܪ̈ܬܐ<EOS> ܘܣܩܘܒܠܐ ܕܟܠܗܝܢ ܛܒ̈ܬܐ ܐܝܬܘܗܝ ܗܘܐ<EOS> ܗܿܘ ܕܐܡܪܢ ܥܠܘܗܝ ܕܐܝܬܘܗܝ ܗܘܐ ܪܝܫܐ<EOS>ܒܐܬܪ̈ܘܬܐ ܕܡܕܢܚܐ<EOS> ܕܐܦܠܐ ܫܬܐ ܝܪ̈ܚܝܢ ܕܬܣܬܥܝܪ ܗܘܬ ܗܕܐ ܗܟܢܐ ܡܣܝܒܪ ܗܘܐ<EOS> ܣܓܝ ܕܝܢ<EOS>ܐܨܛܢܥ ܗܘܐ ܕܢܒܛܠܝܘܗܝ ܠܫܠܡܐ<EOS> ܘܩܕܡܐܝܬ ܕܢܟܠܝܢ ܗܘܐ ܒܥܠܬܐ ܡܢ ܟܢ̈ܫܐ ܕܒܝܬ ܣܗ̈ܕܐ<EOS>ܐܬܦܪܣ ܗܘܐ<EOS> ܬܘܒ ܕܝܢ ܒܝܕ ܐܢܫܐ ܒܝ̈ܫܐ ܗܘ ܗܘܐ ܠܢܦܫܗ ܐܝܙܓܕܐ ܠܩܘܒܠܢ<EOS> ܕܓܕܓ ܗܘܐ<EOS>ܠܐܢ̈ܛܝܘܟܝܐ ܕܢܦܝܣܘܢܝܗܝ ܕܢܦܩܘܕ<EOS> ܕܠܓܡܪ ܐܢܫ ܠܐ ܢܥܡܪ ܡܢ ܟܪ̈ܣܛܝܢܐ ܒܐܬܪܐ ܕܐܘܚܕܢܗܘܢܿ<EOS>ܐܝܟ ܡܪܫܐ ܒܗܘܢ ܛܝܒܘܬܐ ܪܒܬܐ<EOS> ܘܠܐܚܪ̈ܢܐ ܕܝܢ ܬܘܒ ܐܦܣ ܗܘܐ ܕܢܥܒܕܘܢ ܕܐܝܟ ܗܕܐ<EOS> ܕܩܡܝܐ<EOS>ܘܪܫܐ ܕܗܕܐ ܒܐܢܛܝܘܟܝܐ ܐܬܚܙܝ ܗܘܐ ܬܐܛܩܢܘܣ<EOS> ܓܒܪܐ ܒܝܫܐ ܘܚܪܫܐ<EOS> ܕܢܘܟܪܝ<EOS>ܗܘܐ ܠܟܘܢܝܗ<EOS> ܐܝܬܘܗܝ ܗܘܐ ܕܝܢ ܠܘܓܣܛܐ<EOS> ܒܗܿ ܒܡܕܝܢܬܐ<EOS>ܕܬܠܬܐ<EOS> ܥܠ ܨܠܡܐ ܕܐܬܩܒܥ ܗܘܐ ܚܕܬܐܝܬ ܒܐܢܛܝܘܟܝܐ<EOS>ܣܓܝ ܕܝܢ ܐܙܕܝܢ ܗܘܐ ܗܘ ܗܢܐ ܕܐܡܪܢܢ ܥܠܘܗܝ ܠܡܩܪܒܘ ܥܡܢ<EOS> ܘܒܟܠ ܦܘܪ̈ܣܝܢ<EOS>ܠܐܝܠܝܢ ܕܕܝܠܢ ܐܢܘܢܿ ܐܝܟ ܐܢܫܐ ܡܣܝܒ̈ܐ ܗܿܢܘܢ ܕܡܬܛܫܝܢ ܒܚܫܘܟܐ ܠܡܨܕ ܡܬܚܦܛ ܗܘܐ<EOS>ܒܡܐܟܠ ܩܪܨܐ ܕܝܢ ܘܩܛܝܓܪܢܘܬܐ ܕܥܠܝܢ ܒܟܠܡܕܡ ܡܨܛܢܥ ܗܘܐ<EOS> ܘܥܠܬܐ ܕܡܘܬܐ ܗܘܐ ܠܣ̈ܓܝܐܐ<EOS>ܠܚܪܬܐ ܕܝܢ ܨܠܡܐ ܕܒܥܠܫܡܝܢ<EOS> ܦܝܠܘܣ ܐܩܝܡ ܗܘܐ<EOS> ܘܒܐܘܡܢܘܬܐ ܕܪܚܫܘܬܐܿ ܘܒܬܫܡܫܬܐ ܡܣܝܒܬܐ<EOS>ܘܐܪ̈ܙܐ ܕܠܐ ܟܫܪܝܢ<EOS> ܘܕܘ̈ܟܝܐ ܛܢܦ̈ܐ ܐܨܛܢܥ ܗܘܐ ܘܐܫܟܚ<EOS> ܥܕܡܐ ܕܐܦ ܠܡܠܟܐ ܐܘܡܢܬܘܐ<EOS>ܬܡܝܗܬܐ ܕܩܨܡܐ ܡܚܘܐ ܗܘܐ<EOS> ܐܦ ܗܘ ܕܝܢ ܗܢܐ ܐܝܟ ܕܠܫܦܘܪܝܐ ܕܡܕܡ ܕܡܬܪܓܪܓ ܗܘܐ<EOS> ܗܿܘ<EOS>ܕܐܚܝܕ ܗܘܐ ܫܘܠܛܢܐ ܐܩܝܡ ܥܠ ܟܪ̈ܣܛܝܢܐ ܠܫܐܕܐ<EOS> ܟܕ ܐܡܪ ܗܐ<EOS> ܕܐܠܗܐ ܠܡ ܦܩܕ<EOS> ܕܠܒܪ ܡܢ<EOS>ܬܚܘܡܐ ܕܡܕܝܢܬܐ ܘܕܐܓܘܪ̈ܣܐ ܕܚܕܪ̈ܝܗܿ<EOS> ܢܬܪܕܦܘܢ ܟܪ̈ܣܛܝܢܐ<EOS> ܕܒܥ̈ܠܕܒܒܘܗܝ ܐܢܘܢ ܠܡ<EOS>ܕܐܠܗܐ<EOS>ܕܐܪܒܥܐ<EOS> ܥܠ ܚܘ̈ܫܒܐ ܕܥܠܝܢ ܐܬܡܠܟܘ<EOS>ܟܕ ܕܝܢ ܣܒܪ ܗܘ ܗܢܐ ܩܕܡܐܝܬ ܐܝܟ ܨܒܝܢܗ<EOS> ܐܦ ܫܪܟܐ ܕܟܠܗܘܢ ܪ̈ܫܢܐ<EOS>ܕܥܡܪܝܢ ܒܡ̈ܕܝܢܬܐ ܕܐܝܬ ܬܚܝܬ ܫܘܠܛܢܗ ܕܗܢܐ ܡܠܟܐ<EOS> ܕܐܝܟ ܗܕܐ ܡܚܫܒܬܐ<EOS>ܐܬܪܥܝܘ ܠܡܥܒܕ<EOS> ܕܚܙܘ ܗܓܡ̈ܘܢܐ ܕܐܬܪ̈ܘܬܐ ܕܒܗܕܐ ܚܕܝ ܡܠܟܐ<EOS> ܘܓܪܓܘ ܠܐܝܠܝܢ ܕܬܚܝܬ<EOS>ܐܝ̈ܕܝܗܘܢ ܐܢܘܢ ܗܝ ܗܕܐ ܠܡܣܥܪ<EOS> ܐܦ ܬܪܥܝܬܗܘܢ ܕܝܢ ܕܗܿܢܘܢ ܒܚܕܘܬܐ ܐܦܣ ܛܪܘܢܐ ܒܝܕ<EOS>ܟܬܝܒ̈ܬܗ ܕܬܣܬܥܪ<EOS> ܘܗܝܕܝܢ ܡܢ ܕܪܝܫ ܪܕܘܦܝܐ ܐܬܓܘܙܠ ܗܘܐ<EOS> ܟܘܡܪ̈ܐ ܕܝܢ ܐܦ ܪ̈ܒܝ ܟܘܡܪ̈ܐ<EOS>ܕܦܬܟܪ̈ܐ<EOS> ܒܟܠ ܡܕܝܢܐ ܡܢܗ ܡܢ ܡܟܣܝܡܝܢܘܣ ܡܬܩܝܡܝܢ ܗܘܘ<EOS> ܐܝܠܝܢ ܕܝܬܝܪ ܐܫܬܒܚܘ ܒܕܪ̈ܓܐ<EOS>ܕܐܝܩܪܐ ܒܟܠ ܡܕܡ<EOS> ܗܿܢܘܢ ܕܣܓܝ ܐܝܬ ܗܘܐ ܠܗܘܢ ܚܦܝܛܘܬܐ<EOS> ܥܠ ܦܘܠܚܢܐ ܕܦܬܟܪ̈ܐ ܗܿܢܘܢ<EOS>ܕܡܫܡܫܝܢ ܗܘܘ ܠܗܘܢܿ ܪܫܝܥܘܬܗ ܕܝܢ ܕܠܐ ܡܫܘܚܬܐ ܕܛܪܘܢܐ<EOS> ܠܟܠܗܘܢ ܪ̈ܝܫܢܐ<EOS> ܘܠܐܝܠܝܢ<EOS>ܕܬܚܝܬ ܐܝ̈ܕܝܗܘܢ ܐܢܘܢܿ ܠܗܕܐ ܡܓܪܓܐ ܗܘܬ ܠܗܘܢܿ ܕܟܠܡܕܡ ܢܣܥܪܘܢ ܠܩܘܒܠܢ ܐܝܟ ܕܠܢܝܚܗ<EOS>ܕܝܠܗ<EOS> ܗܕܐ ܛܝܒܘܬܐ ܣܥܪܝܢ ܗܘܘ ܠܗ<EOS> ܚܠܦ ܛܒ̈ܬܐ ܕܨܒܝܢ ܗܘܘ ܕܢܩܒܠܘܢ ܡܢܗ<EOS> ܕܡܘܗܒܬܐ ܚܠܦ<EOS>ܡܘܗܒܬܐ ܩܛܠܐ ܕܝܠܢ ܝܗܒܝܢ ܗܘܘ<EOS> ܘܒܝܫܘܬ ܪܥܝܢܐ ܕܠܘܬܢ ܡܚܕܬܝܢ ܗܘܘ <EOS>ܕܚܡܫܐ<EOS> ܗܘܦܡ̈ܢܡܛܐ ܕܪܟܒܘ ܥܠ ܡܪܢ<EOS>ܪܟܒܘ ܕܝܢ ܗܘܦܡ̈ܢܛܐ<EOS> ܕܦܪܘܩܢ ܘܕܦܝܠܛܣ<EOS> ܕܡܠܝܢ ܗܘܘ ܓܘܕܦܐ ܥܠ ܡܫܝܚܐ<EOS>ܘܐܝܟ ܕܡܢ ܨܒܝܢܐ ܕܡܠܟܐ ܐܫܬܕܪ ܠܟܘܠܗ ܒܝܬ ܐܘܚܕܢܗ<EOS> ܘܦܩܕ ܒܟܬܝܒ̈ܬܐ<EOS> ܕܒܟܠ ܐܬܪ<EOS>ܒܡ̈ܕܝܢܬܐ ܐܦ ܒܐܓܘܪ̈ܣܐ<EOS> ܠܟܠ ܐܢܫ ܒܓܠܝܐ ܢܬܬܣܡܘܢܿ ܘܢܫܠܡܘܢ ܐܢܘܢ<EOS>ܠܟܠܗܘܢ ܣܦܪ̈ܐ ܕܡܠܦܝܢ ܣܦܪܐ<EOS> ܕܚܠܦ ܝܘܠܦܢܐ ܒܗܘܢ ܢܬܗܓܘܢܿ ܘܢܐܚܕܘܢ ܥܘܗܕܢܗܘܢܿ ܘܟܕ<EOS>ܗܠܝܢ ܗܟܢܐ ܐܣܬܥܪ ܗܘ̈ܝ<EOS> ܐܚܪܢܐ ܬܘܒ ܪܒܚܝܠܐ ܗܿܘ ܕܪ̈ܗܘܡܝܐ ܕܘܟܣ ܩܪܝܢ ܠܗ<EOS> ܒܕܪܡܣܘܩ<EOS>ܕܦܘܢܝܩܐ<EOS> ܚܛܦ ܗܘܐ ܘܐܝܬܝ ܡܢ ܫܘܩܐ ܢܫ̈ܐ ܛܡ̈ܐܬܐ<EOS> ܘܦܩܕ ܕܢܩܪܒܘܢ ܠܗܝܢ ܢܓ̈ܕܐ ܪܟܝܟܐܝܬ<EOS>ܘܐܠܨ ܗܘܐ ܠܗܝܢ ܕܢܐܡܪܢ ܒܟܬܝܒ̈ܬܐ<EOS> ܕܡܢ ܩܕܝܡ ܟܪ̈ܣܛܝܢܝܬܐ ܐܝܬܝܗܝܢ ܗܘ̈ܝ<EOS> ܘܗܢܝܢ ܚܙܝܢ<EOS>ܗܘ̈ܝ ܒܗܘܢ ܣܘܥܪܢܐ ܕܠܐ ܢܡܘܣ<EOS> ܕܒܗܘܢ ܠܡ ܒܒ̈ܬܐ ܕܨ̈ܠܘܬܗܘܢܿ ܥܒܕܝܢ ܗܘܘ ܣܘܥܪ̈ܢܐ<EOS>ܕܛܢܦܘܬܐ<EOS> ܘܐܚܪ̈ܢܝܬܐ ܐܝܠܝܢ ܕܗܘ ܨܒܐ ܗܘܐ ܕܢܐܡܪܢ ܐܝܟ ܕܠܨܥܪܐ ܕܩܝܡܢ<EOS> ܐܦ ܗܘ ܕܝܢ ܗܢܐ<EOS>ܣܡ ܐܢܝܢ ܠܗܠܝܢ ܡ̈ܠܐ ܒܗܘܦܡ̈ܢܡܛܐ ܘܐܘܕܥ ܠܡܠܟܐ<EOS> ܘܦܩܕ ܕܒܟܠ ܐܬܪ ܘܡܕܝܢܐ<EOS> ܢܬܟܪܙܢ ܗܠܝܢ<EOS>ܟܬܝܒ̈ܬܐ<EOS> ܗܘ ܕܝܢ ܗܢܐ ܪܒ ܚܝܠܐ<EOS> ܒܬܪ ܩܠܝܠ ܙܒܢܐ ܗܘ ܒܝ̈ܕܘܗܝ ܩܛܠ ܢܦܫܗ<EOS> ܐܬܦܪܥ ܕܝܢܐ<EOS>ܕܒܝܫܘܬܗ<EOS>ܕܐܫܬܐ<EOS> ܥܠ ܐܝܠܝܢ ܕܐܣܗܕܘ ܒܗܢܐ ܙܒܢܐ<EOS>ܬܘܒ ܕܝܢ ܥܪܘܩܝܐ ܕܝܠܢ ܐܬܙܝܥ ܗܘܐ ܘܪܕܘܦܝܐ ܒܝܫܐ<EOS> ܘܗܓܡ̈ܘܢܐ ܕܒܟܠ<EOS>ܗܦܪܟܝܐ<EOS> ܒܩܫܝܘܬܐ ܬܘܒ ܥܠܝܢ ܩܝܡܝܢ ܗܘܘ<EOS> ܘܣ̈ܓܝܐܐ ܐܬܬܚܕܘ ܡܢ ܐܝܠܝܢ ܕܝܕܝܥܝܢ ܗܘܘ<EOS>ܒܡܠܬܐ ܕܕܚܠܬ ܐܠܗܐ<EOS> ܘܩܒܠܘ ܕܝܢܐ ܕܡܘܬܐܥܬܝܕܐܝܬ<EOS> ܬܠܬܐ ܕܝܢ ܡܢܗܘܢ ܒܚܡܨ ܡܕܝܢܬܐ<EOS>ܕܦܝܢܝܩܐ<EOS> ܕܐܘܕܝܘ ܕܟܪ̈ܣܛܝܢܐ ܐܢܘܢܿ ܠܚܝ̈ܘܬܐ ܐܫܬܕܝܘ<EOS> ܕܡܢܗܘܢ ܚܕ<EOS>ܣܠܘܢܘܣ ܐܦܣܩܘܦܐ ܐܝܬܘܗܝ ܗܘܐ<EOS> ܕܒܫ̈ܢܝܐ ܪܒܐ ܐܝܬܘܗܝ ܗܘܐ<EOS> ܘܐܪܒܥܝܢ ܫ̈ܢܝܢ ܕܒܪ ܬܫܡܫܬܗ<EOS>ܘܒܗ ܒܗܢܐ ܙܒܢܐ<EOS> ܦܛܪܘܣ ܐܦܣܩܘܦܐ ܕܩܡ ܒܥܕܬܐ ܕܐܠܟܣܢܕܪܝܐ ܫܒܝܚܐܝܬ<EOS> ܗܿܘ ܕܡܐܢܐ ܗܘܐ<EOS>ܕܐܠܗܐ ܡܛܘܠ ܫܒܝܚܘܬܐ ܕܦܘܠܚܢܗ ܕܒܡܠܬܐ ܕܐܠܗܐ<EOS> ܕܠܐ ܥܠܬܐ ܕܝܢ ܐܬܚܛܦ ܗܘܐ<EOS> ܟܕ ܠܝܬ ܗܘܐ<EOS>ܡܣܒܪܢܘܬܐ ܕܡܕܡ ܡܢ ܩܕܝܡ<EOS> ܘܡܢ ܫܠܝ ܕܠܐ ܕܝܢܐ ܐܝܟ ܕܢܡ ܦܘܩܕܢܗ ܕܡܟܣܝܡܝܢܘܣ<EOS> ܪܫܗ<EOS>ܐܬܦܣܩ<EOS> ܥܡܗ ܕܝܢ ܐܦ ܚܪ̈ܢܐ ܣ̈ܓܝܐܐ ܐܦܣܩ̈ܦܐ ܡܢ ܡܨܪܝܢ<EOS> ܕܐܝܟ ܗܕܐ ܣܒܠܘ<EOS> ܘܠܘܩܝܢܘܣ ܬܘܒ<EOS>ܓܒܪܐ ܕܒܟܠܡܕܡ ܢܨܝܚ ܗܘܐ ܒܕܘܒܪ̈ܐ ܕܢܟܦܘܬܐ<EOS> ܘܒܝܘܠܦܢܐ ܩܕܝܫܐ ܡܕܪܫ ܗܘܐ<EOS> ܕܐܝܬܘܗܝ ܗܘܐ<EOS>ܩܫܝܫܐ ܕܥܕܬܐ ܕܒܐܢܛܝܘܟܝܐ<EOS> ܐܝܬܝܘܗܝ ܠܢܝܩܘܡܕܝܐ ܡܕܝܢܬܐ<EOS> ܕܬܡܢ ܒܗܿܘ ܙܒܢܐ ܡܠܟܐ ܡܬܗܦܟ<EOS>ܗܘܐ<EOS> ܘܟܕ ܝܗܒ ܡܦܩ ܒܘܪܚܐ ܩܕܡ ܕܝܢܐܿ ܥܠ ܐ̈ܦܝ ܝܘܠܦܢܐ ܗܿܘ ܕܡܣܒܪ ܗܘܐ<EOS> ܐܫܬܠܡ ܠܒܝܬ<EOS>ܐܣܝܪ̈ܐ ܘܐܬܩܛܠ<EOS> ܘܗܟܢܐ ܒܩܠܝܠ ܙܒܢܐ ܥܫܢܬ ܡܚܫܒܬܐ ܕܢܟܠܗ ܕܡܟܣܝܡܝܢܘܣ ܣܢܐܿ ܫܦܝܪ̈ܬܐ<EOS>ܘܐܪܕܘܦܝܐ ܕܐܥܝܪ ܥܠܝܢ ܒܝܫ ܗܘܐ ܡܢ ܗܿܘ ܩܕܡܝܐ<EOS>ܕܫܒܥܐ<EOS> ܥܠ ܟܬܝܒ̈ܬܐ ܕܐܬܬܣܝܡ ܥܠܝܢ<EOS> ܥܠ ܣܛ̈ܠܐܣ<EOS>ܡ̈ܠܟܐ ܕܝܢ ܕܚܘ̈ܫܒܐ ܕܡ̈ܕܝܢܬܐ ܕܥܠܝܢ<EOS> ܘܥܡܗܘܢ ܐܦ ܦܘܩ̈ܕܢܐ ܕܡܠܟܐ<EOS>ܡܨܥܬ ܡ̈ܕܝܢܬܐ ܥܠ ܣܛܐ̈ܠܣ ܕܢܚܫܐ ܡܬܟܬܒܝܢ ܗܘܘ<EOS> ܡܕܡ ܕܡܡܬܘܡ ܠܐ ܗܘܐ<EOS> ܘܛ̈ܠܝܐ ܒܝܬ ܝܘܠܦܢܐ ܒܗܘܦܡ̈ܢܡܛܐ ܕܪܟܒܘ ܗܘܘ ܕܦܪܘܩܢ ܘܕܦܝܠܛܘܣ<EOS> ܐܝܟ ܕܠܨܥܪܐ<EOS>ܒܟܠܝܘܡ<EOS> ܒܦܘܡܗܘܢ ܗܓܝܢ ܗܘܘ<EOS> ܗܪܟܐ ܕܝܢ ܡܬܚܙܐ ܠܝ ܕܙܕܩ ܕܢܣܝܡܝܘܗܝ ܠܗ ܠܟܬܒܗ<EOS>ܕܡܟܣܝܡܝܢܘܣ<EOS> ܗܿܘ ܕܣܡ ܥܠ ܣܛܐ̈ܠܣ<EOS> ܕܐܟܚܕܐ ܡܪܚܘܬܗ ܘܪܡܬܗ ܘܫܘܒܗܪܗ<EOS> ܘܣܢܐܬܗ ܕܠܘܬ ܐܠܗܐ<EOS>ܗܢܐ ܓܒܪܐ ܒܓܠܝܐ ܬܬܝܕܥ<EOS> ܘܕܝܢܐ ܟܐܢܐ ܕܐܕܪܟܗ ܡܚܕܐ<EOS> ܗܿܘ ܕܠܐ ܕܡܟ ܡܢ ܦܘܪܥܢܐ ܕܪ̈ܫܝܥܐ<EOS>ܕܟܕ ܐܫܬܢܩ ܡܢܗ ܒܬܪ ܩܠܝܠ ܙܒܢܐ<EOS> ܣܩܘܒܠܐ ܕܗܠܝܢ ܥܠܝܢ ܐܬܡܠܟ ܗܘܐ ܘܒܟܬܝܒ̈ܬܐ ܢܡ̈ܘܣܐ<EOS>ܐܚܪ̈ܢܐ ܥܠܝܢ ܦܩܕ ܗܘܐ<EOS> ܦܪܫܓܢܐ ܕܦܘܫܩܐ ܗܢܐ ܕܦܘܩ̈ܕܢܘܗܝ ܕܡܟܣܝܡܝܢܣ ܙܥܘܪܐ<EOS> ܕܦܩܕ<EOS>ܠܘܩܒܠ ܡ̈ܠܟܐ ܕܚܘ̈ܫܒܥܐܕܥܠܝܢ ܕܐܬܟܬܒ ܠܗ<EOS> ܕܐܬܢܣܡ ܡܢ ܣܛܐ̈ܠܣ ܕܐܝܬ ܗܘܐ ܒܨܘܪ<EOS> ܗܐ ܐܦ<EOS>ܡܢ ܩܕܡ ܗܫܐ ܡܪܚܘܬܐ ܟܪܗܬܐ ܕܬܪܥܝܬܐ ܕܐܢܫܘܬܐ ܐܬܚܝܠܬ<EOS> ܘܕܚܩܬ ܘܒܛܠܬ ܡܢܗܿ ܟܘܠܗ ܚܫܘܟܐ<EOS>ܕܥܡܛܢܐ ܕܛܥܝܘܬܐ<EOS> ܗܿܝ ܕܩܕܡ ܩܠܝܠ ܒܐܒܕܢܐ ܕܚܫܘܟܐ ܕܛܥܝܘܬܐ ܐܬܟܪܟܬ ܘܫܒܬ ܠܪ̈ܫܝܥܐ<EOS>ܘܝܬܝܪܐܝܬ ܠܗܿܢܘܢ ܕܕܠܐ ܐܠܗ ܐܢܘܢ ܡܢܢ ܗܕܐ ܕܢܫܬܘܕܥܘܢܿ ܕܒܒܛܝܠܘܬܐ ܕܪܚܡܬ ܛܒܘܬܐ<EOS>ܕܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܟܠ ܡܕܡ ܡܬܦܪܢܣ ܘܡܬܬܩܢܿ ܗܕܐ ܕܝܢ ܨܒܘܬܐ<EOS> ܠܐ ܡܬܗܝܡܢܐ ܟܕ<EOS>ܬܬܐܡܪ<EOS> ܕܐܝܟܢ ܩܒܠܢܢ ܛܝܒܘܬܐ ܒܚܕܘܬܐ ܒܚܘܒܐ<EOS> ܕܐܝܟܢܐ ܕܝܗܒܬܘܢ ܬܚܘܝܬܐ ܕܬܪܥܝܬܟܘܢ<EOS>ܕܒܪܚܡܬ ܐܠܗܐ<EOS> ܟܕ ܐܦ ܩܕܡ ܗܕܐ ܝܕܝܥܐ ܗܘܬ ܠܟܠܢܫ<EOS> ܕܒܐܝܕܐ ܢܛܘܪܬܐ<EOS>ܘܒܕܚܠܬܐܐܝܬܝܟܘܢ ܗܘܝܬܘܢ ܠܘܬ ܐ̈ܠܗܐ ܕܠܐ ܡܝܬܝܢ<EOS> ܗܿܢܘܢ ܕܠܐ ܗܘܐ ܒܡ̈ܠܐ ܫܚܝ̈ܡܬܐ<EOS>ܘܣܪ̈ܝܩܬܐ ܡܬܫܘܕܥܝܢ ܗܝܡܢܘܬܐ ܕܐܢܫܐ<EOS> ܐܠܐ ܒܥܒ̈ܕܐ ܝܕܝ̈ܥܐ ܘܫܒ̈ܝܚܐ ܘܐܡ̈ܝܢܐ<EOS> ܡܛܠܗܢܐ<EOS>ܐܫܟ ܕܫܘܐ ܡܕܝܢܬܟܘܢ ܡܬܩܢܐ<EOS> ܘܒܝܬ ܡܥܡܪܐ ܕܐ̈ܠܗܐ ܕܠܐ ܡܝܬܝܢ ܬܬܩܪܐ<EOS> ܓܠܝܐ ܗܝ ܗܟܝܠ<EOS>ܒܬܚܘ̈ܝܬܐ ܣ̈ܓܝܐܬܐ<EOS> ܕܒܫܟܝܢܬܐ ܕܐ̈ܠܗܐ ܫܡ̈ܝܢܐ ܡܗܒܒܐ ܡܛܠ ܗܝܡܢܘܬܟܘܢܿ ܗܿܘ<EOS>ܗܟܝܠ ܐܠܗܐ ܪܒܐ ܘܪܡܐ ܒܥܠܫܡܝܢ<EOS> ܗܿܘ ܕܝܬܒ ܒܡܕܝܢܬܟܘܢ ܢܗܝܪܬܐ<EOS> ܗܿܘ ܕܠܐܠܗܐ ܕܐܒܗ̈ܝܟܘܢܿ<EOS>ܘܕܢܫ̈ܝܟܘܢ ܘܕܒ̈ܢܝܟܘܢܿ ܘܠܥܘܡܪܟܘܢ ܘܒ̈ܬܝܟܘܢܿ ܦܪܩ ܡܢ ܟܠ ܐܒܕܢܐ ܕܚܒܠܐ<EOS> ܒܢܦܫ̈ܬܟܘܢ<EOS>ܐܥܝܪ ܗܢܐ ܨܒܝܢܐ ܡܚܝܢܐܢ<EOS> ܟܕ ܓܠܐܿ ܘܡܚܘܐ ܕܐܝܟܢ ܡܝܬܪܐ ܗܕܐ ܘܫܒܝܚܐ ܘܡܢܝܚܐ<EOS> ܕܒܣܓܕܬܐ<EOS>ܕܡܬܚܝܒܐ ܢܬܩܪܒ ܠܦܘܠܚܢܐ ܘܠܬܫܡܫܬܐ ܕܕܒ̈ܚܐ ܕܐ̈ܠܗܐ ܕܠܐ ܡܝܬܝܢ<EOS> ܡܢܘ ܓܝܪ ܗܢܐ ܕܗܟܢܐ<EOS>ܐܝܬܘܗܝ ܕܠܐ ܡܕܥܐ<EOS> ܕܡܫܟܚ ܕܢܗܘܐ ܢܘܟܪܝ ܠܫܡܫܐ ܟܠܗ<EOS> ܕܠܐ ܡܪܓܫ ܕܒܚܦܝܛܘܬܐ ܕܪܚܡܬܐ<EOS>ܕܛܒܘܬܐ ܕܐ̈ܠܗܐ ܗܘܝܐ ܗܕܐ<EOS> ܕܠܐ ܐܪܥܐ ܬܟܦܘܪ ܒܙܪ̈ܥܐ ܕܡܫܬܠܡܝܢ ܠܗܿ<EOS> ܘܣܒܪܐ ܕܦ̈ܠܚܐ<EOS>ܬܣܪܩ ܘܢܬܕܓܠ ܣܘܟܣܗܘܢܿ ܐܦܠܐ ܕܩܪܒܐ ܕܪ̈ܫܝܥܐ ܡܢ ܩܒܘܠ ܢܫܬܝܢ ܥܠ ܐܪܥܐ ܕܠܐ ܟܠܝܬܐ<EOS>ܘܢܬܚܒܠ ܡܘܙܓܐ ܕܫܡܝܐ<EOS> ܘܢܬܓܪܦܘܢ ܦܓܪ̈ܐ ܠܡܘܬܐ ܒܚܒܠܐ<EOS> ܐܦ ܠܐ ܕܝܡܐ ܢܬܥܐ ܒܡܚ̈ܫܘܠܘܗܝ<EOS>ܒܢܫܒܐ ܕܪ̈ܘܚܐ ܚܣ̈ܝܢܬܐ<EOS> ܐܦ ܠܐ ܥ̈ܠܥܠܐ ܕܡܢ ܫܠܝ ܢܣܥܘܢ ܘܢܝܬܘܢ ܣܬܘܐ<EOS>ܕܚܒܠܐ<EOS> ܐܦܠܐ ܬܘܒ ܐܪܥܐ ܐܡܐ ܡܪܒܝܢܝܬܐ ܕܟܠ<EOS> ܒܕܚܠܬܐ ܕܙܘ̈ܥܝܗܿ ܡܢ ܟܢ̈ܦܝܗܿ ܬܛܒܥ<EOS> ܐܦ<EOS>ܠܐ ܛܘܪ̈ܐ ܪ̈ܡܐ ܢܫܬܕܘܢ ܒܗܘܬܐ ܕܗܘܝܐ<EOS> ܕܗܠܝܢ ܟܠܗܝܢ ܒܝ̈ܫܬܐ<EOS> ܘܕܒ̈ܝܫܢ ܡܢ ܗܠܝܢ<EOS> ܡܢ<EOS>ܩܕܡ ܩܠܝܠ ܟܠ ܐܢܫ ܡܦܣ ܕܗ̈ܘܝܢ ܗ̈ܘܝ<EOS> ܘܟܘܠܗܝܢ ܗܠܝܢ ܐܟܚܕܐ<EOS> ܡܛܠ ܛܥܝܘܬܐ ܕܐܒܕܢܐ<EOS>ܕܣܪܝܦܘܬܗܘܢ ܕܗܿܢܘܢ ܐܢܫܐ<EOS> ܕܠܐ ܢܡܘܣ ܗܘ̈ܝܢ ܗ̈ܘܝ<EOS> ܟܕ ܠܥܠ ܡܢ ܢܦܫ̈ܬܗܘܢ ܫܦܝܥܐ ܗܘܬ<EOS>ܘܐܝܟ ܗܿܘ ܕܠܟܠܗܿ ܬܒܝܠ ܒܗܬܬܐ ܐܚܝܕܐ ܗܘܬ<EOS> ܘܒܬܪ ܩܠܝܠ ܐܡܪ ܬܘܒ<EOS> ܢܚܘܪܘܢ ܠܡ ܒܦܩ̈ܥܬܐ<EOS>ܪܘܪ̈ܒܬܐ<EOS> ܕܪܘܙܢ ܚ̈ܩܠܬܗܝܢ ܒ̈ܓܠܠܐ ܫ̈ܦܝܥܐ ܕܫ̈ܢܢܐ<EOS> ܘܡܪ̈ܓܐ ܕܪܘܙܝܢ ܒܡ̈ܘܥܝܬܐ ܕܗ̈ܒܒܐ<EOS>ܡܛܠ ܫܦܝܥܘܬܐ ܕܡܛܪܐ<EOS> ܘܬܩܢܘܬܐ ܕܐܐܪ ܕܝܗܝܒܐ ܒܡܘܙܓܐ ܢܝܚܐ<EOS> ܢܚܕܐ ܟܠ ܐܢܫ ܒܕܚܠܬܐ ܛܒܬܐ<EOS>ܕܝܠܢ<EOS> ܘܒܬܫܡܫܬܐ ܕܕܒ̈ܚܐ ܘܕܝܩ̈ܕܐ<EOS> ܐܫܬܝܢܬ ܐܠܗܘܬܗ ܘܚܝܠܬܢܘܬܗ ܕܐܐܪ ܘܫܪܝܪܘܬܗ<EOS> ܡܛܠ<EOS>ܗܢܐ ܢܚܕܘܢ ܟܕ ܡܬܢܝܚܝܢ ܒܗܝܪܘܬܐ ܕܫܠܡܐ ܒܢܝܚܐ ܫܪܝܪܐܝܬ<EOS> ܘܟܠ ܐܝܠܝܢ ܕܡܢ ܗܝ ܥܘܝܪܘܬܐ<EOS>ܕܛܥܝܘܬܐ ܐܬܦܢܝܘ<EOS> ܘܐܬܥܕܪܘ ܡܫܡܠܝܐܝܬ ܘܐܬܘ ܠܬܪܥܝܬܐ ܬܪܝܨܬܐ ܘܡܝܬܪܬܐ<EOS> ܪܘܪܒܐܝܬ ܢܚܕܘܢ<EOS>ܕܐܬܥܕܝܘ ܐܝܟ ܕܡܢ ܡܚܫܘܠܐ<EOS> ܐܘ ܐܝܟ ܕܡܢ ܟܘܪܗܢܐ ܚܣܝܢܐ<EOS> ܘܡܢ ܗܫܐ ܒܦܐܪ̈ܐ ܕܒܘܣܡܐ ܕܚ̈ܝܐ<EOS>ܡܬܢܝܚܝܢ<EOS> ܐܢ ܕܝܢ ܢܩܘܘܢ ܒܣܪܝܩܘܬܗܘܢ ܠܝܛܬܐ<EOS> ܒܪܘܚܩܐ ܣܓܝܐܐ ܡܢ ܡܕܝܢܬܟܘܢ ܘܡܢ<EOS>ܐܘܚܕܢܗܿ<EOS> ܐܝܟ ܕܐܦܝܣܬܘܢ ܢܬܦܪܫܘܢ ܘܢܬܪܕܦܘܢ ܕܗܟܢܐ ܐܟܘܬܗܿ ܕܚܦܝܛܘܬܟܘܢ ܕܒܗܕܐ<EOS> ܗܿܝ<EOS>ܕܫܘܝܐ ܠܩܘܠܣܐ ܬܬܪܚܩ ܡܕܝܢܬܟܘܢ ܡܢ ܟܘܠ ܣܘܝܒܐ ܘܪܘܫܥܐ<EOS> ܐܝܟ ܕܨܒܝܢܐ<EOS>ܕܢܨܝܒ ܗܘܐ ܒܗܿ<EOS> ܘܒܣܓܕܬܐ ܐܝܕܐ ܕܡܬܬܚܝܒܐ ܠܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܬܬܥܢܐ ܒܦܘܠܚܢܐ<EOS>ܕܕܒ̈ܚܐ<EOS> ܕܬܗܘܘܢ ܕܝܢ ܝܕܥܝܢ<EOS> ܕܐܝܟܢܐ ܚܒܝܒܐܝܬ ܩܒܠܢܢ ܗܢܐ ܦܝܣܟܘܢܿ ܕܐܦ ܕܠܐ ܦܝܣܐ<EOS> ܕܠܐ<EOS>ܒܥܘܬܐ<EOS> ܡܢ ܨܒܝܢܐ ܡܠܝܐ ܟܕ ܚܕܐܿ ܐܢܐ<EOS> ܢܦܫܢ ܪܚܡܬ ܛܒ̈ܬܐ ܠܡܝܩܪܘܬܟܘܢܿ ܕܐܝܕܐ ܡܘܗܒܬܐ<EOS>ܪܒܬܐ ܕܬܨܒܘܢ ܕܬܫܐܠܘܢܿ ܚܠܦ ܗܢܐ ܨܒܝܢܐ ܪܚܡ ܐܠܗܐ ܘܡܚܐ ܗܝ ܗܕܐ ܠܡܣܥܪ ܘܠܡܣܒ ܐܦܝܣ<EOS>ܕܠܐ ܟܠܝܬܐ ܓܝܪ ܡܩܒܠܝܢ ܐܢܬܘܢ ܗܘ<EOS> ܕܟܕ ܗܕܐ ܬܬܝܗܒ ܠܡܕܝܢܬܟܘܢܿ ܬܬܠ ܠܟܘܢ ܣܗܕܘܬܐ ܛܒܬܐ<EOS>ܠܥܠܡ<EOS> ܕܣܓܕܬܟܘܢ ܕܠܘܬ ܐ̈ܠܗܐ ܗܿܢܘܢ ܕܠܐ ܡܝܬܝܢ<EOS> ܘܩܒܠܬܘܢ ܡܘܗܒܬܐ ܡܢ ܪܚܡܬ ܛܒܘܬܢ ܐܝܟ<EOS>ܕܫܘܐܿ ܢܨܚܢܟܘܢ ܚܠܦ ܗܕܐ ܬܪܥܝܬܐ ܕܚܝ̈ܝܟܘܢܿ ܬܬܝܕܥ ܠܒ̈ܢܝܟܘܢ ܘܠܒ̈ܢܝ ܒ̈ܢܝܟܘܢܿ <EOS>ܕܬܡܢܝܐ<EOS> ܥܠ ܐܝܠܝܢ ܕܓܕܫ ܡܢ ܒܬܪ ܟܢ<EOS> ܒܟܦܢܐ<EOS> ܘܒܡܘܬܢܐ<EOS> ܘܒܩܪܒܐ<EOS>ܗܠܝܢ ܗܟܝܠ ܒܟܘܠ ܗܦܪܟܝܐ ܥܠܝܢ ܡܬܣܝܡܢ ܗܘ̈ܝ ܘܡܬܟܪܙܢܿ ܕܐܝܟ ܕܡܢ ܒ̈ܢܝ<EOS>ܐܢܫܐ<EOS> ܡܢ ܟܠܗ ܣܒܪܐ ܛܒܐ ܕܚܩܢ ܗܘ̈ܝ ܠܢ<EOS> ܕܐܝܟ ܗܿܝ ܡܠܬܐ ܕܐܠܗܐ ܕܐܡܪܐ<EOS> ܕܐܢ ܡܫܟܚܐ ܒܗܠܝܢ ܘܐܦ ܓܒ̈ܝܐ ܢܬܟܫܠܘܢܿ ܟܕ ܕܝܢ ܐܘܚܠܘ ܥܠ ܣܒܪܐ ܣܓܝܐܐ<EOS> ܟܕ<EOS>ܥܕܟܝܠ ܒܗܿ ܒܐܘܪܚܐ ܪܕܝܢ ܗܘܘ<EOS> ܒܐܬܪ̈ܘܢ ܐܬܪ̈ܘܢܿ ܕܡܫܡܫܝܢ ܗܘܘ ܠܗܢܐ ܟܬܒܐ ܕܐܬܣܝܡ ܥܠܝܢ<EOS>ܡܢ ܫܠܝ<EOS> ܐܠܗܐ ܗܿܘ ܕܗܘܝܘ ܡܥܕܪܢܐ ܕܥܕܬܗ<EOS> ܠܘ ܒܠܚܘܕ ܫܘܒܗܪܗ ܕܛܪܘܢܐ ܕܥܠܝܢ ܒܛܠ<EOS> ܐܠܐ<EOS>ܐܦ ܥܘܕܪܢܗ ܫܡܝܢܐ ܚܘܝ<EOS> ܡܛܪܐ ܗܟܝܠ ܕܒܥܝܕܐ ܕܣܬܘܐ ܢܚܬ ܗܘܐ ܐܬܟܠܝ ܡܢ ܐܪܥܐ<EOS> ܟܦܢܐ ܕܝܢ<EOS>ܐܚܕ ܗܘܐ ܚܣܝܢܐܝܬ<EOS> ܘܥܡܗ ܐܦ ܟܘܪܗܢܐ ܕܡܘܬܐ<EOS> ܘܐܚܪܢܐ ܟܘܪܗܢܐ ܕܐܝܬܘܗܝ ܗܘܐ ܫܘܚܢܐ<EOS>ܕܐܟܘܬܗ ܡܛܠ ܝܩܕܢܗ ܡܫܬܡܗ ܗܘܐ ܓܡܘܪܬܐ<EOS> ܣܥܐ ܗܘܐ<EOS> ܘܟܕ ܒܟܠܗܘܢ ܦܓܪ̈ܐ ܩܢܕܝܢܘܣ ܕܡܘܬܐ<EOS>ܥܒܕ ܗܘܐ ܒܐܝܠܝܢ ܕܚܫܝܢ ܒܗ<EOS> ܐܠܐ ܒܥ̈ܝܢܐ ܕܣ̈ܓܝܐܐ ܕܝܬܝܪܐܝܬ ܗܘܐ ܗܘܐ<EOS> ܘܠܪ̈ܒܘܬܐ<EOS>ܕܓܒܪ̈ܐ ܥܡ ܢܫ̈ܐ ܘܛ̈ܠܝܐ ܣܡ̈ܝܐ ܥܒܕ ܗܘܐ<EOS> ܘܠܪ̈ܒܘܬܐ ܕܓܒܪ̈ܐ ܥܡ ܢܫ̈ܐ ܘܛ̈ܠܝܐ ܣܡ̈ܝܐ<EOS>ܥܒܕ ܗܘܐ<EOS> ܘܥܡ ܗܠܝܢ ܩܡ ܗܘܐ ܥܠܘܗܝ ܥܠ ܛܪܘܢܐ ܩܪܒܐ<EOS> ܗܿܘ ܕܠܘܬ ܐܪ̈ܡܢܝܐ<EOS> ܓܒܪ̈ܐ ܕܡܢ<EOS>ܫܘܪܝܐ ܪ̈ܚܡܐ ܘܡܥܕܪ̈ܢܐ ܕܪ̈ܗܘܡܝܐ ܐܝܬܝܗܘܢ ܗܘܘ<EOS> ܗܠܝܢ ܕܐܦ ܗܢܘܢ ܟܪ̈ܣܛܝܢܐ ܐܝܬܝܗܘܢ<EOS>ܗܘܘ<EOS> ܘܣܓܕܬܐ ܕܠܘܬ ܐܠܗܐ ܒܚܦܝܛܘܬܐ ܓܡܪܝܢ ܗܘܘ<EOS> ܗܘ ܕܝܢ ܗܢܐ ܣܢܐܐ ܕܠܘܬ ܐܠܗܐ ܒܚܦܝܛܘܬܐ<EOS>ܓܡܪܝܢ ܗܘܘ<EOS> ܗܘ ܕܝܢ ܗܢܐ ܣܢܐܐ ܕܐܠܗܐ<EOS> ܕܨܒܐ ܗܘܐ ܕܢܐܠܘܨ ܐܢܘܢ ܕܢܕܒܚܘܢ ܠܦܬܟܪ̈ܐ<EOS>ܘܠܫ̈ܐܕܐ ܒ̈ܥܠܕܒܒܐ<EOS> ܘܚܠܦ ܡܥܕܪ̈ܢܐ ܒܩܪܐ ܠܩܘܒܠܗ ܐܩܝܡ ܐܢܘܢܿ ܘܡܢ ܫܠܝ ܕܝܢ ܟܘܠܗܝܢ<EOS>ܗܠܝܢ ܒܚܕ ܙܒܢܐ ܪ̈ܕܝܢ ܗܘܝ ܘܐܬܝܢ<EOS> ܘܡܪܚܘܬܗ ܕܛܪܘܢܐ ܘܫܘܥܠܝܗ ܕܠܘܬܐܠܗܐ ܟܘܢ ܗܘ̈ܝ <EOS>ܕܡܫܬܒܗܪ ܗܘܐ ܡܛܠ ܝܨܝܦܘܬܗ ܕܥܠ ܦܬܟܪ̈ܐ<EOS> ܘܡܛܠ ܪܕܘܦܝܐ ܕܥܠܝܢ<EOS> ܠܐ ܟܦܢܐ ܘܠܐ ܡܘܬܢܐ<EOS>ܐܦܠܐ ܩܪܒܐ ܒܘܡ̈ܬܗ ܗܘܐ ܗܘܐ<EOS> ܗܠܝܢ ܕܝܢ ܐܟܚܕܐ ܒܚܕ ܙܒܢܐ ܣܓܝ<EOS>ܗ̈ܘܝ<EOS> ܘܐܚܕ ܗ̈ܘܝ ܫܘܪܝܐ ܕܐܒܕܢܗ<EOS> ܗܘ ܗܟܝܠ ܥܡ ܟܠܗ ܚܝܠܗ<EOS> ܒܩܪܒܐ ܕܠܘܬ ܗܪ̈ܡܢܝܐ ܡܬܩܦܚ<EOS>ܗܘܐ<EOS> ܠܫܪܟܐ ܕܝܢ ܠܐܝܠܝܢ ܕܬܚܝܬ ܫܘܠܛܢܗ ܕܥܡܪܝܢ ܒܟܠ ܡ̈ܕܝܢܢ<EOS> ܟܦܢܐ ܕܡܘܬܐ ܚܣܢ ܗܘܐ<EOS>ܐܝܟܢ ܕܚܕ ܡܘܕܝܐ ܕܚ̈ܛܐ<EOS> ܒܬܪܝܢ ܐ̈ܠܦܝܢ ܘܚܡܫܡܐܐ ܡ̈ܥܝܢ ܡܬܝܗܒ ܗܘܐ<EOS> ܪ̈ܒܘܬܐ ܕܝܢ<EOS>ܐܝܬܝܗܘܢ ܗܘܘ<EOS> ܗܿܢܘܢ ܕܒܟܘܠ ܡܕܝܢܐ ܡܝܬܝܢ ܗܘܘ<EOS> ܘܣ̈ܓܝܐܝܢ ܡܢܗܘܢ ܗܢܘܢ ܕܒܩܘܪ̈ܝܐ<EOS>ܘܒܐܓܘܪ̈ܣܐ<EOS> ܐܝܟܢܐ ܕܐܝܠܝܢ ܕܡܢ ܩܕܝܡ ܒܟܣܦܪܫܐ ܡܬܟܬܒܝܢ ܗܘܘ<EOS> ܕܣ̈ܓܝܐܝܢ ܗܘܘ<EOS> ܒܨܝܪ<EOS>ܩܠܝܠ ܐܦ ܡܬܥܛܝܘ ܐܬܥܛܝܘ ܗܘܘ<EOS> ܕܡܢ ܫܠ ܡܢ ܚܣܝܪܘܬܐ ܕܬܘܪܣܝܐ<EOS> ܘܡܢ ܟܘܪܗܢܐ ܕܡܘܬܐ<EOS>ܐܬܚܒܠܘ ܗܘܘ<EOS> ܐ̈ܢܫܝܢ ܕܝܢ ܐܦ ܒ̈ܢܝܗܘܢ ܚܒ̈ܝܒܐ<EOS> ܒܩܠܝܠ ܡܟܘܠܬܐ ܠܥܬܝܪ̈ܐ ܡܙܒܢܝܢ ܗܘܘ<EOS>ܐܚܪ̈ܢܐ ܕܝܢ ܩܢܝܢܗܘܢ ܒܩܠܝܠ ܩܠܝܠ ܡܙܒܢܝܢ ܗܘܘ<EOS> ܥܕܡܐ ܕܐܬܘ ܠܣܟܐ ܕܚܣܝܪܘܬܐ ܕܨܘܪܟܢܐ<EOS>ܘܚܪ̈ܢܐ ܥܡܝܪܐ ܡܠܥܣܝܢ ܗܘܘ<EOS> ܘܥܣܒܐ ܫܛܝܐ ܕܥܒܕ ܚܒܠܐ ܐܟܠܝܢ ܗܘܘ<EOS> ܘܩܘܝܡܐ ܕܦܓܪ̈ܝܗܘܢ<EOS>ܡܚܒܠܝܢ ܗܘܘ ܘܡܘܒܕܝܢ<EOS> ܐܦ ܢܫ̈ܐ ܕܝܢ ܐܝܕܝ̈ܥܬܐ ܟܕ ܐܬܪܕܦ ܡܢ ܐܢܢܩܐ ܕܨܘܪܟܢܐ<EOS> ܕܠܐ<EOS>ܒܗܬܬܐ ܢܦܩܢ ܗ̈ܘܝ ܠܫܘ̈ܩܐ ܘܚܕܪܢ<EOS> ܟܕ ܬܚܘܝܬܐ ܕܡܐܟ̈ܠܬܐ ܕܒܚܕܘܬܐ ܩܕܡܝܬܐ<EOS> ܒܝܕ ܚܘܡܨܐ<EOS>ܕܦܪ̈ܨܘܦܝܗܝܢ ܘܢܘܟܦܐ ܕܠܒ̈ܘܫܝܗܝܢ ܡܚ̈ܘܝܢ ܗܘ̈ܝ<EOS> ܘܐܝܠܝܢ ܕܝܢ ܕܐܝܒܫܘ ܡܢ ܟܦܢܐ<EOS> ܐܝܟ<EOS>ܨ̈ܠܡܐ ܡ̈ܝܬܐ ܠܟܐ ܘܠܟܐ ܢܝܕܝܢ ܗܘܘ<EOS> ܟܕ ܛܪܝܢ ܒܗܘܢ ܢܦܫ̈ܬܗܘܢ ܘܡܬܬܩܠܝܢ<EOS> ܘܕܠܐ ܡܫܟܚܝܢ<EOS>ܗܘܘ ܕܢܩܘܡܘܢܿ ܡܣܬܚܦܝܢ ܗܘܘ ܘܢܦܠܝܢ ܒܫ̈ܘܩܐ<EOS> ܟܕ ܕܝܢ ܫܕܝܢ ܘܡܬܟܫܦܝܢܿ<EOS>ܕܢܘܫܛܘܢ ܠܗܘܢ ܩܠܝܠ ܥܘܡܨܐ ܕܠܚܡܐ<EOS> ܘܡܕ ܢܫܦܗܘܢ ܬܣܩ ܩܪܝܒܐ ܗܘܬ<EOS> ܕܟܦܢܝܢ ܓܥܝܢ ܗܘܘ<EOS>ܘܠܗܢܐ ܩܠܐ ܒܠܚܘܕ ܡܪܝܪܐ ܚܝ̈ܠܬܢܝܢ ܗܘܘ<EOS> ܐܝܠܝܢ ܕܝܢ ܕܥܬܝܪ̈ܝܢ ܗܘܘ<EOS> ܬܗܪܝܢ ܗܘܘ ܥܠ<EOS>ܣܘܓܐܗܘܢ ܕܗܢܘܢ ܕܫܐܠܝܢ<EOS> ܡܢ ܒܬܪ ܕܝܗܒܘ ܗܘܘ ܣܓܝ ܠܪ̈ܥܝܢܐ ܩܫ̈ܝܐ<EOS> ܕܠܐ ܪ̈ܚܡܝܢ ܐܬܘ<EOS>ܗܘܘ<EOS> ܕܩܢܛܝܢ ܗܘܘܕܕܠܡܐ ܢܓܕܫ ܠܗܘܢ ܐܦ ܠܗܘܢܿ ܐܝܟ ܕܠܗܿܢܘܢ ܕܫܐܠܝܢ<EOS> ܘܡܟܝܠ ܡܨܥܬ ܫܘ̈ܩܐ<EOS>ܦܓܪ̈ܐ ܡ̈ܝܬܐ ܘܒܪ̈ܝܬܐ<EOS> ܟܕ ܫܠܝܚܝܢ ܫܕܝܢ ܗܘܘ<EOS> ܟܕܠܐ ܩܒܝܪܝܢ ܝܘ̈ܡܬܐ ܣ̈ܓܝܐܐ<EOS> ܐܦ ܚܙܬܐ<EOS>ܫܝܛܬܐ ܠܚ̈ܙܝܐ ܝܗܒܝܢ ܗܘܘ<EOS> ܣ̈ܓܝܐܐ ܓܝܪ ܐܦ ܡܟܘܠܬܐ ܠܟ̈ܠܒܐ ܗܘܘ<EOS> ܘܡܛܘܠ ܗܕܐ ܥܠܬܐ<EOS>ܐܝܠܝܢ ܕܚܝܝܢ ܠܡܩܛܠܘ ܠܟ̈ܠܒܐ ܐܬܦܢܝܘ ܗܘܘ<EOS> ܡܢ ܕܚܠܬܐ<EOS> ܕܠܐ ܢܦܩܪܘܢ ܘܢܣܥܘܢ ܠܡܐܟܠ ܒ̈ܢܝ<EOS>ܐܢܫܐ<EOS> ܐܦ ܡܘܬܢܐ ܓܝܪ ܒܟܠ ܒ̈ܬܝܢ ܪܥܐܿ ܗܘܐ<EOS> ܘܝܬܝܪܐܝܬ ܠܗܿܢܘܢ ܕܠܐ ܡܫܟܚ ܗܘܐܟܦܢܐ<EOS>ܕܢܚܒܠ<EOS> ܡܛܘܠ ܕܡܫܪܬܚ ܗܘܐ ܠܗܘܢ ܬܘܪܣܝܐ<EOS> ܪ̈ܫܢܐ ܗܟܝܠ ܥܬܝܪ̈ܐ ܘܗܓܡ̈ܘܢܐ<EOS> ܘܣܘܓܐܐ ܕܐܢܫܐ<EOS>ܪܘܪ̈ܒܐ ܕܐܫܬܚܪܘ ܗܘܘ ܡܢ ܟܦܢܐ<EOS> ܗܢܘܢ ܝܕܝܥܐܝܬ ܒܟܘܪܗܢܐ ܕܡܘܬܐ ܚܪܝܦܐܝܬ ܟܦܢܐ<EOS> ܗܢܘܢ<EOS>ܝܕܝܥܐܝܬ ܒܟܘܪܗܢܐ ܕܡܘܬܐ ܚܪܝܦܐܝܬ ܘܩܠܝܠܐܝܬ ܡܘܦܝܢ ܗܘܘ<EOS> ܟܠ ܐܬܪ ܕܝܢ ܥܘܬܐ ܡܠܐ ܗܘܐ<EOS>ܒܫܘ̈ܩܐ ܘܒܒܪ̈ܝܬܐ<EOS> ܘܠܝܬ ܗܘܐ ܡܕܡ ܠܡܚܙܐ<EOS> ܐܠܐ ܒܟܝܐ ܥܡ ܙܡܪܐ ܘܡܪܩܘܕܬܐ<EOS> ܗܟܢܐ ܕܝܢ<EOS>ܐܝܟ ܕܩܕܡܢ ܐܡܪܢܿ ܐܩܪܒ ܡܘܬܐ ܒܗܠܝܢ ܬܪܝܢ ܙܝ̈ܝܢܝ<EOS> ܗܢܘ ܕܝܢ ܒܟܦܢܐ<EOS>ܘܒܟܘܪܗܢܐ<EOS> ܘܪܥܐ ܒܩܠܝܠ ܙܒܢܐ ܠܟܠ ܫܪ̈ܒܝܢ ܕܒ̈ܢܝܢܫܐ<EOS> ܐܝܟܢܐ ܕܬܪ̈ܝܢ ܘܬܠܬܐ ܦܓܪ̈ܝܢ<EOS>ܐܟܚܕܐ<EOS> ܒܚܕܐ ܡܦܩܬܐ ܚܙܐܿ ܗܘܐܐܢܫ ܟܕ ܡܬܠܘܝܢ ܗܘܘ<EOS> ܘܕܐܝܟ ܗܢܐ ܗܘܐ ܦܘܪܥܢܐ ܕܫܘܒܗܪܗ<EOS>ܕܡܣܝܡܝܢܣ ܡܠܟܐ<EOS> ܘܕܚܘ̈ܫܒܐ ܕܡ̈ܕܝܢܬܐܕܡܬܚܫܒܝܢ ܗܘܘ ܥܠܝܢ<EOS> ܟܕ ܚܦܝܛܘܬܐ ܘܟܐܢܘܬܐ<EOS>ܕܟܪ̈ܣܛܝܢܐ ܕܒܟܠ ܡܕܡ<EOS> ܒܟܠ ܥܡ̈ܡܝܢ ܐܬܝܕܥܬ ܬܚܘܝܬܗܿ<EOS> ܗܿܢܘܢ ܗܟܝܠ ܒܠܚܘܕ<EOS> ܒܕܐܝܟ ܗܢܐ<EOS>ܟܠܗ ܐܘܠܨܢܐ ܕܒܝܫ̈ܬܐ<EOS> ܚܫܐ ܥܡ ܡܪܚܡܢܘܬܐ ܕܥܒܕ ܒܟܠܝܘܡ ܡܚܘܝܢ ܗܘܘ<EOS> ܐܝܬ ܕܡܠܘܝܘ ܡܠܘܝܢ<EOS>ܗܘܘ ܘܩܒܪܝܢ ܠܗܿܢܝܢ ܕܡܝܬܝܢ<EOS> ܪ̈ܒܘܬܐ ܕܝܢ ܐܝܬ ܗܘܐ ܗܿܢܘܢ ܕܠܝܬ ܗܘܐ ܠܗܘܢ ܐܢܫ ܕܢܬܒܛܠ<EOS>ܠܗ ܥܠܝܗܘܢܿ ܘܐܝܬ ܕܝܢ ܕܠܗܿܢܘܢ ܕܡܫܬܢܩܝܢ ܗܘܘ ܒܟܦܢܐ ܒܟܠ ܡܕܝܢܐ<EOS> ܠܚܕ ܨܘܒܐ ܡܟܢܫܝܢ<EOS>ܗܘܘ<EOS> ܘܠܚܡܐ ܠܟܠܗܘܢ ܝܗܒܝܢ ܗܘܘ ܘܡܦܠܓܝܢ<EOS> ܘܗܝ ܗܕܐ ܨܒܘܬܐ<EOS> ܠܘܬ ܟܠܗܘܢ ܒ̈ܢܝ ܐܢܫܐ<EOS>ܡܬܟܪܙܐ ܗܘܬ ܘܢܬܝܕܥܐ<EOS> ܘܠܐܠܗܐ ܕܟܪ̈ܣܛܝܢܐ ܡܫܒܚܝܢ ܗܘܘ<EOS> ܟܕ ܡܘܕܝܢ ܕܗܠܝܢ ܐܢܘܢ ܒܠܚܘܕ<EOS>ܟܐ̈ܢܐ<EOS> ܕܚ̈ܠܝ ܐܠܗܐ ܒܫܪܪܐ<EOS> ܐܝܠܝܢ ܕܡܢܗܝܢ ܕܨܒ̈ܘܬܐ ܐܬܝܕܥܘ ܕܐܝܬܝܗܘܢܿ<EOS>ܕܬܫܥܐ<EOS> ܥܠ ܡܦܘܠܬܐ ܒܝܫܬܐ ܕܚܝ̈ܝܗܘܢ ܕܛܪ̈ܘܢܐ<EOS>ܘܟܕ ܗܠܝܢ ܗܟܢܐ ܡܣܬܥܪܢ ܗܘ̈ܝ<EOS> ܐܠܗܐ ܪܒܐ ܘܫܡܝܢܐ ܘܡܥܕܪܢܗܘܢ<EOS>ܕܟܪ̈ܣܛܝܢܐ<EOS> ܟܕ ܚܘܝ ܠܘܚܡܐ ܒܗܠܝܢ ܕܐܬܐܡܪ ܠܘܬ ܟܠܗܘܢ ܒ̈ܢܝ ܐܢܫܐ<EOS> ܚܠܦ ܗܠܝܢ ܕܚܘܝܘ<EOS>ܠܘܬܢܿ ܩܫܝܐܝܬ<EOS> ܗܝܕܝܢ ܒܒܛܝܠܘܬܐ ܕܥܠܝܢ<EOS> ܒܚܘܒܐ ܘܒܚܕܘܬܐ ܬܘܒ ܦܢܝ ܠܢ<EOS>ܘܐܝܟ ܕܒܥܡܛܢܐ ܕܚܫܘܟܐ ܢܘܗܪܐ ܕܫܠܡܐ ܐܕܢܚ ܗܘܐ ܠܢ ܚܕܬܐܝܬ<EOS> ܘܚܘܝ ܠܟܠ ܐܢܫ ܕܗܘܝܘ ܐܠܗܐ<EOS>ܘܗܘܝܘ ܒܟܘܠ ܨܒ̈ܘܢ ܣܥܘܪܐ ܕܝܠܢ ܐܡܝܢܐܝܬ<EOS> ܕܡܢܓ ܒܟܠ ܐܘ̈ܠܨܢܝܢ<EOS> ܘܪܕܐ ܠܥܡܗ ܒܟܠ<EOS>ܙܒܢ̈ܝܢ<EOS> ܘܬܘܒ ܒܬܪ ܡܪܕܘܬܐ ܕܣܦܩܐ ܡܫܬܝܢ ܘܡܬܪܥܐ<EOS> ܠܗܿܢܘܢ ܕܒܗ ܡܣܒܪܝܢ<EOS> ܗܟܢܐ ܕܝܢ ܟܕ<EOS>ܩܡ ܩܘܣܛܢܛܝܢܘܣ ܗܿܘ ܕܐܡܪܢ ܥܠܘܗܝ ܕܗܘܐ ܡܠܟܐ ܒܪ ܡܠܟܐ<EOS> ܘܟܐܢܐ ܒܪ ܟܐܢܐ ܘܒܟܠ ܡܕܡ<EOS>ܢܟܦܐ<EOS> ܗܿܘ ܕܡܢܗ ܡܢ ܐܠܗܐ ܡܠܟܐ ܕܟܠ ܘܡܢ ܦܪܘܩܢ<EOS> ܠܘܩܒܠ ܗܿܢܘܢ ܛܪ̈ܘܢܐ ܘܪ̈ܫܝܥܐ ܩܡ<EOS>ܗܘܐ<EOS> ܘܐܝܟ ܕܒܢܡܘܣܐ ܕܩܪܒܐ ܐܩܪܒ ܥܡܗܘܢܿ ܟܕ ܐܠܗܐ ܗܘܐ ܡܥܕܪܢܗ ܬܡܝܗܐܝܬ<EOS> ܘܢܦܠ ܒܪܗܘܡܐ<EOS>ܡܟܣܢܛܣ ܛܪܘܢܐ ܡܢܗ ܡܢ ܩܘܣܛܢܛܝܢܘܣ<EOS> ܗܿܘ ܕܝܢ ܛܪܘܢܐ ܕܒܡܕܢܚܐ<EOS> ܟܕ ܩܠܝܠ ܙܒܢܐ ܚܝܐ ܡܢ<EOS>ܒܬܪܗ<EOS> ܘܐܦ ܗܘ ܡܫܟܪܐܝܬ ܡܝܬ ܡܢ ܠܝܩܢܣ<EOS> ܡܢ ܗܿܘ ܕܗܝܕܝܢ ܥܕܟܝܠ ܠܐ ܫܢܐ ܗܘܐ<EOS>ܕܥܣܪܐ<EOS> ܥܠ ܙܟܘܬܐ ܕܡ̈ܠܟܐ ܪ̈ܚܡܘܗܝ ܕܐܠܗܐ<EOS>ܩܕܡܝܬ ܗܟܝܠ ܩܘܣܛܢܛܝܢܣ<EOS> ܗܿܘ ܕܒܐܝܩܪܐ ܘܒܛܟܣܐ ܕܡܠܟܘܬܐ ܩܕܡܝܐ ܐܝܬܘܗܝ<EOS>ܗܘܐ<EOS> ܚܣ ܗܘܐ ܥܠ ܗܿܠܘܟ ܕܡܬܩܦܚܝܢ ܒܪܗܘܡܐ ܡܢ ܛܪܘܢܐ<EOS> ܘܩܪܐ ܒܨܠܘܬܐ ܠܐܠܗܐ ܕܫܡܝܐ<EOS>ܘܠܡܠܬܗ ܕܗܘܝܘ ܦܪܘܩܐ ܕܟܠ<EOS> ܡܪܢ ܝܘܫܥ ܡܫܝܚܐ<EOS> ܕܢܗܘܐ ܠܗ ܡܥܕܪܢܐ<EOS> ܘܢܦܩ ܠܩܪܒܐ ܥܡ ܟܘܠܗ<EOS>ܚܝܠܐ<EOS> ܕܐܬܒܛܠ ܗܘܐ ܠܗ ܠܡܦܢܝܘ ܠܪ̈ܗܘܡܝܐ ܚܪܘܬܐ ܕܐܒ̈ܗܝܗܘܢܿ ܡܟܣܢܛܝܣ<EOS> ܕܝܢ ܥܠ ܐܘܡܢܘܬܐ<EOS>ܕܚܪ̈ܫܐ ܬܟܝܠ ܗܘܐ<EOS> ܝܬܝܪ ܡܢ ܚܘܒܐ ܕܗܿܢܘܢ ܕܡܫܬܡܥܝܢ ܗܘܘ ܠܗ<EOS> ܕܢܦܘܩ<EOS>ܕܝܢ ܐܦܠܐ ܩܠܝܠ ܠܒܪ ܡܢ ܡܕܝܢܬܐ ܡܡܪܚ ܗܘܐ<EOS> ܒܠܒܘ̈ܫܝ ܙܝܢܐ ܕܝܢܿ ܣܘܓܐܐ ܕܠܐ ܡܬܡܢܝܢܿ<EOS>ܘܪ̈ܒܘܬܐ ܕܚܝ̈ܠܐ ܕܦܪ̈ܫܐ<EOS> ܟܠ ܐܬܪ ܘܡܕܝܢܐ ܕܐܝܬ ܚܕܪ̈ܝܗܿ ܕܪܗܘܡܐ ܘܕܐܝܛܠܝܐ<EOS> ܘܡܫܥܒܕ<EOS>ܬܚܝܬ ܐܝ̈ܕܝܗܘܢ ܙܝܢ ܗܘܐ<EOS> ܩܘܣܛܢܛܝܢܘܣ ܕܝܢ ܡܠܟܐ<EOS> ܗܿܘ ܕܒܥܘܕܪܢܐ ܕܡܢ ܐܠܗܐ ܐܬܥܠܝ ܗܘܐ<EOS>ܐܬܩܪܒ ܠܚܕܐ ܘܠܬܪ̈ܬܝܢ<EOS> ܘܠܕܬܠܬ ܡܫܪ̈ܝܬܗ ܕܛܪܘܢܐ<EOS> ܘܟܒܫ ܐܢܝܢ ܚܣܝܢܝܬ<EOS> ܘܡܬܩܪܒ ܗܘܐ<EOS>ܘܥܐܠ ܒܐܝܛܠܝܐ<EOS>ܕܚܕܥܣܪ<EOS> ܥܠ ܐܒܕܢܗܘܢ ܐܚܪܝܐ ܕܒ̈ܥܠܕܒܒܐ ܕܕܚܠܬ ܐܠܗܐ<EOS>ܟܕ ܕܝܢ ܡܛܝ ܗܘܐ ܠܗܿ ܠܪܗܘܡܐ<EOS> ܕܠܐ ܒܥܠܬܗ ܕܛܪܘܢܐ ܢܬܐܠܨ ܠܡܩܪܒܘ<EOS>ܥܡܗܘܢ ܕܪ̈ܗܘܡܝܐ<EOS> ܗܘ ܐܠܗܐ ܐܝܟ ܕܒܐܣܘܪ̈ܐ<EOS> ܢܓܕ ܐܦܩܗ ܠܛܪܘܢܐ ܠܒܪ ܡܢ ܬܪܥܐ ܕܡܕܝܢܬܐ<EOS>ܘܐܝܠܝܢ ܕܡܢ ܩܕܝܡ ܐܡܝܪܢ ܥܠ ܪ̈ܫܝܥܐ<EOS> ܘܐܝܟ ܕܒܫܘܥܝܬܐ ܚܫܝܒܢ ܗܘ̈ܝ ܠܣ̈ܓܝܐܐ<EOS> ܕܟܬܝܒܢ<EOS>ܒܟܬ̈ܒܐ ܩ̈ܕܝܫܐ<EOS> ܘܠܐ ܡܬܗܝܡܢ ܗܘ̈ܝ ܐܠܐ ܐܢ ܠܡܗܝܡ̈ܢܐ<EOS> ܗܝܕܝܢ ܒܗ ܒܣܘܥܪܢܐ<EOS> ܠܡܗܝܡ̈ܢܐ<EOS>ܘܠܐܝܠܝܢ ܕܠܐ ܡܗܝܡܢܝܢ ܐܬܗܝܡܢܿ ܟܕ ܩܒܠܘ ܘܚܙܘ ܒܥܝ̈ܢܝܗܘܢ ܬܕܡܘܪܬܐ<EOS> ܐܟܙܢܐ ܓܝܪ<EOS>ܕܒܝܘܡ̈ܝ ܡܘܫܐ<EOS> ܘܛܘܗܡܐ ܩܕܡܝܐ ܕܥܒܪ̈ܝܐ<EOS> ܡܪ̈ܟܒܬܗ ܕܦܪܥܘܢ ܘܚܝܠܗ ܫܕܐ ܒܝܡܐ<EOS> ܘܓܒ̈ܝܐ<EOS>ܕܓܢܒܪ̈ܘܗܝ ܛܒܥܘ ܒܝܡܐ ܕܣܘܦ<EOS> ܬܗܘ̈ܡܐ ܟܣܝܘ ܐܢܘܢܿ ܗܟܢܐ ܐܦ ܡܟܣܢܛܝܣ<EOS>ܘܠܒܫ̈ܝ ܙܝܢܐ ܕܥܡܗ<EOS> ܛܒܥܘ ܒܥܘܡܩܐ ܐܝܟ ܟܐ̈ܦܐ<EOS> ܟܕ ܝܗܒܘ ܚܨܐ ܠܚܝܠܐ ܕܐܠܗܐ ܕܐܝܬ ܗܘܐ ܥܡ<EOS>ܩܘܣܛܢܛܝܢܘܣ<EOS> ܘܟܕ ܥܒܪ ܗܘܐ ܥܠ ܢܗܪܐ ܗܿܘ ܕܗܘ ܟܕܢ ܒܗ ܣ̈ܦܝܢܐ ܘܥܒܕ ܓܫܪܐ ܠܥܠ ܡܢܗ<EOS>ܘܪܟܒ ܐܘܡܢܘܬܐ ܕܐܒܕܢܐ ܠܢܦܫܗ<EOS> ܕܥܠܘܗܝ ܢܐܡܪ<EOS> ܕܒܐܪܐ ܚܦܪ ܘܚܛܗ܇ ܘܢܦܠ ܒܓܘܡܨܐ ܕܥܒܕ<EOS>ܢܗܦܘܟ ܥܘܠܗ ܒܪܫܗ<EOS> ܘܥܠ ܒܥܬܗ ܥܘܠܗ ܢܚܘܬ<EOS> ܕܗܘ ܗܢܐ ܪܘܟܒܐ ܕܟܕܢ ܥܠ ܢܗܪܐ<EOS> ܟܕ ܐܬܡܠܝܬ<EOS>ܡܥܒܪܬܐ ܓܒܪ̈ܐ<EOS> ܡܢ ܫܠܝܐ ܐܫܬܪܝ<EOS> ܘܐܬܛܒܥ ܗܘ̈ܝ ܣ̈ܦܝܢܐ ܒܥܘܡܩܐ ܟܕ ܡܿܠܝܢ ܓܒܪ̈ܐ<EOS> ܘܗܘ<EOS>ܗܢܐ ܪܫܝܥܐ<EOS> ܗܘ ܩܕܡܝܬ ܘܟܠܗܘܢ ܪ̈ܚܡܘܗܝ ܥܡܗ<EOS> ܘܐܝܢ ܕܐܡܪܐ ܡܠܬܐ ܕܟܬܒܐ<EOS> ܕܛܒܥܘ ܐܝܟ<EOS>ܐܒܪܐ ܒܡ̈ܝܐ ܬܩ̈ܝܦܐ ܘܡܟܝܠ ܐܦܢ ܠܐ ܒܡ̈ܠܐ<EOS> ܐܠܐ ܒܗܘܢ ܒܣܘܥܪ̈ܢܐ<EOS> ܐܝܟ ܗܿܢܘܢ ܕܒܝܬ ܡܘܫܐ<EOS>ܥܒܕܗ ܕܐܠܗܐ<EOS> ܕܢܣܒܘ ܡܢ ܐܠܗܐ ܙܟܘܬܐ<EOS> ܘܗܢܝܢ ܗܠܝܢ ܕܥܠ ܗܿܘ ܛܪܘܢܐ ܪܫܝܥܐ ܩܕܡܝܐ<EOS> ܢܫܒܚ<EOS>ܘܢܐܡܪ ܐܦ ܗܪܟܐ<EOS> ܫܒܚܘ ܠܡܪܝܐ ܓܐܝܐ<EOS> ܕܐܬܓܐܝ ܥܠ ܪ̈ܟܫܐ ܘܪ̈ܟܒܝܗܘܢ ܐܪܡܝ ܒܝܡܐ<EOS> ܡܥܕܪܢܐ<EOS>ܘܡܣܬܪܢܐ<EOS> ܡܪܝܐ ܗܘܐ ܠܝ ܦܪܘܩܐ<EOS> ܡܢܘ ܐܟܘܬܟ ܡܪܝܐ<EOS> ܡܢܘ ܐܟܘܬܟ ܒܐ̈ܠܗܐ<EOS> ܡܢܘ ܐܟܘܬܟ ܗܕܝܪ<EOS>ܒܩܘܕܫܗ<EOS> ܕܚܝܠܐ ܘܡܫܒܚܐ ܘܥܒܕ ܬܕܡܪܗܬܐ<EOS> ܗܠܝܢ ܓܝܪ ܘܕܐܟܘܬܗܝܢ ܘܕܡܝܬܪܢ ܡܢܗܝܢ<EOS>ܩܘܣܛܢܛܝܢܘܣ ܒܗܘܢ ܒܣܘܥܪ̈ܢܐ<EOS> ܟܕ ܡܫܒܚ ܗܘܐ ܠܐܠܗܐ ܡܕܒܪܢܐ ܕܟܠ ܘܝܗܘܒܐ<EOS>ܕܙܟܘܬܐ<EOS> ܠܪܗܘܡܐ ܥܐܠ ܗܘܐ ܒܬܫܒܘܚܬܐ ܕܙܟܘܬܐ<EOS> ܘܟܠܗܘܢ ܡܢ ܫܠ ܥܡ ܢܫ̈ܐ ܘܝܠܘ̈ܕܐ<EOS> ܘܥܡ<EOS>ܒܘܠܐ ܕܣܢܩܠܛܣ<EOS> ܘܐܢܫܐ ܡܝܩܪ̈ܐ ܥܡ ܥܡܐ ܟܠܗ ܕܪܗܘܡܐ<EOS> ܒܐ̈ܦܐ ܦܨܝ̈ܚܬܐ ܟܕ ܪܘܙܢ<EOS>ܢܦܫ̈ܬܗܘܢܿ ܐܝܟ ܕܠܦܪܘܩܗܘܢ ܘܡܚܝܢܗܘܢ ܘܥܒܕ ܛܒ̈ܬܗܘܢܿ ܒܬܫܒ̈ܚܬܐ ܘܒܚܕܘܬܐ ܫܦܝܥܬܐ<EOS>ܩܠܘܗܝ<EOS> ܗܘ ܕܝܢ ܕܩܢܐ ܗܘܐ ܠܕܚܠܬ ܐܠܗܐ<EOS> ܐܝܟ ܗܿܘ ܕܡܨܒ ܢܨܝܒܐ ܗܘܬ ܒܗ<EOS> ܠܐ ܡܬܙܝܥ ܗܘܐ<EOS>ܡܢ ܩ̈ܠܐ<EOS> ܐܘ ܡܬܪܝܡ ܗܘܐ ܡܢ ܩܘ̈ܠܣܐ<EOS> ܡܛܠ ܕܣܓܝ ܡܪܓܫ ܗܘܐ ܒܥܘܕܪܢܐ ܕܐܠܗܐ<EOS> ܘܗܝܕܝܢ ܦܩܕ<EOS>ܗܘܐ<EOS> ܕܙܟܘܬܗ ܕܚܫܐ ܕܦܪܘܩܢ ܒܐܩܘܢܐ ܕܝܠܗ ܬܬܪܫܡ<EOS> ܟܕ ܐܚܝܕ ܠܗܿ ܒܝܡܝܢܗ ܠܐܬܐ ܕܦܘܪܩܢܢ<EOS>ܗܢܘ ܕܝܢ ܠܨܠܝܒܐ<EOS> ܘܐܩܝܡܗܿ ܒܐܬܪܐ ܝܕܝܥܐ ܒܫܘܩܐ ܒܪܗܘܡܐ<EOS> ܘܟܬܒܘ ܠܥܠ ܡܢܗܿ ܒܠܫܢܐ<EOS>ܪܗܘܡܝܐ ܗܟܢܐ<EOS> ܒܗܕܐ ܐܬܿܐ ܕܦܘܪܩܢܐ ܕܐܝܬܝܗܿ ܟܘܘܢܐ ܕܓܢܒܪܘܬܐ<EOS> ܠܡܕܝܢܬܟܘܢ ܡܢ ܢܝܪܗ<EOS>ܕܛܪܘܢܐ ܦܪܩܬ ܘܚܪܪܬܗܿ<EOS> ܘܐܦ ܠܣܘܢܩܠܛܘܣ ܘܠܥܡܐ ܕܪ̈ܗܘܡܝܐ<EOS> ܠܫܒܝܚܘܬܐ ܘܢܗܝܪܘܬܐ ܩܕܡܝܬܐ<EOS>ܐܦܢܝܬ<EOS> ܘܥܡ ܗܠܝܢ<EOS> ܐܦ ܩܘܣܛܢܛܝܢܣ<EOS> ܘܥܡܗ ܐܦ ܠܝܩܢܣ<EOS> ܗܿܘ ܕܗܝܕܝܢ ܥܕܟܝܠ ܠܐ ܢܦܠ ܗܘܐ<EOS>ܒܫܢܝܘܬܐ<EOS> ܗܿܝ ܕܠܚܪܬܐ ܐܬܐ ܗܘܐ ܠܗܿ ܟܕ ܐܬܗܦܟܬ ܬܪܥܝܬܗ<EOS> ܬܪ̈ܝܗܘܢ ܠܐܠܗܐ ܗܿܘ ܕܗܘ ܗܘܐ<EOS>ܠܗܘܢ ܥܠܬܐ ܠܟܠܗܝܢ ܛܒ̈ܬܐ ܫܒܚܘ<EOS> ܘܒܚܕ ܡܠܟܐ ܘܒܚܕ ܨܒܢܐܢ<EOS> ܢܡܘܣܐ ܡܫܡܠܝܐ ܣܡܘ ܚܠܦ<EOS>ܟܪ̈ܣܛܝܢܐ<EOS> ܥܡ ܐܝܠܝܢ ܕܐܣܬܥܪ ܡܢ ܐܠܗܐ<EOS> ܒܬܕܡܘܪܬܐ ܕܙܟܘܬܐ ܕܗܘܬ ܠܗܘܢ ܡܢ ܛܪܘܢܐ<EOS> ܘܠܗ ܠܗܢܐ ܢܡܘܫܐ<EOS> ܠܡܟܣܝܡܣܢܘܣ<EOS> ܠܗܿܘ ܕܗܘ ܥܕܟܝܠ ܫܠܝܛ ܗܘܐ ܒܥ̈ܡܡܐ<EOS>ܕܒܡܕܢܚܐ<EOS> ܫܕܪܘ ܗܘܘ<EOS> ܕܥܕܟܝܠ ܪܚܡܘܬܐ ܠܘܬܗܘܢ ܡܚܘܐ ܗܘܐ ܒܢܟܠܐ<EOS> ܗܘ ܕܝܢ ܡܛܠ ܕܛܪܘܢܐ<EOS>ܗܘܐ ܟܐܒ ܠܗ ܒܐܝܠܝܢ ܕܗܘ̈ܝ<EOS> ܕܠܐ ܕܝܢ ܨܒܿܐ ܗܘܐ ܕܢܬܚܙܐ ܕܠܚܪ̈ܢܐ ܐܫܬܡܥ<EOS> ܐܦܠܐ ܕܝܢ<EOS>ܕܢܫܘܛܝܘܗܝ ܠܡܕܡ ܕܐܬܦܩܕ ܡܫܟܚ ܗܘܐ<EOS> ܡܢ ܕܚܠܬܐ ܕܗܿܢܘܢ ܕܦܩܕܘ<EOS> ܗܝܕܝܢ ܐܝܟ ܕܡܢ ܫܘܠܛܢܐ<EOS>ܕܨܒܝܢܗ<EOS> ܠܗܓܡܘܢܐ ܟܬܒ ܗܢܐ ܟܬܒܐ ܩܕܡܝܐ<EOS> ܐܝܟ ܕܡܢ ܐܢܢܩܐ ܚܠܦ ܟܪ̈ܣܛܝܢܐ<EOS> ܘܡܕܡ ܕܡܢ<EOS>ܡܬܘܡ ܒܗܿ ܠܐ ܐܣܬܥܪ<EOS> ܫܐܝܠܐܝܬ ܥܡ ܢܦܫܗ ܕܓܠ ܦܪܫܓܢܐ ܕܦܘܫܩܐ ܕܐܓܪܬܗ ܕܛܪܘܢܐ ܝܘܒܝܘܣ<EOS>ܡܟܣܝܡܝܢܘܣ ܣܒܣܛܘܣ ܠܣܒܝܢܘܣ ܐܦ ܠܘܬ ܝܩܝܪܘܬܐ ܕܝܠܟ ܘܠܘܬ ܟܠܗܘܢ ܒ̈ܢܝ ܢܫܐ<EOS> ܕܢܗܘܐ<EOS>ܝܕܝܥ ܥܒܕܝܢܢ<EOS> ܕܡܪ̈ܝܢ ܘܐܒ̈ܗܝܢ ܕܝܘܩܠܛܝܢܣ ܘܡܟܣܝܡܝܢܘܣ<EOS> ܟܕ ܚܙܘ ܕܡܢ ܟܠܗܘܢ ܒ̈ܢܝ ܐܢܫܐ<EOS>ܐܫܬܒܩ ܦܘܠܚܢܐ ܕܐ̈ܠܗܐ<EOS> ܘܚܠܛܘ ܢܦܫܗܘܢ ܒܥܡܐ ܕܟܪ̈ܣܛܝܢܐ<EOS> ܦܩܕܘ ܬܪܝܨܐܝܬ<EOS> ܕܟܠܗܘܢ ܒ̈ܢܝ<EOS>ܐܢܫܐ ܕܫܢܝܘ ܡܢ ܦܘܠܚܢܐ ܕܐ̈ܠܗܐ ܕܠܐ ܡܝܬܝܢ<EOS> ܒܫ̈ܢܕܐ ܝܕܝ̈ܥܐ ܘܡܣܡ ܒܪ̈ܫܐ<EOS> ܢܬܦܢܘܢ<EOS>ܠܦܘܠܚܢܐ ܕܐܗܠܗܐ<EOS> ܐܠܐ ܟܕ ܐܝܬܝܬ ܐܢܐ ܩܕܡܐܝܬ ܠܐܪܥܐ ܕܡܕܢܚܐ<EOS> ܘܝܠܦܬ ܕܐܝܬ ܒܕܘܟ ܕܘܟ<EOS>ܣܘܓܐܐ ܕܒ̈ܢܝ ܐܢܫܐ ܕܡܫܟܚܝܢ ܡܘܬܪܝܢ ܠܨܒܘ̈ܬܐ ܕܡܠܟܘܬܐ<EOS> ܕܡܬܪܕܦܝܢ ܡܢ ܕܝ̈ܢܐ ܡܛܠ ܗܕܐ<EOS>ܥܠܬܐ ܕܐܬܡܪܬ ܡܢ ܠܥܠ<EOS> ܠܟܠ ܚܕ ܚܕ ܡܢ ܕܝ̈ܢܐ ܝܗܒܬ ܦܘܩܕܢܐ<EOS> ܕܢܡ ܗܫܐ ܠܐ ܢܬܩܪܒܘܢ ܠܐܢܫ<EOS>ܡܢܗܘܢ ܩܫܝܐܝܬ<EOS> ܠܒ̈ܢܝ ܐܬܪ̈ܘܬܐ<EOS> ܐܠܐ ܒܫܘܕܠܐ ܘܒܓܘܪܓܐ ܠܦܘܠܚܢܐ ܕܐ̈ܠܗܐ<EOS>ܢܦܢܘܢ ܐܢܘܢܿ ܗܝܕܝܢ ܟܕ ܐܝܟܢ ܕܦܩܕܬ ܡܬܢܛܪ ܗܘܐ ܡܢ ܕܝܢ̈ܐ<EOS> ܘܐܢܫ ܡܢ ܐܬܪ̈ܘܬܐ ܕܡܕܢܚܐ<EOS>ܠܐ ܡܬܪܕܦ ܗܘܐ ܐܘ ܡܨܛܥܪ<EOS> ܐܠܐ ܡܢ ܗܕܐ ܕܠܐ ܐܣܬܥܪ ܠܗܘܢ ܡܕܡ ܕܩܫܐ<EOS> ܝܬܝܪܐܝܬ ܠܦܘܠܚܢܐ<EOS>ܕܐ̈ܠܗܐ ܦܢܝܢ ܗܘܘ<EOS> ܡܢ ܒܬܪ ܗܠܝܢ ܕܝܢ<EOS> ܟܕ ܠܫܢܬܐ ܐܚܪܬܐ ܥܠܬ ܠܢܝܘܡܕܝܐ<EOS> ܘܬܡܢ ܡܬܗܦܟ<EOS>ܗܘܝܬ<EOS> ܐܬܘ ܠܘܬܝ ܒܢ̈ܝ ܡܕܝܢܬܐ ܥܡ ܨ̈ܠܡܐ ܕܦܬܟܪ̈ܝܗܘܢܿ ܘܪܘܒܐܝܬ ܒܥܝܢ ܗܘܘ ܡܢܝ<EOS> ܕܡܢ ܟܠ<EOS>ܦܘܪ̈ܣܝܢ ܕܠܕܐܝܟ ܗܢܐ ܥܡܐ ܠܐ ܬܗܘܐ ܠܗ ܡܦܣܢܘܬܐ<EOS> ܕܢܥܡܪܘܢ ܒܐܬܪܐ ܕܐܘܚܕܢܗܘܢܿ ܐܢܐ ܕܝܢ<EOS>ܗܟܢ ܐܬܝܒܬ ܐܢܘܢ ܦܬܓܡܐ<EOS> ܕܐ ܫܐܠܬܗܘܢ ܛܝܒܘܬܐ ܩܒܠܬ<EOS> ܐܠܐ ܚܙܝܬ ܕܠܐ ܗܘܐ ܡܢ ܟܠܢܫ ܗܘܬ<EOS>ܗܝ ܗܕܐ ܫܐܠܬܐ<EOS> ܐܢ ܕܝܢ ܐܝܬ ܐܢܫ̈ܝܢ ܕܡܩܘܝܢ ܒܗܿ ܒܗܕܐ ܕܚܠܬܐ<EOS> ܗܟܢܐ ܟܘܠ ܚܕ ܚܕ ܡܢܗܘܢ<EOS>ܐܝܟ ܪܥܝܢܗ<EOS> ܢܗܘܐ ܫܠܝܛ ܥܠ ܨܒܝܢܗ<EOS> ܘܐܢ ܨܒܝܢ ܐܠ ܠܦܘܠܚܢܐܕܐ̈ܠܚܐ ܢܫܬܘܕܥܘܢܿ ܒܪܡ ܕܝܢ<EOS>ܐܦܠ ܗܘܢ ܠܒ̈ܢܝ ܡܕܝܢܬܐ ܕܢܝܩܘܡܕܝܐ<EOS> ܘܠܫܪܟܐ ܕܡ̈ܕܢܝܬܐ ܚܪ̈ܢܝܬܐ<EOS> ܐܝܠܝܢ ܕܐܦ ܗܢܝܢ ܕܐܝܟ<EOS>ܗܢܐ ܚܘܦܛܐ ܕܫܐܠܬܐ ܗܘܐ ܠܗܘܢ ܠܘܬܝ<EOS> ܕܠܐ ܐܢܫ ܡܢ ܟܪ̈ܣܛܝܢܐ ܢܥܡܪ ܒܡܕܝܢܬܗܘܢܿ ܐܢܢܩܐ<EOS>ܗܘܬ ܠܡܬܒܘ ܐܢܘܢ ܦܬܓܡܐ ܒܚܘܒܐ<EOS> ܡܛܠ ܕܗܝ ܗܕܐ<EOS> ܐܦ ܡ̈ܠܟܐ ܩܕܡ̈ܝܐ ܟܠܗܘܢ ܢܛܪܘܗܿ<EOS> ܐܦ<EOS>ܠܗܘܢ ܠܐ̈ܠܗܐ<EOS> ܗܿܢܘܢ ܕܒܐܝ̈ܕܝܗܘܢ ܩܝܡܝܢ ܟܠܗܘܢ ܒܢܝ̈ܢܫܐ<EOS> ܘܦܘܪܢܣܐ ܕܨܒ̈ܘܬܐ ܕܡܠܟܘܬܐ<EOS>ܫܦܪ ܠܗܘܢ ܕܕܐܝܟ ܗܕܐ ܫܐܠܬܐ<EOS> ܕܥܠ ܐ̈ܦܝ ܦܘܠܚܢܐ ܠܐܠܗܘܬܗܘܢ ܡܩܪܒܝܢ ܐܫܪܪ ܡܟܝܠ<EOS> ܐܦܢ<EOS>ܩܕܡ ܗܢܐ ܙܒܢܐ ܐܦ ܠܡܝܩܪܘܬܟ ܐܫܬܕܪ ܒܟܬܝܒ̈ܬܐ<EOS> ܘܐܦ ܒܡܦܣܢܘܬܐ ܐܬܦܩܕ ܕܠܐ ܢܬܢܛܪ ܗܢܐ ܥܝܕܐ<EOS> ܥܠ ܒ̈ܢܝ ܐܬܪ̈ܘܬܐ ܕܗܦܪ̈ܟܝܣ ܕܬܗܘܐ ܒܛܝܠܘܬܐ ܥܠܝܗܘܢܿ ܕܠܐ<EOS>ܒܩܫܝܘܬܐ ܐܠܐ ܒܢܝܚܘܬܐ ܡܡܙܓܐܝܬ ܢܬܩܪܒܘܢ ܠܗܘܢܿ ܒܪܡ ܕܝܢ<EOS> ܕܠܐ ܡܢ ܒܢܝܦܝܩܝܪ̈ܐ ܘܠܐ ܡܢ<EOS>ܚܪ̈ܢܐ<EOS> ܨܥܪܐ ܐܘ ܚܘܣܪܢܐ ܢܣܒܠܘܢܿ ܐܬܪܥܝܬ ܗܟܢܐ ܕܐܦ ܒܗܠܝܢ ܟܬܝܒ̈ܬܐ ܠܝܩܝܪܘܬܟ ܐܕܟܪ<EOS>ܕܝܬܝܪܐܝܬ ܒܫܘܕܠܐ ܘܒܓܘܪܓܐ ܬܥܒܕ ܠܒ̈ܢܝ ܐܬܪ̈ܘܬܐ ܕܝܠܢ<EOS> ܕܢܫܬܘܕܥܘܢ ܒܫܘܕܠܐ ܘܒܓܘܪܓܐ<EOS>ܬܥܒܕ ܠܒ̈ܢܝ ܐܬܪ̈ܘܬܐ ܕܝܠܢ<EOS> ܕܢܫܬܘܕܥܘܢ ܦܘܠܚܢ ܕܐ̈ܠܗܐ<EOS> ܡܛܠ ܗܢܐ ܐܢ ܐܝܬ ܐܢܫ ܕܒܨܒܝܢܗ<EOS>ܪܥܐ ܒܦܘܠܚܢ ܕܐ̈ܠܗܐ<EOS> ܠܗܢܐ ܙܕܩ ܠܢ ܕܢܩܒܠܝܘܗܝ ܐܢ ܕܝܢ ܐܝܬ ܐܢܫܐ ܕܨܒܝܢ ܠܡܪܕܐ ܒܦܘܠܚܢܐ<EOS>ܕܕܚܠܬܗܘܢ<EOS> ܒܫܘܠܛܢܐ ܕܚܐܪܘܬܗܘܢ ܫܒܘܩܘ ܐܢܘܢܿ ܡܛܘܠ ܗܢܐ ܡܝܩܪܘܬܟ ܗܿܘ ܡܕܡ ܕܐܬܩܦܕ ܠܗܿ<EOS>ܚܝܒܐ ܕܬܛܪ<EOS> ܘܠܐ ܢܬܝܗܒ ܠܐܢܫ ܫܘܠܛܢܐ ܕܠܒ̈ܢܝ ܐܘܚܕܢܢ ܒܨܥܪܐ ܘܚܘܣܪܢܐ ܢܫܒܚܘܩ<EOS> ܐܝܟ<EOS>ܕܩܕܡܬ ܐܡܪܬ ܒܓܘܪܓܐ ܘܫ̈ܘܕܠܐ<EOS> ܝܬܝܪܐܝܬ ܠܒ̈ܢܝ ܐܘܚܕܢܢ ܠܦܘܠܚܢܐ ܕܐ̈ܠܗܐ ܘܠܐܿ ܠܡܦܢܝܘ<EOS>ܕܢܬܝܕܥ ܕܝܢ ܗܢܐ ܦܘܩܕܢܢ ܠܟܠܗܘܢ ܒ̈ܢܝ ܐܘܚܕܢܢ<EOS> ܒܦܘܩܕܢܐ ܕܡܬܬܣܝܡ ܡܢܟ<EOS> ܐܝܟ ܗܢܐ ܡܕܡ<EOS>ܕܐܬܦܩܕ<EOS> ܙܕܩ ܠܟ ܕܬܫܬܪܪ<EOS> ܗܕܐ ܕܝܢ ܡܢ ܐܢܢܩܐ ܐܬܥܨܝ ܘܦܩܕ<EOS> ܘܠܐ ܡܢ ܨܒܝܢܗ<EOS> ܘܡܟܝ ܠܐ<EOS>ܐܢܫ ܡܗܝܡܢ ܗܘܐ ܘܡܫܪ ܠܗ<EOS> ܡܛܘܠ ܗܿܘ ܫܘܒܩܢܐ ܩܕܡܝܐ ܕܥܒܕ ܗܘܐ ܐܟܘܬܗ ܕܗܢܐ<EOS> ܘܗܦܟ<EOS>ܐܫܬܚܠܦ ܘܕܓܠ ܒܨܒܝܢܗ<EOS> ܡܕܝܢ ܠܐ ܐܢܫ ܡܢ ܕܝܠܢ ܡܡܪܚ ܗܘܐ ܠܡܥܒܕ ܟܢܫܐ<EOS> ܐܦ ܠܐ ܕܒܓܠܝܐ<EOS>ܢܚܘܐ ܢܦܫܗ<EOS> ܐܦܠܐ ܕܝܢ ܗܘ ܟܬܒܗ ܕܐܝܟ ܗܕܐ ܦܩܕ ܗܘܐ<EOS> ܐܠܐ ܗܕܐ ܒܠܚܘܕ<EOS>ܕܢܬܚܣܟ ܡܢ ܩܛܝܪܐ ܐܦܣ ܗܘܐ<EOS> ܘܠܐ ܕܢܥܒܕ ܟܢܫܐ ܦܩܕ ܗܘܐ<EOS> ܐܦ ܠܐ ܕܗܝ̈ܟܠܐ ܕܥܕ̈ܬܐ ܢܒܢܐ<EOS>ܐܦ ܠܐ ܡܕܡ ܐܚܪܝܢ ܕܥܝܕܐ ܗܘ ܕܝܠܢ ܠܡܣܥܪ<EOS> ܟܕ ܗܢܘܢ ܡ̈ܠܟܐ ܪ̈ܫܢܐ ܕܫܠܡܐ ܘܕܕܚܠܬ ܐܠܗܐ<EOS>ܐܦ ܠܗ ܫܠܚܘ ܗܘܘ ܘܐܦܝܣܘ ܕܐܝܟ ܗܕܐ<EOS> ܘܠܟܠܗܘܢ ܐܝܠܝܢ ܕܬܚܝܬ ܫܘܠܛܢܗܘܢ ܐܢܘܢ ܒܝܕ ܦܘܩܕܢܐ<EOS>ܘܢܡ̈ܘܣܐ<EOS> ܝܗܒܘ ܗܘܘ ܫܘܒܩܢܐ ܗܢܐ<EOS> ܪܫܝܥܐ ܕܝܢ ܗܢܐ ܠܐ ܪܥܐ ܗܘܐ ܕܢܬܬܚܬܐ ܒܗܕܐ<EOS> ܥܕܡܐ<EOS>ܕܐܬܪܕܦ ܡܢ ܕܝܢܐ ܟܢܐܢܐ ܕܐܠܗܐ<EOS> ܠܚܪܬܐ ܕܝܢ ܟܕ ܠܐ ܨܒܐ ܐܬܐ ܗܘܐ ܠܗܕܐ<EOS> ܗܘܬ ܠܗ ܓܝܪ<EOS>ܕܐܝܟ ܗܕܐ ܥܠܬܐ<EOS> ܡܛܠ ܕܝܢ ܕܠܐ ܡܫܟܚ ܗܘܐ ܕܢܣܝܒܪ ܠܪܒܘܬܐ ܕܡܕܒܪܢܘܬܐ ܕܐܫܬܠܡܬ ܠܗ<EOS> ܗܿܝ<EOS>ܕܠܐ ܫܘܐܿ ܗܘܐ ܠܗܿ<EOS> ܐܠܐ ܡܛܘܠ ܕܠܐ ܡܕܪܫ ܗܘܐ ܒܚܘܫܒܐ ܢܟܦܐ ܕܡܠܟܘܬܐ<EOS> ܕܠܐ ܒܘܠܝܬܐ<EOS>ܠܨܒ̈ܘܬܐ ܡܬܩܪܒ ܗܘܐ<EOS> ܘܥܡ ܟܠܝܗܝܢ<EOS> ܐܦ ܒܓܐܝܘܬܐ ܘܒܫܘܒܗܪܐ ܐܬܪܝܡ ܗܘܐ ܐܦ ܥܠ ܗܿܢܘܢ<EOS>ܕܫ̈ܘܬܦܐ ܗܘܘ ܕܝܠܗ ܒܡܠܟܘܬܐ ܘܒܟܠ ܡܕܡ ܡܢ ܡܝܬܪܝܢ ܗܘܘ<EOS> ܘܐܦ ܒܛܘܗܡܐ ܐܦ ܒܬܪܒܝܬܐ<EOS>ܘܒܡܪܕܘܬܐ<EOS> ܐܦ ܒܐܝܩܪܐ ܕܫܘܠܛܢܐ ܘܒܣܘܟܠܐ<EOS> ܘܐܦ ܒܢܟܦܘܬܐ ܪܫܐ ܕܟܠܗܝܢ ܘܒܕܚܠܬ ܐܠܗܐ<EOS>ܕܫܪܪܐ<EOS> ܘܡܡܪܚ ܗܘܐ ܕܢܫܬܥܠܐ ܘܢܫܡܗ ܢܦܫܗ ܩܕܡܝܐ ܒܐܝܩܪܐ<EOS> ܐܬܥܠܝ ܗܘܐ ܕܝܢ ܒܪܡܘܬܐ<EOS>ܕܫܢܝܘܬܗ<EOS> ܘܕܓܠ ܒܩܝܡܐ ܗܿܘ ܕܐܩܝܡ ܗܘܐ ܥܡ ܠܝܩܢܣ<EOS> ܘܒܒܥܠܕܒܒܘܬܐ ܩܪܒܐ ܠܩܘܒܠܗ ܣܕܪ ܗܘܐ<EOS>ܘܒܩܠܝܠ ܙܒܢܐ ܒܟܠ ܐܬܪ ܐܬܟܪܟ ܘܫܓܫ ܟܠ ܡ̈ܕܝܢܢ<EOS> ܘܟܢܫ ܟܠܗ ܚܝܠܐ<EOS>ܕܪ̈ܒܘܬܐ ܕܠܐ ܡܬܡܢܐ<EOS> ܘܢܦܩ ܗܘܐ ܘܣܕܪ ܠܩܘܒܠܗ ܩܪܒܐ ܒܣܒܪܐ ܕܫ̈ܐܕܐ ܗܿܢܘܢ ܕܐܠܗ̈ܐ<EOS>ܚܫܝܒܝܢ ܗܘܘ ܠܗ<EOS> ܘܒܪ̈ܒܘܬܐ ܕܠܒܝ̈ܫܝ ܙܝܢܐ ܡܬܪܝܡ ܗܘܐ ܒܢܦܫܗ<EOS> ܟܕ ܕܝܢ ܐܬܩܪܒ ܐܫܬܒܩ ܡܢ<EOS>ܐܠܗܐ ܕܠܐ ܣܘܥܪܢ ܘܐܬܝܗܒܬ ܙܟܘܬܐ ܡܢ ܚܕܐ ܐܠܗܐ<EOS> ܠܗܿܘ ܕܗܝܕܝܢ ܕܝܠܗ ܗܘܐܐܘܚܕܢܐ<EOS>ܕܡܠܟܘܬܐ<EOS> ܘܐܘܒܕ ܗܘܐ ܩܕܡܐܝܬ ܠܚܝܠܐ ܕܠܒܝ̈ܫ ܙܝܢܐ ܗܿܘ ܕܬܟܝܠ ܗܘܐ ܥܠܘܗܝ<EOS> ܘܫܒܩܘܝܗ<EOS>ܠܒ̈ܫܐ ܗܿܢܘܢ ܕܚܕܝܪܝܢ ܗܘܘ ܠܗ ܥܪܛܠ<EOS> ܘܒܗܿܘ ܕܐܚܝܕ ܫܘܠܛܢܐ ܐܬܓܘܣ<EOS> ܘܐܫܬܠܚ ܕܚܘܠܬܢܐ ܡܢ<EOS>ܨܒܬܐ ܕܡܠܟܘܬܐ ܗܿܘ ܕܠܝܐ ܝܐܐ ܗܘܐ ܠܗ ܩܠܝܠܐܝܬ<EOS> ܘܕܚܘܠܬܢܐܝܬ ܘܫܦܠܐܝܬ<EOS> ܘܡܚܝܠܐܝܬ ܐܬܛܫܝ<EOS>ܒܣܘܓܐܐ ܕܥܡܐ<EOS> ܘܥܪܩ ܗܘܐ ܘܡܬܛܫܐ ܒܩܘܪ̈ܝܐ ܘܒܐܓܘܪ̈ܣܐ<EOS> ܘܠܡܚܫܢ ܐܡܕ ܡܢ ܐܝܕܐ ܕܩܪ̈ܒܬܢܐ<EOS>ܘܚܝܐ<EOS> ܘܒܥܒܕܐ ܚܘܝ ܥܠ ܡ̈ܠܘܗܝ ܕܐܠܗܐ ܕܫܪܝܪܢ ܘܡܗܝܡܢܢ<EOS> ܕܐܡܪ<EOS> ܕܡܠܟܐ ܠܐ ܡܬܦܪܩ ܒܣܘܓܐܐ<EOS>ܕܚܝܠܐ ܐܦ ܠܐ ܓܢܒܪܐ ܡܬܦܨܐ ܒܣܘܓܐܐ ܕܚܝܠܗ<EOS> ܕܓܠ ܗܘ ܦܘܪܩܢܗ ܕܣܘܣܝܐ<EOS> ܕܒܣܘܓܐܐ ܕܚܝܠܗ ܠܐ<EOS>ܡܦܨܐ ܠܪܟܒܗ<EOS> ܥܝ̈ܢܘܗܝ ܕܡܪܝܐ ܥܠ ܕܚ̈ܠܘܗܝ<EOS> ܕܡܣܟܝܢ ܠܛܝܒܘܬܗ<EOS> ܕܢܦܨܐ ܢܦܫ̈ܬܗܘܢ ܡܢ<EOS>ܡܘܬܐ<EOS> ܗܟܢܐ ܟܕ ܡܠܐ ܒܗܬܬܐ ܛܪܘܢܐ<EOS> ܐܬܐ ܗܘܐ ܠܐܬܪ̈ܘܬܐ ܗܿܢܘܢ ܕܬܚܝܬ ܐܝܕܗ<EOS> ܘܩܕܡܝܬ ܒܚܡܬܐ ܕܫܢܝܘܬܗ<EOS> ܟܘܡܪ̈ܐ ܣ̈ܓܝܐܐ ܘܢܒ̈ܝܐ<EOS> ܕܗܿܢܘܢ ܐ̈ܠܗܐ ܕܬܡܝܗܝܢ ܗܘܘ<EOS>ܒܥܝ̈ܢܘܗܝ ܡܢ ܩܕܝܡ<EOS> ܕܒܢܒܝܘܬܗܘܢ ܐܫܬܕܝ ܗܘܐ ܘܐܩܝܡ ܩܪܒܐ<EOS> ܐܝܟ ܕܠܚܪ̈ܫܐ ܘܡ̈ܛܥܝܢܐ<EOS>ܘܕܗܘܘ ܡܫ̈ܠܡܢܐ ܕܚܝ̈ܘܗܝ ܩܛܠ ܗܘܐ ܐܢܘܢܿ ܘܡܢ ܒܬܪܟܢ ܝܗܒ ܗܘܐ ܬܫܒܘܚܬܐ ܠܐܠܗܐ<EOS>ܕܟܪ̈ܣܛܝܢܐ<EOS> ܘܣܡ ܗܘܐ ܚܠܦ ܚܪܘܪܗܘܢ ܢܡܘܣܐ ܡܫܡܠܝܐ ܘܓܡܝܪܐ<EOS> ܢܦܠ ܗܘܐ ܕܝܢ ܒܟܘܪܗܢܐ<EOS>ܚܣܝܢܐ ܕܡܘܬܐ<EOS> ܘܟܕ ܠܐ ܐܬܝܗܒ ܠܗ ܙܒܢܐ ܠܚܝ̈ܐ ܢܦܩ ܡܢ ܥܠܡܐ<EOS> ܢܡܘܣܐ ܕܝܢ ܗܿܘ ܕܐܫܬܕܪ<EOS>ܗܘܐ ܡܢܗ<EOS> ܗܟܢܐ ܐܝܬܘܗܝ ܗܘܐ<EOS> ܐܘܛܩܪܛܘܪ ܩܣܪ<EOS> ܓܐܝܘܣ ܘܠܪܝܘܣ ܡܟܣܝܡܝܢܘܣ<EOS> ܓܪܡܢܝܩܘܣ<EOS>ܣܪܡܛܝܩܘܣ<EOS> ܐܘܣܒܣ ܐܘܛܝܟܘܣ<EOS> ܐܢܝܩܛܘܣ ܣܒܛܣܛܘܣ<EOS> ܒܟܠ ܡܕܡ ܡܝܬܪܐܝܬ ܝܨܝܦܝܢ ܚܢܢ<EOS> ܚܠܦ<EOS>ܝܘܬܪ̈ܢܐ ܕܐܬܪ̈ܘܬܐ ܕܝܠܢ<EOS> ܘܗܠܝܢ ܨܒܝܢ ܚܢܢ ܠܡܣܥܪ ܠܗܘܢ ܐܝܠܝܢ ܕܦܫܝܩܝܬ ܒܟܠ ܡܕܡ<EOS>ܡܬܓܡܪܢ<EOS> ܐܝܠܝܢ ܕܫܠܡܢ ܠܬܩܢܘܬܐ ܕܨܒ̈ܘܬܐ ܕܡܠܟܘܬܐ ܘܠܬܪܥܝܬܐ ܕܟܠ ܐܢܫ ܚܒ̈ܝܒܢܿ ܒܡܕܡ<EOS>ܕܡܣܬܥܪ ܠܗܘܢܿ ܕܢܗܘܘܢ ܝܕܥܝܢ ܟܠܗܘܢ ܒܢܝ̈ܢܫܐ ܘܡܦܣܝܢ ܒܗܝܢ ܡܗܝܡܢܝܢ ܚܢܢ<EOS> ܟܕ ܐܦ ܩܕܡ<EOS>ܗܕܐ ܓܠܝܐ ܗܘܬ ܠܝܕܥܬܢܿ ܕܡܢ ܗܕܐ ܥܠܬܐ ܕܦܩܕ ܗܘܐ ܐܒ̈ܗܝܢ ܫܒ̈ܝܚܐ<EOS> ܕܝܘܩܠܛܝܢܘܣ<EOS>ܘܡܟܣܝܡܝܢܣ<EOS> ܕܢܬܥܛܘܢ ܗܘܘ ܟܢ̈ܫܐ ܕܟܪ̈ܣܛܝܢܐ<EOS> ܘܚܘܣܪܢܐ ܣܓܝܐܐ ܗܘܐ ܠܗܘܢ ܡܢ ܐܘܦܝܩ̈ܠܐ<EOS>ܘܥܕܡܐ ܠܗܫܐ ܗܝ ܗܕܐ ܐܣܬܥܪܬ ܠܒܢ̈ܝ ܐܬܪ̈ܘܬܐ ܕܝܠܢ<EOS> ܗܿܢܘܢ ܕܡܬܚܦܛܝܢ ܐܢܚܢܢ ܕܢܐܨܦ<EOS>ܕܝܠܗܘܢܿ ܐܝܟ ܕܡܐ ܕܙܕܩ<EOS> ܥܠ ܕܡܫܬܚܩܝܢ ܩܢܝ̈ܢܝܗܘܢܿ ܐܬܝܗܒ ܟܬܝܒ̈ܬܐ ܠܗܓܡ̈ܘܢܐ ܕܒܟܠ<EOS>ܗܦܪܟܝܐ ܩܕܡ ܗܕܐ ܫܢܬܐ<EOS> ܕܣܡܢܢ ܢܡܘܣܐ<EOS> ܕܐܢ ܕܐܢ ܐܝܬ ܐܢܫ ܕܨܒܿܐ ܕܒܗܢܐ<EOS>ܥܝܕܐ<EOS> ܐܘ ܒܕܐܝܟ ܗܕܐ ܢܛܘܪܬܐ ܕܦܘܠܚܢܐ ܠܡܬܢܩܦܘ<EOS> ܗܢܐ ܕܠܐ ܟܠܝܬܐ ܢܗܘܐ ܫܠܝܛ ܥܠ ܨܒܝܢܗ<EOS>ܕܡܢ ܐܢܫ ܠܐ ܢܬܟܠܐ ܐܘ ܢܬܥܗܟܪ<EOS> ܘܕܬܗܘܐ ܦܫܝܩܐ ܕܠܐ ܕܚܠܐ ܘܕܠܐ ܩܢܛܐ<EOS> ܠܟܠ ܚܕ ܚܕ ܡܢܗܘܢ<EOS>ܠܡܥܒܕ ܡܕܡ ܕܫܦܪ ܠܗ<EOS> ܒܪܡ ܕܝܢ ܐܦܠܐ ܗܫܐ ܡܫܟܚܐ ܗܘܬ ܬܬܟܣܐ ܡܢܢ ܗܕܐ<EOS> ܕܐܢܫ̈ܝܢ ܡܢ<EOS>ܕܝ̈ܢܐ ܡܬܦܠܓܝܢ ܗܘܘ ܥܠ ܦܘܩ̈ܕܢܝܢ<EOS> ܕܕܢܫܬܓܫܘܢ ܗܘܘ ܒ̈ܢܝ ܐܢܫܐ ܥܠ ܦܘܩ̈ܕܢܝܢ ܥܒܕܝܢ ܗܘܘ<EOS>ܠܗܘܢܿ ܕܒܐܡܝܢܘܬܐ ܢܬܩܪܒܘܢ ܠܦܘܠܚܢܐ ܕܕܚ̈ܠܬܐ<EOS> ܐܝܠܝܢ ܕܫܦܪ ܠܗܘܢ ܕܢܥܒܕܘܢ ܠܗܘܢܿ<EOS>ܕܐܝܟܢܐ ܕܝܢ ܢܫܬܩܠ ܟܠ ܩܢܛܐ ܘܦܘܠܓܐ ܕܕܚܠܬܐ<EOS> ܣܡܢܢ ܢܡܘܣ<EOS> ܕܗܢܐ ܦܘܩܕܢܐ ܢܬܬܘܣܦ ܕܢܗܘܐ<EOS>ܠܗܘܢ ܫܘܠܛܢܐ<EOS> ܠܐܝܠܝܢ ܕܨܒܝܢ ܠܡܬܕܒܪܘ ܒܗܢܐ ܪܥܝܢܐ ܘܒܗܕܐܕܚܠܬܐ<EOS> ܡܢ ܗܕܐ ܡܘܗܒܬܐ ܕܝܠܢ<EOS>ܐܝܟ ܕܨܒܿܐ ܟܠ ܚܕ ܚܕ ܡܢܗܘܢܿ ܘܡܢܚ ܠܡܬܢܩܦܘ ܠܗܢܐ <EOS> ܕܐܝܟ ܕܡܢ ܥܝܕܐ ܓܒܐ ܠܗ ܠܡܦܠܚ ܒܗ<EOS>ܘܗܝ̈ܟܠܐ ܕܥ̈ܕܬܐ ܕܝܠܗܘܢ ܕܢܗܘܘܢ ܒܢܝܢ ܡܦܣ ܠܗܘܢܿ <EOS> ܕܬܗܘܐ ܕܝܢ ܪܒܐ ܗܕܐ ܡܘܗܒܬܢܿ ܐܦ<EOS>ܗܕܐ ܨܒܝܢ ܕܢܦܩܘܕ<EOS> ܕܐܢ ܐܝܬ ܒ̈ܬܐ ܐܘ ܕܘ̈ܟܝܬܐ<EOS> ܕܐܝܟ ܕܡܢ ܙܕܩܐ ܐܝܬܝܗܘܢ ܗܘܘ ܡܢ ܩܕܝܡ<EOS>ܕܟܪ̈ܣܛܝܢܐ<EOS> ܘܐܝܢ ܕܡܢ ܦܘܩܕܢܐ ܕܐܒ̈ܗܬܢ ܠܙܕܩܐ ܚܪܢܐ ܐܫܬܚܠܦܘ<EOS> ܐܘ ܡܢ ܚܕܐ ܡܢ ܡܕܝ̈ܢܬܐ<EOS>ܐܬܢܣܒܘ ܐܘ ܡܙܕܒܢܘ ܐܙܕܒܢܘ<EOS> ܐܘ ܕܒܐܝܩܪܐ ܐܬܝܗܒܘ ܠܐܢܫ<EOS> ܟܠܗܝܢ ܗܠܝܢ<EOS> ܠܙܕܩܐ ܩܕܡܝܐ ܕܟܪ̈ܣܛܝܢܐ ܦܩܕܢܢ ܕܢܬܦܢܝܢ<EOS> ܕܐܦ ܒܗܕܐ ܟܠܢܫ ܢܪܓܫ ܒܝܨܝܦܘܬܐ ܕܝܠܢ<EOS>ܘܕܡܪܚܡܢܘܬܢܿ ܗܠܝܢ ܐ̈ܢܝܢ ܡ̈ܠܘܗܝ ܕܛܪܘܢܐ<EOS> ܕܐܦܠܐ ܚܕܐ ܫܢܬܐ ܡܠܝܬ ܡܢ ܙܒܢܐ ܕܣܡ ܦܘܩܕܢܐ<EOS>ܥܠ ܟܪ̈ܣܛܝܢܐ ܥܠ ܣܛܐ̈ܠܣ<EOS> ܘܡܢ ܗܿܘ ܕܡܢ ܩܕܡ ܩܠܝܠ ܐܝܟ ܪ̈ܫܝܥܐ ܚܫܝܒܝܢ ܗ̈ܘܝܢ ܠܗ<EOS> ܘܕܠܐ<EOS>ܐܠܗܐ<EOS> ܘܐܝܬܝܢ ܗܘܝܢ ܥܠܬܐ ܠܥܠܡܐ<EOS> ܠܟܠ ܐܒ̈ܕܢܝܢ<EOS> ܕܠܐ ܒܡ̈ܕܝܢܬܐ ܘܠܐ ܒܩܘܪ̈ܝܐ<EOS> ܘܠܐ<EOS>ܒܕܒܪܐ ܠܡܥܡܪ ܡܦܣ ܗܘܐ ܠܢ ܡܢܗ<EOS> ܡܢ ܗܢܐ ܢܡ̈ܘܣܐ ܘܦܘܩ̈ܕܢܐ ܚܠܦ ܟܪ̈ܣܛܝܢܐ ܡܬܣܝܡܝܢ ܗܘܘ<EOS>ܘܠܗܿܢܘܢ ܕܡܢ ܩܕܡ ܩܠܝܠ ܠܢܘܪܐ ܘܠܣܝܦܐ<EOS> ܘܡܐܟܘܠܬܐ ܠܚܝ̈ܘܬܐ ܩܕܡ ܥܝ̈ܢܘܗܝ ܡܫܬܕܝܢ ܗܘܘ<EOS>ܘܒܟܠ ܙܢ̈ܝܢ ܕܫ̈ܢܕܐ ܘܡܣܡ ܒܪ̈ܫܐ <EOS> ܡܢ ܥܠܡܐ ܨܥܝܪܐܝܬ ܢܦܩܝܢ ܗܘܘ<EOS> ܘܐܝܟ ܪ̈ܫܝܥܐ ܗܢܘܢ<EOS>ܕܕܠܐ ܐܠܗ ܐܢܘܢ ܡܣܝܒܪܝܢ ܗܘܘ ܗܠܝܢ ܠܗܘܢ ܠܗܠܝܢ ܗܘ ܩܢܘܡܗ ܡܘܕܐ ܠܗܘܢ<EOS> ܕܢܦܠܗܘ<EOS>ܒܕܚܠܬܗܘܢ ܘܕܢܒܢܘܢ ܥ̈ܕܬܐ ܐܦܣ ܠܗܘܢܿ ܘܕܢܩܒܠܘܢ ܙܕܩܐ ܕܡܕܡ ܕܐܝܬ ܗܘܐ ܠܗܘܢܿ ܟܕ ܕܝܢ<EOS>ܐܘܕܩ ܕܐܝܟ ܗܠܝܢ<EOS> ܐܝܟ ܥܘܕܪܢܐ ܡܕܡ ܗܘܐ ܠܗ<EOS> ܡܛܘܠ ܗܠܝܢ<EOS> ܕܒܨܝܪ ܡܢ ܡܐ ܕܡܬܚܝܒ ܗܘܐ<EOS>ܢܚܫ<EOS> ܚܫ ܒܡܚܘܬܐ ܕܐܠܗܐ ܕܡܢ ܫܠ<EOS> ܒܙܒܢܬܐ ܕܝܢ ܕܬܪ̈ܬܝܢ ܕܩܪܒܐ ܐܣܬܚܦ<EOS> ܗܟܢܐ ܕܝܢ ܗܘܬ<EOS>ܡܦܩܬܗ ܕܡܢ ܥܠܡܐ<EOS> ܠܐ ܗܐ ܓܝܪ ܐܝܟ ܪ̈ܒܝ ܚܝ̈ܠܐ ܘܢܨܝ̈ܚܐ ܘܩܪܒܐ<EOS> ܕܥܠ ܐ̈ܦܝ ܢܨܚ̈ܢܐ<EOS>ܝܕܝ̈ܥܐ ܡܬܢܨܚܝܢ ܒܗ ܒܩܪܒܐ<EOS> ܫܘܠܡܐ ܫܒܝܚܐ ܚܝܠܬܢܐܝܬ ܓܕܫ ܠܗ ܕܢܣܝܒܪ<EOS> ܐܠܐ ܐܝܟ ܕܪܫܝܥܐ<EOS>ܘܒܥܠܕܒܒܐ ܕܐܠܗܐ<EOS> ܟܕ ܓܝܪ ܡܫܪܝܬܐ ܒܦܩܥܬܐ ܪܫܝܥܐ ܘܒܥܠܕܒܒܐ ܕܐܠܗܐ<EOS> ܟܕ ܓܝܪ ܡܫܪܝܬܐ<EOS>ܒܦܩܥܬܐ ܩܝܡܐ ܗܘܬ<EOS> ܗܘ ܒܒܝܬܐ ܠܓܘ ܡܬܛܫܐ ܗܘܐ<EOS> ܘܡܣܡ ܒܪܝܫܐ ܐܝܟ ܕܫܘܐܿ<EOS>ܩܒܠ ܗܘܐ ܒܡܚܘܬܐ ܕܐܠܗܐ ܕܡܢ ܫܠܝ ܟܠܗ ܦܓܪܗ ܡܬܢܓܕ ܗܘܐ<EOS> ܘܡܬܪܕܦ ܗܘܐ ܒܟܐ̈ܒܐ ܒܝ̈ܫܐ<EOS>ܘܚ̈ܣܝܢܐ<EOS> ܘܣܚܝܦ ܗܘܐ ܘܫܕܐ ܘܐܒܕ ܠܟܦܢܐ ܘܟܠ ܦܓܪܗ ܒܢܘܪܐ ܕܠܐ ܡܬܚܙܝܐ ܕܡܢ ܐܠܗܐ ܐܫܬܕܪܬ<EOS>ܥܠܘܗܝ ܡܬܢܣܟ ܗܘܐ<EOS> ܘܟܕ ܐܬܕܝܒ ܟܠܗ<EOS> ܗܿܝ ܕܡܘܬܐ ܩܕܡܝܬܐ ܐܬܚܒܠܬ ܗܘܬ ܡܚܐ ܕܝܢ ܚܝ<EOS> ܗܘܐ<EOS>ܒܠܚܘܕ<EOS> ܘܐܝܟ ܕܒܙܒܢܐ ܢܓܝܪܐ ܨܠܡܐ ܡܕܝܒܐ ܐܫܬܚܪ ܗܘܐ<EOS> ܕܐܝܠܝܢ ܕܝܢ ܕܣܬܩܒܠܝܢ ܘܚܙܝܢ ܗܘܘ<EOS>ܠܗ<EOS> ܠܐ ܗܐܘ ܡܕܡ ܡܣܒܪܝܢ ܗܘܘ ܥܠܘܗܝ<EOS> ܐܠܐ ܕܩܒܪܐ ܠܢܦܫܗ ܦܓܪܗ ܐܝܬܘܗܝ ܗܘܐ<EOS> ܕܩܒܝܪܐ ܐܝܟ<EOS>ܡܝܬܐ ܕܐܬܕܝܒ ܡܫܡܠܝܐܝܬ<EOS> ܚܣܝܢܝܬ ܕܝܢ ܐܫܬܐ ܐܝܟ ܕܡܢ ܥܘܡܩܐ ܕܡܘܚܗ<EOS> ܡܘܩܕܐ ܗܘܬ ܠܗ<EOS>ܘܥܝ̈ܢܘܗܝ ܫܘܪ ܘܢܦܩ ܡܢ ܕܘ̈ܟܝܬܗܝܢ ܘܢܦܠ<EOS> ܘܐܫܬܒܩ ܗܘ ܟܕ ܣܡܐ<EOS> ܗܘ ܕܝܢ ܢܦܫܗ ܒܗ ܛܪܝܐ<EOS>ܗܘܬ<EOS> ܘܡܘܕܐ ܗܘܐ ܠܡܪܢ ܘܫܐܠ ܗܘܐ ܡܘܬܐ<EOS> ܘܠܚܪܬܐ ܟܕ ܡܘܕܐ ܕܡܛܠ ܨܥܪܗ ܕܡܫܝܚܐ ܗܠܝܢ ܚܐܫ<EOS>ܗܘܐ<EOS> ܒܕܝܢܐ ܟܐܢܐ<EOS> ܫܒܩܬܗ ܢܦܫܗ<EOS> ܗܟܢ ܕܝܢ ܢܦܫܗ ܡܢ ܥܠܡܐ<EOS> ܡܟܣܝܡܝܢܘܣ<EOS> ܗܿܘ ܕܗܘ<EOS>ܒܠܚܘܕܘܗܝ ܡܢ ܒ̈ܥܠܕܒܒܐ ܕܚܠܬ ܐܠܗܐ<EOS> ܐܫܬܚܪ ܗܘܐ ܕܒܝܫ ܗܘܐ ܡܢ ܟܠܗܘܢܿ ܥܕ̈ܬܐ ܕܝܢ<EOS>ܒܛܝܒܘܬܗ ܕܐܠܗܐ ܐܚܝܕܟܠ<EOS> ܡܢ ܫ̈ܬܣܝܗܝܢ ܡܬܚܕܬܢ ܗܘ̈ܝ<EOS> ܘܡܠܬܐ ܕܡܫܝܚܐ ܕܢܝܚܐ ܗܘܬ ܠܫܘܒܚܗ<EOS>ܕܐܠܗܐ<EOS> ܘܝܬܝܪ ܡܢ ܕܒܩܕܡܝܬܐ ܦܪܗܣܝܐ ܕܐܝܬ ܗܘܐ ܠܗܿ ܩܒܠܬ<EOS> ܪܫܝܥܘܬܗܘܢ ܕܒܩܕܡܝܬܐ ܦܪܗܣܝܐ<EOS>ܕܐܝܬ ܗܘܐ ܠܗܿ ܩܒܠܬ<EOS> ܪܫܝܥܘܬܗܘܢ ܕܝܢ ܕܒ̈ܥܠܕܒܒܐ ܕܕܚܠܬ ܐܠܗܐ ܒܗܬܬܐ ܘܨܥܪܐ ܐܬܡܠܝܬ ܗܘܬ<EOS> ܘܩܕܡܐܝܬ ܡܟܣܝܡܝܢܘܣ ܗܿܘ ܕܣܩܘܒܠܐ ܕܟܠܗܘܢ ܒ̈ܢܝ ܐܢܫܐ ܐܝܬܘܗܝ<EOS>ܗܘܐ<EOS> ܐܝܟ ܕܡܢ ܗܿܢܘܢ ܕܐܚܝܕܝܢ ܗܘܘ ܡܠܟܘܬܐ<EOS> ܪܫܝܥܐ ܕܝܢ ܘܡܨܥܪܐ<EOS> ܘܣܢܐܐ ܕܐܠܗܐ ܛܪܘܢܐ<EOS>ܒܟܬܝܒ̈ܬܐ ܐܬܦܪܣܝ ܗܘܐ ܓܠܝܐܝܬ ܘܐܫܬܡܗ<EOS> ܘܐܝܩ̈ܘܢܐ ܐܝܠܝܢ ܕܠܐܝܩܪܗ ܒܟܠ ܡ̈ܕܝܢܬ ܣܝܡܝܢ<EOS>ܗܘܘ ܘܕܒܢ̈ܘܗܝ<EOS> ܐܝܬ ܕܡܢ ܪܘܡܐ ܠܐܪܥܐ ܡܫܬܕܝܢ ܗܘܘ ܘܡܫܬܚܩܝܢ<EOS> ܘܐܝܬ ܕܐ̈ܦܝܗܘܢ ܡܫܬܚܪܢ<EOS>ܗܘ̈ܝ ܒܐܣܟܡܐ<EOS> ܘܐܢܕܪ̈ܝܛܐ ܕܐܝܟ ܕܠܐܝܩܪܗ ܩܝܡܝܢ ܗܘܘ<EOS> ܗܟܘܬ ܡܫܬܕܝܢ ܗܘܘ ܘܡܫܬܚܩܝܢ<EOS>ܘܠܓܘܚܟܐ ܘܠܫܥܬܐ ܕܐܝܠܝܢ ܕܨܒܝܢ ܕܢܨܪܘܢ ܘܒܙܚܘܢ ܣܝܡܝܢ ܗܘܘ<EOS> ܬܘܒ ܕܝܢ ܐܦ ܐܝܩܪ̈ܐ<EOS>ܕܗܿܢܘܢ ܐܚܪ̈ܢܐ ܒ̈ܥܠܕܒܒܐ ܕܕܚܠܬ ܐܠܗܐ ܡܬܥܛܝܢ ܗܘܘ<EOS> ܡܬܩܛܠܝܢ ܗܘܘ ܕܝܢ ܟܘܠܗܘܢ ܐܝܠܝܢ<EOS>ܕܝܬܝܪܐܝܬ ܒܕܪܓܐ ܕܫܘܠܛܢܐ ܡܢܗ ܐܬܝܩܪ ܗܘܘ<EOS> ܡܛܠ ܫܦܘܪܝܐ ܕܝܠܗ ܒܪܡܘܬܐ ܡܒܙܚܝܢ ܗܘܘ<EOS>ܒܝܘܠܦܢܐ ܕܝܠܢ<EOS> ܗܢܘ ܕܝܢ<EOS> ܗܿܘ ܕܡܝܩܪ ܗܘܐ ܠܗ ܝܬܝܪ ܡܢ ܟܠ<EOS> ܘܫܒܝܚ ܗܘܐ ܘܚܒܝܒ ܝܬܝܪ ܡܢ<EOS>ܐܚܪ̈ܢܐ<EOS> ܦܘܩܐܕܝܘܣ ܕܬܪ̈ܬܝܢ ܘܬܠܬ ܙܒܢ̈ܝܢ ܗܘܐ ܦܘܩܛܣ<EOS> ܘܠܥܠ ܡܢ ܟܘܠ ܡܕܡ<EOS> ܗܦܪܟܐ ܡܢܗ<EOS>ܐܬܩܝܡ ܗܘܐ<EOS> ܘܩܘܠܝܩܢܘܣ ܬܘܒ ܕܟܠܗܿ ܪܫܢܘܬܐ ܕܫܘܠܛܢܐ ܕܒܪ ܗܘܐ<EOS> ܗܘܿ ܕܐܦ ܗܘ<EOS> ܒܕܡܐ<EOS>ܣܓܝܐܐ ܕܟܪ̈ܣܛܝܢܐ ܕܐܫܕ ܗܘܐ ܒܡܨܪܝܢ ܡܫܬܒܗܪ ܗܘܐ<EOS> ܘܐܚܪ̈ܢܐ ܥܡ ܗܠܝܢ ܠܐ ܙܥܘܪ̈ܝܢ<EOS>ܕܒܐܝ̈ܕܝܗܘܢ ܪܘܢܘܬܗ ܕܡܟܣܝܡܝܢܣ ܪܒܝܐ ܗܘܬ ܘܥܫܢܐ<EOS> ܩܪܒ ܗܘܐ ܕܝܢ ܕܝܢܐ ܟܐܢܐ ܗܿܘ ܕܡܕܡ<EOS>ܠܐ ܛܥܐ ܠܗ<EOS> ܐܦ ܠܬܐܛܩܢܣ<EOS> ܐܝܠܝܢ ܕܣܥܪ ܗܘܐ ܒܟܪ̈ܣܛܝܢܐ<EOS> ܒܗܿܘ ܓܝܪ ܨܠܡܐ<EOS>ܕܐܩܝܡ ܗܘܐ ܒܐܢܛܝܟܝܐ ܕܒܗ ܣܒܪ ܕܢܨܚ<EOS> ܕܐܦ ܗܓܡܘܢܘܬܐ ܡܢ ܡܟܣܝܡܝܢܘܣ ܐܬܝܩܪ ܗܘܐ ܡܛܠܬܗ<EOS>ܠܝܩܢܣ ܕܝܢ ܟܕ ܥܠ ܗܘܐ ܠܐܢܛܝܘܟܝܐ ܡܕܝܢܬܐ<EOS> ܒܨܬܐ ܕܚܪ̈ܫܐ ܥܒܕ ܗܘܐ<EOS> ܠܗܿܢܘܢ ܢܒ̈ܝܐܐ<EOS>ܘܟܘܡܪ̈ܐ ܕܗܿܘ ܨܠܡܐ ܚܕܬܐ ܕܩܡ ܗܘܐ<EOS> ܒܫ̈ܢܕܐ ܡܫܢܩ ܗܘܐ<EOS> ܡܫܐܠ ܗܘܐ ܠܗܘܢ ܕܒܐܝܕܐ ܡܠܬܐ<EOS>ܗܕܐ ܛܥܝܘܬܐ ܡܚܘܝܢ ܗܘܘ<EOS> ܘܟܕ ܠܐ ܕܝܢ ܡܫܟܚܝܢ ܗܘܘ ܠܡܛܫܝܘ ܕܡܬܪܕܦܝܢ ܗܘܘ ܡܢ ܫ̈ܢܕܐ<EOS>ܓܠܘ ܘܐܘܕܥܘ ܕܟܠܗ ܐܪܙܐ ܕܛܥܝܘܬܐ<EOS> ܐܝܬܘܗܝ ܒܐܘܡܢܘܬܐ ܕܐܨܛܢܥ ܬܐܛܩܢܘܣ<EOS> ܘܒܬܪܗ ܐܦ ܗܢܘܢ<EOS>ܫܘ̈ܬܦܐ ܕܚܪ̈ܫܘܗܝ<EOS> ܡܢ ܒܬܪ ܫܢ̈ܕܐ ܣ̈ܓܝܐܐ ܠܡܘܬܐ ܐܫܬܠܡܘ<EOS> ܘܥܡ ܗܠܝܢ ܟܠܗܝܢ ܐܬܬܘܣܦܘ ܐܦ<EOS>ܒܢ̈ܘܗܝ ܕܡܟܣܝܡܝܢܘܣ ܗܿܢܘܢ ܕܐܦ ܥܕ ܗܫܐ ܒܐܝܩܪܐ ܕܡܠܟܘܬܐ ܘܒܐܝܩ̈ܘܢܐ ܕܩܝܡܝܢ ܗܘܘ ܠܗܘܢܿ<EOS>ܫܘ̈ܬܦܘܗܝ ܐܝܬܝܗܘܢ ܗܘܘ<EOS> ܬܘܒ ܕܝܢ ܐܦ ܐܝܠܝܢ ܕܒܛܘܗܡܗ ܕܛܪܘܢܐ ܡܫܬܒܗܪܝܢ ܗܘܘ ܡܢ ܩܕܝܟ<EOS>ܐܦ ܡܬܪܝܡܝܢ ܗܘܘ ܘܚܣܢܝܢ ܠܟܠܗܘܢ ܒ̈ܢܝ ܐܢܫܐ<EOS> ܐܦ ܗܢܘܢܐܟܘܬܗܘܢ ܕܗܿܢܘܢ ܕܩܕܡܢ ܐܡܪܢ<EOS>ܥܠܝܗܘܢܿ ܨܥܪܐ ܒܝܫܐ ܡܩܒܠܝܢ ܗܘܘ<EOS> ܥܠ ܕܠܐ ܩܒܠܘ ܡܪܕܘܬܐ<EOS> ܘܠܐ ܐܝܕܥܘ ܘܐܣܬܟܠܘ ܠܡܠܬܐ<EOS>ܕܦܩܕܐ ܒܟ̈ܬܒܐ ܩ̈ܕܝܫܐ<EOS> ܕܠܐ ܬܬܟܠܘܢ ܥܠ ܫܠܝܛܐ ܘܥܠ ܒܪ ܐܢܫܐ<EOS> ܕܠܝܬ ܒܐܝܕܗ ܦܘܪܩܢܐ<EOS>ܕܢܦܩܐ ܪܘܚܗ ܘܗܿܦܟ ܠܐܪܥܗ<EOS> ܘܒܗܿܘ ܝܘܡܐ ܐܒܕܢ ܟܠܗܝܢ ܡܚܫ̈ܒܬܗ<EOS> ܛܝܒܘ ܕܝܢ ܠܗ ܠܐܠܗܐ ܥܠ<EOS>ܟܘܠܗܝܢ<EOS> ܕܗܘܝܘ ܐܚܝܕܟܠ ܘܡܠܟܐ ܕܟܠ<EOS> ܘܠܦܪܘܩܢ ܘܡܫܘܙܒܢܐ ܕܢܦܫ̈ܬܢ ܝܫܘܥ<EOS>ܡܫܝܚܐ<EOS> ܝܚܝܕܝܗ ܕܐܠܗܐ ܘܡܠܬܗ<EOS> ܗܿܘ ܕܒܐܝܕܗ ܕܢܬܢܛܪ ܠܢ ܫܠܡܐ ܒܟܠܙܒܢ ܡܨܠܝܢܢ<EOS> ܟܕ ܡܫܪܪ<EOS>ܘܠܐ ܡܬܙܝܥ ܡܢ ܫܚܘ̈ܩܐ ܕܠܒܪ<EOS> ܐܘ ܡܢ ܕܪܥܝܢܐ<EOS>ܫܠܡ ܣܦܪܐ ܕܬܫܥܐ<EOS><EOS> <EOS> <EOS> <EOS>