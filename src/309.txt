ܕ ܒܰܪ ܩܳܠܶܗ<EOS>ܒܺܝܫܳܐ ܠܡܰܘܬܳܐ ܗܳܐ ܡܨܰܥܰܪ ܘܳܐܦ ܡܶܨܛܰܥܰܪ<EOS>ܡܶܢܗܽܘܢ ܘܰܒܗܽܘܢ ܐܳܦ ܠܗܽܘܢ ܩܽܘܠܩܳܠܰܝ̈ܗܽܘܢ<EOS>ܥܽܘܢܺܝܬܳܐ ܠܳܟ ܫܽܘܒܚܳܐ ܒܰܪ ܡܳܪܶܐ ܟܽܠ ܕܡܺܝܬ ܡܶܛܽܠ ܟܽܠ<EOS>ܘܶܐܬܢܰܚܰܡ ܕܰܠܟܽܠ ܢܰܚܶܐ ܒܝܽܘܡ ܡܶܐܬܺܝܬܶܗ<EOS>ܝܰܘܢܳܢ ܕܰܙܟܳܟ ܘܰܦܢܳܐ ܗܘܳܐ ܡܶܢܳܗ̇ ܕܰܫܝܽܘ̇ܠ<EOS>ܣܢܺܐܓܪܳܐ ܗܘܳܐ ܠܺܝ ܕܰܠܡܳܢܳܐ ܚܝܰܘ ܚܰܛܳܝ̈ܶܐ<EOS>ܠܳܐ ܬܶܥܫܽܘܩܳܝܗ̱ܝ ܐܳܘ ܒܺܝܫܳܐ ܠܗܰܘ ܒܰܪ ܡܰܬܰܝ<EOS>ܦܰܪܨܽܘܦܳܐ ܕܚܶܡܬܳܐ ܚܰܘܺܝ ܕܢܰܣܓܽܘܢ ܢܰܘܕܽܘܢ<EOS>ܛܳܒ ܦܰܚܺܝܚ ܟܽܠܶܗ ܦܝܳܣܳܟ ܡܰܘܬܳܐ ܛܪܽܘܢܳܐ<EOS>ܠܳܐ ܓܶܝܪ ܒܣܶܡ ܠܺܝ ܡܶܕܶܡ ܡܶܢ ܟܽܠ ܕܶܐܡܰܪܬ<EOS>ܐܶܡܰܬܝ̱ ܗ̱ܽܘ ܓܶܝܪ ܒܶܣܡܰܬ ܠܳܟ ܡܶܠܰܬ ܩܽܘܫܬܳܐ<EOS>ܦܰܚܬܰܐ ܗ̱ܘ ܒܶܝܬ ܠܳܟ ܠܰܫܪܳܪܳܐ ܐܳܘ ܟܰܕܳܒܳܐ<EOS>ܟܺܐܢܳܐ ܐܺܝܬܰܝ ܡܶܢ ܝܰܘܡܰܝ̈ ܠܰܘ ܬܰܝܳܒܳܐ<EOS>ܐܶܢܳܐ ܐ̱ܢܳܐ ܕܡܰܥܕܶܐ ܐ̱ܢܳܐ ܡܶܢܳܟ ܠܰܒܢܰܝ̈ ܐ̱ܢܳܫ̈ܳܐ<EOS>ܩܰܕܳܐ ܬܝܳܒܽܘܬܳܟ ܡܰܘܬܳܐ ܫܰܦܺܝܪ ܐܶܬܰܝܬ<EOS>ܗܳܐ ܐܳܦ ܫܳܐܽܘ̇ܠ ܒܰܢܒܺܝ̈ܶܐ ܥܰܝܛܳܐ ܪܰܒܳܐ<EOS>ܐܶܢ ܐܰܢ̱ܬ ܡܰܘܬܐ ܬܶܙܕܰܕܰܩ ܐܳܦ ܠܳܐ ܥܰܠ ܢܰܦܫܝ̱<EOS>ܣܰܒܪܳܐ ܡܳܕܶܝܢ ܦܳܣܶܩ ܐ̱ܢܳܐ ܕܠܳܐ ܬܳܐܶܒ ܐ̱ܢܳܐ<EOS>ܦܬܰܟܪܳܐ ܥܰܡ ܡܳܪܝ̱ ܠܳܐ ܥܶܒܕܶܬ ܣܳܢܶܐ ܡܳܪܶܗ<EOS>ܒܰܦܬܰܟܪ̈ܶܐ ܡܺܝ̈ܬܶܐ ܠܚܰܝ̈ܶܐ ܗܳܐ ܩܳܛܶܠ ܐܰܢ̱ܬ<EOS>ܕܰܦܠܶܓܝ̱ ܐܰܢ̱ܬ ܡܰܘܬܳܐ ܝܳܕܰܥ ܐ̱ܢܳܐ ܘܶܐܢܳܐ ܦܶܠܓܳܟ<EOS>ܦܠܶܓܝ̱ ܗ̱ܽܘ ܬܳܐܶܒ ܐܶܢ ܬܳܐܶܒ ܬܳܡܰܗ ܐ̱ܢܳܐ ܕܶܝܢ<EOS>ܫܰܘܬܳܦܳܟ ܐܰܢ̱ܬ ܒܰܡܢܳܬܳܐ ܘܠܳܐ ܒܰܚܛܺܝܬܳܐ<EOS>ܠܺܝ ܩܛܺܝ̈ܠܶܐ ܘܠܳܟ ܩܳܛܽܘ̈ܠܶܐ ܕܰܐܚܛܺܝܬ ܐܶܢܽܘܢ<EOS>ܬܶܒܟܶܐ ܥܪܺܝܡܽܘܬܝ̱ ܥܰܠ ܢܰܦܫܳܗ̇ ܕܥܰܡܳܟ ܕܪܰܫܬ<EOS>ܨ̈ܶܢܝܳܬܝ̱ ܥܠܰܝ ܢܶܬܐܰܒ̈ܠܳܢ ܕܡܰܛܺܝܬ ܨܶܐܕܰܝܟ<EOS>ܩܶܨܡ̈ܶܐ ܘܰܢܚܳܫ̈ܶܐ ܘܙܳܟܽܘܪ̈ܶܐ ܥܰܡ ܟܽܠ ܚܰܘ̈ܒܺܝܢ<EOS>ܢܽܘܪܳܐ ܕܰܐܣܶܦܬ ܒܬܺܐܒܶܝܠ ܒܰܫܝܽܘ̇ܠ ܕܶܥܟܰܬ<EOS>ܬܰܝܳܒܳܐ ܕܨܰܠܶܠ ܒܳܩ̈ܶܐ ܘܰܒܠܰܥ ܟܺܐܢ̈ܶܐ<EOS>ܢܶܨܪܽܘܢܳܟ ܢܰܟ̈ܦܶܐ ܕܓܳܥܶܝܢ ܡܶܢ ܓܰܘ ܟܰܪܣܳܟ<EOS>ܒܶܝܬ ܓܰܙܰܐ ܗ̱ܘ ܢܛܺܝܪܺܝܢ ܠܺܝ ܟܽܠ ܙܰܕ̈ܺܝܩܶܐ<EOS>ܢܽܘܚܳܡܗܽܘܢ ܠܳܟ ܡܶܬܠܰܚܰܡ ܕܰܪܕܰܦܬ ܐܶܢܽܘܢ<EOS>ܝܰܥܢܳܐ ܕܰܠܟܽܠܳܗ̇ ܒܪܺܝܬܳܐ ܚܰܡܠܳܗ̇ ܒܰܡܥܰܘ̈ܗ̱ܝ<EOS>ܗܳܐ ܡܰܗܶܠ ܒܺܝ ܕܶܐܫܬܰܠܚܶܬ ܡܶܢ ܩܶܢܝܳܢܰܝ̈<EOS>ܩܕܳܡ ܢܶܓܕܳܐ ܠܳܐ ܬܶܬܪܰܥܰܡ ܠܳܐ ܓܶܝܪ ܡܛܳܟ<EOS>ܢܺܐܬܶܐ ܝܰܘܡܳܐ ܕܰܬܒܰܓܶܢ ܘܶܐܫܡܰܥ ܘܶܐܚܕܶܐ<EOS>ܬܺܐܬܶܐ ܢܽܘܪܳܐ ܕܳܐܦ ܡܶܫܟܳܟ ܡܶܢܳܟ ܬܶܫܽܘܛ<EOS>ܐܰܝܟ ܕܰܢܫܰܛܬܳܝܗ̱ܝ ܒܝܰܕ ܚܶܨܦܳܐ ܡܶܫܟܶܗ ܕܺܐܝܽܘ̇ܒ<EOS>ܪܺܝܚܳܐ ܕܫܰܦܠܽܘܬܳܐ ܫܰܪܺܝ ܕܰܐܝܟ ܢܶܦܪܰܚ ܒܺܝ<EOS>ܚܶܠܡܰܐ ܗ̱ܘ ܟܰܝ ܕܶܐܢܳܐ ܒܰܛܠܶܬ ܛܽܘܪܳܐ ܙܥܽܘܪܳܐ<EOS>ܠܳܐ ܗ̱ܘܳܐ ܡ̈ܶܠܶܐ ܚܣܰܪ ܗ̱ܘ̈ܰܝ ܠܺܝ ܘܥܰܠ ܗܰܘ ܫܶܬܩܶܬ<EOS>ܥܰܠ ܥܶܕܳܢܰܐ ܗ̱ܘ ܟܶܪܝܰܬ ܠܺܝ ܕܰܢܦܰܩ ܡܰܓܳܢ<EOS>ܬܽܘܟܶܗ ܕܡܰܡܠ̱ܠܳܟ ܛܳܒ ܣܰܓܺܝ ܠܘܰܝ ܠܳܐ ܫܡܰܥܬܶܗ<EOS>ܕܪܶܥܝܳܢܝ ܟܽܠܶܗ ܐܺܝܬܰܘܗ̱ܝ ܗ̱ܘܳܐ ܨܶܝܕ ܣܽܘܥܪܳܢܝ̱<EOS>ܗܳܕܶܐ ܐ̱ܢܳܫܽܘܬܳܐ ܕܶܐܒܕܰܬ ܦܶܗܝܳܐ ܣܰܪܚܳܗ̇<EOS>ܒܶܛܠܳܢܳܐ ܥܰܡ ܒܶܣܝܳܢܳܐ ܒܢܺܝܪܳܐ ܟܰܕܢܽܘܗ̇<EOS>ܗܰܕܝܳܐܳܐ ܕܪܶܓܬܳܐ ܡܳܡܽܘܢܳܐ ܣܰܦܣܺܪ ܙܰܒܢܳܗ̇<EOS>ܚܶܪܝܳܢܳܐ ܥܰܡ ܫܽܘܒܗܳܪܳܐ ܗܘܰܘ ܥܰܪ̈ܳܒܶܐ<EOS>ܒܰܐܡܺܝܢܽܘܬܳܐ ܚܠܳܦ ܚܰܝܠܳܐ ܡܶܬܟܰܬܰܫ ܐ̱ܢܳܐ<EOS>ܘܶܐܢ ܗܽܘ ܕܒܳܣܶܐ ܐ̱ܢܳܐ ܩܰܠܺܝܠ ܠܰܝܬܰܘܗ̱ܝ ܫܽܘܠܛܳܢܝ̱<EOS>ܒܢܽܘܛܦ̈ܳܬܳܐ ܐܰܡܺܝ̈ܢܳܬܳܐ ܫܽܘ̈ܥܶܐ ܒܶܙܥܶܬ<EOS>ܕܫܰܕܳܠܳܐ ܐܰܡܺܝܢܳܐ ܐܳܦ ܛܽܘܪܳܐ ܡܶܫܟܰܚ ܫܳܪܶܐ<EOS>ܥܝܳܕܳܐ ܐܳܦ ܠܶܗ ܠܰܟܝܳܢܳܐ ܡܳܪܳܐ ܗܳܘܶܐ<EOS>ܡܰܠܶܦ ܢܳܓܶܕ ܐܳܦ ܠܰܐܪܝܳܐ ܐܰܝܟ ܠܰܒܥܺܝܪܳܐ<EOS>ܥܝܳܕܳܐ ܢܺܝܚܳܐ ܘܝܽܘܬܪܳܢܳܐ ܘܰܐܡܺܝܢܽܘܬܳܐ<EOS>ܒܗܽܘܢ ܡܶܙܕܰܟܝܳܐ ܚܺܐܪܽܘܬܳܐ ܩܰܫܝܰܬ ܡܶܢ ܟܽܠ<EOS>ܐܶܢ ܡܶܬܥܰܙܰܙ ܨܶܒܝܳܢܳܗ̇ ܣܽܘܛܡ̈ܶܐ ܬܳܒܰܪ<EOS>ܘܶܐܢ ܒܳܣܶܐ ܢܶܫܒܳܐ ܡܚܺܝܠܳܐ ܡܨܶܐ ܨܳܐܶܕ ܠܳܗ̇<EOS>ܐܶܢ ܗܽܘ ܕܢܶܗܡܰܬ ܚܺܐܪܽܘܬܳܐ ܐܶܬܒܰܕܰܪܢܰܢ<EOS>ܘܶܐܢ ܕܶܝܢ ܒܶܗܠܰܬ ܟܶܢܫܰܢ ܚܢܰܢ ܠܰܢ ܕܰܢܒܰܙܰܚ ܒܳܗ̇<EOS>ܠܳܐ ܢܰܣܓܶܐ ܢܡܰܠܶܠ ܕܰܠܡܳܐ ܢܰܣܓܶܐ ܢܶܒܛܰܠ<EOS>ܒܚܽܘܒܳܐ ܢܰܩܪܶܒ ܥܰܡ ܫܽܘܪܳܐ ܘܗܳܐ ܐܶܬܬܰܪܰܥ<EOS>ܙܶܠ ܐܰܢ̱ܬ ܘܰܣܥܽܘܪ ܟܽܘܪ̈ܗܳܢܶܐ ܘܶܐܢܳܐ ܦܰܚ̈ܶܐ<EOS>ܕܠܺܝ ܚܰܘ̈ܒܶܐ ܘܠܳܟ ܡܰܘܬܳܢܳܐ ܢܝܳܚܳܐ ܪܰܒܳܐ<EOS>ܘܳܐܦܶܢ ܒܶܛܠܶܬ ܠܳܐ ܒܛܰܠܬ ܡܶܢ ܡܰܪܢܺܝܬܳܐ<EOS>ܕܨܶܒܝܳܢܝ̱ ܡܶܢ ܡܬܽܘܡ ܠܳܐ ܒܛܶܠ ܕܰܡܛܰܝܒ ܗ̱ܽܘ<EOS>