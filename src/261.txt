ܒ ܒܰܪ ܩܳܠܶܗ<EOS>ܩܰܒܥܳܗ̇ ܠܡܰܫܡܰܥܬܰܢ ܕܠܳܐ ܬܶܫܬܪܶܐ ܘܬܰܦܗܶܐ<EOS>ܕܦܰܗܝܳܐ ܠܡܰܥܩܳܒܽܘ ܕܡܰܢܽܘ ܘܰܠܡܼܰܢ ܕܳܡ̇ܐ<EOS>ܐܰܝܟܰܢ ܡܨܶܝܢ ܚܢܰܢ ܓܶܝܪ ܕܢܶܨܽܘܪ ܕܡܽܘܬܶܗ ܒܰܢ<EOS>ܕܗܰܘ ܐܺܝܬܝܳܐ ܕܕܳܡ̇ܐ ܠܡܰܕܥܳܐ<EOS>ܠܰܝܬ ܒܶܗ ܡܶܕܶܡ ܕܰܐܛܺܝܡ ܒܟܽܠܶܗ ܚܳܙܶܐ ܘܫܳܡܰܥ<EOS>ܟܽܠܶܗ ܐܰܝܟ ܡܰܠܳܠܰܐ ܗ̱ܘ ܟܽܠܶܗ ܒܟܽܠ ܪ̈ܶܓܫܶܐ ܗܽܘ<EOS>ܥܽܘܢܺܝܬܳܐ ܫܽܘܒܚܳܐ ܠܚܰܕ ܐܺܝܬܝܳܐ ܕܠܳܐ ܡܶܬܒܨܶܐ ܡܶܢܰܢ<EOS>ܠܳܐ ܡܶܬܡܺܝܫ ܚܶܙܘܶܗ ܕܢܶܬܨܺܝܪ ܒܪܶܥܝܳܢܰܢ<EOS>ܫܳܡܰܥ ܕܠܳܐ ܐܶܕ̈ܢܶܐ ܡܡܰܠܶܠ ܕܠܳܐ ܦܽܘܡܳܐ<EOS>ܥܳܒܶܕ ܕܠܳܐ ܐܺܝ̈ܕܶܐ ܘܚܳܙܶܐ ܕܠܳܐ ܥܰܝ̈ܢܶܐ<EOS>ܠܳܐ ܟܳܝܫܳܐ ܢܰܦܫܰܢ ܘܫܶܠܝܳܐ<EOS>ܨܶܝܕ ܡܶܢ ܕܗܳܟܰܢܳܐ ܗ̱ܘ ܠܒܶܫ ܗ̱ܘܳܐ ܒܛܰܝܒܽܘܬܶܗ<EOS>ܐܶܣܟ̈ܺܡܶܐ ܕܐ̱ܢܳܫܽܘܬܳܐ ܘܟܶܢܫܰܢ ܒܕܶܡ̈ܘܳܬܶܗ<EOS>ܢܺܐܠܰܦ ܕܰܐܝܟܰܢܳܐ ܕܺܐܝܬܝܰܐ ܗ̱ܘ ܪܽܘܚܳܢܳܐ<EOS>ܘܶܐܬܚܙܺܝ ܐܰܝܟ ܦܰܓܪܳܢܳܐ ܘܗܳܟܰܢ ܐܳܦ ܫܶܦܝܰܐ ܗ̱ܘ<EOS>ܘܶܐܬܚܙܺܝ ܐܰܝܟ ܚܰܡܬܳܢܳܐ ܘܗܳܠܶܝܢ ܠܥܽܘܕܪܳܢܳܐ<EOS>ܐܺܝܬܝܳܐ ܒܕܶܡ̈ܘܳܬܰܢ ܠܰܢ ܕܳܡܶܐ<EOS>ܕܰܚܢܰܢ ܢܕܰܡܶܐ ܒܶܗ ܚܰܕ ܗ̱ܽܘ ܕܠܶܗ ܕܳܡܶܐ<EOS>ܝܰܠܕܳܐ ܕܰܢܦܰܩ ܡܶܢܶܗ ܕܰܛܒܺܝܥ ܒܕܶܡ̈ܘܳܬܶܗ<EOS>ܢܨܺܝܒܺܝܢ ܫܡܼܰܥ ܗܳܠܶܝܢ ܕܰܒܥܶܠܬܶܟܝ̱ ܗܳܠܶܝܢ<EOS>ܐܶܬܟܬܶܒ ܘܶܐܬܡܰܠܰܠ ܐܳܦ ܠܶܟܝ̱ ܐܳܦ ܠܰܐܚܪ̈ܳܢܶܐ<EOS>ܗܘܺܝܬ ܥܶܠܬܳܐ ܒܬܺܒܶܝܠ ܠܩܺܐܪ̈ܣܶܐ ܘܰܠܬܽܘܪ̈ܓܳܡܶܐ<EOS>ܦܽܘܡ̈ܶܐ ܥܠܰܝܟܝ̱ ܐܰܘ ܕܶܐܬܚܰܒܫܰܬܝ̱<EOS>ܦܽܘܡ̈ܶܐ ܥܠܰܝܟܝ̱ ܙܡܰܪܘ̱ ܕܰܢܨܰܚܬܝ̱ ܘܶܐܬܦܰܨܶܝܬܝ̱<EOS>ܒܶܟܝ̱ ܐܶܬܦܰܬܰܚܘ̱ ܦܽܘܡ̈ܶܐ ܠܺܐܠܝܳܐ ܘܰܠܩܽܘܠܳܣܳܐ<EOS>ܨܠܽܘܬܳܐ ܕܥܳܡܽܘܪ̈ܰܝܟܝ̱ ܣܶܦܩܰܬ ܠܦܽܘܪܩܳܢܶܟܝ̱<EOS>ܠܳܐ ܗ̱ܘܳܐ ܕܙܰܕܺܝܩܺܝܢ ܐܶܠܳܐ ܕܬܰܝܳܒܺܝܢ<EOS>ܟܡܳܐ ܕܨܳܥܪܺܝܢ ܗܳܟܰܢ ܪܳܗܛܺܝܢ ܬܚܶܝܬ ܫܰܒܛܳܐ<EOS>ܒܚܽܘ̈ܒܶܐ ܘܰܒܢܶܨ̈ܚܳܢܶܐ ܡܡܰܙܓܺܝܢ<EOS>ܕܰܥܫܶܢܘ̱ ܚܛܳܗ̈ܰܝܗܽܘܢ ܢܥܰܫܢܽܘܢ ܦܺܐܪ̈ܰܝܗܽܘܢ<EOS>ܕܰܢܨܰܚܘ̱ ܒܣܳܩܰܝ̈ܗܽܘܢ ܢܰܨܰܚܘ̱ ܐܳܦ ܟܠܺܝ̈ܠܰܝܗܽܘܢ<EOS>ܝܰܘܡܳܐ ܕܦܽܘܪܩܳܢܶܟܝ̱ ܡܰܠܟܰܐ ܗ̱ܘ ܕܟܽܠ ܝܰܘܡ̈ܺܝܢ<EOS>ܫܰܒܬܳܐ ܣܶܚܦܰܬ ܫܽܘܪ̈ܰܝܟܝ̱ ܣܶܚܦܰܬ ܠܟܳܦܽܘܪ̈ܶܐ<EOS>ܝܽܘܡ ܩܝܳܡܬܶܗ ܕܰܒܼܪܳܐ ܐܰܩܺܝܡܳܗ̇ ܠܡܰܦܽܘܠܬܶܟܝ̱<EOS>ܝܽܘܡ ܩܝܳܡܬܳܐ ܐܰܩܺܝܡܶܟܝ̱ ܐܰܝܟ ܫܡܶܗ<EOS>ܩܰܠܣܶܗ ܠܟܽܘܢܳܝܶܗ ܫܪܳܬ ܫܰܒܬܳܐ ܢܰܛܪܳܗ̇<EOS>ܒܥܰܡܠܳܐ ܕܬܽܘܪ̈ܥܳܬܳܗ̇ ܗܺܝ ܟܰܐܪܰܬ ܢܰܫܦܳܗ̇<EOS>ܒܫܳܡܪܺܝܢ ܥܫܶܢ ܟܰܦܢܳܐ ܒܶܟܝ̱ ܕܶܝܢ ܥܫܶܢ ܣܰܒܥܳܐ<EOS>ܠܫܳܡܪܺܝܢ ܓܣܼܳܐ ܥܰܠ ܠܳܗ̇ ܣܰܒܥܳܐ ܡܶܢ ܫܶܠܝܳܐ<EOS>ܠܶܟܝ̱ ܕܶܝܢ ܢܗܼܰܡ ܥܰܠ ܠܶܟܝ̱ ܝܰܡܳܐ ܕܡܶܢ ܫܶܠܝܳܐ<EOS>ܒܗܳܝ ܐܶܬܶܐܟܶܠ ܥܽܘܠܳܐ ܘܰܐܚܝܳܗ̇<EOS>ܒܶܟܝ̱ ܐܶܬܶܐܟܶܠ ܦܰܓܪܳܐ ܚܰܝܳܐ ܘܡܰܚܶܐ ܟܽܠ<EOS>ܡܶܢ ܫܶܠܝ ܦܪܰܩ ܐܶܢܽܘܢ ܐܟܺܝܠܳܐ ܠܳܐܟܽܘ̈ܠܶܐ<EOS>ܝܺܕܺܝܥܳܐ ܗ̱ܝ ܕܠܰܘ ܛܳܒܰܐ ܗ̱ܘ ܨܒܼܳܐ ܗ̱ܘܳܐ ܒܽܐܘ̈ܠܨܳܢܶܐ<EOS>ܕܰܗܘܰܘ ܒܟܽܠ ܕܳܪ̈ܺܝܢ ܟܰܕ ܗܼܽܘ ܥܒܼܰܕ ܐܶܢܽܘܢ<EOS>ܚܰܘܒܰܝ̈ܢ ܗܽܘ ܗܳܘܶܝܢ ܥܶܠܬܳܐ ܕܒܽܘܣܒ̈ܳܣܺܝܢ<EOS>ܠܳܐ ܐ̱ܢܳܫ ܩܒܶܠ ܡܶܢܶܗ ܕܰܒܪܰܝܢ<EOS>ܗܽܘܝܽܘ ܩܒܺܝܠ ܡܶܢܰܢ ܕܰܚܛܰܝܢ ܘܰܐܠܶܨܢܳܝܗ̱ܝ<EOS>ܕܢܶܪܓܰܙ ܕܠܳܐ ܨܒܼܳܐ ܗ̱ܘܳܐ ܘܢܶܡܚܶܐ ܕܠܳܐ ܪܥܳܐ ܗ̱ܘܳܐ<EOS>ܐܰܪܥܳܐ ܟܰܪܡܳܐ ܘܙܰܝܬܳܐ ܣܢܺܝܩܺܝܢ ܥܰܠ ܡܰܪܕܽܘܬܳܐ<EOS>ܡܳܐ ܕܶܐܬܚܒܶܛ ܙܰܝܬܳܐ ܟܶܢ ܥܳܬܪܺܝܢ ܦܶܪ̈ܥܰܘܗ̱ܝ<EOS>ܡܳܐ ܕܶܐܬܟܣܰܚ ܟܰܪܡܳܐ ܟܶܢ ܫܳܦܪܺܝܢ ܦܺܐܪ̈ܰܘܗ̱ܝ<EOS>ܡܳܐ ܕܶܐܬܦܠܰܚ ܥܰܦܪܳܐ ܫܦܼܰܪܘ̱ ܐܶܕܫ̈ܰܘܗ̱ܝ<EOS>ܡܳܐ ܕܶܐܬܪܕܺܝ ܝܰܡܳܐ ܒܠܺܐܩ̈ܶܐ ܐܳܫܬܺܝܢ ܠܶܗ<EOS>ܢܚܳܫܳܐ ܟܶܣܦܳܐ ܘܕܰܗܒܳܐ ܡܳܐ ܕܶܐܣܬܩܶܠܘ̱ ܐܰܦܪܶܓܘ̱<EOS>ܐܶܢ ܗܽܘ ܕܒܰܪ ܐ̱ܢܳܫܳܐ ܪܳܕܶܐ ܘܡܰܫܦܰܪ ܟܽܠ<EOS>ܘܶܐܢ ܗܽܘ ܕܰܒܣܼܳܐ ܘܰܐܗܡܺܝ ܡܣܰܬܢܳܐ ܘܡܳܪܶܕ ܟܽܠ<EOS>ܒܡܶܕܶܡ ܕܪܳܕܶܐ ܗܽܘ ܢܺܐܠܰܦ ܠܗܰܘ ܕܰܪܕܳܝܗ̱ܝ<EOS>ܟܰܕ ܗܼܽܘ ܐܶܢܗܽܘ ܕܪܳܕܶܐ ܕܢܶܬܗܢܶܐ<EOS>ܟܽܠܶܗ ܕܪܳܕܶܐ ܓܶܝܪ ܥܰܒܕ̈ܰܘܗ̱ܝ ܕܢܶܩܢܶܐ ܐܶܢܽܘܢ<EOS>ܛܳܒܳܐ ܪܕܳܐ ܠܥܰܒܕ̈ܰܘܗ̱ܝ ܕܗܶܢܽܘܢ ܠܗܽܘܢ ܢܶܩܢܽܘܢ<EOS>ܢܶܗܘܽܘܢ ܐܽܘܠܨܳܢܰܝ̈ܟܝ̱ ܣܳܦܪ̈ܶܐ ܠܥܽܘܗܕ̈ܳܢܰܝܟܝ̱<EOS>ܚܒܺܝ̈ܫܶܐ ܬܠܳܬܳܐ ܓܶܝܪ ܣܳܦܩܺܝܢ ܕܢܶܗܘܽܘܢ ܠܶܟܝ̱<EOS>ܣܶܦܪ̈ܶܐ ܕܬܶܬܗܰܓܺܝܢ ܟܽܘܠ ܫܳܥ ܒܫܰܪ̈ܒܰܝܗܽܘܢ<EOS>ܕܬܰܪ̈ܬܶܝܢ ܕܺܝܰܬܺܩ̈ܺܝܢ ܫܳܛܬܝ̱ ܗܘܰܝܬܝ̱<EOS>ܕܬܶܩܪܶܝܢ ܒܗܶܝܢ ܚܰܝ̈ܰܝܟܝ̱ ܒܰܕܓܽܘܢ ܟܬܼܰܒ ܗ̱ܘܳܐ ܠܶܟܝ̱<EOS>ܬܠܳܬܳܐ ܣܶܦܪ̈ܺܝܢ ܥܰܣܩ̈ܺܝܢ ܕܬܶܩܪܶܝܢ ܒܗܽܘܢ ܢܰܓ̈ܕܶܝܟܝ̱<EOS>ܢܶܒܼܛܰܠ ܒܡܳܐ ܕܰܗܘܳܐ ܡܶܕܶܡ ܕܬܽܘܒ ܗ̇ܘܶܐ<EOS>ܢܶܬܪܕܶܐ ܒܗܰܘ ܕܶܐܬܳܐ ܕܢܶܬܟܣܰܗ ܠܗܰܘ ܕܳܐܬܶܐ<EOS>ܢܶܥܗܰܕ ܠܗܰܘ ܕܰܥܼܒܰܪ ܕܢܶܫܪܶܝܘܗ̱ܝ ܠܗܰܘ ܕܰܥܬܺܝܕ<EOS>ܕܩܰܕܡܳܝܬܳܐ ܡܚܽܘܬܳܐ ܛܥܰܝܢ ܗܘܰܝܢ<EOS>ܡܶܨܥܳܝܬܳܐ ܬܟܰܒܬܰܢ ܕܡܶܨܥܳܝܬܳܐ ܛܥܰܝܢܰܢ<EOS>ܬܠܺܝܬܳܝܬܳܐ ܥܡܰܠܬܰܢ ܡܰܢܽܘ ܕܬܽܘܒ ܢܶܛܥܼܶܐ<EOS>