ܕܡܢ ܛܪܝܦܘܠܣ ܕܦܝܢܝܩܐ ܿ<EOS>
ܟܕ ܕܝܢ ܡܟܝܠ ܠܛܪܝܦܘܠܣ ܫܒܩܢܗܿ ܒܪ ܝܘܡܗ ܠܐܪܬܣܘܣ ܐܬܝܢ ܘܬܡܢ ܝܘܡܐ ܚܕ<EOS>
ܩܘܝܢ ܘܗܝܕܝܢ ܐܬܝܢ ܠܐܢܛܕܪܘܣ ܟܕ ܕܝܢ ܣܓܝ̈ܐܐ ܐܝܬܝܗܘܢ ܗܘܘ ܥܡܢ ܦܛܪܘܣ ܠܘܬ ܢܝܩܛܣ ܘܐܩܝܠܐ<EOS>
ܐܡܼܪ ܡܛܠ ܕܟܢܫ̈ܐ ܣܓܝ̈ܐܐ ܕܐܚ̈ܐ ܠܘܝܢ ܠܢ <EOS> ܘܠܐ ܗܘܐ ܙܥܘܪ̈ܝܢ ܚܣ̈ܡܐ ܒܡܥܠܝܢ ܕܠܡܕܝܢܬܐ ܡܬܥܝܪܝܢ ܥܠܝܢ<EOS>
ܐܬܚܙܝ ܠܝ ܕܐܬܦܪܣ ܕܐܝܟܢܐ ܐܦܠܐ ܗܢܼܘܢ ܢܬܥܘܟܘܢ ܐܘ ܢܬܟܠܘܢ ܡܢ ܕܠܡܗܘܐ ܥܡܢ <EOS> ܐܦܠܐ ܐܢܚܢܢ<EOS>
ܟܕ ܣܓܝ̈ܐܐ ܢܗܘܘܢ ܚܝܪܝܢ ܒܢ ܬܚܝܬ ܚܣܝܡܐ ܕܒܝܫܬܐ ܢܦܠ݀ ܨܿܒܐ ܐܢܐ ܗܟܝܠ ܕܐܢܬ ܢܝܩܛܣ ܘܐܩܝܠܐ<EOS>
ܬܗܘܘܢ ܩܕܡܝܢ ܠܢ ܡܛܘܠ ܬܪܬܝܢ ܨܒܘܿܢ ܕܡܒܕܪܐܝܬ ܢܗܘܐ ܥܠܝܢ ܠܡܕܝܢܬܐ ܕܥܡ̈ܡܐ <EOS> ܝܿܕܥ ܐܢܐ ܕܝܢ<EOS>
ܕܡܬܥܝܩܝܢ ܐܢܬܘܢ ܥܠ ܕܥܬܝܕܝܢ ܐܢܬܘܢ ܠܡܫܢܝܘ ܡܢ ܨܐܕܝܢ ܛܘܪܐ <EOS> ܐܦܠܐ ܕܬܪ̈ܝܢ ܝܘ̈ܡܝܢ ܟܠܗܘܢܿ<EOS>
ܗܝܡܢܘܢܝ ܕܝܬܝܪܐܝܬ ܡܚܒ ܐܢܐ ܠܟܘܢ ܣܓܝ ܡܢ ܕܐܢܬܘܢ ܠܝ ܿ ܗܕܐ ܕܝܢ ܗܿܘܝܐ ܡܛܠ ܕܒܐܝ̈ܕܝ ܠܐܠܗܐ<EOS>
ܐܬܩܼܪܒܬܘܢܿ ܟܕ ܗܟܝܠ ܚܕܕ̈ܐ ܡܚܒܝܢ ܐܢܚܢܢ <EOS> ܠܐ ܠܒܪ ܡܢ ܘܠܝܬܐ ܨܿܒܝܢܢ ܢܗܘܐ <EOS> ܣܿܥܪܝܢ<EOS>
ܐܢܚܢܢ ܐܠܐ ܥܠ ܡܕܡ ܕܡܥܕܪ ܐܝܟ ܕܼܨܝܢ ܐܢܚܢܢ ܢܗܘܐ ܒܛܝܠ ܠܢ <EOS> ܐܡܿܪ ܐܢܐ ܕܝܢ ܬܘܒ ܕܐܦ ܠܐ ܚܕ<EOS>
ܡܢ ܝܘ̈ܡܐ ܡܢ ܡܠܝ̈ܢ ܡܬܓܠܙܝܢ ܐܢܬܘܢܿ ܗܒܠܝܢ ܓܝܪ ܡܕܝܢܬܐ ܝܕܝ̈ܥܬܐ ܐܝܟ ܕܐܦ ܐܢܬܘܢ ܡܦܣܝܢ<EOS>
ܐܢܬܘܢ ܣܝܡܐ ܠܝ ܬܠܬܐ̈ ܝܪ̈ܚܝܢ ܠܡܩܘܝܘ ܿ ܗܫܐ ܕܝܢ ܒܗܕܐ ܠܕܝܩܝܐ ܕܩܪܝܒܐ ܠܢ ܩܕܡܗܘܢ ܘܩܕܡ<EOS>
ܬܪ̈ܥܝܗܿ ܟܬܪܘ ܠܢ ܐܢܬܘܢ ܒܠܚܘܕܝܟܘܢ ܡܛܠ ܪܘܒܐ ܐܡܿܪܢܐ <EOS> ܥܓܠ ܕܝܢ ܐܝܟ ܕܡܢ ܨܐܕܝ <EOS> ܡܩܕܡ<EOS>
ܐܢܐ ܠܟܘܢ ܘܗܟܘܬ ܒܫܠܝܐ ܢܥܘܠ ܘܐܟܚܕܐ ܢܫܪܐ ܿ ܗܕܐ ܕܝܢ ܨܒܐ ܐܢܐ ܕܒܟܠ ܡܕܝܢܐ ܬܗܘܘܢ ܥܿܒܕܝܢ<EOS>
ܿ ܕܗܟܘܬ ܐܦ ܡܢ ܚܣܡܐ ܢܥܪܘܩ ܿ ܐܦ ܐܚ̈ܝܐ ܕܝܢ ܒܒܛܝܠܘܬܐ ܕܝܠܟܘܢ ܕܠܐ ܦܗܝܐ ܒܝܬ ܡܫܪܝܐ<EOS>
ܢܫܟܚܟܘܢ ܿ ܟܕ ܕܝܢ ܗܠܝܢ ܐܡܼܪ ܦܛܪܘܣ ܠܡܬܡܥܘ ܐܬܐܠܨܘ ܟܕ ܐܡܪܝܢ ܠܐ ܛܒ ܡܥܝܩܐ ܠܢ ܗܕܐ ܥܠ<EOS>
ܕܡܢܟ ܡܬܦܩܕܝܢ ܐܢܚܢܢ ܚܕܐ ܡܢܕܡܛܠ ܕܟܠ ܡܕܡ ܚܟܝܡܐܝܬ ܘܛܒܐܝܬ ܣܿܥܪ ܐܢܬ ܘܡܿܠܟ ܐܢܬ ܫܘܝܐܝܬ<EOS>
ܡܢ ܛܝܒܘܬܗ ܕܡܫܝܚܐ ܠܡܬܓܒܝܘ ܿ ܘܕܬܪܬܝܢ ܕܚܕ ܗܘ ܝܘܡܐ ܿ ܐܘ ܬܪ̈ܝܢ ܡܢ ܨܐܕܝܟ ܡܫܢܝܢ ܐܢܚܢܢ ܿ<EOS>
ܟܕ ܐܦ ܗܼܢܘܢ ܣܓ̈ܝܐܝܢ ܕܠܐ ܚܙܝܢ ܐܢܚܢܢ ܠܡܪܢ ܦܛܪܘܣ ܿ ܡܕܡ ܗܟܝܠ ܕܡܬܚܙܐ ܠܟ <EOS> ܕܡܥܕܪ<EOS>
ܥܬܝܕܐܝܬ ܥܿܒܕܝܢ ܐܢܚܢܢ ܟܕ ܗܠܝܢ ܗܟܝܠ ܐܡܪܼܘ ܩܕܡܘ ܡܟܝܠ ܟܕ ܦܘܩܕܢܐ ܩܒܠܘ ܿ ܠܥܡܐ ܕܥܡܢ<EOS>
ܠܡܐܡܪ ܿ ܕܠܐ ܟܢܝܫܐܝܬ ܢܗܘܘܢ ܥܠܝܢ ܟܠܗܘܢ ܐܟܚܕܐ ܠܡܕܝܢܬܐ ܟܕ ܕܝܢ ܡܟܝܠ ܗܢܼܘܢ ܐܙܠܘ ܿ ܐܢܐ<EOS>
ܩܠܡܣ ܣܓܝ ܚܕܝܬ ܗܘܝܬ ܿ ܕܨܿܒܐ ܗܘܐ ܕܐܢܐ ܒܠܚܘܕܝ ܐܗܘܐ ܠܘܝܬܗ ܥܡܗ ܿ ܘܐܡܼܪܬ ܠܗ ܛܝܒܘܬܐ<EOS>
ܠܐܠܗܐ ܡܩܒܠܢܐ ܿ ܕܠܐ ܐܝܟ ܕܠܚܒܪ̈ܝ ܐܦ ܠܝ ܫܕܪܬܢܝ <EOS> ܟܒܪ ܓܝܪ ܡܢ ܥܩܬܐ ܡܬܚܝܒܠ ܗܘܝܬ ܿ ܗܼܘ<EOS>
ܕܝܢ ܐܡܼܪ ܠܝ <EOS> ܡܕܝܢ ܥܘܕ ܐܢ ܗܘܼ ܕܬܬܒܥܐ ܠܨܒܘܬܐ ܠܡܫܕܪܘܬܟ ܡܛܠ ܝܘܠܦܢܐ ܡܢ ܟܪܝܘܬܐ ܡܐܿܬ<EOS>
ܐܢܬ <EOS> ܘܠܐ ܡܬܪܥܐ ܗܘܝܬ ܒܢܦܫܟ <EOS> ܕܚܠܝܡܐܝܬ ܡܬܒܥܐ ܠܡܣܝܒܪܘ ܡܕܡ ܕܡܛܠ ܐܢܢܩܐ ܗܘܐ <EOS> ܐܘ ܠܐ<EOS>
ܡܦܣ ܐܢܬ ܕܒܟܠ ܙܒܢ ܪ̈ܚܡܐ ܒܥܘܗܕܢܗܘܢ ܩܕܡܝܢ ܥܡ ܪ̈ܚܡܝܗܘܢ ܐܝܬܝܗܝܢ ܐܦ ܒܦܓܪ̈ܝܗܘܢ ܪ̈ܚܝܩܝܢ ܐܝܟ ܕܐܦ ܐܢܫܝܢ ܟܕ<EOS>
ܩܪܝܒܝܢ ܐܝܟ ܪ̈ܚܝܩܐ ܠܚܒܪ̈ܝܗܘܢ ܡܬܚܫܒܝܢ <EOS> ܘܐܢܐ ܐܡܿܪܬ ܕܠܡܐ ܬܣܒܪ ܠܟ ܡܪܢ ܕܕܠܡܐ ܡܕܡ<EOS>
ܪܥܝܢܐ ܿ ܐܘ ܕܠܐ ܦܘܪܫܢܐ ܗܟܘܬ ܐܚܒܬܟ ܿ ܐܠܐ ܡܛܠ ܕܐܢܬ ܗܘ ܿ ܒܕܘܟܬ ܐܢܫܐ ܐܝܬ ܠܝ ܒܕܘܟܬ ܐܒܐ<EOS>
ܘܐܡܐܡ ܘܐܚ̈ܐ <EOS> ܘܒܬܪ ܐܠܐ ܥܠܬܐ ܠܫܪܪܐ ܕܡܚܐ ܠܝ ܿ ܐܢܬ ܗܘܼܝܬ ܠܝ ܡܛܠ ܗܢܐ ܨܿܒܐ ܐܢܐ<EOS>
ܕܒܟܠܙܒܢ ܥܡܟ ܐܗܘܐ <EOS> ܕܚܠ ܐܢ ܕܝܢ ܐܦ ܡܢ ܪܓܬܐ ܕܥܠܝܡܘܬܝ ܿ ܕܕܠܡܐ ܟܕ ܡܢ ܨܐܕܝܟ ܐܫܢܐ ܿ<EOS>
ܐܚܪܢܐ ܠܒܪ ܡܢ ܡܐ ܕܐܝܬܝ ܐܗܘܐ ܿ ܐܦܢ ܓܝܪ ܛܒ ܬܟܝܠ ܐܢܐ <EOS> ܕܐܦܢ ܡܢ ܨܐܕܝܟ ܐܫܢܐ <EOS> ܡܢ ܪܓܬܐ<EOS>
ܠܐ ܚܐܒ ܐܢܐ <EOS> ܐܠܐ ܗܕܐ ܛܒ ܦܩܚܐ ܠܝ ܿ ܘܫܪܝܪܐܝܬ ܕܐܡܝܢܐܝܬ ܕܥܡܟ ܐܗܘܐ ܥܠ ܕܡܩܕܡ ܐܢܐ ܠܡܒܗܬ<EOS>
ܡܢܟ <EOS> ܥܗܝܕܢܐ ܕܝܢ ܕܐܡܼܪܬ ܒܩܨܪܝܐ <EOS> ܕܐܝܢܐ ܕܨܒܐ ܕܟܐܢܐܝܬ ܢܬܠܘܐ ܠܝ ܢܬܠܘܐ <EOS> ܟܐܢܐܝܬ ܕܝܢ<EOS>
ܕܐܡܪܬ ܣܒܪ ܐܢܐ ܠܐܢܫ ܡܢ ܐܢܫ̈ܘܗܝ ܿ ܐܘ ܠܐܢܬܬܐ ܒܪܬ ܪܥܝܢܿ ܡܛܠ ܗܢܐ ܐܢܐ ܒܟܠܡܕܡ ܥܗܢ ܐܢܐ<EOS>
ܠܠܘܝܬܟ <EOS> ܘܐܠܘ ܨܿܒܐ ܗܘܝܬ ܛܝܒܘܬܐ ܪܒܬܐ ܠܡܣܥܪ ܨܐܕܝ ܿ ܦܿܩܕ ܗܘܝܬ ܠܝ ܒܕܘܟܬ ܥܼܒܕܐ<EOS>
ܠܡܫܡܫܘܬܟ <EOS> ܦܛܪܘܣ ܕܝܢ ܓܚܟ ܥܠ ܗܕܐ ܘܐܡܼܪ ܿ ܡܢܐ ܓܝܪ ܣܿܒܪ ܐܢܬ ܐܘ ܩܪܡܣܝ ܿ ܠܐ ܓܝܪ ܐܠܨܐ<EOS>
ܗܝ ܨܒܘܬܐ ܕܐܢܬ ܠܝ ܕܘܟܬ ܥܒ̈ܕܐ ܬܡܠܐ ܿ ܘܐܠܘ ܡܢܘ ܠܒܘ̈ܫܐ ܗܠܝܢ ܫܦܝܪ̈ܐ ܕܢܚ̈ܬܐ ܘܥܙܩ̈ܬܐ<EOS>
ܢܛܪ <EOS> ܡܢܘ ܕܝܢ ܬܘܒ ܡܐܟ̈ܠܬܐ ܒܣܝ̈ܡܬܐ ܘܬܘ̈ܩܢܐ ܡܝܬܪ̈ܐ ܢܛܝܒ ܠܝ ܿ ܗܠܝܢ ܕܡܛܠ ܫܘܚ̈ܠܦܝܗܘܢ<EOS>
ܥܠ ܐܘ̈ܡܢܐ ܣܓܝ̈ܐܐ ܣܢܝܩܝܢ <EOS> ܘܫܪܟܐ ܕܐܚܪ̈ܢܝܬܐ ܗܠܝܢ ܕܠܒܢ̈ܝ ܐܢܫܐ ܕܒܥܝܢܘܬܐ ܕܠܝܚܝܢ ܐܝܟ<EOS>
ܕܠܚܝܘ̈ܬܐ ܪ̈ܘܪܒܬܐ ܡܢ ܥܠܘܒܘܬܐ ܡܬܬܩܢܢ ܐܠܐ ܗܕܐ ܬܪܥܝܬܐ ܥܠ ܪܥܝܢܟ ܣܠܼܩܬ ܡܛܠ ܕܠܐ ܡܦܣ ܐܢܬ<EOS>
ܒܥܘܡܪܢ ܕܒܠܚܡܐ ܗܘ ܒܠܚܘܕ ܘܒܙ̈ܝܬܐ ܡܬܚܫܚܝܢ ܐܢܚܢܢ ܿ ܘܟܡܐ ܙܒ̈ܢܝܢ ܒܝܪ̈ܩܘܢܐ <EOS> ܘܬܘܒ ܕܝܢ<EOS>
ܕܟܘܬܢܝܐ ܐܚܪܝܬܐ ܐܘ ܡܪܛܘܛܐ ܠܝܬ ܠܢ ܿ ܐܠܐ ܐܢ ܗܢܐ ܕܥܛܦ ܐܢܐ ܘܥܠ ܐܚܪܢܐ ܠܐ ܣܢܝܩ ܐܢܐ <EOS>ܡܛܝܪ ܓܝܪ ܕܪܥܝܢܝ ܒܗܠܝܢ ܕܠܥܠܡ ܚܐܪ ܘܡܢ ܗܠܝܢ ܕܗܪܟܐ ܡܕܡ ܠܐ ܦ݀ܩܕ <EOS> ܪܥܝܢܟ ܕܝܢ ܕܝܠܟ ܛܒܐ<EOS>
ܩܒܠܬ ܿ ܘܡܬܕܡܪܢܐ ܕܐܝܟܐܢ ܓܒܪܐ ܡܢ ܚܝ̈ܐ ܡܝܬܪ̈ܐ ܥܓܠ ܠܐܝܠܝܢ ܕܐܟܦܼܢ ܫܚܠܦܬ ܥܘܡܪܟ ܿ ܐܢܚܢܢ<EOS>
ܓܝܪ ܡܢ ܛܠܝܘܬܢܿ ܐܢܐ ܘܐܢܕܪܝܘܣ ܐܚܝ ܿ ܠܐ ܗܘܐ ܒܚܠܘܕ ܒܥܘܬܪܐ ܠܐ ܐܬܪܒܝܢ ܐܠܐ ܡܢ ܡܣܟܢܘܬܐ<EOS>
ܐܦ ܠܘܬ ܦܥܠܘܬܐ ܡܛܝܢ ܿ ܡܛܠ ܗܢܐ ܗܫܐ ܕܠܝܠܐܝܬ ܥܡܠܐ ܡܣܝܒܪܝܢ ܐܢܚܢܢ ܿ ܐܠܘ ܗܟܝܠ ܠܝ<EOS>
ܡܬܛܦܝܣܼ ܗܘܝܬ ܠܝ <EOS> ܫܒܩ ܗܘܝܬ ܠܓܒܪܐ ܦܥܠܐ ܕܘܟܬ ܥܒܼܕ ܐܠܡܡܠܝܘ ܠܟ <EOS> ܐܢܐ ܕܝܢ ܟܕ ܫܡܥܬ ܛܒ<EOS>
ܟܪܝܬ ܠܝ <EOS> ܘܕܡ̈ܥܝ ܨܪ ܘܬܘܪܬ ܕܐܝܕܐ ܬܪܥܝܬܐ ܐܡܪ ܓܒܪܐ ܕܥܠܡܐ ܟܠܗ ܒܨܝܪ ܡܢܗ ܿ ܗܘ ܕܝܢ ܟܕ ܚܙܢܝ ܕܒܟܐ ܐܢܐ <EOS> ܥܠ<EOS>
ܕܠܡܢܐ ܡܫܐܠ ܗܘܐ <EOS> ܐܢܐ ܕܝܢ ܐܡܼܪܬ ܠܗ ܿ ܡܢܐ ܗܝ ܣܟܠܘܬܝ ܕܗܕܐ ܡܠܬܐ ܠܘܬܝ ܬܐܡܪ ܿ ܘܦܛܪܘܣ<EOS>
ܐܬܝܒܢܝ ܕܐܢܬ ܗܘ ܠܘܩܕܡ ܐܣܼܟܠܬ ܕܐܦܝܣܬܢܝ <EOS> ܠܡܫܡܫܘܬܢܝ ܿ ܐܢܐ ܕܝ ܢܐܡܪܬ ܿ ܠܐ ܗܘܬ ܫܘܝܐ<EOS>
ܗܕܐ <EOS> ܠܝ ܓܝܪ ܕܗܕܐ ܠܘܬܟ ܐܣܥܘܪ ܛܒ ܝܐܝܐ ܿ ܠܟ ܕܝܢ ܠܟܪܘܙܗ ܕܐܠܗܐ ܘܠܡܚܝܢܐ ܕܢܦ̈ܫܬܢ ܠܐ<EOS>
ܙܕܩܐ ܗܕܐ <EOS> ܘܦܛܪܘܣ ܐܡܿܪ ܡܫܬܡܥ ܗܘܝܬ ܠܟ ܟܒܪ ܿ ܐܠܘ ܠܐ ܕܡܪܢ ܗܘ ܕܐܬܼܐ ܠܥܠܡܐ ܟܠܗ ܠܡܚܝܘ<EOS>
ܿ ܟܕ ܡܢ ܟܠ ܐܢܫ ܚܐܪܝ ܗܘܐ <EOS> ܡܢܐ ܕܝܢ ܐܡܿܪ ܗܘ ܕܗܼܘ ܒܠܚܘܕܘܗܝ ܒܪܚܐܪܐ ܐܝܬܘܗܝ ܥܒܕܘܬܐ<EOS>
ܣܝܒܪ ܕܠܢ ܢܠܦ ܕܠܐ ܢܗܘܐ ܒܗܬܝܢ ܠܐܚܝ̈ܢܕܘܟܬ ܥ̈ܒܼܕܐ ܠܡܠܡܝܘ ܿ ܘܐܢܐ ܐܡܪܬ ܕܠܐ ܪܥܝܢܐ ܐܝܬܝ<EOS>
ܕܣܒܪ ܐܢܐ ܕܒܡܠܬܐ ܐܙܟܝܟ <EOS> ܗܕܐ ܕܝܢ ܠܛܝܒܘܬܗ ܕܐܠܗܐ ܡܘܕܐ ܐܢܐ ܕܒܕܘܟܬ ܐܢܫ̈ܝ ܠܟ ܐܫܟܚܬ ܿ<EOS>
ܗܘܼ ܕܝܢ ܐܡܼܪ ܠܝ ܫܪܝܪܐܝܬ ܠܝܬ ܟ <EOS> ܕܩܪܝܒ ܒܓܢܣܐ ܘܐܢܐ ܐܡܪܬ ܐܝܬܝܗܘܢ ܠܝ ܣ̈ܓܝܐܐ ܒ̈ܢܝ<EOS>
ܛܘܗܡܐ ܕܡܝܬܪ̈ܝܢ ܘܠܩܣܪ ܢܩܝܦܝܢ ܡܛܠ ܗܐܢ ܓܝܪ ܐܦ ܠܐܒܝ ܐܝܟ ܕܠܒܪ ܬܪܒܝܬܗ ܗܘ ܩܣܪ ܐܢܬܬܐ ܒܪܬ<EOS>
ܛܘܗܡܐ ܥܩܒ ܗܘܐ ܕܡܢܗ ܗܘܼܘ ܠܗ ܬܪ̈ܝܢ ܒ̈ܢܝܢ ܗܠܝܢ ܕܡܢܝ ܩܫ̈ܝܫܝܢ ܕܐܝܬܝܗܘܢ ܗܘܘ ܬܐܡ̈ܐ ܘܛܠ<EOS>
ܕܛܡܝܢ ܗܘܘ ܠܚ̈ܕܕܐ ܐܝܟ ܕܗܼܘ ܐܒܝ ܡܫܬܥܐ ܗܘܐ ܠܝ <EOS> ܐܢܐ ܓܝܪ ܠܐ ܥܗܝܕ ܐܢܐ ܠܗܘܢܿ ܛܠܐ ܗܘܝܬ<EOS>
ܓܝܪ ܗܝܕܝܢ ܥܕܟܝܠ ܿ ܠܐܡܝ ܕܝܢ ܫܡܗܿ ܗܘܐ ܡܛܪܕܘܪܐ ܘܠܐܒܝ ܕܝܢ ܦܘܣܛܝܢܘܣ ܘܠܐܚܝ̈ ܕܝܢ ܠܚܕ<EOS>
ܦܘܣܛܝܢܘܣ ܘܠܐܚܪܢܐ ܦܘܣܛܘܣ ܟܕ ܐܢܐ ܒܚܪܬܐ ܡܢ ܒܬܪܗܘܢ ܐܬܝܠܕܬ ܿ ܘܟܕ ܒܪ ܚܡܫ ܫ̈ܢܝܢ ܗܘܝܬ<EOS>
ܠܐܢܡܝ ܚܠܡܐ ܐܬܚܙܝ ܿ ܗܠܝܢ ܐܒ ܐܡܼܪ ܗܘܐ ܕܡܘܕܥܐ ܗܘܬ ܠܗܿ ܕܐܢ ܟܕ ܕܒܝܪܐ ܬܪ̈ܝܢ ܒ̈ܢܝܗܿ ܡܢ<EOS>
ܪܗܘܡܐ ܠܐ ܬܦܘܩ ܿ ܥܕ ܫ̈ܢܝܢ ܥܣܪ ܒܡܘܬܐ ܒܝܫܐ ܥܡܗܘܢ ܬܐܒܕ ܐܒܝ ܗܟܝܠ ܡܛܠ ܕܛܒ ܡܚܒ ܗܘܐ<EOS>
ܠܗܘܢܿ ܙܘܕ ܗܘܐ ܒܥܒܕ̈ܐ ܘܒܐܡܗ̈ܬܐ ܘܐܘܬܒ ܐܢܘܢ ܒܐܠܦܐ ܘܠܐܬܢܣ ܫܕܪ ܗܘܐ ܐܢܘ݀ܢ ܒܕܚܕܐ<EOS>
ܢܬܪܕܘ݀ܢ ܠܝ ܕܝܢ ܒܠܚܘܕ ܒܐܠܦܐ ܘܠܐܬܢܣ ܫܕܪ ܗܘܐ ܐܢܘ݀ܢ ܕܒܚܕܐ ܢܬܪܕܘ݀ܢ ܠܝ ܕܝܢ ܒܠܚܘܕ ܒܪܐ<EOS>
ܐܝܟ ܕܠܦܘܪܓܝܐ ܐܚܝܕ ܗܘܐ ܿ ܟܕ ܡܘܕܐ ܗܘܐ ܕܐܦܢ ܠܝ ܒܠܚܘܕܝ ܠܐ ܦܩܼܕ ܚܠܡܐ ܕܡܢ ܪܗܘܡܐ ܥܡ ܐܡܝ<EOS>
ܠܡܦܩ ܿ ܟܕ ܕܝܢ ܡܟܝܠ ܫܢܬܐ ܫܠܡܬ ܐܒܝ ܢܦܩܬܐ ܫܕܪ ܗܘܐ ܠܗܘ݀ܢ ܘܕܒܚܕܐ ܢܐܠܦ ܐܝܟܢܐ ܐܝܬܝܗܘܢ<EOS>
ܗܠܝܢ ܕܝܢ ܕܐܫܬܕܪܘ ܠܐ ܦܢܘ ܿ ܠܫܢܬܐ ܕܝܢ ܕܬܠܬ ܐܒܝ ܬܘܒ ܒܥܩܬܗ <EOS> ܐܚܪ̈ܢܐ ܥܡ ܙܘ̈ܕܐ ܫܕܪ ܗܘܐ<EOS>
<EOS> ܗܠܝܢ ܕܠܫܢܬܐ ܕܐܪ̈ܒܥ ܗܦܟܘ ܟܕ ܐܡܪܝܢ ܕܐܦܠܐ ܙܘ̈ܕܐ ܫܕܪ ܗܘܐ <EOS> ܗܠܝܢ ܕܠܫܢܬܐ ܕܐܪ̈ܒܥ ܗܦܟܘ<EOS>
ܟܕ ܐܡܪܝܢ ܕܐܦܠܐ ܠܐܡܝ ܐܦܠܐ ܐܠܚܝ̈ ܐܫܟܚܘ <EOS> ܐܦ ܠܐ ܠܡ ܬܘܒ ܡܢ ܡܢ ܪܫܝܬܐ ܠܐܬܢܣ ܥܠܝܠ ܗܘܐ<EOS>
ܠܗܘܢ ܡܢ ܗܡܟܐ ܐܦܠܐ ܥܠ ܥܩܒܬܗܘܢ ܠܡܩܡ ܐܫܟܚܘ ܿ ܐܒܝ ܕܝܢ ܟܕ ܗܠܝܢ ܫܡܥ ܡܢ ܟܪܝܘܬܐ ܣܓܝܐܬܐ<EOS>
ܬܗܿܪ ܗܘܐ ܘܠܐ ܝܕܥ ܗܘܐ ܐܝܟܐ ܢܒܥܐ ܐܢܘܢܿ <EOS> ܘܕܒܪܢܝ ܠܝ ܘܠܠܡܐܢܐ ܢܚܬ ܗܘܐ <EOS> ܘܠܣܘܓܐܐ<EOS>
ܕܐܠܦܪ̈ܢܐ ܡܫܐܠ ܗܘ ܕܕܠܡܐ ܠܐܢܫ ܫܡܝܥ ܐܘ ܚܙܐ ܒܐܠܦ̈ܐ ܕܐܒܕ ܒܗܠܝܢ ܐܪ̈ܒܥ ܫ̈ܢܝܢ <EOS> ܘܟܕ ܗܘܼ<EOS>
ܠܗܠ ܐܡܿܪ ܗܘܐ <EOS> ܘܐܚܪܢܐ ܠܓܒܐ ܐܚܪܢܐ ܡܫܐܠܦ ܗܘܐ ܿ ܕܕܠܡܐ ܐܢܫ ܚܙܼܐ ܦܓܪܐ ܕܐܢܬܬܐ ܘܕܬܪ̈ܝܢ<EOS>
ܒ̈ܢܝܗ ܕܡܢ ܝܡܐ ܐܫܬܕܝܘ ܿ ܘܟܕ ܣܓܝ̈ܐܬܐ ܐܡܪܝܢ ܗܘܘ ܠܢ ܡܕܡ ܫܪܝܪܐܝܬ ܠܐ ܐܡܼܪܘ ܠܢ <EOS> ܘܡܢ<EOS>
ܦܘܫܟܐ ܕܡܢ ܣ̈ܓܝܐܐ ܿ ܠܝ ܡܟܝܠ ܒܪܗܘܡܐ ܫܒܩܢܝ ܗܘܐ <EOS> ܟܕ ܐܝܬܝ ܒܪ ܫ̈ܢܝܢ ܥܣܪ ܿ ܘܗܟܘܬ ܟܕ<EOS>
ܒܿܟܐ ܠܒܥܬܗܘܢ ܢܦܼܩ ܿ ܘܡܢ ܗܝܕܝܢ ܘܥܕܡܐ ܠܗܫܐ <EOS> ܡܕܡ ܥܠܘܗܝ ܠܐ ܐܫܟܚܬ ܠܡܐܠܦ ܿ ܣܒܪ ܢܐ ܕܝܢ<EOS>
ܕܐܦ ܗܘܼ ܒܕܟ ܡܝܬ ܠܗ ܿ ܐܘ ܡܢ ܥܩܬܐ ܐܙܕܟܝ ܐܘ ܢܘܓܐ ܗܘܐ <EOS> ܕܗܕܐ ܕܝܢ ܟܒܪ ܓܕܫܬ ܿ ܢܘܓܐ<EOS>
ܕܥܣܪ̈ܝܢ ܫ̈ܢܝܢ ܕܥܒܼܪ ܡܣܒܪ ܠܝ ܿ ܦܛܪܘܣ ܕܝܢ ܟܠ ܗܠܝܢ ܫܡܼܥ ܡܢ ܟܪܝܘܬܐ ܣܓܝܐܬܐ ܒܟܼܐ <EOS>ܘܠܐܝܠܝܢ ܕܥܡܗ ܐܡܼܪ ܗܘܐ <EOS> ܗܠܝܢ ܐܠܘ ܓܕܫ ܠܐܝܠܝܢ ܕܕܚܼܠ ܡܢ ܐܠܗܐ ܕܠܐܒܘܗܝ ܕܗܢܐ ܓܕܫ<EOS>
ܒܪܥܝܢܐ ܕܕܚܠܬ ܐܠܗܐ ܥܠܬܗ ܠܒܝܫܐ ܣܐܡ ܗܘܐ <EOS> ܗܠܝܢ ܠܥܡ̈ܡܐ ܕܘ̈ܝܐ ܓܕܫܢ <EOS> ܘܐܢܚܢܢ ܠܐ ܝܕܥܝܢ<EOS>
ܐܢܚܢܢ ܕܘ̈ܝܐ ܩܪܝܬ ܐܢܘܢ ܕܐܦ ܬܢܢ ܒܓܕܫ̈ܐ ܡܘܦܝܢ <EOS> ܡܢ ܗܘ ܣܒܪܐ ܕܠܗܠ ܡܣܬܠܝܢ ܘܠܥܠܡ<EOS>
ܡܫܬܢܩܝܢ <EOS> ܐܝܠܝܢ ܓܝܪ ܕܒܕܚܠܬ ܐܠܗܐ ܡܣܝܒܪܝܢ ܠܬܒܥܬܐ ܗܘ ܕܡܕܡ ܕܐܣܟܠܘ ܚܫܝܢ <EOS> ܟܕ ܕܝܢ ܗܠܝܢ<EOS>
ܦܛܪܘܣ ܐܡܼܪ <EOS> ܚܕ ܡܢܢ ܚܠܦ ܟܠܢ ܐܡܪܚ ܠܡܣܘܬܗ ܿ ܕܒܩܘܕܡܐ ܠܐܪܕܘܣ ܓܙܪܬܐ <EOS> ܒܝܡܐ ܢܥܘܠ<EOS>
ܕܦܪܝܩܐ ܐܣ̈ܛܕܘܬܐ ܫܬܐ ܘܠܐ ܟܘܠܗܘܢ ܐܝܟ ܡܛܠ ܚܙܬܐ ܕܗܠܝܢ ܬܪ̈ܝܢ ܥܡ̈ܘܕܐ <EOS> ܕܓܘܦܢܐ ܕܐܝܬ ܗܘܘ<EOS>
ܬܡܢ ܕܥܘܒܝܐ ܣܓܝܐܐ ܐܝܬ ܗܘܐ ܠܗܘܢܿ ܦܛܪܘܣ ܕܝܢ ܟܕ ܫܡܼܥ ܐܦܣ ܠܢ ܟܕ ܐܡܿܪ ܕܐܡܬܝ ܕܡܢ ܐܠܦܐ<EOS>
ܬܦܩܘܢܿ ܠܐ ܟܢܫܝܐܝܬ ܟܠܟܘܢ ܐܟܚܕܐ ܬܗܘܘܢ ܐܙܠܝܢ ܠܡܚܙܐ <EOS> ܕܠܐ ܗܘܐ ܡܚܝܪܝܢ ܒܟܘܢ ܣܓܝ̈ܐܐ ܟܕ<EOS>
ܕܝܢ ܪܕܝܢ ܒܪܫܥܬܗ ܒܓܙܪܬܐ ܗܿܝ ܐܫܬܟܚܢ <EOS> ܘܟܕ ܡܢ ܐܠܗܐ ܢܦܩܼܢ ܥܠܝܢ ܗܘܝܢ ܐܬܪ ܕܥܡܘ̈ܕܐ ܗܠܝܢ<EOS>
ܩܝܡܝܢ ܗܘܘ <EOS> ܐܝܬ ܕܝܢ ܡܢܢ ܕܡܕܡ ܐܚܪܢܐ ܡܢ ܥܒܪ̈ܘܗܝ ܕܦܝܪܝܘܣ ܚܿܙܝܢ ܗܘܘ<EOS> ܦܛܪܘܣ ܕܝܢ<EOS>
ܒܠܚܘܕܘܗܝ ܥܠ ܝܕ ܝܡܐ ܒܝܒܫܐ ܝܬܼܒ ܗܘܐ ܿ ܚܼܙܐ ܐܢܬܬܐ ܕܝܬܒܐ ܘܐܝܟ ܡܛܠ ܥܬܐ ܕܣܝܒܪܬܐ ܚܕܪܐ ܿ<EOS>
ܘܐܡܼܪ ܠܗܿ ܐܢܬܬܐ ܿ ܡܢܐ ܕܝܢ ܗܕܡܐ ܚܣܝܪ ܠܟܝ <EOS> ܕܗܢܐ ܟܘܠܗ ܨܥܪܐ ܩܒܠܬܝ ܥܠܝܟܝ ܿ ܐ݀ܡܪ ܐܢܐ<EOS>
ܕܝܢ ܕܚܕܪܐ <EOS> ܘܠܡܐ ܕܝܢ ܠܐ ܒܐܝܕܝ̈ܐ ܕܡܢ ܐܠܗܐ ܐܬܗܝܒ ܠܟܝ <EOS> ܦܠܚܬܝ <EOS> ܘܬܘܪܣܝܐ ܕܝܘܡܐ ܒܓܘܗ<EOS>
ܡܟܢܫܬܝ <EOS> ܗܼܝ ܕܝܢ ܐܬܬܢܚܬ ܿ ܘܥܢܬ ܘܐܡܪܐ ܠܗܿ <EOS> ܐܠܘ ܓܝܪ ܐܝܕܝ̈ܐ ܐܝܬ ܗܘܝ ܠܝ <EOS> ܕܡܨܝܢ ܗܘܝ<EOS>
ܠܡܫܡܘܬܢܝ <EOS> ܗܫܐ ܕܝܢ ܚܙܬܐ ܗܘ ܒܠܚܘܕ ܕܐܝܕܝ̈ܐ ܐܝܬ ܒܗܝܢ ܟܕ ܡܝܬܢ ܕܡܢ ܢܘ̈ܟܬܬܐ ܕܝܠܝ<EOS>
ܡܒܣܒܣ݀ܢ ܦܛܪܘܣ ܕܝܢ ܐܡܼܪ ܠܗܿ <EOS> ܡܢܐ ܗܝ ܕܝܢ ܥܠܬܐ ܕܡܛܠܬܗܿ ܗܠܝܢ ܒܢܦܫܟܝ ܥܒܼܕܬܝ ܗܼܝ ܕܝܢ<EOS>
ܐܡܼܪܬ ܥܠܬܐ ܕܗܠܝܢ ܕܘܝܘܬܐ ܗܝ ܿ ܕܠܐ ܡܕܡ ܐܚܪܝܢ ܐܠܘ ܓܝܪ ܒܪܥܝܢܐ ܚܠܝܡܐ ܡܩܘܝܐ ܗܘܝܬ ܐܝܬ<EOS>
ܗܘܐ ܫܩܝܦܐ ܐܘ ܥܘܡܩܐ ܕܡܢܗ ܢܦܫܝ ܫܕܝܐ ܗܘܝܬ <EOS> ܘܡܢ ܥܩ̈ܬܐ ܐܬܦܪܩ ܗܘܝܬ <EOS> ܘܦܛܪܘܣ ܕܝܢ ܐܡܼܪ<EOS>
<EOS> ܡܢܐ ܓܝܪ ܣܒܪܐ ܐܢܬܝ ܐܘ ܐܢܬܬܐ ܿ ܕܟܠܗܘܢ ܐܝܠܝܢ ܕܢܦܫܗܘܢ ܩܛܠܝܢ ܡܢ ܫܘܢܩܐ ܡܬܦܪܩܝܢ <EOS> ܐܘ<EOS>
ܕܠܡܐ ܟܝ ܒܬܫܢܝܩܐ ܗܘ ܒܝܫܐ ܢܦ̈ܫܬܗܘܢ ܡܝܬܢܿ ܚܠܦ ܕܐܝܠܝܢ ܕܗܟܐܢ ܩܛܘܠܝܗܝܢ ܒܫܝܘܠ ܡܬܢܓܕܝܢ ܿ<EOS>
ܥܢܬ ܘܐܡܪܐ ܠܗ ܿ ܠܘܝ ܕܝܢ ܡܦܣܐ ܗܘܝܬ ܕܫܪܝܪܐܝܬ ܐܝܬܝܗܝܢ ܒܫܝܘܠ ܢܦ̈ܫܬܐ <EOS> ܘܓܒܝܐ ܗܘܝܬ<EOS>
ܕܥܠܘܗܝ ܥܠ ܬܫܢܝܩܐ ܐܫܝܚ <EOS> ܘܐܡܪܬ ܕܗܟܘܬ ܐܫܟܚ ܚܒ̈ܝܒܝ ܠܡܩܒܠܘ ܿ ܘܦܛܪܘܣ ܐܡܼܪ ܠܗܿ ܿ ܡܢܘ<EOS>
ܟܕ ܕܗܟܢܐ ܡܟܪܐ ܠܟܝ <EOS> ܨܿܒܐ ܗܘܝܬ ܕܐܠܦ ܐܘ ܐܢܬܬܐ ܐܢ ܓܝܪ ܬܘܕܥܝܢܢܝ ܚܠܦ ܗܕܐ ܛܝܒܘܬܐ<EOS>
ܐܦܝܣܟܝ ܕܒܫܝܘܠ ܚܝܝܢ ܢܦܫ̈ܬܐ <EOS> ܘܚܠܦ ܫܩܝܦܐ ܘܥܘܡܩܐ ܕܝܡܐ ܐܬܠ ܠܟܝ ܣܡܐ ܕܕܠܐ ܫܘܢܩܐ ܥܠܡܐ<EOS>
ܗܢܐ ܬܚܠܦܝܢ ܿ ܐܢܬܬܐ ܕܝܢ ܡܛܠ ܕܐܬܛܦܝܣܬ ܠܫܘܕܝܗ ܿ ܘܫܪܝܬ ܠܡܐܡܪ ܗܟܢܐ <EOS> ܥܠ ܛܘܗܡܝ ܡܿܢ ܘܥܠ<EOS>
ܐܬܪܝ <EOS> ܠܐ ܣܒܪ ܐܢܐ ܕܐܢܫ ܡܫܟܚ ܡܦܝܣ ܠܝ ܠܡܐܡܪ ܐܠܐ ܟܢ ܠܟ ܗܕܐ ܠܡܕܥ ܩܪܝܒܐ <EOS> ܐܠܐ ܐܢ ܗܕܐ<EOS>
ܒܠܚܘܕ ܥܠܬܐ ܗܝ ܕܡܛܠܬܗܿ ܡܢ ܟܪܝܘܬܐ ܒܢܘ̈ܟܬܬܐ ܐܝܕܝ̈ ܐܡܝܬܬ ܿ ܐܢܐ ܐܝܬܝ ܒܪܬ ܛܘܗܡܐ<EOS>
ܘܒܦܘܩܕܢܐ ܕܪܒܐ <EOS> ܠܓܒܪܐ ܕܐܝܬܘܗܝ ܡܢ ܛܘܗܡܗ ܐܫܬܘܬܦܬ ܿ ܘܡܢ ܒܬܪ ܬܪ̈ܝܢ ܒ̈ܢܝܢ ܬܐܡ̈ܐ ܿ ܘܐܦ<EOS>
ܐܚܪܢܐ ܗܘܐ ܠܝ ܿ ܘܡܢ ܒܬܪ ܗܠܝܢ ܐܚܘܗܝ ܕܒܥܠܝ ܪܓܢܝ ܟܕ ܐܢܐ ܛܒ ܒܢܟܦܘܬܐ ܠܡܚܐ ܨܒܝܐ ܗܘܝܬ ܿ<EOS>
ܟܕ ܗܟܝܠ ܠܐ ܠܗܿܘ ܕܪܓܢܝ ܠܡܫܬܡܥܘ ܡܡܪܚܐ ܗܘܝܬ ܿ ܘܐܦܠܐ ܕܝܢ ܠܒܥܠܝ ܪܓܬܐ ܕܐܚܘܗܝ ܕܐܓܠܐ<EOS>
ܨܒܝܐ ܗܘܝܬ ܿ ܐܨܛܢܥܬ ܕܐܝܟܐ ܐܦܠܐ ܢܦܫܝ ܐܬܛܡܿܐ <EOS> ܐܦܠܐ ܥܪܣܗ ܕܒܥܠܝ ܐܨܥܪ ܿ ܘܠܐ ܬܘܒ<EOS>
ܠܐܚܘܗܝ ܣܢܝܐ ܒܥ̈ܝܢܘܗܝ ܐܥܒܕ ܘܓܢܣܢ ܟܠܗ ܢܗܘܐ ܒܚܣܕܐ <EOS> ܡܢ ܡܕܝܢܬܐ ܥܡ ܬܪ̈ܝܢ ܒ̈ܢܝ ܬܐܡ̈ܐ<EOS>
ܠܡܦܩ ܐܬܠܨܬ ܿ ܥܕܡܐ ܕܪܓܬܐ ܗ݀ܝ ܛܡܐܬܐ ܬܬܢܝܚ ܿ ܠܗܿܘ ܕܝܢ ܒܪܝ ܐܚܪܢܐ ܠܘܬ ܐܒܘܗܝ ܫܒܩܬ ܿ<EOS>
ܐܝܟ ܕܠܦܘܪܓܝܐ ܕܗܠܝܢ ܕܝܢ ܗܟܢܐ ܢܗܘܝܢ <EOS> ܐܬܚܫܒܬ ܠܡܐܡܪ ܕܚܠܡܐ ܐܬܚܙܝ ܠܝ <EOS> ܐܝܟ ܗܘܿ ܕܒܠܠܝܐ<EOS>
ܐܢܫ ܩܼܡ ܠܥܠ ܡܢܝ ܘܐܡܼܪ ܠܝ <EOS> ܐܢܬܬܐ ܒܥܓܠ ܥܡ ܬܪ̈ܝܢ ܒܢܝ̈ܟܝ ܬܐܡ̈ܐ ܫܢܝ ܡܟܐ ܿ ܥܕܡܐ ܕܬܘܒ<EOS>
ܐܢܐ ܠܡܗܦܟ ܐܪܥܟܝ ܿ ܘܐܠܐ ܥܡ ܒܥܠܟܝ ܘܒܢܝ̈ܟܝ ܒܝܫ̈ܬܐ ܬܣܝܒܪܝܢ ܟܕ ܕܝܢ ܚܠܡܐ ܠܒܥܠܝ ܐܫܬܥܝܬ<EOS>
ܡܢ ܕܚܠܬܗ ܘܥܡ ܬܪܝܢ ܒ̈ܢܝ ܬܐܡ̈ܐ ܒܥܒ̈ܕܐ ܘܒܐܡܗ̈ܬܐ ܙܘܕ݀ܢ ܘܠܐܬܢܣ ܫܕܪܢܿ ܐܝܟ ܕܒܚܕܐ ܢܬܪܕܘܢ<EOS>
ܒܢܘ̈ܗܝ ܬܡܢ ܿ ܥܕܡܐ ܠܡ ܬܘܒ ܕܢܫܦܪ ܠܗܿܘ ܕܐܬܚܙܝ ܠܟܝ ܕܬܗܦܟܝܢ ܨܐܕܝ ܿ ܟܕ ܕܝܢ ܐܢܐ ܕܘܝܬܐ<EOS>
ܥܡ ܒܢܝ̈ ܒܝܡܐ ܪܕܝܐ ܗܘܝܬ <EOS> ܡܢ<EOS>
ܫܓܘܫܝܐ ܕܪܘܚܐ ܠܗܢܐ ܐܬܪܐ ܒܠܠܝܐ ܡܢ ܐܠܦܐ ܕܐܒܼܕܬ ܐܫܬܕܝܬ ܘܟܕ ܟܠ ܕܥܡܢ ܡܝܬܼܘ ܗܘܘ ܐܢܐ<EOS>
ܚܠܫܬܐ ܡܢ ܚܐܦܐ ܕܓ̈ܠܠܐ ܐܬܓܪܦܬ ܘܥܠ ܝܕ ܫܢܐ ܩܦܝܬ ܘܝܬܒܬ ܿ ܗܘܝܬ <EOS> ܘܟܕ ܡܣܒܪܐ ܐܢܐ ܒ̈ܢܝ<EOS>
ܠܡܫܟܚܘ ܿ ܢܦܫܝ ܒܥܘܡܩܐ ܕܝܡܐ ܠܐ ܫܕܝܬ ܿ ܕܗܼܝ ܕܐ ܗܝܕܝܢ ܠܡܥܒܕ ܦܫܝܩܐܝܬ ܡܨܝܐ ܗܘܝܬ ܿ ܟܕ<EOS>
ܢܦܫܝ ܡܢ ܕܚܠܬܐ ܫܓܝܫܐ ܗܘܬ <EOS> ܘܡܢ ܒܝܫ̈ܬܐ ܕܘܝܐ ܗܘܝܬ ܿ ܡܛܠ ܕܝܢ ܕܡܟܝܠ ܡܢܨܦܪܐ ܩܕܡ ܗܘܐ <EOS>ܘܐܢܐ ܪܘܪܒܐܝܬ ܡܝܠܠܐ ܗܘܝܬ <EOS> ܘܡܪܝܪܐܝܬ ܓܥܝܐ ܗܘܝܬ <EOS> ܠܟܐ ܘܠܟܐ ܚܝܪܐ ܗܘܝܬ <EOS> ܟܕ ܒܥܝܐ ܐܢܐ<EOS>
ܫ̈ܠܕܐ ܡܝ̈ܬܬܐ ܕܒ̈ܢܝ <EOS> ܐܝܠܝܢ ܕܐܫܟܚܘܢܝ ܠܝ ܡܢ ܐܠܒܫܘ ܘܠܒ̈ܢܝ ܥܡܝ ܦܩܕܝܢ ܗܘܘ ܿ ܡܛܠ ܕܝܢ<EOS>
ܕܠܐ ܡܫܟܚܝܢ ܗܘܘ ܫܪܝܘ ܗܘܘ ܡܠܒܒܝܢ ܠܝ ܿ ܐܝܬ ܗܘܝ ܕܝܢ ܡܢ ܢܫ̈ܐ ܗܠܝܢ ܕܐܬܟܢܫ ܬܡܢ ܕܚܕܐ ܚܕܐ<EOS>
ܡܢܗܝܢ ܒܝܫ̈ܬܗܿ ܡܬܢܝܐ ܗܘܬ <EOS> ܕܒܒ̈ܝܫܬܐ ܕܠܕܝܠܝ ܕܡܝܢ ܐܢܐ ܐܬܒܝܐ <EOS> ܐܢܐ ܕܝܢ ܝܬܝܪܐܝܬ ܗܘ<EOS>
ܡܬܥܝܩܐ ܗܘܝܬ ܿ ܠܐ ܓܝܪ ܗܘܝܬ ܡܢ ܗܠܝܢ ܣܢܝ̈ܬܐ ܕܒܥܩ̈ܬܐ ܕܐܚܪ̈ܢܐ ܐܬܒܝܐ <EOS> ܟܕ ܕܝܢ ܣܓ̈ܝܐܬܐ<EOS>
ܡܢܗܝܢ ܠܒܝܬܗܝܢ ܠܡܕܒܪ ܡܦܣܝܢ ܗܘܝ ܠܝ <EOS> ܚܕܐ ܡܢ ܐܝܠܝܢ ܕܡܟܐ ܡܣܟܢܬܐ ܐܠܨܬܢܝ ܘܠܒܝܬܗܿ<EOS>
ܐܥܠܬܢܝ <EOS> ܘܐܡܼܪܬ ܐܬܠܒܒܝ ܐܘ ܐܢܬܬܐ ܿ ܐܦ ܕܝܠܝ ܓܝܪ ܒܥܠܝ ܐܠܿܦܪܐ ܗܘܐ <EOS> ܘܟܕ ܥܕܟܝܠ ܛܠܐ<EOS>
ܒܝܡܐ ܡܼܝܬ ܿ ܘܡܢ ܗܝܕܝܢ ܐܪܡܠܬܐ ܓܒܝܬ ܠܝ ܕܐܩܘܐ <EOS> ܡܛܠ ܚܘܒܐ ܕܠܘܬܗܿ ܢܗܘܐ ܠܢ ܗܟܝܠ ܕܓܘܐ <EOS>ܡܕܡ ܕܒܐܝ̈ܕܝܢ ܠܡܟܢܫܘ ܡܫܟܚܝܢ ܐܢܚܢܢ ܕܠܐ ܕܝܢ ܐܘܪܟ ܠܟ ܡ̈ܠܐ ܥܡܼܪܬ ܥܡܗܿ ܡܛܠ ܕܪܚܡܬ ܒܥܠܗܿ<EOS>
ܐܝܬܝܗܿ ܗܘܬ ܡܢ ܒܬܪ ܩܠܝܠ ܕܝܢ ܙܒܢܐ ܕܝܠܝ ܕܕܘܝܬܐ ܐܝ̈ܕܝ ܡܢ ܢܘܟ̈ܬܬܐ ܐܫܬܪܝ ܿ ܗܷܿ ܕܝܢ<EOS>
ܕܩܒܠܬܢܝ ܐܫܬܪܝܬ ܟܠܗܿ <EOS> ܘܗܐ ܒܒܝܬܐ ܫܕܝܐ ܡܛܠ ܕܝܢ ܕܡܪܚܡܢܘܬܐ ܕܗܠܝܢ ܢܫ̈ܐ ܕܗܝܕܝܢ ܥܒܼܪܬ<EOS>
ܠܗܿ <EOS> ܐܢܐ ܕܝܢ ܘܗܿܝ ܕܐܝܬ ܒܒܝܬܐ ܣܓܝ̈ܦܬܐ ܐܝܬܝܢ ܒܗܕܐ ܕܘܟܬܐ ܿ ܐܝܟܢܐ ܕܚܿܙܐ ܐܢܬ ܡܢ<EOS>
ܢܘܓܪܐ ܣܓܝܐܐ <EOS> ܝܬܒܐ ܐܢܐ ܠܡܚܕܪ ܿ ܕܡܢ ܗܿܘ ܡܕܡ ܕܡܟܢܫܐ ܐܢܐ ܕܐܦ ܠܗܿܝ ܕܘܝܬܐ ܒܪܬ ܙܘܓܝ ܿ<EOS>
ܣܝܒܪܬܐ ܐܘܒܠ ܿ ܡܟܝܠ ܕܝܠܝ ܥܕܡܐ ܠܗܪܟܐ ܟܕܘ ܐܬܐܡܪ ܿ ܐܢܬ ܕܝܢ ܡܟܝܠ ܡܕܡ ܕܐܫܬܘܕܝܬ ܫܿܠܡ <EOS>ܘܣܿܡܐ ܗܒ ܠܝ ܕܡܢܗ ܐܦ ܠܗܿܝ ܐܬܠ ܕܬܡܘܬ <EOS> ܟܕ ܕܝܢ ܐܢܬܬܐ ܗܠܝܢ ܐܡܼܪܬ ܿ ܦܛܪܘܣ ܡܢ ܚܘ̈ܫܒܐ<EOS>
ܣ̈ܓܝܐܐ ܬܗܿܪ ܗܘܐ ܠܗܿ ܐܢܐ ܕܝܢ ܩܠܡܣ ܐܬܝܬ ܿ ܘܐ݀ܡܪ ܐܢܐ ܠܗ ܡܢ ܥܕܢܐ ܠܝ ܣܓܝܐܐ ܕܡܬܟܪܟ ܐܢܐ<EOS>
ܘܦܿܩܕ ܐܢܐ ܠܟ <EOS> ܘܗܫܐ ܡܢܐ ܥܿܒܕܝܢ ܐܢܚܢܢ ܦܛܪܘܣ ܕܝܢ ܦܼܩܕ ܠܝ ܕܐܩܕܘܡ ܘܒܐܠܦܐ ܐܟܬܪ ܠܗ <EOS>ܐܢܐ ܕܝܢ ܡܕܡ ܕܐܬܦܼܩܕ ܠܝ ܥܒܼܕܬ ܿ ܦܛܪܘܣ ܕܝܢ ܐܣܒܪ ܗܘܐ ܠܩܠܝܠ ܐܝܟܢܐ ܕܗܼܘ ܟܠܡܕܡ ܠܚܪܬܐ<EOS>
ܐܫܬܥܝ ܠܝ ܘܠܒܗ ܡܫܘܪ ܗܘܐ <EOS> ܐܡܪܝ ܠܝ ܠܡ ܐܘ ܐܢܬܬܐ ܛܘܗܡܟܝ ܘܫܡܗ̈ܐ ܕܒܢܝ̈ܟܝ <EOS> ܘܡܚܕܐ ܣܡܐ ܐܬܠ ܠܟܝ <EOS>ܗܼܝ ܕܝܢ ܟܕ ܡܬܐܠܨܐ ܘܕܬܐܡܪ ܠܐ ܨܒܝܐ ܗܘܬ <EOS> ܣܡܐ ܕܝܢ ܕܬܣܒ ܪܓܐ ܗܘܬ ܠܗܿ ܿ ܐܨܛܢܥܬ<EOS>
ܘܐܚܪ̈ܢܝܬܐ ܚܠܦ ܐܚܪ̈ܢܝܬܐ ܬܐܡܪ ܠܗ ܿ ܥܠ ܢܦܫܗ݀ ܗܟܝܠ ܐܡܼܪܬ ܐܘܬ ܿ ܕܐܝܬܝܗܿ ܡܢ ܐܣܘܣ <EOS>ܘܠܒܥܠܗܿ ܕܝܢ ܡܢ ܣܝܩܝܠܝܐ ܘܕ̈ܬܠܬܐ ܒܢܝܗܿ ܬܘܒ ܫܚܠܦܬ ܫܡܗ̈ܝܗܘܢܿ ܦܛܪܘܣ ܕܝܢ ܡܠܛ ܕܣܼܒܪ ܠܗ<EOS>
ܕܫܪܝܪܬܐ ܐܡܼܪܬ <EOS> ܐܡܿܪ ܠܗ ܣܒܪܬ ܗܘܝܬ ܐܘ ܐܢܬܬܐ ܕܚܕܘܬܐ ܪܒܬܐ ܬܗܘܐ ܠܝ <EOS> ܡܛܠ ܕܐܬܟܠܝܬ<EOS>
ܥܠܝܟܝ ܕܐܝܬܝܟܝ ܐܢܬܬܐ ܗܝ ܕܡܢ ܩܕܝܡ ܥܘܡܪܗܿ ܫܼܡܝܥ ܠܝ ܘܡܦܣ ܐܢܐ ܛܒܐܝܬ ܿ ܗܼܝ ܕܝܢ ܡܘܡܝܐ<EOS>
ܗܘܬ ܠܗ ܘܒܝܥܐ ܗܘܬ ܡܢܗ ܿ ܘܗܕܐ ܐܡܿܪܐ ܗܘܬ <EOS> ܐܡܪ ܠܝ ܕܐܚܙܐ ܿ ܐܢ ܐܝܬ ܐܢܫ ܒܢܫ̈ܐ ܕܡܢܝ<EOS>
ܡܫܦܠܐ <EOS> ܦܛܪܘܣ ܕܝܢ ܡܛܠ ܕܢܕܓܠ ܠܐ ܝ݀ܕܥ ܗܘܐ ܒܚܕܐ ܕܝܢ ܐܦ ܡܛܠ ܕܚܐܢ ܗܘܐ ܠܗܿ ܫܪܝܪܐܝܬ<EOS>
ܠܡܐܡܪ ܫܪܝ ܗܘܐ <EOS> ܥܠܝܡܐ ܚܕ ܐܝܬܘܗܝ ܥܡܝ ܕܢܩܝܦ ܠܝ ܐܝܟ ܡܛܠ ܚܘܒܐ ܕܡܠܬܐ ܕܐܠܗܐ ܕܐܝܬܘܗܝ ܡܢ<EOS>
ܡܕܝܢܬܐ ܕܪ̈ܗܘܡܝܐ ܗܼܘ ܐܫܬܥܝ ܠܝ ܕܐܒܐ ܐܝܬ ܗܘܐ ܠܗ ܿ ܘܐܚ̈ܐ ܬܪ̈ܝܢ ܬܐܡ̈ܐ ܘܐܡܐ ܝܘܡܢ ܕܝܢ<EOS>
ܠܚܕ ܡܢܗܘܢ ܠܐ ܚܼܙܐ ܐܡܗ ܓܝܪ ܐܝܟ ܕܐܒܘܗܝ ܐܫܬܥܝ ܠܗܿ ܚܠܡܐ ܚܼܙܬ ܗܘܝܬ ܡܢ ܪܗܘܡܐ ܠܡܦܩ ܥܡ<EOS>
ܬܪ̈ܝܢ ܒ̈ܢܝܗܿ ܬܐܡ̈ܐ ܘܡܢ ܗܝܕܝܢ ܕܢܦܼܩܬ ܒܕܘܟܬܐ ܠܐ ܐܝܬܝܗܿ ܿ ܬܘܒ ܕܝܢ ܐܦ ܒܥܠܗܿ ܕܐܝܬܘܗܝ<EOS>
ܐܒܘܗܝ ܕܝܠܗ ܟܕ ܠܒܥܬܗܘܢ ܢܦܼܩ ܠܐ ܐܫܬܟܚ ܿ ܟܕ ܕܝܢ ܗܠܝܢ ܦܛܪܘܣ ܐܡܼܪ ܡܢ ܬܗܪܐ ܣܓܝܐܐ ܢܦܫܗܿ<EOS>
ܛܥܼܬ ܗܘܬ <EOS> ܦܛܪܘܣ ܕܝܢ ܕܬܥܗܕ ܢܦܫܗܿ ܦܩܕ ܗܘܐ ܠܗܿ ܘܡܦܝܣ ܗܘܐ ܕܬܘܕܐ ܠܗ ܿ ܡܢܐ ܓܕܫ ܠܗܿ <EOS>ܗܝܕܝܢ ܐܝܟ ܕܡܢ ܚܡܪܐ ܣܓܝܐܐ ܐܦ ܫܪܟܐ ܕܗܕܡܝܗܿ ܐܫܬܪܝܘ ܐܬܗܦܟܬ ܕܝܢ ܘܐܦ̈ܝܗܿ ܡܫܝܐ ܗܘܬ <EOS>ܗܢܐ ܠܡ ܥܠܝܡܐ ܕܐܢܬ ܐܡܼܪܬ ܿ ܦܛܪܘܣ ܒܪܝ ܗܘ <EOS> ܘܦܛܪܘܣ ܕܝܢ ܡܛܠ ܕܐܝܟ ܩܠܝܠ ܐܣܬܟܠ ܗܘܐ<EOS>
ܘܐܡܼܪ ܠܗ ܿ ܩܕܡܝ ܐܡܪ ܠܝ ܐܢܬܝ ܡܢ ܐܝܬܝܟܝ ܘܐܠܐ ܠܗܢܐ ܕܬܚܙܝܢ ܠܝܬ ܠܟܝ <EOS> ܗܼܝ ܕܝܢ ܡܛܠ<EOS>
ܕܡܣܬܪܗܒܐ ܗܘܬ ܿ ܐܢܐ ܐܢܐ ܠܡ ܐܡܗܿ ܕܗܘܿ ܥܠܝܡܐ ܿ ܦܛܪܘܣ ܿ ܕܝܢ ܐܡܼܪ ܠܗܿ ܐܝܟܢܐ ܫܡܗ <EOS> ܗܝ<EOS>
ܕܝܢ ܐܡܼܪܬ ܩܠܡܣ ܘܦܛܪܘܣ ܐܡܼܪ ܿ ܗܼܘ ܗܘܿ ܕܡܢ ܩܕܡ ܩܠܝܠ ܡܠܠ ܗܘܐ ܥܡܝ ܕܠܐܠܦܐ ܢܩܕܡܢܝ<EOS>
ܦܩܼܕܬ ܿ ܗܼܝ ܕܝܢ ܢܦܼܠܬ ܘܒܥܝܐ ܗܘܬ ܡܢܗ ܡܢ ܦܛܪܘܣ ܕܢܣܬܪܗܒ ܢܐܙܠ ܠܘܬ ܐܠܦܐ <EOS> ܗܘܼ ܕܝܢ<EOS>
ܐܡܼܪ ܠܗܿ <EOS> ܐܢ ܗܘ ܠܡ ܕܢܛܪܬܝ ܬܢܘܝ ܿ ܕܐܫܬܘܕܝܬ ܥܿܒܕ ܐܢܐ ܗܕܐ ܿ ܟܕ ܕܝܢ ܟܠܡܕܡ ܠܡܛܪ<EOS>
ܡܫܬܘܕܝܐ ܗܘܬ <EOS> ܐܝܠܝܢ ܕܢܦܩܘܕ ܠܗܿ ܦܛܪܘܣ ܿ ܐܡܼܪ ܠܗ ܿܐܡܬܝ ܕܚܙܝܬܝܘܗܝ ܐܬܗܘܢܝ ܥܕܡܐ ܕܡܢ<EOS>
ܓܙܪܬܐ ܢܦܩܝܢ ܐܢܚܢܢ <EOS> ܗܼܝ ܕܝܢ ܐܡܼܪܬ ܕܗܟܘܬ ܬܥܒܕ ܘܐܚܕܗܿ ܒܐܝܕܗܿ ܘܠܘܬ ܐܠܦܐ ܡܘܒܠ ܗܘܐ<EOS>
ܠܗܿ <EOS> ܐܢܐ ܕܝܢ ܩܠܡܣ ܟܕ ܚܙܝܬܗܿ ܕܠܐܢܬܬܐ ܡܕܒܪ ܗܘܐ <EOS> ܓܚܟܬ ܘܩܪܒܬ ܕܝܢ ܘܐܝܟ ܕܠܐܝܩܪܗ ܘܕܐܕܒܪܝܗܿ ܨܿܒܐ ܗܘܝܬ <EOS> ܟܕ<EOS>
ܕܝܢ ܡܚܕܐ ܠܐܝܕܗܿ ܩܪܒܬ ܐܝܠܠܬ ܪ̈ܘܪܒܐܝܬ ܘܥܩܦܬܢܝ <EOS> ܘܡܢܫܩܐ ܗܘܬ ܠܝ ܐܢܐ ܕܝܢ ܡܛܠ ܕܠܐ ܝܿܕܥ<EOS>
ܗܘܝܬ ܟܘܠܗܿ ܨܒܘܬܗܿ ܿ ܐܝܟ ܫܢܝܬܐ ܡܢ ܨܐܕܝ ܕܚܩ ܗܘܝܬ ܠܗܿ ܿ ܝܬܝܪܐܝܬ ܕܝܢ ܐܬܒܐܫ ܠܝ <EOS> ܥܠ<EOS>
ܕܡܢ ܦܛܪܘܣ ܡܬܟܚܕ ܗܘܝܬ <EOS> ܦܛܪܘܣ ܕܝܢ ܐܡܼܪ ܠܝ ܫܠܝ ܠܟ ܡܢܐ ܥܒܼܕܬ ܒܪܝ ܩܠܡܣ ܿ ܕܗܟܘܬ ܠܐܡܟ<EOS>
ܡܕܚܐ ܐܢܬ <EOS> ܐܢܐ ܕܝܢ ܟܕ ܗܕܐ ܫܡܥܬ ܿ ܒܟܝܬ ܘܢܦܠܬ ܥܠܝܗܿ ܿ ܟܕ ܪܡܝܐ ܘܡܢܫܩ ܗܘܝܬ ܠܗܿ <EOS> ܐܦ<EOS>
ܒܚܕܐ ܕܗܕܐ ܐܬܐܡܪܬ ܠܝ <EOS> ܐܝܟ ܥܡܘܛܐܝܬ ܚܙܘܗܿ ܡܫܬܘܕܥ ܗܘܝܬ ܿ ܥܡܐ ܕܝܢ ܣܓܝܐܐ ܪܗܛܝܢ ܗܘܘ<EOS>
ܐܝܟ ܕܢܚܙܘܢ ܠܐܢܬܬܐ ܗܿܝ ܕܚܕܪܐ ܗܘܬ <EOS> ܘܗܕܐ ܐܡܪܝܢ ܗܘܘ <EOS> ܕܒܪܗ ܐܫܬܘܕܥܗܿ ܓܒܪܐ ܡܝܩܪܐ ܿ ܟܕ<EOS>
ܕܝܢ ܡܢ ܕܘܟܬܗ ܐܢܚܢܢ ܥܡ ܐܡܝ ܡܢ ܓܙܪܬܐ ܕܢܦܘܩ ܨܿܒܝܢ ܗܘܝܢܐܡܪܝ ܐܡܪܐ ܗܘܬ ܿ ܐܘ ܒܪܝ ܚܒܝܒܐ<EOS>
ܿ ܙܕܩܐ ܗܘܬ ܕܐܫܒܩܝܗܿ ܠܐܢܬܬܐ ܗܿܝ ܕܩܒܠܬܢܝ ܕܐܝܬܝܗܿ ܡܣܟܢܬܐ ܘܟܕ ܟܘܠܗܿ ܡܫܪܝܐ ܗܐ ܒܒܝܬܐ<EOS>
ܫܕܝܐ <EOS> ܦܛܪܘܣ ܕܝܢ ܟܕ ܫܡܥ ܐܬܕܡܪ ܿ ܘܟܠܗܘܢ ܐܝܠܝܢ ܕܬܡܢ ܩܝܡܝܢ ܗܘܘ ܿ ܒܪܥܝܢܗ ܕܐܢܬܬܐ ܛܒܐ<EOS>
ܘܒܪ ܚܐܪ̈ܐ ܡܢ ܕܘܟܬܐ ܕܝܢ ܦܩܼܕ ܦܛܪܘܣ ܕܐܢܫܝܢ ܢܐܙܠܘܢ ܢܝܬܘܢܗܿ ܠܐܢܬܬܐ ܗܿܝ <EOS> ܟܕ ܕܝܢ ܥܠ<EOS>
ܥܪܣܐ ܐܬܬܼ ܘܩܕܡܘܗܝ ܐܬܣܝܡܬ <EOS> ܟܕ ܟܠܗܘܢ ܐܝܠܝܢ ܕܬܡܢ ܫܡܥܝܢ ܦܛܪܘܣ ܐܡܼܪ ܐܢ ܫܪܝܪܐܝܬ ܟܪܘܙܗ<EOS>
ܕܐܠܗܐ ܐܝܬܝ ܐܝܟ ܕܠܗܝܡܢܘܬܐ ܕܗܠܝܢ ܕܢܕܥܘܢ ܕܚܕ ܗܘ ܐܠܗܐ ܕܥܒܕܗ ܠܥܠܡܐ ܡܢ ܕܘܟܬܗܿ ܬܼܬܚܠܡ<EOS>
ܐܢܬܬܐ ܗܕܐ <EOS> ܘܟܕ ܕܝܢ ܗܕܐ ܐܡܼܪ ܒܪܫܥܬܗ ܐܢܬܬܗ ܗ݀ܝ ܩܡܬ ܟܕ ܚܠܝܡܐ ܘܢܦܠܼܬ ܥܠ ܪ̈ܓܠܘܗܝ<EOS>
ܕܦܛܪܘܣ ܘܠܚܒܪ̈ܬܗܿ ܘܚܒܝܒܬܗܿ ܢܫܩܬ <EOS> ܘܡܫܐܠܐ ܗܘܬ ܠܗܿ <EOS> ܕܡܢܐ ܗܘܐ ܿ ܗܼܝ ܕܝܢ ܒܦ̈ܣܝܩܬܐ<EOS>
ܟܘܠܗܿ ܨܒܘܬܐ ܐܫܬܥܝܬ ܠܗܿ <EOS> ܟܢܫܐ ܕܝܢ ܕܐܢܫܐ ܟܕ ܫܡܥܼܘ ܬܗܝܪܝܢ ܗܘܘ ܿ ܦܛܪܘܣ ܕܝܢ ܟܕ ܥܠ<EOS>
ܐܠܗܐ ܘܥܠ ܐܘܪܚܗ ܡܠܠ <EOS> ܐܘܣܦ ܗܘܐ ܒܚܪܬ ܠܡܐܡܪ ܡܢܘ ܕܨܿܒܐ ܕܫܪܝܪܐܝܬ ܠܡܐܠܦ ܠܐܢܛܝܘܟܝܐ ܢܐܬܐ<EOS>
ܿ ܕܬܡܢ ܝܪ̈ܚܐ ܬܠܬܐ̈ ܗܘܿܐ ܐܢܐ <EOS> ܠܐ ܗܘܐ ܓܝܪ ܡܛܠ ܬܐܓܘܪܬܐ ܐܘ ܡܛܠ ܐܣܛܪܢܝܐ ܐܬܪ̈ܘܬܟܘܢ<EOS>
ܠܡܫܒܩ ܡܫܟܚܝܢ ܐܢܬܘܢ ܘܛܘܪܐ ܣܓܝܐܐ ܠܡܐܙܪܠ ܡܛܠ ܕܝܢ ܚܝ̈ܐ ܕܠܥܠܡ <EOS> ܐܦܠܐ ܬܠܬܐ̈ ܝܘ̈ܝܡܢ<EOS>
ܠܡܐܬܐ ܨܿܒܝܢ ܐܢܬܘܢܿ ܡܢ ܒܬܪ ܕܝܢ ܡܡܠܠܗ ܕܦܛܪܘܣ ܿ ܐܢܐ ܠܡܩܒܠܢܝܬܗܿ ܕܐܡܝ ܐܠܦ ܐܣܬܪܝܢ<EOS>
ܝܼܗܒܬ <EOS> ܠܨ̈ܒܘܬܐ ܕܡܬܒܥܝܢ ܠܗܿ <EOS> ܘܐܓܥܠܬܗܿ ܕܝܢ ܠܓܒܪܐ ܛܒܐ ܡܢ ܪܝܫܝܗܿ ܕܡܕܝܢܬܐ ܿ ܐܦ<EOS>
ܠܐܝܠܝܢ ܕܒܙܒܢ ܠܒܒ ܗܘܝ ܠܐܡܝ ܛܝܒܘܬܐ ܩܒܠܬ ܘܗܟܘܬ ܡܢ ܓܙܪܬܐ ܥܡ ܦܛܪܘܣ ܘܥܡ ܫܪܟܐ ܕܐܚܪ̈ܢܐ<EOS>
ܟܕ ܕܒܝܪ ܐܢܐ ܠܐܡܝ ܢܦܩܬ ܿ<EOS>
