ܒ ܒܰܪ ܩܳܠܶܗ<EOS>ܥܳܩ̈ܳܬܝ̱ ܐܰܝܟ ܕܺܐܝܽܘܒ ܦܪܰܩܬܶܗ ܟܺܐܢܽܘܬܳܟ<EOS>ܬܶܚܢܰܢܝ̱ ܛܰܝܒܽܘܬܳܟ<EOS>ܒܬܰܪ̈ܬܶܝܢ ܝܽܘܬܪܳܢܰܐ ܗ̱ܘ ܕܳܐܦ ܠܳܐ ܙܰܕܺܝ̈ܩܶܐ<EOS>ܢܶܠܐܽܘܢ ܠܡܶܒܥܳܐ ܐܳܦ ܠܳܐ ܡܳܪ̈ܽܘܕܶܐ<EOS>ܢܶܣܓܽܘܢ ܠܡܶܚܛܳܐ<EOS>ܒܰܒ̈ܢܰܝܳܐ ܥܶܡܠܰܬ ܕܬܶܪܕܶܐ ܘܰܬܥܰܕܰܪ<EOS>ܘܰܕܠܳܐ ܒܩܳܠ ܢܶܓܕܳܟ ܢܶܟܪܽܘܢ ܐܰܒܳܗ̈ܰܝܢ<EOS>ܫܰܒܩܽܘܢܝ̱ ܒܰܫܠܳܡܳܐ<EOS>ܒܥܳܒ̈ܰܝ ܒܰܪ̈ܳܝܶܐ ܚܽܘܪ ܡܳܪܝ̱ ܕܰܦܣܺܝܩܺܝܢ<EOS>ܠܥܽܘ̈ܒܰܝ ܓܰܘ̈ܳܝܶܐ ܚܙܺܝ ܡܳܪܝ̱ ܕܰܡܚܺܝܠܺܝܢ<EOS>ܕܶܐܛܥܰܢ ܚܰܒܺܝ̈ܒܰܝ<EOS>ܒܣܰܝ̈ܦܶܐ ܩܰܨܶܨܘ̱ ܗ̱ܘܰܘ ܓܶܦ̈ܰܝ ܒܰܪ̈ܳܝܶܐ<EOS>ܢܽܘܪܳܐ ܩܶܕܚܰܬ ܬܽܘܒ ܒܥܽܘܒ̈ܰܝ ܓܰܘ̈ܳܝܶܐ<EOS>ܠܒܽܘܢܬܳܐ ܕܣܰܘܬܳܐ<EOS>ܒܕܰܒܪܳܐ ܢܟܶܣܘ̱ ܠܰܒ̈ܢܰܝ ܣܳܓ̈ܽܘܕܰܝ ܫܶܡܫܳܐ<EOS>ܒܟܰܪܟܳܐ ܕܒܰܚܘ̱ ܬܰܘܪ̈ܰܝ ܦܳܠܚ̈ܰܝ ܒܰܥܠܳܐ<EOS>ܥܶܪ̈ܒܰܝ ܥܰܡ ܝ̈ܰܠܕܰܝ<EOS>ܒܚܰܩ̈ܠܳܬܝ̱ ܝ̈ܰܠܠܰܬܳܐ ܒܕܳܪ̈ܳܬܝ̱ ܡܰܪܩܽܘܕܬܳܐ<EOS>ܒܟܰܪ̈ܡܰܝ ܣܽܘܪܳܕܳܐ ܒܫܽܘ̈ܩܰܝ ܒܽܘܠܒܳܠܳܐ<EOS>ܡܰܢܽܘ ܢܶܣܦܼܰܩ ܠܺܝ<EOS>ܒܺܝܫܳܐ ܕܶܐܨܛܰܢܰܥ ܘܫܰܓܶܫ ܒܡ̈ܶܠܰܘܗ̱ܝ<EOS>ܬܘܳܗܬܳܐ ܥܒܰܕ ܡܶܢ ܓܰܘ ܕܬܶܕܡܶܐ ܓܰܘܳܝܽܘܬܝ̱<EOS>ܟܽܠܳܗ̇ ܠܒܰܪܳܝܽܘܬܝ̱<EOS>ܒܰܐܝܠܶܝܢ ܡܳܪܝ̱ ܐܰܦܰܝ̈ ܐܶܩܪܶܝܟ ܕܰܬܫܰܕܰܪ<EOS>ܡܰܫܪܺܝܬ ܩܰܕܺܝ̈ܫܶܐ ܕܰܬܢܰܛܰܪ ܥܽܘ̈ܒܰܝ<EOS>ܕܰܡܠܶܝܢ ܛܰܡܐܽܘܬܳܐ<EOS>ܒܰܚܡܺܝܪܳܟ ܚܰܕܬܳܐ ܢܓܰܕܬܶܗ ܠܰܒܪܺܝܬܳܐ<EOS>ܒܰܚܡܺܝܪܳܟ ܕܶܡ̇ܳܝ ܚܡܺܝܪܳܐ ܥܰܬܺܝܩܳܐ<EOS>ܕܰܫܕܰܠ ܘܰܡܢܰܚܶܦ<EOS>ܒܺܐܝܓܽܘܢܳܐ ܓܰܠܝܳܐ ܕܚܰܝܠܳܟ ܢܶܬܢܰܨܰܚ<EOS>ܕܠܳܐ ܟܺܝܬ ܬܟܰܠܶܠ ܛܽܘܥܝܰܝ ܠܰܐܬܠܺܝ̈ܛܰܝܟ<EOS>ܒܫܶܕܠܰܐ ܗ̱ܘ ܡܶܬܬܰܠܝܳܐ<EOS>ܒܙܰܒܢܰܢ ܐܶܢ ܢ̇ܰܨܶܕ ܕܳܡܶܐ ܗܽܘ ܠܙܺܐܦܰܢ<EOS>ܕܒܰܫ̈ܢܰܝ ܫܰܪܺܝܪܳܐ ܩܶܨܡ̈ܰܐ ܗ̱ܘ ܫܰܡܶܫܢ ܚܢܰܢ<EOS>ܒܟܶܣܝܳܐ ܙܰܟܰܪܢ ܐܢܚܢܰܢ<EOS>ܒܙܰܒܢܳܐ ܐܶܢ ܐܶܚܽܘܪ ܡܓܰܪܶܓ ܘܰܠܓܰܠܝܳܐ<EOS>ܡ̇ܰܝܬܶܐ ܟܰܣܝ̈ܳܬܳܐ ܕܢܶܬܟܰܐܰܪ ܙܺܐܦܰܢ<EOS>ܕܩܽܘܫܬܳܐ ܡܥܰܛܰܦ ܗ̱ܘܳܐ<EOS>ܒܫܰܪܺܝܪܳܐ ܐܺܝܬܰܘܗ̱ܝ ܩܽܘܫܬܳܐ ܙ̇ܟܶܐ ܟܽܠ<EOS>ܘܝܰܡܳܐ ܒܰܡܪܳܪܽܘܗ̱ܝ ܠܳܐ ܡܨܶܐ ܕܳܠܰܚ̇ ܠܶܗ<EOS>ܕܫܰܦܝܰܐ ܗ̱ܘ ܒܰܟܝܳܢܶܗ<EOS>ܒܚܶܟܡܳܐ ܥܒܰܕܬܶܗ ܡܳܪܝ̱ ܕܰܓܶܠܬ ܚܽܘܬܚܳܬܗ̇<EOS>ܕܫܰܒܪܳܐ ܢܶܬܪܰܦܶܐ ܘܰܕܠܳܐ ܢܶܬܠܰܒܰܒ<EOS>ܚܰܦܬܶܗ ܠܰܟܠܺܝܠܳܐ<EOS>ܒܫܽܘܪ̈ܶܐ ܪ̈ܰܥܺܝܠܶܐ ܕܰܒܗܽܘܢ ܢܰܨܰܚܬܳܢܝ̱<EOS>ܦܰܪܥܽܘܟ ܛܳܠܽܘܡ̈ܶܐ ܕܶܒܼܚܳܐ ܘܢܽܘܩܳܝܳܐ<EOS>ܕܡܰܪܓܶܙ ܓܰܠܝܳܐܺܝܬ<EOS>ܒܗܰܘ ܙܰܒܢܳܐ ܐܶܠܽܘ ܕܶܒܚ̈ܶܐ ܐܶܬܩܰܪܰܒܘ̱<EOS>ܠܛܽܘܥܝܰܝ ܐܳܦ ܐܰܬܪܳܐ ܐܺܝܬ ܗ̱ܘܳܐ ܠܡܰܣܒܳܪܽܘ<EOS>ܕܰܒܗܽܘܢ ܐܶܬܦܰܪܩܶܬ<EOS>ܒܣܽܘܓܳܐܐ ܕܦܽܘܪ̈ܩܳܢܶܐ ܐܰܟܣܶܬ ܠܬܰܪ̈ܬܶܝܢ<EOS>ܠܛܽܘܥܝܰܝ ܕܰܓ̈ܠܺܝܦܶܐ ܠܝܽܘܠܦܳܢ ܡܓܽܘ̈ܫܶܐ<EOS>ܕܒܳܟ ܡܳܪܝ̱ ܐܶܬܦܰܪܩܶܬ<EOS>