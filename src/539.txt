ܦܪܓܡܛܝܐ ܕܬܪܬܝܢ<EOS> ܗܿܝ ܕܡܡܠܠܘܬ ܟܝܢ̈ܝܬܐ ܡܬܟܢܝܐ<EOS>ܥܘܬܕܐ<EOS>ܩܦܠܐܘܢ ܩܕܡܝܐ ܥܠ ܬܐܘܪ̈ܝܐܣ ܕܓܘܢ̈ܝܢ ܠܟܠ ܓܫܘܡ<EOS>ܩܦܠܐܘܢ ܕܬܪܝܢ ܥܠ ܓܘܫ̈ܡܐ ܗܠܝܢ ܦܫܝ̈ܛܐ<EOS> ܘܗܠܝܢ ܚܣܝܪ̈ܝ ܪܘܟܒܐ<EOS>ܩܦܠܐܘܢ ܕܬܠܬܐ ܥܠ ܙܢܝ̈ܐ ܕܢܦܫ̈ܬܐ<EOS>ܩܦܠܐܘܢ ܩܕܡܝܐ<EOS>ܥܠ ܬܐܘܪ̈ܝܐܣ ܕܓܘܢ̈ܝܢ ܠܟܠ ܓܫܘܡ<EOS>ܩܕܡܐܝܬ ܥܠ ܡܬܬܟܝܢܢܘܬ ܓܘܫܡܐ ܘܡܢܝܘܬܗ ܘܡܢܘ̈ܬܗ<EOS>ܐܝܬܘܬܗ ܡܢ ܓܝܪ ܕܓܘܫܡܐ ܟܕ ܡܢ ܗܿܠܝܢ ܕܐܠܨ̈ܝܢ ܩܘܒܠܗܝܢ ܗܝ<EOS> ܗܝ ܡܢܝܘܬܗ<EOS>ܠܘ ܒܗܿ ܒܕܡܘܬܐ ܗܝ<EOS> ܒܗܿܝ ܕܠܘ ܒܟܠ ܡܕܡ ܡܬܪܓܫܢܐ ܗܘ<EOS> ܪܓܫܐ ܓܝܪ ܗܿܠܝܢ ܗܘ ܒܠܚܘܕ ܡܕܪܟ<EOS>ܕܠܘ ܡܥܠ ܥ̈ܐܠܢ ܒܡܢܝܘܬܗ ܐܝܟ ܫܛܝܚ̈ܘܬܐ ܘܒܪ̈ܝܘܬܐ ܡܣܝܥܢܐ ܗܘ ܒܠܚܘܕ ܪܓܫܐ ܠܘܬ<EOS>ܡܕܪܟܢܘܬܗ ܕܗܘܢܐ<EOS> ܟܕ ܠܘ ܡܢ ܐܢܢܩܝ ܟܠܗܝܢ ܡܕܪ̈ܟܢܘܬ ܗܘܢܐ ܙܕܩ ܕܡܢ ܪ̈ܓܫܐ ܢܬܢܣ̈ܒܢ<EOS>ܘܡܬܪܫܡ ܕܐܝܬܘܗܝ ܐܘܣܝܐ ܡܕܡ ܕܒܗܿ ܬܠܝܬܝܘܬ ܩܝ̈ܡܐ ܡܨܝܐ ܠܡܬܪܢܝܘ<EOS> ܘܠܘ ܗܢܘܢ ܩܝ̈ܡܐ<EOS>ܡܢܘ̈ܬܗ ܐܢܘܢ<EOS> ܒܗܿܝ ܕܟܕ ܣܘܓܐܐ ܡܫܬܚܠܦܝܢ ܥܠܘܗܝ<EOS> ܫܘܚܠܦܐ ܘܠܐ ܚܕ ܒܟܝܢܗ ܥܒܕܝܢ<EOS> ܐܝܟ<EOS>ܩܐܪܘܬܐ ܠܡܐܡܪ ܕܟܕ ܒܡ̈ܬܚܐ ܠܐ ܙܥܘܪ ܡܣܬܟܡܐ<EOS> ܒܓܘܫܡܢܝܘܬܗܿ ܫܘܚܠܦܐ ܘܠܐ ܣܟ ܡܩܒܠܐ ܗ̄<EOS>ܒܗܿܝ ܕܓܘܫܡܐ<EOS> ܘܬܘܒ ܡܬܚ̈ܐ ܡܢ ܟܕ ܓܕܫ̈ܐ ܐܢܘܢ ܡܢ ܩܨ ܡܬܚܒܫܢܘܬܗܘܢ ܒܩܛܝܓܘܪܝܐ ܕܟܡܝܘܬܐ<EOS>ܐܝܟܢܐ ܡܢܘ̈ܬܐ ܢܗܘܘܢ ܕܐܘܣܝܐ ܕܐܝܬܝܗܿ ܓܘܫܡܐ ܟܝܢܝܐ<EOS> ܘܐܦܢ ܡܢܘ̈ܬܐ ܐܢܘܢ ܕܓܘܫܡܐ ܗܿܘ<EOS>ܡܬܡܛܝܩܝܐ ܕܐܦ ܓܕܫܐ ܗܘ ܐܟܘܬܗܘܢ<EOS> ܒܕ ܐܕܫܐ ܗܘ ܕܐܕܫܐ ܕܟܡܝܘܬܐ<EOS>ܪܘܥܐ ܘܐ̱ܢܫ̈ܝܢ ܡܢ ܐܣܒܪܘ ܕܗܘ ܗܢܐ ܡܢ ܡܢܘ̈ܬܐ ܗܘ ܡܪܟܒ ܠܐ ܡܩܒ̈ܠܬ<EOS>ܦܘܠܓܐ ܒܚܘܫܒܐ ܐܟܚܕ ܘܒܣܘܥܪܢܐ ܗܿܝ ܕܫܟܝܪܐ ܒܝܕ ܡܚܘܝ̈ܢܘܬܐ ܡܫܪ̈ܬܚܬܐ<EOS>ܡܚܘܝܢܘܬܐ ܡܢܬܐ ܡܢ ܓܝܪ ܗܿܝ ܕܒܡܨܥܬܐ ܢܦܠܬ ܠܗܿ ܐܬܪܐ ܐܢ ܟܠܬ ܗܿܢܝܢ<EOS>ܕܥܠ ܣܛܪ̈ܝܗܿ ܡܢ ܗܿܝ ܕܢܦܓ̈ܥܢ<EOS> ܗܐ ܐܬܦܠܓܬ<EOS> ܒܗܿܝ ܕܟܠ ܚܕܐ ܡܢ ܗܠܝܢ ܕܥܠ ܓܣܝ̈ܗܿ ܡܢ<EOS>ܐܢܢܩܝ ܕܒܡܢܬܐ ܡܢ ܗܿܝ ܕܒܡܨܥܬܐ ܬܦܓܥ<EOS> ܐܝܕܐ ܕܠܘ ܗܿܝ ܗܝ ܕܗܿܝ ܐ̱ܚܪܬܐ ܦܓܥܬ<EOS> ܘܐܠܐ ܐܦ<EOS>ܗܿܢܝܢ ܦܓ̈ܥܢ<EOS> ܐܢܕܝܢ ܠܐ ܟܠܝܐ<EOS> ܐܠܨܐ ܕܢܦܓ̈ܥܢ ܗܿܢܝܢ ܕܥܠ ܓܒܝ̈ܗܿ ܚܕܐ ܒܚܕܐ<EOS> ܘܐܢ<EOS>ܦܓ̈ܥܢ ܡܫܬܘܝܐ ܠܘܬܗܝܢ ܘܫܟܝܚܘܬܗܿ ܕܗܿܝ ܡܨܥܝܬܐ ܘܓܠܝܙܘܬܗܿ<EOS> ܘܐܠܨܐ ܬܘܒ ܕܡܥܠ ܒܗܿ<EOS>ܢܥ̈ܠܢ<EOS> ܘܕܫܟܝܚܝܘܬ ܡܢܘ̈ܬܐ ܠܘ ܡܪ̈ܒܝܢܝܬܐ ܐܢܝܢ ܕܓܘܫܡܐ<EOS> ܒܕܓܘܢ ܙܕܩ ܗܘܐ ܕܟܠ ܓܘܫܡܐ<EOS>ܕܒܥܠܡܐ ܒܟܠ ܓܘܫܡܐ ܕܒܗ ܢܓܫܘܦ ܢܥܘܠ ܘܠܝܬ ܗܘܐ ܗܿܘ ܕܟܠܐ ܘܗܟܢܐ ܡܬܬܪܝܡܝܢ ܗܘܘ ܣܝ̈ܓܐ<EOS>ܘܡܘܫܚ̈ܬܐ ܘܪ̈ܒܘܬܐ ܘܙܕܩ ܗܘܐ ܕܠܐ ܡܕܡ ܢܟܠܐ ܗܘܐ ܕܚܘܕܪ̈ܝ ܡܘܙًܠܬܐ ܒܫܪܩܬܐ ܡܕܡ<EOS>ܒܪܬܢܝܬܐ ܬܬܚܫܒ<EOS> ܘܓܠܝܐ ܕܟܠܗܝܢ ܫܟܝܪ̈ܢ<EOS>ܡܚܘܝܢܘܬܐ ܐ̱ܚܪܬܐ ܫܡܫܐ ܡܢ ܓܝܪ ܟܕ ܡܢܬܐ ܡܕܡ ܕܠܐ ܡܬܦܠܓܐ ܒܫܡܝܐ<EOS>ܢܫܢܐ<EOS> ܛܠܠ ܩܝܡܬܐ ܡܕܡ ܐܘ ܐܟܘܬܗܿ ܡܢܬܐ ܐ̱ܚܪܬܐ ܒܐܪܥܐ ܡܫܢܐ<EOS> ܗܿܝ ܕܫܟܝܪܐ<EOS> ܒܗܿܝ ܕܐܠܨܐ<EOS>ܗܝܕܝܟ ܕܫܘܐ ܢܗܘܐ ܐܬܪܐ ܕܥܠܘܗܝ ܥܒܪ ܛܠܠܐ ܠܗܿܘ ܕܥܠܘܗܝ ܥܒܪ ܫܡܫܐ<EOS> ܘܪܓܫܐ ܣܗܕ<EOS>ܠܕܓܠܘܬܐ<EOS> ܐܘ ܠܐ ܣܟ ܢܫܢܐ ܗܿܝ ܕܐܦ ܫܟܝܪܐ<EOS> ܒܗܿܝ ܕܐܢܢܩܝ ܚܙܝܢܢ ܫܘܢܝܗ<EOS> ܘܟܕ ܬܪܝܗܘܢ<EOS>ܫܘ̈ܝܝ ܦܘܠܓܐ ܫܟܝܪܝܢ<EOS> ܐܠܨܐ ܕܛܠܠܐ ܥܠ ܡܢܬܐ ܕܛܒ ܙܥܘܪܝܐ ܡܢ ܗܿܝ ܕܫܡܫܐ ܢܬܬܙܝܥ<EOS> ܘܗܟܢܐ<EOS>ܡܬܦܠܓܐ ܗܿܝ ܕܠܐ ܡܬܦܠܓܢܝܬܐ ܐܣܬܒܪܬ<EOS>ܡܚܘܝܢܘܬܐ ܐ̱ܚܪܬܐ ܚܘܕܪܐ ܡܢ ܓܝܪ ܒܪܝܐ ܕܟܐܦ ܪܚܝܐ ܓܠܝܐ ܕܛܒ ܪܘܝܚ ܡܢ<EOS>ܗܿܘ ܓܘܝܐ<EOS> ܘܟܕ ܒܪܝܐ ܥܠ ܡܢܬܐ ܡܕܡ ܕܠܐ ܡܬܦܠܓܐ ܡܬܬܙܝܥ<EOS> ܐܢ ܗܿܘ ܓܘܝܐ ܥܠ ܕܐܟܘܬܗ<EOS>ܐܬܬܙܝܥ ܡܫܬܟܚܝܢ ܬܪܝܗܘܢ ܚܘܕܪ̈ܐ ܕܫܘܝܢ<EOS> ܗܿܝ ܕܫܟܝܪܐ<EOS> ܡܕܝܢ ܫܪܝܟܐ ܕܥܠ ܡܢܬܐ ܕܛܒ<EOS>ܙܥܘܪܝܐ ܡܢ ܗܿܝ ܢܬܬܙܝܥ ܗܿܘ ܓܘܝܐ<EOS> ܘܗܟܢܐ ܡܬܦܠܓܐ ܐܦܠܐ ܬܘܒ ܡܨܝܐ ܕܠܐ ܢܬܬܙܝܥ ܗܿܘ<EOS>ܓܘܝܐ<EOS> ܒܗܿܝ ܕܐܠܨܐ ܗܝܕܝܟ ܕܬܬܦܪܟܟ ܗܝ ܟܐܦܐ ܘܢܬܦܪ̈ܩܢ ܡܢܘ̈ܬܗܿ ܐܝܟܢܐ ܕܢܬܡܨ̈ܝܢ<EOS>ܕܗܿܢܝܢ ܡܢ ܢܬܬܙܝ̈ܥܢ<EOS> ܗܿܢܝܢ ܕܝܢ ܢܫ̈ܠܝܢ ܗܿܝ ܕܫܟܝܪܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܐܢ ܠܝܬ ܡܢܬܐ ܕܠܐ ܡܬܦܠܓܐ ܐܦܠܐ ܢܘܩܕܬܐ<EOS>ܐܝܬ<EOS> ܘܒܛܠܬ ܡܠܦܢܘܬܟܘܢ ܕܥܠܝܗܿ ܒܝܘܠܦܢ̈ܐܡܬܡܛܝܩ̈ܝܐ<EOS> ܒܗܿܝ ܕܐܡܪܝܢ ܕܢܘܩܕܬܐ ܡܚܫܒܬܢܝܬܐ<EOS>ܡܕܡ ܐܝܬܝܗܿ ܗܿܝ ܐܝܕܐ ܕܠܐ ܡܨܝܐ ܕܡܢܗܿ ܘܠܗܿ ܒܣܘܥܪܢܐ ܬܫܬܟܚ<EOS> ܡܠܬܢ ܕܝܢ ܗܪܟܐ ܥܠ<EOS>ܗܿܢܝܢ ܗܝ ܕܒܣܘܥܪܢܐ<EOS>ܪܘܥܐ ܘܡܢ ܗܠܝܢ ܡܢ ܐܝܬ ܗܘ ܡܢ ܕܫܪܪ ܐܢܝܢ ܠܡܢܘ̈ܬܐ ܗܢܝܢ ܒܟܠ ܓܘܫܡܐ<EOS>ܐܝܟ ܗܿܢܝܢ ܕܠܐ ܡܣܬܝ̈ܟܢ ܘܛܥܐ ܠܗ<EOS> ܒܗܿܝ ܕܟܠ ܡܢܝܢܐ ܠܐ ܡܣܝܟܐ ܡܢ ܐܢܢܩܝ ܐܝܬ ܗܘ ܒܗ<EOS>ܡܢܝܢܐ ܕܡܣܝܟ ܒܕܓܘܢ ܠܐ ܡܕܡ ܟܠܐ ܕܢܪܝܡ ܡܢ ܗܘ ܠܐ ܡܣܝܟܐ ܡܢܝ̈ܢܐ ܕܡܣܝܟܝܢ<EOS> ܘܢܪܟܒ<EOS>ܡܢܗܘܢ ܓܘܫܡܐ ܡܕܡ ܕܡܣܝ̈ܟܢ ܡܢܘ̈ܬܗ<EOS> ܘܗܟܢܐ ܒܛܠܐ ܩܛܦܣܝܣܗ ܗܿܝ ܟܠܢܝܬܐ<EOS> ܘܬܘܒ ܢܗܝܪܐܝܬ<EOS>ܗܘ ܓܝܪ ܓܘܫܡܐ ܕܪܟܒܢ ܟܕ ܢܬܡܫܚ ܥܡ ܐ̱ܚܪܢܐ ܕܠܐ ܡܣܝܟܐ ܒܡܢܘ̈ܬܗ ܡܢ ܗܿܘ ܡܬܬܘܕܐ<EOS> ܦܚܡܐ<EOS>ܗܘ ܩܢܐ ܠܘܬܗ ܕܡܣܝܟܐ ܠܘܬ ܡܣܝܟܐ ܗ̄ ܒܪܒܘܬܐ<EOS> ܘܟܕ ܪܒܘܬܗܘܢ ܫܘܝ̈ܢ ܐܢܢܩܝ ܕܐܦ ܡܢܝ̈ܢܝ<EOS>ܡܢܘ̈ܬܗܘܢ ܫܘ̈ܝܐ ܢܗܘܘܢ<EOS> ܘܐܠܐ ܬܘܣܦܬ ܡܢܘ̈ܬܐ ܠܐ ܙܕܩ ܗܘܐ ܕܬܘܣܦܬܐ ܒܪܒܘܬܐ ܬܥܒܕ ܗܿܝ<EOS>ܕܫܟܝܪܐ<EOS> ܘܗܟܢܐ ܐܠܨܐ ܡܢ ܡܣܝܟܘܬ ܪ̈ܒܘܬܐ ܡܣܝܟܘܬ ܡܢܝ̈ܢܐ<EOS> ܘܒܛܠܐ ܬܘܕܝܬܐ ܗܿܝ ܕܠܐ<EOS>ܡܣܝܟܘܬܐ<EOS>ܢܘܗܪܐ ܘܡܢ ܗܠܝܢ ܐܝܬ ܠܡܫܬܘܕܥܘ ܕܟܠ ܓܘܫܡܐ ܠܠܐ ܣܘܦ ܡܨܐ ܗܘ ܠܡܬܦܠܓܘ<EOS>ܒܡܥܒܕܢܘܬܐ<EOS> ܐܢ ܡܩܒܠܢܐ ܗܘ ܕܦܘܠܓܐ ܐܘ ܒܡܚܫܒܬܐ<EOS> ܐܢ ܠܐ ܡܩܒܠܢܗ ܗܘ ܒܡܥܒܕܢܘܬܐ ܡܢ ܩܨ<EOS>ܕܟܠܐ ܐܝܟ ܡܫܚܠܦܘܬ ܓܕܫ̈ܐ ܠܐ ܡܬܬܙܝ̈ܥܢܐ ܒܦܝܣܟܘܬܐ ܐܘ ܒܡܫܚܠܦܘܬ ܐܚܝܢ̈ܘܬܐ ܕܣܟ̈ܐ ܘܠܐ<EOS>ܡܨܝܐ ܕܢܩܦ ܡܬܘܡ ܦܘܠܓܐ<EOS> ܠܘܬ ܡܢܬܐ ܕܠܐ ܐܦ ܗܝ ܡܟܢܐ ܕܬܬܦܠܓ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܙܕܩ ܡܕܝܢ ܕܬܫܬܘܐ ܡܢܬܐ ܠܟܘܠܐ ܒܪܒܘܬܐ<EOS>ܒܗܿܝ ܕܫܘܝܢ ܒܠܐ ܡܣܝܟܘܬ ܦܘܠܓܐ ܗܿܝ ܕܫܟܝܪܐ<EOS> ܒܗܿܝ ܕܐܡܪܝܢܢ ܕܦܘ̈ܠܓܐ ܠܐ ܡܣܝ̈ܟܐ ܕܐܝܟ<EOS>ܗܠܝܢ ܠܘ ܒܡܥܒܕܢܘܬܐ ܐܢܘܢ<EOS> ܐܝܟܢܐ ܕܢܬܡܨܐ ܠܡܦܚܡܘܬܗܘܢ ܐܠܐ ܒܚܝܠܐ<EOS> ܘܓܠܝܐ ܗܕܐ ܡܢ ܗܿܝ<EOS>ܕܡܨܝܐ ܠܡܬܪܢܝܘ ܡܢܝ̈ܢܐ ܐܠܦܝ̈ܐ ܕܠܐ ܣܘܦ<EOS> ܒܗܿ ܒܕܡܘܬܐ ܘܡܢܝ̈ܢܐ ܥܣܝܪ̈ܝܐ ܕܠܐ ܣܘܦ<EOS> ܘܠܐ<EOS>ܐܠܨܐ ܕܫܘܝܐ ܢܗܘܐ ܡܢܝܢ ܥܣܪܐ ܠܗܿܘ ܕܐܠܦܐ ܐܝܟ ܕܐܦ ܫܘܝܢ ܒܠܐ ܡܣܝܟܘܬܐ<EOS>ܢܘܗܪܐ ܥܠ ܡܢܝܘܬ ܗܘܠܐ ܘܐܕܫܐ<EOS>ܘܙܕܩ ܠܡܕܥ ܕܓܘܫܡܐ ܡܢ ܡܩܒܠܢܐ ܗܘ ܕܣܒܝܣܘܬܐ ܘܕܡܦܪܫܘܬܐ<EOS> ܘܣܒܝܣܘܬܐ ܡܢ<EOS>ܠܐ ܡܨܝܐ ܕܬܩܒܠ ܠܡܦܪܫܘܬܐ ܕܣܩܘܒܠܝܗܿ ܗܝ ܐܘ ܓܠܝܙܘܬܗܿ<EOS> ܒܗܿܝ ܕܡܩܒܠܢܐ ܠܡܦܫ ܙܕܩ ܥܡ<EOS>ܡܬܩܒܠܢܐ<EOS> ܘܣܒܝܣܘܬܐ ܥܡ ܡܦܪܫܘܬܐ ܠܐ ܡܨܝܐ ܕܬܦܘܫ ܐܦܠܐ ܬܘܒ ܣܒܝܣܘܬܐ ܗܝ ܗܝ ܕܝܬܗܿ<EOS>ܡܩܒܠܢܝܬܐ<EOS> ܒܗܿܝ ܕܟܕ ܐܝܬܝܗܿ ܡܩܒܠܢܐ<EOS> ܐܘ ܟܕ ܠܐ ܐܝܬܝܗܿ<EOS> ܘܬܪ̈ܬܝܗܝܢ ܫܟܝܪ̈ܢ<EOS> ܒܕܓܘܢ<EOS>ܡܢ ܐܢܢܩܝ ܕܐܚܪܝܢ ܢܗܘܐ ܡܩܒܠܢܗܝܢ ܕܠܗ ܗܘܠܐ ܩܪܝܐ ܡܠܬܐ ܘܠܡܬܩܒܠܢܐ ܗܿܘ ܕܗܘܝܘ ܣܒܝܣܘܬܐ<EOS>ܐܕܫܐ<EOS>ܢܘܗܪܐ ܘܟܠܚܕ ܡܢܗܘܢ ܡܢ ܠܘ ܡܫܟܚ̈ܢܝܬܐ ܗܝ ܕܡܢܗ ܘܠܗ ܢܩܘܡ ܒܠܥܕ ܗܿܘ<EOS>ܐܚܪܢܐ ܒܡܥܒܕܢܘܬܐ ܐܝܟ ܕܡܬܚܘܝܐ<EOS> ܘܥܠ ܠܐ ܡܒܪܝܘܬ ܗܘܠܐ ܡܢ ܐܕܫܐ ܡܢ ܗܠܝܢ<EOS>ܡܚܘܝܢܘܬܐ ܘܗܘܠܐ ܡܢ ܐܠܘ ܒܠܥܕ ܐܕܫܐ ܒܡܥܒܕܢܘܬܐ ܡܨܝܐ ܗܘܬ ܠܡܩܡ<EOS>ܣܓܝܐܘܬܐ ܘܠܐ ܚܕܐ ܡܨܝܐ ܗܘܬ ܠܡܬܪܢܝܘ ܒܗܿ<EOS> ܒܗܿܝ ܕܗܝ ܗܕܐ ܒܠܥܕ ܡܝܩܢܢܘܬܐ ܠܐ ܡܫܟܚܐ<EOS>ܕܬܗܘܐ<EOS> ܘܗܐ ܠܝܬ ܗܿܘ ܕܡܝܩܢ ܕܐܝܬܘܗܝ ܐܕܫܐ<EOS> ܫܪܝܟܐ ܡܕܝܢ ܕܚܕܐ ܬܗܘܐ<EOS> ܘܗܝ ܗܕܐ ܟܕ<EOS>ܢܩܦܝܢ ܠܗܿ ܐܕܫ̈ܐ ܡܫܚ̈ܠܦܐ<EOS> ܐܢ ܟܪ ܕܫܪܐ ܚܕ ܡܢܗܘܢ ܐܦ ܗܿܘ ܐܚܪܢܐ ܫܪܐܡܫܬܟܚܝܢ<EOS>ܡܫܚ̈ܠܦܐ ܕܠܐ ܡܫܚܠܦܝܢ ܗܿܝ ܕܫܟܝܪܐ<EOS> ܐܢܕܝܢ ܠܘ ܟܪ ܕܗܿܘ ܫܪܐ ܗܿܘ ܐܚܪܢܐ ܫܪܐ<EOS> ܗܐ<EOS>ܡܬܝܩ̈ܢܢܘܬ ܙܢ̈ܝܐ<EOS> ܘܦܣܩܢܢ ܕܠܝܬ ܡܝܩܢܢܐ ܗܿܝ ܕܫܟܝܪܐ<EOS>ܡܚܘܝܢܘܬܐ ܐܠܘ ܬܘܒ ܗܘܠܐ ܒܠܥܕ ܐܕܫܐ ܒܣܘܥܪܢܐ ܡܨܝܐ ܗܘܬ ܠܡܩܡ<EOS> ܟܕ<EOS>ܡܬܪܢܝܢܢ ܬܪܝܢ ܓܘܫ̈ܡܐ ܕܫܢܝ̈ܝܢ ܐܕܫܢܝ̈ܘܬܗܝܢ<EOS> ܗܢܝܢ ܗܘ̈ܠܐܣ ܕܝܠܗܘܢ ܗܝܕܝܟ ܐܘ ܦܪ̈ܝܫܢ<EOS>ܐܘ ܡܚܝ̈ܕܢ<EOS> ܘܐܝܟܢܐ ܡܨܝܐ ܕܢܬܦܪ̈ܫܢ ܒܕ ܠܝܬ ܗܿܘ ܕܦܪܫ<EOS> ܘܐܢ ܡܚܝ̈ܕܢ ܐܢܢܩܝ ܕܣܒܝܣܘܬܐ<EOS>ܘܡܡܙܓܘܬܐ ܘܪܘܟܒܐ ܢܬܚܝ̈ܕܢ<EOS> ܒܗܿܝ ܕܚܕܝܘܬܐ ܘܠܐ ܚܕܐ ܣܛܪ ܡܢ ܗܠܝܢ ܡܨܝܐ ܕܬܗܘܐ ܐܝܟ<EOS>ܕܡܬܚܘܝܐ<EOS> ܘܗܟܢܐ ܥ̈ܐܠܢ ܐܕܫܢܝ̈ܘܬܐ ܕܐܬܬܪܝܡܝܢ<EOS>ܡܚܘܝܢܘܬܐ ܘܟܕ ܗܘܠܐ ܡܢ ܠܘ ܡܫܟܚܢܝܬܐ ܗܝ ܠܡܗܘܐ ܣܘܥܪܢܐܝܬ ܒܠܥܕ ܐܕܫܐ<EOS>ܒܗܿ ܒܕܡܘܬܐ ܐܦ ܠܐܕܫܐ ܐܫܬܘܕܥ<EOS> ܒܗܿܝ ܕܗܘ ܐܕܫܐ ܐܢ ܠܘ ܒܐܬܪܐ ܗܘ ܠܘ ܡܬܚܐ ܗܘ<EOS> ܒܗܿܝ<EOS>ܕܟܠ ܡܬܚܐ ܡܢ ܐܢܢܩܝ ܕܢܗܘܘܢ ܒܗ ܣܟ̈ܐ ܬܪܝܢ<EOS> ܘܟܠ ܣܟܐ ܡܢ ܐܢܢܩܝ ܕܠܘܬ ܦܢܝܬܐ ܢܗܘܐ ܕܠܘ<EOS>ܠܘܬܗܿ ܗܘ ܗܿܘ ܐܚܪܢܐ<EOS> ܐܢܕܝܢ ܒܐܬܪܐ ܗܘ ܗܐ ܓܘܫܡܐ ܗܘ<EOS> ܘܕܓܘܫܡܐ ܠܘ ܡܕܡ ܗܘ ܐ̱ܚܪܝܢ ܣܛܪ<EOS>ܡܢ ܟܢܝܫܘܬܐ ܕܗܘܠܐ<EOS> ܘܐܕܫܐ ܩܕܡ ܐܬܚܘܝ<EOS>ܢܘܗܪܐ ܘܟܕ ܗܟܢܐ ܫܘ̈ܚ ܫܘܝܚܘܬܐ ܐܝܬܝܗܘܢ ܠܐ ܡܨܝܐ ܕܥ̈ܠܠܬܐ ܢܗܘܘܢ<EOS>ܕܚܕ̈ܕܐ<EOS> ܒܗܿܝ ܕܥܠܬܐ ܩܕܝܡܬ ܒܟܝܢܐ ܙܕܩ ܕܬܗܘܐ ܠܥܠܬܢܐ<EOS> ܘܡܬܟܢܫܐ ܕܟܠܚܕ ܡܢܗܘܢ ܩܕܝܡ<EOS>ܠܝܬܗ ܗܿܝ ܕܫܟܝܪܐ<EOS> ܐܦܠܐ ܐܕܫܐ ܕܩܕܝܡ ܡܨܐ ܕܢܗܘܐ ܐܘ ܥܠܬܐ ܒܗܿܝ ܕܓܕܫܐ ܕܢܗܘܐ ܡܬܚܐ ܠܠܐ<EOS>ܡܕܡ<EOS> ܫܪܝܟܐ ܡܕܝܢ ܕܐܚܪܢܐ ܢܗܘܐ ܬܠܝܬܝܐ ܡܩܝܡܢܗܘܢ ܒܚܕ̈ܕܐ<EOS>ܢܘܗܪܐ ܥܠ ܡܣܝܟܘܬ ܡܬܚ̈ܐ<EOS>ܠܡܕܥ ܐܠܨܐ ܕܟܠ ܡܬܚܐ ܣܘܥܪܢܝܐ ܐܢܢܩܝ ܕܡܣܝܟܐ ܢܗܘܐ ܐܝܟ ܕܡܬܚܘܝܐ<EOS>ܡܚܘܝܢܘܬܐ ܐܢ ܢܣܝܡ ܡܬܚܐ ܡܕܡ ܠܐ ܡܣܝܟܐ<EOS> ܠܘ ܠܐ ܡܨܝܐ ܕܢܪܝܡ ܡܢ ܡܨܥܬܗ<EOS>ܡܫܘܚܬܐ ܡܕܡ ܡܣܝܟܬܐ<EOS> ܘܢܚܝܕ ܒܪܕܪܫ ܣܟܘ̈ܗܝ ܕܡܬܚܐ ܗܿܘ ܘܢܟܢܝܘܗܝ ܡܬܚܐ ܒܝܬ<EOS> ܘܢܣܒ<EOS>ܒܪܕܪܫ ܡܬܚܐ ܐ̱ܚܪܢܐ ܠܐ ܡܣܝܟܐ ܒܠܥܕ ܡܪܝܡܢܘܬܐ<EOS> ܘܢܟܢܝܘܗܝ ܓܡܠ<EOS> ܘܢܡܫܘܚ ܬܪܝܗܘܢ<EOS>ܒܚܕ̈ܕܐ<EOS> ܘܠܐ ܡܨܝܐ ܕܡܬܚܐ ܒܝܬ ܫܘܝܐ ܢܗܘܐ ܠܡܬܚܐ ܓܡܠ<EOS> ܘܐܠܐ ܡܫܬܟܚ ܚܣܝܪܐ ܕܠܘ ܚܣܝܪܐ<EOS>ܗܘ ܗܿܝ ܕܫܟܝܪܐ<EOS> ܡܕܝܢ ܙܕܩ ܡܣܝܟܐ ܕܢܗܘܐ ܡܬܚܐ ܒܝܬ ܒܦܚܡܐ ܕܡܬܚܐ ܓܡܠ<EOS> ܘܡܬܚܐ ܓܡܠ ܢܗܘܐ<EOS>ܕܝܬܝܪ ܡܢܗ ܒܗܿܝ ܡܫܘܚܬܐ ܡܣܝܟܬܐ ܕܐܬܬܪܝܡܬ ܘܟܠ ܕܝܬܝܪ ܗܘ ܡܢ ܡܣܝܟܐ ܒܡܣܝܟܐ ܡܣܝܟܐ ܗܘ<EOS>ܢܘܗܪܐ ܘܓܘܫܡܐ ܡܢ ܦܫܝܛܐ ܠܐ ܣܦܩ ܠܘܬ ܫܟܝܚܘܬܗܿ ܕܗܘܠܐ ܒܗܿܝ ܕܘܠܐ ܚܕ<EOS>ܓܘܫܡܐ ܐܝܬ ܦܫܝܛܐ ܒܣܘܥܪܢܐ<EOS> ܒܗܿܝ ܕܐܠܘ ܫܟܝܚ ܗܘܐ<EOS> ܙܕܩ ܗܘܐ ܗܝܕܝܟ ܕܡܩܒܠܘ ܢܩܒܠ ܗܘܐ<EOS>ܦܘܠܓܐ ܘܐܣܟܝܡܐ<EOS> ܘܢܫܒܩܝܘܗܝ ܕܠܝܠܐܝܬ ܐܘ ܥܛܠܐܝܬ<EOS> ܐܘ ܠܐ ܣܟ ܡܩܒܠܢܗ ܗܿܘܐ ܗܘܐ ܕܦܘܠܓܐ<EOS>ܘܒܐܝܢܐ ܡܢ ܙܢ̈ܝܐ ܕܡܫܬܟܚ ܗܘܐ ܐܠܨܐ ܗܘܬ ܕܒܗܠܝܢ ܐ̱ܚܪ̈ܢܐ ܠܐ ܢܫܬܟܚ ܗܘܐ<EOS> ܒܗܿܝ ܕܒܟܝܢܐ<EOS>ܡܩܒܠܢܗ ܗܿܘܐ ܗܘܐ<EOS> ܘܒܗ ܒܗܢܐ ܟܝܢܐ ܓܘܢܝܐ ܘܠܐ ܚܕ ܦܘܪܫܢܐ ܒܝܬ ܓܘܫ̈ܡܐ<EOS> ܘܟܕ ܡܢܗܘܢ ܡܢ<EOS>ܕܓܘܫ̈ܡܐ ܕܠܝܠܐܝܬ ܡܬܦܠܓܝܢ<EOS> ܡܢܗܘܢ ܕܝܢ ܠܘ ܕܠܝܠܐܝܬ<EOS> ܡܢܗܘܢ ܕܝܢ ܘܠܐ ܣܟ ܠܘ ܟܝܢܐ ܗܿܘ<EOS>ܓܘܢܝܐ ܐܘܟܝܬ ܓܘܫܡܢܝܘܬܐ ܦܫܝܛܬܐ ܥܠܬ ܗܠܝܢ<EOS> ܐܦܠܐ ܬܘܒ ܗܝ ܗܕܐ ܡܨܝܐ ܕܬܫܬܟܚ<EOS> ܒܗܿܝ<EOS>ܕܘܠܐ ܚܕ ܓܘܫܡܐ ܒܣܘܥܪܢܐ ܐܝܬ ܣܛܪ ܡܢ ܟܝܢ̈ܐ ܕܝܠܢܝ̈ܐ ܕܐܬܐܡܪܘ<EOS> ܘܟܕ ܟܠ ܓܘܫܡܐ ܡܢ<EOS>ܐܢܢܩܝ ܕܡܣܝܟܐ ܢܗܘܐ ܒܡܬܚܘ̈ܗܝ ܐܢܢܩܐܝܬ ܪ̈ܒܘܬܐ ܘܐܣܟܝ̈ܡܐ ܢܩܦܘ ܠܟܠ ܓܫܘܡ<EOS>ܢܘܗܪܐ ܘܣܟ̈ܐ ܡܢ ܠܘ ܡܥܠ ܥܐܠܝܢ ܠܡܢܝ̈ܘܬܐ ܕܓܘܫ̈ܡܐ<EOS> ܒܗܿܝ ܕܐܝܬ ܐܡܬܝ<EOS>ܠܡܫܬܪܪܘ ܓܘܫܡܢܝܘܬ ܓܘܫܡܐ ܡܕܡ<EOS> ܟܕ ܡܬܚܪܝܢܢ ܕܐܪܐ ܐܝܬ ܠܗܢܐ ܣܟܐ ܐܘ ܠܐ ܐܝܬ<EOS>ܪܘܥܐ ܘܗܿܝ ܡܢ ܕܡܥܕܐ ܕܬܬܐܡܪ ܕܢܘܩܕܬܐ ܒܙܘܥܗܿ ܠܣܘܪܛܐ ܥܒܕܬ<EOS> ܣܘܪܛܐ<EOS>ܕܝܢ ܠܫܛܝܚܘܬܐ<EOS> ܘܗܕܐ ܠܓܘܫܡܐ<EOS> ܐܝܟ ܕܠܡܣܟܠܘ ܣܟܝ̈ܗܘܢ ܐܡܝܪܐ<EOS> ܘܐܠܐ ܟܠ ܐܡܬܝ ܕܠܚܕܐ ܡܢ<EOS>ܗܠܝܢ ܡܬܬܙܝܥܢܐ ܢܬܪܢܐ<EOS> ܐܢܢܩܝ ܕܢܬܩܕܡ ܠܗ ܐܬܪܐ ܕܫܛܝܚܘܬܐ ܗܘ ܓܘܢܝܐ ܕܓܘܫܡܐ ܕܥܠܘܗܝ ܗܘ<EOS>ܙܘܥܐ<EOS> ܘܟܕ ܓܘܫܡܐ ܩܕܝܡ ܗܘ ܠܙܘܥܐ ܕܟܠܚܕ ܡܢܗܘܢ ܐܝܟܢܐ ܒܝܕ ܙܘܥܗܘܢ ܗܿܘܐ<EOS>ܢܘܗܪܐ ܕܥܠ ܦܢ̈ܝܬܐ<EOS>ܙܕܩ ܠܡܕܥ ܕܦܢ̈ܝܬܐ ܐܝܬ ܡܫܚ̈ܠܦܬܐ ܕܒܗܝܢ ܡܬܬܙܝܥܢ̈ܘܬܐ ܡܫܬܚ̈ܠܦܢ<EOS>ܒܕܓܘܢ ܡܬܐܡܪܐ ܕܐܬܬܙܝܥ ܠܦܢܝܬܐ ܦܠܢܝܬ ܘܠܐ ܐܬܬܙܝܥ ܠܦܠܢܝܬ<EOS> ܘܐܠܘ ܠܐ ܐܝܬܝܗܿ ܗܘܬ<EOS>ܦܢܝܬܐ ܠܘ ܐܝܟ ܕܒܨܒܥܐ ܡܬܚܘܝܐ ܗܘܬ<EOS> ܐܦܠܐ ܠܗܿ ܨܝ̈ܒܢ ܗܘ̈ܝ ܡܬܬܙܝ̈ܥܢܘܬܐ<EOS> ܘܗܝ ܗܕܐ<EOS>ܡܬܬܙܝܥܢܘܬܐ ܠܘ ܐܝܟ ܡܬܬܙܝܥܢܘܬܐ ܗܝ ܕܓܘܫܡܐ ܡܢ ܐܘܟܡܘܬܐ ܠܚܘܪܘܬܐ<EOS> ܒܗܿܝ ܕܗܪܬܡܢ ܒܝܕ<EOS>ܙܘܥܐ ܡܫܬܟܚ ܗܿܘ ܕܠܘܬܗ ܗܘ ܙܘܥܐ<EOS> ܗܪܟܐ ܕܝܢ ܫܟܝܚܬܐ ܡܕܡ ܐܝܬܝܗܿ ܗܿܝ ܕܠܘܬܗ ܙܘܥܐ<EOS>ܗܿܢܘ ܕܝܢ ܦܢܝܬܐ<EOS> ܘܦܢ̈ܝܬܐ ܡܢ ܟܝܢ̈ܝܬܐ ܐܟܙܢܐ ܕܠܥܠ ܘܠܬܚܬ ܠܐ ܡܨ̈ܝܢ ܕܒܣܦܝܩܘܬܐ ܐܘ<EOS>ܡܠܝܘܬܐ ܕܡܝܝ̈ܬܐ<EOS> ܢܬܬܚ̈ܡܢ ܡܢ ܩܨ ܡܫܚܠܦܘܬܗܝܢ<EOS> ܒܗܿܝ ܕܟܕ ܕܡܝ̈ܢ ܐܝܟܢܐ ܗܕܐ ܡܢ ܠܥܠ<EOS>ܬܗܘܐ<EOS> ܗܕܐ ܕܝܢ ܠܬܚܬ ܒܕܓܘܢ ܐܠܨܐ ܕܒܡܫܚܠܦܘܬܐ ܢܬܬܚ̈ܡܢ<EOS>ܢܘܗܪܐ ܥܠ ܓܘܫܡܐ ܡܬܚܡ ܦܢܝ̈ܬܐ<EOS>ܘܦܢܝ̈ܬܐ ܡܢ ܠܘ ܒܓܘܫܡܐ ܠܚܘܕܝܐ ܡܨ̈ܝܢ ܠܡܬܬܚܡܘ<EOS> ܒܗܿܝ ܕܒܗܢܐ ܚܕܐ<EOS>ܒܠܚܘܕ ܦܢܝܬܐ ܡܬܬܚܡܐ<EOS> ܘܠܟܠ ܡܬܬܙܝܥܢܐ ܬܪܬܝܢ ܐܝܬ ܦܢ̈ܝܢ<EOS> ܗܿܝ ܕܡܢܗܿ ܘܗܿܝ ܕܠܘܬܗܿ<EOS>ܐܦܠܐ ܒܬܪܝܢ ܓܘܫ̈ܡܐ<EOS> ܒܗܿܝ ܕܐܢ ܡܫܘ̈ܬܦܝ ܣܝܡܐ ܢܗܘܘܢ ܐܝܟ ܚܒܘܫܐ ܘܡܬܚܒܫܢܐ<EOS> ܐܘ ܐܝܟ<EOS>ܬܪܝܢ ܓܘܫ̈ܡܐ ܒܦܢܝܬܐ ܕܝܠܢܝܬܐ<EOS> ܚܕ ܡܢܗܘܢ ܡܥܠ ܥܐܠ ܒܗܿܘ ܐ̱ܚܪܢܐ<EOS> ܘܠܐ ܚܕ ܝܘܬܪܢܐ ܡܢ<EOS>ܫܟܝܚܘܬܗ ܒܗ ܒܡܬܚܡܢܘܬܐ ܐܘ ܐܢ ܢܘܟܪ̈ܝܝ ܣܝܡܐ ܢܗܘܘܢ<EOS> ܗܐ ܡܬܚܡܘܬ ܣܝ̈ܡܐ ܐܘܟܝܬ ܦܢܝ̈ܬܐ<EOS>ܕܠܐ ܒܥܠܬܗܘܢ<EOS> ܫܪܝܟܐ ܡܕܝܢ ܕܚܕ ܢܗܘܐ ܓܘܫܡܐ ܡܬܚܡ ܦܢܝ̈ܬܐ<EOS> ܠܘ ܒܗܿܝ ܕܚܕ ܗܘ<EOS> ܐܠܐ ܒܗܿܝ<EOS>ܕܚܘܕܪܢܝܐ ܡܕܡ ܐܝܬܘܗܝ ܐܝܟܢܐ ܕܩܪܝܒܘܬܐ ܡܢ ܒܚܘܕܪܐ ܬܬܚܡ<EOS> ܡܒܥܕܘܬܐ ܕܝܢ ܕܒܩܢܛܪܘܢ<EOS>ܘܚܘܕܪܐ ܡܢ ܡܝܩܢܘ ܡܝܩܢ ܠܩܢܛܪܘܢ<EOS> ܩܢܛܪܘܢ ܕܝܢ ܠܚܘܕܪܐ ܘܠܐ ܣܟ<EOS> ܒܗܿܝ ܕܡܨܝܐ ܠܡܬܪܢܝܘ<EOS>ܚܘܕܪ̈ܐ ܕܠܐ ܣܘܦ ܒܚܝܠܐ ܥܠ ܢܘܩܕܬܐ ܚܕܐ<EOS> ܐܦܠܐ ܬܘܒ ܒܣܟܘ̈ܗܝ ܕܚܘܕܪܢܝܐ ܡܨ̈ܝܢ ܠܡܬܚܡܘ<EOS>ܦܢܝ̈ܬܐ ܒܗܿܝ ܕܕܡܝ̈ܝܐ ܐܢܘܢ<EOS>ܢܘܗܪܐ ܥܠ ܡܨܛܠܝܢܘܬ ܓܘܫ̈ܡܐ<EOS>ܘܓܘܫܡܐ ܡܢ ܓܝܪ ܡܬܬܙܝܥܢܐ<EOS> ܡܬܪܓܫܢܐ ܒܗ ܡܨܛܠܝܢܘܬܐ ܗܿܝ ܐܝܕܐ ܕܚܓܪܐ<EOS>ܠܦܘܬ ܚܐܦܗ ܚܓܘܪܗܿ<EOS> ܘܠܘ ܗܝ ܡܬܬܙܝܥܢܘܬܐ ܐܝܬܝܗܿ ܡܨܛܠܝܢܘܬܐ ܗܿܝ<EOS> ܒܗܿܝ ܕܐܦ ܗܿܘ ܕܫܠܐ<EOS>ܡܬܪܓܫܢܐ ܠܗ ܗܝ ܗܕܐ<EOS> ܘܟܠ ܓܘܫܡܐ ܟܕ ܒܐܬܪܐ ܢܗܘܐ ܟܝܢܝܐ<EOS> ܠܐ ܙܕܩ ܕܡܨܛܠܝܢܘܬܐ ܠܗ ܬܗܘܐ<EOS>ܐܠܐ ܟܒܪ ܠܐ ܠܘܬܗ<EOS> ܒܗܿܝ ܕܒܗ ܗܘ<EOS> ܐܦܠܐ ܡܢܗ<EOS> ܒܗܿܝ ܕܡܬܒܥܝܢܐ ܟܝܢܐܝܬ<EOS> ܠܐ ܡܨܐ ܠܡܗܘܐ<EOS>ܡܬܥܪܩܢܐ ܟܝܢܐܝܬ<EOS> ܘܠܐ ܡܨܝܐ ܠܡܬܪܢܝܘ ܓܘܫܡܐ ܓܠܝܙ ܡܢ ܡܨܛܠܝܢܘܬܐ ܡܢ ܩܨ ܗܕܐ<EOS>ܡܚܘܝܢܘܬܐ ܐܠܘ ܐܝܬ ܗܘܐ ܓܘܫܡܐ ܡܕܡ ܓܠܝܙ ܡܢ ܨܠܝܐ<EOS> ܙܕܩ ܗܘܐ ܕܘܠܐ ܡܬܘܡ<EOS>ܟܝܢܐܝܬ ܢܬܬܙܝܥ ܗܘܐ<EOS> ܒܗܿܝ ܕܙܘܥܐ ܟܝܢܝܐ ܒܝܕ ܨܠܝܐ ܗܘ ܗܿܘܐ<EOS> ܐܦܠܐ ܬܘܒ ܩܛܝܪܐܝܬ<EOS> ܒܗܿܝ<EOS>ܕܡܨܝܐ ܠܡܬܪܢܝܘ ܗܝܕܝܟ ܬܪܝܢ ܓܘܫ̈ܡܝܢ<EOS> ܚܕ ܐܠܦ ܓܠܝܙ ܡܢ ܨܠܝܐ<EOS> ܘܐܚܪܢܐ ܒܝܬ ܩܢܐ ܨܠܝܐ<EOS>ܘܢܕܚܐ ܠܬܪܝܗܘܢ ܚܐܦܐ ܫܘܝܐ ܠܐܦܝ̈ ܘܥܕܐ ܡܕܡ ܡܬܚܡܐ<EOS> ܡܢ ܐܢܢܩܝ ܕܦܚܡܐ ܡܕܡ ܢܗܐ ܠܙܒܢܐ<EOS>ܕܡܬܘܥܕܢܘܬ ܐܠܦ ܠܘܬ ܙܒܢܐ ܕܡܬܘܥܕܢܘܬ ܒܝܬ ܘܢܣܝܡ ܕܐܝܬܘܗܝ ܦܚܡܐ ܕܬܘܚܡܢܐ<EOS> ܒܕܓܘܢ ܠܘ ܠܐ<EOS>ܡܨܝܐ ܠܡܫܟܚܘ ܓܘܫܡܐ ܐ̱ܚܪܢܐ ܓܡܠ ܕܬܘܚܡܢܐ ܗܘ ܕܝܘܩܪܐ ܕܒܝܬ ܝܘܩܪܗ<EOS> ܘܢܙܝܥܝܘܗܝ ܐܦ ܠܗ<EOS>ܒܗ ܟܕ ܒܗ ܒܚܐܦܐ ܠܘܬ ܘܥܕܐ ܗܿܘ<EOS> ܘܓܠܝܐ ܕܒܬܘܚܡܢܐ ܕܙܒܢܐ ܕܡܬܘܥܕܢܘܬܒܝܬ ܢܬܘܥܕ ܐܦ ܗܘ<EOS>ܘܡܫܬܟܚ ܐܠܦ ܓܠܝܙ ܡܢ ܝܘܩܪܐ ܘܓܡܠ ܩܢܐ ܝܘܩܪܐ ܕܒܚܕ ܙܒܢܐ ܫܘܝܐ ܡܢ ܚܕ ܚܐܦܐ ܫܘܝܐ<EOS>ܡܨܛܝܒܝܢ ܠܘܥܕܐ ܡܕܡ ܡܬܚܡܐ ܗܿܝ ܕܫܟܝܪܐ<EOS> ܐܦܠܐ ܬܘܒ ܡܨܝܐ ܕܬܬܐܡܪ ܕܠܘ ܒܙܒܢܐ ܡܛܐ ܐܠܦ<EOS>ܠܘܥܕܐ ܗܿܘ<EOS> ܒܗܿܝ ܕܐܡܪܝܢܢ ܕܘܥܕܐ ܕܒܝܬ ܥܕܡܐ ܠܦܠܓܗ ܕܡܬܚܗ ܕܘܥܕܐ<EOS> ܡܢ ܐܢܢܩܝ ܕܩܕܡ<EOS>ܙܘܥܐ ܕܥܕܡܐ ܠܣܟܐ ܕܡܬܚܗ ܕܘܥܕܐ ܢܗܘܐ<EOS> ܘܩܕܡܝܘܬܐ ܘܐ̱ܚܪܝܘܬܐ ܕܒܗܝܢ ܙܘܥܐ ܡܬܦܠܓ ܐܠܐ<EOS>ܒܙܒܢܐ ܠܐ ܡܨ̈ܝܢ ܠܡܗܘܐ<EOS>ܢܘܗܪܐ ܘܟܕ ܫܦܝܪ ܐܬܚܘܝܬ ܠܐ ܡܫܟܚܢܘܬܐ ܕܠܐ ܡܣܝܟܘܬ ܡܬܚ̈ܐ<EOS>ܘܕܒܚܘܕܪܢܝܐ ܡܢ ܓܘܫܡܐ ܒܠܚܘܕ ܡܨܝ̈ܢ ܠܡܬܬܚܡܘ ܦܢܝ̈ܬܐ<EOS> ܗܘ ܗܢܐ ܠܘ ܒܐܬܪܐ ܙܕܩ ܕܢܗܘܐ<EOS>ܒܕ ܠܝܬ ܠܗܠ ܡܢܗ ܗܿܘ ܕܐܬܪܗ ܡܨܐ ܠܡܗܘܐ<EOS> ܐܦܠܐ ܦܢܝܬܐ ܠܥܠ ܡܢܗ ܐܝܬ ܕܠܘܬܗܿ ܡܨܛܠܝܢܘܬܐ<EOS>ܬܪܝܨܬܐ ܢܬܗܘܢܢ<EOS> ܫܪܝܟܐ ܡܕܝܢ ܡܨܛܠܝܢܘܬܐ ܗܿܝ ܚܘܕܪܢܝܬܐ ܘܡܬܚܠܦܢ̈ܘܬܗ ܕܡܬܚܡܢܐ<EOS> ܠܘ ܒܝܕ<EOS>ܡܢܘ̈ܬܗ ܗܿܘܝܢ<EOS> ܟܕ ܒܚܕ̈ܕܐ ܟܐܡܬ ܡܬܦܚ̈ܡܢ ܒܕ ܠܝܬ ܠܒܪ ܡܢܗ<EOS> ܫܪܝܟܐ ܡܕܝܢ ܕܒܦܚܡܐ ܕܗܿܘ<EOS>ܕܠܓܘ ܡܢܗ ܢܗܘ̈ܝܢ<EOS> ܗܿܘ ܐܝܢܐ ܕܫܠܐ<EOS> ܐܝܟܢܐ ܕܢܬܚܠܦܘܢ ܣܝ̈ܡܝ ܬܪܝܗܘܢ ܒܦܚܡܐ ܕܠܘܬ<EOS>ܚܕ̈ܕܐ<EOS> ܘܗܘ ܡܢ ܡܬܚܡܢܐ ܡܢ ܩܨ ܦܫܝܛܘܬܗ ܠܐܣܟܝܡܐ ܗܿܘ ܚܘܕܪܢܝܐ ܐܫܬܘܝ<EOS>ܢܘܗܪܐ ܓܘܫܡܐ ܡܢ ܓܝܪ ܗܿܘ ܕܗܿܘܐ ܘܡܬܚܒܠ ܟܕ ܡܫܠܚ ܫܠܚ ܐܕܫܐ ܡܕܡ ܘܠܒܫ<EOS>ܐ̱ܚܪܢܐ<EOS> ܡܢ ܐܢܢܩܝ ܕܙܘܥܐ ܢܬܬܙܝܥ ܬܪܝܨܐ<EOS> ܒܗܿܝ ܕܐܢ ܒܐܬܪܗ ܕܝܠܗ ܕܡܫܬܠܚܢܐ ܠܒܫܗ<EOS>ܐܢܢܩܝ ܕܒܐܬܪܐ ܢܫܢܐ ܗܿܘ ܕܒܝܬܝ ܠܡܬܠܒܫܢܐ<EOS> ܐܢܕܝܢ ܒܐܬܪܗ ܕܗܢܐ ܠܒܫܗ<EOS> ܐܢܢܩܝ ܕܐܬܬܙܝܥ<EOS>ܡܢ ܐܬܪܗ ܩܕܡܝܐ ܠܕܗܿܘ<EOS> ܘܓܘܫܡܐ ܡܢ ܡܬܚܡܢܐ ܟܕ ܡܨܛܠܝܢܘܬܐ ܗܿܝ ܚܘܕܪܢܝܬܐ ܡܛܬ ܠܗ<EOS> ܠܐ<EOS>ܡܩܒܠܢܐ ܐܢܢܩܐܝܬ ܗܘܐ ܠܗ ܕܗܘܝܐ ܘܚܘܒܠܐ ܡܢ ܩܨ ܠܐ ܡܩܒܠܢܘܬܗ ܕܠܡܨܛܠܝܢܘܬܐ ܗܿܝ ܬܪܝܨܬܐ<EOS>ܒܗܿܝ ܕܚܕ ܟܝܢܐ ܘܗܘ ܟܕ ܗܘ ܡܢ ܫܟܝܪ̈ܬܐ ܗܝ ܠܡܒܥܐ ܟܝܢܐܝܬ ܗܿܘ ܡܐ ܕܡܬܥܪܩ ܟܝܢܐܝܬ<EOS>ܒܕܓܘܢ ܠܘ ܡܩܒܠܢܐ ܗܘ ܕܗܘܝܐ ܘܚܘܒܠܐ<EOS> ܐܦܠܐ ܡܣܬܕܩ<EOS> ܒܗܿܝ ܕܗܘ ܗܢܐ ܬܘܒ ܒܝܕ ܙܘܥܐ ܗܿܘܐ<EOS>ܬܪܝܨܐ ܕܠܘ ܡܩܒܠܢܗ ܗܘ ܒܟܝܢܐ<EOS>ܢܘܗܪܐ ܕܥܠ ܐܬܪܐ<EOS>ܘܠܐܬܪܐ ܡܢ ܫܘܘ̈ܕܥܐ ܐܝܬ ܐܪܒܥܐ<EOS>ܘܩܕܡܝܐ ܡܢ ܡܬܡܨܝܢܘܬ ܫܘܢܝܐ ܕܓܘܫܡܐ ܡܢܗ ܠܘܬ ܐ̱ܚܪܢܐ<EOS> ܕܬܪܝܢ ܕܝܢ ܠܐ<EOS>ܡܫܟܚܢܘܬ ܗܘܝܐ ܕܓܘܫ̈ܡܐ ܬܪܝܢ ܐܘ ܣܓܝ̈ܐܐ ܐܟܚܕܐ ܒܗܿܘ ܕܚܕ ܡܢܗܘܢ ܗܘ<EOS> ܕܬܠܬܐ ܬܘܒ<EOS>ܩܘܛܪܓܐ ܕܒܪܬ ܩܠܐ ܗܿܝ ܕܒܗ<EOS> ܘܗܿܘ ܡܐ ܕܒܣܘܟܠܗܿ ܥܠܘܗܝ<EOS> ܕܐܪܒܥܐ ܬܘܒ ܕܡܫܬܚܠܦܘ ܡܫܬܚܠܦ<EOS>ܠܦܘܬ ܦܢܝ̈ܬܐ<EOS> ܘܐ̱ܢܫ̈ܝܢ ܐܣܒܪܘ<EOS> ܕܐܬܪܐ ܗܝ ܗܘܠܐ ܗܘ<EOS> ܐ̱ܚܪ̈ܢܐ ܕܝܢ ܐܕܫܐ ܗܘ<EOS> ܐ̱ܚܪ̈ܢܐ<EOS>ܕܝܢ ܕܗܿܘ ܗܘ ܕܥܠܘܗܝ ܫܟܝܢ ܓܘܫܡܐ<EOS> ܘܗܠܝܢ ܡܢ ܬܪܝܢ ܩܕܡܝ̈ܐ ܠܘ ܐܬܪܐ ܐܢܘܢ<EOS> ܒܗܿܝ ܕܐܠܨܐ<EOS>ܗܝܕܝܟ ܕܢܗܘܐ ܓܘܫܡܐ<EOS> ܒܚܕܐ ܡܢ ܡܢܘ̈ܬܗ ܗܿܝ ܕܫܟܝܪܐ<EOS> ܐܦܠܐ ܗܿܘ ܬܠܝܬܝܐ ܐܬܪܐ ܗܘ<EOS> ܒܗܿܝ<EOS>ܕܘܠܐ ܚܕ ܡܢ ܫܘܘ̈ܕܥܐ ܕܐܬܡܢܝܘ ܒܗ ܫܟܝܚܝܢ<EOS>ܪܘܥܐ ܘܐ̱ܚܪ̈ܢܐ ܬܘܒ ܐܣܒܪܘ ܕܐܬܪܐ ܗܝ ܣܦܝܩܘܬܐ ܐܝܬܘܗܝ<EOS> ܘܬܚܡܘܗܝ<EOS>ܕܐܝܬܘܗܝ ܡܬܚܐ ܡܕܡ ܐܝܢܐ ܕܡܨܝܐ ܠܡܬܪܢܝܘ ܒܗ ܬܠܝܬܝܘܬܐ ܕܩܝ̈ܡܐ<EOS> ܟܕ ܠܘ ܒܗܘܠܐ ܗܘ<EOS>ܘܡܟܢܐ ܠܡܬܡܠܝܘ ܡܢ ܓܘܫܡܐ<EOS> ܘܐ̱ܢܫ̈ܝܢ ܡܢ ܡܬܡܨܝܢܝܬܐ ܕܢܘܗܿ ܠܣܦܝܩܘܬܗܿ ܕܡܢ ܓܘܫ̈ܡܐ<EOS>ܘܗܠܝܢ ܡܢ ܠܒܪ ܡܢ ܥܠܡܐ ܕܢܘܗܿ<EOS> ܘܕܠܐ ܣܘܦ ܡܬܡܬܚܐ ܘܠܫܟܝܪܘܬ ܡܢ ܬܪܥܝܬܐ ܗܕܐ ܩܕܡܬ<EOS>ܐܫܬܘܕܥܬ<EOS> ܘܣܟ ܠܡܐܡܪ ܫܟܝܚܘܬܗܿ ܡܢ ܗܠܝܢ ܕܠܐ ܡܨ̈ܝܢ ܗܝ ܠܡܗܘܐ ܒܝܕ ܗܠܝܢ<EOS>ܡܚܘܝܢܘܬܐ ܐܠܘ ܣܦܝܩܘܬܐ ܐܝܬܝܗܿ ܗܘܬ ܡܩܒܠܢܝܬ ܓܘܫ̈ܡܐ ܗܝ ܗܕܐ ܡܨܥܬ<EOS>ܓܘܫ̈ܡܐ ܡܒܥ̈ܕܐ ܝܬܝܪܬܐ ܙܕܩ ܕܬܗܘܐ ܡܢ ܗܿܝ ܕܒܡܨܥܬ ܩܪ̈ܝܒܐ<EOS> ܡܕܝܢ ܠܘ ܕܠܐ ܡܫܘܚܬܐ ܗܝ<EOS>ܒܕܓܘܢ ܟܡܝܘܬܐ ܗܝ<EOS> ܠܘ ܠܐ ܡܕܡ<EOS> ܘܕܟܡܝܘܬܐ ܠܘ ܩܝܡܬ ܠܝܬܗܿ ܡܨܝܐ ܕܬܗܘܐ ܡܢ ܩܨ<EOS>ܓܕܫܢܝܘܬܗܿ ܓܠܝܐ<EOS> ܒܕܓܘܢ ܣܢܝܩܐ ܥܠ ܓܘܫܡܐ ܕܒܗ ܬܗܘܐ<EOS> ܘܡܬܟܢܫܐ ܕܣܦܝܩܘܬܐ ܓܘܫܡܐ ܗܝ<EOS>ܘܐܬܬܣܝܡ ܕܠܘ ܓܘܫܡܐ ܗܝ ܗܿܝ ܕܫܟܝܪܐ<EOS> ܘܬܘܒ ܐܢ ܐܝܟ ܕܐܬܚܘܝ<EOS> ܕܐܢ ܐܝܬܝܗܿ ܓܘܫܡܐ ܙܕܩ<EOS>ܕܬܗܘܐ ܕܟܕ ܫܪܝܢ ܒܗܿ ܓܘܫ̈ܡܐ<EOS> ܐܢ ܡܩܒܠܐ ܠܗܘܢ ܡܫܬܟܚ ܓܘܫܡܐ ܒܓܘܫܡܐ<EOS> ܘܐܬܚܘܝܬ ܫܟܝܪܘܬܐ<EOS>ܗܕܐ<EOS> ܐܢ ܕܝܢ ܠܐ ܡܩܒܠܐ ܠܗܘܢ<EOS> ܗܐ ܠܘ ܐܬܪܐ ܗܝ<EOS>ܟܪ̈ܝܣܝܣ ܠܩܘܡܐ ܡܢ ܕܓܘܫ̈ܡܐ ܝܩܝܪ̈ܐ ܕܚܠܝܠܝܢ ܥܠ ܐܦ̈ܝ ܡܝ̈ܐ<EOS> ܠܘ ܥܠܬܐ<EOS>ܐܝܬ ܐ̱ܚܪܬܐ<EOS> ܣܛܪ ܡܢ ܠܐ ܡܫܟܚܢܘܬ ܫܟܝܚܘܬܐ ܕܣܦܝܩܘܬܐ<EOS> ܕܟܕ ܡܢ ܠܐ ܡܫܟܚ̈ܢܝܬܐ ܗܝ<EOS>ܕܢܬܦܪܩ ܐܐܪ ܡܢ ܓܘܫܡܐ ܗܿܘ ܐܪܥܢܝܐ<EOS> ܘܠܐ ܡܕܡ ܒܝܢܬܗܘܢ ܢܗܘܐ<EOS> ܐܢܢܩܐܝܬ ܐܚܝܕ ܠܗܿܝ<EOS>ܝܩܝܪܘܬܐ ܥܕ ܢܬܡܨܥܘܢ ܡܝ̈ܐ<EOS> ܐܝܛܐ ܢܬܦܪ̈ܩܢ ܒܗܿ ܒܕܡܘܬܐ ܘܢܬܝܦܘܬ ܓܘܫ̈ܡܐ ܦܓܪ̈ܢܝܐ<EOS>ܒܡܨ̈ܝܐ ܠܗܿ ܠܠܐ ܡܫܟܚܢܘܬ ܣܦܝܩܘܬܐ ܡܫܘܕܥܐ<EOS> ܒܕܓܘܢ ܡܢ ܩܛܝܪ ܠܗ ܠܐܐܪ ܕܡܬܡܨܐ ܕܢܩܦ<EOS>ܘܓܘܫܡܐ ܗܿܘ ܕܡܢ ܩܕܝܡ ܠܐ ܡܬܬܙܝܥܢܐ ܗܘܐ ܠܦܢܝܬܐ ܗܿܝ<EOS> ܘܟܕ ܐܬܪܐ ܠܘ ܣܦܝܩܘܬܐ ܐܝܬܘܗܝ<EOS>ܐܦܠܐ ܗܠܝܢ ܕܫܪܟܐ ܕܐܬܡܢܝܘ<EOS> ܫܪܝܟܐ ܕܐܝܬܘܗܝ ܗܝ ܫܛܝܚܘܬܐ ܓܘܝܬܐ ܕܓܘܫܡܐ ܐܚܘܕܐ ܗܿܝ<EOS>ܕܢܩܝܦܐ ܠܫܛܝܚܘܬܐ ܒܪܝܬܐ ܕܓܘܫܡܐ ܡܬܬܚܕܢܐ<EOS> ܘܒܗܿ ܡܬܟܢܫܝܢ ܐܟܚܕܐ ܫܘܘ̈ܕܥܐ ܗܠܝܢ ܐܪܒܥܐ<EOS>ܕܐܬܐܡܪܘ<EOS>ܢܘܗܪܐ ܡܛܠ ܠܐ ܡܫܟܚܢܘܬ ܬܪܝܢ ܥܠܡ̈ܐ ܓܘܫ̈ܡܢܝܐ<EOS>ܠܗܠܝܢ ܓܝܪ ܘܐܢ ܢܫܦ ܕܐܝܬܝܗܘܢ<EOS> ܐܘ ܒܓܘ ܡܬܚܡܢܐ ܡܕܡ ܦܢ̈ܝܬܐ ܢܗܘܘܢ<EOS> ܐܘ<EOS>ܠܘ ܗܟܢܐ<EOS> ܘܠܐ ܡܨܝܐ ܕܒܚܕ ܡܬܚܡܢܐ ܢܗܘܘܢ<EOS> ܘܒܟܠ ܚܕ ܡܢܗܘܢ ܗܿܘ ܡܐ ܕܒܗܿܘ ܐ̱ܚܪܢܐ<EOS> ܒܗܿܝ<EOS>ܕܐܠܨܐ ܕܬܪܝܢ ܩܢܛܪ̈ܘ ܠܚܕ ܚܘܕܪܐ ܢܗܘܘܢ<EOS> ܐܝܟܢܐ ܕܦܢ̈ܝܬܐ ܢܬܬܚ̈ܡܢ<EOS> ܘܐܠܨܐ ܬܘܒ ܕܬܪܝܢ<EOS>ܐܬܪ̈ܘܢ ܟܝܢ̈ܝܐ ܠܚܕ ܐܕܫܐ ܢܗܘܘܢ<EOS> ܒܕܓܘܢ ܟܕ ܡܬܦܪܫ ܒܥܫܝܡܘ ܡܕܝܢ ܚܕ ܡܢܗܘܢ<EOS> ܐܘ<EOS>ܠܬܪܝܗܘܢ ܥܛܦ<EOS> ܐܘ ܠܠܐ ܚܕ ܡܢܗܘܢ<EOS> ܘܬܪ̈ܬܝܗܝܢ ܫܟܝܪ̈ܢ<EOS> ܐܘ ܠܗܢܐ ܡܢ ܢܨܛܠܐ<EOS> ܠܗܿܘ ܕܝܢ<EOS>ܠܐ<EOS> ܘܐܝܟܢܐ ܘܬܪܝܗܘܢ ܠܘܬܗ ܫܘܝܢ<EOS> ܐܦܠܐ ܬܘܒ ܡܨܝܐ ܕܠܘ ܒܡܬܚܡܢܐ ܢܗܘܘܢ<EOS> ܒܗܿܝ ܕܚܘܕܪ̈ܐ<EOS>ܠܐ ܡܨܝܢ ܠܡܩܦ ܒܠܥܕ ܣܦܝܩܘܬܐ ܕܒܝܢܬܗܘܢ<EOS> ܘܣܦܝܩܘܬܐ ܡܢ ܗܠܝܢ ܗܝ ܕܠܐ ܐܝܬܝܗ̈ܝܢ<EOS> ܘܐܢ<EOS>ܒܓܘܫ̈ܡܐ ܢܐܡܪ ܕܡܬܡܠܝܐ<EOS> ܡܢ ܐܢܢܩܝ ܕܠܟܠ ܓܘܫܡܐ ܡܬܚܡܢܐ ܢܗܘܐ ܕܣܟܘ̈ܗܝ ܘܐܬܬܣܝܡ ܕܠܝܬ<EOS>ܗܢܐ ܗܿܝ ܕܫܟܝܪܐ<EOS> ܘܡܢ ܗܠܝܢ ܫܦܝܪ ܐܬܢܗܪ ܕܡܬܚܡܢܐ ܚܘܕܪܢܝܐ ܡܕܡ ܐܝܬܘܗܝ ܕܡܠܐ ܡܢ<EOS>ܚܘܕܪ̈ܢܝܐ<EOS> ܗܿܢܘܢ ܕܠܚܕ̈ܕܐ ܡܩܦ ܢܩܝܦܝܢ ܒܠܥܕ ܣܦܝܩܘܬܐ ܕܒܝܢܬܗܘܢ<EOS> ܘܟܠܗ ܗܢܐ ܕܥܠܡܐ<EOS>ܡܬܩܪܐ<EOS> ܚܕ ܗܘ ܚܘܕܪܐ ܐܘܟܝܬ ܒܥܬܐ ܡܪܢܝܬ ܩܝܩܠܘܣ<EOS>ܢܘܗܪܐ ܕܥܠ ܡܬܬܙܝܥܢܘܬܐ<EOS>ܡܬܬܙܝܥܢܘܬܐ ܡܢ ܡܬܪܫܡܐ ܕܐܝܬܝܗܿ ܢܦܘܩܘܬ ܡܕܡ ܡܢ ܚܝܠܐ ܠܘܬ ܡܥܒܕܢܘܬܐ<EOS>ܠܘ ܡܢܫܠܝ<EOS> ܘܗܝ ܗܕܐ ܐܬܪܢܝܬܐ ܗܝ<EOS> ܐܝܟ ܫܘܢܝܐ ܕܡܢ ܕܘܟܐ ܠܕܘܟܐ<EOS> ܐܘ ܣܝܡܝܬܐ<EOS> ܐܝܟ<EOS>ܡܬܚܠܦܢܘܬ ܡܢܘ̈ܬܐ ܕܗܿܘ ܕܡܬܬܙܝܥ ܒܠܥܕ ܟܠܐ ܒܗܦܟܐ ܕܫܘܢܝܐ<EOS> ܘܗܢܐ ܐܝܟ ܙܘܥܐ ܕܗܢܐ ܟܠ<EOS>ܕܠܘ ܒܐܬܪܐ ܗܘ<EOS> ܐܘ ܟܡܢܝܬܐ ܐܝܟ ܡܬܬܙܝܥܢܘܬܐ ܕܒܙܢܐ ܕܬܘܣܦܬܐ ܘܒܘܨܪܐ<EOS> ܘܓܘܫܡܐ ܡܢ<EOS>ܡܬܬܙܝܥ ܠܘܬ ܡܫܘܚܬܐ ܕܪܒܐ<EOS> ܐܘ ܟܕ ܡܬܬܘ̈ܣܦܢ ܡܢܘ̈ܬܗ<EOS> ܘܗܝ ܡܬܬܙܝܥܢܘܬܐ ܬܪܒܝܬܐ ܡܬܟܢܝܐ<EOS>ܐܘ ܠܘ ܗܟܢܐ<EOS> ܘܡܦܪܣܥܘܬܐ ܡܬܩܪܝܐ<EOS> ܒܗܿ ܒܕܡܘܬܐ ܠܘܬ ܡܫܘܚܬܐ ܕܙܥܘܪܐ<EOS> ܐܘ ܒܒܘܨܪ ܡܢܘ̈ܬܐ<EOS>ܘܡܫܟܘܬܐ ܡܬܟܢܝܐ<EOS> ܐܘ ܠܘ ܗܟܢܐ<EOS> ܘܪܨܝܦܘܬܐ ܡܬܟܢܝܐ<EOS> ܐܘ ܐܝܢܝܬܐ ܗܝ ܐܝܟ ܗܿܝ ܕܢܬܬܙܝܥ<EOS>ܓܘܫܡܐ ܡܢ ܓܘܢ ܠܓܘܢ ܩܠܝܠ ܩܠܝܠ<EOS> ܘܡܬܬܙܝܥ̈ܢܘܬܐ ܡܢ ܗܿܢܝܢ ܬܠܬ ܩܕܡܝ̈ܬܐ<EOS> ܫܘܚܠܦܝ̈ܗܝܢ<EOS>ܟܠܗܘܢ ܡܬܬܙܝܥ̈ܢܘܬܐ ܐܢܝܢ<EOS> ܒܗܿܝ ܕܠܐ ܡܨ̈ܝܢ ܐܠܐ ܕܒܙܒܢܐ ܢܗܘ̈ܝܢ<EOS> ܒܐܝܢܝܘܬܐ ܕܝܢ ܐܝܬ<EOS>ܐܡܬܝ ܕܢܬܪܢܐ ܫܘܚܠܦܐ ܒܠܥܕ ܡܬܬܙܝܥܢܘܬܐ<EOS> ܐܝܟ ܨܒܝܢܐ ܕܡܫܬܚܠܦ ܐܘ ܝܘܠܦܢܐ ܕܡܬܢܫܐ<EOS> ܘܡܛܠ<EOS>ܗܕܐ ܫܘܚܠܦܐ ܕܒܐܘܣܝܐ ܕܗܘܝܐ ܡܬܟܢܐ ܘܚܘܒܠܐ<EOS> ܠܘ ܡܬܬܙܝܥܢܘܬܐ ܗܘ<EOS> ܒܗܿܝ ܕܠܘ ܒܙܒܢܐ ܗܿܘܐ<EOS>ܐܠܐ ܡܢܫܠܝ<EOS> ܒܗܿܝ ܕܓܘܫܡܐ ܕܫܪܝ ܠܡܬܚܒܠܘ<EOS> ܐܢ ܠܘ ܡܢܫܠܝ ܐܠܐ ܒܕܘܪܓܐ ܡܬܚܒܠ<EOS> ܡܢܬܐ ܗܿܝ<EOS>ܕܐܬܚܒܠܬ<EOS> ܐܢ ܡܢܗܿ ܗܝ ܕܐܘܣܝܐ ܐܦ ܗܝ ܐܘܣܝܐ ܐܝܬܝܗܿ<EOS> ܘܗܐ ܡܢ ܟܕܘ ܐܬܚܒܠܬ<EOS> ܐܢܕܝܢ ܠܘ<EOS>ܡܢܗܿ ܗܝ<EOS> ܗܐ ܠܐ ܥܕܡܫ ܡܚܒܠܐ<EOS> ܒܕܓܘܢ ܡܢ ܐܢܢܩܝ ܕܟܠ ܡܬܬܙܝܥܢܘܬܐ ܒܙܒܢܐ<EOS> ܘܟܠ ܙܒܢܐ<EOS>ܡܬܦܠܓܢܐ<EOS> ܗܿܘ ܕܝܢ ܕܡܢܫܠܝ ܠܘ ܒܙܒܢܐ ܒܕܠܐ ܡܬܦܠܓ<EOS> ܘܐܠܐ ܠܐ ܡܢܫܠܝ ܗܘܐ<EOS>ܦܘܠܓܐ ܟܠ ܓܘܫܡܐ ܐܘ ܡܢ ܡܕܡ ܕܡܢ ܠܒܪ ܡܬܬܙܝܥ ܘܡܬܟܢܝܐ ܩܛܝܪܝܬܐ<EOS> ܐܘ ܡܢ<EOS>ܚܝܠܐ ܕܒܗ<EOS> ܘܗܘ ܗܢܐ ܐܢ ܠܚܕܐ ܗܝ ܒܠܚܘܕ ܦܢܝܬܐ ܡܬܬܙܝܥܢܘܬܗ ܘܡܬܟܢܝܐ ܟܝܢܝܬܐ ܘܡܙܝܥܢܗܿ<EOS>ܟܝܢܐ ܐܘ ܠܦܢ̈ܝܢ ܕܡܫܚ̈ܠܦܢ<EOS> ܘܡܬܟܢܝܐ ܨܒܝܢܝܬܐ ܘܡܙܝܥܢܗܿ ܢܦܫܐ<EOS>ܢܘܗܪܐ ܘܡܚܘ̈ܝܢܘܬܐ<EOS>ܓܘܫܡܐ ܡܢ ܓܝܪ ܠܘ ܒܗܿܝ ܓܘܫܡܐ ܡܬܬܙܝܥ<EOS> ܘܐܠܐ ܟܠ ܓܘܫܡܐ ܡܬܬܙܝܥܢܐ<EOS>ܐܦܠܐ ܬܘܒ ܫܘܚܠܦܐ ܗܘ ܙܒܢܐ ܕܓܘܫܡܐ<EOS> ܒܗܿܝ ܕܟܕ ܡܬܬܙܝܥܢܐ ܥܒܕ ܠܗ<EOS> ܠܘ ܐܦ ܓܘܫܡܐ ܗܘ ܥܒܕ<EOS>ܠܗ ܒܕ ܡܢ ܟܕܘ ܗܘܬ ܠܗ ܓܘܫܡܢܝܘܬܐ<EOS> ܒܕܓܘܢ ܡܢ ܡܕܡ ܕܡܢ ܠܒܪ ܠܗ ܗܘܝܐ<EOS> ܘܬܘܒ ܟܕ ܗܝ<EOS>ܡܬܬܙܝܥܢܘܬܐ ܣܒܝܣܬ ܚܘ̈ܕܬܐ ܗܝ<EOS> ܐܢ ܓܘܫܡܐ ܗܘܐ ܥܠܬܗܿ ܙܕܩ ܗܘܐ ܕܡܢ ܩܕܡܝܗܿ ܢܬܚܕܬ ܗܘܐ<EOS>ܘܗܐ ܠܘ ܗܟܢܐ<EOS> ܒܕܓܘܢ ܗܿܘ ܕܠܘܬܗ ܗܝ ܡܬܬܙܝܥܢܘܬܐ<EOS> ܐܢ ܢܬܥܐ ܫܟܝܚܘܬܗ ܛܒ ܡܢ ܓܠܝܙܘܬܗ<EOS>ܒܦܚܡܐ ܕܟܝܢܗ ܕܗܿܘ ܕܡܬܬܙܝܥ<EOS> ܟܕ ܠܗ ܢܬܡܛܐ ܠܘ ܟܝܢܐܝܬ ܡܢܗ ܡܬܦܪܩ<EOS> ܦܪܝܩ ܗܘܐ ܕܝܢ ܡܢ<EOS>ܩܕܝܡ ܠܘ ܒܟܝܢܗ ܐܠܐ ܡܢ ܩܛܝܪ<EOS> ܐܢܕܝܢ ܠܘ ܢܬܥܐ<EOS> ܐܠܐ ܫܘ̈ܝܢ ܠܘܬܗ<EOS> ܘܫܟܝܚܘܬ ܗܿܘ<EOS>ܘܓܠܝܙܘܬܗ<EOS> ܠܘ ܒܟܝܢܐ ܠܘܬܗ ܐܝܬ ܠܗ ܕܢܬܬܙܝܥ<EOS> ܒܕܓܘܢ ܟܠ ܟܝܢܐ ܟܕ ܡܢ ܟܠ ܩܛܝܪ ܢܡܕ<EOS> ܠܐ<EOS>ܡܬܬܙܝܥܢܐ ܡܕܡ ܙܕܩ ܕܢܗܘܐ<EOS> ܘܡܛܠ ܗܕܐ ܘܠܐ ܚܕ ܓܘܫܡܐ ܐܝܬ ܕܠܠܐ ܣܘܦ ܡܟܢ ܠܡܫܬܪܓܠܘ<EOS> ܐܝܟ<EOS>ܕܐܣܒܪܘ ܐ̱ܢܫ̈ܝܢ ܥܠ ܐܪܥܐ<EOS> ܩܕܡܬ ܓܝܪ ܐܬܦܪܣܝܬ ܠܐ ܡܫܟܚܢܘܬܐ ܕܠܐ ܡܣܝܟܘܬ ܦܢ̈ܝܬܐ<EOS> ܘܐܠܐ<EOS>ܠܐ ܙܕܩ ܗܘܐ ܕܢܕܪܟ ܓܘܫܡܐ ܩܠܝܠܐ ܠܗܿܘ ܝܩܝܪܐ ܟܕ ܐܟܚܕܐ ܡܢ ܛܘܪܐ ܢܫܬܪܓܠܘܢ<EOS>ܢܘܗܪܐ ܕܥܠ ܙܒܢܐ<EOS>ܠܡܕܥ ܐܠܨܐ ܕܒܝܢܬ ܫܘܪܝܐ ܕܟܠ ܡܬܬܙܝܥܢܘܬܐ ܘܫܘܠܡܗܿ ܠܘܬ ܘܥܕܐ ܡܕܡ ܡܨܝܐ<EOS>ܠܡܗܘܐ ܡܬܬܙܝܥܢܘܬܐ ܐ̱ܚܪܬܐ ܕܡܫܘܚܪܐ ܡܢ ܗܿܝ ܘܥܡܗܿ ܡܫܪܝܐ<EOS> ܒܕܓܘܢ ܠܐ ܡܬܡܛܝܐ ܠܘܥܕܐ<EOS>ܗܿܘ<EOS> ܐܠܐ ܒܬܪ ܕܗܿܝ ܬܬܡܛܐ<EOS> ܒܗܿ ܒܕܡܘܬܐ ܡܨܝܐ ܕܬܗܘܐ ܡܬܬܙܝܥܢܘܬܐ<EOS> ܐ̱ܚܪܬܐ ܕܛܒ ܡܢ ܗܿܝ<EOS>ܡܣܪܗܒܐ<EOS> ܘܟܕ ܥܡܗܿ ܕܗܿܝ ܡܫܪܝܐ ܡܢ ܩܕܡ ܕܠܘܥܕܐ ܬܬܡܛܐ ܬܩܘܡ<EOS> ܗܘ ܗܟܘܬ ܡܨܝܐ ܕܬܗܘܐ<EOS>ܡܬܬܙܝܥܢܘܬܐ ܐ̱ܚܪܬܐ ܕܠܗܿ ܫܘܝܐ<EOS> ܘܡܢ ܦܠܓܗܿ ܕܡܪܕܝܬܐ ܡܫܪܝܐ<EOS> ܘܥܡܗܿ ܠܘܥܕܐ ܡܬܡܛܝܐ<EOS>ܗܟܢܐ ܘܪܘܒܥܐ ܕܗܿܝ ܘܬܘܠܬܐ<EOS> ܗܐ ܗܘ̈ܝ ܗܪܟܐ ܡܫܟܚ̈ܢܘܬܐ ܡܫܘܚ̈ܬܢܝܬܐ ܠܐ ܡܩܘܝ̈ܢܝܬܐ<EOS>ܣܘܓܐܐ<EOS> ܒܕܓܘܢ ܡܫܘܚܬܐ ܕܡܫܟܚ̈ܢܘܬܐ ܗܢܝܢ ܠܘ ܡܫܘܚܬܐ ܗܝ ܕܡܬܬܙܝܥܢܐ ܐܘ ܕܐܬܪܐ<EOS> ܒܗܿܝ<EOS>ܕܐܝܬ ܐܡܬܝ ܕܡܘܫ̈ܚܬ ܡܬܬܙܝ̈ܥܢܐ ܢܫܬܚ̈ܠܦܢ ܒܠܥܕ ܫܘܚܠܦܐ ܕܙܒܢܐ<EOS> ܐܝܟ ܦܝܠܐ ܘܒܩܐ ܟܕ<EOS>ܫܘܝܐܝܬ ܢܕܝܠܘܢ<EOS> ܒܗܿ ܒܕܡܘܬܐ ܘܐܬܪ̈ܘܬܐ ܐܝܬ ܐܡܬܝ ܕܢܫܬܚܠܦܘܢ ܒܠܥܕ ܫܘܚܠܦܐ ܕܙܒܢܐ<EOS> ܐܝܟ<EOS>ܬܪܝܢ ܡܢܗܘܢ ܕܒܗ ܟܕ ܒܗ ܒܙܒܢܐ ܗܿܘ ܡܢ ܚܕ ܡܝܠܐ ܢܬܬܙܝܥ<EOS> ܗܿܘ ܕܝܢ ܣܓܝ̈ܐܐ ܐܦܠܐ ܬܘܒ<EOS>ܡܫܟܚ̈ܢܘܬܐ ܗܿܢܝܢ ܡܘܫܚ̈ܬܐ ܐܢܝܢ ܕܡܫܘܚܪܘܬܐ ܘܣܘܪܗܒܐ<EOS> ܒܗܿܝ ܕܗܐ ܙܘܥܐ ܕܡܢ ܡܕܢܚܐ<EOS>ܠܡܨܥܬ ܫܡܝܐ ܫܘܐ ܠܗܿܘ ܕܡܢܗܿ ܠܡܥܪܒܐ<EOS> ܘܡܫܚܠܦܝܢ ܙܒܢ̈ܐ<EOS> ܘܟܕ ܘܗܢܝܢ ܡܘܫܚ̈ܬܐ ܠܐ ܡܨ̈ܝܢ<EOS>ܕܡܘܫܚ̈ܬܐ ܢܗܘ̈ܝܢ ܠܣܘܥܪ̈ܢܐ ܡܟܬܪ̈ܢܐ<EOS> ܐܠܐ ܠܗܿܘ ܕܠܐ ܡܬܘܡ ܡܨܝܐ ܠܡܬܪܢܝܘ ܟܘܬܪܗ ܕܗܘܝܘ<EOS>ܙܘܥܐ ܕܡܬܬܙܝܥܢܘܬܐ<EOS> ܟܐܢܐܝܬ ܐܬܐܡܪܬ ܕܙܒܢܐ ܡܫܘܚܬܐ ܗܝ ܕܡܬܬܙܝܥܢܘܬܐ ܠܦܘܬ ܩܕܡܝܘܬܗܿ<EOS>ܘܐܚܪܝܘܬܗܿ<EOS> ܗܢܝܢ ܐܝܠܝܢ ܕܠܐ ܡܨ̈ܝܢ ܠܡܬܟܢܫܘ ܐܟܚܕܐ<EOS>ܢܘܗܪܐ ܘܗܫܐ ܡܢ ܐܝܬܝܗܿ ܣܟܐ ܡܕܡ ܠܙܒܢܐ ܕܒܗ ܡܢܘ̈ܬܗ ܒܚܕ̈ܕܐ ܡܬܢܩ̈ܦܢ<EOS>ܐܝܟ ܢܩܝܦܘܬ ܗܿܘ ܕܥܒܪ ܘܗܿܘ ܕܥܬܝܕ<EOS> ܘܗܝ ܗܕܐ ܠܘ ܙܒܢܐ ܗܝ ܐܦܠܐ ܡܢܬܐ ܕܙܒܢܐ ܐܠܐ ܣܟܗ<EOS>ܒܠܚܘܕ<EOS> ܘܐܠܐ ܠܐ ܡܕܡ ܟܠܐ ܕܗܫܘ̈ܬܐ ܣܘܓܐܐ ܠܚܕ̈ܕܐ ܢܬܢܩ̈ܦܢ ܗܘ̈ܝ<EOS> ܡܬܪܟܒܐ ܗܘܬ ܡܢܗܝܢ<EOS>ܡܫܘܚܬܐ ܡܕܡ ܕܡܬܬܙܝܥܢܘܬܐ ܘܡܫܬܟܚܐ ܗܘܬ ܗܝܕܝܟ ܠܡܬܬܙܝܥܢܘܬܐ ܡܢܬܐ ܕܠܐ ܡܬܦܠܓܐ ܗܿܝ<EOS>ܕܫܟܝܪܐ<EOS>ܡܚܘܝܢܘܬܐ ܐܠܘ ܐܝܬ ܗܘܬ ܡܬܬܙܝܥܢܘܬܐ ܕܠܐ ܡܬܦܠܓܐ ܗܿܝ ܐܝܕܐ ܕܒܐܬܪܐ<EOS>ܗܘܝܐ<EOS> ܒܕܓܘܢ ܗܘ ܐܬܪܐ ܐܢ ܡܬܦܠܓܢܐ ܗܘ<EOS> ܐܢܢܩܝ ܕܒܦܘܠܓܗ ܬܬܦܠܓ<EOS> ܘܕܠܝܬ ܐܬܪܐ ܠܐ<EOS>ܡܬܦܠܓܢܐ ܚܣܝܢܐܝܬ ܐܬܚܘܝ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܟܕ ܢܥܝܢ ܗܫܐ ܡܕܡ ܗܝ ܡܘܙܠܬܐ ܡܢ ܐܢܢܩܝ ܒܗܿ<EOS>ܐܘ ܫܠܝܐ ܐܘ ܡܬܬܙܝܥܐ<EOS> ܘܟܕ ܠܐ ܡܩܒܠܢܝܬܗ ܗܝ ܕܫܠܝܐ ܡܢ ܐܢܢܩܝ ܡܬܬܙܝܥܐ ܒܗܿ<EOS> ܘܐܠܨܐ<EOS>ܕܗܿܝ ܗܫܐ ܡܫܘܚܬܗܿ ܬܗܘܐ ܕܡܬܬܙܝܥܢܘܬܐ ܗܿܝ<EOS> ܡܕܝܢ ܠܘ ܠܐ ܙܒܢܐ ܐܝܬܝܗܿ<EOS> ܒܗܿܝ ܕܐܡܪܝܢܢ<EOS>ܕܠܐ ܡܬܬܙܝܥܐ ܒܗܿ ܡܬܘܡ<EOS> ܐܢܕܝܢ ܬܘܒ ܢܐܡܪܘܢ ܕܐܝܟܢܐ ܡܨܐ ܠܡܗܘܐ ܓܘܫܡܐ ܡܕܡ ܕܠܐ ܫܠܐ<EOS>ܐܦܠܐ ܡܬܬܙܝܥ ܐܡܪܝܢܢ ܕܠܐ ܫܟܝܪܐ ܗܕܐ ܟܕ ܗܿܝ ܕܒܗܿ ܥܠܘܗܝ ܙܘܥܐ ܡܬܩܛܪܓ ܡܢ ܗܠܝܢ ܕܠܐ<EOS>ܐܝܬܝܗܘܢ ܒܡܥܒܕܢܘܬܐ ܬܗܘܐ ܐܝܟ ܗܫܐ<EOS>ܢܘܗܪܐ ܘܗܘ ܙܒܢܐ ܠܘ ܡܫܘܚܬܗܿ ܗܘ ܕܡܬܬܙܝܥܢܘܬܐ ܬܪܝܨܬܐ ܐܠܐ ܕܗܿܝ<EOS>ܚܘܕܪܢܝܘܬܐ<EOS> ܒܗܿܝ ܕܗܿܝ ܡܢ ܠܘ ܠܠܐ ܣܘܦ ܡܨܝܐ ܕܬܬܡܬܚ<EOS> ܘܡܢ ܐܢܢܩܝ ܕܒܥܛܘܦܝܐ ܬܬܦܣܩ<EOS>ܐܠܐ ܐܝܟ ܕܐܦ ܐܠܨܐ ܕܒܝܢܬ ܟܠ ܬܪܬܝܢ ܡܬܬܙܝ̈ܥܢܘܢ ܙܒܢܐ ܡܕܡ ܕܫܠܝܐ ܢܫܬܟܚ<EOS>ܡܚܘܝܢܘܬܐ ܟܠ ܓܝܪ ܡܙܝܥܢܐ ܟܕ ܠܘܬ ܬܚܘܡܐ ܡܕܡ ܢܡܛܝܗܿ ܠܡܬܬܙܝܥܢܘܬܐ<EOS>ܡܡܛܝܢܐ ܗܘ ܒܡܥܒܕܢܘܬܐ<EOS> ܐܝܛܐ ܡܫܢܝܐ ܡܢܗ ܗܿܝ ܕܡܡܛܝܢܐ ܗܘ ܡܢܫܠܝ<EOS> ܒܕܓܘܢ ܐܢ ܬܘܒ ܙܒܢܐ<EOS>ܢܗܘܐ ܕܒܪܕܪܫ ܢܡܛܝܗܿ ܠܬܚܘܡ ܐ̱ܚܪܝܢ ܓܠܝܐ ܕܗܫܐ ܕܒܗܿ ܗܘ ܡܡܛܝܢܐ ܣܛܪ ܗܝ ܡܢ ܗܫܐ ܕܠܐ<EOS>ܡܡܛܝܢܐ ܗܘ ܒܗܿ<EOS> ܡܕܝܢ ܡܢ ܐܢܢܩܝ ܕܒܡܨܥܬ ܗܫܘ̈ܬܐ ܗܢܝܢ ܬܪܬܝܢ ܙܒܢܐ ܢܗܘܐ ܕܫܠܝܐ ܒܗܿܝ<EOS>ܕܠܐ ܡܨܝܐ ܕܢܬܚܝ̈ܕܢ ܗܫܘ̈ܬܐ ܘܙܒܢܐ ܡܢܗܝܢ ܢܬܪܟܒ ܐܝܟ ܕܐܬܚܘܝ<EOS>ܢܘܗܪܐ ܘܙܒܢܐ ܡܢ ܒܓܠܝܬܐ ܕܡܬܬܙܝܥܢ̈ܘܬܐ ܡܬܢܛܪ<EOS> ܗܿܝ ܕܒܗܿ ܡܬܬܙܝܥܢܘܬܐ<EOS>ܝܘܡܝܬܐ ܡܬܬܚܡܐ<EOS> ܘܒܗܿ ܡܬܬܙܝܥܢ̈ܘܬܐ ܡܬܡܫ̈ܚܢ<EOS> ܐܝܟ ܕܐܦ ܒܐܡܬܐ ܡܬܡܫܚ̈ܢܐ ܐܘ ܗܢܘܢ<EOS>ܒܚܕ̈ܕܐ<EOS> ܘܡܬܦܠܓ ܠܫܢ̈ܝܐ ܘܝܪ̈ܚܐ ܘܝܘ̈ܡܬܐ ܘܫܥ̈ܐ<EOS> ܘܫܠܝܐ ܡܢ ܟܕ ܓܠܝܙܘܬܢܝܐ ܡܕܡ<EOS>ܐܝܬܘܗܝ<EOS> ܓܕܫܢܐܝܬ ܒܙܒܢܐ ܡܬܡܫܚ<EOS> ܒܗܿܝ ܕܡܬܪܢܝܐ ܕܐܠܘ ܡܬܬܙܝܥܢܐ ܒܗ ܡܬܬܙܝܥ ܗܘܐ<EOS> ܗܟܢ<EOS>ܐܘ ܗܟܢ ܐܬܬܙܝܥ<EOS>ܢܘܗܪܐ ܘܓܘܫܡܐ ܡܢ ܠܘ ܒܗܿܝ ܕܓܘܫܡܐ ܗܘ ܡܬܐܡܪ ܕܒܙܒܢܐ ܗܘ<EOS> ܐܠܐ ܒܗܿܝ<EOS>ܕܡܬܬܙܝܥܢܐ ܗܘ<EOS> ܘܣܘܥܪ̈ܢܐ ܡܢ ܠܐ ܡܫܬܚ̈ܠܦܢܐ ܣܟ ܐܝܟ ܗܠܝܢ ܗܘܢܢ̈ܝܐ<EOS> ܘܗܿܠܝܢ ܕܡܫܬܚܠܦܝܢ<EOS>ܒܙܢܐ ܘܡܟܬܪܝܢ ܒܙܢܐ ܐܝܟ ܓܘܫ̈ܡܐ ܥܡ ܙܒܢܐ ܠܐ ܒܙܒܢܐ ܡܬܐܡܪܝܢ ܐܝܬܝܗܘܢ<EOS> ܘܦܘܚܡܐ ܕܗܿܘ<EOS>ܕܥܡ ܙܒܢܐ ܥܡܗ ܕܙܒܢܐ ܒܟܘܬܪܐ ܠܥܠܡ ܡܬܩܪܐ<EOS> ܘܦܘܚܡܐ ܕܗܿܘ ܕܠܘ ܒܙܒܢܐ ܗܘ ܥܡ ܗܿܘ ܕܠܘ<EOS>ܒܙܒܢܐ ܗܘ ܡܬܘܡܝܘܬܐ ܡܬܩܪܐ<EOS> ܘܟܕ ܙܒܢܐ ܡܫܘܚܬܐ ܗܘ ܕܡܬܬܙܝܥܢܘܬܐ ܗܿܘ ܕܒܗܕܐ ܠܐ ܡܪܓܫ<EOS>ܐܦܠܐ ܒܗܿܘ ܡܨܐ ܠܡܪܓܫܘ ܐܝܟ ܗܿܢܘܢ ܕܝܘ̈ܡܝܢ ܢܡܘ ܣܓܝܐܝܢ ܘܚܕ ܠܗܘܢ ܐܬܚܫܒܘ ܝܘܡܐ<EOS>ܩܦܠܐܘܢ ܬܪܝܢܐ<EOS>ܕܥܠ ܓܘܫ̈ܡܐ ܗܠܝܢ ܦܫܝ̈ܛܐ ܘܗܠܝܢ ܚܣܝܪ̈ܝ ܪܘܟܒܐ<EOS>ܟܠ ܓܘܫܡܐ ܦܫܝܛܐ ܐܘ ܡܩܒܠܢܐ ܗܘ ܕܪܘܟܒܐ<EOS> ܐܘ ܠܐ ܡܩܒܠܢܗ ܗܘ<EOS> ܘܗܿܘ ܕܠܐ<EOS>ܡܩܒܠ ܗܘܝܘ ܡܬܚܡ ܦܢܝ̈ܬܐ<EOS> ܘܗܠܝܢ ܕܥܡܗ<EOS> ܒܗܿܝ ܕܪܘܟܒܐ ܒܝܕ ܙܘ̈ܥܐ ܗܘ ܬܪ̈ܝܨܐ ܡܥܕ ܗܿܘܐ<EOS>ܗܿܢܘܢ ܕܐܟܣܢܝܝܢ ܠܟܝܢܗ<EOS> ܕܒܗܘܢ ܡܢܘ̈ܬ ܦܫܝ̈ܛܬܐ ܠܚܕ̈ܕܐ ܠܡܩܦ ܐܬܝ̈ܢ<EOS> ܘܡܩܒܠܢܐ ܕܪܘܟܒܐ<EOS>ܘܡܪܦܝܢܗ ܐܘ ܕܠܝܠܐܝܬ ܗܠܝܢ ܡܟܢ ܘܡܬܩܪܐ ܪܛܝܒܐ<EOS> ܐܘ ܥܛܠܐܝܬ ܘܡܬܩܪܐ ܝܒܝܫܐ<EOS> ܘܣܛܪ ܡܢܗܘܢ<EOS>ܘܠܐ ܚܕ ܚܝܠܐ ܐܝܬ ܗܿܘ ܐܝܢܐ ܕܡܟܢ ܠܡܚܫ ܕܐܟܚܕܐ ܠܟܠܗܘܢ ܓܘܫ̈ܡܐ ܣܝ̈ܡܝ ܒܗܘܝܐ ܘܚܘܒܠܐ<EOS>ܐܚܕ<EOS> ܚܝ̈ܠܐ ܕܝܢ ܗܿܢܘܢ ܥܒܘ̈ܕܐ ܕܠܟܠ ܓܫܘܡ ܡܢ ܗܠܝܢ ܐܚܝܕܝܢ ܚܡܝܡܘܬܐ ܐܝܬܝܗܿ<EOS>ܘܩܪܝܪܘܬܐ<EOS> ܘܗܿܝ ܡܢ ܐܝܬܝܗܿ ܐܝܢܝܘܬܐ ܡܕܡ ܕܟܕ ܡܫܬܠܛܐ ܠܘܬ ܙܘܥܐ ܕܠܐܦ̈ܝ ܚܘܕܪܐ ܡܝܬܝܐ<EOS>ܠܓܘܫܡܐ ܕܒܗܿ ܐܬܝܢ<EOS> ܘܡܛܠ ܗܕܐ ܡܦܪܩܢܝܬܐ ܡܕܡ ܐܝܬܝܗܿ ܘܡܦܘܫܫܢܝܬܐ ܐܘܟܝܬ ܡܦܠܗܕܢܝܬܐ<EOS>ܐܟܚܕܐ ܘܡܩܛܢܢܝܬܐ<EOS> ܗܿܝ ܕܝܢ ܐܝܬܝܗܿ ܐܝܢܝܘܬܐ ܡܕܡ ܐܝܕܐ ܕܟܕ ܡܫܬܠܛܐ<EOS> ܠܘܬ ܙܘܥܐ ܕܠܦܢܝܬ<EOS>ܩܢܛܪܘܢ<EOS> ܢܓܕܐ ܠܓܘܫ̈ܡܐ ܕܒܗܿ ܐܬܝܢ<EOS> ܘܡܛܠ ܗܕܐ ܡܠܘܬܢܝܬܐ ܡܕܡ ܐܝܬܝܗܿ ܘܡܩܛܪܢܝܬܐ ܘܝܗܒܬ<EOS>ܢܘܚܐ<EOS>ܦܘܠܓܐ ܟܠ ܡܬܬܙܝܥܢܘܬܐ ܐܘ ܥܠ ܩܢܛܪܘܢ ܗܝ ܐܟܡܐ ܕܠܫܡ̈ܝܢܐ<EOS> ܐܘ ܠܘܬ<EOS>ܩܢܛܪܘܢ ܘܡܬܟܢܝܐ ܝܩܝܪܘܬܐ<EOS> ܐܘ ܡܢ ܩܢܛܪܘܢ ܘܡܬܟܢܝܐ ܩܠܝܠܘܬܐ<EOS> ܡܕܝܢ ܡܢ ܐܢܢܩܝ ܠܟܠ<EOS>ܓܘܫܡܐ ܐܣܛܘܟܣܢܝܐ ܕܠܘ ܣܦܝܩ ܡܢ ܚܡܝܡܘܬܐ ܐܘ ܩܪܝܪܘܬܐ ܢܗܘܐ<EOS> ܘܗܢܝܢ ܗܠܝܢ ܐܪܒܥ ܥܒܘ̈ܕܬܐ<EOS>ܠܡܐܡܪ ܘܚܫܘ̈ܫܬܐ<EOS> ܟܕ ܥܡ ܚܕ̈ܕܐ ܡܬܬܠܘ̈ܬܢ ܐܪܒܥ ܥܒܕ̈ܢ ܡܬܬܙܘܓ̈ܢܘܬܐ<EOS> ܚܡܝܡܘܬܐ ܥܡ<EOS>ܝܒܝܫܘܬܐ ܘܥܡ ܪܛܝܒܘܬܐ<EOS> ܒܗܿ ܒܕܡܘܬܐ ܘܩܪܝܪܘܬܐ ܥܡ ܬܪ̈ܬܝܗܝܢ<EOS> ܘܝܒܝܫܘܬܐ ܡܢ ܠܟܠܚܕܐ ܡܢ<EOS>ܗܠܝܢ ܥܒܘ̈ܕܬܐ ܟܕ ܬܩܦ ܝܩܪܝܪܘܬܐ ܐܘ ܩܠܝܠܘܬܐ ܡܥܕܐ ܕܬܘܣܦܝܗܿ<EOS> ܐܪܒܥܐ ܡܕܝܢ ܗܿܘܝܢ<EOS>ܐܣܛܘܟ̈ܣܐ<EOS> ܩܠܝܠܐ ܡܪܢܝܐ ܐܝܟ ܢܘܪܐ<EOS> ܘܠܘ ܡܪܢܝܐ ܐܝܟ ܐܐܪ<EOS> ܘܝܩܝܪܐ ܡܪܢܝܐ ܐܝܟ ܐܪܥܐ<EOS>ܘܠܘ ܡܪܢܝܐ ܐܝܟ ܡܝ̈ܐ<EOS> ܘܠܚܡܝܡܘܬܐ ܡܢ ܕܐܐܪ ܡܫܘܕܥܐ ܡܬܥܠܝܢܘܬܗ ܥܠ ܐܦ̈ܝ ܡܝ̈ܐ<EOS> ܘܠܣܘܓܐܬ<EOS>ܪܛܝܒܘܬܗ ܕܠܝܠܘܬ ܡܣܬܟܡܢܘܬܗ ܒܟܠ ܐܣܟܝܡ<EOS> ܘܒܡܪܦܝܢܘܬܗ ܕܠܟܠܗܘܢ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܠܘ ܒܟܝܢܐ ܐܐܪ ܠܥܠ ܡܢ ܡܝ̈ܐ ܡܪܚܦ<EOS> ܐܠܐ ܟܕ<EOS>ܡܢܗܘܢ ܐܙܕܪܒ<EOS> ܒܗܿܝ ܕܐܡܪܝܢܢ<EOS> ܕܙܕܩ ܗܘܐ ܡܕܝܢ ܕܪܩܒܐ ܢܦܝܚܐ ܗܿܘ ܕܪܒ ܠܘ ܕܠܝܠܐܝܬ ܛܒ<EOS>ܡܢ ܗܿܘ ܙܥܘܪܐ ܥܠ ܐܦ̈ܝ ܡܝ̈ܐ ܢܬܥܠܐ ܗܘܐ<EOS> ܟܕ ܬܪܝܗܘܢ ܐܟܚܕܐ ܡܬܥܫܡܝܢ ܠܡܬܥܡܕܘ ܒܗܿܝ<EOS>ܕܗܿܘ ܙܥܘܪܐ ܕܠܝܠ ܠܡܙܕܪܒܘ ܙܕܩ ܗܘܐ ܕܢܗܘܐ<EOS> ܘܗܐ ܠܘ ܗܟܢܐ<EOS>ܢܘܗܪܐ ܘܐܝܢܝ̈ܘܬܐ ܡܢ ܐܪܒܥ ܕܐܬܥܗ̈ܕܝ ܗܢܝܢ ܐܢܝܢ ܐܡܗ̈ܬ ܐܝܢܝ̈ܘܬܐ<EOS>ܟܠܗܝܢ ܡܬܓܫܫ̈ܢܝܬܐ ܕܠܘܬܢ<EOS> ܘܠܗܝܢ ܢܩ̈ܦܢ<EOS> ܘܠܥܒܘ̈ܕܬܐ ܡܢ ܚܪܝܦܘܬܐ ܘܡܬܢܒܢܘܬܐ<EOS> ܘܛܥܘ̈ܡܐ<EOS>ܘܪ̈ܝܚܢܐ ܘܓܘܢ̈ܐ<EOS> ܠܚܫܘ̈ܫܬܐ ܕܝܢ ܪܟܝܟܘܬܐ ܘܪܥܕܘܬܐ ܘܐܫܝܕܘܬܐ ܘܩܫܝܘܬܐ ܘܛܠܘܫܘܬܐ<EOS>ܘܣܚܝܚܘܬܐ<EOS> ܘܗܠܝܢ ܡܢ ܟܕ ܡܢ ܡܡܙܓܘܬܗܝܢ ܕܗܠܝܢ ܡܬܝ̈ܠܕܢ ܠܘ ܠܟܠ ܓܫܘܡ ܢܩܝ̈ܦܢ<EOS> ܒܕ ܠܘ<EOS>ܚܕ ܗܘ ܙܢܐ ܕܪܘܟܒܐ ܠܟܠܗܘܢ<EOS> ܟܐܢܐܝܬ ܡܕܝܢ ܬܪ̈ܝܢܝܬܐ ܐܬܟܢ̈ܝܝܢ<EOS>ܢܘܗܪܐ ܠܟܠܚܕ ܚܕ ܡܢ ܗܠܝܢ ܐܕܫܐ ܐܝܬ ܡܩܝܡܢܐ ܕܡܢܝܘܬܗ ܘܕܫܟܝܚܘܬ ܗܘܠܐ<EOS>ܕܝܠܗ ܐܘܟܝܬ ܨܘܪܬܐ ܟܝܢܝܬܐ ܕܠܐ ܡܬܪܓܫܐ<EOS> ܕܠܗܿ ܐܢܢܩܐܝܬ ܐܝܢܝ̈ܘܬܐ ܡܬܪ̈ܓܫܢܝܬܐ ܢܩ̈ܦܢ<EOS>ܘܠܘ ܗܢܝܢ ܐܝܬܝܗ̈ܝܢ ܨܘܪ̈ܬܗܝܢ ܐܘܣܝ̈ܝܬܐ<EOS> ܒܗܿܝ ܕܐܝܬ ܐܡܬܝ ܕܡܫܬܚ̈ܠܦܢ ܟܕ ܚܘܠܦܐ ܘܠܐ<EOS>ܚܕ ܒܐܘܣܝܐ ܥܒܕ̈ܢ<EOS> ܐܝܟ ܡܝ̈ܐ ܟܕ ܫܚܢܝܢ ܐܘ ܩܛܪܝܢ<EOS> ܘܬܘܒ ܚܡܝܡܘܬܐ ܘܩܪܝܪܘܬܐ ܡܢ ܗܠܝܢ<EOS>ܐܢܝܢ ܕܝܬܝܪ̈ܘܬܐ ܡܩܒ̈ܠܢ ܘܒܨܝܪ̈ܘܬܐ<EOS> ܘܐܠܘ ܨܘܪ̈ܬܗܘܢ ܗܘ̈ܝ ܟܝܢ̈ܝܬܐ<EOS> ܙܕܩ ܗܘܐ ܕܐܦ<EOS>ܐܘܣܝܝܬܗܘܢ ܝܬܝܪܘܬܐ ܘܒܨܝܪܘܬܐ ܡܩܒܠܐ ܗܘܬ<EOS> ܘܟܕ ܝܬܝܪܘܬܐ ܘܒܣܝܪܘܬܐ ܢܘܟܪ̈ܝܢ ܠܟܝ̈ܢܐ<EOS>ܕܐܘܣܝ̈ܐܣ<EOS> ܒܗܿܝ ܕܠܐ ܡܬܐܡܪܐ ܕܡܝ̈ܐ ܟܕ ܩܪܝܪܝܢ ܝܬܝܪ ܡܝ̈ܐ ܐܝܬܝܗܘܢ ܡܢ ܟܕ ܫܚܝܢܝܢ<EOS>ܡܕܝܢ ܠܘ ܨܘܪ̈ܬܗܘܢ ܐܢܝܢ<EOS> ܗܢܝܢ ܕܝܢ ܨܘܪ̈ܬܐ ܗܿܠܝܢ ܟܝܢ̈ܝܬܐ ܕܐܦ ܐܕܫ̈ܐ ܡܬܐܡܪ̈ܢ<EOS> ܟܕ<EOS>ܫܘܚܠܦܐ ܡܕܡ ܠܗܝܢ ܢܩܦ<EOS> ܡܢ ܐܢܢܩܝ ܕܚܘܒܠܐ ܢܩܢ̈ܝܢ ܠܓܘܫ̈ܡܝܗܝܢ<EOS> ܘܠܐ ܬܘܒ ܒܟܘܢܝ̈ܝܗܘܢ<EOS>ܡܬܟܢܝܢ ܐܝܟ ܡܝ̈ܐ ܕܡܬܠܗܓܝܢ<EOS> ܕܠܐ ܬܘܒ ܡܝ̈ܐ ܐܠܐ ܐܐܪ<EOS> ܒܗܦܟܐ ܕܗܿܝ ܕܟܕ ܫܚܢܝܢ<EOS> ܘܟܕ<EOS>ܡܬܐܡܪܐ ܕܡܝ̈ܐ ܚܡܝ̈ܡܐ ܩܪܝܪܝܢ ܒܟܝܢܐ<EOS> ܗܝ ܗܿܝ ܨܘܪܬܐ ܟܝܢܝܬܐ ܕܠܗܿ ܢܩܦܐ ܩܪܝܪܘܬܐ<EOS>ܡܬܒܥܝܐ<EOS> ܘܐܝܢܝܘܬܐ ܡܢ ܐܟܣܢܝܬܐ ܟܕ ܥܫܢܐ ܐܝܬ ܠܗܿ ܕܬܒܛܠ ܠܨܘܪܬܐ ܟܝܢܝܬܐ ܘܥܗܢܬ ܠܩܘܒܠܐ<EOS>ܬܥܒܕ ܠܗܘܠܐ ܕܨܘܪܬܐ ܡܬܢܩܦܢܝܬܗ<EOS>ܢܘܗܪܐ ܕܥܠ ܡܫܬܚܠܦܢܘܬܗܘܢ ܕܠܚܕ̈ܕܐ<EOS>ܘܗܠܝܢ ܡܢ ܐܪܒܥܐ ܡܫܬܚܠܦܘ ܠܚܕ̈ܕܐ ܡܫܬܚܠܦܝܢ ܘܐܐܪ ܡܢ ܠܘܬ ܢܘܪܐ ܗܿܦܟ<EOS>ܐܝܟ ܕܡܬܚܙܝܐ ܒܡܦܘܚܝܬܐ<EOS> ܢܘܪܐ ܡܢ ܓܝܪ ܡܣܓܐ ܣܓܝܐ ܒܝܕ ܡܦܘܚܝܬܐ<EOS> ܒܗܿܝ ܕܗܝ ܗܕܐ ܠܟܝܢܗܿ<EOS>ܗܿܦܟܐ<EOS> ܘܢܘܪܐ ܡܢ ܠܐܐܪ ܡܫܬܚܠܦܐ ܐܝܟ ܕܡܬܚܙܝܐ ܒܙܠܝ̈ܩܐ ܢܘܪ̈ܢܝܐ ܘܠܗ̈ܛܐ<EOS> ܒܗܿܝ ܕܗܢܘܢ<EOS>ܗܠܝܢ ܐܠܘ ܟܬܪܘ ܒܢܘܪܢܝܘܬܗܘܢ<EOS> ܡܬܬܙܝܥܝܢ ܗܘܘ ܠܘܬ ܐܬܪܐ ܗܿܘ ܢܘܪܢܝܐ<EOS> ܒܕܓܘܢ ܙܕܩ ܗܘܐ<EOS>ܕܢܬܚܙܘܢ ܟܕ ܡܬܥܠܝܢ ܐܦ ܕܢܘܩܕܘܢ ܗܘܘ ܡܬܓܫ̈ܦܢܝܗܘܢ<EOS> ܘܗܐ ܠܘ ܗܟܢܐ<EOS> ܘܡܝ̈ܐ ܡܢ ܠܐܐܪ<EOS>ܡܫܬܚܠܦܝܢ ܐܝܟ ܕܡܬܚܙܝܐ ܒܗܘܢ ܟܕ ܠܥܛܪܢܝܘܬܐ ܗܦܟܝܢ ܡܢ ܣܘܓܐܬ ܦܘܫ̈ܫܐ ܕܒܝܕ ܡܫܬܓܪܢܘܬܐ<EOS>ܘܐܐܪ ܡܢ ܠܟܝܢܝܐ ܡܝܢܝܐ ܗܿܦܟ ܐܝܟ ܕܡܬܚܙܝܐ ܒܛܘ̈ܦܐ ܗܿܢܝܢ ܕܥܠ ܫܛܝܚܘ̈ܬܐ ܕܡܐܢ̈ܐ ܕܩܛܪܘ<EOS>ܡܝܝ̈ܗܘܢ ܡܬܟܢ̈ܫܢ<EOS> ܘܠܘ ܒܝܕ ܪܨܝܢܐ ܗܘ̈ܝܢ<EOS> ܒܗܿܝ ܕܙܕܩ ܗܘܐ ܕܗܿܠܝܢ ܚܡܝ̈ܡܐ ܒܝܕ<EOS>ܩܛܝܢܘܬܗܘܢ<EOS> ܝܬܝܪ ܢܪܨܢܘܢ ܗܘܘ<EOS> ܗܘ ܗܟܘܬ ܘܥܠ ܡܐܢ̈ܐ ܗܿܢܘܢ ܚܨܦܢ̈ܝܐ<EOS> ܛܒ ܡܢ ܗܿܢܘܢ ܕܥܠ<EOS>ܗܿܢܘܢ ܪ̈ܨܝܦܝ ܦܘܪ̈ܘ ܢܬܟܢܫܘܢ ܗܘܘ<EOS> ܘܗܐ ܠܘ ܗܟܢܐ<EOS> ܒܕܓܘܢ ܡܢ ܐܐܪ ܗܘ ܡܬܬܟܝ̈ܢܢ ܛܘ̈ܦܐ<EOS>ܕܐܝܟ ܗܠܝܢ ܗܿܘ ܐܝܢܐ ܕܥܫܝܢܐܝܬ ܡܢ ܩܘܪܐ ܥܪܝܝܐ ܚܐܫ ܘܡܬܠܒܕ ܘܗܿܘܐ ܡܝ̈ܐ<EOS> ܒܗܿ ܒܕܡܘܬܐ<EOS>ܙܒܢܝ̈ܢ ܣܓܝ̈ܐܢ ܡܬܚܙܝܐ ܒܕܘܟ ܕܘܟ ܥܢܢܐ ܐܝܕܐ ܕܠܘ ܡܢ ܕܘܟ ܐ̱ܚܪܝܢ ܗܪܬܡܢ ܐܙܕܩܬܬ<EOS>ܘܡܬܠܒܕܐ ܘܢܚܬܐ ܟܠܗܿ ܡܝ̈ܐ ܡܛܪ̈ܢܝܐ<EOS> ܘܡܝ̈ܐ ܡܢ ܬܘܒ ܠܐܪܥܐ ܡܫܬܚܠܦܝܢ ܐܝܟ ܕܡܬܚܙܝܐ<EOS>ܒܕܘܟ ܕܘܟ<EOS> ܕܛܘ̈ܦܐ ܡܢ ܟܕ ܥܠ ܐܪܥܐ ܡܕܡ ܩܢܝܬ ܟܝܢܐ ܕܡܫܘܥܢܘܬܐ ܢܦ̈ܠܢ ܠܟܝܢܐ ܫܘܥܢܝܐ<EOS>ܗܦ̈ܟܢ<EOS> ܘܡܢ ܩܕܡ ܕܠܐܪܥܐ ܗܿܝ ܩܪ̈ܒܢ ܐܢ ܢܬܢܣ̈ܒܢ ܒܟܝܢܐ ܗܿܘ ܡܝܢܝܐ ܡܩܘ̈ܝܢ<EOS> ܐܫܬܪܪܬ<EOS>ܕܝܢ ܬܘܒ ܘܡܫܬܚܠܦܢܝܘܬ ܐ̱ܢܫ̈ܝܢ ܠܟܐܦܢܘܬܐ ܐܝܟ ܕܐܦ ܥܕܡܫ ܐܝܬ ܒܐܬܪ̈ܘܢ ܐܬܪ̈ܘܢ<EOS> ܩܢܘ̈ܡܐ<EOS>ܡܕܡ ܟܐܦܢ̈ܝܐ ܕܘܠܐ ܒܡܕܡ ܚܣܝܪܝܢ ܡܢ ܨܘܪ̈ܬܐ ܐ̱ܢܫ̈ܝܬܐ ܕܕܟܪ̈ܐ ܠܡ ܘܢܩܒ̈ܬܐ ܘܝܢܩ̈ܣܐ<EOS>ܘܒܥܝܪܐ<EOS> ܡܬܩܘܪܪ ܕܝܢ ܬܘܒ ܘܬܢܢܐ ܕܡܙܝܓ ܒܠܗ̈ܓܐ ܠܥܠ ܒܐܐܪ<EOS> ܘܡܬܠܒܕ ܥܫܝܢܐܝܬ ܘܨܘܪܬܐ<EOS>ܩܢܐ ܕܡܕܡ ܡܢ ܓܘܫ̈ܡܐ ܐܪ̈ܥܢܝܐ ܘܡܢ ܥܢܢ̈ܐ ܪ̈ܥܡܢܝܬܐ<EOS> ܟܕ ܡܨܛܪ̈ܝܢ ܥܠ ܐܪܥܐ ܓܘܫܡܐ ܕܐܝܟ<EOS>ܗܢܐ ܢܦܠ<EOS> ܗܿܘ ܕܒܚܕ ܡܢ ܙܒܢ̈ܐ ܐܫܬܟܚ ܕܢܦܠ ܡܕܡ ܕܕܡܐ ܠܦܪܙܠܐ ܗܿܘ ܕܝܬܝܪܐ ܗܘܬ ܝܩܝܪܘܬܗ<EOS>ܥܠ ܡܐܐ ܘܚܡܫܝܢ ܪ̈ܝܛܠܐ ܐܝܟ ܕܬܢܝ ܡܝܬܪܐ ܕܐܚܪ̈ܝܐ ܣܒܐ ܗܿܘ ܪܫܢܐ ܕܒܙܒܢܗ ܠܡ ܓܕܫ<EOS>ܡܫܬܪܝܐ ܕܝܢ ܬܘܒ ܐܪܥܐ ܡܝ̈ܐ<EOS> ܐܝܟ ܕܦܘܪ̈ܣܬܢܐ ܫܪ̈ܘܝܝ ܡܬܚܦܪ̈ܢܐ ܢܣܝܘ<EOS> ܒܕܓܘܢ ܚܕܐ ܗܝ<EOS>ܠܟܠܗܘܢ ܗܘܠܐ ܕܨܘܪ̈ܬܗܘܢ ܫܠܚܐ ܐܟܚܕ ܘܠܒܫܐ<EOS> ܘܟܠܚܕ ܡܢܗܘܢ ܒܩܕܡܐ ܡܢ ܠܗܿܘ ܕܡܚܝܢ ܠܗ<EOS>ܒܐܝܢܝܘܬܐ ܡܕܡ ܗܿܦܟ<EOS> ܐܝܛܐ ܒܡܨܥܝܘܬܗ ܕܗܢܐ ܠܗܿܘ ܕܠܐ ܒܡܕܡ ܠܗ ܡܚܝܢ ܗܿܦܟ<EOS>ܢܘܗܪܐ ܕܥܠ ܛܟܣܐ ܕܟܠ ܚܕ ܚܕ ܡܢܗܘܢ<EOS>ܐܣܛܘܟ̈ܣܐ ܡܢ ܒܦܫܝܛܘܬܗܘܢ ܡܪܢܝܬܐ ܠܘ ܕܠܝܠܐܝܬ ܐܝܬ ܠܡܫܬܟܚܘ<EOS> ܘܠܐܪܥܐ<EOS>ܡܢ ܬܠܬܐ ܐܢܘܢ ܛܟ̈ܣܐ<EOS> ܚܕ ܡܢ ܗܿܘ ܕܩܪܝܒ ܠܩܢܛܪܘܢ<EOS> ܘܗܘܝܘ ܥܦܪܐ ܡܪܢܝܐ<EOS> ܒܬܪ ܕܝܢ ܗܢܐ<EOS>ܛܟܣܐ ܗܘ ܛܝܢܝܐ ܕܒܝܕ ܡܡܙܓܘܬ ܡܝ̈ܐ ܕܒܗ<EOS> ܒܬܪܘܗܝ ܕܝܢ ܐܝܬܘܗܝ ܛܟܣܐ ܗܿܘ ܥܠܝܐ ܕܥܠ ܡܢܬܐ<EOS>ܡܢܗ ܡܝ̈ܐ ܡܫܠܛܝܢ<EOS> ܘܡܢܬܐ ܡܢܗܿ ܓܠܝܐ ܠܙܠܝ̈ܩܐ ܡܦܘܫ̈ܫܝ ܪ̈ܛܝܒܬܐ<EOS> ܘܡܛܠ ܗܕܐ ܐܦ ܩܫܝܐ<EOS>ܘܡܝ̈ܐ ܡܢ ܠܐ ܣܟ ܐܝܬ ܠܡܫܬܟܚܘ ܒܠܥܕ ܚܒܘܟܝܐ ܕܐܪܥܢܝܘܬܐ<EOS> ܘܠܝܡ̈ܐ ܡܢ ܡܪܝܪ̈ܐ ܐܘ ܡܠܝ̈ܚܐ<EOS>ܗܘܘ ܡܝ̈ܐ ܡܢ ܩܨ ܚܒܘܟܝܗܘܢ ܕܒܡܢ̈ܘܬܐ ܐܪ̈ܥܢܝܬܐ ܕܡܣܝ̈ܛܢ<EOS> ܒܗܿܝ ܕܟܠܡܐ ܕܠܘ ܡܫܡܠܝܐܝܬ<EOS>ܠܟܝܢܐ ܗܿܘ ܢܘܪܢܝܐ ܗܿܦܟ ܕܐܝܬ ܗܟܢܐ ܙܕܩ ܕܢܗܘܐ<EOS> ܘܡܝ̈ܐ ܡܢ ܠܡܚܕܪ ܠܐܪܥܐ ܡܢ ܟܠ<EOS>ܣܛܪ̈ܝܗܿ ܬܒܥ ܗܘܐ ܟܝܢܗܘܢ<EOS> ܐܠܐ ܟܕ ܡܢ̈ܘܬܐ ܡܕܡ ܝܒܝ̈ܫܬܐ ܡܢ ܩܨ ܐܡܝܢܘܬ ܚܡܝܡܘܬܐ<EOS>ܕܥܠܝܗܿ<EOS> ܠܟܝܢܗܿ ܗܦ̈ܟܢ ܘܒܗܿ ܡܬܩܒ̈ܥܢ ܘܠܐ ܡܟ̈ܢܢ ܠܡܬܦܫܛܘ ܥܠܝܗܿ ܘܒܗܿ ܐܪܥܐ ܕܗܿܠܝܢ<EOS>ܐܚܪ̈ܢܐ ܒܥܠܬ ܝܒܝܫܘܬܐ<EOS> ܕܘܟܝ̈ܬܐ ܡܕܡ ܪ̈ܡܬܐ ܒܗܿ ܐܫܬܟܚ̈ܝܢ ܕܡܪ̈ܕܝ ܡܢ ܗܿܝ ܕܡܢ ܡܝ̈ܐ<EOS>ܢܬܬܚ̈ܕܢ<EOS> ܘܒܗܕܐ ܒܛܝܠܘܬܐ ܣܥܪܬ ܠܚܝ̈ܘܬܐ ܗܿܢܝܢ ܣܝ̈ܩܬ ܐܐܪ<EOS>ܗܿܘܝܢ ܕܝܢ ܬܘܒ ܛܘܪ̈ܐ ܘܡܢ ܝܡ̈ܡܐ ܕܐܬܓܙܝܘ ܡܝܝ̈ܗܘܢ<EOS> ܘܡܛܠ ܗܕܐ<EOS>ܡܫܬܟܚܝܢ ܒܛܘܪ̈ܐ ܡܕܡ ܓܪܡܐ ܡܕܡ ܚܘ̈ܚܐ ܘܚܠܝܙܘܢ̈ܝܐ<EOS> ܗܿܘܝܢ ܕܝܢ ܬܘܒ ܘܡܢ ܢܝ̈ܕܐ ܥܫܝ̈ܢܐ<EOS>ܨܪ̈ܝܝ ܐܪܥܐ ܟܕ ܒܡܨܥܬ ܬܪܬܝܢ ܡܢ̈ܘܢ ܕܐܪܥܐ ܦܚ̈ܬܐ ܦܩܥ̈ܬܢܝܐ ܥܒܕܘ<EOS> ܐܦ ܓܝܪ ܘܪ̈ܘܚܐ<EOS>ܚܐܦܢ̈ܝܬ ܡܫ̈ܒܐ ܟܕ ܥܙܝܙܐܝܬ ܢܫ̈ܒܢ<EOS> ܡܢ ܟܠ ܦܢ̈ܝܢ ܥܦܪܐ ܕܪ̈ܝܢ ܘܠܚܕܐ ܕܘܟ ܕܚ̈ܝܢ<EOS>ܘܡܟܢ̈ܫܢ<EOS> ܘܗܟܢܐ ܬܠًܠܐ ܗܿܘܝܢ ܚܘܕܪ̈ܢܝܐ<EOS> ܘܐܝܬ ܐܡܬܝ ܕܥܠ ܩܘܪ̈ܝܐ ܡܕܡ ܗܕܐ ܬܓܕܫ<EOS>ܕܗܘܝܐ<EOS> ܘܡܛܠ ܗܕܐ ܐܝܬ ܐܡܬܝ ܕܒ̈ܬܠܠܐ ܡܕܡ ܡܐܢ̈ܝ ܡܫܟ̈ܢܐ ܕܗܒܢ̈ܝܐ ܟܝܬ ܘܣܐܡ̈ܝܐ<EOS>ܡܫܬܟܚܝܢ<EOS>ܘܠܐܐܪ ܬܘܒ ܬܠܬܐ ܐܝܬ ܛܟܣ̈ܐ ܚܕ ܡܢ ܗܿܘ ܕܠܐܪܥܐ ܩܪܝܒ ܘܚܒܝܟ ܒܠܗ̈ܓܐ<EOS>ܕܡܢܗܿ ܣܠܩܝܢ<EOS> ܘܗܘ ܗܢܐ ܬܪܝܢܐܝܬ<EOS> ܒܗܿܝ ܕܗܿܘ ܡܢ ܕܣܘܓܐܐ ܠܗܕܐ ܩܪܝܒ ܡܚܡ ܚܐܡ ܡܢ<EOS>ܙܠܝ̈ܩܝ ܫܡܫܐ<EOS> ܗܿܘ ܕܝܢ ܕܡܒܥܕ ܩܪܝܪ ܡܢ ܗܢܐ ܗܘܐ<EOS> ܛܟܣܐ ܕܝܢ ܬܪܝܢܐ ܐܝܬܘܗܝ ܗܿܘ ܕܠܥܠ<EOS>ܡܢ ܗܢܐ<EOS> ܘܐܐܪ ܗܘ ܡܪܢܝܐ ܕܠܐ ܚܒܝܟ ܒܡܕܡ ܐ̱ܚܪܝܢ<EOS> ܛܟܣܐ ܕܝܢ ܬܠܝܬܝܐ<EOS> ܐܐܪ ܗܿܘ ܬܢܢܝܐ<EOS>ܘܢܘܪܢܝܐ<EOS> ܒܗܿܝ ܕܒܫܒܒܘܬܗܿ ܗܘ ܕܗܕܐ<EOS>ܠܢܘܪܐ ܕܝܢ ܚܕ ܗܘ ܒܠܚܘܕ ܛܟܣܐ<EOS> ܒܗܿܝ ܕܕܠܐ ܟܠܘ ܠܟܝܢܗܿ ܐܝܬ ܠܗܿ<EOS>ܠܡܗܦܟܘ ܟܠܡܐ ܕܒܗܿ ܡܬܚܒܟ<EOS> ܘܢܘܪܐ ܡܢ ܟܕ ܠܐ ܚܒܝܟܬ ܒܡܕܡ ܡܢ ܗܿܠܝܢ ܬܗܘܐ<EOS> ܛܒ ܡܢ ܟܠܗܝܢ<EOS>ܨܠܝܠܐ ܘܠܐ ܡܓܘܢܝܐ<EOS> ܘܡܛܠܗܕܐ ܥܩܪ̈ܝ ܙܠܝ̈ܩܐ ܠܡܦܝܕܢ̈ܝܐ ܐܝܟ ܣܦܝܩܘܬܐ ܡܕܡ ܡܣܬܒܪܝܢ ܡܢ<EOS>ܩܨ ܠܐ ܡܬܚܙܝܢܘܬܗܘܢ<EOS> ܒܕ ܛܒ ܫܦܝܢ ܘܨܠܝܠܝܢ<EOS> ܟܪ ܕܢܘܪܐ ܥܫܝܢܐ<EOS> ܒܡܨܥܝܘܬܗܘܢ ܕܝܢ ܙܠܝ̈ܩܐ<EOS>ܥܪܡܢܐܝܢ<EOS> ܒܥܠܬ ܚܒܘܟܝܐ ܕܡܢ̈ܘܬܐ ܐܪ̈ܥܢܝܬܐ ܒܢܘܪܐ ܗܪܬܡܢ<EOS> ܘܡܢ ܩܨ ܡܚܝܠܘܬܗܿ<EOS> ܠܐ ܣܦܩܐ<EOS>ܬܛܠܩ ܐܢܝܢ<EOS> ܒܕܓܘܢ ܪ̈ܫܝ ܠܡܦܝ̈ܕܐ ܟܕ ܕܢܘܪܐ ܣܓܝܐܬ ܡܦܘܫܫܐ ܘܬܚܘܒܐ ܬܢܢܝܘܬܐ ܕܛܒ ܥܡܘܛܐ<EOS>ܡܬܚܙܝܐ<EOS>ܢܘܗܪܐ ܥܠ ܫܘܪܪ ܫܘܚܠܦܐ ܕܒܐܝܢܝܘܬܐ<EOS>ܘܓܘܫ̈ܡܐ ܡܢ ܡܥܒܕܝܢ ܒܚܕ̈ܕܐ ܐܘ ܒܫܒܒܘܬܐ ܐܘ ܒܓܫܘܦܘܬܐ<EOS> ܐܘ ܒܠܩܘܒܠܝܘܬ<EOS>ܣܝܡܐ<EOS> ܒܗܿܝ ܡܢ ܐܝܟ ܡܫܚܢܢܘܬ ܢܘܪܐ<EOS> ܒܗܿܝ ܕܝܢ ܐܝܟ ܡܘܩܕܢܘܬܗܿ ܘܒܗܕܐ ܐܝܟ ܡܢܗܪܢܘܬ<EOS>ܫܡܫܐ<EOS> ܠܒܪ ܕܝܢ ܡܢ ܗܿܠܝܢ ܘܠܐ ܚܕܐ ܡܥܒܕܢܘܬ ܓܘܫܡܐ ܒܓܘܫܡܐ<EOS> ܘܥ̈ܠܠܬܐ ܬܘܒ ܕܚܡܝܡܘܬܐ<EOS>ܬܠܬ ܡܫܬܟ̈ܚܢ<EOS> ܚܕܐ ܡܢ ܫܒܒܘܬ ܓܘܫܡܐ ܚܡܝܡܐ ܐܘܟܝܬ ܩܪܝܒܘܬܗ<EOS> ܘܗܿܢܘܢ ܡܢ ܕܐܣܒܪܘ<EOS>ܕܐܝܢܝ̈ܘܬܐ ܗܢܝܢ ܐܢܝܢ ܨܘܪ̈ܬܐ ܟܝܢ̈ܝܬܐ ܡܟܠܐ ܟܠܘ ܠܡܫܬܚܠܦܢܘܬܐ ܐܝܢܝܬܐ<EOS> ܘܦܣܩܘ ܕܡܝ̈ܐ<EOS>ܠܐ ܫܚܢܝܢ ܒܝܕ ܢܘܪܐ<EOS> ܐܠܐ ܒܝܕ ܥܠܘܠܘܬ ܡܢܘ̈ܬܐ ܢܘܪ̈ܢܝܬܐ ܒܗܘܢ<EOS> ܟܕ ܨܘܪܬ ܩܪܝܪܘܬܐ ܒܠܥܕ<EOS>ܫܘܚܠܦܐ ܢܛܝܪܐ<EOS> ܗܟܢܐ ܘܗܿܠܝܢ ܐ̱ܚܪ̈ܢܝܬܐ ܘܡܙܕܝܦܐ ܐܪܣܝܣ ܕܝܠܗܘܢ ܡܢ ܗܿܝ ܕܐܡܪܝܢܢ<EOS> ܕܗܐ<EOS>ܓܠܝܐ ܟܕ ܓܠܝܙ ܡܢ ܟܠ ܚܝܠ ܓܕܘܝܐ ܕܡܢܘ̈ܬܗ ܡܢ ܩܨ ܥܘܫܢܐ ܕܩܪܝܪܘܬܐ ܡܩܪܘ ܡܩܪ ܓܘܫ̈ܡܐ<EOS>ܕܠܥܠ ܡܢܗ<EOS> ܒܗܿ ܒܕܡܘܬܐ ܘܡܐܢܐ ܕܡܫܦܥ ܐܝܟܢܐ ܡܨ̈ܝܢ ܠܡܥܠ ܒܗ ܡܢܘ̈ܬܐ ܢܘܪ̈ܢܝܬܐ ܠܘܬ<EOS>ܡܫܬܚܢܢܘܬܐ ܟܕ ܠܐ ܡܕܡ ܡܢܗܿ ܢܦܩ<EOS> ܘܐܠܘ ܟܐܝܢ ܗܘܐ ܣܥܝܗܘܢ ܥܛܠ ܠܡܫܬܚܢܘ ܙܕܩ ܗܘܐ ܕܢܗܘܐ<EOS>ܗܿܘ ܡܐ ܕܒܡܐܢ̈ܐ ܪ̈ܨܝܦܐ ܦܪ̈ܙܠܝܐ ܠܡܐܡܪ ܘܢܚܫ̈ܝܐ ܛܒ ܡܢ ܗܿܘ ܡܐ ܕܒܗܠܝܢ ܚܨܦܢ̈ܝܐ ܘܗܐ<EOS>ܠܘ ܗܟܢܐ<EOS> ܘܐܠܘ ܬܘܒ ܒܝܕ ܥܠܘܠܘܬ ܡܢܘ̈ܬܐ ܫܚܢܝܢ ܗܘܘ ܡܝ̈ܐ<EOS> ܙܕܩ ܗܘܐ ܕܒܫܛܝ̈ܦܬܐ ܗܿܢܝܢ<EOS>ܣܟܝܪ̈ܬ ܦܘ̈ܡܐ ܠܐ ܡܬܘܡ ܢܫܚܢܘܢ ܗܘܘ<EOS> ܒܕ ܠܝܬ ܠܗܘܢ ܐܬܪܐ ܕܒܗ ܢܦ̈ܩܢ ܡܢ ܡܝ̈ܐ ܡܢܘ̈ܬܐ<EOS>ܡܕܡ<EOS> ܐܝܟܢܐ ܕܒܐܬܪܗܝܢ ܢܫܪ̈ܝܢ ܗܢܝܢ ܢܘܪ̈ܢܝܬܐ<EOS>ܥܠܬܐ ܕܝܢ ܕܬܪܬܝܢ ܐܝܬܝܗܿ ܡܬܬܙܝܥܢܘܬܐ<EOS> ܐܝܟ ܕܡܬܚܙܝܐ ܒܫܘܫ̈ܦܐ<EOS>ܘܒܚܘܒ̈ܛܐ<EOS> ܘܐܦ ܡܝ̈ܐ ܡܢ ܪ̈ܕܘܝܐ ܒܨܝܪ ܩܠܝܠ ܩܪܝܪܝܢ ܡܢ ܗܠܝܢ ܝܡܬܢ̈ܝܐ ܘܫ̈ܠܝܐ<EOS>ܘܐܪ̈ܣܝܘܛܐ ܡܢ ܟܠܝ̈ܝ ܫܘܚ̈ܠܦܐ ܐܝܢ̈ܝܐ ܐܡܪܘ ܕܠܘ ܡܚܡܢܝܬܐ ܗܝ ܒܟܝܢܐ ܡܬܬܙܝܥܢܘܬܐ<EOS> ܐܠܐ<EOS>ܡܦܩܢܝܬܐ ܕܡܢܘ̈ܬܐ ܢܘܪ̈ܢܝܬܐ ܕܟܡܝ̈ܢܢ ܒܓܘܫ̈ܡܐ<EOS> ܘܙܕܩܘ ܕܫܒܛܐ ܡܦܩ ܢܦܩܐ ܡܢܗ ܢܘܪܐ<EOS> ܗܿܝ<EOS>ܐܝܕܐ ܕܡܟܢܐ ܠܡܘܩܕܘܬܗ<EOS> ܘܣܟܘܠܬܢܐ ܕܝܢ ܠܘ ܪܒܬ ܙܕܩ ܠܗ ܠܡܨܠܐ ܠܗܘܢ ܫܡܥܐ<EOS> ܒܗܿܝ ܕܐܠܘ<EOS>ܢܘܪܐ ܕܐܝܟ ܗܿܝ ܟܡܝܢܐ ܗܘܬ ܒܗ<EOS> ܐܝܟܢܐ ܠܐ ܙܕܩ ܗܘܐ ܕܬܘܩܕܝܘܗܝ ܟܕ ܒܗ ܛܫܝܐ<EOS> ܠܘ ܠܒܪ<EOS>ܡܢܗ<EOS> ܘܐܝܟܢܐ ܬܘܒ ܠܐ ܡܬܦܪܣܝܐ ܗܘܬ ܗܝ ܗܕܐ ܒܦܣܩܐ<EOS> ܘܐܠܘ ܬܘܒ ܢܬܘܦܬܐ ܗܘܬ ܒܠܚܘܕ<EOS>ܡܬܬܙܝܥܢܘܬܐ ܕܡܢܘ̈ܬܐ ܗܿܢܝܢ ܢܘܪ̈ܢܝܬܐ ܠܘܬ ܒܪܝܘܬܐ ܕܓܘܫ̈ܡܐ ܙܕܩ ܗܘܐ ܕܡܨܥܬܗܘܢ ܝܬܝܪ<EOS>ܩܪܝܪܬܐ ܦܝܫܐ ܗܘܬ<EOS> ܘܗܐ ܠܘܠܝܬܐ ܐܢܟܝܬܐ ܟܠܗܿ ܐܟܚܕܐ ܫܚܢܐ ܒܫܕܝܐ ܘܠܘ ܡܢ ܚܡܝܡܘܬܐ<EOS>ܐܐܪܝܬܐ ܡܬܦܫܪܐ<EOS> ܘܐܠܐ ܙܕܩ ܗܘܐ ܕܟܕ ܫܠܝܐ ܒܐܐܪ ܝܬܝܪܐܝܬ ܦܫܪܐ ܐܝܟ ܕܐܦ ܒܢܘܪܐ<EOS> ܐܦܠܐ<EOS>ܬܘܒ ܡܢ ܩܨ ܢܬܝܦܘܬ ܢܘܪܐ ܡܨܥܬ ܠܘܠܝܬܐ ܗܿܝ ܫܚܢܐ ܡܨܥܬܗܿ<EOS> ܒܗܿܝ ܕܢܘܪܐ ܠܘܬ ܚܘܕܪܐ ܠܘ<EOS>ܠܘܬ ܩܢܛܪܘܢ ܗܘ ܙܘܥܗܿ ܟܝܢܐܝܬ<EOS>ܥܠܬܐ ܕܝܢ ܕܬܠܬ ܐܝܬܝܗܿ ܙܠܝܩܐ ܫܡܫܢܝܐ<EOS> ܒܕܓܘܢ ܟܪ ܕܥܫܝܢ ܢܘܗܪܐ ܥܫܝܢܐ<EOS>ܐܦ ܘܚܡܝܡܘܬܐ<EOS> ܘܡܬܝܕܥܐ ܗܕܐ ܡܢ ܡܚܙܝܬܐ ܡܘܩܕܢܝܬܐ ܚܠܝܠܬ ܐܣܟܝܡܐ<EOS> ܗܿܝ ܐܝܕܐ ܕܡܢ ܟܠܗܘܢ<EOS>ܣܟ̈ܐ ܥܛܦܝܢ ܙܠܝ̈ܩܐ ܥܠ ܩܢܛܪܘܢ ܕܝܠܗܿ ܟܕ ܠܩܘܒܠܗܿ ܬܗܘܐ ܕܫܡܫܐ<EOS> ܒܕܓܘܢ ܡܘܩܕܘ ܡܘܩܕܐ<EOS>ܗܿܘ ܡܐ ܕܒܡܨܥܬܗܿ ܓܫܦ<EOS> ܘܐ̱ܢܫ̈ܝܢ ܡܢ ܣܥܘ ܕܓܘܫ̈ܡܐ ܐܢܘܢ ܩܛܝ̈ܢܐ ܘܚܡܝ̈ܡܐ ܙܠܝ̈ܩܐ<EOS>ܫܡܫܢ̈ܝܐ ܘܡܛܠ ܗܕܐ ܡܚܡܝܢ ܘܡܬܟܣܣܝܢ ܒܝܕ ܣܓܝ̈ܐܬܐ<EOS> ܐܠܘ ܓܝܪ ܓܘܫ̈ܡܐ ܚܡܝ̈ܡܘܬܐ ܡܢ ܫܡܫܐ<EOS>ܡܨܝܢ ܗܘܘ ܠܡܬܝܠܕܘ<EOS> ܐܦ ܗܘ ܚܡܝܡܐ ܙܕܩ ܗܘܐ ܕܢܗܘܐ ܘܐܝܟܢܐ ܠܐ ܡܩܒܠܢܐ ܕܙܘ̈ܥܐ ܬܪ̈ܝܨܐ<EOS>ܚܡܝ̈ܡܐ ܐܘ ܩܪܝܪ̈ܐ ܡܨܐ ܕܢܗܘܐ ܗܘ ܗܟܘܬ ܘܠܐ ܡܩܒܠܢܐ ܕܫܪܝܐ ܕܛܝܒܐ ܐܘ ܝܒܝܫܐ<EOS> ܐܦܠܐ ܬܘܒ<EOS>ܟܠ ܗܿܘ ܕܡܚܡ ܚܡܝܡܐ ܙܕܩ ܕܢܗܘܐ ܐܝܟ ܕܐܫܬܘܕܥܬ ܒܡܠܬܐ ܕܡܬܬܙܝܥܢܘܬܐ ܕܠܘ ܚܡܝܡܘܬܐ ܒܝܬܗܿ<EOS>ܐܝܬܝܗܿ ܘܡܚܡܐ<EOS> ܘܠܐ ܕܡܝܪܐ ܐܢ ܓܕܫ̈ܐ ܪ̈ܚܘܡܐ ܡܕܡ ܢܗܘܘܢ ܕܚܕ̈ܕܐ ܕܠܚܕ̈ܕܐ ܢܩܦܝܢ<EOS> ܐܘ<EOS>ܣܢ̈ܐܐ ܕܡܢ ܚܕ̈ܕܐ ܥܪܩܝܢ ܘܡܬܪܚܩܝܢ<EOS> ܘܬܘܒ ܐܠܘ ܙܠܝܩܐ ܓܘܫܡܐ ܗܘܐ ܚܡܝܡܐ ܠܐ ܠܘܬ<EOS>ܩܢܛܪܘܢ<EOS> ܐܠܐ ܡܠܘܢ ܠܘܬ ܚܘܕܪܐ ܙܕܩ ܗܘܐ ܕܢܬܬܙܝܥ<EOS> ܘܙܕܩ ܗܘܐ ܬܘܒ ܕܡܢ ܓܘܫ̈ܡܐ ܗܠܝܢ<EOS>ܝܒܝ̈ܫܐ ܝܬܝܪ ܥܫܝܢܐܝܬ ܢܥܛܘܦ ܗܘܐ<EOS> ܠܐ ܡܢ ܗܠܝܢ ܪ̈ܛܝܒܐ ܐܝܟ ܡܝ̈ܐ<EOS> ܗܘ ܗܟܘܬ ܙܕܩ ܗܘܐ<EOS>ܕܟܕ ܡܙܕܓܪܐ ܗܘܬ ܟܘܬܐ ܠܘ ܡܫܢܝܘ ܡܫܢܐ ܗܘܐ<EOS> ܘܙܕܩ ܗܘܐ ܕܣܘܓܐܬ ܦܘܫܫܗ ܚܣܝܪܘܬܐ ܥܒܕܐ<EOS>ܗܘܬ ܒܗܿܘ ܕܡܢܗ ܡܬܦܘܫܫ ܗܘܐ<EOS> ܘܙܕܩ ܗܘܐ ܕܥܠ ܣܘܪ̈ܛܐ ܬܪ̈ܝܨܐ ܢܚܬ ܗܘܐ ܠܘ ܥܠ ܣܘܪ̈ܛܐ<EOS>ܡܫܚ̈ܠܦܐ<EOS> ܘܙܕܩ ܗܘܐ ܕܡܥܠܢܘܬܐ ܗܿܝ ܕܫܟܝܪܘܬܐ<EOS> ܢܚܫܘܢ ܗܘܘ ܗܘ ܘܐܐܪ<EOS> ܘܬܢܝܐ ܕܐܢܛܝܦܣܝܣ<EOS>ܕܢܩܦ̈ܝܬ ܟܠܗܝܢ ܗܠܝܢ ܠܐܢܛܝܦܣܝܣ ܕܩܕܝܡܝ̈ܬܗܝܢ ܡܟܢ̈ܫܢ<EOS> ܫܪܝܟܐ ܡܕܝܢ ܕܙܠܝܩܐ ܓܕܫܐ ܡܕܡ<EOS>ܐܝܬܘܗܝ ܗܿܘ ܕܒܓܘܫ̈ܡܐ ܗܿܘܐ<EOS> ܟܕ ܠܩܘܒ̈ܠܝܝ ܣܝܡܐ ܢܗܘܘܢ ܠܘܬ ܢܗܝܪܐ ܙܟܐ ܠܟܠ ܢܗܝܪ̈ܝܢ<EOS>ܒܢܘܗܪܘ ܒܡܨܥܝܘܬ ܓܘܫܡܐ ܡܕܡ ܨܠܝܠܐ ܕܐܝܟ ܐܐܪ<EOS> ܘܒܩܝܛܐ ܡܢ ܡܣܓܐ ܣܓܝܐ ܚܡܝܡܘܬܐ ܒܕ ܢܩܦܐ<EOS>ܠܣܓܝܐܘܬܗ ܕܢܘܗܪܐ<EOS> ܘܢܘܗܪܐ ܡܢ ܣܓܐ ܒܗ<EOS> ܒܗܿܝ ܕܒܗ ܠܩܘܒܠܝܘܬ ܣܝܡܐ ܡܪܢܐܝܬ ܗܿܘܝܐ ܒܣܬܘܐ<EOS>ܡܢ ܡܡܚܠܐ ܒܝܕ ܡܚܝܠܘܬ ܢܘܗܪܐ ܥܠܬܗܿ<EOS> ܗܿܘ ܕܐܦ ܗܘ ܡܢ ܩܨ ܡܨܛܠܝܢܘܬܗ ܕܢܗܝܪܐ ܡܢ ܣܘܪܛܐ<EOS>ܗܿܘ ܕܒܗ ܡܪܢܐܝܬ ܗܘܝܐ ܠܩܘܒܠܝܘܬ ܣܝܡܐ ܡܡܚܠ<EOS>ܢܘܗܪܐ ܘܐܣܛܘܟ̈ܣܐ ܡܢ ܗܿܠܝܢ ܡܫܥܒ̈ܕܐ ܡܕܡ ܐܝܬܝܗܘܢ ܕܫܡܝ̈ܢܐ<EOS> ܡܠܘܢ<EOS>ܕܝܢ ܕܢܗܝܪ̈ܐ ܗܿܢܘܢ ܪܘܪ̈ܒܐ ܟܕ ܣܒܝܣܐܝܬ ܡܢܗܘܢ ܡܬܬܥܒܕܝܢ ܐܝܟ ܕܡܬܚܙܝܐ ܒܡܬܓܠܠܢܘܬ<EOS>ܝܡ̈ܡܐ ܘܫܦܝܥܘܬ ܢܒ̈ܥܐ ܘܡܬܒܫܠܢܘܬ ܦܐܪ̈ܐ<EOS> ܘܪ̈ܕܝܐ ܕܕܡܐ ܢܡܘܣ̈ܝܐ<EOS> ܘܒܘܚܪ̈ܢܐ ܟܘܪ̈ܗܢܝܐ<EOS>ܘܡܠܝܘܬ ܒܢ̈ܬܐ ܘܡܘܚ̈ܐ<EOS> ܘܡܬܝܕܥܐ ܬܘܒ ܕܚܡܝܡܘܬܐ ܠܘ ܡܢܗ ܗܝ ܕܫܡܫܐ ܡܢ ܗܿܝ ܕܐܠܘ ܡܢܗ<EOS>ܗܘܬ<EOS> ܙܕܩ ܗܘܐ ܕܠܗ̈ܓܐ ܗܿܢܘܢ ܥ̈ܠܝܐ ܕܩܪܝܒܝܢ ܠܗ ܝܬܝܪ ܚܡܝ̈ܡܐ ܡܢ ܗܠܝܢ ܕܥܠ ܐܪܥܐ<EOS>ܗܿܘܝܢ ܗܘܘ<EOS> ܘܗܐ ܠܘ ܗܟܢܐ<EOS>ܢܘܗܪܐ ܕܥܠ ܡܢܝܘܬ ܡܘܙܓܐ<EOS>ܠܡܕܥ ܐܠܨܐ ܕܓܘܫ̈ܡܐ ܒܡܬܡܙܓܢܘ̈ܬܗܘܢ ܠܘ ܡܒܛܠ ܒܛܠܝܢ ܚܝ̈ܠܝܗܘܢ<EOS> ܘܐܠܐ<EOS>ܠܘ ܡܘܙܓܐ ܗܘܐ ܗܘ ܕܡܫܬܡܫ ܐܠܐ ܡܠܘܢ ܗܘܝܐ ܘܚܘܒܠܐ<EOS> ܘܡܘܙܓܐ ܡܢ ܐܝܬܘܗܝ ܐܝܢܝܘܬܐ ܡܡܨܥܬܐ<EOS>ܕܡܢ ܐܝܢܝ̈ܘܬ ܦܫܝ̈ܛܐ ܕܡܬܟܢܫܝܢ ܘܡܙܥܪ̈ܢ ܠܗܘܢ ܡܢܘ̈ܬܐ ܗܘܝܐ<EOS> ܘܟܕ ܥܒܘ̈ܕܬܐ ܘܚܫܘ̈ܫܬܐ<EOS>ܡܢ ܩܨ ܣܩܘܒܠܝܘܬܗܝܢ ܒܝܢܬܗܝܢ ܡܫܬܡܫܐ ܗܝ ܗܕܐ ܐܝܢܝܘܬܐ ܕܡܝܬ ܒܟܠܗܝܢ ܡܢܘ̈ܬܐ ܡܬܬܟܝܢܐ<EOS>ܘܟܠ ܚܕ ܡܢ ܐܣܛܘܟ̈ܣܐ ܥܒܕ ܡܢ ܒܨܘܪܬܗ ܟܝܢܝܬܐ<EOS> ܚܐܫ ܕܝܢ ܒܗܘܠܐ ܕܝܠܗ ܒܗܿܝ ܕܥܒܘܕܘܬܐ<EOS>ܘܚܫܘܫܘܬܐ ܟܕ ܡܫܚ̈ܠܦܢ ܠܐ ܡܨ̈ܝܢ ܕܒܚܕ ܘܗܘ ܟܕ ܗܘ ܐܟܚܕܐ ܢܬܟܢ̈ܫܢ ܐܝܟ ܣܝܦܐ ܕܦܣܩ ܡܢ<EOS>ܒܚܘܪܦܗ<EOS> ܩܗܐ ܕܝܢ ܒܦܪܙܠܗ<EOS> ܘܡܪܟܒܐ ܕܡܢ ܐܣܛܘ̈ܟܣܐ<EOS> ܐܘ ܒܡܘܙܓܐ ܕܡܥܒܕ ܐܝܟ ܡܚܡܢܘܬܐ<EOS>ܕܗܿܘ ܕܚܡܝܡܘܬܐ ܥܠܘܗܝ ܥܠܒܐ<EOS> ܘܠܗܿ ܠܡܥܒܕܢܘܬܐ ܗܕܐ ܒܐܝܢܝܘܬܐ ܟܢܝܘܗܿ ܐܘ ܒܚܝܠܐ ܐ̱ܚܪܢܐ<EOS>ܕܠܡܘܙܓܐ ܢܩܦ<EOS> ܘܗܝ ܡܥܒܕܢܘܬܐ ܕܐܝܟ ܗܕܐ<EOS> ܐܢ ܚܕܢܝܬ ܙܢܐ ܗܝ ܕܝܠܝܬܐ ܡܬܟܢܝܐ ܐܝܟ ܢܬܘܦܘܬ<EOS>ܡܓܢܛܝܣ ܠܦܪܙܠܐ<EOS> ܐܘ ܡܚܒܠܢܘܬ ܡܕܡ ܡܢ ܙܗܪ̈ܐ ܠܦܓܪ̈ܐ ܕܚܝܘܬܐ<EOS> ܘܐܠܘ ܒܡܘܙܓܐ ܗܘܬ<EOS>ܡܥܒܕܢܘܬܐ ܕܐܝܟ ܗܕܐ ܙܕܩ ܗܘܐ ܕܦܫܝܛܐ ܡܫܡܠܝ ܐܝܢܝܘܬܐ ܐܝܕܐ ܕܠܐ ܥܕܟܝܠ ܐܫܬܗܝܬ ܒܚܘܠܛܢ<EOS>ܣܩܘܒܠܝܐ ܝܬܝܪ ܢܥܒܕ ܗܘܐ<EOS> ܘܗܐ ܠܘ ܗܟܢܐ<EOS> ܐܢܕܝܢ ܡܫܚܠܦܬ ܙܢ̈ܝܐ ܗܝ ܚܝܠܐ ܢܦܫܢܝܐ<EOS>ܡܬܩܪܝܐ<EOS> ܘܐܝܬ ܐܡܬܝ ܕܐܘܡܢܘܬܐ ܬܬܛܟܢ ܠܘܬ ܫܟܝܚܘܬ ܕܝܠܝ̈ܬܐ ܡܕܡ<EOS> ܐܟܙܢܐ ܕܒܐܟܣܘܡܠܝ<EOS>ܘܫܘܝܘܬ ܡܢܘ̈ܬܐ ܠܘ ܐܢܢܩܝܬܐ ܡܕܡ ܐܝܬܝܗܿ ܠܘܬ ܗܘܝܐ ܕܡܘܙܓܐ<EOS> ܒܗܿܝ ܕܐܝܬ ܐܡܬܝ ܕܗܿܘ<EOS>ܕܒܨܝܪ ܥܠܒ ܛܒ ܠܗܿܘ ܕܝܬܝܪ ܒܡܘܙܓܐ<EOS> ܗܐ ܓܝܪ ܐܘܡܢ̈ܝܐ ܒܡܢܬܐ ܒܨܝܪܬܐ ܡܢ ܙܪܢܝܟܐ ܕܡܚܘܪ<EOS>ܗܿܘ ܐܝܢܐ ܕܒܓܡܝܪܘ ܩܛܝܪ ܒܐܢܟܐ ܕܡܟܠܫ ܡܢܬܐ ܕܪܒܐ ܡܢ ܢܚܫܐ ܡܚܘܪܝܢ<EOS> ܘܟܕ ܐܡܪܝܢܢ ܡܘܙܓܐ<EOS>ܡܡܫܚܐ ܠܘ ܡܡܫܚܐ ܡܪܢܝܐ ܒܥܝܢܢ<EOS> ܒܗܿܝ ܕܡܢ ܗܠܝܢ ܗܘ ܕܠܐ ܡܨܝܢ ܗܘ ܠܡܗܘܐ<EOS> ܐܝܟ ܕܡܬܚܘܝܐ<EOS>ܐܠܐ ܠܦܘܬ ܗܿܘ ܡܐ ܕܬܒܥ ܟܝܢܗ ܕܡܪܟܒܐ<EOS>ܡܚܘܝܢܘܬܐ ܡܡܙܓܐ ܡܢ ܡܪܢܝܐ ܐܢ ܢܫܦ ܕܐܝܬܘܗܝ ܐܘ ܡܟܢ ܠܡܗܘܐ ܠܐ ܙܕܩ<EOS>ܕܒܚܕ ܡܢ ܐܬܪ̈ܘܬܐ ܕܦܫܝ̈ܛܐ ܝܬܝܪ ܡܢ ܕܒܗܿܘ ܐ̱ܚܪܢܐ ܢܗܘܐ ܒܕ ܠܝܬ ܥܠܘܒܘܬܐ ܕܠܘܬ ܗܿܘ<EOS>ܢܓܕܐ ܠܗ<EOS> ܘܐܠܐ ܠܘ ܡܡܫܚܐ ܗܘܐ ܡܪܢܝܐ<EOS> ܫܪܝܟܐ ܡܕܝܢ ܕܐܘ ܒܟܠܗܘܢ ܐܟܚܕܐ ܢܫܬܟܚ ܐܘ ܒܠܐ<EOS>ܚܕ ܡܢܗܘܢ<EOS> ܘܬܪ̈ܬܝܗܝܢ ܫܟܝܪ̈ܢ<EOS> ܡܕܝܢ ܘܠܐ ܣܟ ܐܝܬܘܗܝ ܗܿܘ ܕܐܝܟ ܗܢܐ<EOS> ܐܠܐ ܥܒܕܐ ܗܘ<EOS>ܒܠܚܘܕ ܕܡܚܫܒܬܐ<EOS>ܢܘܗܪܐ ܘܒܡܘܙܓܐ ܡܢ ܡܢ ܐܢܢܩܝ ܕܡܙܕܥܪ̈ܢ ܡܢܘ̈ܬܐ<EOS> ܐܝܟܢܐ ܕܣܘܓܐܐ<EOS>ܕܟܠܚܕܐ ܡܢܗܝܢ ܒܣܘܓܐܐ ܕܗܿܝ ܐ̱ܚܪܬܐ ܢܦܓܥ<EOS> ܘܗܟܢܐ ܥܒܘܕܘܬܐ ܘܚܫܘܫܘܬܐ ܡܫܡܠܝܐܝܬ<EOS>ܢܫܬܡ̈ܫܢ<EOS> ܓܘܫ̈ܡܐ ܡܢ ܩܫ̈ܝܐ ܠܘ ܗܟܢܐ ܣܓܝܐܬ ܦܓ̈ܥܢ ܡܢܘ̈ܬܗܘܢ ܒܚܕ̈ܕܐ<EOS> ܐܟܡܐ ܕܗܠܝܢ<EOS>ܐܫܝ̈ܕܐ ܕܐܝܟ ܡܝ̈ܐ ܟܐܢܐܝܬ ܡܕܝܢ ܠܘܬ ܫܛܝܚ̈ܘܬܐ ܘܡܣܬܢܩ ܡܘܙܓܐ ܣܓܝ̈ܐܬܐ<EOS>ܢܘܗܪܐ ܟܠ ܚܕܐ ܓܝܪ ܡܢ ܚܡܝܡܘܬܐ ܐܘ ܩܪܝܪܘܬܐ ܟܕ ܥܫܢܐ ܒܒܪܝܘܬܗ ܕܓܘܫܡܐ<EOS>ܡܥܫܢ ܥܫܢܐ ܣܩܘܒܠܝܘܬܗܿ ܒܓܘܝܘܬܗܿ<EOS> ܘܐܪܥܐ ܡܢ ܚܡܝܡܬ ܥܘ̈ܒܐ ܗܝ ܒܣܬܘܐ<EOS> ܠܘ ܡܛܠ ܗܿܝ<EOS>ܕܡܥܪܩ ܥܪܩܐ ܚܡܝܡܘܬܐ ܡܢ ܩܪܝܪܘܬܐ ܕܥܠ ܫܛܝܚܘܬܗܿ ܐܫܬܠܛܬ<EOS> ܒܗܿܝ ܕܥܠ ܓܕܫ̈ܐ ܫܘܢܝܐ ܠܐ<EOS>ܡܟܢ ܠܡܬܩܛܪܓܘ<EOS> ܐܠܐ ܡܛܠ ܗܿܝ ܕܚܡܝܡܘܬܐ ܗܿܝ ܕܡܠܝܐ ܗܘܬ ܠܡܚܡܘ ܒܪܝܬܗܿ ܐܟܚܕ ܘܓܘܝܘܬܗܿ<EOS>ܟܕ ܩܪܝܪܘܬܐ ܥܠ ܫܛܝܚܘܬܗܿ ܐܫܬܠܛܬ ܡܥܫܢ ܥܫܢܬ ܠܓܘ<EOS> ܒܗܿܝ ܕܟܠ ܡܥܒܕܢܐ ܟܝܢܝܐ ܟܡܐ<EOS>ܕܡܬܬܥܒܕܢܗ ܒܨܝܪ ܝܬܝܪ ܚܝܠܬܢܐ ܙܕܩ ܕܬܗܘܐ ܡܥܒܕܢܘܬܗ ܐܝܟ ܕܐܦ ܢܘܪܐ ܡܕܡ ܗܿܝ ܐܝܕܐ<EOS>ܕܠܡܫܟܢܐ ܕܙܥܘܪ ܥܫܝܢܐܝܬ ܐܝܬ ܠܗܿ ܕܬܚܡ ܛܒ ܡܢ ܕܠܗܿܘ ܕܦܬܐ ܘܪܘܝܚ<EOS>ܢܘܗܪܐ ܥܠ ܗܠܝܢ ܕܠܥܠ ܒܐܐܪ ܡܬܟܝܢܝܢ<EOS>ܚܡܝܡܘܬܐ ܡܢ ܓܝܪ ܙܠܝܩܢܝܬܐ<EOS> ܐܘ ܗܿܝ ܐܣܛܘܟܣܢܝܬܐ<EOS> ܟܕ ܡܦܘܫܫܢܝܬܐ ܡܕܡ<EOS>ܐܝܬܝܗܿ ܘܡܣܠܩܢܝܬܐ ܗܿܘ ܡܐ ܕܡܢ ܪ̈ܛܝܒܐ ܡܦܘܫܫܐ ܥܛܪܐ ܡܬܩܪܐ<EOS> ܗܿܘ ܕܝܢ ܕܡܢ ܝܒܝ̈ܫܐ<EOS>ܬܢܢܐ<EOS> ܘܐܦܢ ܠܘ ܐܘܟܡܐ ܢܗܘܐ<EOS> ܘܣܘܠܩܗ ܡܢ ܕܝܒܝܫܐ<EOS> ܝܬܝܪ ܚܐܦܢܝܐ ܗܘ<EOS> ܡܢ ܩܨ ܥܘܫܢܐ<EOS>ܕܩܛܝܢܘܬܗ<EOS> ܘܡܢ ܥܛܪܐ ܡܢ ܗܿܘ ܡܢ ܩܠܝܠܐ ܐܝܬܘܗܝ<EOS> ܟܐܡܬ ܠܐ ܚܒܝܟ ܒܐܪܥܢܝܘܬܐ<EOS> ܗܿܘ ܕܝܢ<EOS>ܝܩܝܪܐ<EOS> ܘܥܛܪܐ ܡܢ ܩܠܝܠܐ ܟܕ ܠܘܬ ܡܕܝܪܐ ܗܿܘ ܩܪܝܪܐ ܡܬܡܛܐ ܡܬܠܒܕ ܘܩܛܪ ܘܥܢܢܐ ܡܢܗ ܗܘܝܐ<EOS>ܕܚܒܠܐ ܘܝܠܕܐ ܐܘܟܝܬ ܡܚܬܐ ܡܛܪܐ<EOS> ܘܐܢܗܘ ܡܢ ܕܩܪܝܪܘܬܐ ܕܛܒ ܬܩܝܦܐ ܥܠܝܗܿ ܕܥܢܢܐ ܬܫܬܠܛ<EOS>ܡܢ ܩܕܡ ܕܫܪܝܐ ܘܢܚܬܐ ܡܛܪܐ<EOS> ܒܕܡܘܬ ܥܡܪ ܟܘܒܐ ܕܚܛܝܪ ܢܚܬܐ ܗܿܘ ܕܬܠܓܐ ܡܬܩܪܐ<EOS> ܐܢܕܝܢ<EOS>ܒܬܪ ܕܡܫܪܝܐ ܕܬܚܘܬ ܡܛܪܐ<EOS> ܟܕ ܒܐܣܟܝܡ ܛܘ̈ܦܐ ܡܣܬܟܡܐ<EOS> ܬܥܠܘܒ ܥܠܝܗܿ ܩܪܝܪܘܬܐ ܕܐܝܟ ܗܿܝ<EOS>ܐܝܛܐ ܚܡܝܡܘܬܐ ܒܗܿ ܬܦܓܥ<EOS>ܩܪܝܪܘܬܐ ܗܿܝ ܕܒܥܘܡ̈ܩܝ ܛܘܦܐ ܟܡܢܐ ܘܡܩܛܪܐ ܠܗܝܢ ܘܡܚܬܐ ܒܐܣܟܣܡܐ ܗܿܘ<EOS>ܕܒܪܕܐ ܡܬܩܪܐ<EOS> ܐܟܡܐ ܕܒܬܕܐܐ ܘܬܫܪܝܢ ܙܘܝ̈ܬܗܝܢ ܕܝܢ ܡܣܬܪ̈ܚܢ<EOS> ܡܢ ܩܨ ܚܡܝܡܘܬܐ ܕܡܢ<EOS>ܡܬܬܙܝܥܢܘܬܐ ܗܿܝ ܐܝܕܐ ܕܡܕܝܒܐ ܠܗܘܢ ܘܡܓܠܓܠܐ<EOS> ܘܥܛܪ̈ܐ ܡܢ ܗܿܢܘܢ ܝܩܝܪ̈ܐ ܐܢ ܩܪܝܪܘܬܐ<EOS>ܡܕܡ ܒܗܘܢ ܬܦܓܥ ܡܢ ܩܕܡ ܕܢܬܥܠܘܢ ܛܠܐ ܢܚܬܝܢ<EOS> ܘܐܢܗܘ ܕܬܩܝܦܬܐ ܬܗܘܐ ܩܪܝܪܘܬܐ ܗܿܝ ܒܕܡܘܬ<EOS>ܬܠܓܐ ܕܪܩܝܩ ܡܚܬܐ ܠܗܘܢ ܥܛܪ̈ܐ ܗܠܝܢ<EOS> ܘܡܢ ܫܪܟܢܐ ܕܒܐܐܪ ܦܐܫ ܥܪܦܠܐ ܗܘܝܐ<EOS> ܘܥܛܪ̈ܐ ܡܢ<EOS>ܠܒܝ̈ܕܐ ܗܿܢܘܢ ܕܩܪܝܒܝܢ ܠܐܪܥܐ ܡܦܠܗܕܐܝܬ ܚܪܨܦܬܐ ܐܘ ܩܪܨܢܝܬܐ ܡܬܩܪܝܢ<EOS> ܘܥܛܪܐ ܡܢ ܟܡܐ<EOS>ܕܝܬܝܪ ܩܛܝܢܐ ܢܗܘܐ<EOS> ܗܢܐ ܟܠܗ ܕܠܝܠܐܝܬ ܩܛܪ ܐܝܟ ܕܡܬܚܙܝܐ ܒܒܠܐܢ̈ܐܣ ܗܿܢܝܢ ܕܒܝܕ<EOS>ܩܪܝܪܘܬܐ ܒܨܝܪܬܐ ܕܡܢ ܢܩܒܐ ܡܕܡ ܥܐܠܐ ܡܬܠܒܕܝܢ ܥܛܪ̈ܝܗܘܢ ܘܥܡܛܢ̈ܝܐ ܥܪ̈ܡܢܝܐ ܒܓܘܗܘܢ<EOS>ܡܩܝܡܝܢ ܥܕܡܐ ܠܗܿܝ ܕܐܦ ܛܘ̈ܦܐ ܢܚ̈ܬܢ ܡܛܪ̈ܢܝܬܐ<EOS> ܘܐܝܟ ܕܒܣܘܓܐܐ ܒܐܬܪ̈ܘܬܐ ܚܡܝ̈ܡܐ<EOS>ܡܪܬܚܝܢ ܠܡܝ̈ܐ<EOS> ܐܝܛܐ ܡܩܘܪܪܝܢ<EOS> ܒܗܿܝ ܕܗܟܢܐ ܝܬܝܪ ܩܪܝܪ̈ܐ ܡܟܢܝܢ ܠܡܗܘܐ<EOS> ܗܘ̈ܝܢ ܕܝܢ<EOS>ܬܘܒ ܥܢܢ̈ܐ ܠܘ ܒܠܚܘܕ ܕܡܢ ܣܘܓܐܬ ܥܛܪ̈ܐ<EOS> ܐܠܐ ܘܡܢ ܐܐܪ ܗܿܘ ܕܡܢ ܥܘܙܐ ܕܩܪܝܪܘܬܐ ܡܬܠܒܕ<EOS>ܘܡܢ ܐܐܪ ܡܢ ܬܠܝܠܐ ܘܥܢܢ̈ܐ ܪ̈ܩܝܩܬܐ ܩܫܬܐ ܡܦܬܟܬ ܓܘ̈ܢܐ ܡܬܚܙܝܐ<EOS> ܘܗܕܐ ܡܢ ܗܘܝܐ ܡܢ<EOS>ܥܛܘܦܝܐ ܕܙܠܝܩ̈ܝ ܫܡܫܐ ܥܠ ܐܐܪ ܗܿܘ ܕܒܝܕ ܥܛܪܐ ܐܬܬܠܠ<EOS> ܘܗܝ ܗܕܐ ܠܘ ܡܫܡܠܝܬ ܚܘܕܪܐ<EOS>ܗܘܝܐ<EOS> ܒܗܿܝ ܕܐܠܘ ܐܫܬܡܠܝ ܠܗ ܚܘܕܪܐ ܡܢܬܐ ܡܢܗܿ ܬܚܝܬ ܐܪܥܐ ܢܦܠܐ ܗܘܬ<EOS> ܘܗܝ ܗܕܐ ܠܘ ܣܓܝ<EOS>ܡܥܕܐ ܕܬܗܘܐ<EOS> ܘܫܡܫܐ ܒܡܨܥܬ ܫܡܝܐ<EOS> ܘܐܢ ܗܘܬ ܟܒܪ ܒܚܘܕܪܐ ܕܛܒ ܙܥܘܪ<EOS> ܘܗܿܘ ܕܒܗܿ ܡܨܕ ܡܢ<EOS>ܐܢܢܩܝ ܕܫܡܫܐ ܒܣܬܪ ܪܫܗ ܢܗܘܐ<EOS> ܒܗܿܝ ܕܐܝܟ ܦܘܠܘܣ ܡܕܡ ܠܗܿ ܐܝܬܘܗܝ<EOS> ܒܕܓܘܢ ܡܢ ܩܕܡ<EOS>ܡܨܛܠܝܢܘܬܐ ܒܡܥܪܒܐ ܗܝ ܗܕܐ ܡܬܚܙܝܐ<EOS> ܒܬܪܗܿ ܕܝܢ ܒܡܕܢܚܐ<EOS> ܟܐܡܬ ܒܓܒܐ ܕܕܠܩܘܒܠܝ ܠܫܡܫܐ<EOS>ܗܘ ܗܟܘܬ ܘܚܘܓܬܐ ܓܝܓܠܐ ܡܕܡ ܐܝܬܝܗܿ ܕܚܕܝܪܐ ܠܣܗܪܐ<EOS> ܗܿܘܝܐ ܕܝܢ ܟܕ ܐܐܪ ܕܚܕܝܪ ܠܗ<EOS>ܬܠܝܠܐ ܡܕܡ ܢܗܘܐ ܘܣܩܝܠܐ ܕܡܘܬ ܡܚܙܝܬܐ<EOS> ܒܕܓܘܢ ܟܕ ܥܠܘܗܝ ܢܦܠ ܙܗܪܐ ܕܢܨܝܚܘܬܗ ܕܢܗܝܪܐ<EOS>ܗܝ ܨܘܪܬܗ ܚܘܕܪܢܝܬ ܐܣܟܝܡܐ ܡܬܚܙܝܐ<EOS> ܘܬܢܢܐ ܡܢ ܒܣܘܠܩܗ ܟܕ ܡܢ ܥܘܙܐ ܩܘܪܢܝܐ ܡܬܬܟܣ<EOS>ܚܐܦܢܐܝܬ ܠܐܦ̈ܝ ܠܬܚܬ ܡܬܕܚܐ ܘܠܐܐܪ ܡܙܝܥ ܟܕ ܫܓܫ<EOS> ܘܗܟܢܐ ܡܢܗ ܪܘܚܐ ܗܘܝܐ<EOS> ܘܐܝܬ ܐܡܬܝ<EOS>ܕܒܡܚܬܬܗ ܬܢܢܐ ܕܐܝܟ ܗܢܐ ܒܐܚܪܝܢ ܕܡܣܬܠܩ ܦܓܥ<EOS> ܘܗܟܢܐ ܟܘܟܝܬܐ ܗܘܝܐ<EOS> ܗܘ̈ܝܢ ܕܝܢ ܬܘܒ<EOS>ܟܘܟܝ̈ܬܐ ܘܩܪ̈ܚܐ ܡܢ ܦܓܥ̈ܐ ܕܬܪܬܝܢ ܪ̈ܘܚܝܢ ܡܫܚܠܦܬ ܡܫ̈ܒܐ<EOS> ܘܐܝܬ ܐܡܬܝ ܕܪܘܚܐ ܒܥܝܡܐ<EOS>ܡܕܡ ܬܦܓܥ ܘܒܕܡܘܬ ܬܢܢܐ ܒܐܐܪ ܬܚܕܪܝܘܗܝ<EOS> ܘܬܢܢܐ ܡܢ ܕܐܝܟ ܗܿܘ ܐܢ ܒܥܢ̈ܢܐ ܡܕܡ ܢܬܚܒܫ<EOS>ܚܐܦܢܐܝܬ ܡܬܬܙܝܥ ܠܐܦ̈ܝ ܠܥܠ<EOS> ܐܢ ܢܛܝܪܐ ܒܗܿ ܥܕܡܫ ܚܡܝܡܘܬܐ<EOS> ܐܘ ܠܬܚܬ ܐܢ ܥܠܒܬ<EOS>ܩܪܝܪܘܬܐ<EOS> ܘܗܟܢܐ ܟܕ ܥܫܝܢܐܝܬ ܠܗܿ ܡܣܕܩ<EOS> ܩܠܐ ܕܥܫܝܢ ܡܬܝܠܕ ܗܿܘ ܕܪܥܡܐ ܡܬܩܪܐ<EOS> ܘܒܝܕ<EOS>ܙܘܥܐ ܗܿܘ ܥܙܝܙܐ ܐܐܪ ܕܩܪܝܒ ܡܬܢܝܪ<EOS> ܘܗܟܢܐ ܒܪܩܐ ܗܿܘܐ<EOS> ܘܗܘ ܗܿܘ ܬܢܢܐ ܐܢ ܥܒܐ ܩܘܝܡܐ<EOS>ܢܗܘܐ<EOS> ܟܕ ܡܢܗܿ ܕܥܢܢܐ ܦܠܛ<EOS> ܘܒܝܕ ܙܘܥܐ ܗܿܘ ܝܬܝܪ ܚܪܝܦܐ ܡܫܬܠܗܒ<EOS> ܟܕ ܒܨܪܪܐ ܡܢ ܥܒܕ<EOS>ܠܕܗܒܐ ܡܢ ܡܦܫܪ<EOS> ܘܠܗܘܢ ܘܠܐ ܣܟ ܢܟܐ<EOS> ܒܕ ܠܘ ܡܙܕܓܪ ܡܢܗܘܢ ܡܢ ܩܨ ܡܦܪܣܥܘܬܗܘܢ<EOS> ܘܗܿܘ<EOS>ܕܐܝܟ ܗܢܐ ܦܩܥܐ ܩܪܐܐܢܘܣ ܡܬܩܪܐ<EOS> ܘܒܪܩܐ ܡܢ ܩܕܡ ܡܬܚܙܐ ܩܕܡ ܪܥܡܐ ܘܐܦܢ ܐ̱ܚܪܝܬ ܠܗ ܢܩܦ<EOS>ܒܟܝܢܐ ܐܡܪ ܐ̱ܢܐ ܘܠܘ ܒܙܒܢܐ ܒܝܗܿܝ ܕܩܠܐ ܒܝܕ ܙܘܥܗ ܕܐܐܪ ܡܨܐ ܠܡܬܡܛܝܘ ܠܘܬ ܫܡܥܐ<EOS> ܘܟܕ<EOS>ܠܐ ܚܕ ܙܘܥܐ ܕܠܐ ܒܙܒܢܐ<EOS> ܥܠ ܙܒܢܐ ܐܣܬܢܩ<EOS> ܚܙܝܐ ܕܝܢ ܠܘ ܗܟܢܐ ܐܝܟ ܕܐܝܬ ܠܡܚܘܝܘ<EOS> ܒܕܓܘܢ<EOS>ܨܘܪܬ ܡܚܘܬ ܐܝܕ ܩܨܪܐ ܩܕܡ ܩܠ ܡܚܘܬܐ ܟܐܢܐܝܬ ܡܬܕܪܟܐ<EOS> ܘܐܦܢ ܐܟܚܕܐ ܐܢܘܢ ܒܙܒܢܐ<EOS> ܘܬܢܢܐ<EOS>ܡܢ ܐܢ ܡܬܥܟܪܢܐܝܬ ܢܬܡܛܐ ܠܘܬ ܓܝܓܠܐ ܗܿܝ ܢܘܪܢܝܬܐ<EOS> ܡܫܬܓܪܘ ܒܗܿ ܡܫܬܓܪܐ<EOS> ܒܕܓܘܢ ܗܝ<EOS>ܗܘܠܐ ܕܝܠܗ ܐܢ ܥܕܡܐ ܠܐܪܥܐ ܗܝ<EOS> ܟܠܗܝܢ ܡܢܘ̈ܬܗ ܚܕܐ ܡܢ ܚܕܐ ܣܒܝܣܐܝܬ ܡܫܬܓܪ̈ܢ<EOS> ܘܗܟܢܐ<EOS>ܥܡܘ̈ܕܝ ܢܘܪܐ ܡܢ ܐܪܥܐ ܠܘܬ ܫܡܝܐ ܡܬܚܙܝܢ<EOS> ܘܐܢܗܘ ܕܪܗܝܒܐܝܬ ܢܬܩܛܢ<EOS> ܓܡܝܪܐܝܬ ܠܟܝܢܐ<EOS>ܢܘܪܢܝܐ ܗܿܦܟ ܘܠܐ ܡܬܚܙܝܢܐ ܗܿܘܐ ܐܝܟ ܗܿܘ ܕܕܥܟ ܡܣܬܒܪ<EOS> ܐܢܕܝܢ ܒܥܠܬ ܥܒܝܘܬܗ ܠܘ<EOS>ܪܗܝܒܐܝܬ ܡܬܩܛܢ<EOS> ܘܥܡܗܿ ܕܚܘܓܬ ܢܘܪܐ<EOS> ܕܥܡܗܿ ܕܡܘܙܠܬܐ ܚܕܪܐ ܢܚܕܘܪ ܟܘܟ̈ܒܐ ܗܠܝܢ<EOS>ܨܘܨܝ̈ܢܐ ܡܢܗ ܗܘ̈ܝܢ<EOS> ܘܗܘ ܬܢܢܐ ܗܿܘ ܐܢܗܘ ܕܠܓܘ ܡܪܢܝܘܬܐ ܢܗܦܘܟ ܟܕ ܡܬܚܪܟ<EOS> ܐܬܘ̈ܬܐ<EOS>ܣܘ̈ܡܩܬܐ ܕܕܚܝ̈ܠܢ ܒܐܐܪ ܡܬܚܙًܝܢ<EOS> ܐܢܕܝܢ ܬܕܥܟ ܢܘܪܢܝܘܬܗ ܐܬܘ̈ܬܐ ܡܬܚܙܝ̈ܢ ܕܐܘܟ̈ܡܢ<EOS>ܢܘܗܪܐ ܥܠ ܗܠܝܢ ܕܒܓܘ ܐܪܥܐ ܡܬܟܝ̈ܢܢ<EOS>ܥܛܪܐ ܡܢ ܓܝܪ ܕܒܓܘ ܐܪܥܐ ܡܬܚܒܫܝܢ<EOS> ܟܕ ܡܢ ܩܪܝܪܘܬܐ ܡܬܠܒܕܝܢ<EOS> ܠܟܝܢܐ<EOS>ܗܿܦܟܝܢ ܕܡܝ̈ܐ<EOS> ܒܕܓܘܢ ܐܢ ܡܠܘܐܐ ܐܝܬ ܠܗܘܢ ܕܣܒܝܣܐܝܬ ܠܗܘܢ ܡܬܡܛܐ<EOS> ܥܝܢ̈ܬܐ ܪ̈ܕܝܢ<EOS>ܐܢܕܝܢ ܠܝܬ ܠܗܘܢ ܡܠܘܐܐ ܡܝ̈ܐ ܒܠܚܘܕ ܗܿܘܝܢ ܕܩܒܝܢ<EOS> ܒܗܿ ܒܕܡܘܬܐ ܘܬܢ̈ܢܐ ܕܡܬܚܒܫܝܢ ܒܓܘ<EOS>ܐܪܥܐ<EOS> ܟܕ ܬܩܦܝܢ ܡܢܝܕܝܢ ܠܗܿ<EOS> ܟܕ ܡܕܡ ܡܢ ܡܢܘ̈ܬܗܿ ܐܝܬ ܐܡܬܝ ܕܡܦܪܩܝܢ<EOS> ܘܗܟܢܐ ܐܦ<EOS>ܢܝ̈ܕܐ ܐܦ ܦܚ̈ܬܐ ܒܐܪܥܐ ܗܿܘܝܢ<EOS> ܘܐܝܬ ܐܡܬܝ ܕܗܢܘܢ ܬܢ̈ܢܐ ܡܢ ܩܨ ܡܬܬܙܝܥܢ̈ܘܬܐ ܚܐܦܢܝ̈ܬܐ<EOS>ܢܬܢܝܪܘܢ<EOS> ܘܟܕ ܠܐܪܥܐ ܨܪܝܢ ܢܦܩܝܢ<EOS> ܘܗܟܢܐ ܢܘܪ̈ܢܘܬܐ ܒܐܬܪ̈ܘܢ ܐܬܪ̈ܘܢ ܡܢ ܐܪܥܐ ܢܦ̈ܩܢ<EOS>ܐܟܡܐ ܕܒܓܙܪ̈ܬܐ ܕܐܠܘܣ ܘܒܠܦܝܪܐ ܘܐܛܢܝ<EOS> ܒܐܬܪ̈ܘܬܐ ܕܝܢ ܗܿܢܘܢ ܡܥܝܢ̈ܝܐ ܡܫܬܗܝܐ<EOS>ܚܡܝܡܘܬܗܘܢ ܒܫܒܒܘܬܗ ܕܟܝܢܐ ܡܝܢܝܐ<EOS> ܒܕܓܘܢ ܟܕ ܠܡܝ̈ܐ ܡܪܬܚܝܢ ܡܢ ܗܿܝ ܕܢܨܪܘܢܗܿ ܠܐܪܥܐ<EOS>ܘܩܢܘܡܐܝܬ ܢܬܚܙܘܢ<EOS> ܬܚܒܝܢ ܘܒܕܘܟܝ̈ܬܐ ܕܐܝܟ ܗܠܝܢ ܩܨ̈ܡܐ ܘܢܒܝ̈ܘܬܐ ܠܐ̱ܢܫ̈ܝܢ ܡܫܬܟܢ̈ܢ<EOS>ܐܟܡܐ ܕܒܒܝܬ ܣܓܕܬܐ ܗܿܝ ܕܕܠܦܘܣ ܐܝܟ ܕܡܥܗܕ ܦܝܠܣܘܦܐ<EOS> ܥܛܪ̈ܐ ܕܝܢ ܘܬܢ̈ܢܐ ܗܿܢܘܢ ܕܒܝܕ<EOS>ܡܚܝܠܘܬܗܘܢ ܠܐ ܡܠܝܢ ܠܐܪܥܐ ܘܠܡܦܠܛ ܡܬܚܒܫܘ ܒܓܘ ܛܘܪ̈ܐ ܘܐܪ̈ܥܬܐ ܡܬܚܒܫܝܢ<EOS> ܘܟܕ<EOS>ܒܡܫܚܠܦܘܬ ܙܢ̈ܝܐ ܕܡܘ̈ܙܓܐ ܡܬܡܙܓܝܢ<EOS> ܠܦܘܬ ܡܫܚܠܦܘܬ ܐܬܪ̈ܘܬܐ ܘܙܒܢ̈ܐ ܘܗܘ̈ܠܐܣ<EOS> ܓܘܫ̈ܡܐ<EOS>ܗܠܝܢ ܚܣܝܪ̈ܝ ܪܘܟܒܐ ܡܛܠܝܩ̈ܝܐ ܐܘܟܝܬ ܡܬܚܦܪ̈ܢܐ ܗܘܝܢ<EOS> ܘܡܢ ܬܢ̈ܢܐ ܡܢ ܡܬܚܒܫܝܢ<EOS> ܓܘܫ̈ܡܐ<EOS>ܗܠܝܢ ܠܐ ܡܬܩܪ̈ܢܣܢܐ ܐܘܟܝܬ ܠܐ ܡܫܬܒ̈ܛܢܐ ܐܟܚܕ ܘܠܐ ܡܬܦܫܪ̈ܢܐ ܠܚܘܕܝܗܘܢ ܡܬܝܠܕܝܢ<EOS>ܐܟܙܢܐ ܕܢܘܫܕܪ ܘܡܠܚܐ<EOS> ܘܢܘܫܕܪ ܡܢ ܐܝܬ ܐܡܬܝ ܕܡܢ ܬܢ̈ܢܝ ܐܬܘ̈ܢܐ ܡܬܢܣܒ<EOS> ܡܠܚܐ ܕܝܢ ܡܢ<EOS>ܟܠܫܐ ܘܩܛܡܐ ܟܕ ܐܟܚܕܐ ܒܡܝ̈ܐ ܢܬܒܫܠܘܢ ܘܢܨܛܦܘܢ ܘܢܬܪܬܚܘܢ ܥܕ ܩܛܪܝܢ<EOS> ܘܡܢ ܗܠܝܢ ܡܢ<EOS>ܕܥܛܪܢܝܘܬܐ ܥܠܒܐ ܒܗܘܢ ܠܬܢܢܝܘܬܐ<EOS> ܘܟܕ ܨܠܝܠܝܢ ܩܛܪܘ<EOS> ܒܠܘܪ̈ܐ ܡܬܝܠܕܝܢ ܘܝܩܘ̈ܢܕܐ ܠܐ<EOS>ܡܬܩܪ̈ܢܣܢܐ ܘܥ̈ܛܠܝ ܠܡܬܦܫܪܘ<EOS> ܘܟܒܪܝܬܐ ܡܢ ܗܿܘܝܐ ܡܢ ܡܬܡܙܓܢܘܬ ܥܛܪ̈ܐ ܘܥܡ ܬܢܢܐ ܘܐܐܪ<EOS>ܡܬܡܙܓܢܘܬܐ ܡܫܡܠܝܬܐ ܐܝܕܐ ܕܕܗܝܢܘܬܐ ܫܟܢܬܗܿ<EOS> ܙܝܘܓ ܕܝܢ ܡܬܝܠܕ ܡܢ ܡܬܡܙܓܢܘܬ ܥܛܪܐ ܥܡ<EOS>ܬܢܢܐ ܟܒܪܝܬܢܝܐ ܡܫܪܪܐܝܬ<EOS> ܘܟܕ ܥܛܪܐ ܡܢ ܘܬܢܢܐ ܐܟܚܕܐ ܡܬܡܙܓܝܢ ܡܘܙܓܐ ܕܩܪܝܒ ܠܡܡܫܚܘܬܐ<EOS>ܓܘܫ̈ܡܐ ܗܠܝܢ ܫܒܝ̈ܥܝܐ ܡܢܗܘܢ ܡܬܝܠܕܝܢ<EOS> ܐܟܙܢܐ ܕܕܗܒܐ ܘܣܐܡܐ ܘܗܠܝܢ ܕܫܪܟܐ<EOS> ܘܐܒܗ̈ܝ<EOS>ܟܠܗܘܢ ܙܝܘܓ ܘܟܒܪܝܬܐ<EOS> ܘܓܘܫ̈ܡܐ ܡܢ ܗܿܢܘܢ ܕܠܐ ܦܫܪܝܢ ܐܦܠܐ ܡܫܬܒܛܝܢ ܐܪܥܢܝܘܬܐ ܥܠܒܐ<EOS>ܐܝܟ ܡܪܩܫܝܬܐ ܘܟܘܟܒ ܐܪܥܐ<EOS> ܘܗܠܝܢ ܡܢ ܘܗܿܘ ܡܐ ܕܠܗܘܢ ܕܡܐ<EOS> ܐܟܙܢܐ ܕܓܪ̈ܕܝ ܦܪܙܠܐ<EOS> ܟܕ<EOS>ܒܙܪܢܝܟܐ ܘܟܒܪܝܬܐ ܡܬܛܘܝܢ ܬܟܝܒܐܝܬ<EOS> ܥܓܠ ܦܫܪܝܢ<EOS> ܘܗܿܠܝܢ ܡܢ ܕܦܫܪܝܢ<EOS> ܠܐ ܕܝܢ ܡܫܬܒܛܝܢ<EOS>ܡܝܢܝܘܬܐ ܥܠܝܗܘܢ ܥܠܒܐ<EOS> ܐܝܟ ܙܓܘܓܝܬܐ<EOS> ܗܠܝܢ ܕܝܢ ܕܡܫܬܒܛܝܢ ܘܦܫܪܝܢ<EOS> ܕܗܝܢܘܬܐ ܐܝܕܐ ܕܠܘ<EOS>ܡܫܡܠܝܐܝܬ ܩܛܝܪܐ<EOS> ܘܡܝܢܝܘܬܐ ܥܒܝܬܐ ܥܠܝܗܘܢ ܥܠܒܐ<EOS> ܘܗܠܝܢ ܡܢ ܕܡܫܬܓܪܐ ܒܗܘܢ ܢܘܪܐ<EOS>ܐܐܪܝܘܬܐ ܘܢܘܪܢܝܘܬܐ ܥܠܝܗܘܢ ܥܠܒܐ<EOS> ܘܓܘܫ̈ܡܐ ܡܢ ܕܚܡܝܡܘܬܐ ܩܛܪܐ ܠܗܘܢ<EOS> ܡܢ ܩܪܝܪܘܬܐ<EOS>ܡܬܦܫܪܝܢ ܐܝܟ ܡܠܚܐ<EOS> ܘܗܠܝܢ ܕܩܪܝܪܘܬܐ ܩܛܪܐ ܠܗܘܢ ܡܢ ܚܡܝܡܘܬܐ ܡܬܦܫܪܝܢ<EOS> ܘܟܐܦ̈ܐ ܡܢ<EOS>ܡܬܟܝ̈ܢܢ ܡܢ ܛܝܢܐ ܕܥܫܝܢܐܝܬ ܡܢ ܚܡܝܡܘܬܐ ܐܬܒܫܠ<EOS>ܩܦܠܐܘܢ ܕܬܠܬܐ<EOS>ܥܠ ܙܢ̈ܝܐ ܕܢܦܫ̈ܬܐ<EOS>ܩܕܡܝܬ ܥܠ ܗܿܝ ܢܨܒܬܢܝܬܐ<EOS>ܒܢܨܒ̈ܬܐ ܡܢ ܓܝܪ ܡܥܒܕܢ̈ܘܬܐ ܡܕܡ ܡܬܥܝ̈ܢܢ<EOS> ܐܟܙܢܐ ܕܬܪܒܝܬܐ<EOS>ܘܡܬܬܪܣܝܢܘܬܐ<EOS> ܗܿܢܝܢ ܐܝܠܝܢ ܕܐܠܘ ܒܝܕ ܓܘܫܡܢܝܘܬܐ ܠܗܝܢ ܐܫܬܟܚ̈ܝܢ ܠܟܠ ܓܫܘܡ ܙܕܩ ܗܘܐ<EOS>ܕܢܫܬܟ̈ܚܢ<EOS> ܘܗܐ ܠܘ ܗܟܢܐ<EOS> ܫܪܝܟܐ ܡܕܝܢ ܕܡܢ ܥܠܬܐ ܗܿܝ ܐ̱ܚܪܬܐ ܕܕܝܠܢܝܐ ܠܗܝܢ ܫܟܝ̈ܚܢ<EOS>ܗܿܝ ܐܝܕܐ ܕܨܘܪܬܐ ܡܕܡ ܟܝܢܝܬܐ ܐܝܬܝܗܿ<EOS> ܕܒܝܕ ܡܡܙܓܘܬܐ ܕܛܒ ܡܫܡܠܝܐ ܡܢ ܗܿܝ ܕܡܬܚܦܪ̈ܢܐ<EOS>ܡܢ ܝܗܒ ܨܘܪ̈ܬܐ ܩܢ̈ܝ ܕܠܗܿ ܢܦܫܐ ܡܟܢܝܐ ܡܠܬܐ ܢܨܒܬܢܝܬܐ<EOS> ܘܗܝ ܗܝ ܥܠܬ ܡܥܒܕܢ̈ܘܬܐ ܕܐܝܟ<EOS>ܗܠܝܢ ܘܩܢܘ̈ܡܐ ܡܢ ܝܥܝ̈ܝܐ ܟܕ ܠܘ ܡܢܫܠܝ ܒܓܡܝܪܘܬܐ ܕܡܨܝܐ ܠܗܘܢ ܗܿܘܝܢ<EOS> ܐܦܠܐ ܬܘܒ ܒܙܢܐ<EOS>ܡܕܡ ܕܠܐ ܡܕܡ ܡܢܗܘܢ ܢܬܦܘܫܫ<EOS> ܐܦܠܐ ܬܘܒ ܒܙܢܐ ܠܐ ܡܬܚܒܠܢܐ<EOS> ܘܒܛܝܠܘܬܐ ܐܠܗܝܬܐ ܐܝܟ<EOS>ܕܡܬܐܪܙܐܝܬ ܪܒܬ ܐܟܝܦܐ ܕܬܛܪ ܐܕܫܢܝܘܬ ܗܿܢܘܢ ܕܠܘ ܡܟܬܪܘ ܡܨܝܢ ܕܢܟܬܪܘܢ ܩܢܘܡܐܝܬ ܡܛܠ<EOS>ܗܠܝܢ ܐܢܢܩܐܝܬ ܐܣܬܢܩܬ ܟܠ ܢܨܒܬܐ ܥܠ ܥ̈ܠܬ ܡܥܒܕܢ̈ܘܬܐ ܬܠܬ ܕܐܝܬܝܗ̈ܝܢ ܚ̈ܝܠܐ ܡܕܡ<EOS>ܘܗܢܘܢ ܗܠܝܢ ܐܘ ܠܗܘܠܐ ܕܬܘܪܣܝܐ ܡܟܢܝܢ ܠܡܫܚܠܦܘ ܠܘܬ ܕܡܝܘܬ ܐܘܣܝܐ ܕܡܬܬܪܣܝܢܐ ܐܝܟ<EOS>ܕܠܬܚܠܘܦ ܡܢܘ̈ܬܐ ܕܐܬܦܘܫ̈ܫܝܢ<EOS> ܘܗܿܘ ܕܗܟܢܐ ܚܝܠܐ ܡܬܟܢܐ ܡܬܪܣܝܢܐ<EOS> ܐܘ ܚܝܠܐ ܡܕܡ ܢܗܘܐ<EOS>ܡܘܣܦܢܐ ܕܡܢܘ̈ܬܗ ܒܩܝ̈ܡܐ ܬܠܝ̈ܬܝܐ<EOS> ܥܕ ܢܬܡܛܐ ܠܫܘܡܠܝܐ ܟܝܢܝܐ ܕܠܗ ܡܟܢ ܘܡܬܟܢܐ ܡܪܒܝܢܐ<EOS>ܐܘ ܚܝܠܐ ܡܕܡ ܢܗܘܐ ܐܝܢܐ ܕܡܟܢ ܠܡܦܪܫ ܝܬܝܪܘܬܐ ܡܕܡ ܡܢ ܗܘܠܐ ܗܿܝ ܐܝܕܐ ܕܥܠܬ ܫܟܝܚܘܬܐ<EOS>ܗܘܝܐ ܕܩܢܘܡ ܐ̱ܚܪܝܢ ܘܡܘܠܕܢܐ ܡܬܩܪܐ<EOS> ܘܗܘ ܗܢܐ ܒܡܢܗܝܢ ܕܢܨܒ̈ܬܐ ܒܩܢܘܡܐ ܗܘ ܠܚܘܕܝܐ<EOS>ܗܿܘܐ<EOS> ܒܡܢܗܝܢ ܕܝܢ ܐܝܟ ܕܒܕܩ̈ܠܐ<EOS> ܘܒܗܿ ܒܕܡܘܬܐ ܘܒܚܝ̈ܘܬܐ ܒܩܢܘ̈ܡܐ ܬܪܝܢ ܗܿܘܐ<EOS> ܕܒܗܿܘ<EOS>ܡܢ ܚܝܠܐ ܐܝܬ ܕܥܒܘܕܘܬܐ<EOS> ܒܗܿܘ ܕܝܢ ܕܚܫܘܫܘܬܐ<EOS> ܘܡܘܠܕܢܐ ܡܢ ܡܢ ܗܠܝܢ ܬܪܝܢ ܕܫܪܟܐ<EOS>ܡܫܬܡܫ<EOS> ܘܠܡܬܪܣܝܢܐ ܬܘܒ ܡܫܡܫܝܢ ܚܝ̈ܠܝܢ ܐܪܒܥܐ ܢܬܘܦܐ ܐܡܪ ܐ̱ܢܐ ܕܬܘܪܣܝܐ ܘܐܚܘܕܗ ܥܕ<EOS>ܢܬܓܡܪ ܒܥܒܕܐ ܘܦܫܘܪܐ ܗܿܘ ܕܒܝܕ ܡܡܙܓܢ̈ܘܬܗ ܕܠܬܘܪܣܝܐ ܥܗܢ ܠܩܘܒܠܐ ܕܨܘܪܬ ܡܬܬܪܣܝܢܐ ܠܗ<EOS>ܥܒܕ<EOS> ܘܕܚܘܝܐ ܕܗܿܘ ܡܐ ܕܠܐ ܡܫܬܥܒܕ ܠܡܬܬܨܪܘ ܘܕܡܬܪܣܝܢܐ ܡܢ ܐ̱ܚܪܝܢ ܗܘ ܡܢ ܗܠܝܢ ܬܪܝܢ<EOS>ܡܫܬܡܫ̈ܢܐ ܕܫܪܟܐ<EOS> ܒܗܿܝ ܕܡܦܫ ܗܘ ܦܐܫ ܒܬܪ ܒܘܛܠܗܘܢ ܥܕ ܩܨܐ<EOS> ܘܡܪܒܝܢܐ ܡܢ ܠܘ ܗܘ ܡܘܠܕܢܐ<EOS>ܗܘ<EOS> ܒܗܿܝ ܕܡܫܟܚ ܫܟܝܚ ܟܕ ܘܠܐ ܣܟ ܗܿܘ ܘܟܠܗܘܢ ܗܠܝܢ ܟܕ ܚ̈ܝܠܐ ܐܢܘܢ ܓܘܫ̈ܡܢܝܐ ܠܘ ܠܥܠܡ<EOS>ܡܨܝܢ ܠܡܟܬܪܘ ܐܝܟ ܕܡܬܚܘܝܐ<EOS> ܘܡܘܠܕܢܐ ܡܢ ܡܥܫܢ ܥܫܢ<EOS> ܟܕ ܗܿܘ ܡܪܒܝܢܐ ܡܚܒ ܚܐܒ ܡܢ ܩܨ<EOS>ܡܫܪܬܚܘܬ ܗܘܠܐ ܗܿܝ ܕܒܬܪܒܝܬܐ ܠܩܘܕܡܝܢ ܥܐܠܐ ܗܘܬ<EOS> ܘܡܬܪܣܝܢܐ ܡܢ ܥܕ ܡܘܢܥܗ ܕܫܪܝܐ ܡܟܬܪ<EOS>ܒܗܿܝ ܕܐܦ ܦܘܫܫܐ ܕܠܐ ܦܣܩ ܡܟܬܪ<EOS>ܢܘܗܪܐ ܥܠ ܢܦܫܐ ܡܪܓܫܢܝܬܐ<EOS>ܘܐܣܛܘܟ̈ܣܐ ܡܢ ܟܕ ܡܢ ܡܡܙܓܘܬܐ ܕܛܒ ܡܫܡܠܝܐ ܡܢ ܗܿܝ ܕܢܨܒ̈ܬܐ ܢܬܡܙܓܘܢ<EOS>ܫܘܡܠܝܐ ܕܛܒ ܡܢ ܗܿܘ ܕܗܿܢܝܢ ܡܥܠܝ ܡܩܒ̈ܠܢ<EOS> ܕܠܗ ܠܢܦܫܐ ܡܪܓܫܢܝܬܐ ܐܘ ܚܝܘܬܢܝܬܐ ܝܕܥܐ<EOS>ܠܡܠܬܐ<EOS> ܘܠܗܕܐ ܡܢ ܢܦܫܐ ܒܬܪ ܢܛܝܪܘܬ ܚ̈ܝܠܐ ܗܠܝܢ ܢܨܒܬܢ̈ܝܐ<EOS> ܬܪܝܢ ܚܝ̈ܠܐ ܓܢܣܢ̈ܝܐ<EOS>ܕܝܠܢܝܝܢ<EOS> ܡܕܪܟܢܐ ܠܡܐܡܪ ܘܡܙܝܥܢܐ<EOS> ܘܗܘ ܗܢܐ ܡܙܝܥ ܐܘ ܒܗܿܝ ܕܡܫܘܓܪܢܐ ܗܘ<EOS> ܐܘ ܒܗܿܝ<EOS>ܕܥܒܘܕܐ<EOS> ܘܡܫܘܓܪܢܐ ܡܢ ܐܝܬܘܗܝ ܚܝܠܐ ܚܐܦܢܝܐ ܕܒܝܕ ܡܕܪܟܢܘܬ ܦܢܛܣܝܐ<EOS> ܐܘ ܚܝܠܐ ܡܬܗܓܓܢܐ<EOS>ܐܘ ܗܘܢܐ ܡܬܬܝܬܐ ܠܘܬ ܗܿܝ ܕܢܬܒܥ ܗܿܘ ܕܪܓܝܓ ܐܘ ܕܢܕܚܘܩ ܗܿܘ ܕܣܢܐ<EOS> ܘܒܗܿܘ ܡܢ ܙܢܐ ܪܓܬܐ<EOS>ܡܬܩܪܐ<EOS> ܒܗܢܐ ܕܝܢ ܚܡܬܐ<EOS> ܘܗܟܢܐ ܡܚܪܝܝܐ ܘܡܫܘܓܪ ܠܚܝܠܐ ܗܿܘ ܥܒܘܕܗܿ ܕܡܬܬܙܝܥܢܘܬܐ<EOS>ܕܡܬܦܩܕܢܗ ܗܘ ܠܘܬ ܗܿܝ ܕܢܥܒܕܝܗܿ<EOS> ܘܗܘ ܗܢܐ ܐܝܬܘܗܝ<EOS> ܚܝܠܐ ܡܕܡ ܕܫܪܐ ܒܪ̈ܘܚܐ ܚܡܝ̈ܠܬ<EOS>ܒܓܝ̈ܕܐ ܘܥܘܩܒܪ̈ܬܐ ܘܡܟܢ ܠܡܩܝܣܘ ܘܠܡܦܫܛ ܥܘܩܒܪ̈ܬܐ ܠܘܬ ܢܬܦܐ ܐܘ ܕܚܝܐ<EOS> ܘܚܝ̈ܠܐ ܡܢ<EOS>ܡܬܕܪ̈ܟܢܐ ܬܪܝܢܐܝܬ ܡܬܦܠܓܝܢ<EOS> ܠܒܪ̈ܝܐ ܐܡܪ ܐ̱ܢܐ ܘܠܓܘ̈ܝܐ ܘܒܪ̈ܝܐ ܡܢ ܚܡܫܐ<EOS>ܕܡܢܗܘܢ ܓܫܬܐ ܕܒܗܿ ܚܝܘܬܐ ܗܝ ܚܝܘܬܐ ܝܬܝܪ ܡܢ ܗܠܝܢ ܐ̱ܚܪ̈ܢܐ<EOS> ܘܡܥܒܕܢܗܿ<EOS>ܡܢ ܐܝܬܘܗܝ<EOS> ܚܝܠܐ ܡܕܡ ܫܪܐ ܒܡܫܟܐ ܕܒܟܠܗܿ ܫܛܝܚܘܬ ܦܓܪܐ<EOS> ܡܕܪܟ ܕܝܢ ܒܝܕ ܓܫܘܦܘܬܐ ܟܕ<EOS>ܚܐܫ ܡܢ ܣܩܘܒܠܝܘܬ ܣܩܘܒ̈ܠܝܐ ܐܝܟ ܐܝܢܝ̈ܘܬܐ ܗܢܝܢ ܐܪܒܥ<EOS> ܘܩܠܝܠܘܬܐ ܘܝܩܝܪܘܬܐ<EOS> ܘܫܥܝܥܘܬܐ<EOS>ܘܚܪܘܣܘܬܐ<EOS> ܘܩܫܝܘܬܐ ܘܪܟܝܟܘܬܐ<EOS> ܘܡܛܠ ܗܕܐ ܐܬܦܪܬܟܘ ܐ̱ܢܫ̈ܝܢ<EOS> ܕܠܘ ܚܕ ܗܘ ܚܝܠܐ<EOS> ܒܗܿܝ<EOS>ܕܡܕܪ̈ܟܢܘܬܐ ܡܫܚ̈ܠܦܬܐ<EOS> ܥܠ ܚܝ̈ܠܐ ܗܘ ܣܢܝܩܢ ܡܫܚ̈ܠܦܐ<EOS>ܘܡܢܗܘܢ ܬܘܒ ܛܥܡܬܐ ܕܚܝܠܐ ܐܝܬܝܗܿ ܡܛܟܣ ܒܓܝ̈ܕܐ ܦܪܝܣ ܥܠ ܓܘܫܡܗ ܕܠܫܢܐ<EOS>ܗܿܘ ܕܒܡܬܛܥܡ̈ܢܐ ܕܒܗ ܓܫܦܝܢ ܟܕ ܚܠܝܛܝܢ ܒܪܛܝܒܘܬܐ ܪܘܩܢܝܬܐ<EOS> ܐܝܕܐ ܕܡܬܐܝܢܐ ܒܛܥܡܬܗܘܢ<EOS>ܡܪܓܫ<EOS>ܡܢܗܘܢ ܬܘܒ ܣܘܩܐ ܗܿܘ ܕܚܝܠܐ ܗܘ ܡܛܟܣ ܒܬܪ̈ܝܢܘܬ ܬܘܣ̈ܦܬܐ ܕܩܘܕܡܗ<EOS>ܕܡܘܚܐ<EOS> ܗܢܝܢ ܕܡܝ̈ܬ ܠܚܠܡ̈ܬ ܬܕܝ̈ܐ<EOS> ܗܿܘ ܕܒܡܨܥܝܘܬܗ ܕܐܐܪ ܘܥܛܪ̈ܐ ܐܝܢ̈ܝܝ ܒܐܝܢܝ̈ܘܬ<EOS>ܡܬܬܪ̈ܝܚܢܐ ܡܪܓܫ<EOS> ܘܕܠܘ ܒܝܕ ܓܫܘܦܘܬ ܡܢܘ̈ܬܐ ܕܐܬܦܘܫ̈ܫܝܢ ܡܢ ܡܬܬܪ̈ܝܚܢܐ ܡܪܓܫ<EOS> ܐܠܐ ܒܝܕ<EOS>ܡܬܐܝܢܢܘܬܗ ܕܐܐܪ ܓܠܝܐ<EOS> ܡܢ ܗܿܝ ܕܗܐ ܡܢ ܓܘܫ̈ܡܐ ܕܛܒ ܙܥܘܪ̈ܝܢ ܪ̈ܝܚܢܐ ܡܬܬܣܝܩܝܢ<EOS>ܒܐܬܪ̈ܘܬܐ ܡܒܥܕ̈ܝ ܡܢܗܘܢ<EOS> ܗܿܢܘܢ ܐܝܠܝܢ ܕܐܠܘ ܟܠܗܘܢ ܓܘܫܡ̈ܝܗܘܢ ܐܬܦܘܫܫܘ ܠܣ̈ܟܐ ܗܠܝܢ<EOS>ܠܐ ܡܨܝܢ ܗܘܘ ܠܡܬܡܛܝܘ<EOS> ܘܡܢ ܗܿܝ ܬܘܒ ܕܗܐ ܐܦ ܓܘܫ̈ܡܐ ܡܕܡ ܩܫ̈ܝܐ ܡܬܬܣܝܩܝܢ<EOS>ܘܡܢܗܘܢ ܬܘܒ ܫܡܥܐ ܕܐܝܬܘܗܝ ܚܝܠܐ ܡܛܟܣ ܒܓܝܕܐ ܗܿܘ ܕܥܠ ܓܪܡܐ ܩܘܟܠܝܘܢܝܐ<EOS>ܕܒܓܘ ܐܕܢܐ ܦܪܝܣ<EOS> ܡܪܓܫ ܒܩ̈ܠܐ ܘܢܩ̈ܫܐ ܒܡܨܥܝܘܬܗ ܕܐܐܪ<EOS> ܘܩܠܐ ܡܢ ܐܝܬܘܗܝ ܡܬܓܠܠܢܘܬܐ<EOS>ܐܐܪܝܬܐ ܕܒܝܕ ܕܚܝܐ ܐܘ ܡܚܝܐ ܗܘܐ<EOS> ܟܕ ܗܘܐ ܐܐܪ ܡܢ ܚܐܦܐ ܡܙܕܪܒ<EOS> ܘܡܬܡܛܝܐ ܗܝ ܡܬܓܠܠܢܘܬܐ<EOS>ܠܘܬ ܐܐܪ ܗܿܘ ܕܒܓܘ ܐܕܢܐ<EOS> ܘܡܣܟܡܐ ܠܗ ܒܐܣܟܝܡ ܝܬܗܿ<EOS> ܘܟܕ ܥܠ ܡܫܟܐ ܐܘܟܝܬ ܚܠܒܐ ܗܘ<EOS>ܕܦܪܝܣ ܥܠ ܓܝܕܐ ܚܠܝܠܐ ܐܝܟ ܕܥܠ ܛܒܠܐ ܡܬܛܪܐ<EOS> ܙܡܡܐ ܡܕܡ ܡܬܝܠܕ ܘܡܢ ܚܝܠܐ ܕܗܪܬܡܢ<EOS>ܡܬܪܓܫ<EOS>ܘܡܢܗܘܢ ܬܘܒ ܚܙܝܐ ܐܝܬܘܗܝ<EOS> ܗܿܘ ܚܝܠܐ ܡܕܡ ܐܝܬܘܗܝ ܕܡܛܟܣ ܒܓܝ̈ܕܐ<EOS>ܚܠܝ̈ܠܐ ܕܡܢ ܡܘܚܐ ܠܘܬ ܒܒܬܐ ܡܬܝܒܠܝܢ<EOS> ܘܠܨܘܪ̈ܬܐ ܕܒܪܛܝܒܘܬܐ<EOS> ܓܠܝܕܢܝܬܐ ܡܬܪ̈ܫܡܢ ܡܕܪܟ<EOS>ܒܡܨܥܝܘܬܐ ܕܐܐܪ ܢܗܝܪܐ ܘܨܠܝܠܐ<EOS>ܪܘܥܐ ܘܡܚܘ̈ܝܢܘܬܐ ܘܗܿܘ ܕܐܣܒܪ ܕܚܙܝܐ ܒܝܕ ܢܦܘܩܘܬ ܙܠܝܩܐ ܡܢ ܥܝܢܐ<EOS>ܗܿܘ ܕܒܡܬܚ̈ܙܝܢܐ ܓܫܦ ܗܿܘܐ ܦܕ<EOS> ܒܗܿܝ ܕܗܘ ܗܢܐ ܐܢ ܓܕܫܐ ܗܘ ܐܝܟܢܐ ܡܨܐ ܠܡܬܦܪܫܘ ܡܢ ܗܿܘ<EOS>ܕܢܣܝܡ ܘܢܦܓܥ ܒܡܬܚܙܝܢܐ ܒܠܥܕ ܚܘܒܠܐ<EOS> ܐܢ ܕܝܢ ܓܘܫܡܐ ܗܘ ܐܝܟܢܐ ܡܨܐ ܗܘܐ ܗܿܘ ܕܒܒܒܬܐ<EOS>ܙܥܘܪܬܐ ܡܣܬܝܟ ܗܘܐ ܥܠ ܦܠܓܗ ܕܚܘܕܪܐ ܥܠܡܢܝܐ ܢܬܦܪܣ ܗܘܐ ܟܕ ܢܦܩ<EOS> ܘܬܘܒ ܙܕܩ ܗܘܐ<EOS>ܕܒܡܕܪܟܢܘܬܗ ܕܠܗܠܝܢ ܕܩܢ̈ܣܐ ܢܣܕܩ ܗܘܐ ܠܡܘܙًܠܬ ܛܥ̈ܝܐ<EOS> ܘܬܘܒ ܗܝ ܡܬܬܙܝܥܢܘܬܗ ܐܘ<EOS>ܟܝܢܝܬܐ ܙܕܩ ܗܘܐ ܕܬܗܘܐ<EOS> ܘܒܕܓܘܢ ܠܘ ܠܦܢܝ̈ܬܐ ܡܫܚ̈ܠܦܬܐ ܙܕܩ ܗܘܐ ܕܢܬܬܙܝܥ<EOS> ܐܘ<EOS>ܨܒܝܢܝܬܐ<EOS> ܒܕܓܘܢ ܙܕܩ ܗܘܐ ܕܡܨܝܢ ܗܘܝܢ ܠܡܚܕܝܘܗܝ ܘܠܐ ܢܚܙܐ ܟܕ ܥܝܢ̈ܝܢ ܦܬܝ̈ܚܢ<EOS> ܘܬܘܒ<EOS>ܙܕܩ ܗܘܐ ܕܠܐ ܢܫܬܚܠܦ ܗܘܐ ܚܙܝܐ ܒܝܕ ܪܚܝܩܘܬܐ ܘܩܪܝܒܘܬܐ ܕܡܬܚܙܝܢܐ<EOS> ܘܬܘܒ ܙܕܩ ܗܘܐ ܕܠܐ<EOS>ܢܚܙܐ ܟܕ ܪ̈ܘܚܐ ܢܫ̈ܒܢ<EOS> ܒܗܿܝ ܕܡܣܬܕܩ ܗܘܐ<EOS> ܘܬܘܒ ܙܕܩ ܗܘܐ ܕܡܬܚܙًܝܢܐ ܗܠܝܢ ܕܒܓܘܫ̈ܡܐ<EOS>ܐܫܝ̈ܕܐ ܕܡܓܘܢܢܝܢ ܛܒ ܡܢ ܗܿܢܘܢ ܕܒܙܓܘ̈ܓܝܬܐ ܢܬܚܙܘܢ ܗܘܘ<EOS> ܘܟܕ ܢܩܦ̈ܝܬܐ ܟܠܗܝܢ ܫܟܝܪ̈ܢ<EOS>ܐܟܘܬܗܝܢ ܘܩܕܡ̈ܝܬܐ ܫܟܝܪ̈ܢ<EOS> ܘܡܬܚܙܝܢܐ ܡܢ ܗܿܘ ܕܡܒܥܕ ܣܝܡ<EOS> ܙܥܘܪܐ ܡܬܚܙܐ ܒܗܿܝ ܕܟܕ<EOS>ܐܣܦܪܢܝܬܐ ܡܕܡ ܘܙܥܘܪܬܐ ܐܝܬܝܗܿ ܗܿܝ ܕܒܡܬܪܫܡܢܘܬܗܿ ܚܙܝܐ ܡܫܬܡܠܝ ܥܠ ܡܢܬܐ ܕܙܥܘܪܝܐ ܒܗܿ<EOS>ܢܦܠ ܪܘܫܡܗ ܕܡܬܚܙܝܢܐ ܠܦܘܬ ܡܒܥܕܘܬܗ ܐܟܡܐ ܕܒܐܣܟܝܡܐ ܕܡܢ ܠܬܚܬ ܡܬܚܘܐ<EOS> ܢܣܝܡ ܡܢ ܩܢܘܡܐ<EOS>ܡܕܡ ܡܓܢܝܐ ܕܕܠܩܘܒܠܗܿ ܗܘ ܕܪܛܝܒܘܬܐ ܓܠܝܕܢܝܬܐ<EOS> ܘܗܝܕܝܟ ܓܠܝܐ ܕܣܘܪ̈ܛܐ ܡܕܡ ܢܦܩܘܢ ܡܢܗܿ<EOS>ܠܘܬܗ ܥܠ ܐܣܟܝܡܐ ܩܘܢܘܣܝܐ<EOS> ܘܟܕ ܒܣܛܪ̈ܝܗܿ ܕܡܓܢܐ ܗܝ ܡܣܬܝܟܝܢ ܛܪ̈ܝܓܘܢܐܣ ܡܫܬܟܚܝܢ<EOS>ܪ̈ܘܝܚܝ ܬܚ̈ܬܝܐ ܘܐܠܝ̈ܨܝ ܥ̈ܠܝܐ ܕܪܫܗܘܢ ܚܘܕܪܐ ܗܘ ܙܥܘܪܐ ܠܦܘܬ ܙܥܘܪܘܬܗܿ ܕܓܠܝܕܢܝܬܐ<EOS>ܒܕܓܘܢ ܟܡܐ ܕܡܬܬܘܣܦܐ ܠܡܓܢܐ ܡܒܥܕܘܬܐ<EOS> ܗܢܐ ܟܠܗ ܡܬܬܘܣܦ ܠܩܘܢܘܣ ܗܿܘ ܕܪܫܐ ܐܝܬ ܠܗܿ<EOS>ܓܠܝܕܢܝܬܐ<EOS> ܘܒܐܣܝܣ ܡܓܢܐ ܐܘܪܟܐ<EOS> ܘܠܙܘ̈ܝܬܐ ܐܠܝܨܘܬܐ<EOS> ܘܡܛܠ ܗܕܐ ܟܡܐ ܕܢܪܚܩ ܡܬܚܙܝܢܐ<EOS>ܡܬܐܠܨ ܚܘܕܪܐ ܕܓܠܝܕܢܝܬܐ<EOS> ܘܗܟܢܐ ܙܥܘܪܐ ܡܬܚܙܐ ܘܡܢ ܪ̈ܓܫܐ ܡܢ ܗܿܢܘܢ ܕܐܢܢܩܐܝܬ ܠܟܠ<EOS>ܚܝܘܬܐ ܫܟܝܚܝܢ ܓܫܬܐ ܗܝ ܐܝܟ ܕܐܡܝܪܐ ܐܦ ܛܥܡܬܐ<EOS> ܗܿܢܘܢ ܕܝܢ ܐ̱ܚܪ̈ܢܐ ܐܝܬ ܐܡܬܝ ܕܠܐ<EOS>ܢܬܟܢܫܘܢ ܒܡܕܡ ܡܕܡ ܡܢ ܚܝܘ̈ܬܐ<EOS>ܦܣܘܩܐ ܘܪ̈ܓܫܐ ܡܢ ܓܘ̈ܝܐ ܒܚܝ̈ܠܝܢ ܚܡܫܐ ܣܝ̈ܟܝܢ ܘܡܬܦܠܓܝܢ ܠܬܠܬܐ<EOS>ܦܘ̈ܠܓܐ<EOS> ܚܕ ܡܢ ܡܕܪܟܢܐ ܕܡܬܬܨܝܪ̈ܢܘܬܐ ܡܢܬܝ̈ܬܐ<EOS> ܘܗܘ ܗܢܐ ܬܪܝܢܐܝܬ<EOS> ܘܩܕܡܝܐ ܡܢ ܗܿܘ<EOS>ܕܪܓܫܐ ܡܫܘܬܦܐ ܡܬܩܪܐ<EOS> ܐܦ ܦܐܢܛܣܝܐ ܐܝܬܘܗܝ<EOS> ܘܗܘ ܗܢܐ ܚܝܠܐ ܗܘ ܡܛܟܣܐ ܒܥܘܒܐ ܩܕܡܝܐ<EOS>ܕܡܘܚܐ<EOS> ܕܠܘܬܗ ܝܘܩܢ̈ܝ ܡܬܪ̈ܓܫܢܐ ܟܠܗܘܢ ܡܬܟܢܫܝܢ ܘܡܕܪܟ ܐܢܘܢ<EOS> ܘܐܠܘ ܠܐ ܠܢ ܚܝܠܐ ܗܢܐ<EOS>ܠܘ ܡܦܣܩ ܦܣܩܝܢ ܗܘܝܢ<EOS> ܕܗܢܐ ܚܪܘܥܐ ܗܘ ܚܝܠܐ ܐܝܬܘܗܝ<EOS> ܘܕܡܢ ܐܢܢܩܝ ܠܗܿܘ ܕܦܣܩ<EOS>ܕܡܕܪܟܢܗܘܢ ܢܗܘܐ ܐܟܚܕܐ ܓܠܝܐ<EOS> ܘܕܠܝܬ ܒܪ̈ܓܫܐ ܒܪ̈ܝܐ<EOS> ܕܟܢܝܫܘܬ ܗܠܝܢ ܡܨܐ ܗܘ ܠܡܕܪܟܘ<EOS>ܬܘܒ ܓܠܝܐ<EOS> ܗܘ ܗܟܘܬ ܘܡܢ ܢܘܩܕܬܐ ܡܬܬܙܝܥܬ ܩܝܩܠܘܣܐܝܬ ܒܪܗܝܒܘ ܚܘܕܪܐ ܡܕܡ ܡܬܚܙܐ<EOS>ܘܛܘܦܬܐ ܕܢܚܬܐ ܣܘܪܛܐ ܡܬܚܙܝܐ ܬܪܝܨܐ<EOS> ܘܕܠܘ ܥܝܢܐ ܗܝ ܕܕܐܝܟ ܗܠܝܢ ܚܙܝܐ ܓܠܝܐ<EOS> ܒܗܿܝ ܕܗܝ<EOS>ܗܕܐ ܐܠܐ ܠܗܿܝ ܕܕܠܩܘܒܠܝܬ ܣܝܡܐ ܗܝ ܠܗܿ ܠܐ ܡܨܝܐ ܕܬܚܙܐ<EOS> ܘܡܢ ܗܠܝܢ ܡܢ ܚܕܐ ܗܝ ܢܘܩܕܬܐ<EOS>ܐܘ ܛܘܦܬܐ ܕܣܝܡܐ ܩܢܝܐ ܕܐܝܟ ܗܢܐ<EOS> ܒܕܓܘܢ ܐܠܝܨܐ ܕܚܝܠܐ ܡܕܡ ܐ̱ܚܪܢܐ ܢܗܘܐ ܕܠܘܬܗ ܡܝܒܠ<EOS>ܚܙܝܐ ܨܘܪܬܐ ܕܒܗ<EOS> ܘܒܗ ܡܬܢܛܪܐ ܡܬܚܙܝܢܐܝܬ ܥܕ ܬܩܦ ܠܗ ܐ̱ܚܪܬܐ ܘܐ̱ܚܪܬܐ ܣܒܝܣܐܝܬ<EOS> ܘܗܟܢܐ<EOS>ܚܘܕܪܐ ܐܘ ܣܘܪܛܐ ܡܬܪܟܒ<EOS>ܬܪܝܢܐ ܕܝܢ<EOS> ܗܿܘ ܕܗܓܓܐ ܡܬܩܪܐ<EOS> ܘܚܝܠܐ ܗܘ ܡܛܟܣ ܒܐܚܪܝܗ ܕܥܘܒܐ ܩܕܡܝܐ<EOS>ܕܡܘܚܐ<EOS> ܘܒܗ ܝܘܩܢ̈ܐ ܐܘܟܝܬ ܨܘܪܬ ܡܬܪ̈ܓܫܢܐ ܟܠܗܘܢ ܡܬܟܢ̈ܫܢ ܐܦ ܡܬܢܛܪ̈ܢ ܒܬܪ<EOS>ܫܘܢܝ̈ܗܝܢ ܡܢ ܪ̈ܓܫܐ ܒܪ̈ܝܐ ܐܦ ܦܢܛܣܝܐ<EOS> ܘܗܘ ܗܢܐ ܡܕܢܐ ܡܕܡ ܗܘ ܕܦܢܛܣܝܐ<EOS> ܒܗܿܝ ܕܒܗ<EOS>ܡܬܚܡܠܝܢ ܡܬܕܪܟܢܗ<EOS> ܘܕܚܝܠܐ ܡܢ ܕܩܘܒܠܐ ܠܘ ܗܘ ܟܕ ܗܘ ܕܢܛܘܪܘܬܐ ܐܝܬܘܗܝ ܝܕܝܥܐ ܡܢ ܗܿܝ<EOS>ܕܠܘ ܟܠ ܡܩܒܠܢܐ ܢܛܘܪܐ<EOS> ܐܟܙܢܐ ܕܡܝ̈ܐ ܕܡܢ ܩܨ ܪܛܝܒܘܬܐ ܡܩܒܠܝܢ ܝܘܩ̈ܢܐ<EOS> ܘܡܢ ܩܨ ܓܠܝܙܘܬ<EOS>ܝܒܝܫܘܬܐ ܠܐ ܢܛܪܝܢ<EOS> ܦܘܠܓܐ ܕܝܢ ܕܬܪܝܢ ܡܕܪܟܢܐ ܕܣܘ̈ܟܠܐ ܘܡܫܬܪܪ̈ܢܘܬܐ ܡܢ̈ܬܝܬܐ<EOS> ܘܗܘ ܐܦ<EOS>ܗܢܐ ܬܪܝܢܐܝܬ<EOS> ܚܕ ܡܢ ܗܿܘ ܕܘܗܡ ܡܬܩܪܐ<EOS> ܘܐܝܬܘܗܝ ܚܝܠܐ ܡܕܡ ܡܛܟܣ ܒܐܚܪܝܗ ܕܥܘܒܐ ܡܨܥܝܐ<EOS>ܕܡܘܚܐ ܘܡܕܪܟ ܠܙܢ̈ܝܐ ܠܐ ܡܬܪ̈ܓܫܢܐ ܕܫܟܝܚܝܢ ܒܡܬܪ̈ܓܫܢܐ<EOS> ܘܦܣ̈ܩܐ ܡܣܪܚ ܡܢ̈ܬܝܐ ܒܗܘܢ<EOS>ܥܠܝܗܘܢ<EOS> ܐܝܟ ܦܣܩܗܿ ܕܢܩܝܐ ܒܣܢܐܬܐ ܥܠ ܕܐܒܐ<EOS> ܘܒܚܘܣܢܐ ܥܠ ܝܠܕܗܿ<EOS> ܐ̱ܚܪܢܐ ܕܝܢ ܚܝܠܐ<EOS>ܗܿܘ ܕܡܬܥܗܕܢܐ ܡܬܟܢܐ<EOS> ܘܡܛܟܣ ܒܥܘܒܗ ܐ̱ܚܪܢܐ ܐܘܟܝܬ ܬܠܝܬܝܐ ܕܡܘܚܐ<EOS> ܘܢܛܪ ܠܣܘ̈ܟܠܐ<EOS>ܡܢ̈ܬܝܐ ܐܘܟܝܬ ܠܦܣ̈ܩܐ ܘܗܡ̈ܝܐ<EOS> ܘܗܘ ܗܢܐ ܡܕܢܐ ܗܘ ܕܘܗܡ<EOS> ܐܝܟ ܕܐܦ ܗܓܓܐ ܠܦܢܛܣܝܐ<EOS>ܘܗܠܝܢ ܡܢ ܬܪܝܢ ܚܝ̈ܠܐ ܕܡܬܬܨܝܪ̈ܢܘܬܐ ܡܢ̈ܬܝܬܐ<EOS> ܘܬܪܝܢ ܐ̱ܚܪ̈ܢܐ ܕܡܫܬܪܪ̈ܢܘܬܐ ܡܢ̈ܬܝܬܐ<EOS>ܗ̄ ܠܟܠܚܕܐ ܡܢܗܝܢ ܡܕܪܟܢܐ ܘܢܛܘܪܐ<EOS> ܦܘܠܓܐ ܕܝܢ ܬܠܝܬܝܐ<EOS> ܗܿܘ ܗܘ ܕܡܟܢ ܠܡܪܟܒܘ ܨܘܪ̈ܬܐ<EOS>ܥܡ ܚܕ̈ܕܐ<EOS> ܘܠܣܘ̈ܟܠܐ ܥܡ ܚܕ̈ܕܐ<EOS> ܘܠܣܘ̈ܟܠܐ ܥܡ ܨܘܪ̈ܬܐ<EOS> ܘܚܝܠܐ ܡܬܟܢܐ ܡܬܗܓܓܢܐ ܠܘܬ<EOS>ܚܫܚܬܗ ܕܘܗܡ<EOS> ܘܚܫܘܒܬܢܐ ܠܘܬ ܚܫܚܬܗ ܕܗܘܢܐ<EOS> ܡܛܟܣ ܕܝܢ ܒܥܘܒܐ ܡܨܥܝܐ ܕܡܘܚܐ ܠܘܬ ܬܘܠܥܐ<EOS>ܥܒܕܗ ܕܝܢ ܐܝܬܘܗܝ ܕܢܪܟܒ ܐܟܚܕ ܘܫܪܐ<EOS> ܘܢܬܗܓܓ ܚܝ̈ܘܬܐ ܬܪܝܢܬ ܪ̈ܫܐ ܐܘ ܕܠܐ ܪܫܐ<EOS>ܘܒܒܪܝܬܗ ܡܢ ܐܝܟ ܗܿܘ ܕܠܐ ܡܬܘܡ ܢܐܚ ܒܫܢܬܐ ܐܘ ܒܥܝܪܘܬܐ ܐܬܬܟܝܢ<EOS> ܘܒܗ ܬܚܘ̈ܡܐ ܡܨܥ̈ܝܐ<EOS>ܡܬܬܨܝܪܝܢ<EOS> ܘܠܣܘܥܪ̈ܢܐ ܡܬܗܘܢ̈ܢܐ ܒܡܓܫ̈ܡܐ ܡܕܡܐ<EOS> ܘܠܡܬܝ̈ܕܥܢܐ ܒܡܬܪ̈ܓܫܢܐ<EOS> ܘܡܢ<EOS>ܐܝܢܝ̈ܘܬܐ ܠܘܬ ܐܝܢ̈ܝܐ ܪܗܛ<EOS> ܘܡܢ ܣܘܥܪ̈ܢܐ ܠܘܬ ܗܿܢܘܢ ܕܣܩܘ̈ܒܠܝܝܢ ܐܘ ܡܣܒܗܝܢ ܒܗܘܢ<EOS>ܘܠܟܠܚܕ ܡܢ ܗܠܝܢ ܐܘܪ̈ܓܢܐ ܪܘܚܐ ܡܕܡ ܕܒܗ ܕܝܠܢܝܐ<EOS> ܗܿܝ ܐܝܕܐ ܕܡܪܟܒܬܐ ܗܝ ܐܘܟܝܬ ܛܥܘܢܬܐ<EOS>ܕܚܝܠܐ ܕܒܗ ܡܙܝܥܢܐ ܢܗܘܐ ܐܘ ܡܕܪܟܢܐ ܐܘ ܡܕܡ ܐ̱ܚܪܝܢ<EOS> ܘܗܝ ܪܘܚܐ ܓܘܫܡܐ ܗܝ ܩܛܝܢܐ<EOS>ܘܚܡܝܡܐ ܕܡܢ ܩܛܝܢܘܬܗܘܢ ܕܟܘ̈ܡܘ ܡܬܝܠܕܐ<EOS> ܐܝܟ ܕܐܦ ܗܕܡ̈ܐ ܡܢ ܠܒܝܕܘܬܗܘܢ<EOS> ܢܒܥܐ ܕܝܢ ܗܘ<EOS>ܠܒܐ ܐܝܬܘܗܝ<EOS> ܘܒܪܕܝܗܿ ܕܡܢܗ ܪܘܚܐ ܚܝܘܬܢܝܬܐ ܡܬܟܢܝܐ<EOS> ܘܟܕ ܒܝܕ ܫܪ̈ܝܢܐ ܠܘܬ ܡܘܚܐ<EOS>ܡܣܬܠܩܐ<EOS> ܘܡܬܡܙܓܐ ܒܩܪܝܪܘܬܗ ܘܒܝܕ ܓܝ̈ܕܐ ܥܠ ܣܘܓܐܗ ܕܦܓܪܐ ܢܛܚܐ<EOS> ܟܕ ܚܝ̈ܠܐ ܡܪ̈ܓܫܢܐ<EOS>ܘܡܬܬܙܝ̈ܥܢܐ ܠܗܘܢ ܠܗܕܡ̈ܐ ܡܝܒܠܐ<EOS> ܘܪܘܚܐ ܢܦܫܢܝܬܐ ܡܬܩܪܝܐ<EOS> ܘܟܕ ܒܝܕ ܘܪ̈ܝܕܐ ܠܘܬ ܟܒܕܐ<EOS>ܕܪܫܐ ܗܝ ܕܚܝ̈ܠܐ ܟܠܗܘܢ ܢܨܒ̈ܬܢܝܐ ܡܬܡܛܝܐ<EOS> ܪܘܚܐ ܟܝܢܝܬܐ ܡܫܬܡܗܐ<EOS> ܘܡܪܢܝܐ ܦܫܝܛܐܝܬ ܠܒܐ<EOS>ܒܠܚܘܕܘܗܝ ܐܝܬܘܗܝ<EOS> ܘܐܠܘ ܡܘܚܐ ܠܘ ܡܢܗ ܢܣܒ ܐܠܐ ܗܘ ܗܘܐ ܪܫܐ ܕܗܘܝܗܿ ܕܪܘܚܐ ܚܡܝܡܐ ܛܒ<EOS>ܙܕܩ ܗܘܐ ܕܢܗܘܐ<EOS> ܘܟܕ ܚܡܝܡܘܬܐ ܡܩܛܢܢܝܬܐ ܡܕܡ ܐܝܬܝܗܿ ܘܡܦܘܫܫܢܝܬܐ<EOS> ܐܝܟܢܐ ܩܪܝܪܐ ܪܛܝܒܐ<EOS>ܐܝܬܘܗܝ<EOS> ܘܐܠܘ ܬܘܒ ܚܡܝܡܐ ܐܝܬܘܗܝ ܗܘܐ ܟܕ ܡܬܬܘܣܦܐ ܗܘܬ ܠܗ ܚܡܝܡܘܬܐ ܕܡܢ ܡܬܬܙܝ̈ܥܢܘܬܐ<EOS>ܘܕܩ ܗܘܐ ܕܡܫܬܓܪܘ ܡܫܬܓܪ ܗܘܐ<EOS> ܠܘ ܟܐܢܐܝܬ ܡܕܝܢ ܐܬܪܥܝ ܓܐܠܝܢܘܣ ܘܟܠܗܘܢ ܒܢ̈ܝ ܐܡܢܗ<EOS>ܘܕܓܘܫܡܐ ܗܝ ܪܘܚܐ ܝܕܝܥܐ ܡܢ ܗܿܝ ܕܟܠ ܗܕܡ ܟܕ ܣܟܪܐ ܡܕܡ ܒܝܬ ܠܗ ܠܡܘܚܐ ܢܦܠ<EOS> ܒܛܠܐ ܡܢܗ<EOS>ܡܪܓܫܢܘܬܐ<EOS> ܘܕܩܛܝܢܐ ܬܘܒ ܝܕܝܥܐ ܡܢ ܗܿܝ ܕܒܡܥܒܪ̈ܬܐ ܕܛܒ ܐܠܝ̈ܨܢ ܥܒܪܐ ܒܦܘܪ̈ܘܓܝܕܢ̈ܝܐ<EOS>ܘܐܬܗܕܝܘ ܡܢ ܐ̱ܢܫ̈ܐ ܠܘܬ ܡܫܬܘܕܥܢܘܬܐ ܕܕܠܝܘܬ ܟܠܚܕ ܡܢ ܐܘܪ̈ܓܢܐ ܒܚܝܠܐ<EOS>ܡܕܡ<EOS> ܡܢ ܢܩܝܦܘܬ ܒܘܠܒܠܗܘܢ ܠܚܫܝ̈ܗܘܢ<EOS> ܘܡܛܟܣܘܬܗܘܢ ܠܚܘܠܡܢܗܘܢ ܘܕܡܫܚ̈ܠܦܐ ܘܠܘ ܚܕ ܐܢܘܢ<EOS>ܚܝ̈ܠܐ ܐܫܬܘܕܥܘ<EOS> ܡܢ ܗܿܝ ܕܕܝܠܢܐܝܬ ܐܝܬ ܠܗܘܢ ܠܡܟܬܪܘ ܟܠܚܕ ܡܢܗܘܢ ܒܒܘܛܠ ܗܘ ܐ̱ܚܪܢܐ<EOS>ܡܥܝܪܢܘܬܐ ܐܠܘ ܢܦܫܐ ܗܘ ܡܘܙܓܐ ܐܝܬܝܗܿ ܗܘܬ<EOS> ܙܕܩ ܗܘܐ ܕܡܥܒܕܢ̈ܘܬܗܿ<EOS>ܒܦܫܝ̈ܛܐ ܝܬܝܪ ܡܬܚ̈ܙܝܢ ܗܘ̈ܝ<EOS> ܒܗܿܝ ܕܡܘܙܓܐ ܘܠܐىܡܕܡ ܗܘ ܐ̱ܚܪܝܢ ܣܛܪ ܡܢ ܐܝܢܝܘܬܐ ܡܢ<EOS>ܐܝܢܝܘܬܐ ܡܕܡ ܡܪܟܒܬ ܡܢ ܐܝܢܝ̈ܘܬ ܦܫܝ̈ܛܐ ܘܡܨܥܝܘܬܗܝܢ ܐܘܟܝܬ ܫܘܬܦܬܐ ܕܝܠܗܝܢ<EOS> ܘܐܠܘ ܬܘܒ<EOS>ܢܦܫܐ ܡܘܙܓܐ ܗܘܬ<EOS> ܙܕܩ ܗܘܐ ܕܒܐܡܝܢ ܬܫܬܚܠܦ ܐܝܟ ܕܐܦ ܗܘ ܡܫܬܚܠܦ ܨܝܕ ܓܫܘܦܘܬ ܗܿܘ<EOS>ܕܣܩܘܒܠܝ<EOS> ܘܬܘܒ ܐܝܟܢܐ ܡܘܙܓܐ ܡܨܝܐ ܕܬܗܘܐ ܗܿܝ ܕܢܛܘܪܬܐ ܗܝ ܕܡܘܙܓܐ<EOS> ܟܕ ܥܫܡܐ ܠܟܝ̈ܢܐ<EOS>ܥܪ̈ܩܝ ܡܢ ܚܕ̈ܕܐ ܘܢܨܘ̈ܝܐ ܠܘܬ ܡܠܘܬܘܬܐ<EOS>ܢܘܗܪܐ ܥܠ ܢܦܫܬܐ ܡܠܝܠܬܐ<EOS>ܩܕܡܝܬ ܥܠ ܠܐ ܗܘܠܢܝܘܬܗܿ<EOS>ܠܡܐ ܐܪܐ ܡܓܢܐ ܓܢܐ ܐܢ̱ܬ ܡܢ ܝܬܟ ܐܘ ܐܢܬ<EOS> ܘܟܕ ܕܡܝܟ ܐܢ̱ܬ ܐܘ ܥܝܪ ܐܘ<EOS>ܪܘܐ<EOS> ܒܗܿ ܒܕܡܘܬܐ ܘܟܕ ܬܬܗܓܓ ܝܬܟ<EOS> ܐܝܟ ܗܿܘ ܕܡܦܠܗ̈ܕܢ ܡܢܘ̈ܬܟ ܟܠܗܝܢ<EOS> ܠܡܐ ܡܛܥܐ ܬܛܥܐ<EOS>ܐܢ̱ܬ ܠܟ<EOS> ܠܐ ܐܡܪ ܐ̱ܢܐ<EOS> ܒܕܓܘܢ ܐܫܬܘܕܥ ܕܠܘ ܡܕܡ ܗܘ ܐܢ̱ܬ ܡܢ ܡܢܘ̈ܬܟ ܓܘܫܡ̈ܢܝܬܐ<EOS> ܐܦܠܐ<EOS>ܟܠܗܝܢ<EOS> ܒܗܿ ܒܕܡܘܬܐ ܐܢܗܘ ܕܡܕܡ ܗܘܝܬ ܡܢ ܡܢܘ̈ܬܟ ܗܿܢܝܢ ܕܡܬܚ̈ܙܝܢ ܡܫܟܐ ܠܡܐܡܪ ܐܘ ܡܕܡ<EOS>ܐ̱ܚܪܝܢ ܙܕܩ ܗܘܐ ܕܠܘ ܐܢ̱ܬ ܬܟܬܪ ܗܘܝܬ ܒܡܬܢܫܛܢܘܬ ܗܢܐ<EOS> ܘܐܠܘ ܬܘܒ ܡܕܡ ܗܘܝܬ ܐ̱ܚܪܝܢ ܡܢ<EOS>ܡܢܘ̈ܬܟ ܠܡ ܓܘܝ̈ܬܐ<EOS> ܙܕܩ ܗܘܐ ܕܟܕ ܚܕܐ ܡܢܬܐ ܡܬܢܫܐ ܗܘܝܬ<EOS> ܐܦ ܐܢ̱ܬ ܠܟ ܬܬܢܫܐ<EOS> ܘܕܠܘ<EOS>ܗܟܢܐ ܗܘ ܓܠܝܐ<EOS> ܒܗܿܝ ܕܠܟܠ ܚܕܐ ܡܢ ܗܠܝܢ ܒܝܕ ܐܘܡܢܘܬܐ ܟܒܪ ܨܘܪܝܬܐ ܡܨܐ ܐܢ̱ܬ<EOS>ܠܡܐܠܦܝܗܿ<EOS> ܘܐܢ̱ܬ ܠܟ ܐܢܢܩܐܝܬ ܒܟܠܙܒܢ ܝܕܥ ܐܢ̱ܬ<EOS> ܘܬܘܒ ܐܠܘ ܠܐ ܡܕܡ ܡܬܦܘܫܫ ܗܘܐ ܡܢ<EOS>ܗܕܡ̈ܝܟ<EOS> ܙܕܩ ܗܘܐ ܕܠܪܒܘܬ ܟܡܝܘܬܐ ܕܛܒ ܪܒܐ ܡܬܡܛܐ ܗܘܝܬ ܘܗܐ ܠܘ ܗܟܢܐ<EOS> ܘܟܕ ܐܢܢܩܐܝܬ<EOS>ܬܚܝܬ ܦܘܫ̈ܫܐ ܣܝܡܝܢ ܘܠܘ ܗܢܘܢ ܟܕ ܗܢܘܢ ܡܩܘܝܢ<EOS> ܠܘ ܐܢ̱ܬ ܗܘ ܗܢܘܢ ܗܿܘ ܕܐܘܣܚܘܬܟ ܘܠܐ<EOS>ܡܬܘܡ ܝܪܒܐ ܐܘ ܒܨܪܐ<EOS> ܝܬܟ ܡܕܝܢ ܙܠܓܐ ܡܕܡ ܡܠܟܘܬܢܝܐ ܘܐܠܗܝܐ ܐܝܬܝܗܿ<EOS> ܗܿܝ ܕܡܥܠܝܐ ܡܢ<EOS>ܗܘܠܐ ܡܩܒܠܬ ܚܘ̈ܒܠܐ ܘܕܝܘܒܬܐܕܝܡܬܐ<EOS> ܕܠܗܿ ܢܦܫܐ ܡܠܝܠܬܐ ܩܪܝܐ ܡܠܬܐ<EOS> ܘܡܬܦܫܩܐ<EOS>ܕܐܝܬܝܗܿ ܐܘܣܝܐ ܕܠܘ ܡܢ ܗܘܠܐ<EOS> ܐܦܠܐ ܒܗܘܠܐ ܐܝܬܝܗܿ<EOS> ܘܡܟܢܐ ܕܬܙܝܥܝܘܗܝ ܠܓܘܫܡܐ ܘܬܕܪܟ<EOS>ܟܠܗܝܢ ܕܐܝܬܝܗ̈ܝܢ ܒܚܝܠܐ<EOS> ܐܢ ܐ̱ܢܫܝܬܐ ܗܝ<EOS> ܐܘ ܒܡܥܒܕܢܘܬܐ<EOS> ܐܢ ܡܘܙܠܬܢܝܬܐ ܗܝ<EOS>ܢܘܗܪܐ ܕܥܠ ܚܝ̈ܠܝܗܿ<EOS>ܘܠܗܕܐ ܡܢ ܬܪܝܢ ܐܝܬ ܚܝ̈ܠܐ<EOS> ܬܐܘܪܝܛܝܩܝܐ ܘܣܥܘܪܝܐ<EOS> ܘܟܠܚܕ ܡܢܗܘܢ ܗܘܢܐ<EOS>ܡܬܩܪܐ<EOS> ܘܚܝܠܐ ܡܢ ܣܥܘܪܝܐ ܡܙܝܥܢܐ ܗܘ ܕܦܓܪܐ ܐ̱ܢܫܝܐ ܠܘܬ ܣܥܘܪ̈ܘܬܐ ܡܢ̈ܬܝܬܐ ܗܿܢܝܢ<EOS>ܕܡܗܢ̈ܝܢ ܠܗܿ ܐܝܟ ܕܐܦ ܚܝܠܐ ܗܿܘ ܡܫܘܓܪܢܐ ܠܘܬ ܗܿܝ ܕܢܬܒܥ ܗܿܘ ܕܪܓܝܓ<EOS> ܐܘ ܢܕܚܘܩ ܗܿܘ<EOS>ܕܣܢܐ ܡܝܬܐ ܠܗܿܘ ܡܙܝܥܢܐ<EOS> ܒܗܿ ܒܕܡܘܬܐ ܘܗܢܐ ܐܠܐ ܡܬܒܥܝܢ̈ܘܬܗ ܕܗܢܐ ܗܘܢܢ̈ܝܬܐ ܡܕܡ<EOS>ܐܝܬܝܗ̈ܝܢ<EOS> ܐܟܙܢܐ ܕܛܒܬܐ ܘܟܐܢܘܬܐ ܘܥܒ̈ܕܐ ܕܡܗܢܝܢ ܠܢܦܫܐ ܒܥܠܡܐ ܕܗܪܬܡܢ ܘܐܦܢ ܡܐܚܫ̈ܢܐ<EOS>ܡܕܡ ܢܗܘܘܢ ܕܫܥܬܐ ܕܡܢܗܘܢ ܪܓܬܐ ܚܝܘܬܢܝܬܐ ܡܫܬܢܩܐ<EOS> ܘܚܝܠܐ ܬܐܘܪܝܛܝܩܝܐ ܡܕܪܟܢܐ ܡܕܡ<EOS>ܐܝܬܘܗܝ ܠܐ ܣܥܘܪܐ<EOS> ܡܫܥܒܕܢܐ ܕܝܢ ܒܪܡ ܕܗܿܘ ܣܥܘܪܐ<EOS> ܘܗܿܘ ܡܢ ܣܥܘܪܝܐ ܗܘܝܘ ܕܙܕܩ<EOS>ܠܡܫܬܠܛܘ ܥܠ ܚܝ̈ܠܝ ܦܓܪܐ ܕܫܪܟܐ<EOS> ܚܝܒܘܬܗ ܕܝܢ ܕܡܢܗܘܢ ܥܠܬܐ ܗܘܝܐ ܡܒܥܕܢܝܬܐ ܕܡܢ ܫܪܪܐ<EOS>ܩܕܡܝܐ ܘܡܙܡܢܬ ܫܘܢܩܐ<EOS> ܢܦܫܐ ܡܕܝܢ ܘܚܝ̈ܠܝ ܦܓܪܐ ܟܠܚܕ ܡܢܗܘܢ ܠܡܚܒ ܐܝܬ ܠܗ ܡܢ ܗܿܘ<EOS>ܐ̱ܚܪܢܐ<EOS> ܘܐܠܐ ܐܝܟܢܐ ܡܢ ܒܢܝ̈ܢܫܐ ܗܿܘ ܡܢ ܕܠܝܠ ܗܘ ܠܡܬܒܥܪܪܘ<EOS> ܗܿܘ ܕܝܢ ܠܡܫܬܪܚܘ ܠܦܘܬ<EOS>ܚ̈ܫܐ ܕܐܟܣܝܣ ܩܢܘ<EOS> ܡܠܘܢ ܕܝܢ ܐܢ̱ܬ ܟܕ ܬܐܘܪ̈ܝܣܐ ܥܒܕ ܐܢ̱ܬ ܓܢܒܪܘܬ ܒܪܘܝܐ ܘܓܐܝܘܬܗ<EOS>ܘܟܪ̈ܘܒܐ ܐܘ ܣܪ̈ܦܐ ܕܨܡܚ̈ܐ ܐܢܘܢ ܘܙܠܓ̈ܐ ܕܗܕܝܪܘܬܗ<EOS> ܐܘ ܬܫܡܥ ܠܟܪܘܙܐ ܐ̱ܢܫ ܐܠܗܝܐ<EOS>ܕܡܪܬܐ ܥܠ ܩܘܡܐ ܗܿܘ ܡܠܐ ܣܘܪܕܐ ܕܩܕܡ ܒٍܝܡܐ ܕܚܝܠܬܐ ܐܝܟܢܐ ܡܬܩܒ̈ܒܢ ܠܟ ܒܣܪ̈ܬܐ<EOS>ܘܡܙܕܩ̈ܦܢ ܡܢ̈ܐ ܡܢ ܢܘܗܪܐ ܗܿܘ ܕܨܡܚ ܒܢܦܫܟ ܘܥܛܦ ܠܘܬ ܗܝܟܠܟ<EOS> ܘܗܟܢܐ ܚܐܫܝܢ ܚܝ̈ܠܐ ܡܢ<EOS>ܢܦܫܐ<EOS> ܘܗܝ ܗܕܐ ܡܩܒܠܢܝܬܐ ܗܝ ܕܣܘ̈ܟܠܐ ܒܚܝܠܐ ܐܟܚܕ ܘܒܡܥܒܕܢܘܬܐ<EOS> ܘܠܚܝܠܐ ܡܢ ܬܠܬܐ<EOS>ܛܟ̈ܣܐ ܚܕ ܡܢ ܗܿܝ ܡܟܢܘܬܐ ܩܕܡܝܬܐ ܐܝܬܝܗܿ ܐܟܙܢܐ ܕܠܫܒܪ̈ܐ<EOS> ܘܡܬܟܢܐ ܗܘܢܐ ܗܘܠܢܝܐ<EOS> ܒܬܪ<EOS>ܕܝܢ ܗܢܐ ܛܟܣܐ ܬܪܝܢܐ ܕܐܝܬܝܗܿ ܥܗܢܘܬܐ ܬܪܝܢܝܬܐ ܕܒܬܪ ܝܕ̈ܥܬܐ ܐܢܢ̈ܩܝܬܐ ܗܘܝܐ ܠܘܬ<EOS>ܝܕ̈ܥܬܐ ܗܿܢܝܢ ܡܬܩܢܝ̈ܢܝܬܐ ܘܡܬܟܢܐ ܗܘܢܐ ܐܟܣܝܣܝܐ<EOS> ܒܬܪ ܕܝܢ ܗܢܐ ܛܟܣܐ ܗܘ ܬܠܝܬܝܐ<EOS> ܗܿܘ<EOS>ܕܟܠ ܐܡܬܝ ܕܢܒܥܐ ܢܬܗܘܢܢ ܝܕ̈ܥܬܐ ܗܢܝܢ ܕܩܕܡ ܐܕܪܟ ܐܢܝܢ ܒܥܠܬ ܒܥܬܐ ܘܡܬܟܢܐ ܗܘܢܐ<EOS>ܕܒܡܥܒܕܢܘܬܐ<EOS> ܘܡܢ ܗܢܐ ܡܬܕܪܓ ܠܘܬ ܓܡܝܪܘܬܐ ܕܐܝܬܝܗܿ ܫܟܝܚܘܬ ܝܕ̈ܥܬܐ ܟܠܗܝܢ ܒܡܥܒܕܢܘܬܐ<EOS>ܟܕ ܠܝܬ ܒܗ ܗܿܘ ܡܐ ܕܒܚܝܠܐ ܘܡܬܟܢܐ ܗܘܢܐ ܡܬܐܓܪܐ<EOS> ܘܒܗ ܒܪܢܫܐ ܒܥܠܡ ܡܬܦܪ̈ܫܢܐ ܡܬܚܝܕ<EOS>ܘܡܬܒܝܬܐ<EOS> ܘܠܗ ܗܘܢܐ ܕܒܡܥܒܕܢܘܬܐ ܡܫܡܫ<EOS> ܗܿܘ ܕܡܢ ܗܘܢܐ ܐܟܣܝܣܝܐ ܡܫܬܡܫ ܕܐܦ ܗܘ ܗܘܢܐ<EOS>ܗܘܠܢܝܐ ܡܫܬܡܫ<EOS> ܘܟܠܗܘܢ ܐܟܚܕܐ ܡܢ ܗܘܢܐ ܣܥܘܪܝܐ ܡܫܬܡܫܝܢ<EOS> ܗܿܘ ܕܡܢ ܚܝܠܐ ܡܬܗܓܓܢܐ<EOS>ܡܫܬܡܫ<EOS> ܗܿܘ ܕܐܦ ܗܘ ܡܢ ܪܓܫܐ ܡܫܘܬܦܐ ܐܟܡܐ ܕܐܦ ܗܢܐ ܡܢ ܪ̈ܓܫܐ ܒܪ̈ܝܐ ܡܫܬܡܫ<EOS> ܘܗܢܘܢ<EOS>ܗܠܝܢ ܡܢ ܚܝܠܐ ܗܿܘ ܡܫܘܓܪܢܐ ܡܫܬܡܫܝܢ<EOS> ܘܗܘ ܗܢܐ ܡܢ ܗܿܘ ܡܥܒܕܢܐ ܕܡܬܬܙܝܥܢܘܬܐ<EOS>ܘܡܫܡܫܢ̈ܝܬ ܟܠܗܝܢ ܐܝܢܝ̈ܘܬܐ ܐܢܝܢ ܐܪܒܥ<EOS> ܗܿܢܝܢ ܕܐܦ ܥܒܘܕ̈ܬܗܝܢ ܡܢ ܚܫܘܫ̈ܬܗܝܢ ܡܫܬܡ̈ܫܢ<EOS>ܘܗܟܢܐ ܪܘܟܒܐ ܕܒܪܝܬܐ ܡܦܬܟܬܐ ܡܬܠܚܡ ܡܢ ܐܘܡܢ ܐܘܡܢ̈ܐ ܕܠܗ ܟܠ ܡܫܬܥܒܕ ܘܡܫܬܡܫ ܡܢ ܗܿܢܘܢ<EOS>ܕܠܘ ܠܗܘܠܐ ܐܬܥܒܕܕ<EOS>ܢܘܗܪܐ ܥܠ ܗܿܝ ܕܠܘ ܡܢ ܝܬܗܿ ܢܦܫܐ ܡܬܢܗܪܐ<EOS>ܢܦܫܐ ܡܢ ܓܝܪ ܠܐ ܡܨܝܐ ܕܬܦܩ ܝܬܗܿ ܡܢ ܚܝܠܐ ܠܡܥܒܕܢܘܬܐ<EOS> ܒܗܿܝ ܕܙܢܐ ܗܿܘ<EOS>ܕܒܗ ܡܥܒܕܐ ܠܘ ܗܘܝܘ ܟܕ ܗܘ ܙܢܐ ܕܒܗ ܡܩܒܠܐ<EOS> ܘܒܗܿܝ ܕܦܫܛܬܐ ܗܝ ܠܝܬ ܒܗܿ ܬܪܝܢܘܬ ܙܢ̈ܝܐ<EOS>ܐܦܠܐ ܬܘܒ ܓܘܫܡܐ ܗܝ ܐܝܟܢܐ ܕܒܐܕܫܐ ܡܢ ܬܥܒܕ ܒܗܘܠܐ ܕܝܢ ܬܩܒܠ<EOS> ܘܟܡܐ ܡܢ ܢܦܫ̈ܬܐ<EOS>ܡܥ̈ܠܝܬܐ ܕܒܥ̈ܝ ܠܡܦܩܘ ܢܦܫܐ ܡܕܡ ܡܢ ܚܝܠܐ ܠܡܥܒܕܢܘܬܐ ܘܠܐ ܐܬܡܨܝ̈ܝܢ ܘܐܬܬܟܣܝܢ<EOS> ܒܗܿܝ<EOS>ܕܟܠ ܡܘܗܒܬܐ ܛܒܬܐ ܡܢ ܠܥܠ ܗܝ<EOS> ܘܬܘܒ ܟܠ ܚܝܠܐ ܡܕܪܟܢܐ ܡܢܬܝܐ<EOS> ܟܕ ܓܢܝܐ ܡܢܗ ܨܘܪܬܐ ܡܕܡ<EOS>ܡܢ ܡܕܢܗ ܗܿܦܟ ܢܣܒ ܠܗ<EOS> ܐܢܕܝܢ ܐܦ ܘܡܢ ܗܢܐ ܐܬܠܚܝܬ ܚܕܬܐܝܬ ܡܬܪܡܐ ܠܗܿܝ ܕܢܬܬܓܪܝܗܿ<EOS>ܘܢܦܫܐ ܡܢ ܐܦ ܡܢܗܿ ܡܢ ܙܒܢ̈ܝܢ ܣܓܝ̈ܐܢ ܡܬܠܚ̈ܝܢ ܨܘܪ̈ܬܐ ܡܕܡ ܡܬܗܘܢ̈ܢܝܬܐ<EOS> ܘܡܟܢܐ<EOS>ܕܒܪܕܪܫ ܬܩܢܐ ܝܕܥܬܗܝܢ ܘܠܐ ܚܕ ܡܕܢܐ ܓܘܫܡܢܝܐ ܡܟܢ ܠܡܗܘܐ ܠܗܿ<EOS> ܒܗܿܝ ܕܡܬܗܘܢ̈ܢܐ ܠܐ<EOS>ܡܨܝܢ ܠܡܫܪܐ ܒܓܘܫ̈ܡܐ ܐܝܟ ܕܡܬܚܘܝܐ<EOS> ܐܦܠܐ ܬܘܒ ܡܢܘ̈ܬܐ ܡܕܡ ܡܨ̈ܝܢ ܕܠܗܿ ܢܗܘ̈ܝܢ<EOS> ܐܝܟܢܐ<EOS>ܕܗܿܝ ܡܢ ܡܩܒܠܢܝܬܐ ܬܗܘܐ<EOS> ܗܿܝ ܕܝܢ ܢܛܘܪܬܐ<EOS> ܫܪܝܟܐ ܡܕܝܢ ܕܠܒܪ ܡܢܗܿ ܢܗܘܐ ܡܕܢܗܿ ܐܘܟܝܬ<EOS>ܓܡܘܪܗܿ<EOS> ܗܿܘ ܕܐܘܣܝܐ ܐܝܬܘܗܝ ܠܐ ܗܘܠܢܝܬܐ ܘܗܘܢܐ ܒܡܥܒܕܢܘܬܐ ܕܠܗ ܟܕ ܚܝܪܢ ܬܪܨܝܢܢ<EOS>ܡܬܪ̈ܫܡܢ ܝܕ̈ܥܬܐ ܒܢ<EOS> ܟܕ ܕܝܢ ܡܢܗ ܡܨܛܠܝܢܢ ܥܓܠ ܡܬܠܚ̈ܝܢ ܗܢܝܢ ܕܐܬܟܬܒ̈ܝܢ ܐܝܟ ܡܚܙܝܬܐ<EOS>ܡܕܡ ܡܪܝܩܬܐ ܕܟܕ ܠܘܩܒܠ ܫܡܫܐ ܬܬܪܨ ܟܠܗܝܢ ܨܘܪ̈ܬܐ ܕܠܐ ܟܠܝܘ ܠܦܘܬ ܨܠܝܠܘܬܗܿ ܒܗܿ<EOS>ܡܬܪ̈ܫܡܢ<EOS> ܟܕ ܕܝܢ ܬܫܚܬ ܐܘ ܬܬܗܦܟ<EOS> ܥܓܠ ܡܢܗܝܢ ܡܣܬܪܩܐ ܕܠܗ ܠܫܡܫܐ ܪܘܚܢܝܐ ܗܘ<EOS> ܗܘܢܐ<EOS>ܡܥܒܕܢܐ ܘܪܘܚܐ ܩܕܝܫܐ ܩܪܝܐ ܡܠܬܐ<EOS> ܘܠܦܘܬ ܥܗܢܘ̈ܬܗܿ ܗܿܢܝܢ ܪ̈ܚܝܩܬܐ ܐܘ ܩܪ̈ܝܒܬܐ<EOS> ܢܦܫܐ<EOS>ܐܝܬ ܠܗܿ ܕܡܢ ܗܿܘ ܬܬܢܗܪ<EOS> ܟܕ ܚܘܫ̈ܒܐ ܡܨܥ̈ܝܐ ܒܠܚܘܕ ܡܥܬܕ̈ܢܐ ܡܫܟܢ̈ܝ ܥܗܢܘ̈ܬܐ<EOS> ܘܠܘ<EOS>ܝܗܘ̈ܒܐ ܐܝܬܝܗܘܢ<EOS> ܘܕܦܪ̈ܘܛܣܝܣ ܡܢ ܠܘ ܒܝܬܗܝܢ ܡܟܢ̈ܫܢ ܠܣܘܢܦܪܝܣܡܛܐ ܐܝܬ ܠܡܬܚܘܝܘ<EOS> ܘܟܡܐ<EOS>ܡܢ ܒܢܝܢ̈ܫܐ ܕܠܗܿܘ ܡܐ ܕܣܓܝ̈ܐܐ ܒܝܕ ܚܘܫ̈ܒܐ ܥܡܝ̈ܩܐ ܠܐ ܐܕܪܟܘ<EOS> ܗܢܘܢ ܢܗܝܪܐܝܬ ܕܠܐ<EOS>ܟܠܝܘ ܕܩܘ<EOS>ܢܘܗܪ̈ܐ ܘܡܚܘܝ̈ܢܘܬܐ ܥܠ ܗܿܝ ܕܠܐ ܚܒܝܟܐ ܥܡ ܓܘܫ̈ܡܐ ܐܝܟ ܚܝ̈ܠܐ<EOS>ܓܘܫ̈ܡܢܝܐ ܒܕܓܘܢ ܠܘ ܒܒܘܛܠܗܘܢ ܒܛܠܐ ܐܠܐ ܒܛܠܝܢ ܘܗܝ ܩܝܡܐ<EOS>ܠܡܕܥ ܐܠܨܐ ܕܡܕܪܟܢܘܬܐ ܠܘ ܡܕܡ ܗܝ ܐ̱ܚܪܝܢ<EOS> ܐܠܐ ܡܬܪܫܡܢܘܬܗ ܕܡܕܪܟܢܐ<EOS>ܒܨܘܪܬ ܡܢܝܘܬܗ ܕܡܬܕܪܟܢܐ<EOS> ܠܐ ܒܡܢܝܘܬܗ ܐܟܡܐ ܕܝܘܕܝܐ ܐ̱ܢܫ ܡܢ ܗܿܢܘܢ ܕܐܬܦܠܣܦܘ ܐܣܒܪ<EOS>ܒܗܿܝ ܕܣܘܓܐܐ ܕܣܘܥܪ̈ܢܐ ܗܿܢܘܢ ܕܠܐ ܐܝܬܝܗܘܢ ܡܕܪܟܝܢܢ ܐܝܟ ܐܣܟܝ̈ܡܐ ܡܕܡ ܓܐܘܡܛܪ̈ܝܩܝܐ<EOS>ܕܠܐ ܡܟܢܝܢ ܠܡܫܬܟܚܘ<EOS> ܘܪܓܫܐ ܡܢ ܐܟܙܢܐ ܕܚܙܝܐ ܡܒܪܝܘ ܡܒܪܐ ܠܨܘܪܬܐ ܡܢ ܗܘܠܐ<EOS> ܐܠܐ ܣܢܝܩ<EOS>ܥܠ ܐ̱ܚܝܢܘܬܐ ܡܕܡ ܣܝܡܝܬܐ ܕܒܝܬ ܠܗ ܠܡܬܚܙܝܢܐ<EOS> ܗܿܝ ܐܝܕܐ ܕܒܡܬܬܪܝܡܢܘܬܗܿ ܡܬܬܪܝܡܐ<EOS>ܘܡܕܪܟܢܘܬܐ<EOS> ܗܓܓܐ ܕܝܢ ܐܦ ܡܢܗܿ ܕܐܚܝܢܘܬܐ ܗܿܝ ܡܒܪܐ ܠܨܘܪܬܐ<EOS> ܘܡܟܢ ܕܢܕܪܟ<EOS> ܟܕ ܘܠܐ ܣܟ<EOS>ܗܝ ܗܕܐ ܐܠܐ ܠܘ ܟܠܢܐܝܬ ܡܟܢ ܠܡܒܪܝܘ<EOS> ܒܗܿܝ ܕܒܠܥܕ ܣܝܡܐ ܡܕܡ ܐܝܟܢ ܕܗܘ ܐܘ ܐܝܢܝܘܬܐ ܐܘ<EOS>ܟܡܝܘܬܐ ܠܐ ܡܨܐ ܠܡܕܪܟܘ<EOS> ܗܘܢܐ ܕܝܢ ܡܢ ܟܠܗܝܢ ܡܒܪܐ ܠܗܿ ܠܨܘܪܬܐ ܘܡܢܟܪܐ ܥܕܡܐ ܠܗܿܝ ܕܡܢ<EOS>ܣܘܩܪܛܝܣ ܡܢ ܨܘܪܬܐ ܡܕܡ ܢܣܒ<EOS> ܗܿܝ ܐܝܕܐ ܕܗܝ ܟܕ ܗܝ ܐܦ ܠܦܠܛܘܢ ܘܙܝܢܘܢ ܒܠܥܕ ܫܘܚܠܦܐ<EOS>ܒܗܿܝ ܕܠܟܠܗܘܢ ܙܢ̈ܝܐ ܐܟܣܢ̈ܝܐ ܡܢܗܿ ܕܗܿܝ ܐܪܝܡ<EOS> ܘܠܗܿ ܐܝܟ ܕܐܝܬܝܗܿ ܐܫܬܘܕܥܗܿ<EOS> ܘܗܟܢܐ<EOS>ܒܡܬܪܓܫܢܐ ܗܿܘ ܥܒܕܐ ܡܕܡ ܥܒܕ ܕܒܗ ܡܬܗܘܢܢܐ ܠܘ ܬܘܒ ܡܬܪܓܫܢܐ ܗܘܐ<EOS>ܡܚܘܝܢܘܬܐ ܢܦܫܐ ܡܢ ܓܝܪ ܡܕܪܟܢܝܬܐ ܗܝ ܕܣܘ̈ܟܠܐ ܟܠܢ̈ܝܐ ܐܝܟ ܓܘܫܡܢܘܬܐ<EOS>ܐܘ ܡܕܡ ܐܚܪܝܢ<EOS> ܕܐܟܚܕܐ ܠܓܘܫ̈ܡܐ ܡܫܚ̈ܠܦܝ ܪ̈ܒܘܬܐ ܐܝܬܝܗܿ ܫܡܝܐ ܠܡܐܡܪ ܘܒܙܩܐ<EOS> ܘܐܠܘ<EOS>ܒܡܫܘܚܬܐ ܡܕܡ ܗܘܬ ܕܝܠܢܝܬܐ ܠܐ ܫܘܝܐ ܗܘܬ ܠܡܫܚ̈ܠܦܬ ܡܘܫܚ̈ܬܐ<EOS> ܘܟܕ ܠܝܬ ܒܗܿ ܡܫܘܚܬܐ<EOS>ܐܝܟܢܐ ܡܨܝܐ ܕܒܡܫܘܚܬܢܝܐ ܬܫܪܐ<EOS> ܕܐܠܨܐ ܗܘܬ ܗܝܕܝܟ ܕܒܦܘܠܓܗ ܬܬܦܠܓ<EOS> ܫܪܝܟܐ ܡܕܝܢ ܕܡܕܪܟܢ<EOS>ܣܘܟܠܐ ܕܐܝܟ ܗܢܐ ܒܝܕ ܠܐ ܓܘܫܡܐ ܐܦܠܐ ܒܓܘܫܡܐ ܡܨܐ ܕܢܗܘܐ ܕܠܗ ܐܢ ܬܨܒܐ ܢܦܫܐ ܟܢܐ<EOS>ܡܚܘܝܢܘܬܐ ܡܬܗܘܢ̈ܢܝܬܐ ܡܢ ܦܫܝ̈ܛܬܐ ܡܒܪ̈ܝܬ ܡܢ ܡܫܘܚܬܐ ܐܠܘ ܫܪ̈ܝ<EOS>ܒܓܘܫ̈ܡܐ<EOS> ܙܕܩ ܕܒܡܬܦܠܓܢܘܬܗܘܢ ܢܬܦ̈ܠܓܢ ܗܘ̈ܝ ܐܝܟ ܓܕ̈ܫܐ<EOS> ܒܕܓܘܢ ܟܠ ܡܢܬܐ ܡܬܗܘܢ̈ܢܝܬܐ<EOS>ܐܢ ܡܕܡܐ ܕܡܝܐ ܠܗܿܝ ܐ̱ܚܪܬܐ ܐܠܨܐ ܕܫܘ̈ܝܬ ܒܟܝܢܐ ܢܗܘ̈ܝܢ ܠܟܘܠܐ<EOS> ܘܒܪܒܘܬܐ ܟܡܢܝܬܐ ܡܢܗ<EOS>ܢܬܦܪ̈ܫܢ ܘܗܐ ܠܝܬ ܠܟܘܠܐ ܪܒܘܬܐ ܕܝܠܢܝܬܐ ܐܝܟ ܕܐܬܚܘܝ<EOS> ܡܕܝܢ ܘܠܐ ܒܡܕܡ ܦܪܝܫܐ ܡܢܬܐ ܡܢ<EOS>ܟܘܠܐ ܗܿܝ ܕܫܟܝܪܐ<EOS> ܐܢܕܝܢ ܠܡܢܘ̈ܬܐ ܡܫܚ̈ܠܦܬܐ ܡܬܦܠܓܐ ܝܕܥܬܐ ܗܿܝ ܦܫܝܛܬܐ<EOS> ܐܠܨܐ ܕܗܿܢܝܢ<EOS>ܡܢܘ̈ܬܐ ܡܩܝܡܢ̈ܝܬܐ ܢܗܘ̈ܝܢ ܕܟܠܐ ܗܘ<EOS> ܘܟܕ ܓܘܫܡܐ ܠܠܐ ܣܘܦ ܡܨܐ ܗܘ ܠܡܬܦܠܓܘ ܐܝܟ ܕܩܕܡܬ<EOS>ܐܫܬܘܕܥܬ<EOS> ܐܠܨܐ ܬܘܒ ܕܠܝܕܥܬܐ ܗܝ ܡܢܘ̈ܬܐ ܢܗܘ̈ܝܢ ܕܠܐ ܣܘܦ ܕܫܟܝ̈ܚܢ ܒܡܥܒܕܢܘܬܐ ܥܡ<EOS>ܡܛܟܣܘܬܐ ܗܿܝ ܕܫܟܝܪܐ ܐܝܟ ܕܡܬܚܘܝܐ<EOS> ܘܬܘܒ ܐܠܨܐ ܗܘܬ ܕܘܠܐ ܡܬܘܡ ܝܕܥܬܐ ܡܕܡ ܡܕܪܟܝܢ<EOS>ܗܘܝܢ<EOS> ܐܠܐ ܒܬܪ ܕܝܕ̈ܥܬܐ ܕܠܐ ܣܘܦ ܡܕܪܟܝܢ ܗܘܝܢ<EOS> ܘܟܕ ܝܕ̈ܥܬܐ ܕܠܐ ܣܘܦ ܠܐ ܡܨܝܢ ܕܐܟܚܕܐ<EOS>ܒܡܥܒܕܢܘܬܐ ܢܗܘ̈ܝܢ<EOS> ܠܐ ܙܕܩ ܗܘܐ ܕܡܕܡ ܢܕܪܟ<EOS> ܘܟܕ ܡܕܪܟܝܢܢ ܝܕ̈ܥܬܐ ܣܘܓܐܐ ܕܦܫܝ̈ܛܢ ܠܘ<EOS>ܡܬܦܠܓܢ̈ܝܬܐ ܐܢܝܢ<EOS> ܒܪܢܫܐ ܡܢ ܓܝܪ ܓܘܢܝܐ ܐܦܢ ܠܓܢܣܐ ܘܫܘܚܠܦܐ ܡܬܦܠܓ<EOS> ܠܘ ܦܘܠܓܐ ܗܘ<EOS>ܟܡܢܝܐ ܦܘܠܓܗ ܐܝܟܢܐ ܕܫܟܝܪܘܬܐ ܬܬܟܢܫ<EOS> ܐܠܐ ܗܘܢܢܝܐ<EOS> ܒܕܓܘܢ ܟܝܢܐ ܗܘ ܦܫܝܛܐ ܕܠܐ<EOS>ܡܬܦܠܓܢܐܝܬ ܒܟܠܗܘܢ ܐܛܘ̈ܡܘ ܡܫܬܟܚ<EOS>ܡܚܘܝܢܘܬܐ ܨܘܪܬܐ ܡܢ ܓܝܪ ܦܫܝܛܬܐ ܗܝ ܦܫܝܛܘܬܗܿ ܐܢ ܠܦܘܬ ܟܝܢܗܿ ܗܝ ܠܗܿ<EOS>ܙܕܩ ܗܘܐ ܕܐܦ ܩܢܘ̈ܡܐ ܦܫܝ̈ܛܐ ܢܗܘܘܢ ܗܘܘ ܒܕ ܡܫܘܬܦܝܢ ܒܟܝܢܗܿ<EOS> ܐܢܕܝܢ ܠܦܘܬ ܗܠܝܢ<EOS>ܕܡܢܗܘܢ ܢܣܝܒܐ<EOS> ܙܕܩ ܗܘܐ ܕܐܦ ܗܢܘܢ ܦܫܝ̈ܛܐ ܗܘܘ ܘܗܐ ܠܘ ܗܟܢܐ<EOS> ܫܪܝܟܐ ܡܕܝܢ ܕܦܫܝܛܘܬܗܿ<EOS>ܠܦܘܬ ܗܿܘ ܕܒܗ ܫܪܝܐ ܐܝܬܝܗܿ ܕܗܝ ܢܦܫܐ<EOS> ܘܕܡܩܒܠܢܐ ܡܢ ܕܦܫܝܛܐ ܦܫܝܛܐ ܙܕܩ ܕܢܗܘܐ ܓܠܝܐ<EOS>ܘܟܕ ܒܡܚܘ̈ܝܢܘܬܐ ܗܠܝܢ ܚܣܝ̈ܢܬܐ ܦܣܝܩܐܝܬ ܫܪܪܬ ܡܠܬܐ ܦܫܝܛܘܬܗܿ<EOS> ܐܝܬܐ ܕܒܝܕ ܢܘܗܪ̈ܐ ܡܕܡ<EOS>ܕܢܝ̈ܚܐ ܢܢܗܪܝܗܿ<EOS>ܢܘܗܪܐ ܐܠܘ ܢܦܫܐ ܐܘܪܓܢܝܬܐ ܡܕܡ ܗܘܬ ܕܒܗܘܠܐ ܩܢܝܐ ܩܘܝܡܐ<EOS> ܙܕܩ ܗܘܐ<EOS>ܕܒܡܚܝܠܘܬܗ ܕܐܘܪܓܢܘܢ ܡܘܚܠܐ ܗܘܬ<EOS> ܘܗܐ ܠܘ ܗܟܢܐ<EOS> ܒܗܿܝ ܕܒܩܘܡܬܐ ܕܒܬܪ ܐܪܒܥܝܢ ܕܒܗܿ<EOS>ܦܓܪܐ ܡܡܚܠ ܡܥܫܢ ܥܫܢܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܥܬܝܩ ܝܘ̈ܡܐ ܐܡܚܠܬ ܝܕܥܬܗ ܐܝܟ ܕܐܦ<EOS>ܐܘܪ̈ܓܐܢܘܗܝ ܦܓܪ̈ܢܝܐ ܐܡܚܠܘ<EOS> ܒܗܿܝ ܕܐܡܪܝܢܢ<EOS> ܕܐܠܘ ܡܢ ܩܨ ܡܘܚܠܘܬ ܐܘܪ̈ܓܐܢܘܗܝ ܡܘܚܠܐ<EOS>ܗܘܬ ܝܕܥܬܗ<EOS> ܙܕܩ ܗܘܐ ܕܘܠܐ ܡܬܘܡ ܟܕ ܗܠܝܢ ܡܘܚܠܝܢ ܗܘܘ ܡܨܝܐ ܗܘܬ ܕܬܥܫܢ ܗܝ ܗܕܐ<EOS> ܘܗܐ<EOS>ܠܘ ܗܟܢܐ<EOS> ܒܗܿ ܒܕܡܘܬܐ ܠܐ ܕܡܝܪܐ<EOS> ܐܢܗܘ ܕܡܥܒܕܢܐ ܡܕܡ ܢܒܛܠ ܡܢ ܡܥܒܕܢܘܬܗ ܟܕ ܐ̱ܚܪܢܐ<EOS>ܢܗܘܐ ܕܫܓܡ ܠܗ<EOS> ܒܕܓܘܢ ܠܐ ܟܐܢܐ ܠܡܐܡܪ ܕܒܝܕ ܗܿܘ ܕܗܐ ܫܓܡ ܡܬܓܡܪܐ ܗܘܬ ܡܥܒܕܢܘܬܐ<EOS>ܠܡܥܒܕܢܐ ܗܿܘ ܟܐܡܬ ܟܕ ܠܐ ܫܓܡ ܗܘܐ<EOS> ܘܗܕܐ ܡܢ ܓܕܫܐ ܠܢܦܫܐ<EOS> ܟܕ ܚܝ̈ܠܐ ܗܠܝܢ ܚܝ̈ܘܬܢܝܐ<EOS>ܚܐܫܝܢ ܒܗܿܢܘܢ ܕܡܬܕܝܘܢܝܢ<EOS> ܡܫܬܓܡܐ ܕܝܢ ܗܝܕܝܟ ܒܗܘܢ ܐܝܟ ܠܡܐܣܝܘܬܗܘܢ<EOS> ܘܐܠܘ ܬܘܒ<EOS>ܐܘܪܓܢܝܬܐ ܗܘܬ ܠܐ ܙܕܩ ܗܘܐ ܕܬܕܪܟ ܐܘܪܓܢܘܢ ܕܝܠܗܿ<EOS> ܒܗܿܝ ܕܘܠܐ ܚܕ ܐܘܪܓܢܘܢ ܐܝܬ ܒܝܬ<EOS>ܝܬܗܿ ܠܗܿܘ<EOS> ܘܗܐ ܠܘ ܗܟܢܐ<EOS> ܒܗܿܝ ܕܠܟܠܗܘܢ ܐܟܚܕܐ ܗܕܡ̈ܐ ܐܘܪ̈ܓܢܘܗܝ ܡܣܬܒܪܝܢ ܐܟܚܕܐ<EOS>ܡܕܪܟܐ<EOS> ܘܬܘܒ ܘܐܠܘ ܐܘܪܓܢܝܬܐ ܗܘܬ ܙܕܩ ܗܘܐ ܕܡܬܚܒ ܬܚܒܐ ܗܘܬ ܒܣܘܓܐܬ ܡܥܒܕܢ̈ܘܬܐ ܐܝܟ<EOS>ܕܐܦ ܪ̈ܓܫܐ ܘܠܐ ܙܕܩ ܗܘܐ ܕܬܕܪܟ ܠܡܚܝܠܐ<EOS> ܒܬܪ ܡܕܪܟܢܘܬܗܿ ܕܠܗܿܘ ܕܥܫܝܢ ܐܝܟ ܕܐܦ ܣܘܩܐ<EOS>ܠܒܨܝܪ ܪܝܚܐ ܒܬܪ ܪܝܚܬܢܐ ܕܛܒ ܦܐܚ<EOS> ܘܗܐ ܠܘ ܗܟܢܐ<EOS> ܒܗܿܝ ܕܒܣܘܓܐܬ ܡܬܗܘܢܢ̈ܘܬܐ ܡܥܫܢ<EOS>ܥܫܢܐ<EOS> ܘܡܢ ܝܕ̈ܥܬܐ ܗܿܢܝܢ ܕܬܩܝ̈ܦܢ<EOS> ܝܬܝܪ ܚܬܝܬܐܝܬ ܠܗܿܠܝܢ ܕܒܨܝܪ̈ܢ ܡܕܪܟܐ<EOS>ܘܐܘܪܓܢܝܘܬܐ ܕܢܦܫܐ ܟܕ ܐܡܪܝܢܢ ܗܪܟܐ<EOS> ܠܚܒܝܟܘܬܗܿ ܕܥܡ ܗܘܠܐ ܒܥܝܢܢ ܐܝܟ ܕܫܪܟܐ ܕܚܝ̈ܠܐ<EOS>ܓܘܫܡܢ̈ܝܐ ܕܠܐ ܦܫܝܛܝܢ ܐܦܠܐ ܠܦܫܝ̈ܛܐ ܡܟܢܝܢ ܠܡܕܪܟܘ<EOS> ܘܟܕ ܢܗܝܪܐܝܬ ܐܬܚܘܝܬ ܦܫܝܛܘܬܗܿ<EOS>ܕܢܦܫܐ ܘܠܐ ܚܒܝܟܘܬܗܿ ܕܒܦܓܪܐ ܘܕܐܢܢܩܐܝܬ ܩܝܡܬ ܠܝܬܗܿ ܗܝ ܘܥܡܗ ܐܣܝܪܐ<EOS> ܠܘ ܐܝܟ ܐܣܪܐ ܗܘ<EOS>ܕܒܪܢܫܐ ܒܬܟܣܝܬܗ ܕܟܠ ܐܡܬܝ ܕܨܒܐ ܢܫܠܚܝܗܿ ܐܣܪܗܿ<EOS> ܐܠܐ ܐܝܟ ܐܣܪܐ ܕܫܢܝܓܐ ܒܡܫܬܢܓܢܐ<EOS>ܫܢܓܬܐ ܕܝܢ ܒܪܡ ܗܿܝ ܐܝܕܐ ܕܠܐ ܡܬܘܡ ܡܨܐ ܒܗܿ ܠܡܬܦܪܩܘ ܫܢܝܓܐ ܡܢ ܡܫܬܢܓܢܐ ܗܿܘ<EOS> ܟܡܐ<EOS>ܕܥܗܢ ܗܘ ܗܘ ܗܢܐ ܠܡܫܬܢܓܘ<EOS>ܢܘܗܪܐ ܥܠ ܗܿܝ ܕܠܘ ܚܕܐ ܗܝ ܒܡܢܝܢܐ ܢܦܫܐ ܐܦܠܐ ܩܕܝܡܐ ܠܦܓܪܐ ܘܥܠ ܙܢ̈ܝܐ<EOS>ܐ̱ܚܪ̈ܢܐ<EOS>ܘܕܠܘ ܚܕܐ ܗܝ ܒܡܢܝܢܐ ܢܦܫܐ ܕܡܕܒܪܐ ܩܢܘ̈ܡܝܢ ܣܓܝ̈ܐܐ<EOS> ܝܕܝܥܐ ܡܢ ܗܿܝ<EOS>ܕܐܠܘ ܗܟܢܐ ܗܘܬ ܙܕܩ ܗܘܐ ܕܗܿܘ ܡܐ ܕܝܕܝܥ ܗܘܐ ܠܡܕܡ ܡܢ ܩܢܘ̈ܡܐ ܐܦ ܠܟܠܗܘܢ ܢܬܝܕܥ ܗܘܐ<EOS>ܘܗܐ ܠܘ ܗܟܢܐ<EOS> ܘܕܠܘ ܩܕܝܡܐ ܒܗܘܝܗܿ ܠܦܓܪܐ ܝܕܝܥܐ ܡܢ ܗܿܝ ܕܫܘܝ̈ܬ ܒܐܕܫܐ ܐܝܬܝܗ̈ܝܢ<EOS>ܢܦܫ̈ܬܐ ܟܠܗܝܢ ܡܠܝ̈ܠܬܐ ܐܟܚܕܐ<EOS> ܘܐܠܘ ܩܕܝ̈ܡܢ ܗܘ̈ܝ ܠܦܓܪ̈ܐ ܐܠܨܐ ܗܘܬ ܕܠܐ ܒܡܕܡ<EOS>ܢܬܦܪ̈ܫܢ ܗܘ̈ܝ ܒܗܿܝ ܕܟܝܢܐ ܗܘ ܟܕ ܗܘ ܐܝܬܘܗܝ ܠܟܠܗܝܢ<EOS> ܘܡܛܠ ܗܕܐ ܐܦ ܢܩܦܝ̈ܘܗܝ ܕܗܢܐ<EOS>ܗܢܘܢ ܟܕ ܗܢܘܢ ܙܕܩ ܕܢܗܘܘܢ<EOS> ܐܦܠܐ ܬܘܒ ܗܘܠܐ ܐܝܬ ܕܒܗܿ ܡܨ̈ܝܢ ܠܡܬܦܪܫܘ ܒܣܘܥܪ̈ܢܐ ܡܕܡ<EOS>ܓܕܫܢ̈ܝܐ ܘܡܬܟܝܢ̈ܢܝܐ<EOS> ܐܦܠܐ ܬܘܒ ܡܨܐ ܠܡܐܡܪ ܕܚܕܐ ܗܝ ܕܡܬܦܠܓܐ ܒܩܢܘ̈ܡܐ ܣܓܝ̈ܐܐ<EOS> ܒܗܿܝ<EOS>ܕܠܘ ܡܢ ܗܢܝܢ ܗܝ ܕܡܬܦ̈ܠܓܢ ܘܣܓ̈ܝܢ ܗܿܝ ܕܠܐ ܗܘܠܐ<EOS> ܘܬܘܒ ܐܠܘ ܩܕܡ ܦܓܪܐ ܗܘ̈ܝ ܢܦܫ̈ܬܐ<EOS>ܣܬܪܐ ܘܠܐ ܚܕ ܙܕܩ ܗܘܐ ܕܢܗܘܐ ܒܝܢܬܗܝܢ ܘܒܝܢܬ ܥ̈ܠܠܬܐ<EOS> ܘܐܠܨܐ ܗܘܬ ܗܝܕܝܟ ܕܕܠܐ ܟܠܝܘ<EOS>ܢܬܪ̈ܫܡܢ ܗܘ̈ܝ ܒܓܡܝܪܘܬܗܝܢ ܘܠܐ ܢܣܬܢ̈ܩܢ ܗܘ̈ܝ ܥܠ ܦܓܪ̈ܐ ܕܒܝܕܗܘܢ ܢܬܓܡܪ̈ܢ<EOS> ܘܐܝܩܝ<EOS>ܡܫܬܟܚ ܗܘܐ ܐܣܪܗܝܢ ܥܡܗܘܢ ܘܕܒܛܝܠܘܬܐ ܘܠܐ ܚܕ ܣܘܥܪܢ ܐܦܢ ܢܗܘܐ ܕܡܐܟ ܐܝܩܝ ܐܟܝܢܬ ܬܩܢܘܬ<EOS>ܚܟܡܬܗܿ ܣܗܕܐ<EOS> ܐܦܠܐ ܬܘܒ ܥܠܬܗܿ ܗܘ ܦܓܪܐ<EOS> ܒܗܿܝ ܕܗܘ ܗܢܐ ܒܓܘܫ̈ܡܐ ܗܘ ܠܚܘܕ ܡܨܐ<EOS>ܠܡܥܒܕܘ<EOS> ܗܢܘܢ ܕܩܕܝܡܝܢ ܫܟܝܚܝܢ<EOS> ܐܦܠܐ ܬܘܒ ܗܝ ܐܝܬܝܗܿ ܥܠܬ ܦܓܪܐ<EOS> ܒܗܿܝ ܕܠܐ ܐܝܬܝܗܿ ܡܢ<EOS>ܩܕܡܘܗܝ<EOS> ܫܪܝܟܐ ܡܕܝܢ ܕܐܚܪܢܐ ܗܘ ܥܠܬܗܿ ܥܒܘܕܬܐ<EOS> ܘܦܓܪܐ ܥܗܢܝܐ ܗܘ ܒܠܚܘܕ ܒܝܕ ܡܘܙܓܐ<EOS>ܠܘܩܒܠ ܡܥܒܕܢ̈ܘܬܗܿ ܘܠܘ ܡܕܡ ܗܘ ܐܚܪܝܢ ܡܘܙܓܐ<EOS> ܐܠܐ ܕܡܘܬ ܦܬܝܠܬܐ ܐܝܕܐ ܕܟܕ ܥܗܢܝܬܐ ܗܘܬ<EOS>ܕܠܩܬ ܡܢ ܢܘܪܐ ܘܠܡܦܝܕܐ ܗܘܬ<EOS> ܘܗܟܢܐ ܡܨܕ ܨܐܕ ܡܘܙܓܐ<EOS> ܢܦܫܐ ܡܢ ܝܗܒ ܨܘܪ̈ܬܐ ܕܗܝ ܗܝ<EOS>ܓܡܘܪܬܗ<EOS> ܘܒܬܪ ܕܐܣܪܐ ܡܕܡ ܘܡܙܝܥܢܘܬܐ ܒܝܬ ܦܪܙܠܐ ܘܡܓܢܛܝܣ ܚܙܐ ܐܢ̱ܬ<EOS> ܠܘ ܣܓܝ ܒܐܣܪܐ<EOS>ܕܐܝܟ ܗܢ ܬܬܡܗ<EOS> ܘܠܝܬ ܒܢ ܢܦܫܐ ܡܕܡ ܐ̱ܢܫܝܬܐ<EOS> ܘܐ̱ܚܪܬܐ ܚܝܘܬܢܝܬܐ<EOS> ܒܗܿܝ ܕܐܡܪ ܐܢ̱ܬ<EOS>ܐܪܓܫܬ ܘܐܬܥܙܙܬ<EOS> ܐܘ ܐܕܪܟܬ ܘܐܙܝܥܬ ܥ̈ܠܠܬ ܟܠܗܝܢ ܐܢܬ<EOS> ܘܐܢܬ ܢܦܫܐ ܘܐܢ̱ܬ ܡܕܪܟܢܝܬܐ<EOS>ܘܟܠܗܘܢ ܚܝ̈ܠܐ ܢܩ̈ܦܝܗܿ<EOS> ܘܗܘܢܐ ܡܢ ܡܥܒܕܢܐ ܦܚܡܐ ܗܘ ܩܢܐ ܕܫܡܫܐ<EOS> ܗܿܘ ܕܠܦܘܬ ܡܫܚܠܦܘܬ<EOS>ܡܩܒ̈ܠܢܐ<EOS> ܘܡܥܒܕܢ̈ܘܬܗ ܡܫܬܚ̈ܠܦܢ<EOS> ܘܗܟܢܐ ܒܢܨ̈ܒܬܐ ܘܚܝܘܬܐ ܘܒܢܝܢ̈ܫܐ ܨܘܪ̈ܬܐ ܡܫܬܚ̈ܠܦܢ<EOS>ܡܢ ܝܗܘܒܐ ܠܐ ܡܫܬܚܠܦܢܐ<EOS>ܢܘܗܪܐ ܥܠ ܡܙܝܥܢ̈ܘܬܐ ܡܕܡ ܢܦܫ̈ܢܝܬܐ<EOS>ܢܦܫܐ ܡܢ ܓܝܪ ܠܘ ܟܝܢܗܿ ܗܘ ܥܠܬ ܡܙܝܥܢܘܬܐ<EOS> ܘܐܠܐ ܙܕܩ ܗܘܐ ܕܒܕܡܘܬ<EOS>ܟܝܢܗܿ ܕܠܐ ܡܫܬܚܠܦܢܐ ܗܘ<EOS> ܐܦ ܘܡܙܝܥܢܘܬܐ ܬܗܘܐ<EOS> ܘܗܐ ܠܘ ܗܟܢܐ<EOS> ܘܠܠܐ ܡܫܬܚܠܦܢܐ ܬܘܒ<EOS>ܐܝܟܢܐ ܙܢܐ ܢܩܦ ܡܫܬܚܠܦܢܐ<EOS> ܡܬܚܕ̈ܬܢ ܡܕܝܢ ܠܗܿ ܡܙܝܥܢ̈ܘܬܐ ܘܡܫܬܚ̈ܠܦܢ<EOS> ܠܦܘܬ ܚܘܕ̈ܬܐ<EOS>ܕܡܫܚܠܦܘܬ ܨܒܝ̈ܢܐ ܘܣܢܝܩ̈ܘܬܐ<EOS> ܘܟܡܐ ܕܠܐ ܢܬܥܐ ܣܢܝܩܘܬܐ ܠܘܬ ܗܿܘ ܕܡܬܒܥܐ<EOS> ܘܠܐ ܣܟ<EOS>ܡܙܝܥܢܘܬܐ ܠܘܬ ܒܥܬܗܿ ܗܿܘܝܐ<EOS> ܘܗܿܘ ܕܕܡܝܟ ܠܘ ܐܝܩܝ ܡܙܝܥ ܡܢܘ̈ܬܗ<EOS> ܐܠܐ ܟܕ ܡܬܗܓܓ ܨܒܘܬܐ<EOS>ܡܕܡ ܡܬܒܥܝܢܝܬܐ<EOS> ܐܘ ܡܬܥܪܩܢܝܬܐ ܘܫܓܘܡܐ ܕܩܨܪ̈ܬ ܐܣ̈ܐ ܐܘ ܡܢ̈ܝ ܕܩܢܐ<EOS> ܒܝܕ ܗܓܓܘܬܐ ܡܕܡ<EOS>ܗܢܝܢܝܬܐ ܕܒܗ ܢܘܡܝ ܐܚܝܕܐ ܕܢܙܝܥ ܐܝܕܐ ܡܬܪܡܐ ܘܠܘ ܐܝܩܝ<EOS> ܟܠ ܚܝܘܬܐ ܡܕܝܢ ܡܛܠ ܢܝܫܐ ܡܕܡ<EOS>ܡܬܬܙܝܥܐ ܟܠܢܝܐ ܢܗܘܐ ܗܘ ܢܝܫܐ<EOS> ܘܒܝܕ ܙܘ̈ܥܐ ܘܨܒܝ̈ܢܐ ܡܢ̈ܬܝܐ ܡܬܡܛܝܐ ܠܗ ܐܝܟ ܗܿܘ<EOS>ܕܡܫܟܢܐ ܡܕܡ ܨܒܐ ܠܡܒܢܐ ܐܘ ܠܐܬܪܐ ܕܛܒ ܡܒܥܕ ܗܡܣ ܕܢܬܡܛܐ ܘܠܗܿܠܝܢ ܠܐ ܡܨܐ ܠܡܫܡܠܝܘ<EOS>ܐܠܐ ܒܝܕ ܨܒܝ̈ܢܐ ܘܙܘ̈ܥܐ ܡܢ̈ܬܝܐ<EOS> ܐܘ ܡܢܬܝܐ ܢܗܘܐ ܗܘ ܢܝܫܐ<EOS> ܘܟܕ ܙܒܢ̈ܝܢ ܣܓܝ̈ܐܢ ܐܝܬ<EOS>ܠܟ ܕܬܬܗܓܓ ܘܬܬܙܝܥ ܘܬܬܢܫܐ ܕܐܬܗܓܓܬ ܠܘ ܪܒܬ ܙܕܩ ܠܟ ܕܬܟܦܪܝܗܿ ܘܬܣܒܪ ܕܐܝܩܝ ܐܬܬܙܝܥܬ<EOS>ܢܘܗܪܐ ܥܠ ܗܿܝ ܕܙܘܥܐ ܚܘܕܪܢܝܐ ܢܦܫܢܝܐ ܘܠܘ ܟܝܢܝܐ ܐܝܬܘܗܝ<EOS>ܓܘܫܡܐ ܡܬܬܙܝܥ ܩܝܩܠܘܣܐܝܬ ܠܘ ܟܝܢܐ ܗܘ ܙܘܥܗ<EOS> ܒܗܿܝ ܕܠܟܠ ܣܝܡܐ ܘܢܘܩܕܬܐ<EOS>ܕܡܬܡܛܐ ܠܗܘܢ ܡܫܒܩ ܫܒܩ ܘܥܒܪ<EOS> ܘܡܢ ܗܪܟܐ ܠܘ ܟܝܢܝܐ ܗܘܐ ܙܘܥܐ ܡܫܬܟܚ ܗܘܐ ܡܬܒܥܝܢܐ ܕܗܘ<EOS>ܟܕ ܗܘ ܠܗ ܟܕ ܠܗ ܠܡܬܬܙܝܥܢܐ ܡܬܥܪܩܢܐ ܗܘ ܗܿܝ ܕܫܟܝܪܐ<EOS> ܘܐܠܘ ܢܘܩܕܬܐ ܡܕܡ ܠܐ ܡܬܒܥܝܢܝܬܐ<EOS>ܗܘܬ ܠܡܢܐ ܠܗܿ ܨܒ<EOS> ܘܐܠܘ ܡܬܒܥܝܢܝܬܐ ܗܘܬ ܠܡܢܐ ܡܢܗܿ ܐܨܛܠܝ<EOS> ܘܡܢ ܗܠܝܢ ܚܬܝܬܐܝܬ ܡܬܝܕܥܐ<EOS>ܕܙܘ̈ܥܝ ܡܘܙًܠܬܐ ܟܠܗܝܢ ܨܒܝ̈ܢܝܐ ܐܘܟܝܬ ܢܦܫܢ̈ܝܐ ܐܝܬܝܗܘܢ<EOS> ܘܡܨܛܠܝܢܘܬܐ ܚܘܕܪܢܝܬܐ<EOS>ܒܟܝܢܐ ܠܗܝܢ ܐܝܬ ܒܠܥܕ ܡܢ ܡܨܛܠܝܢܘܬܐ ܐ̱ܚܪܬܐ ܒܗܦܟܐ ܕܦܓܪ̈ܝܢ ܘܗܕܐ ܗܝ ܡܠܬ ܦܝܠܣܘܦܐ<EOS>ܕܐܡܪܐ<EOS> ܕܡܨܛܠܝܢܘܬܐ ܠܗܝܢ ܐܝܬ ܟܝܢܝܬܐ ܘܚܘܕܪܢܝܬܐ<EOS> ܢܦܫܐ ܡܕܝܢ ܐܝܬ ܠܗܝܢ ܡܠܝܠܬܐ<EOS>ܕܡܥܠܝܐ ܡܢ ܗܕ ܕܝܠܢ<EOS> ܒܗܿܝ ܕܡܩܒܠܢܐ ܒܗܝܢ ܛܒ ܡܢ ܕܒܢ ܡܥܠܝ<EOS> ܘܐܠܘ ܐܣܛܘܟܣ̈ܢܝܬܐ<EOS>ܐܝܬܝܗ̈ܝܢ<EOS> ܒܗܿܝ ܕܦܫܝ̈ܛܝܗܝܢ ܠܐ ܥܗܢܝܢ ܠܘܩܒܠ ܢܦܫ̈ܬܐ ܘܐܠܐ ܠܐ ܐܣܬܢܩ ܥܠ ܡܘܙܓܐ<EOS>ܘܡܪ̈ܟܒܝܗܘܢ ܠܘ ܐܡܝܢ̈ܝ ܟܘܬܪܐ<EOS> ܒܕܓܘܢ ܙܕܩ ܗܘܐ ܕܢܬܦܘܫ̈ܫܢ<EOS> ܒܣܘܓܐܬ ܙܘ̈ܥܐ ܘܗܐ ܠܘ<EOS>ܗܟܢܐ<EOS> ܐܦܠܐ ܬܘܒ ܡܣܬܕܩܢ̈ܝܬܐ ܐܘ ܡܨܛܪ̈ܝܢܝܬܐ ܐܝܬܝܗ̈ܝܢ ܘܐܠܐ ܡܩܒ̈ܠܢܝܬܐ ܗܘ̈ܝ ܕܙܘ̈ܥܐ<EOS>ܬܪ̈ܝܨܐ<EOS> ܘܗܐ ܠܘ ܗܟܢܐ<EOS> ܐܣܛܘܟܣܐ ܐܢܝܢ ܡܕܝܢ ܚܡܝܫܝܐ ܕܐܟܣܢܝ ܠܕܝܠܢ<EOS>ܦܣܘܩܐ ܘܐܢܫ̈ܐ ܡܢ ܠܘ ܠܐ ܡܫܚܠܦܝܢ ܒܒܘܝ̈ܢܝܗܘܢ<EOS> ܒܕ ܡܢܗܘܢ ܐܝܬ ܕܒܪܝܪ<EOS>ܗܿܘ ܐܝܢܐ ܕܠܐ ܣܟ ܐܟܫܪ<EOS> ܒܚܘܫܒܐ ܡܕܡ<EOS> ܡܢܗܘܢ ܕܝܢ ܐܝܬ ܕܥܫܝܢ ܒܒܘܝܢܐ ܗܘ<EOS> ܗܿܘ ܕܠܟܠܗܘܢ<EOS>ܥܠܒ ܒܟܡܐ ܘܐܝܢܐ<EOS> ܘܠܗ ܠܗܢܐ ܘܠܐ ܚܕ ܬܚܘܡܐ ܐܝܬ ܕܒܗ ܩܐܡ<EOS> ܒܕܓܘܢ ܠܘ ܠܐ ܡܨܐ ܕܢܗܘܐ<EOS>ܒܪܢܫܐ ܐ̱ܢܫ ܗܿܘ ܕܠܟܠܗܝܢ ܡܬܝܕܥܢ̈ܝܬܐ ܒܙܒܢܐ ܡܕܡ ܙܥܘܪܐ ܒܠܥܕ ܡܠܦܢܐ ܒܝܕ ܒܘܝܢܗ ܢܕܪܟ<EOS>ܐܝܬ ܕܝܢ ܬܘܒ ܘܢܦܫܐ ܐ̱ܚܪܬܐ ܗܿܝ ܕܡܬܟܢܝܐ ܩܘܕܫܢܝܬܐ ܥܫܝܢܬ ܚܝ̈ܠܐ ܐܟܡܐ ܕܠܢܒܝ̈ܐ<EOS>ܘܡܕܥܐ ܚܝܠܐ ܡܕܡ ܐܝܬܘܗܝ ܡܥܬܕܢܗܿ ܕܢܦܫܐ ܠܘܬ ܡܬܬܓܪܢܘܬ ܪ̈ܥܝܢܐ<EOS> ܘܣܘܟܠܐ ܡܝܬܪܘܬܗ<EOS>ܘܚܘܫܒܐ ܬܘܒ ܐܝܬܘܗܝ ܡܬܬܙܝܥܢܘܬ ܡܕܥܐ ܡܢ ܥ̈ܠܠܬܐ ܠܘܬ ܒܥ̈ܬܐ<EOS> ܘܒܘܝܢܐ ܟܘܢܝܐ ܗܘ<EOS>ܕܡܝܬܪܘܬܗܿ ܕܡܬܬܙܝܥܢܘܬܐ ܗܕܐ ܠܘܬ ܨܝܘܕܘܬ ܬܚܘܡܐ ܗܘ ܡܨܥܝܐ ܒܠܥܕ ܒܥܬܐ ܣܓܝܐܬܐ<EOS>ܘܢܗܝܪܘܬܐ ܟܘܢܝܐ ܗܝ ܕܬܘܩܦܗ<EOS>ܘܗܪܟܐ ܣܝܟܐ ܡܠܬܐ ܕܥܠ ܢܦܫܐ ܠܦܘܬ ܦܪܓܡܛܝܐ ܗܕܐ<EOS> ܟܕ ܠܫܪܟܐ ܕܒܘܚ̈ܢܝܗܿ<EOS>ܒܝܘܠܦܢܐ ܗܿܘ ܐ̱ܚܪܝܐ ܦܪܥܝܢܢ<EOS>ܒܝܕ ܐܠܗܐ ܬܘܒ ܡܫܪܝܢܢ ܒܗܿܠܝܢ ܕܦܪܓܡܛܝܐ ܕܬܠܬ ܕܒܬܪ ܟܝܢ̈ܝܬܐ<EOS>ܗܝ ܕܦܝܠܣܘܦܝܐ ܩܕܡܝܬܐ ܡܬܟܢܝܐ ܘܬܐܘܠܘܓܝܐ<EOS>ܩܕܡܬ ܓܝܪ ܒܡܠܬܐ ܫܘܕܥܬܗ ܠܗܿܘ ܕܗܿܘ ܕܣܝܡ ܗܘ ܠܗܢܐ ܝܘܠܦܢܐ<EOS> ܕܗܘܝܘ ܗܿܘ<EOS>ܕܐܝܬܘܗܝ<EOS> ܘܟܕ ܗܘ ܗܢܐ ܠܟܠܗܝܢ ܕܐܝܬܝܗܝܢ ܐܚܝܕ ܟܐܢܐܝܬ ܗܘ ܝܘܠܦܢܐ ܕܥܠܘܗܝ ܓܘܢܝܐ ܛܒ ܡܢ<EOS>ܟܠܗܘܢ ܝܘܠܦ̈ܢܐ ܙܕܩ ܕܢܗܘܐ<EOS> ܘܣܘܥܪ̈ܢܐ ܕܒܗ ܢܦܠܐ ܒܥܬܗܘܢ<EOS> ܗܠܝܢ ܐܢܘܢ ܕܠܗܿܘ ܕܐܝܬܘܗܝ<EOS>ܒܗܿܝ ܕܐܝܬܘܗܝ ܢܩܝܦܝܢ ܐܝܟ ܗܿܝ ܕܟܠ ܕܐܝܬܘܗܝ ܐܘ ܐܘܣܝܐ ܐܝܬܘܗܝ ܐܘ ܓܕܫܐ<EOS> ܐܘ ܟܠܢܝܐ ܐܘ<EOS>ܡܢܬܝܐ<EOS> ܐܘ ܡܣܝܟܐ ܐܘ ܠܐ ܡܣܝܟܐ<EOS> ܐܘ ܒܚܘܫܒܐ ܐܘ ܒܣܘܥܪܢܐ<EOS> ܐܘ ܩܕܡܝܐ ܐܘ ܐܚܪܝܐ<EOS> ܐܘ<EOS>ܥܠܬܐ ܐܘ ܥܠܬܢܐ<EOS> ܐܘ ܒܚܝܠܐ ܐܘ ܒܡܥܒܕܢܘܬܐ<EOS> ܐܘ ܐܠܨܝܐ ܐܘ ܡܬܡܨܝܢܐ<EOS> ܒܗܦܟܐ ܕܬܠܝܬܝܘܬ<EOS>ܓܘܢ̈ܘܬܐ ܗܿܝ ܐܝܕܐ ܕܠܐ ܢܩܦܐ ܠܗܿܘ ܕܐܝܬܘܗܝ ܒܗܿܝ ܕܐܝܬܘܗܝ<EOS> ܐܠܐ ܒܗܿܝ ܕܡܫܘܚܬܐ ܗܘ<EOS>ܐܦܠܐ ܐܝܟ ܙܘܓܢܝܘܬܐ ܕܠܐ ܢܩܦܐ ܠܗ<EOS> ܐܠܐ ܒܗܿܝ ܕܡܢܝܢܐ ܗܘ<EOS> ܘܗܿܘ ܕܐܝܬܘܗܝ ܘܠܐ ܚܕ ܬܚܘܡܐ<EOS>ܐܘ ܪܘܫܡܐ ܡܨܝܢ ܕܠܗ ܢܗܘܘܢ<EOS> ܒܗܿܝ ܕܗܿܘ ܡܢ ܡܢ ܓܢܣܐ ܗܘ ܡܬܢܣܒ<EOS> ܘܠܗܢܐ ܡܢܐ ܢܗܘܐ ܐܪܐ<EOS>ܓܢܣܐ<EOS> ܟܕ ܠܝܬ ܗܿܘ ܕܡܢܗ ܓܘܢܝ<EOS> ܗܿܘ ܕܝܢ ܡܫܘܕܥܢܘܬܐ ܕܗܿܘ ܕܓܢܝܙ ܒܗܿܘ ܕܓܠܐ ܘܠܗܢܐ ܡܢܐ<EOS>ܐܪܐ ܢܗܘܐ ܪܘܫܡܐ<EOS> ܟܕ ܠܝܬ ܗܿܘ ܡܐ ܕܛܒ ܡܢܗ ܓܠܐ<EOS> ܘܐܢܗܘ ܕܒܕܘܟ ܬܬܥܟܪ ܝܕܥܬܗ<EOS> ܡܢ ܩܨ ܠܐ<EOS>ܝܕܥܬܐ ܕܒܫܡܐ ܡܫܘܕܥܢܗ ܓܕܫܐ ܗܕܐ<EOS> ܒܕܓܘܢ ܒܝܕ ܦܘܫܩܐ ܗܘ ܕܫܡܐ ܡܬܝܕܥ<EOS> ܘܠܘ ܒܝܕ ܬܚܘܡܐ<EOS>ܐܘ ܪܘܫܡܐ<EOS>