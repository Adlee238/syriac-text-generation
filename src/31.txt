ܥܲܠ ܡܵܪܬܿܝ ܡܲܪܝܲܡ<EOS><EOS>ܡܸܐܡܪܵܐ ܕ ܕܡܵܪܬܿܝ ܡܲܪܝܲܡ<EOS>ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܿܥܵܐ<EOS>ܕܡܸܬܼ ܐܡܲܪ ܒܲܥܪܘܼܒܼܬܵܐ ܕܕܘܼܕܪܢܵܗ̇ ܕܡܵܪ ܚܬܿܝ ܡܲܪܝܲܡ<EOS>ܥܘܼܢܵܝܵܐ<EOS>ܛܘ̣ܒܲܝܕܲܢ ܡܲܪܝܲܡ ܐܸܡܵܐ ܒܢܼܘܼܠܬܵܐ ܕܟ̣ܠ ܒܸܪ̈ܝܵܬܼܵܐ ܒܹܟܼܝ<EOS>ܐܸܬܼܦܲܨܲܚ̈ ܘܥܝܼܪܹ̈ܐ ܘܐ̄ܢܵܫ̈ܐ ܒܝܲܠܕܼܟܼܝ ܐܸܬܼܦܪܹܩܘ<EOS>ܐܲܚܲܝ̈<EOS>ܪܲܒܿܘܼܬܼ ܚܘܼܒܲܗ ܨܒܼܵܐ ܒܵܪܘܿܝܵܐ ܕܢܸܓܼܠܹܐ ܒܐ̄ܢܵܫ̈ܐ<EOS>ܘܐܲܫܡܲܪ ܩܵܠܵܐ ܠܲܫܡܲܝܳܢܸ̈ܐ ܕܢܸܥܒܸܿܕ ܐ̄ܢܵܫ̈ܐ<EOS>ܒܪ̣ܵܐ ܟܠܡܸܕܼܡ ܡ̣ܢ ܠܵܐ ܡܸܕܲܡ ܘܠܵܐ ܐܸܬܼܡܲܠܲܟ<EOS>ܘܨܝܕܼ ܒܲܪܢܵܫܵܐ ܬܵܘ ܠܲܡ ܢܸܥܒܸܿܕ ܐ̄ܢܵܫ̈ܐ ܒܨܲܠܡܲܢ<EOS>ܥܒ݂ܲܕ ܪ̈ܘܼܚܵܢܹܐ ܘܠܵܐ ܨܒܼܵܐ ܒܲܕܹܩ ܨܠܸܡ ܐܝܲܬܘܼܬܹܗ<EOS>ܘܲܒܼܬܼܘܼܩܵܢܹܗ ܕܥܲܦܪܵܐ ܫܝܼܛܵܐ ܓܠ̣ܵܐ ܟܲܣܝܘܼܬܹܗ<EOS>ܒܬܘܼܒܵܢ ܟܠܵܐ ܠܵܐ ܒ̣ܥܵܐ ܥܸܕܼܪܵܐ ܘܠܵܐ ܡܵܠܘܿܕܵܐ<EOS>ܘܲܒܼܕܲܚܝܼܚܵܐ ܕܫܝܼܠ ܡ̣ܢ ܟܠܵܐ ܥܸܕܼܪܵܐ ܘܡܸܠܟܵܐ<EOS>ܐܝܲܬܼܝ ܒܪܝܼܬܼܵܐ ܕܠܵܐ ܐܝܼܬܹܝܗ̇ ܗ̄ܘ̣ܵܬܼ ܘܠܵܐ ܩܪ̣ܵܗ̇ ܨܲܠܡܹܗ<EOS>ܘܲܫܩ݂ܲܠ ܡܸܢܵܗ̇ ܡܢܵܬܐ ܟܣܚܵܬܐ ܘܲܩܪ̣ܵܗ̇ ܨܲܠܡܹܗ<EOS>ܒܚܸܕܡܵܐ ܣܲܓܪܵܗ̇ ܠܐܝܕܵܐ ܕܲܣܥܲܪ ܚܲܟܿܝܼܡܵܐܝܼܬܼ<EOS>ܕܲܢܚܲܟܸܿܡ ܒܵܗ̇ ܠܲܥܒܼ̈ܕܼ ܐܝܼܕܼܵܘ̈ܗܝ ܠܡܸܕܲܥ ܠܲܫܡܹܗ<EOS>ܫܸܡ ܐܝܼܬܼܘܼܬܹܗ ܨܒ̣ܵܐ ܕܲܢܒܲܕܸܡ ܒܲܨܠܸܡ ܐ̄ܢܵܫܵܐ<EOS>ܕܟܲܕܼ ܛܵܒܼ ܚܲܕܼ ܗ̄ܘ̣ ܐܝܼܬܼ ܗ̄ܘ̣ ܥܲܡܹܗ ܩܢܘܿܡ̈ܐ ܕܲܫܘܹܝܢ<EOS>ܐ̄ܪܵܙܵܢܵܐܝܼܬܼ ܓܠ̣ܵܐ ܠܲܥܒܼܵܕ̈ܘܗܝ ܚܹܝܠ ܟܲܣܝܘܼܬܹܗ<EOS>ܘܲܕܼܠܵܐ ܡܲܨܝܵܐ ܚܵܘܝܼ ܐܸܢܘܿܢ ܒܨܲܠܡܵܐ ܓܲܠܝܵܐ<EOS>ܕܐܝܼܬܼܵܘܗܝ ܒܲܠܚܘܿܕܲ ܐܲܠܦܹܗ ܠܥܵܠܡܵܐ ܒܝܲܕܼ ܬܘܼܩܵܢܵܘ̈ܗܝ<EOS>ܘܕܼܐܝܟܲܢ ܐܝܼܬܼܵܘܗܝ ܠܵܐ ܨܒ̣ܵܐ ܕܢܸܓܼܠܹܐ ܥܕܲܡܵܐ ܐܗܵܫܵܐ<EOS>ܠܚܲܪܬܼܵܐ ܕܥܲܡܠܹܗ ܢܲܛܪܹܗ ܠܐ̄ܪܵܙܵܐ ܕܒܼܘܼܕܵܩ ܒܢܘ̈ܡܹܐ<EOS>ܘܐܲܠܸܦ ܟܠܵܐ ܚܹܝܠ ܐܝܼܬܼܘܼܬܹܗ ܘܚܲܝܠܵܐ ܕܥܲܡܹܗ<EOS>ܠܥܹܝܢ ܟܠ ܐܲܫܡܲܥ ܗܵܝ̇ ܒܲܪܬܼ ܩܵܠܵܐ ܕܢܸܥܒܸܿܕ ܐ̄ܢܵܫܵܐ<EOS>ܘܐܸܬܿܕ ܡܲܪܘ ܒܵܗ̇ ܚܲܝܠܲܝ̈ ܪܵܘܡܵܐ ܕܡܵܢܲܐ ܗ̄ܝ̣ ܘܥܲܠ ܡ̇ܢ<EOS>ܒܬܲܗܪܵܐ ܪܲܒܵܐ ܩܵܡ̣ܘ ܪ̈ܘܼܚܵܢܹܐ ܟܲܕ ܨܵܬܼܘܫܲܡ̣ܢܘܼܗ̇<EOS>ܘܲܒܼܚܲܕ ܬܿܘܼܬܼܵܗ̇ ܡܸܬܿܕܡܪܝܼܢ ܗ̄ܘ̣ܵܘ ܕܠܵܐ ܣܲܒܼܥܘܼܬܼܵܐ<EOS>ܡܵܢܲܐ ܗ̄ܝ̣ ܗܵܕܹ ܐܚܕܲܬܵܐ ܕܐܲܫܡܲܥ ܟܝܵܢܵܐ ܟܲܣܝܵܐ<EOS>ܘܲܠܡ̇ܢ ܩܵܪܹܐ ܥܸܕܪܵܐ ܥܲܡܹܗ ܒܬܼܘܼܩܵܢ ܨܲܠܡܹܗ<EOS>ܒܡ̇ܢ ܡܸܬܼܡܲܠܲܟ ܘܐܲܟܸܿܢ ܥܵܒܸ̇ܕ ܨܠܸܡ ܐܝܼܬܼܘܼܬܹܗ<EOS>ܘܐܲܝܟܲܢ ܡܲܨܝܵܐ ܕܢܸܬܿܕܲܡܹܐ ܠܹܗ ܥܒܼܵܕܼܵܐ ܕܐܝܼܕܼܵܘ̈ܗܝ<EOS>ܡ̇ܢ ܐܝܼܬܼ ܥܲܡܹܗ ܕܲܩܢܹܐ ܚܲܝܠܵܐ ܕܥܵܒܼܘܿܕܼܘܼܬܼܵܐ<EOS>ܕܲܡܙܡܸܢ ܠܹܗ ܠܘܬ ܬܘܼܩܵܢܵܐ ܕܲܨܠܸܡ ܨܲܠܡܹܗ<EOS>ܕܲܡܝܵܐ ܕܐܝܼܬܼܠܹܗ ܥܲܡ ܐܝܼܬܼܘܼܬܹܗ ܩܢܘܿܡܹ̈ܐ ܐ̄ܚܪ̈ܢܹܐ<EOS>ܘܐܸܠܵܐ ܡ̇ܢܲܐ ܗ̄ܝ̣ ܗܵܝ̇ ܕܐܸܬܼܵܐ ܡܪܲܬ̤ ܕܬܼܵܘ ܥܲܡܝ ܢܸܥܒܸܿܕ<EOS>ܐܸܠܘܼ ܐܸܡ݂ܲܪ ܕܬܼܵܐ ܐܲܝܟ ܕܲܠܚܲܕܼ ܡܸܣܬܲܒܼܪܵܐ ܗ̄ܘ̣ܵܬܼ<EOS>ܗܵܫܵܐ ܕܐܸܡ݂ܲܪ ܕܬܼܵܘ ܡܸܣܬܲ ܒܼܪܵܐ ܕܲܬܼܪܝܢ ܗܵܝܹ̇ܢ<EOS>ܠܵܘ ܓܲܠܝܵܐܝܼܬܼ ܝܠܸܦܘ ܪ̈ܘܼܚܵܢܹܐ ܗܵܕܹܐ ܕܐܸܡ̇ܪܹܬ<EOS>ܡ̣ܪܢܵܐ ܪܢܵܐܘܼܗ̇ ܕܡܲܢܵܘ ܚܲܝܠܵܐ ܕܲܟܼܣܹܐ ܒܫܸܡܢܵܐ<EOS>ܡܸܫܡܲܥ ܒܲܠܚܘܿܕܼ ܫܲܡܢܘܼܗ̇ ܒܗܵܘܢܵܐ ܐ̄ܪܵܙܵܢܵܐܝܼܬܼ<EOS>ܘܚܹܝܠ ܣܘܼܟܼܠܵܗ̇ ܠܵܐ ܣܦ݂ܲܩܘ ܐܲܕܼܪܸܟ̣ܘ ܚܲܬܿܝܼܬܼܵܐܝܼܬ<EOS><EOS>ܗܵܕܹܐ ܒܲܠܚܘܿܕܼ ܨܒ̣ܵܐ ܒܵܪܘܿܚܵܐ ܕܢܵܘܕܲܥ ܐܸܢܘܿܢ<EOS>ܕܐܝܼܬܼ ܗ̄ܘ̣ ܥܲܡܹܗ ܡܸܕܹܗ ܕܲܟܼܣܹܐ ܥܲܡ ܟܲܣܝܘܼܬܹܗ<EOS>ܐ̄ܪܵܙܵܐ ܓܠ̣ܵܐ ܠܗܘܿܢ ܠܵܘ ܦܘܼܫܵܩܵܐ ܕܝܠܹܗ ܕܐ̄ܪܵܙܵܐ<EOS>ܕܡܵܐ ܕܡܸܬܼܒܲܕܲܩ ܠܵܐ ܢܸܬܼܟܼܪܹܐ ܩܕܼܵܡ ܥܲܝܢܲܝ̈ܗܘܿܢ<EOS>ܡܸܛܠܵܬܼܗܘܿܢ ܐܲܫܡ݂ܲܥ ܩܵܠܵܐ ܕܠܵܐ ܒܲܪܬܼ ܩܵܠܵܐ<EOS>ܘܠܲܝܘܼܠܦܢܗܘܿܢ ܬܲܗܝܼ ܥܲܡܠܹܗ ܠܸܫܬܿܐ ܝܵܘܡܝܼ̈ܢ<EOS>ܠܸܫܬܿܐ ܝܵܘܡܝܼ̈ܢ ܓܡ݂ܲܪܓܘܼ ܩܵܢܹܗ ܘܚܲܬܸܿܡ ܡܸܠܵܘ̈ܗܝ<EOS>ܘܒܲܫܒܼܝܼܥܵܝܵܐ ܢܵܚ̣ܵ ܟܲܕ ܠܵܐ ܢܚܲܚ̣ ܐܦܠܵܐ ܠܵܐܹ̇ܐ<EOS>ܒܝܵܘܡܵܐ ܕܫܬܿ ܐܲܫ̣ܡܲܥ ܩܵܠܵܐ ܗܵܘ̇ ܕܬܼܵܘܢܸܥܒܸܿܕܼ<EOS>ܘܥ̣ܒܲܕ ܨܲܠܡܵܐ ܘܐܸܣܲܪ ܒܹܗ ܡ̈ܠܝܼܠܹܗ ܘܚܲܪ̈ܫܹܐ<EOS>ܒܲܦܓܼܪܵܐ ܘܢܲܦ̣ܫܵܐ ܪܲܟܸܿܒ̣ ܥܒܼܵܕܗ ܐܘܼܡܵܢܵܐܝܼܬܼ<EOS>ܕܢܸܗܘܹܐ ܕܵܡܹ̇ܐ ܠܲܫܡܲܝܵܫܹ̈ܐ ܘܠܲܐܪ݁ܥܵܢܵܝܹܐ<EOS>ܐܲܝܟ ܕܲܠܨܲܠܡܵܐ ܣܵܡܹܗ ܒܥܵܠܡܵܐ ܡܕܼܝܼܢܲܬܼ ܡܠܟܿܐ<EOS>ܕܲܢܚܘܪܘܼܢ ܒܹܗ ܡܠܝܼ̈ܠܹܐ ܘܚܲܪ̈ܫܹܐ ܚܘܼܒܵܢܵܐܝܼܬܼ<EOS>ܒܲܕܼ ܡܘܼܬܼ ܟܘܼܪܵܐ ܒܢ̣ܵܝܗܝ ܠܲܦܫܝܼܛܵܐ ܠܒܼܘܼܚܪܵܢ ܟܠܵܐ<EOS>ܕܢܸܒܼܩܹܐ ܒܪܸܬܼܚܹܗ ܦܵܪܘܿܫܘܼܬܼܐܕܣܵܡ̣ ܒܲܡ̈ܠܝܼܠܹܐ<EOS>ܒܐܲܬܼܪܵܐ ܦܲܐܝܵܐ ܐܸܥܸܠ ܣܵܡܹܗ ܕܢܲܛܸܢ ܒܹܗ ܟܠ<EOS>ܕܢܸܚܙܹܐ ܡܲܢ̣ܘܼ ܕܚܵܕܹ̇ܐ ܒܚܘܼܒܹܿܗ ܘܡܟܼܪܸܐ ܒܕܲܪܓܗ<EOS>ܠܟܸܢܫܲܝ̈ ܪܵܘܡܵܐ ܒܩ̣ܵܐ ܒܐܝܼܩܵܪܹܗ ܕܥܲܦܪܵܢܵܝܵܐ<EOS>ܘܐܸܫܪܚܢ ܡܸܢܗܘܿܢ ܕܙܹܐܦܵܐ ܗ̄ܘ̣ ܕܲܗܒܼܵܐ ܕܪܸ̈ܥܝܵܢܲܝܗܘܿܢ<EOS>ܬܚܘܼܡܵܐ ܣܵܡ̣ ܠܹܗ ܟܲܕܼܝܵܕܲܥ̇ ܠܹܗ ܕܠܵܐ ܢܵܛܲܪ ܗ̄ܘ̣ܵܐ<EOS>ܕܲܒܼܝܲܕ ܗܵܕܹܐ ܢܸܓܼܠܹܐ ܝܲܨܪܹܗ ܘܨܒܼܵܝܢ ܒܝܼܵܫܐ<EOS>ܡ̣ܢ ܚܲܕܼ ܦܹܐܪܵܐ ܟܠܝܗܝ ܕܐܝܼܠܵܢܵܐ ܕܠܵܐ ܢܸܩܪܘܿܒܼ ܠܹܗ<EOS>ܘܕܐܲܪܓܸܫ ܒܝܼܫܵܐ ܚ̣ܣܲܡ ܘܐܲܛܥܝܼܢ ܒܹܗ ܘܥܲܒܼܕܼ ܗܓܘܼܚܟܵܐ<EOS>ܚܣܵܡܵܐ ܥܵܘܪܵܗ̇ ܠܦܵܪܘܿܫܘܼܬܸܗ ܕܪܹܫܵܐ ܕܐܵܐܲܪ<EOS>ܘܠܵܐ ܨܒ̣ܵܐ ܕܢܸܚܙܵܐ ܫܘܼܦܪܵܐܦܲܐܝܵܐ ܕܒܲܨܠܸܡ ܐ̄ܢܵܫܵܐ<EOS>ܠܵܐ ܗ̄ܘ̣ܵܐ ܒܐ̄ܢܵܫܵܐ ܚܣ݂ܲܡ ܚܲܣܵܡܵܐ ܕܠܝܼܚ ܒܲܚܣܵܡܵܐ<EOS>ܐܸܠܵܐ ܒܐܝܼܬܼܝܵܐ ܕܟܲܢܝܼ ܠܐ̄ܢܵܫܵܐ ܒܲܨܠܸܡ ܨܲܠܡܹܗ<EOS>ܒܐܝܼܬܼܝܵܐ ܟܲܣܝܵܐ ܚܣ݂ܲܡ ܡܵܪܘܿܕܼܵܐ ܡܲܪܵܚܵܐܝܼܬܼ<EOS>ܘܲܕܼܠܵܐ ܐܸܫܟܲܚ ܕܢܲܟܹܿܐ ܠܥܲܣܝܵܐ ܐܲܟܿܝܼ ܠܨܲܠܡܹܗ<EOS>ܐܲܝܟ ܓܵܫܘܿܫܵܐ ܥ̣ܵܠ ܢܵܟܼܘܿܠܵܐ ܠܘܵܬܼ ܬܲܡܝܼܡܵܐ<EOS>ܘܒܲܙܲܗ ܠܥܘܼܬܼܪܹܗ ܘܲܫܠܲܚ̣ ܫܲܒܼܩܹܗ ܥܲܪܛܸܠܵܐܝܼܬܼ<EOS>ܒܨܲܥܪܹܗ ܐܲܣܒܲܪ ܕܲܡܨܲܥܲܪ ܗ̄ܘ̣ܵܐ ܠܫܸܡ ܒܵܪܘܿܝܵܐ<EOS>ܘܠܵܐ ܝܵܕܲܥ ܗ̄ܘ̣ܵܐ ܥܘܝܼܪ ܒܲܚܣܵܡܵܐ ܕܠܹܗ ܗܘ̤ ܡܲܒܼܐܸܫ<EOS>ܐܲܝܟ ܠܨܲ<EOS>ܡܵܐ ܕܲܡܠܸܟ ܡܲܠܟܹ̈ܐ ܪܵܓܸ̇ܡ ܗ̄ܘ̣ܵܐ ܠܹܗ<EOS>ܘܲܚܠܵܦ ܟܹܐܦܹܐ ܡܫܲܕܹܐ ܗ̄ܘ̣ܵܐ ܒܹܗ ܡܸ̈ܠܹܐ ܕܨܲܥܪܵܐ<EOS>ܒܲܚܣܵܡܵܐ ܠܲܡ ܟܠܵܟ ܒܵܪܘܿܝܵܐ ܡ̣ܢ ܐܝܼܠܵܢܵܐ<EOS>ܕܠܵܐ ܬܸܗܘܹܐ ܠܹܗ ܒܲܪܝܲܪܬܿܘܼܬܹܗ ܒܐܲܠܗܘܼܬܹܗ<EOS>ܐܲܠܵܗܘܼܬܼܵܐ ܩܢܹܐ ܐܝܼܠܵܢܵܐ ܕܲܟܼܠܵܟ ܡܸܢܹܗ<EOS>ܐܸܢ ܐܵܟܸ̇ܠ ܐܲܢ̄ܬ ܗܘ݂ܲܬܿ ܐܲܠܵܗܵܐ ܐܲܝܟ ܐܲܠܵܗܹ̈ܐ<EOS>ܗܵܠܹܝܢ ܡܸ̈ܠܹܐ ܫ̣ܕܵܐ ܒܹܗ ܒܝܼܫܵܐ ܒܲܨܠܸܡ ܛܵܒܼܵܐ<EOS>ܘܣܲܚܦܹܗ ܘܲܫ̣ܕܵܝܗܝ ܘܐܲܗܸܠ ܘܲܓܸܿܚܟ ܥܲܠ ܡܲܦܘܼܥܬܹܗ̇<EOS>ܒܗܵܢܵܐ ܒܸܙܚܵܐ ܚ̣ܵܪ ܐܵܦ ܛܵܒܼܵܐ ܡܠܹܐ ܛܵܒܼܘܼܬܼܵܐ<EOS>ܘܚܵܣ̣ ܥܲܠ ܨܲܠܡܹܗ ܕܠܵܐ ܒܲܙܲܚ ܡ̣ܢ ܡܵܪܘܿܕܼܵܐ<EOS>ܪܕܵܝܗܝ ܥܲܠ ܕܐܲܣܟܸܿܠ ܘܲܗܦܸܟ ܚܵܢܹ̇ܗ ܪܵܚܡܵܢܵܐܝܼܬܼ<EOS>ܕܠܵܐ ܢܸܫܬܲܒܼܗܲܪܢܐܵܐ ܕܣܲܚܦܹܗ ܚܲܪܡܵܢܵܐܝܼܬܼ<EOS>ܓܙܲܪ̣ ܠܚܘܼܡܵܐ ܕܡܠܙ ܡܵܘܬܿܐ ܥܲܠ ܣܲܟ̣ܠܘܼܬܹܗ<EOS>ܘܥܲܒܼܕܹܗ ܠܦܲܓܼܪܹܗ ܢܸܒܼܥܵܐ ܕܡܸܪܕܵܐ ܚܲܝܹ̈ܐ ܠܓܸܢܣܹܗ<EOS>ܬܲܦܹ̈ܐ ܕܐ̄ܢܵܫܵܐ ܪܕܵܘ ܡ̣ܢ ܦܲܓܼܪܹܗ ܠܲܐܪܒܲܥ ܦܸܢ̈ܝܵܢ<EOS><EOS>ܘܲܡܠܵܗ̇ ܠܲܐܪܥܵܐ ܦܹܐܪܹ̈ܐ ܡܠܝܼ̈ܠܹܐ ܡ̣ܢ ܗܲܕܵܡܵܘ̈ܗܝ<EOS>ܦܹܐܪܹ̈ܐ ܚܲܝܹ̈ܐ ܐܲܦܪܝܼܘ ܡܸܢܹܗ ܕܲܩܛܝܼܠ ܒܐܘܼܟܠܵܐ<EOS>ܘܲܚ̣ܙܵܐ ܣܵܢܵܐܵܐ ܘܐܲܚܕܹܗ ܓܘܼܢܚܵܐ ܥܲܠ ܫܘܼܚܠܵܦܹܗ<EOS>ܣܒ݂ܲܪ ܕܐܸܢ ܐܵܟܸ̇ܠ ܡ̣ܢ ܐܝܼܠܵܢܵܐ ܡܝܼܬܼ ܘܲܠܥܵܠܲܡ<EOS>ܘܠܵܐ ܨܒ̣ܵܐ ܛܵܒܼܵܐ ܕܬܸܣܲܩ ܪܸܓܿܬܹܗ ܠܘܵܬܼ ܫܘܼܠܵܡܵܐ<EOS>ܣܲܡ ܚܲܝܘܼܬܼܵܐ ܕܡ̣ܢ ܚܲܝܘܼܬܹܗ ܣܡ ܒܹܗ ܦܲܓܼܪܵܐ<EOS>ܕܢܸܗܘܹܐ ܪܵܗܸ̇ܛ ܥܲܡ ܝܘܼܒܵܠܹܗ ܕܠܵܐ ܫܘܼܠܵܡܵܐ<EOS>ܒܙܲܪܥܵܐ ܕܡܸܢܹܗ ܝܲܒܸܿܠ ܢܲܛܪܹܗ ܠܲܫܡܵܐ ܕܝܲܗ̄ܒ̣ ܠܹܗ<EOS>ܕܠܵܐ ܢܸܬܼܓܲܪܕܹܐ ܡ̣ܢ ܝܲܠܕܹ̈ܬܹܗ ܫܸܡ ܪܲܒܿܘܼܬܹܗ<EOS>ܫܸܡ ܪܲܒܿܘܼܬܹܗ ܨܵܪ ܥܲܠ ܕܲܦܵܐ ܕܲܓܼܒܼܝܼܠܘܼܬܹܗ<EOS>ܘܕܲܠܚܲܝܗܝ ܒܝܼܫܵܐ ܗܦ݂ܲܟ ܬܘܼܒܼ ܨܵܪܹܿܗ ܒܫܹܝܬܼ ܬܸܢܵܝܵܢܘܼܬܼ<EOS>ܥܲܠ ܫܹܝܬܼ ܐܸܡ݂ܲܪ ܕܲܒܼܟܼܠ ܡܸܕܸܡ ܕܵܡܹ̇ܐ ܠܐܵܕܼܵܡ<EOS>ܒܗܵܝ̇ ܕܲܒܼܦܲܓܼܪܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܝܘܼܒܵܠ ܓܸܢܣܹܗ<EOS>ܠܩܵܐܹܝܢ ܘܗܵܒܹܝܠ ܠܵܐ ܩܪ̣ܵܐ ܐܸܢܘܿܢ ܨܲܠܡܹܗ ܕܐܵܕܼܵܡ<EOS>ܕܚܲܕܼ ܡܵܐܸ̇ܬܼ ܗ̄ܘ̣ܵܐ ܘܲܐܚܪܹܝܢ ܐܵܒܼ̇ܕܼ ܒܲܓܼܙܵܪ ܕܝܼܢܵܐ<EOS>ܒܲܬܼ ܠܝܼܬܼܵܝܵܐ ܕܐܵܘ ܠܸܕܼ ܐܵܕܼܵܡ ܫܪܵܬ̤ ܚܲܝܘܼܬܼܵܐ<EOS>ܘܫܲܦܝܼܪ ܟܲܢܝܹܗ ܐܵܦ ܒܲܪ ܥܲܡܪܲܡ ܨܲܠܡܹܗ ܕܐܵܕܼܵܡ<EOS>ܨܲܠܡܹܗ ܕܐܵܕܼܵܡ ܥܬܼܝܼܕ ܗ̄ܘ̣ܵܐ ܕܢܸܣܲܒܼ ܡܵܪܹܗ ܕܐܵܕܼܵܡ<EOS>ܩܲܕܲܡ ܣܵܡܹܗ ܡ̣ܢ ܫܘܼܪܵܝܵܐ ܒܵܐܕܼܵܡ ܘܲܒܼܢܵܘ̈ܗܝ<EOS>ܐܲܝܟ ܫܲܬܼܐ̱ܣܬܼܵܐ ܣܵܡܹܗ ܠܲܫܡܹܗ ܒܒܸܢܝܵܢ ܐ̄ܢܵܫܵܐ<EOS>ܕܢܸܗܘܘܿܢ ܒܵܢܹ̇ܝܢ ܚܲܕܼ ܥܲܠ ܚܲܒܼܪܹܗ ܨܠܸܡ ܗܵܘ̇ ܕܐܵܬܹ̇ܐ<EOS>ܒܗܵܕܹܐ ܬܸܢܘܲܝ ܡܸܬܼܡܲܠܲܟ ܗ̄ܘ̣ܵܐ ܢܸܥܒ<EOS> ܐ̄ܢܵܫܵܐ<EOS>ܘܲܒܼܗܵܢ ܛܲܟܼܣܵܐ ܩܵܪܹ̇ܐ ܗ̄ܘ̣ܵܐ ܠܹܗ ܨܠܸܡ ܟܲܣܝܘܼܬܹܗ<EOS>ܚܲܕ ܡ̣ܢ ܐ̄ܢܵܫܵܐ ܥܬܼܝܼܕ ܗ̄ܘ̣ܵܐ ܕܢܸܥܒܸܿܕ ܥܘܼܡܪܵܐ ܠܚܘܼܒܹܿܗ<EOS>ܘܩܲܕܡ ܘܲܩܪ̣ܵܝܗܝ ܠܬܼܘܼܩܵܢ ܐ̄ܢܵܫܵܐ ܨܠܸܡ ܟܲܣܝܘܼܬܼܵܐ<EOS>ܡ̣ܢ ܫܘܼܪܵܝܵܐ ܣܵܡ̣ ܥܲܠ ܐ̄ܢܵܫܵܐ ܫܸܡ ܐܝܼܬܼܘܼܬܹܗ<EOS>ܕܠܵܐ ܢܸܬܼܦܲܠܲܓܼ ܡܵܐ ܕܓܼܵܡܲ݁ܪ ܠܹܗ ܒܝܲܕ ܣܘܼܥܪ݁ܵܢܐ<EOS>ܠܫܘܼܠܵܡ ܙܲܒܼܢܹ̈ܐ ܢܛܝܼܪܵܐ ܗ̄ܘ̣ܵܬܼ ܠܹܗ ܗܵܕܹܐ ܕܲܣܥ݂ܲܪ<EOS>ܘܩܲܕܡ ܣܲܥܪܵܗ̇ ܐ̄ܪܵܙܵܢܵܐܝܼܬܼ ܥܲܕܓܵܡܲ݁ܪ ܠܵܗ̇<EOS>ܘܐܸܢ ܠܵܐ ܢܹܐܡܲܪ ܟܠ ܡ̇ܢ ܕܐܵܡܲܪ ܠܘܼܩܒܲܠ ܡܸܠܲܝ̈<EOS>ܕܒܲܡ̇ܢ ܕܵܡܹ̇ܐ ܨܠܸܡ ܒܲܪܢܵܫܵܐ ܠܐܲܠܵܗܘܼܬܼܵܐ<EOS>ܐܲܝܟܲܢ ܡܲܨܝܵܐ ܕܝܵܢ ܟܲܣܝܵܐ ܕܠܵܐ ܪܘܼܟܵܒ̣ܵܐ<EOS>ܢܸܬܿܕܲܡܹܐ ܠܹܗ ܟܝܵܢܵܐ ܥܒܼܝܼܕܼܵܐ ܘܡܸܬܼ ܪܲܟܵܒܼܵܢܵܐ<EOS>ܐܲܝܟܲܢ ܡܸܫܟܲܚ ܠܡܸܗܘܵܐ ܥܒܼܝܼܕܼܵܐ ܐܲܝܟ ܥܵܒܼܘܿܕܼܵܐ<EOS>ܘܐܲܝܟܲܢ ܣܵܦܹ̇ܩ ܡܸܣܬܲܝܟܵܢܵܐ ܠܲܕܼܠܵܐ ܣܵܟܼܵܐ<EOS>ܐܲܝܟܲܢ ܢܲܫܲܪ ܕܨܲܠܡܵܐ ܗ̄ܘ̣ ܐ̄ܢܵܫܵܐ ܕܐܲܠܵܗܘܼܬܼܵܐ<EOS>ܕܗܵܐ ܠܲܝܬܿ ܣܵܟܼܵܐ ܘܠܵܐ ܪܘܼܟܵܒܼܵܐ ܠܲܐܠܗܘܼܬܼܵܐ<EOS>ܘܢܸܗܘܹܐ ܕܢܸܗܘܹܐ ܨܠܸܡ ܟܲܣܝܘܼܬܼܵܐ ܐܲܝܟ ܡܵܐ ܕܟܼܬܼܝܼܒܼ<EOS>ܐܲܝܟܵܘ ܕܲܗܘ̤ܵܐ ܕܗܵܐ ܐܸܬܼܚܲܒܲܠ ܘܲܗܦ݂ܲܟ ܠܲܐܪܥܹܗ<EOS>ܘܗܵܐ ܠܟܼܠ ܕܵܪ̈ܝܼܢ ܚܲܒܸܿܠ ܡܵܘܬܿܐ ܘܬܼܘܼܒܼ ܡܸܬܼ ܚܲܒܿܠܝܼܢ<EOS>ܘܐܲܝܟܵܘ ܨܲܠܡܵܐ ܕܗܵܐ ܠܲܝܬܿܕܘܡܝܵܐ ܒܲܒܼܢܲܝܵܢܵܫ̈ܐ<EOS>ܘܐܸܢ ܐ̄ܢܵܫ ܢܹܐܡܲܪ ܕܲܥܬܼܝܼܕܼ ܕܢܸܗܘܹܐ ܡܵܐ ܕܡܸܬܼ ܚܲܕܼܬܼ<EOS>ܗܵܐ ܐܵܦ ܬܲܡ̇ܢ ܠܵܘܒܐܝܼܬܼܘܼܬܼܵܐ ܡܨܐܡܸܬܿܕܲܡܹܐ<EOS>ܠܵܐ ܒܲܪܢܵܫܵܐ ܠܲܝܬܿ ܠܐܝܼܬܼܘܼܬܼܵܐ ܨܲܠܡܵܐ ܓܲܠܝܵܐ<EOS>ܘܠܵܐ ܕܠܵܐ ܠܲܥܒܼܝܼܪܹ̈ܐ ܕܢܸܗܘܘܿܢ ܕܲܡܹ̇ܝܢ ܠܲܕܼܠܵܐ ܡܵܘܬܿܐ<EOS>ܒܚܘܼܒܵܐ ܗ̄ܘ̣ ܒܲܠܚܘܿܕܲ ܡܨܹܐ ܕܢܸܬܿܕܲܡܘܿܢ ܐ̄ܢܵܫ̈ܐ ܕܲܣܝܵܐ<EOS>ܘܐܵܦ ܥܵܒܼܘܿܕܼܵܐ ܒܚܘܼܒܵܐ ܡܕܡܹܐ ܕܝܼܠܹܗ ܒܕܼܝܼܠܹܗ<EOS>ܒܚܘܼܒܵܐ ܟܲܢܝܹܗ ܠܲܨܠܸܡ ܐ̄ܢܵܫܵܬ ܨܠܸܡ ܟܲܣܝܘܼܬܹܗ<EOS>ܘܲܒܛܲܝܒܿܘܼܬܼܵܐ ܩܪ̣ܵܝܗܝ ܒܲܫܡܵܗܹ̈ܐ ܕܪܵܡܹܝܢ ܡܸܢܹܗ<EOS>ܒܛܲܝܒܿܘܼ ܝܲܗ̣̄ܒܼ ܠܹܗ ܒܫܘܼܪܵܝ ܙܲܒܼܢܹ̈ܐ ܫܸܡ ܐܝܼܬܼܘܼܬܹܗ<EOS>ܕܲܢܨܘܼܪ ܐ̄ܪܵܙܵܐ ܕܗܵܝ̇ ܕܲܥܬܝܼܪܵܐ ܒܫܘܼܠܵܡ ܙܲܒܼܢ̈ܐ<EOS>ܒܫܘܼܠܵܡ ܙܲܒܼܢܹ̈ܐ ܡܫܲܪܲܪ ܗ̄ܘ̣ܵܐ ܠܹܗ ܠܲܫܡܵܐ ܕܨܲܠܡܵܐ<EOS><EOS>ܥܲܠ ܗܵܝ̇ ܩܲܕܲܡ ܨܵܪܦܸܠܵܐܬܹ̈ܐ ܒܲܥܬܝܼܕܼܵܬܹ̈ܐ<EOS>ܒܗܵܢ ܫܘܼܠܵܡ̇ܐ ܡܸܬܼܩܹܐ ܗ̄ܘ̣ܵܐ ܡ̣ܢ ܫܘܼܪܵܝܵܐ<EOS>ܘܥܲܠ ܗܵܢ ܣܲܒܼܪܵܐ ܡܪܲܡܪܸܡ ܗ̄ܘ̣ܵܐ ܠܵܗ̇ ܠܲܓܼܒܼܝܼܠܘܼܬܹܗ<EOS>ܡܸܛܠ ܗܵܕܹܐ ܓܒ̣ܵܐ ܠܹܗ ܥܲܡܵܐ ܚܲܕܼ ܡ̣ܢ ܥܲܡܡܹ̈ܐ<EOS>ܘܦܪܲܫܹܗ ܡ̣ܢ ܟ̇ܠ ܕܢܗܘܹܐ ܢܛܝܼܪ ܒܹܗ ܚܡܝܼܪ ܚܲܝܘܼܬܼܵܐ<EOS>ܡܸܛܠ ܗܵܕܹܐ ܝܲܩܲܪ ܟܹܐܢܹ̈ܐ ܚܲܕܼ ܒܵܬܲܪ ܚܲܕ<EOS>ܕܢܸܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܟܼܣܹܐ ܒܗܲܕܵܡܲܝ̈ܗܘܿܢ<EOS>ܐܵܦ ܙܲܕܲܝܩܹ̈ܐ ܒܗܵܕܹܐ ܬܸܢܘܲܝ ܫܠܸܡܘ ܠܲܚ̈ܕܵܕܼܵܐ<EOS>ܘܝܲܒܸܿܠ ܘܐܲܫܠܸܡܘ ܚܡܝܼܪܵܐ ܕܲܒܼܗܘܿܢ ܡ̣ܢ ܚܲܕܼܠܲܐܚܪܹܝܢ<EOS>ܐܵܕܼܵܡ ܝܲܗܒܹܿܗ ܠܫܹܝܬܼ ܕܐܸܬܼܟܲܢܝܼ ܒܲܫܡܵܐ ܕܨܲܠܡܵܐ<EOS>ܘܡ̣ܢ ܫܹܝܬܼ ܠܲܚܢܘܿܟ ܘܲܠܠܡܟ ܘܲܠܢܘܿܚ ܡܢܝܼܚ ܠܲܐܠܵܗܵܐ<EOS>ܢܘܿܚ ܐܸܬܼܢܲܒܲܝܼ ܘܝܲܗ ܒܹܿܗ ܠܲܒܼܪܹܗ ܒܝܲܕ ܒܘܼܪ̈ܟܵܬܼܵܐ<EOS>ܒܪܝܼܟ ܠܲܡ ܡܵܪܝܵܐ ܐܲܠܵܗܹܗ ܕܫܹܝܡ ܕܫܲܝܢܸܢ ܒܲܒܡܹܗ<EOS>ܡ̣ܢ ܫܹܝܡ ܫܲܢܝܼ ܒܝܲܕ ܝܘܼܒܵܠܵܐ ܠܘܵܬܼܐܲܒܼܪܵܗܵܡ<EOS>ܘܐܲܒܼܪܵܡ ܢܵܛܪܹܗ ܒܲܚܦܝܼܛܘܼܬܼܵܐ ܛܵܒܼ ܡ̣ܢ ܛܠܢܵܫ<EOS>ܐܵܦ ܒܵܪܘܿܝܵܐ ܕܲܚ̣ܙܵܝܗܝ ܕܲܚܦܝܼܛ ܠܡܸܛܲܪ ܨܲܠܡܹܗ<EOS>ܓܒܼܵܝܗܝ ܘܐܲܩܝܼܡܹܗ ܐܲܦܸܛܪܘܿܦܵܐ ܠܓܲܙܵܐ ܕܲܫܡܹܗ<EOS>ܒܹܗ ܨܒ̣ܵܐ ܕܢܸܓܼܠܹܐ ܓܲܙܵܐ ܪܲܒܿܐ ܕܣ̣ܵܡ ܒܐܲܒܼܵܗܵܘ̈ <EOS>ܘܒܹܗ ܐܸܫܬܵܘܕܝܼ ܕܲܢܒܲܪܸܟ ܟܠ ܒܙܲܪܥܵܐ ܕܡܸܢܹܗ<EOS>ܠܙܲܪܥܹܗ ܐܲܩܝܼܡ ܩܝܵܡܵܐ ܪܲܒܿܐ ܕܠܵܐ ܡܸܬܿܕܲܓܲܠ<EOS>ܘܚܲܬܸܿܡ ܩܝܲܡܒܹܿܗ ܒܝܲܕܼ ܡܵܘܡ̈ܬܼܵܐ ܕܠܵܐ ܡܸܫܬܲܪܝܵܐ<EOS>ܗܵܕܲܐ ܗ̄ܝ̣ ܥܸܠܬܼܵܐ ܕܓܲܒܼܝܘܼܬܼܐܲܒܼܪܵܡ ܘܲܕܼܝܲܠܕܼܵܘ̈ܗܝ<EOS>ܕܢܸܗܘܹܐ ܢܵܛܲ̇ܪ ܣܝܼܡܲܬܼ ܚܲܝܹ̈ܐ ܥܲܕ ܡܸܬܓܲܠܝܵܐ<EOS>ܘܐܸܠܵܢܹܐ ܡܲܪܒܲܪ ܐܲܒܼܵܪܗܵܡ ܣܵܢܹ̇ܐ ܠܥܲܡܡܹ̈ܐ<EOS>ܕܡܸܛܠ ܡܵܢܵܐ ܕܒܼܵܝܗܝ ܒܵܪܘܿܝܵܐ ܝܲܬܿܝܼܪ ܡ̣ܢ ܟܠ<EOS>ܠܡ̇ܢ ܠܹܗ ܒܲܠܚܘܿܕܲ ܝܲܗ̣̄ܒܼ ܢܵܡܘܿܣܵܐ ܕܡܲܩܢܹܐ ܚܲܝܹ̈ܐ<EOS>ܘܢܲܟܼܪܝܼ ܠܥܲܡܡܹ̈ܐ ܡ̣ܢ ܢܵܡܘܿܣܵܐ ܕܲܟܼܣܹܐ ܒܓܼܵܘܹܗ<EOS>ܐܸܢ ܕܝܼܠܹܗ ܗܘ̤ ܟܠܹܗ ܓܸܢܣܵܐ ܐܕܼܵܡܵܝܵܐ<EOS>ܠܡ̇ܢ ܚܲܕܼ ܓܵܒܹ̇ܐ ܘܠܲܐ ܚܪܹܝܢ ܡܲܣܠܹܐ ܒܡܲܣܲܒܼ ܒܐܲܦܹ̈ܐ<EOS>ܡܲܣܲܒܼ ܒܲܐܢܹ̈ܐ ܗ̄ܝ̣ ܕܲܠܚܲܕܼ ܡܵܘܪܸܒܼ ܘܠܲܐܚܪܹܝܢ ܡܲܙܥܲܪ<EOS>ܘܠܵܐ ܟܹܐܢܘܼܬܼܵܐ ܕܟܲܪ̣ ܚܲܕܼ ܐܸܢܘܿܢ ܠܵܘ ܚܲܕ ܐܸܢܘܿܢ<EOS>ܐܸܢ ܒܵܪܘܿܝܵܐ ܗ̄ܘ̣ ܕܝܼܠܹܗ ܐܸܢܘܿܢ ܥܲܡܵܐ ܘܥܲܡܡܹ̈ܐ<EOS>ܠܡ̇ܢ ܫܵܘܝܵܐ ܒܵܪܘܿܝܘܼܬܹܗ ܐܲܝܟ ܕܲܫܘܹܐ ܗܘ̤<EOS>ܠܵܐ ܫܲܘܝܘܼܬܼܵܐ ܡܸܬܼܚܲܙܝܵܐ ܒܵܗ̇ ܒܓܲܒܼܝܘܼܬܼ ܥܲܡܵܐ<EOS>ܐܸܢ ܠܵܐ ܫܲܠܝܼܛ ܠܡܸܬܼܒܲܣܵܡܘܼ ܠܥܲܡܡܹ̈ܐ ܒܛܘܼܒܼܵܗ̇<EOS>ܠܵܐ ܒܲܪܐܲܒܼܪܵܡ ܠܵܐ ܬܸܦܠܓܹܝܗ̇ ܠܫܵܘܝܘܼܬܼܓܸܢܣܲܢ<EOS>ܘܠܵܐ ܬܲܪܡܹܐ ܠܲܢ ܗܸܪܬܼܵܐ ܒܹܝܬܼ ܠܲܢ ܘܲܠܥܵܒܼܘܿܕܲܢ<EOS>ܓܒܼܝܼܬܼܵܟ ܥܸܠܬܐ ܗ̄ܝ̣ ܕܟܲܣܝܵܐ ܒܓܼܵܘܗ̇ ܣܝܼܡܲܬܼ ܚܲܝܹ̈ܐ<EOS>ܫܒܼܘܿܩ ܡܸܬܼܢܲܚܡܵܐ ܡܵܝܘܿܬܼܘܼܬܲܢ ܒܝܲܚܹ̈ܐ ܕܡܸܢܵܟ<EOS>ܠܚܲܝܹ̈ܐ ܕܐ̄ܢܵܫ̈ܐ ܓܒ̣ܵܟ ܒܵܪܘܿܝܵܐ ܘܣ̣ܵܘ ܒܵܟ ܚܲܝܹ̈ܐ<EOS>ܡ̇ܢ ܟܲܪܝܵܐ ܠܵܟ ܕܚܵܐܹ̇ܝܢ ܐ̄ܢܵܫ̈ܐ ܒܚܲܘܼܬܼ ܚܲܝܹ̈ܟ<EOS>ܡܸܛܠ ܟܠܵܐ ܗ̄ܘ̣ܵܬܼ ܓܲܒܼܝܘܼܬ ܕܐܲܒܼܪܵܡ ܘܲܒܼܢܵܘ̈ܗܝ<EOS>ܕܐܲܝܟ ܗܲܕܲܝܵܐܐ ܢܚܵܘܘܿܢ ܐܘܼܪܚܵܐ ܠܐ̄ܢܵܫ̈ܐ ܠܚܲܝܹ̈ܐ<EOS>ܚܲܝܹ̈ܐ ܟܣܹܝܢ ܗ̄ܘ̣ܵܘ ܒܗܵܘ̇ ܕܘܼܒܵܪ̈ ܐܢܵܡܘܿܣܵܝܵܐ<EOS>ܘܡܸܬܼܝܲܒܠܝܼܢ ܗ̄ܘ̣ܵܘ ܡ̣ܢ ܚܲܕ ܠܲܐܚܪܹܝܢ ܐ̄ܪܵܙܵܟܵܐܝܼܬܼ<EOS>ܡ̣ܢ ܐܲܒܼܪܵܗܵܡ ܚ̣ܙܲܩ ܡܘܼܠܟܵܢܵܐ ܘܲܫ̣ܪܵܐ ܒܕ̈ܘܝܼܕܼ<EOS>ܘܡ̣ܢ ܨܹܝܕܼ ܕܵܘܝܼܕ ܡܲܢܲܥ ܘܲܡܛ̣ܵܐ ܥܕܲܡܵܐ ܠܡܲܪܝܲܡ<EOS>ܒܡܲܪܝܲܡ ܣܲܝܸܟ ܪܲܗܛܵܐ ܕܐܘܼܪܚܹܗ ܡܘܼܠܟܵܢ ܚܲܝܹ̈ܐ<EOS>ܘܲܒܼܗܲܕܵܡ̈ܝܹܗ̇ ܥܵܠ̣ ܢܵܚ̣ ܘܲܫܪ̣ܵܐ ܐܲܝܟ <EOS> ܒܲܠܡܹܐܢܵܐ<EOS>ܠܡܹܐܢܵܐ ܕܫ̣ܵܝܢܵܐ ܗܘ̤ܵܬܼ ܒܲܪܬܼ ܐ̄ܢܵܫܵܐ ܠܓܸܢܣܵܐ ܕܐ̄ܢܵܫܵܐ<EOS>ܘܠܵܐ ܬܘܼܒܼ ܫܲܚܸܩܘܼܗܝ ܓܲܠ̈ܠܹܐ ܒܫ̈ܝܼܵܐ ܕܡܵܝܘܿܬܼܘܼܬܼܵܐ<EOS>ܒܲܕܼ ܡܘܼܬܼ ܐܸܠܦܵܐ ܛܥܲܢܬܹܗ ܒܥܘ̣ ܒܵܗ̇ ܠܟܼܠܹܗ ܓܸܢܣܲܢ<EOS>ܘܐܲܦܩܲܬ̤ ܘܣܵܡܬܹܗ ܒܲܣܦܲܪܝܲܡܵܐ ܕܡܲܠܟܿܘܼܬܼܪܵܘܡܵܐ<EOS>ܚܲܕ ܪܘܼ ܚܵܢܵܐ ܢܚܸܬܼ ܡ̣ܢ ܪܵܘܡܵܐ ܡ̣ܢ ܨܹܝܕ ܟܲܣܝܵܐ<EOS>ܘܬܲܪܨܵܗ̇ ܕܬܸܪܕܐ ܩܲܠܝܼܠܐܝܼܬ ܠܘܲܥܕܼܵܐ ܕܪܘܡܐ<EOS><EOS>ܣܒܼܪܬܐ ܘܚܵܕܲܬܵܐ ܐܲܦܸܠ ܒܐܸܕܢ̈ܝܹܗ̇ ܘܒܲܪܬܼ ܡܝܘ̈ܬܹܐ<EOS>ܘܬܸܗܪܲܬ̤ ܣܲܓܝܼ ܒܚܲܕܬ ܘܲܬܼ ܩܵܠܵܐ ܕܡܲܠܸܠ ܥܲܡܵܗ̇<EOS>ܒܲܛܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ ܐܲܟܪܸܙ ܥܝܼܪܵܐ<EOS>ܘܩܲܒܸܠܬܹܗ ܗ̤ܝ ܒܗܲܝܡܵܢܘܼܬܼܵܐ ܕܠܵܐ ܦܘܼܠܵܓܼܵܐ<EOS>ܒܗܲܝܡܢܘܼܬܼܵܐ ܫܸܠܡܲܬ̤ ܡܲܪܝܲܡ ܠܲܫܡܲܝܢܵܐ<EOS>ܐܝܟ ܡܵܐ ܕܫܸܠܡܲܬ̤ ܐܲܪܥܵܐ ܒܵܪ̈ܫܹܝܬ ܠܩܵܠ ܒܵܪܘܿܝܵܐ<EOS>ܗ̇ܘ ܦܘܼܩܕܵܢܵܐ ܕܪܲܡܲܙ ܠܐܲܪܥܵܐ ܘܒܸܛܢܲܬ̤ ܠܐܵܕܼܵܡ<EOS>ܗܘ̤ ܨܪ ܒܐܲܪܥܵܐ ܕܡܲܪܒܲܥ ܓܘܼܫܡܵܗ̇ ܠܐܵܕܼܵܡ ܕܲܬܼܪܹ̈ܝܢ<EOS>ܗ̇ܘ ܐܘܼܡܵܢܵܐ ܕܲܫܩ݂ܲܠ ܥܲܦܪܵܐ ܕܠܵܐ ܒܐܝܼ̈ܕܼܵܝܵܐ<EOS>ܗܘ̤ ܪܲܟܸܿܒܼ ܒܵܗ̇ ܦܲܓܼܪܵܐ ܕܲܕܡܐ ܠܗ̇ܘ ܩܲܕܡܵܝܵܐ<EOS>ܗܵܝ̇ ܐܝܼܬܼܘܼܬܼܵܐ ܕܢܸܦܚܲܬ̤ ܒܐܵܕܼܵܡ ܪܘܼܚ ܚܲܝܘܼܬܼܵܐ<EOS>ܗ̤ܝ ܒܲܪܬܼ ܐ̄ܢܵܫ̈ܐ ܕܐܝܼܬܹܝܗ̇ ܐ̄ܚܵܢܵܬܵܐ ܠܗܵܝ̇ ܕܲܒܼܪܵܫܝܼܬܼ<EOS>ܒܲܙܢܵܐ ܚܲܕܬܵܐ ܕܕܼܵܡܹ̇ܐ ܠܵܐ ܕܼܵܡ ܓܼܒ̣ܠܹܗ ܠܐܵܕܼܵܡ<EOS>ܕܢܸܗܘܸܐ ܕܵܡܹ̇ܐ ܐܵܕܼܵܡ ܠܐܵܕܼܵܡ ܒܟܼܠܗܹܝܢ ܕܐܵܕܼܵܡ<EOS>ܡܸܢܹܗ ܕܡܸܕܼܪܵܐ ܐܵܕܼܵܡܝܵܐ ܫܩ݂ܲܠ ܨܒܼܝܵܢܹܗ<EOS>ܘܪܲܟܸܿܒܿ ܘܥܲܒܼܕܹܗ ܐܘܼܡܵܢܵܐܝܼܬܼ ܒܦܲܓܼܪܵܐ ܐܘܢܲܦ̣ܫܵܐ<EOS>ܨܠܸܡ ܗܵܘ̇ ܨܲܠܡܵܐ ܕܚܲܒܸܿܠ ܡܵܘܬܵܐ ܚܲܕ ܬܵܐܒܐܝܼܕܹܗ<EOS>ܘܒܼܵܗ̇ ܒܲܕ ܡܘܼܬܼܵܐ ܨܲܪܹܗ ܒܕܲܦܵܐ ܦܲܓܼܪܵܢܵܝܵܐ<EOS>ܣܲܡ ܚܲܝܘܼܬܼܵܐ ܡܲܕܟ ܪܸܡܙܹܗ ܥܲܡ ܨܘܼܪ̈ܬܹܗ<EOS>ܕܢܗܘܹܐ ܣܵܦܸܩ̇ ܕܢܸܬܸܿܠ ܚܲܝܹ̈ܐ ܒܦܲܓܼܪܹ̈ܐ ܡܝܼ̈ܬܹܐ<EOS>ܐܲܝܟ ܕܲܠܢܵܘܣܵܐ ܒܢ̣ܵܝܗܝ ܠܥܡܘܼܪܝܵܐ ܕܐܲܠܵܗܘܼܬܹܗ<EOS>ܕܲܢܩܲܒܸܿܠ ܒܹܗ ܣܸܓܼܕܲܬܼ ܚܘܼܒܵܐ ܡ̣ܢ ܟܠ ܒܸܪ̈ܝܵܢ<EOS>ܡ̣ܢ ܟܠ ܒܸܪ̈ܝܵܢ ܚ̣ܠܲܛ ܒܹܗ ܒܡܸܕܼܪܵܐ ܕܲܓܼܒܼܝܼܠܘܼܬܹܗ<EOS>ܕܢܹܐܣܘܿܪ ܒܹܗ ܟܠ ܒܫܲܝܢܵܐ ܫ̣ܪܵܐ ܥܒ̣ܵܪ ܦܘܼܩܕܵܢܵܐ<EOS>ܡܠܝܼ̈ܠܹܐ ܘܚܲܪ̈ܫܹܐ ܚܒ݂ܲܫ ܒܲܣܝܵܓܼܵܐ ܕܦܲܓܼܪܹܗ ܘܢܲܦ̣ܫܹܗ<EOS>ܕܲܢܚܘܼܪܘܼܢ ܒܹܗ ܐܲܝܟ ܕܲܒܼܨܠܡܵܐ ܩܢܹܐ ܟܠ ܕܡܘ̈ܢ<EOS>ܐܲܝܟ ܕܲܠܡܲܫܟܿܢܵܐ ܕܚܘܼܒܵܐ ܥܲܒܼܕܗ ܠܹܗ ܘܲܠܟܼܠܵܐ<EOS>ܕܲܢܕܲܝܪܘܼܢ ܒܹܗ ܥܒܼܝܼ̈ܕܹܐ ܒܚܘܼܒܵܐ ܘܗ̤ܘ ܒܨܒܼܝܵܢܵܐ<EOS>ܐܲܠܵܗܘܼܬܹܗ ܓ̣ܠܵܐ ܠܥܒܼܕܵܘ̈ܗܝ ܒܗܵܕܹܐ ܕܲܥܒ݂ܲܕ<EOS>ܕܢܗܘܘܿܢ ܚܵܢܹ̇ܝܢ ܠܢܝܼܫܵܐ ܬܪܝܼܨܵܐ ܕܒܼܘܼܕܵܩ ܒܢܘܿܡܹ̈ܐ<EOS>ܩܢܘܿܡܹ̈ܐ ܕܥܲܡܹܗ ܕܲܟܼܣܹܝܢ ܗ̄ܘ̣ܵܘ ܒܹܗ ܒܲܕܩ ܒܐܝܼܕܹܗ<EOS>ܘܐܲܝܟ ܕܲܒܼܨܒܼܥܵܐ ܚܵܘܝܼ ܐܸܢܘܿܢ ܒܝܲܕܼ ܪܘܼܟܵܒܹܗ<EOS>ܝܠܕܹܗ ܟܲܣܝܵܐ ܐܲܟܼܪܸܙ ܒܲܐܪܥܵܐ ܒܚܲܕ ܬܘܼܬܼ ܒܲܛܢܵܗ̇<EOS>ܘܐܲܠܸܦ ܕܐܝܼܬܼ ܠܹܗ ܝܲܠܕܵܐ ܕܲܫܘܹܐ ܥܲܡ ܐܝܼܬܼܘܼܬܹܗ<EOS>ܒܲܫܡܵܐ ܕܝܲܠܕܹܗ ܟܲܢܝܹܗ ܠܝܲܠܕܹܗ ܕܐܵܕܼܵܡ ܕܲܬܼܪܹܝܢ<EOS>ܕܢܸܕܪܘܿܫ ܐܘܼܪܚܵܐ ܕܐܲܒܼܵܗܘܼܬܼܵܐ ܘܕܼܝܼܠܝܼܕܼܘܼܬܼܵܐ<EOS>ܒܲܪ ܥܸܠܝܵܐ ܩܪ̣ܵܝܗܝ ܐܵܦ ܥܝܼܪܵܐ ܐܲܝܟ ܕܐܸܬܼܦܲܩܲܕ<EOS>ܕܢܸܓܼܠܹܐ ܒܲܫܡܹܗ ܥܲܠ ܗܵܘ̇ ܝܲܠܕܵܐ ܕܠܵܐ ܡܸܬܼܗܲܩܲܒܼ<EOS>ܠܕܲܪܓܼܵܐ ܪܵܡܵܐ ܕܡܸܠܬܹܗ ܕܐܲܒܼܵܐ ܥܬܼܝܼܕ ܗ̄ܘ̣ܵܐ ܕܢܸܣܲܩ<EOS>ܘܩܲܕܸܡ ܨܵܪܹܗ ܠܕܲܪܓܼܵܐ ܒܲܫܡܹܗ ܩܕܼܵܡ ܣܘܼܥܪ̈ܵܢܹܐ<EOS>ܚܲܕ ܥܲܡ ܝܲܠܕܵܐ ܕܠܵܐ ܫܘܼܪܵܝܵܐ ܥܬܼܝܼܕܼ ܗ̄ܘ̣ܵܐ ܕܢܸܗܘܹܐ<EOS>ܘܣܵܡ̣ ܥܲܠ ܪܹܫܹܗ ܫܸܡ ܐܝܼܬܼ ܘܼܬܹܗ ܒܲܕܼܡܘܼܬܼ ܬܵܓܼܵܐ<EOS>ܬܵܓܼܵܐ ܘܕܲܪܓܼܵܐ ܝܲܗ̣ܒܼ ܠܹܗ ܒܛܲܝܒܿܘܼ ܠܒܲܪ ܡܵܘܝܬܹ̈ܐ<EOS>ܘܐܲܠܵܗܵܐܝܼܬܼ ܪܲܡܪܸܡ ܒܲܛܢܹܗ ܘܝܼܠܝܼܕܼܘܼܬܹܗ<EOS>ܡܸܛܠ ܟܠܵܐ ܓܒܼܵܝܗܝ ܡ̣ܢ ܟܠܵܐ ܐܲܝܟ ܪܹܫܝܼܬܼܵܐ<EOS>ܕܲܢܪܲܥܹܐ ܒܹܗ ܟܠ ܥܲܡ ܝܵܬܹܗ ܘܗ̤ܘ ܟܠܵܐ<EOS>ܠܥܸܠܲܬܼ ܫܲܝܢܵܐ ܩܪ̣ܵܝܗܝ ܘܐܲܩܝܼܡܹܗ ܒܹܝܬܼ ܠܹܗ ܠܐ̄ܢܵܫ̈ܐ<EOS>ܕܢܸܗܘܹܐ ܡܫܲܝܸܢ ܦܠܝܼܓܼܘܼܬܼ ܐ̄ܢܵܫܵܐ ܒܫܲܝܢܵܐ ܕܲܫܡܹܗ<EOS>ܫܠܵܡܵܐ ܝܲܗ̣̄ܒܼ ܠܵܗ̇ ܐܵܦ ܓܲܒܼܪܝܼܠ ܠܐܸܡܹܗ ܒܒܲܛܢܹܗ<EOS>ܘܚܹܝܠ ܥܸܠܵܝܵܐ ܙܲܡܸܢ ܘܲܩ̣ܪܵܐ ܕܢܸܚܘܬܲ ܨܹܐܕܝܗ̇<EOS><EOS>ܪܘܼܚܵܐ ܘܚܲܝܠܵܐ ܐܲܓܸܿܢ ܐܲܟܼܚܲܕܼ ܥܲܠ ܝܵܠܸܕܼܬܼܗ<EOS>ܘܓܲܡܪܘܼܗܝ ܨܐܕܼܵܘܗܝ ܠܲܫܡܵܐ ܪܲܒܵܐ ܕܥܲܡ ܒܲܪܟܲܣܝܵܐ<EOS>ܠܵܘ ܒܲܪܟܲܣܝܵܐ ܐܸܬ̣ܵܐ ܠܝܲܠܕܵܐ ܦܲܓܼܪܢܵܝܵܐ<EOS>ܒܲܪܒܲܪܬܼ ܐ̄ܢܵܫܵܐ ܗ̄ܘ̣ ܕܲܢܚܸܬܼ ܨܐܕܵܘܗܝ ܨܒܼܝܵܢ ܟܣܲܝܵܐ<EOS>ܨܒܼܝܵܢ ܟܲܣܝܵܐ ܢܚܸܬܼ ܡ̣ܢ ܪܵܘܡܵܐ ܠܵܘ ܟܲܣܝܘܼܬܼܵܐ<EOS>ܘܲܫ̣ܪܵܐ ܒܟܲܪܣܵܐ ܠܵܘ ܒܲܟܼܝܵܢܵܐ ܐܸܠܵܐ ܒܚܘܼܒܿܐ<EOS>ܕܲܢܨܘܼܪܵ ܨܲܠܡܵܐ ܦܲܓܼܪܵܢܵܝܵܐ ܢܚܸܬܼ ܨܒܼܝܵܢܹܗ<EOS>ܠܵܐ ܗ̄ܘ̣ܵܐ ܕܲܢܨܘܼܪ ܗܘ̤ ܠܲܩܢܘܿܡܹܗ ܕܐܝܼܬܼܵܘܗܝ ܡܸܡܬܘܿܡ<EOS>ܕܢܸܙܪܘܲܥ ܚܲܝܹ̈ܐ ܒܡܵܝܘܿܬ ܬܘܼܬܼܵܐ ܐܲܓܸܢ ܒܐܲܚܪܹܝܢ<EOS>ܘܠܵܘ ܕܲܢܓܿܝܸܢ ܡܢܝܼܢ ܚܲܝܘܼܬܼܵܐ ܒܝܲܕܼ ܬܘܼܩܵܢܵܐ<EOS>ܘܐܸܢ ܠܵܐ ܐܲܝܟܿܐ ܡܲܨܝܵܐ ܕܢܸܗܘܸܐ ܗܵܘ̇ ܡܵܐ ܕܗܵܘܹ̇ܐ<EOS>ܘܠ̇ܐ ܡܸܣܬܲܪܲܩ ܡ̣ܢ ܗܵܝ̇ ܕܐܝܼܬܼܵܘܗܝ ܘܐܲܟܸܢ ܗܵܘܹ̇ܐ<EOS>ܗܘܵܝܵܐ ܚܲܕܼܬܵܐ ܫܪܵܝܵܐ ܗ̄ܘ̣ ܟܠܹܗ ܕܗܵܘ̇ ܩܲܕܼܡܵܝܵܐ<EOS>ܕܠܵܐ ܡܹܨܐ ܕܲܢܦܘܼܫ ܟܲܕ ܡܸܬܿܬܲܩܲܢ ܐܲܝܟ ܕܐܝܼܬܼܵܘܗܝ ܗ̄ܘ̣ܵܐ<EOS>ܐܝܼܬܼܝܵܐ ܐܝܼܬܼܵܘܗܝ ܝܲܠܕܹܗ ܕܐܲܒܼܵܕܼ ܠܵܐ ܙܲܒܼܬܢܵܐ<EOS>ܘܐܸܢ ܗܘ̤ ܕܐܸܬܼܵܐ ܠܝܲܠܕܵܐ ܕܲܬܼܪܹܝܢ ܒܛܲܠ ܡ̣ܢ ܕܐܝܼܬܼܵܘܗܝ<EOS>ܕܠܵܐܪܘܼܟܵܒܼܵܐ ܗ̄ܘ̣ ܘܲܕܼܠܵܐ ܣܵܟܼܵܐ ܐܲܝܟ ܝܵܠܘܿܕܹܗ<EOS>ܘܐܸܢ ܐܸܣܬܲܝܲܟ ܒܟܲܪ ܣܵܐ ܕܲܒܸܣܪܵܐ ܗܘ̤ܵܐ ܐܲܝܟ ܟܠ ܐ̄ܢܵܫ<EOS>ܟܠ ܕܐܝܼܬܼ ܠܲܐܒܼܵܐ ܐܝܼܬܼܠܹܗ ܐܵܦ ܠܹܗ ܕܠܵܐ ܫܘܼܪܵܝܵܐ<EOS>ܘܐܸܢ ܐܸܬܿܬܲܩܲܢ ܡ̣ܢ ܪܘܿܚܩܘܼܕܼܫܵܐ ܥܒܼܝܼܕܼܵܐ ܗ̄ܘ̣ ܟܠܹܗ<EOS>ܪܘܼܚܵܐ ܐܸܡ݂ܲܪ ܕܓܲܒܼܠܹܗ ܒܟܲܪܣܵܐ ܠܗܵܘ̇ ܕܲܒܼܟܲܪܣܵܐ<EOS>ܐܸܢ ܗܵܟܲܢܵܐ ܗ̄ܘ̣ ܓܒ̣ܝܼܕܼܵܐ ܗ̄ܘ̣ ܡܵܕܝܢ ܘܠܵܘ ܥܒܼܘܕܼܵܐ<EOS>ܠܵܐ ܒܲܪܢܵܫܵܐ ܠܲܝܬܿ ܥܵܒܼܘܕܼܵܐ ܕܥܵܒܸ̇ܕܼ ܗܘ̤ ܠܹܗ<EOS>ܘܠܵܐ ܒܲܪ ܦܸܡܹܗ ܡܨܹܐ <EOS>ܝܘܿܗܝ ܐܲܝܟ ܕܲܠܫܲܪܒܿܐ<EOS>ܠܲܝܬܿ ܠܲܟܼܝܵܢܵܐ ܕܐܝܼܬܼܵܘܗܝ ܡܸܡܬܼܘܿܡ ܕܢܸܗܦܘܿܟ ܢܸܗܘܸܐ<EOS>ܘܠܵܐ ܠܠܵܐ ܣܵܟܲܐ ܕܢܹܐܚܘܿܕܼ ܣܟܼܵܐ ܠܠܵܐ ܣܘܼܝܵܟܹܗ<EOS>ܠܝܼ ܠܵܐ ܢܸܗܘܸܐ ܕܐܹܡܲܪ ܕܐܝܼܬܼܝܵܐ ܗܘ̇ܝܵܐ ܩܲܒܸܿܠ<EOS>ܘܚܲܣܝ ܠܝܼ ܕܐܲܫܲܪ ܕܠܲܐ ܚܝܼܕ ܣܵܟܼܵܐ ܢܣܲܝܸܟ ܒܸܣܪܵܐ<EOS>ܠܵܐ ܡܩܲܒܸܿܠ ܐ̄ܢܵܐ ܡܸܕܼܡ ܕܲܥܣܸܩ ܠܡܸܬܼ ܩܲܒܵܠܘܼ<EOS>ܘܠܵܐ ܫܵܠܸ̇ܡ ܐ̄ܢܵܐ ܠܠܵܐ ܫܲܠܡܘܼܬܼܵܐ ܕܬܼܘܼܩܵܢ ܟܲܣܝܵܐ<EOS>ܠܵܐ ܡܗܲܝܡܸܢ ܐ̄ܢܵܐ ܕܲܕܠܵܐ ܫܘܼܪܵܝ ܗܘ̤ܵܐ ܫܘܼܪܵܝܵܐ<EOS>ܘܠܵܐ ܕܡܲܬܼܩܸܢ ܟܠ ܬܲܩܸܢ ܗܘ̤ ܠܹܗ ܒܸܣܪܵܢܵܐܝܼܬܼ<EOS>ܠܒܸܣܪܵܐ ܬܲܩܸܢ ܪܸܡܙܹܗ ܒܟܲܪܣܵܐ ܒܸܣܪܵܢܵܝܬܿܐ<EOS>ܕܲܢܚܲܕܼ ܬܼܒܹܗ ܒܸܣܪܵܐ ܕܲܒܼܠܝܼ ܒܡܵܝܘܿܬܼܘܼܬܼܵܐ<EOS>ܠܒܸܣܪܵܐ ܪܲܟܸܿܒܼ ܒܲܙܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ<EOS>ܘܲܡܠܵܝܗܝ ܪܘܼܚܵܐ ܕܢܵܘܠܸܕܼ ܐ̄ܢܵܫܵܐ ܪܘܼܚܵܢܵܐܝܼܬܼ<EOS>ܒܚܲܝܠܵܐ ܕܪܘܼܚܵܐ ܓܲܡܪܹܗ ܠܒܲܛܢܹܗ ܘܲܠܡܵܘܠܕܗ<EOS>ܘܩܲܕܲܝܼܫ ܥܲܒܼܕܗ ܗܲܝܟܲܠ ܩܘܼܕܼܫܵܐ ܠܨܒܼܝܵܢ ܚܘܼܒܹܗ<EOS>ܡ̣ܢ ܫܘܼܪܵܝܵܐ ܕܲܓܼܒܼܝܼܠܘܼܬܹܗ ܥܡܲܪ ܒܹܗ ܚܘܼܒܹܿܗ<EOS>ܘܠܵܐ ܦܪ݂ܲܫ ܡܸܢܹܗ ܘܠܵܘ ܬܘܼܒܼ ܦܵܪܸܫ ܐܘܵܡܸܬܼܪܲܚܲܩ<EOS>ܥܲܡܹܗ ܗܲܠܸܟ ܗܵܘ̇ ܨܒܼܝܵܢܵܐ ܕܨܵܪܹܗ ܒܟܲܪܣܵܐ<EOS>ܘܲܒܼܚܹܝܠ ܚܲܝܠܹܗ ܚܣܢ ܟܠ ܚܝܲܠܝܼ̈ܢ ܘܐܲܡܠܸܟ ܥܠ ܟܠ<EOS>ܚܲܕ ܐܵܡܲ݁ܪ ܐܵܢܵܐ ܠܹܗ ܘܲܠܚܲܝܠܵܐ ܕܲܣܥܲܪ ܒܹܗ ܟܠ<EOS>ܚܲܕܼ ܠܵܘ ܐܲܝܟ ܦܲܪ̈ܝܼܫܹܐ ܟܲܕܼ ܚܵܠܹ̇ܛ ܐ̄ܢܵܐ ܟܝܵܢܹ̈ܐ ܦܪ̈ܝܼܫܹܐ<EOS>ܚܲܕ ܩܵܪܹ̇ܐ ܐܢܵܐ ܠܨܒܼܝܵܢ ܟܲܣܝܵܐ ܘܦܲܓܼܪܵܐ ܓܲܠܝܵܐ<EOS>ܘܟܲܕܼ ܛܵܒܼ ܗܵܟܲܢ ܠܵܐ ܡܸܙܸ̇ܓܼ ܐ̄ܢܵܐ ܟܲܣܝܵܐ ܒܓܲܠܝܵܐ<EOS>ܠܵܐ ܛܵܥܝܵܐ ܠܝܼ ܕܐܝܼܬܼ ܦܘܼ̈ܪܫܵܢܵܐ ܒܹܝܬܼ ܚܲܕܼ ܠܲܐ ܚܪܹܝܢ<EOS>ܡܸܛܠ ܕܲܒܼܨܝܼܪ ܟܵܝܵܢܵܐ ܥܒܼܝܼܕܼܵܐ ܡ̣ܢ ܥܵܒܼܘܕܼܵܐ<EOS>ܠܵܐ ܡܕܼܵܘܸܕܼ ܐ̄ܢܵܐ ܛܲܟܼܣܵܐ ܬܲܩܢܵܐ ܕܲܟܼܝܵܢ ܟܲܣܝܵܐ<EOS>ܘܠܵܐ ܫܵܪܹ̇ܐ ܐ̄ܢܵܐ ܘܝܵܢ̈ܝܵܬܼܵܐ ܕܲܦܓܼܪܵܐ ܓܲܠܝܵܐ<EOS>ܟܲܣܝܵܐ ܟܣܝܵܐ ܗ̄ܘ̣ ܟܡܵܐ ܐܸܢ ܬܸܚܠܘܿܛ ܦܲܓܼܪ̈ܢܵܝܵܬܼܵܐ<EOS>ܘܲܦܓܼܪܵܐ ܦܲܓܼܪܵܐ ܗ̄ܘ̣ ܟܡܵܐ ܐܸܢ ܬܸܡܙܘܿܓܼ ܪ̈ܘܼܚܵܢܵܝܵܬܼܵܐ<EOS>ܠܵܐ ܡܸܬܡܲܙܓܼ ܟܝܵܢܵܐ ܟܣܝܵܐ ܒܦܲܓܼܪܵܐ ܐܸܠܵܐ ܒܚܘܼܒܵܐ<EOS><EOS>ܘܠܵܐ ܡܸܬܼܚܲܠܲܛ ܓܲܠܝܵܐ ܒܟܸܣܝܵܐ ܐܸܠܵܐ ܒܲܫܡܵܐ<EOS>ܒܲܫܡܵܐ ܡܲܨܝܵܐ ܗ̄ܝ̣ ܕܢܸܩܪܹܐ ܐܸܢܘܿܢ ܚܲܕܼ ܒܐܝܼܬܼܘܼܬܼܵܐ<EOS>ܟܲܕܼ ܠܵܐ ܛܵܢܹ̇ܐ ܦܘܼܪ̈ܫܵܢܵܝܗܘܿܢ ܐܲܝܢܵܐ ܕܩܵܪܹ̇ܐ<EOS>ܒܗܵܕܹܐ ܬܸܢܘܲܝ ܩܪܹܝ̇ܬܼ ܐܸܠܵܐ ܬܪܹܝܢ ܚܲܕܼ ܚܘܼܒܵܐ<EOS>ܒܲܪ ܐܝܼܬܼܘܼܬܼܵܐ ܐܘܒܲܪ ܐ̄ܢܵܫܘܼܬܼܵܐ ܚܲܕܼ ܦܲܪܨܘܼܦܵܐ<EOS>ܒܪܵܐ ܕܐܲܠܵܗܵܐ ܨܒ̣ܵܐ ܨܒܼܝܵܢܹܗ ܒܒܲܪ ܢܵܫܘܼܬܼܵܐ<EOS>ܘܝܲܗ̣̄ܒܼ ܠܹܗ ܕܝܼܠܹܗ ܘܲܢܣܲܒ̣ ܕܝܼܠܹܗ ܠܵܘ ܒܲܟܼܝܵܢܵܐ<EOS>ܒܝܼܠܝܼܕܼܘܬܹܗ ܕܠܵܐ ܫܘܼܪ̈ܵܝܵܐ ܝܲܩܲܪ ܝܲܠܕܹܗ<EOS>ܘܒܲܫܘܼܠܛܵܢܹܗ ܕܠܵܐ ܫܘܼܠܵܡܵܐ ܪܲܡܪܸܡ ܕܲܪܓܹܗ<EOS>ܒܕܲܪܓܼܵܐ ܪܵܡܵܐ ܕܐܲܠܵܗܘܼܬܹܗ ܩ̣ܪܵܝܗܝ ܘܐܲܩܝܼܡܹܗ<EOS>ܕܢܸܗܘܸܐ ܡܡܲܠܹܐ ܕܘܼܟܲܬܼ ܟܲܣܝܵܐ ܠܲܥܒܼܵܕܼ ܐܝܼܕܼܵܘܗܝ<EOS>ܚܠܵܦ ܟܲܣܝܘܼܬܹܗ ܗܘ̤ܵܬܼ ܓܲܠܝܘܼܬܹܗ ܕܨܲܠܡܵܐ ܓܲܠܝܵܐ<EOS>ܕܲܒܼܓܲܠܝܘܼܬܹܗ ܢܲܟܼܪܸܙ ܚܲܝܠܵܐ ܕܲܟܣܹܐ ܒܹܗ ܟܠ<EOS>ܐܲܝܟ ܫܝܼܦܘܿܪܵܐ ܩܪ̣ܵܐ ܠܲܥܒܼܝܼ̈ܕܹܐ ܝܲܥܕܹܗܓܲܠܝܵܐ<EOS>ܥܲܠ ܗܵܘ̇ ܝܲܠܕܵܐ ܕܝܼܠܝܼܕܼ ܡܸܡܬܘܿܡ ܕܠܵܐ ܫܘܼܪܵܝܵܐ<EOS>ܕܝܼܠܹܗ ܐܝܼܬܼܵܘܗܝ ܒܲܛܢܵܐ ܘܝܲܥܕܵܐ ܦܲܓܼܪܵܢܵܝܵܐ<EOS>ܟܲܕܼ ܠܵܐ ܡܫܵܘܬܸܿܦ ܡܸܠܬܹܗ ܕܐܲܒܼܵܐ ܒܲܦܓܼܪ̈ܵܢܝܵܬܹܗ<EOS>ܕܝܼܠܹܗ ܒܲܛܢܵܐ ܘܕܲܝܠܹܗ ܝܲܠܕܵܐ ܘܕܼܝܼܠܹܗ ܕܙܘܿܪܬܵܐ<EOS>ܘܗܘ̤ܝܘܼ ܕܩܲܪܸܒܼ ܕܒܚܵܐ ܠܟܲܣܝܵܐ ܚܠܵܦ ܬܘܼܩܵܢܹܗ<EOS>ܗܘ̤ ܝܸܢܸܩ ܚܲܠܒܼܵܐ ܘܠܹܗ ܛܥܲܢ ܒܘܼܪ̈ܟܹܿܐ ܘܢܲܫܸܩ ܦܘܿܡ݂ܵܐ<EOS>ܘܗܘ̤ܝܘܼ ܕܫܲܦܸܦ ܥܲܡ ܝܲܠܘܕܹ̈ܐ ܒܲܝܢܵܬܼ ܫܘܼܩܹ̈ܐ<EOS>ܘܗܘ̤ ܐܸܬܼܪܲܒܲܝ ܒܝܲܕ ܡܘܼܫܚ̈ܵܬܼܵܐ ܕܩܲܠܝܼܠ ܩܲܠܝܼܠ<EOS>ܘܗܘ̤ ܬܘܼܒܼ ܩܲܒܸܿܠ ܚܹܝܠ ܚܸܟܼܡ̈ܵܬܼܵܐ ܒܚܲܝܠܵܐ ܕܪܘܼܚܵܐ<EOS>ܗܘ̤ ܓܡܲܪ ܙܸܕܼܩܵܐ ܕܢܵܘܟܘܿܣ ܪܘܼܚܵܐ ܫܢ̈ܝܵܐ ܬܠܵܬܼܝܼܢ<EOS>ܘܗܘ̤ ܦܪܲܥ̣ ܚܵܘܒܵܐ ܠܲܐܠܵܗ ܟܠܵܐ ܘܪܲܥܝܼ ܠܟܼܠܵܐ<EOS>ܗܘ̤ܝܘܼܕܲ ܥ̣ܡܲܕܼ ܐܲܝܟ ܚܲܣܝܼܪܵܐ ܡ̣ܢ ܝܘܿܚܲܢܵܢ<EOS>ܘܲܠܗܲܕܵܡܵܘ̈ܗܝ ܩܒܲܪܟܵܪܘܿܙܵܐ ܒܩܲܒܼܪܵܐ ܕܡܲܝܵ̈ܐ<EOS>ܗܘ̤ܝܘܼ ܕܩܲܒܸܿܠ ܚܲܝܠܵܐ ܕܪܘܼܚܵܐ ܒܐܵܬ̤ܵܐ ܕܝܵܘܢܵܐ<EOS>ܘܥܵܠܘܗܝ ܐܲܣܗܸܕ ܩܵܠܹܗ ܕܐܲܒܼܵܐ ܕܫܲܪܝܼܪ ܚܘܼܒܹܗ<EOS>ܗܘ̤ ܨܵܡ̣ ܘܲܫܦܸܢ ܠܦܘܼܬܼ ܕܲܟܼܝܵܢܵܐ ܬܵܒܲܥ̇ ܗ̄ܘ̣ܵܐ ܠܹܗ<EOS>ܗܘ̤ܝܬܼ ܕܐܸܚܲܕܼ ܕܲܟܪܐ ܒܚܘܼܪܒܿܐ ܚܲܣܝܼܢܵܐ<EOS>ܕܝܼܠܹܗ ܟܲܦܢܵܐ ܘܕܼܝܼܠܹܗ ܨܲܗܵܝܵܐ ܘܕܼܝܼܠܹܗ ܫܸܢܵܬܼܵܐ<EOS>ܘܗܘ̤ ܠܐܝ̤ ܘܝܼܬܸܒܼ ܘܲܫܐܸܠ ܡ̈ܝܵܐ ܕܲܢܦܝܼܓܼ ܨܲܗܝܹܗ<EOS>ܕܝܼܠܹܗ ܦܲܓܼܪܵܐ ܡܸܬܼܚܲܙܝܵܢܵܐ ܡܩܲܒܸܿܠ ܚܲܫܹ̈ܐ<EOS>ܘܕܲ ܝܼܠܹܗ ܢܲܦ̣ܫܵܐ ܛܥܝܼܢܲܬܼ ܝܘܼܩܪܵܐ ܕܦܪܵܘܿܫܘܼܬܼܵܐ<EOS>ܕܝܼܠܹܗ ܩܸܢܛܵܐ ܘܕܼܝܼܠܹܗ ܕܘܥܬܿܐ ܘܕܼܝܼܠܹܗ ܨܠܘܿܬܼܵܐ<EOS>ܘܗܘ̤ ܐܸܬܼܚܲܝܲܠ ܡ̣ܢ ܪܘܼܚܵܢܵܐ ܕܠܵܐܢܸܬܼ ܪܲܦܹܐ<EOS>ܗܘ̤ ܒܥܸܠܝܼܬܼܵܐ ܘܗܘ̤ ܒܹܝܬܼ ܕܝܼܢܵܐ ܘܗܘ̤ ܒܓܼܵܓܼܘܿܠܬܿܐ<EOS>ܘܗܘ̤ ܝܘܼܕܩܲܒܸܿܠ ܪܘܼܩܵܐ ܛܲܡܲܐܐ ܡ̣ܢ ܦܘܼܡ ܛܲܡ̈ܐܹܐ<EOS>ܕܝܼܠܹܗ ܨܠܝܼܒܼܵܐ ܘܕܼܝܼܠܹܗ ܨܨ̈ܐ ܘܕܼܝܼܠܹܗ ܪܘܡܚܵܐ<EOS>ܘܗܘ̤ܝܘܼ ܕܐܲܪܟܸܿܢ ܪܹܫܹܗ ܒܩܲܝܣܵܐ ܘܐܲܫܠܸܡ ܪܘܼܚܹܗ<EOS>ܦܲܓܼܪܵܐ ܗ̄ܘ̣ ܕܲܝܼܠܹܗ ܕܲܗܘ̤ܵܐ ܒܩܲܒܼܪܵܐ ܬܠܵܬܼܵܐ ܝܵܘܡܵܝܼ̈ܢ<EOS>ܘܢܲܦ̣ܫܵܐ ܗܝ̣ ܕܝܼܠܹܗ ܕܫܲܢܝܲܬ̤ ܠܲܥܸܕܢ ܘܲܦܢܵܬ̤ ܨܐܕܼܵܘܗܝ<EOS>ܘܗܘ̤ܝܘܼ ܕܐܲܓܸܿܣ ܒܹܝܬܼ ܥܲܢܝܼ̈ܕܹܐ ܕܠܵܐ ܢܸܟܼܝܵܢܵܐ<EOS>ܘܗܘ̤ ܐܸܬܼܢܲܚܡ ܒܚܝܹܠ ܒܵܪܘܿܝܵܐ ܕܼܵܟܣܹܐ ܗ̄ܘ̣ ܒܹܗ<EOS>ܒܹܗ ܗܘ̤ ܟܣܹܗ ܗ̄ܘ̣ܵܐ ܚܲܝܠܹܗ ܪܲܒܵܐ ܕܡܸܠܬܹܗ ܕܐܲܒܼܵܐ<EOS>ܘܲܒܼܚܹܝܠ ܚܲܝܠܹܗ ܡܸܬܼܚܲܝܲܠ ܗ̄ܘ̣ܵܐ ܠܡܸܚܣܲܢ ܚܲܫܘ̈ܗܝ<EOS>ܒܹܗ ܥܵܘܲܡܲ݁ܪ ܗ̄ܘ̣ܵܐ ܒܪܵܐ ܕܐܲܠܵܗܵܐ ܨܒܼܝܵܢܵܐܝܼܬܼ<EOS>ܘܟܲܕܼ ܒܹܗ ܟܣܹܐ ܗ̄ܘ̣ܵܐ ܠܵܐܡܫܵܘܬܸܦ ܗ̄ܘ̣ܵܐ ܒܲܡܚܝܼ̈ܠܬܹܗ<EOS>ܒܹܗ ܡܲܥܝܵܬܝܼܬܼ ܡ̣ܢ ܟܲܕܼ ܣܲܒܿܪܵܗ̇ ܥܝܼܪܵܐ ܠܐܸܡܹܗ<EOS>ܒܹܗ ܒܨܒܼܝܵܢܵܐ ܕܠܵܐ ܡܸܬܼܢܲܫܲܩ ܕܐܲܝܟܲܢ ܘܕܡܵܐ<EOS>ܒܹܗܩܕܼܵܡ ܚܲܫܹ̈ܐ ܘܒܼܵܬܲܪ ܚܲܫܹ̈ܐ ܕܠܵܐ ܫܘܼܢܵܝܵܐ<EOS>ܒܹܗ ܥܲܠ ܐܲܪܥܵܐ ܘܒܹܗ ܒܲܫܡܲܝܵܐ ܕܠܵܐ ܫܘܼܠܵܡܵܐ<EOS>ܠܵܐ ܐܵܡܲ݁ܪ ܐ̄ܢܵܐ ܕܫ̣ܵܢܝ ܡܸܢܹܗ ܚܹܝܠ ܐܝܼܬܼܘܼܬܼܵܐ<EOS><EOS>ܠܵܐ ܒܲܦܓܼܪ ܘܠܵܐ ܟܲܕܼ ܫܲܠܚܵܗ̇ ܠܡܵܘܝܬܼܘܼܬܼܵܐ<EOS>ܚܲܕܼ ܥܲܡ ܐܝܼܬܼܝܵܐ ܡܵܢܹ̇ܐ ܐ̄ܢܵܐ ܠܹܗ ܡܸܛܠ ܕܲܪ̈ܓܹܿܗ<EOS>ܘܚܲܕܼ ܩܵܪܹܵܐ ܐ̄ܢܵܐ ܒܪܵܐ ܕܐܲܠܵܗܵܐ ܘܠܲܡܢܬܼܵܐ<EOS>ܠܵܐ ܐܵܡܲ݁ܪ ܐ̄ܢܵܐ ܬܪܹܝܟ ܕܐܵܡܲ݁ܪ ܗܲܕܵܝܘܿܛܵܐ<EOS>ܚܲܕ ܐܡ̇ܪ ܐ̄ܢܵܐ ܟܡܵܐ ܐܸܢ ܛܵܠܸܡ ܟܲܕܼܵܒܼܵܬܝܼܬܼ<EOS>ܠܐ ܛܵܠܘܡܵܐ ܠܵܐ ܬܵܛܠܘܡܲܝܢܝ ܐܲܝܟ ܕܲܡܥܵܕܼ ܐܲܢ̄ܬ<EOS>ܠܵܐ ܫܡܝܼܥ ܠܵܟ ܡܸܢܝ ܕܲܒܼܪܵܐ ܙܐܝܼܬܼ ܘܒܼܪܵܐ ܠܐܲܠܗܵܐ<EOS>ܟ̄ܠܵܐ ܡܲܪܵܚܵܐ ܠܵܐ ܬܸܥܕܘܼܠܲܝܢܝ ܡܲܪܵܚܵܐܝܼܬܼ<EOS>ܠܵܐ ܚܙܹܐ ܐܢܵܐ ܠܵܟ ܒܲܕ ܪܕܢܐ ܠܒܪ ܡ̣ܢ ܐܘܼܪܚܵܐ<EOS>ܠܐ ܚܸܪܝܵܝܵܐ ܠܵܐ ܬܸܬܼܥܣܩ ܠܘܼܩܒܠ ܡܸܠܲܝ̈<EOS>ܠܵܐ ܪܓܼܝܼܫ ܐܲܢ̄ܬܿ ܒܝܼ ܘܲܣܛܝܼܬܼ ܡ̣ܢ ܡܬܘܿܡ ܡ̣ܢ ܘܠܝܼܬܼܵܐ<EOS>ܠܵܐ ܙܹܐܦܵܢܵܐ ܠܵܐ ܬܸܩܛܲܪܓܼܝܼܢܝ ܩܕܡ ܙܹܐܦܵܢܹ̈ܐ<EOS>ܠܵܐ ܒܩܐ ܐ̄ܢܵܐ ܠܵܟ ܕܕܼܵܡ ܬܸܬܼܩܲܒܲܠ ܣܵܗܕܘܼܬܼ ܡܸܠܲܝ̈ܟ<EOS>ܡܵܐ ܠܵܟ ܨܐܕܲܝ ܥܘܼܝܼܪ ܒܲܚܣܵܡܵܐ ܕܠܵܐ ܒܘܼܝܵܢܵܐ<EOS>ܕܲܢܨܝܼܬܿ ܡܲܓܲܢ ܥܲܡ ܦܸܬܼܓܼܵܡܝ̈ ܐܲܝܟ ܕܲܒܼܟܹܐܢܘܼ<EOS>ܡܵܐ ܠܝܼ ܥܲܡܵܟ ܓܲܒܼܪܵܐ ܟܬܿܝܼܫܵܐ ܡܠܹܐ ܚܸܪ̈ܝܵܢܹܐ<EOS>ܕܲܡܓܲܪܸܓܼ ܐ̄ܢܵܐ ܥ̈ܠܠܹܐ ܒܪܘܼܓܼܙܵܐ ܕܬܸܬܼܟܲܬܲܫ ܥܲܡܝܼ<EOS>ܒܓܲܢܲܝ̈ܟ ܟܲܣܝܵܐ ܕܲܥܡ݂ܲܪܚܘܼܒܹܿܗ ܒܲܦܓܼܪܲܢ ܓܲܠܝܵܐ<EOS>ܕܐܝܼ ܒܡܲܪ̈ܵܚܹܐ ܕܲܡܨܲܚܝܼܢ ܠܵܟ ܒܚܵܫܘܿܫܘܼܬܼܵܐ<EOS>ܒܓܲܢ ܐܝܼܬܼܘܼܬܼܵܟ ܐܝܼܬܝܵܐ ܕܐܝܼܬܼܵܘܗܝ ܕܠܵܐ ܫܘܼܪܵܝܵܐ<EOS>ܫܲܬܸܩ ܩܠܹܐ ܕܲܡܬܲܚܡܝܼܢ ܠܵܟ ܒܟܲܪܣܵܐ ܕܒܸܣܪܵܐ<EOS>ܡܸܛܠܬܼܵܟ ܩܵܥܹ̇ܝܢ ܥܲܡ̇ܢ ܒܢܲܝ̈ ܚܸܪ̈ܝܵܢܹܐ<EOS>ܕܲܩܪܹܝܢܲܢ ܠܵܟ ܒܲܫܡܵܐ ܚܲܝܵܐ ܕܲܦܐܹܐ ܠܲܫܡܵܟ<EOS>ܥܲܠ ܚܲܝܘܼܬܼܵܟ ܟܬܼܝܼܫܝܼܢ ܟܠܫܵܥ ܕܲܢܡܝܼܬܼܘܿܢܵܗ̇<EOS>ܘܲܕܼܠܵܐ ܡܲܨܝܵܐ ܗܵܐ ܡܡܝܼܬܝܼܢ ܠܵܟ ܟܲܕܵܒܼܵܐܝܼܬܼ<EOS>ܠܡܵܘܬܿܐ ܟܼܝܼܠܵܟ ܪܓܼܝܼܓܼܝܼܢ ܣܲܓܲܝ ܡܝܼܬܹ̈ܐ ܕܥܵܘܠܵܐ<EOS>ܘܠܵܐ ܡܸܬܼܒܿܝܼܢܝܼܢ ܕܪܵܡ ܗ̄ܘ̣ ܟܝܵܢܵܟ ܡ̣ܢ ܢܸܟܼܝܵܢܹ̈ܐ<EOS>ܡ̇ܢ ܪܵܚܝܹ̇ܢ ܐܢ̄ܬܿܘܿܢ ܡܲܠܝܲܝ̈ ܪܘܼܓܼܙܵܐ ܠܡܸܩܛܲܠ ܚܲܝܹ̈ܐ<EOS>ܕܗܵܐ ܠܲܝܬܿ ܦܘܼܪܣܵܐ ܕܢܵܘܦܘܿܢ ܚܲܝܹ̈ܐ ܡ̣ܢ ܚܲܝܲܝ̈ܗܘܿܢ<EOS>ܡ̇ܢ ܠܵܐܹ̇ܝܬܿܘܿܢ ܠܡܸܚܒܲܫ ܪܘܼܚܵܐ ܒܓܼܵܘ ܗܲܕܼܵܡܹ̈ܐ<EOS>ܕܗܵܐ ܠܵܐ ܣܵܦ̇ܩܝܼܢ ܫܡܲܝܵܐ ܘܐܲܪܥܵܐ ܕܲܢܣܲܝܼܕܘܼܢܵܝܗܝ<EOS>ܠܡܢ ܣܢܝܼܢ ܐ̄ܢܬܘܿܢ ܠܐܲܝܢܵܐ ܕܐܡܪ ܕܐܝܼܬܼܝܵܐ ܠܵܐ ܡܝܼܬ<EOS>ܕܗܵܐ ܐܸܢ ܐܡܪ ܘܐܸܢ ܠܵܐ ܐܡܪ ܗܘ̤ ܠܵܐ ܡܵܐܝܬܼ<EOS>ܡ̇ܢ ܣ̇ܩܪܝܼܢ ܐܢܬܘܿܢ ܠܐܲܝܢܵܐ ܕܡܪܝܼܡ ܫܝܼܛܵܐ ܦܓܪܢ<EOS>ܕܗܵܐ ܐܸܢ ܡܵܘܪܸܒܼ ܘܐܸܢ ܠܵܐ ܡܵܘܪܸܒܼ ܒܫܘܼܒܼܚܵܐ ܡܲܡܠܸܟ<EOS>ܡ̇ܢ ܝ̇ܬܪܝܼܢ ܐܢܬܘܿܢ ܕܲܡܡܬܝܼܢ ܐܢܬܘܿܢ ܠܠܵܐ<EOS>ܡܵܝܘܿܬܼܵܐ ܘܡ̇ܢ ܚܣܪܝܼܢ ܐܢܬܘܿܢ ܕܡܡܠܟ ܦܓܼܪܲܢ ܥܡ ܐܝܼܬܘܼܬܼܵܐ<EOS>ܠܡܢ ܠܵܐ ܓܠܝܵܐ ܕܐܝܼܬܝܼܵܐ ܪܵܡ ܗܘ̤ ܡ̣ܢ ܢܸܟܼܝܵܢܹ̈ܐ<EOS>ܘܡ̣ܢ ܠܵܐ ܝܵܕܥ ܕܕܡܝܘܬܐ ܗܘ̣ ܚܲܫܵܐ ܘܡܘܬܐ<EOS>ܘܲܟܼܒܲܪ ܐܸܠܘ ܩܢܝܢ ܗܘ̣ܘ ܚܲܪ̈ܫܹܐ ܦܘܼܡܹ̈ܐ ܡܠܝܼ̈ܠܹܐ<EOS>ܗܵܘܹܝ̇ܢ ܗ̄ܘ̣ܵܘ ܠܲܢ ܚܲܒܼܪܹ̈ܐ ܒܗܵܕܹܐ ܕܐܝܼܬܼܝܵܐ ܠܵܐܡܝܼܬܼ<EOS>ܟܒܲܪ ܐܸܠܘܼ ܐܝܼܬܼ ܦܪܵܘܿܫܘܼܬܼܵܐ ܒܠܵܐ ܦܵܪ̈ܘܿܫܹܐ<EOS>ܒܵܣ̇ܪܝܼܢ ܗ̄ܘ̣ܵܘ ܠܹܗ ܠܲܐܝܢܵܐ ܕܡܲܚܸܫ ܠܲܟܼܝܵܢ ܟܲܣܝܵܐ<EOS>ܬ̇ܘ ܫܲܬܿܝܼܒܹ̈ܐ ܕܘܼܢܘ ܟܹܐܢܵܐܝܼܬܼ ܥܲܡ ܡܲܠܵܠܹܐ<EOS>ܕܲܡܚܲܦܝܼܢ ܠܹܗ ܠܲܩܘܼܫܬܐ ܓܲܠܝܵܐ ܒܣܪܵܘܿܒܼܘܼܬܼܵܐ<EOS>ܒܗܲܬܼܘ ܘܐܸܬܼܟܚܕܼܘ ܐܵܦܢ ܩܠܝܼܠ ܩܵܢܝܲܝ̈ ܡܸܠܬܐ<EOS>ܦܘܼܫܘ ܡ̣ܢ ܗܸܪܓܵܐ ܕܚܵܫܘܿܫܘܼܬܼܵܐ ܕܠܵܐ ܚܵܫܘܿܫܵܐ<EOS>ܫܠ̣ܵܘ ܠܵܐ ܬܸܩܥܘܿܢ ܡܲܪܵܚܵܐܝܼܬܼ ܥܲܡ ܐܝܼܬܼܘܼܬܼܵܐ<EOS>ܕܕܲܠܡܵܐ ܬܸܗܘܘܿܢ ܚܲܒܼܪܹ̈ܐ ܒܕܝܼܢܵܐ ܠܐܵܟܸ̇ܠ ܩܲܪܨܵܐ<EOS>ܠܐܵܟܸ̇ܠ ܩܲܪܨܵܐ ܕܵܡܹ̇ܐ ܛܢܵܢܵܐ ܕܪܸ̈ܥܝܵܢܲܝܟܿܘܿܢ<EOS><EOS>ܕܒܼܐܸܣܟܹܿܝܡ ܚܘܼܒܵܐ ܡܲܨܲܚܹܐ ܐܵܦ ܗܘ̤ ܠܲܫܡܵܐ ܣܓܼܝܼܕܼܵܐ<EOS>ܠܡ̇ܢ ܗܵܘܹ̇ܝܢ ܐܢ̄ܬܿܘܿܢ ܚܲܒܼܪܹ̈ܐ ܠܒܼܝܼ̈ܫܹܐ ܓܠܝܼܙܲܝ̈ ܗ̇ܘܢܵܐ<EOS>ܘܡܸܬܼܢܲܟܼܪܝܼܢ ܐܢ̄ܬܿܘܿܢ ܡ̣ܢ ܛܵܒܼ̈ܬܼܵܐ ܕܠܵܐ ܫܘܼܠܵܡܵܐ<EOS>ܥܪܘܿܩ ܚܲܠܵܫܹ̈ܐ ܡ̣ܢ ܥܸܢܝܵܢܹܗ ܕܩܵܛܸ̇ܠ ܐ̄ܢܵܫܵܐ<EOS>ܘܬܼܵܘ ܐܸܬܼܓܵܘܲܣܘ ܒܚܲܝܹ̈ܐ ܕܲܟܼܣܹܝܢ ܒܗܲܝܡܵܢܘܼܬܼܵܐ<EOS>ܢܗܲܝܡܸܢ ܕܐܝܼܬܼܝܵܐ ܠܒܸܫ ܨܒܼܝܵܢܹܗ ܦܲܓܼܪܵܐ ܕܡܸܢܲܢ<EOS>ܘܓܲܡܪܹܗ ܒܚܲܫܹ̈ܐ ܘܐܲܓܼܙܲܪ ܒܐܝܼܕܹܗ ܚܲܝܹ̈ܐ ܠܟܠ̣ܵܗ̇<EOS>ܠܥܸܠܲܬܼ ܚܲܝܹ̈ܐ ܢܲܣܒܹܿܗ ܡܸܢܲܢ ܐܲܝܟ ܪܹܫܝܼܬܼܵܐ<EOS>ܘܲܩܪ̣ܵܝܗܝ ܒܲܫܡܹܗ ܕܢܸܬܸܿܠ ܒܲܫܡܹܗ ܚܲܝܹ̈ܐ ܠܟܠܐ<EOS>ܒܐܢܫܐ ܕܡܸܢܢ ܝܵܗ̣̄ܒܼ ܠܢ ܚܲܝܹ̈ܐ ܨܒܼܝܢ ܟܣܝܵܐ<EOS>ܘܗܘ̣ܝܘ̣ ܐ̄ܢܵܫܐ ܕܡܝܼܬܼ ܘܐܸܬܼܢܲܚܲܡ ܘܲܚܝܵܐ ܘܐܲܚܝܼ<EOS>ܗܘ̣ܝܘ̣ ܕܫ̣ܪܐ ܦܟܼܪܹ̈ܐ ܕܲܫܝܘܠ ܡ̣ܢ ܥܲܢܝܼ̈ܕܹܐ<EOS>ܘܢܦ̣ܩ ܐܲܟܼܪܸܙ ܣܒܲܪܬܵܐ ܚܕܲܬܵܐ ܕܚܝܲܬ ܡܝܼ̈ܬܹܐ<EOS>ܗܘ̤ ܡܝܼܬ ܘܲܚܝܵܐ ܒܚܹܝܠ ܚܲܝܘܼܬܼܵܐ ܕܫܪܝܵܐ ܗܘܬ ܒܹܗ<EOS>ܘܟܲܕܼ ܗܘ̤ ܒܡܵܘܬܵܐ ܚܲܝܘܼܬܼ ܚܲܝܵܘ̈ܗܝ ܠܥܸܠ ܡ̣ܢ ܡܵܘܬܵܐ<EOS>ܠܵܐ ܫܒܼܩܵܐ ܗ̄ܘ̣ܵܐ ܗܵܘ̇ ܨܒܼܝܵܢܵܐ ܕܲܠܘܹܐ ܗ̄ܘ̣ܵܐ ܠܹܗ<EOS>ܘܠܵܐ ܐܗܡܝܼ ܗ̄ܘ̣ܵܐ ܡ̣ܢ ܥܘܼܕܼܪܵܢܹܗ ܒܥܕܲܢ ܚܲܫܵܐ<EOS>ܥܲܡܹܗ ܒܕܼܝܼܢܵܐ ܘܥܲܡܹܗ ܒܩܲܝܣܵܐ ܘܥܲܡܹܗ ܒܩܲܒܼܪܵܐ<EOS>ܘܟܲܕܼ ܛܵܒܼ ܥܲܡܹܗ ܒܲܡܚܝܼ̈ܠܵܬܹܗ ܠܵܐ ܐܸܫܬܵܘܬܲܦ<EOS>ܟܝܵܢ ܡܵܝܘܿܬܹ̈ܐ ܒܕܼܝܼܠܹܗ ܩܲܒܸܿܠ ܟܝܵܢܵܝ̈ܬܹܗ<EOS>ܘܲܟܼܝܵܢ ܟܲܣܝܵܐ ܒܕܼܝܼܠܹܗ ܩܵܘܝܼ ܕܠܵܐ ܫܘܼܚܠܵܦܵܐ<EOS>ܠܵܐ ܐܸܫܬܲ ܚܠܲܦ ܘܬܼܘܼܒܼ ܐܵܡܲ݁ܪ ܐ̄ܢܵܐ ܕܠܵܐ ܐܸܫܬܲܚܠܲܦ<EOS>ܘܐܸܢ ܐ̄ܢܵܫ ܚܡܝܼܬܼ ܬܘܼܒܼ ܢܸܬܼܚܲܡܲܬܼ ܕܠܵܐ ܐܸܫܬܲ ܚܠܲܦ<EOS>ܗܵܘ̇ ܕܐܸܫܬܲ ܚܠܲܦ ܟܝܵܢ ܐܲܢܵܫܘܼܬܼܵܐ ܗ̄ܘ̣ ܩܲܢܝܼܬܼ ܚܲܫܹ̈ܐ<EOS>ܕܲܫ̣ܠܚ ܚܲܫܹ̈ܐ ܘܲܠܒܸܿܫ ܫܘܼܒܚܵܐ ܕܠܵܐ ܡܵܝܘܿܬܹ̈ܐ<EOS>ܡܵܝܘܿܬܼܵܐ ܗ̄ܘ̣ܵܐ ܕܚܲܫ̣ ܒܲܙܩܝܦܵܐ ܣܛܲܪ ܡ̣ܢ ܡܸܠܬܼܵܐ<EOS>ܘܲܒ̣ܚܹܝܠ ܡܸܠܬܐ ܚܣܢܗ ܠܡܵܘܬܵܐ ܘܦܲܠܓ ܚܲܝܹ̈ܐ<EOS>ܡܵܝܘܼܬܵܐ ܗܘ̣ܐ ܘܬܘܼܒܼ ܐܡܪ ܐ̄ܢܐ ܕܡܵܝܘܼܬܵܐ ܗܘ̣ܵܐ<EOS>ܘܟܲܕ ܛܵܒ ܗܵܟܲܢ ܚܲܕ ܩܵܪܹܐ ܐ̄ܢܵܐ ܠܹܗ ܘܲܠܡܸܬܐ<EOS>ܗܘ̤ ܒܲܕܼܝܵܢܹܗ ܣܒ̣ܠ ܡܵܟܵܬܵܐ ܕܲܡܟ̣ܵܢܲܢ ܒܹܗ<EOS>ܘܲܒܢܹܣܝܵܢܹܗ ܝܼܠܸܦ ܕܢܲܥܕ ܪܠܲܕܼܡܹܬ ܢܣܝܼܢ<EOS>ܒܝܲܕ ܙܵܟܘܼܬܹܗ ܝܗܒ̣ ܘܼܵܟܼܘܼܬܵܐ ܠܝܢܝܵܒܘܼܬܲܢ<EOS>ܘܲܒ̣ܚܘܼܡܣܵܢܹܗ ܓܼܕܠ ܠܲܟܼܝܵܢܲܢ ܟܠܝܼܠ ܬܫܒܘܼܚܬܐ<EOS>ܒܫܘܼܒܚܵܐ ܪܲܒܿܐ ܟܲܠܠܹܗ ܚܲܝܠܵܐ ܕܥܵܡܲܪ ܗܘ̣ܵܐ ܒܹܗ<EOS>ܘܙܲܡܸܢ ܙܲܩܪ̣ܵܐ ܥܝܼܪܹ̈ܐ ܘܐ̄ܢܵܫܹ̈ܐ ܕܲܢܫܲܒܚܘܼܫܵܝܗܝ<EOS>ܠܥܝܼܪܹ̈ܐ ܘܐ̄ܢܵܫܹ̈ܐ ܚܵܘܝܼ ܫܘܼܒܚܹܗ ܘܪܲܒܘܼܬܼ ܕܲܪܓܹܗ<EOS>ܘܟܲܢܸܫ ܐܸܢܘܿܢ ܕܢܸܬܼܒܲܩܘܿܢ ܒܹܗ ܒܝܘܿܡ ܣܘܼܠܵܩܹܗ<EOS>ܐܲܪܒܥܝܼܢ ܝܵܘܡܝܼ̈ܢ ܒܐܲܪܥܵܐ ܫܲܒܼܩܹܗ ܡ̣ܢ ܕܐܸܬܼܢܲܚܲܡ<EOS>ܕܲܢܫܲܪܲܪ̈ ܒܵܗ̇ ܒܲܦܓܼܪܢܘܼܬܹܗ ܦܠܝܼܓܘܼܬܼ ܓܸܢܣܹܗ<EOS>ܠܫܘܼܪܵܪ ܓܸܢܣܹܗ ܚܵܘܝܼ ܒܲܦܓܼܪܹܗ ܨܨܹ̈ܐ ܘܪܘܼܡܚܵܐ<EOS>ܘܐܸܟܲܠ̣ ܘܐܸܫܬܿܝܼ ܒܵܬܲܪ ܕܲܗܘ̤ܵܐ ܠܵܐ ܡܵܝܘܿܬܼܵܐ<EOS>ܒܟܼܠܗܝܢ ܓܲܡܪܹܗ ܚܲܝܠܐ ܟܲܣܵܝܵܐ ܕܡܲܓܸܿܢ ܗ̣ܘܵܐ ܒܹܗ<EOS>ܘܡ̣ܢ ܕܐܸܫܬܲܡܠܝܼ ܐܲܣܩܹܗ ܠܪܵܘܡܵܐ ܠܥܸܠ ܡ̣ܢ ܟܠܵܐ<EOS>ܫܒ̣ܚܼܝ ܗܘ̣ܵܐ ܣܲܓܝܼ ܝܘܿܡ ܡܲܣܲܩܬܼܗ ܡ̣ܢ ܟܠ ܝܵܘܡ̈ܝܼܢ<EOS>ܘܲܗܕܝܼܪ̈ܐ ܗܘܵܬ̤ ܐܘܼܪܚܵܐ ܕܲܕܪܲܫ ܠܐܲܦܲܝ̈ ܪܘܵܡܸܵܐ<EOS>ܟܸܢܫܝܼ̈ܢ ܟܸܢܫܝܼ̈ܢ ܩܵܡܘ ܪ̈ܘܼܚܵܢܹܐ ܕܢܸܬܒܲܩܘܿܢ ܒܹܗ<EOS>ܕܐܲܝܟܲܢ ܦܵܪܲܚ ܦܲܓܼܪܵܐ ܒܐܵܐܲܪ ܕܠܵܐ ܒܲܥܝܵܕܵܐ<EOS>ܚܕܲܬܵܐ ܚܙ̣ܘ ܒܹܗ ܥܝܼܪܹ̈ܐ ܘܐܢܫ̈ܐ ܒܪܹܫ ܐ̄ܢܵܫܘܼܬܼܵܐ<EOS>ܕܦܬ̣ܚ ܬܪ̈ܥܹܐ ܕܐܲܚܝܼܕܝܼܢ ܗܘ̣ܘ ܒܐܲܦܝ̈ ܐܢܫ̈ܐ<EOS><EOS>ܚܝܵܪܵܐ ܕܟܼܠܵܗ̇ ܒܹܗ ܡܲܩܸܬܼ ܗܘ̣ܵܐ ܪܘܼܚܵܢܵܐܝܼܬܼ<EOS>ܥܕܡܵܐ ܕܡܛܐ ܠܐܲܝܟܵܐ ܕܠܵܐ ܐܝܼܬܼ ܦܘܼܪܣܵܐ ܠܡܸܚܡܙܵܐ<EOS>ܪܸܡܙܵܐ ܟܣܝܵܐ ܐܲܥܒܲܪ ܩܘܼܕܡܘܗܝ ܘܐܸܠܵܐ ܕܪܵܘܡܵܐ<EOS>ܘܥܠ ܘܐܸܬܼܒܲܩܝܼ ܒܗ̇ܘ ܬܘܼܩܵܢܵܐ ܕܠܵܐ ܡܸܬܼܚܲܒܲܠ<EOS>ܠܡܲܫܟܿܢܵܐ ܪܲܒܵܐ ܘܲܡܫܲܠܡܵܢܵܐ ܥܲܠ ܕܲܢܫܡܸܫ<EOS>ܘܠܵܐ ܬܘܼܒܼ ܡܲܫܠܸܡ ܕܲܪܓܹܗ ܠܐܚܪܝܼܢ ܒܬܪ ܙܲܒܼܢܵܐ<EOS>ܥܡ ܐܝܼܬܘܼܬܵܐ ܠܒܸܟ ܫܘܼܠܛܵܢܵܐ ܕܠܵܐ ܫܘܼܠܵܡܵܐ<EOS>ܘܠܕܪܕܪܝܢ ܡܲܡܠܸܟ ܫܲܒܸܛܹܗ ܥܠ ܟܠ ܘܒܟܼܠ<EOS>ܡ̇ܢ ܠܵܐ ܢܸܬܼܗܲܪ ܒܪܒܘܬ ܕܲܪܓܼܵܐ ܐܲܠܵܗܵܝܵܐ<EOS>ܕܥܒܕܢ ܥܡܹܗ ܝܪ̈ܬܹܐ ܒܫܘܒܼܚܹܗ ܘܲܒܼܫܘܼܠܛܵܢܹܗ<EOS>ܡ̇ܢ ܠܵܐ ܢܘܼܕܹܐ ܒܚܸܟܡܲܬ ܩܘܫܬܵܐ ܕܠܵܐ ܡܸܬܼܕܪܟܵܐ<EOS>ܕܥܠܝܼ ܣܡܹܗ ܠܲܥܒܲܕܼ ܐܝܼܕܼܵܘ̈ܗܝ ܥܡ ܪܒܘܼܬܹܗ<EOS>ܡ̇ܢ ܠܵܐ ܢܫܒܚ ܠܐܘܡܢܘܬܐ ܕܚܝܠ ܥܒܼܘܲܕܵܐ<EOS>ܕܐܣܪܹܗ ܥܠܵܡܿܐ ܒܚܲܕ ܕܒܲܪܢܵܫܵܐ ܘܩܪܝܼܡ ܒܲܫܡܹܗ<EOS>ܚܲܕܼ ܒܲܪܢܵܫܵܐ ܨܵܪ ܨܒܼܝܵܢܹܗ ܒܲܕܼܡܘܼܬܼ ܨܲܠܡܵܐ<EOS>ܘܐܲܣܸܩ ܣܵܡܹܗ ܠܥܸܠ ܡ̣ܢ ܟܠܐ ܕܲܢܕܘܼܢ ܟܠܵܐ<EOS>ܐܲܝܟ ܡܲܚܙܵܝܼܵܬܼܵܐ ܣܵܡܹܗ ܒܪܵܘܡܵܐ ܠܥܠ ܡ̣ܢ ܟܠܵܐ<EOS>ܕܲܒܼܓܼܠܝܘܬܹܗ ܢܸܚܙܘܢ ܫܘܼܦܪܐ ܕܟܲܣܝܘܼܬܼ ܟܣܝܵܐ<EOS>ܒܦܲܓܼܪܵܢܘܼܬܹܗ ܨܒܼܵܐ ܕܲܢܚܵܘܹܐ ܚܘܼܒܹܗ ܠܟܼܠܵܐ<EOS>ܕܠܵܐ ܢܸܫܬܲܚܩܘܢ ܠܡܸܒܼܥܵܐ ܒܥܵܬܼܵܐ ܕܥܲܠ ܟܲܣܝܘܼܬܹܗ<EOS>ܒܹܗ ܬܲܚܸܡ ܟܠ ܡ̣ܢ ܥܘܼܩܵܒܼܵܐ ܕܠܵܐ ܡܸܬܼܥܲܩܲܒܼ<EOS>ܘܨܐܕܼܵܘܗܝ ܐܲܦܢܝܼ ܚܝܵܪܵܐ ܕܟܼܠܵܐ ܕܠܵܐ ܬܘܼܒܼ ܢܸܦܗܘܿܢ<EOS>ܫܡܲܝܵܐ ܕܲܬܼܪܹܝܢ ܥܲܒܼܕܹܗ ܠܦܲܓܼܪܹܗ ܒܗܵܘ̇ ܬܘܼܩܵܢܵܐ<EOS>ܕܢܸܗܘܸܐ ܡܡܲܠܹܐ ܕܘܼܟܲܬܼ ܢܘܼܗܪܵܐ ܘܕܼܘܼܟܲܬܼ ܥܲܝܢܹ̈ܐ<EOS>ܢܘܼܗܪܵܐ ܗ̄ܘ̣ ܟܠܵܗ̇ ܠܲܕܼܡܸܬܼ ܒܲܩܹܐ ܒܢܲܗܝܼܪܘܼܬܹܗ<EOS>ܘܐܲܝܟ ܠܵܟ ܡܸܕܸܡ ܚܫܝܼܒ̣ ܢܲܗܝܼܪܵܐ ܒܦܸܚܡܵܐ ܕܢܘܼܗܪܹܗ<EOS>ܒܐܸܣܦܹܝܪ ܦܲܓܼܪܹܗ ܟܣܹܐ ܨܒܼܝܵܢܵܐ ܡ̣ܢ ܟܠ<EOS>ܘܗܘ̤ ܝܥܵܒܸ̇ܕ ܠܹܗ ܦܐܹܐ ܒܲܚܙܵܬܼܵܐ ܠܥܹܝܢ ܚܲܙ̈ܝܹܐ<EOS>ܐܲܝܟ ܙܲܠܝܼܩܹ̈ܐ ܢܵܦܩܵܐ ܡܸܢܹܗ ܚܸܟܼܡܲܬܼ ܩܘܼܫܬܿܐ<EOS>ܘܲܡܚܲܟܸܿܡ ܟܠ ܒܗܵܝ̇ ܝܼܕܲ ܥܬܼܵܐ ܕܠܵܐ ܡܸܬܿܕܲܪܟܵܐ<EOS>ܠܵܘ ܚ̣ܟܼܡ̈ܬܼܵܐ ܡܲܠܸܦ ܬܲܡ̇ܢ ܪܲܒܿܐ ܕܪ̈ܲܒܹܐ<EOS>ܠܬܲܠܡܝܼܕܼܘܼܬܼܵܐ ܡܢܝܼܚ ܡ̣ܢ ܥܲܡ̈ܐܹܐ ܕܠܵܐ ܬܸܬܼܦܲܫܲܚ<EOS>ܒܲܠܡܹܐܝܢ ܫܲܝܢܵܐ ܡܲܫܪܵܐ ܠܐ̄ܢܵܫ̈ܐ ܘܲܠܪ̈ܘܼܚܵܢܹܐ<EOS>ܘܠܵܐ ܬܘܼܒܼ ܗܵܪܓܝܼܢ ܒܲܐܝܠܹܝܢ ܕܲܠܐܝܼܘܒܥܘܼܡܪܵܐ ܕܙܲܒܼܢܵܐ<EOS>ܨܠܕܵܘܗܝ ܢܵܐܸܚ̇ ܪܲܗܛܹܐ ܪܗܓ<EOS> ܕܡܸ̈ܠܹܐܘܲܕܼܣܘܼܥܪ̈ܢܹܐ<EOS>ܘܠܲܝܬܿ ܕܲܡܫܲܐܸܠ ܕܡܵܢܲܐ ܗ̣̄ܝ ܗܵܕܹܐ ܘܡܸܛܠ ܡܵܢܵܐ<EOS>ܠܵܐ ܐ̄ܢܵܫ ܒܵܥܹ̇ܐ ܕܐܲܝܟܵܘ ܟܲܣܝܵܐ ܕܠܵܐ ܡܸܬܼܥܲܩܲܒ̣<EOS>ܕܡܸܬܼ ܥܲܩܪܵܐ ܠܵܗ̇ ܒܥܵܬܵܐ ܕܲܥܠܵܘܗܝ ܡ̣ܢ ܪܸܥܝܵܢܵܐ<EOS>ܠܵܐ ܡܨܐ ܬܲܡ̇ܢ ܥܒܼܝܼܕܼܵܐ ܕܢܹܐܡܲܪ ܥܲܠ ܥܵܒܼܘܿܕܼܵܐ<EOS>ܕܐܲܚܝܸܕܼ ܒܲܐܦܘ̈ܗܝ ܬܪܲܥ ܨܒܼܝܵܢܵܐ ܕܠܵܐ ܡܸܫܬܼܚܠܲܦ<EOS>ܠܵܐ ܡܸܬܲܦܲܠܲܓܼ ܕܐܲܝܟܲܢ ܐܝܼܬܼܵܘܗܝ ܟܣܹܐ ܡ̣ܢ ܟܠܵܐ<EOS>ܕܲܡܫܲܠܹܐ ܠܹܗ ܚܘܼܒܵܐ ܠܝܲܨܪܹܗ ܕܠܵܐ ܢܼܬܼܦܲܠܲܓܼ<EOS>ܒܡܸܬܼܚܲܙܝܵܢܵܐ ܚܵܙܹ̇ܐ ܠܟܲܣܝܵܐ ܠܵܘ ܒܲܚܙܬܼܵܐ<EOS>ܘܒܹܗ ܡܸܬܼܡܲܠܝܵܐ ܪܸܓܲܬܼ ܢܲܦܫܹܗ ܕܠܵܐ ܚܘܼܣܪܵܢܵܐ<EOS>ܬܲܡ̇ܢ ܫܵܠܡܵܐ ܗܵܝ̇ ܕܲܟܼܬܼܝܼܒܼܵܐ ܕܨܲܠܡܵܐ ܗ̄ܘ̣ ܐܢܵܫܑܵܐ<EOS>ܕܡܸܬܼܒܲܕܲܩ ܒܹܗ ܨܠܸܡ ܐܝܼܬܼܘܼܬܼܵܐ ܠܥܹܝܢ ܟܠ ܒܸܪ̈ܝܵܢ<EOS>ܬܲܡ̇ܢ ܗ̄ܘ̤ܵܐ ܡܵܪܵܐ ܠܒܼܠܵ<EOS> ܒܗܘܿܢ ܒܥܩ̈ܕܹܐ<EOS><EOS>ܕܡܲܡܠܸܟ ܥܲܠ ܟܠ ܘܡܸܫܬܲ ܥܒܲܕܼ ܟܠ ܬܚܬ ܫܘܼܠܛܵܢܹܗ<EOS>ܬܡ̇ܢ ܒܵܗܬܝܼܢ ܫܐܕ̈ܐ ܕܐܲܩܠܝܼܘ ܥܠ ܡܵܪܘܿܬܹܗ<EOS>ܘܠ̇ܝܦܝܼܢ ܒܘܪܟܐ ܘܲܡܩܲܕܫܝܼܢ ܠܹܗ ܟܲܕ ܠܵܐ ܨܵܒܼܝܼܢ<EOS>ܬܡ̇ܢ ܒܲܛܠܝܼܢ ܣܸܕ̈ܩܹܐ ܦܠܝܼ̈ܓܹܐ ܕܗܲܪ̈ܵܛܝܼܩܹܐ<EOS>ܕܠܵܐ ܬܘܼܒܼ ܡܩܵܘܝܼܢ ܒܚܫܘܫܘܬܐ ܕܠܵܐ ܝܼܕܥܬܵܐ<EOS>ܬܡܢ ܫܵܠܹܐ ܩܪܵܒܵܐ ܕܥܲܬܼܕܘ ܠܘܩܒܲܠ ܟܲܣܝܵܐ<EOS>ܘܬܿܡ̇ܢ ܢܵܐܹ̇ܚ ܩܸܐܪܣܵܐ ܕܲܣܕܲܪܘ ܠܘܼܩܒܲܠ ܓܲܠܝܵܐ<EOS>ܬܵܡ̇ܢ ܡܵܘܕܹܝܢ ܒܬܼܪ̈ܬܝܼܢ ܕܡܘ̈ܢ ܫܪܝܼܪ̈ܬܼܵܐ<EOS>ܕܡܘܼܬܼܵܐ ܕܥܒܼܕܵܐ ܘܕܲܥܵܒܼܘܿܕܼܵܐ ܚܲܕ ܦܲܪܨܘܿܦܵܐ<EOS>ܚܲܕ ܦܲܪܨܘܼܦܵܐ ܬܵܡ̇ܢ ܡܵܘܕܝܢ ܛܠ ܠܸܫܵܢܝܼ̈ܢ<EOS>ܘܚܲܕ ܩܘܼܕܼܵܫܵܐ ܬܵܢܹ̇ܝܢ ܟܠܫܵܥ ܠܡܸܠܬܐ ܘܦܲܓܼܪܵܐ<EOS>ܠܦܲܓܼܪܵܐ ܘܡܸܠܬܐ ܣܓܲܪܝܼܢ ܟܠܫܵܥ ܒܲܚܕܼܵܐ ܐܫܘܝܘܼ<EOS>ܟܲܕ ܡܸܣܬܲܟܠܝܼܢ ܕܲܬܼܪܹܝܢ ܗܵܘܹ̇ܝܢ ܘܚܲܕ ܡܸܬܼܟܲܪ̈ܙܝܼܢ<EOS>ܬܗܪܵܐ ܪܲܒܿܐ ܚܵܙܝܹ̇ܿܢ ܬܲܡ̇ܢ ܒܝܲܕ ܣܓܼܕܲܬܼܗܘܿܢ<EOS>ܕܥܲܡ ܥܵܒ̣ܿܘܕܼܵܐ ܡܩܲܒܸܿܠ ܥܒܼܝܕܼܵܐ ܣܸܓܼܕܼܬܼ ܚܘܼܒܵܐ<EOS>ܠܬܲܗܪܵܐ ܫܲܘܝܵܐ ܘܲܙܥܘܿܪ ܗܵܘܢܵܐ ܕܢܸܬܿܕܡܪܒܵܗ̇<EOS>ܕܐܲܝܟܲܢ ܣܵܓܼܕܵܐ ܒܪ̈ܝܼܬܼܵܐ ܗ̣ܝ ܠܵܗ̇ ܒܗܲܝܟܲܠ ܦܲܓܼܪܵܐ<EOS>ܡܲܢ̣ܘ ܡܸܫܟܲܚ ܕܢܸܬܼܒܲܩܹܐ ܒܵܗ̇ ܚܲܬܝܼܬܼܵܐܝܼܬܼ<EOS>ܘܡܲܢ̣ܘܼ ܕܲܡܨܹܐ ܕܢܹܐܡܲܪ ܕܲܟܼܡܵܐ ܗ̄ܝ̣ ܘܡܵܢܵܐ ܗ̄ܘ̣ ܚܲܝܠܵܗ̇<EOS>ܚܹܝܠ ܐܝܼܬܘܼܬܼܵܐ ܣܵܦܸܩ ܒܠܚܘܕ ܕܢܹܐܡܲܪ ܕܟܼܡܵܐ ܗܝ̣<EOS>ܘܗܘ̤ ܝܕܥ ܠܵܗ̇ ܕܐܝܟܵܐ ܣܲܥܪܵܗ̇ ܐܘܼܡܵܢܐܝܼܬܼ<EOS>ܐܘܡܢܘܬܐ ܗ̣ܝ ܕܝܠܗ ܗܕܐ ܐܘܡܢܘܬܐ<EOS>ܕܗܘ̇ ܐܘܼܡܵܢܵܐ ܕܒܼܪܵܐ ܕܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܡ<EOS>ܐܘܡܵܢܵܐܝܼܬ ܪܲܟܸܒ ܥܲܒܼܕܹܗ ܐܲܝܟ ܬܲܪܥܝܼܬܹܗ<EOS>ܘܛܵܟ ܡ̣ܢ ܥܵܠܡ ܣܝܼܡܵܐ ܗܘܼܬܼ ܠܵܗ̇ ܘܐܲܝܟ̣ܢ ܣܲܥܪܵܗ̇<EOS>ܒܚܪܬܐ ܣܲܥܪܵܗ̇ ܟܕ ܝܕܥ ܠܵܗ̇ ܡ̣ܢ ܫܘܼܪܵܝܵܐ<EOS>ܘܚܲܙܝܵܐ ܗܘ̤ܵܬ ܠܹܗ ܟܲܕ ܠܵܐ ܬܸܗܘܸܐ ܐܲܝܟ ܗܵܝ̇ ܕܲܗܘ̤ܵܬܼ<EOS>ܒܫܘܼܠܵܡ ܙܲܒܼܢܹ̈ܐ <EOS> ܨܒܼܝܵܢܹܗ ܓܡܝܼܪ ܒܐܝܼܬܼܘܼܬܹܗ<EOS>ܘܐܲܫܦܲܠ ܚܘܼܒܹܿܗ ܥܲܠ ܟܠ ܘܲܒܼܟ̣ܠ ܥܲܬܿܝܼܪܵܐܝܼܬܼ<EOS>ܥܘܼܬܼܪܵܐ ܪܲܒܵܐ ܕܐܲܠܵܗܘܼܬܹܗ ܓܠ̣ܐ ܠܥܒܼܕܘ̈ܗܝ<EOS>ܘܐܲܩܝܼܡ ܐ̄ܢܵܫܵܐ ܕܢܸܗܘܹܐ ܡܦܲܪܢܸܣ ܕܝܼܠܹܗ ܒܕܼܝܼܠܹܗ<EOS>ܚܲܕ ܫܲܠܝܼܛܵܐ ܓܒ̣ܵܐ ܡ̣ܢ ܐ̄ܢܵܫܵܐ ܐܲܝܟ ܨܒܼܝܵܢܹܗ<EOS>ܘܛܲܒܼܥܹܗ ܒܲܫܡܹܗ ܘܝܲܗ̣̄ܒ ܠܹܗ ܕܲܪܓܼܵܐ ܕܢܲܡܠܸܟ<EOS>ܘܲܢܕܘܢ ܒܕܘܼܟܲܬ ܚܘܼܒܹܗ ܩܵܪܝܗܝ ܘܐܩܝܡܹܗ ܩܕܡ ܬܘܩܵܢܵܘܗܝ<EOS>ܕܢܸܗܘܹܐ ܡܡܲܠܐ ܕܘܼܟܲܬ ܝܵܬܹܗ ܕܠܵܐ ܡܸܬܼܚܲܙܝܵܐ<EOS>ܕܘܼܟܲܬܼ ܐܝܼܬܝܵܐ ܡܡܲܠܹܐ ܬܡ̇ܢ ܠܥܝܼܪܹ̈ܐ ܘܐ̄ܢܵܫ̈ܐ<EOS>ܘܒܚܙܬ̣ ܦܲܓܼܪܹܗ ܢܲܚܵܐ ܚܙܬܐ ܘܫܠܝܐ ܒܥܵܬܼܵܐ<EOS>ܗܵܕܵܐ ܗ̣ܝ ܥܸܠܬܐ ܕܪܒܘܬ ܕܲܪܓܹܗ ܘܲܕܫܘܼܠܛܵܢܹܗ<EOS>ܕܢܗܘܐ ܡܲܟܼܪܸܙ ܚܝܠ ܟܲܣܝܘܼܬܼܵܐ ܒܝܲܕ ܓܲܠܝܘܼܬܼܵܐ<EOS>ܬܪܬܝܢ ܥܠܠ̈ܢ ܟܣܝ̈ܢ ܒܲܫܡܹܗ ܘܛܵܒܼ ܝܩܝܼܪ̈ܲܢ<EOS>ܚܕܵܐ ܕܐܝܼܬܘܼܬܼܵܐ ܘܚܕܵܐ ܕܚܘܒܐ ܕܠܘܬ ܟܠܐ<EOS>ܠܵܐ ܡܨܝܵܐ ܗܘܼܬܼ ܕܢܸܚܙܘܢ ܥܒܼܝܼܪ̈ܐ ܠܐܝܼܬܝܵܐ ܓܢܝܼܙܵܐ<EOS>ܘܒܲܝܐ ܐܢܘܢ ܒܚܙܬܼ ܦܲܓܼܪܹܗ ܕܠܵܐ ܢܸܫܬܲܚܩܘܢ<EOS>ܓܠܝܙܝܼܢ ܗܘܘܿ ܬܘܼܒܼ ܡ̣ܢ ܚܘܼܠܛܵܢܵܐ ܐܲܠܵܗܵܝܵܐ<EOS>ܘܲܥܒܼܕ ܦܘܼܣܵܐ ܕܠܵܐ ܡܸܬܼܡܲܠܲܠ ܘܵܫܬܸܦ ܘܫܘܬܦ ܐܸܢܘܿܢ<EOS>ܪܲܒܵܐ ܗܝ̣ ܣܲܓܝܼ ܘܠܵܐ ܡܸܬܕܲܪܟܿܐ ܥܸܠܲܬܼ ܚܲܝܹ̈ܢ<EOS>ܘܲܟܼܡܵܐ ܕܢܹܐܡܲܪ ܚܲܣܝܼܪܝܼܢܢ ܕܢܹܐܡܲܪܕܲܡܵܐ ܗ̄ܝ̣<EOS><EOS>ܫܡܲܝܵܐ ܘܐܲܪܥܵܐ ܐܸܢܗܘ̤ ܕܢܗܘܘܿܢ ܦܲܘܼܡܹ̈ܐ ܚܠܵܦܲܝܢ<EOS>ܠܵܐ ܡܨܝܢ ܣܦܵܩ̇ܝܼܢ ܕܢܸܫܬܲ ܥܘܼܢܵܗ̇ ܐܲܟܼܡܵܐ ܕܐܝܼܬܹܝܗ̇<EOS>ܘܟܲܕ ܛܵܒܼ ܪܲܒܵܐ ܘܠܵܐ ܡܸܬܿܕܲܪܟܿܐ ܡ̣ܢ ܟܠ ܒܸܪ̈ܝܵܢ<EOS>ܒܢܲܝ̈ ܚܸܪ̈ܚܹܵܐ ܐܵܦ ܠܵܐ ܕܐܝܼܬܹܝܗ̇ ܡܸܕܹܡ ܚܲܫܒܿܘܼܗ̇<EOS>ܥܵܘܠܵܐ ܥܠܲܝܟܿܘܿܢ ܗܲܪ̈ܛܝܼܩܹܐ ܟܡܵܐ ܐܲܥܘܠܬܿܘܿܢ<EOS>ܕܲܛܠܲܡܬܿܘܼܢܲܝܗܝ ܠܛܒܐ ܕܠܵܐ ܐܝܼܬܼ ܦܸܚܡܵܐ ܠܚܘܼܒܹܗ<EOS>ܐܵܪܵܐ ܟܬܼܝܼ̈ܫܹܐ ܕܠܐ ܡܸܬܼܪܲܚܝܢ ܡ̣ܢ ܚܸܪ̈ܝܵܢܹܐ<EOS>ܠܡ̇ܢ ܣܵܬ̇ܪܝܼܢ ܐܢ̄ܬܿܘܿܢ ܪܵܘܡܵܐ ܪܲܒܿܐ ܕܒܸܢܝܵܢ ܩܘܼܫܬܿܐ<EOS>ܐܵܪܵܐ ܢܟܼܝܼ̈ܠܹܐ ܕܲܢܟܼܝܼܠܝܼܢ ܛܵܒ̣ ܐܵܦ ܡ̣ܢ ܒܝܼܫܹ̈ܐ<EOS>ܡ̇ܢ ܣܵܕܼܩܝܼܢ ܐܢ̄ܬܿܘܿܢ ܐܵܘܝܘܼܬܼ ܐ̄ܢܵܫ̈ܐ ܘܐܲܠܵܗܘܼܬܼܵܐ<EOS>ܐܲܠܵܗܘܼܬܼܵܐ ܨܒܼܬ̤ ܕܲܬܼܝܲܩܲܪ ܐ̄ܢܵܫܵܐ ܒܕܼܝܼܠܹܗ<EOS>ܠܟܼܘܿܢ ܡ̇ܢ ܒܝܪܫܵܐ ܕܲܗܘ̤ܵܘ ܐ̄ܢܵܫ̈ܐ ܒܢܝ̈ ܐܲܠܵܗܵܐ<EOS>ܐܝܼܬܼܝܵܐ ܫܘܼܬܿܦ ܠܲܥܒܼܕ ܐܝܼܕܼܵܘ̈ܗܝ ܒܪܲܒܿܘܼܬܼ ܕܲܪܓܹܗ<EOS>ܠܟܼܘܿܢ ܡ̇ܢ ܥܛܠܵܐ ܠܡܸܫܬܵܘܬܵܦܘܼ ܒܛܲܝܒܿܘܼ ܡܲܓܿܢ<EOS>ܦܘܼܫܘ ܚܸܪ̈ܚܵܐ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܗܵܕܹܐ<EOS>ܘܚܘܼܪܘ ܘܐܸܬܼܒܩܵܘ ܕܥܝܼܪܹ̈ܐ ܘܐܢܫ̈ܐ ܒܵܗ̇ ܬܲܗܝܼܪܝܼܢ<EOS>ܚܙ̣ܘ ܪ̈ܒܘܬܐ ܕܫܡܝ̈ܬܐ ܕܲܢܩܲܠܣܝܼܢ ܠܵܗ̇<EOS>ܘܠܵܐ ܫܠܝܼܘ ܡ̣ܢ ܡܬܘܼܡ ܠܲܡܫܲܒܵܚܘܼ ܕܲܟܼܡܵܐ ܫܒܚܵܐ<EOS>ܫܲܦܝܼܪ ܬܲܩܢܲܬ̤ ܕܲܗܘ̤ܵܘ ܐ̄ܢܵܫ̈ܐ ܐܲܠܵܗܵܝܹ̈ܐ<EOS>ܘܠܵܐ ܐ̄ܢܵܫ ܣܵܦܸܩ̇ ܕܢܸܦܪ ܘܲܥ ܛܲܝܒܿܘܼ ܠܡܬܩܢܢܗ̇<EOS>ܫܲܦܝܼܪ ܐܲܡܸܠܟ ܟܝܵܢܵܐ ܥܒܼܝܼܵܕܼܵܐ ܥܲܡ ܥܵܒܼܘܿܕܼܵܐ<EOS>ܘܠܲܝܬܿ ܒܲܥܒܼܝܼ̈ܕܐ ܕܲܡܨܹܐ ܕܢܸܥܕܘܿܠ ܕܥܲܠ ܡ̇ܢ ܗܵܟܲܢ<EOS>ܠܵܐ ܟܹܝܬܼ ܬܸܥܕܘܿܠ ܗܲܪܣܝܘܛܵܐ ܚܲܣܝܼܪ ܗܵܘܢܵܐ<EOS>ܠܗܵܝ̇ ܝܼܕܲܥܬܐ ܕܫܲܦܝܼܪ ܥܸܒܼܕܲܬ̤ ܟܠܡܵܐ ܕܥܸܒܼܕܲܬ̤<EOS>ܬܵܐ ܐܸܢ ܨܵܒܹܝܬ̇ ܩܲܠܸܣ ܘܐܵܘܪܸܒܼ ܥܲܡ ܟܠ ܒܸܪ̈ܝܵܢ<EOS>ܠܗܵܘ̇ ܐܘܼܡܵܢܵܐ ܕܫܵܘܬܦ ܥܡܠܗ ܥܲܡ ܪܲܒܿܘܼܬܹܗ<EOS>