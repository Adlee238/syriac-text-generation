ܬܚܘܝܬܐ ܕܨܠܘܬܐ<EOS>
ܕܟܝܘܬ ܠܒܐ ܗܝ ܨܠܘܬܐ<EOS> ܝܬܝܪ ܡܢ ܟܠ ܨ̈ܠܘܢ<EOS> ܕܒܩܠܐ ܪܡܐ ܡܨܛܠܝܢ<EOS> ܘܫܬܩܐ ܟܕ<EOS>
ܡܙܘܓ ܒܪܥܝܢܐ ܫܦܝܐ<EOS> ܡܝܬܪ ܗܘ ܡܢ ܩܠܐ ܪܡܐ<EOS> ܟܕ ܐܢܫ ܢܩܥܐ<EOS> ܗܫܐ ܚܒܝܒܝ<EOS> ܗܒ ܠܝ ܠܒܟ ܘܬܪܥܝܬܟ<EOS>ܘܫܡܥ ܚܝܠܗ ܕܨܠܘܬܐ ܕܟܝܬܐ<EOS> ܘܚܙܝ ܐܝܟܢܐ ܐܬܢܨܚܘ ܒܗ ܐܒ̈ܗܝܢ ܟܐ̈ܢܐ ܩܕܡ̈ܝܐ<EOS> ܒܨܠܘܬܗܘܢ ܩܕܡ<EOS>
ܐܠܗܐ<EOS> ܘܐܝܟܢܐ ܗܘܬ ܠܗܘܢ ܩܘܪܒܢܐ ܕܟܝܐ<EOS> ܒܗ ܓܝܪ ܒܨܠܘܬܐ ܐܬܩܒܠܘ ܩܘܪ̈ܒܢܐ<EOS> ܘܗܝ ܬܘܒ ܐܗܦܟܬ<EOS>
ܡܡܘܠܐ<EOS> ܘܗܝ ܐܣܝܬ ܥܩܪܘܬܐ<EOS> ܘܗܝ ܣܚܦܬ ܡܫܪ̈ܝܬܐ<EOS> ܘܗܝ ܓܠܬ ܐܪ̈ܙܐ<EOS> ܘܗܝ ܦܠܓܬ ܝܡܐ<EOS> ܘܗܝ ܬܪܥܬ<EOS>
ܝܘܪܕܢܢ<EOS> ܘܟܠܬ ܠܫܡܫܐ<EOS> ܘܐܩܝܡܬ ܠܣܗܪܐ<EOS> ܘܗܝ ܚܪܒܬ ܠܛܡ̈ܐܐ<EOS> ܘܐܚܬܬ ܢܘܪܐ<EOS> ܘܗܝ ܟܠܬ ܫܡܝܐ<EOS> ܘܗܝ<EOS>
ܐܣܩܬ ܡܢ ܓܘܒܐ<EOS> ܘܦܠܛܬ ܡܢ ܢܘܪܐ<EOS> ܘܫܘܙܒܬ ܡܢ ܝܡܐ<EOS> ܘܚܝܠܗ ܣܓܝ ܡܝܬܪ<EOS> ܐܝܟ ܕܣܓܝ ܚܝܠܗ ܕܨܘܡܐ<EOS>
ܕܟܝܐ<EOS> ܘܐܝܟܢܐ ܕܦܪܫܬ ܓܝܪ ܘܚܘܝܬܟ ܒܡܐܡܪܐ ܕܩܕܡ ܗܢܐ<EOS> ܥܠ ܫܪܒܐ ܕܨܘܡܐ<EOS> ܗܟܢܐ ܘܐܦ ܥܠ ܨܠܘܬܐ<EOS>ܠܐ ܡܐܢܐ ܠܝ ܕܐܬܢܐ ܘܐܚܘܝܟ<EOS>
ܠܘܩܕܡ ܓܝܪ ܒܕܟܝܘܬ ܠܒܗ ܕܗܒܝܠ ܐܬܩܒܠ ܩܘܪܒܢܗ ܩܕܡ ܐܠܗܐ<EOS> ܘܕܩܐܝܢ ܐܣܬܠܝ<EOS>ܘܐܝܟܢܐ ܡܬܝܕܥܐ ܠܢ ܨܒܘܬܐ<EOS> ܕܐܬܩܒܠ ܩܘܪܒܢܗ ܕܗܒܝܠ ܘܐܣܬܠܝ ܕܩܐܝܢ<EOS> ܘܝܕܥ ܗܒܝܠ ܕܐܬܩܒܠ<EOS>
ܩܘܪܒܢܗ<EOS> ܘܐܦ ܩܐܝܢ ܬܘܒ ܝܕܥ ܕܐܣܬܠܝ ܕܝܠܗ<EOS> ܥܠ ܗܕܐ ܟܡܐ ܕܡܫܟܚ ܐܢܐ ܐܦܝܣܟ<EOS> ܝܕܥ ܐܢܬ ܕܝܢ<EOS>
ܚܒܝܒܝ<EOS> ܕܒܗܕܐ ܗܘ ܡܬܦܪܫ ܗܘܐ ܩܘܪܒܢܐ<EOS> ܐܢ ܗܘ ܕܡܬܩܒܠ ܗܘܐ ܩܕܡ ܐܠܗܐ<EOS> ܢܘܪܐ ܢܚܬܐ ܗܘܬ ܡܢ<EOS>
ܫܡܝܐ<EOS> ܘܡܬܐܟܠ ܗܘܐ ܒܗ ܩܘܪܒܢܐ<EOS> ܟܕ ܩܪܒܘ ܓܝܪ ܗܒܝܠ ܘܩܐܝܢ ܐܟܚܕܐ ܩܘܪ̈ܒܢܝܗܘܢ<EOS> ܢܚܬܬ ܢܘܪܐ<EOS>
ܚܝܬܐ ܕܡܫܡܫܐ ܗܘܬ ܩܕܡ ܐܠܗܐ<EOS> ܘܠܚܟܬ ܩܘܪܒܢܗ ܕܟܝܐ ܕܗܒܝܠ<EOS> ܘܕܩܐܝܢ ܕܠܐ ܕܟܐ ܗܘܐ ܠܐ ܩܪܒܬ<EOS>
ܠܗ<EOS> ܘܡܢ ܬܡܢ ܝܕܥ ܗܒܝܠ ܕܐܬܩܒܠ ܩܘܪܒܢܗ<EOS> ܐܦ ܩܐܝܢ ܬܘܒ ܝܕܥ ܕܐܣܬܠܝ ܕܝܠܗ<EOS> ܘܦܐܪ̈ܝ ܠܒܗ<EOS>
ܕܩܐܝܢ<EOS> ܗܢܘܢ ܚܘܝܘ<EOS> ܘܣܗܕܘ ܥܠܘܗܝ<EOS> ܕܢܟܠܐ ܡܠܐ ܗܘܐ<EOS> ܟܕ ܩܛܠ ܠܐܚܘܗܝ<EOS> ܠܡܕܡ ܓܝܪ ܕܒܛܢܬ<EOS>
ܬܪܥܝܬܗ ܐܘܠܕ ܐܝ̈ܕܘܗܝ<EOS> ܘܕܟܝܘܬ ܠܒܗ ܕܗܒܝܠ ܗܝܝ ܨܠܘܬܗ<EOS>
ܘܡܦܝܣ ܐܢܐ ܠܟ ܕܝܢ ܚܒܝܒܝ ܥܠ ܗܕܐ<EOS> ܕܟܠܗܘܢ ܩܘܪ̈ܒܢܐ ܡܩ̈ܒܠܐ<EOS> ܢܘܪܐ ܗܘ ܠܚܟܐ<EOS>
ܗܘܬ ܠܗܘܢ<EOS> ܟܕ ܩܪܒ ܓܝܪ ܡܢܘܚ ܐܒܘܗܝ ܕܫܡܫܘܢ ܩܘܪܒܢܐ<EOS> ܢܘܪܐ ܚܝܬܐ ܢܚܬܬ ܘܠܚܟܬܗ<EOS> ܘܒܗ<EOS>
ܒܫܠܗܒܝܬܐ ܣܠܩ ܡܠܐܟܐ ܕܡܠܠ ܥܡܗ ܠܫܡܝܐ<EOS> ܘܐܦ ܐܒܪܗܡ ܟܕ ܐܫܪ ܠܗ ܐܠܗܐ ܡܘܠܟܢܐ ܕܒܪܐ ܡܬܝܠܕ<EOS>
ܠܗ<EOS> ܐܡܪ ܠܗ ܕܣܒ ܠܟ ܥܓܠܐ ܬܘܠܬܐ<EOS> ܘܥܙܐ ܬܘܠܬܐ<EOS> ܘܫܘܦܢܝܢܐ ܘܒܪ ܝܘܢܐ<EOS> ܘܟܕ ܕܒܚ ܐܢܘܢ ܐܒܪܗܡ<EOS>ܘܦܫܚ<EOS> ܘܣܡ ܗܕܡܐ ܠܘܩܒܠ ܚܒܪܗ<EOS> ܢܦܠ ܥܠܘܗܝ ܫܠܝܐ ܘܥܡܛܢܐ ܗܘܐ<EOS> ܘܢܚܬܬ ܢܘܪܐ ܘܥܒܪܬ ܒܝܬ<EOS>
ܦ̈ܠܓܐ<EOS> ܘܐܟܠܬ ܠܩܘܪܒܢܗ ܕܐܒܪܗܡ<EOS> ܐܦ ܩܘܪ̈ܒܢܐ ܕܡܬܩܪܒܝܢ ܗܘܘ ܒܡܫܟܢ ܙܒܢܐ<EOS> ܢܘܪܐ ܗܘ ܚܝܬܐ<EOS>
ܢܚܬܐ ܗܘܬ ܠܡܐܟܠܗܘܢ<EOS> ܐܦ ܒ̈ܢܝ ܐܗܪܘܢ<EOS> ܢܕܒ ܘܐܒܝܗܘ<EOS> ܟܕ ܒܣܘ ܗܘܘ ܒܬܫܡܫܬܗ ܕܩܘܪܒܢܐ<EOS> ܢܚܬܬ<EOS>
ܢܘܪܐ ܐܝܟ ܥܝܕܗ ܒܙܒܢܐ ܕܩܘܪܒܢܐ<EOS> ܘܠܐ ܐܫܟܚܬ ܩܘܪ̈ܒܢܝܗܘܢ ܒܕܟܝܘ<EOS> ܘܠܐ ܩܪܒܬ ܠܗܘܢ<EOS> ܘܟܕ ܚܙܘ<EOS>
ܕܠܐ ܐܬܐܟܠ ܩܘܪܒܢܐ<EOS> ܐܝܬܝܘ ܢܘܪܐ ܢܘܟܪܝܬܐ ܕܬܐܟܠܗ<EOS> ܕܠܐ ܢܬܪܫܘܢ ܡܢ ܡܘܫܐ<EOS> ܕܡܛܠ ܡܢܐ ܠܐ<EOS>
ܐܬܐܟܠ ܩܘܪܒܢܐ<EOS> ܘܢܘܪܐ ܢܘܟܪܝܬܐ ܐܟܠܬ ܩܘܪܒܢܐ<EOS> ܘܗܝ ܗܕܐ ܕܡܢ ܫܡܝܐ ܐܟܠܬ ܐܢܘܢ ܠܗܘܢ<EOS> ܘܐܬܩܕܫ<EOS>
ܒܗܘܢ ܡܪܝܐ ܥܠ ܕܒܣܘ ܒܬܫܡܫܬܗ<EOS> ܐܦ ܟܕ ܐܬܦܠܓܘ ܥܠ ܡܘܫܐ<EOS> ܡܐܬܝܢ ܘܚܡܫܝܢ ܓܒܪ̈ܝܢ<EOS> ܘܩܪܒܘ<EOS>
ܦܝܪ̈ܡܐ ܕܠܐ ܦܘܩܕܢܐ<EOS> ܐܬܦܩܕܬ ܗܝ ܢܘܪܐ<EOS> ܘܢܦܩܬ ܡܢ ܩܕܡ ܡܪܝܐ<EOS> ܘܐܟܠܬ ܐܢܘܢ<EOS> ܘܐܬܩܕܫܘ<EOS>
ܦܝܪ̈ܡܝܗܘܢ ܒܢܦܫ̈ܬܗܘܢ<EOS> ܬܘܒ ܟܕ ܒܢܐ ܫܠܝܡܘܢ ܒܝܬ ܡܩܕܫܐ<EOS> ܘܩܪܒ ܕܒ̈ܚܐ ܘܥܠܘ̈ܬܐ<EOS> ܨܠܝ ܘܢܚܬܬ<EOS>
ܢܘܪܐ ܡܢ ܫܡܝܐ<EOS> ܘܐܟܠܬ ܬܪܒܐ ܕܝܩ̈ܕܐ ܥܠ ܡܕܒܚܐ<EOS> ܬܘܒ ܐܠܝܐ ܟܕ ܩܪܒ ܩܘܪܒܢܐ<EOS> ܢܘܪܐ ܢܚܬܬ<EOS>
ܘܐܟܠܬܗ<EOS> ܘܐܬܩܒܠ ܩܘܪܒܢܗ ܐܝܟ ܕܗܒܝܠ<EOS> ܘܕܦ̈ܠܚܝ ܒܥܠܐ ܐܣܬܠܝ ܐܝܟ ܕܩܐܝܢ<EOS> ܗܢܐ ܟܠܗ ܦܝܣܐ<EOS>
ܕܟܬܒܬ ܠܟ ܥܠ ܢܘܪܐ<EOS> ܕܬܫܪ ܠܟ ܡܠܬܐ<EOS> ܕܢܘܪܐ ܐܟܠܬ ܩܘܪܒܢܗ ܕܗܒܝܠ<EOS>
ܫܡܥ ܕܝܢ ܚܒܝܒܝ<EOS> ܥܠܝܗ ܥܠ ܗܕܐ ܨܠܘܬܐ ܕܟܝܬܐ<EOS> ܕܟܡܐ ܚܝ̈ܠܝܢ ܐܬܚܙܝܘ ܒܗ<EOS> ܟܕ<EOS>
ܨܠܝ ܓܝܪ ܐܒܪܗܡ<EOS> ܫܒܝܬܐ ܕܚܡܫܐ ܡ̈ܠܟܝܢ ܐܗܦܟ<EOS> ܘܥܩܪܬܐ ܬܘܒ ܝܠܕܬ ܒܨܠܘܬܗ<EOS> ܘܒܚܝܠܐ ܬܘܒ<EOS>
ܕܨܠܘܬܗ ܩܒܠ ܡܘܠܟܢܐ<EOS> ܕܒܙܪܥܗ ܢܬܒܪܟܘܢ ܥܡ̈ܡܐ<EOS> ܘܐܦ ܐܝܣܚܩ ܬܘܒ ܚܘܝ ܚܝܠܗ ܕܨܠܘܬܐ<EOS> ܟܕ ܨܠܝ<EOS>
ܥܠ ܪܦܩܐ ܘܝܠܕܬ<EOS> ܘܥܠ ܐܒܝܡܠܟ<EOS> ܘܐܬܟܠܝ ܡܢܗ ܪܘܓܙܐ<EOS>
ܘܐܦ ܐܒܘܢ ܝܥܩܘܒ ܨܠܝ ܒܝܬ ܐܝܠ<EOS> ܘܚܙܐ ܬܪܥܐ ܕܫܡܝܐ ܟܕ ܦܬܝܚ<EOS> ܘܣܒܠܬܐ ܕܡܣܩܐ<EOS>
ܠܡܪܘܡܐ<EOS> ܗܢܐ ܐܝܬܘܗܝ ܐܪܙܗ ܕܦܪܘܩܢ ܕܚܙܐ ܝܥܩܘܒ<EOS> ܬܪܥܐ ܕܫܡܝܐ<EOS> ܗܘܝܘ ܡܫܝܚܐ<EOS> ܐܝܟ ܕܐܡܪ<EOS>ܕܐܢܐ ܐܢܐ ܬܪܥܐ ܕܚ̈ܝܐ<EOS> ܕܟܠ ܡܢ ܕܒܝ ܢܥܘܠ<EOS> ܢܚܐ ܠܥܠܡ<EOS> ܐܦ ܕܘܝܕ ܐܡܪ<EOS> ܕܗܢܘ ܬܪܥܗ ܕܡܪܝܐ<EOS>
ܕܙܕܝ̈ܩܐ ܥܐܠܝܢ ܒܗ<EOS> ܘܣܒܠܬܐ ܬܘܒ ܕܚܙܐ ܝܥܩܘܒ ܐܪܙܗ ܕܦܪܘܩܢ<EOS> ܕܒܗ ܣܠܩܝܢ ܒܢܝ̈ܢܫܐ ܙܕܝܩ̈ܐ<EOS>ܡܢ ܬܚܬܝܬܐ ܠܥܠܝܬܐ<EOS> ܘܐܝܬܝܗ ܪܙܐ ܬܘܒ ܕܨܠܝܒܗ ܕܦܪܘܩܢ<EOS> ܕܐܬܬܪܝܡ ܒܕܡܘܬ ܣܒܠܬܐ<EOS> ܘܡܪܝܐ ܠܡ<EOS>
ܩܐܡ ܠܥܠ ܡܢܗ<EOS> ܠܥܠ ܓܝܪ ܡܢ ܡܫܝܚܐ ܡܪܝܐ ܗܘ ܕܟܠ<EOS> ܐܝܟ ܕܐܡܪ ܫܠܝܚܐ ܛܘܒܢܐ<EOS> ܕܪܫܗ ܕܡܫܝܚܐ<EOS>
ܐܠܗܐ ܗܘ<EOS> ܘܩܪܝܗܝ ܝܥܩܘܒ ܠܐܬܪܐ ܗܘ ܒܝܬ ܐܝܠ<EOS> ܘܐܩܝܡ ܝܥܩܘܒ ܬܡܢ<EOS> ܩܝܡܬܐ ܕܟܐܦܐ ܠܣܗܕܘܬܐ<EOS>ܘܢܣܟ ܡܫܚܐ ܒܪܫܗ<EOS> ܘܐܦ ܗܕܐ ܒܐܪܙܐ ܩܕܡ ܥܒܕܗ ܐܒܘܢ ܝܥܩܘܒ<EOS> ܕܟ̈ܐܦܐ ܡܩܒܠܢ ܡܫܝܚܘܬܐ<EOS> ܥܡ̈ܡܐ<EOS>
ܓܝܪ ܕܗܝܡܢܘ ܒܡܫܝܚܐ<EOS> ܗܢܘܢ ܐܢܘܢ ܡܬܡܫܚܝܢ<EOS> ܐܝܟ ܕܐܡܪ ܥܠܝܗܘܢ ܝܘܚܢܢ<EOS> ܕܡܢ ܗܠܝܢ ܟܐ̈ܦܐ ܡܫܟܚ<EOS>
ܐܠܗܐ<EOS> ܠܡܩܡܘ ܒܢ̈ܝܐ ܠܐܒܪܗܡ<EOS> ܨܠܘܬܗ ܓܝܪ ܕܝܥܩܘܒ<EOS> ܩܕܡ ܐܬܚܘܝ ܒܗ ܐܪܙܐ ܕܩܪܝܢܐ ܕܥܡ̈ܡܐ<EOS>
ܚܙܝ ܕܝܢ ܚܒܝܒܝ<EOS> ܟܡܐ ܪ̈ܙܝܢ ܛܡܝܪ̈ܝܢ ܒܗ ܒܚܙܘܐ ܕܚܙܐ ܝܥܩܘܒ<EOS> ܚܙܐ ܓܝܪ ܬܪܥܐ<EOS>
ܕܫܡܝܐ ܕܗܘܝܘ ܡܫܝܚܐ<EOS> ܘܚܙܐ ܣܒܠܬܐ ܐܪܙܗ ܕܨܠܝܒܐ<EOS> ܘܡܫܚ ܠܟܐ̈ܦܐ ܛܘܦܣܐ ܕܥܡ̈ܡܐ<EOS> ܘܢܕܪ ܡܥܣܪ̈ܐ<EOS>
ܠܡܬܠ ܠܠܘܝ<EOS> ܒܗ ܓܝܪ ܛܡܝܪ̈ܝܢ ܗܘܘ ܝܗ̈ܒܝ ܡܥܣܪ̈ܐ<EOS> ܘܢܣ̈ܒܝ ܪ̈ܫܝܬܐ<EOS> ܘܒܚܨܗ ܐܝܬܘܗܝ ܗܘܐ<EOS>
ܓܘܪܝܐ ܕܐܪܝܐ ܝܗܘܕܐ<EOS> ܕܒܗ ܛܡܝܪ ܗܘܐ ܡܠܟܐ ܡܫܝܚܐ<EOS> ܘܒܗ ܚܘܝ ܡܫܝܚܘܬܐ<EOS> ܘܫܒ̈ܛܐ ܕܒܓܘܗ ܢܕܪܘ<EOS>
ܠܠܘ̈ܝܐ<EOS> ܘܡ̈ܠܟܐ ܕܒܚܨܗ ܐܘܪܒܘ ܠܒܗ<EOS> ܘܒܚܪܬ ܒܗ ܪܘܚܐ ܕܢܒ̈ܝܐ<EOS> ܐܝܠܝܢ ܕܡܢ ܙܪܥܗ ܥܬܝܕܝܢ ܗܘܘ<EOS>
ܠܡܗܘܐ<EOS> ܒܚܘܛܪܗ ܗܘ ܒܠܚܘܕ ܥܒܪ ܝܘܪܕܢܢ<EOS> ܐܪܙܐ ܬܡܝܗܐ ܩܕܡ ܐܚܕ ܒܐܝܕܗ<EOS> ܢܝܫܐ ܓܝܪ ܕܨܠܝܒܗ<EOS>
ܕܢܒܝܐ ܪܒܐ<EOS> ܘܐܪܝܡ ܪ̈ܓܠܘܗܝ ܠܐܪܥܐ ܕܒ̈ܢܝ ܡܕܢܚܐ<EOS> ܡܛܠ ܕܡܢܗ ܕܢܚ ܢܘܗܪܐ ܠܥܡܡ̈ܐ<EOS> ܘܣܡܟ ܥܠ<EOS>
ܒܪܐ ܕܟܐܦܐ ܥܠ ܦܘܡܗ<EOS> ܕܒܝܬ ܣܓ̈ܝܐܐ ܠܐ ܐܫܟܚܘ ܕܢܪܝܡܘܢܗ<EOS> ܪ̈ܥܘܬܐ ܓܝܪ ܣܓ̈ܝܐܐ<EOS> ܠܐ ܐܫܟܚܘ<EOS>
ܕܢܪܝܡܘܢܗ<EOS> ܘܢܦܬܚܘܢ ܒܪܐ<EOS> ܥܕܡܐ ܕܐܬܐ ܝܥܩܘܒ<EOS> ܘܒܚܝܠܐ ܕܪܥܝܐ ܕܛܡܝܪ ܗܘܐ ܒܗ ܒܚܨܗ<EOS> ܥܠܝܗ<EOS>
ܠܟܐܦܐ ܘܐܫܩܝ ܠܥܢܗ<EOS> ܘܢܒ̈ܝܐ ܣܓ̈ܝܐܐ ܐܬܘ<EOS> ܘܠܐ ܐܫܟܚܘ ܕܢܓܠܘܢ ܡܥܡܘܕܝܬܐ<EOS> ܥܕܡܐ ܕܐܬܐ ܢܒܝܐ<EOS>
ܪܒܐ<EOS> ܘܒܠܚܘܕܘܗܝ ܦܬܚ ܘܥܡܕ ܒܗ<EOS> ܘܩܥܐ ܘܐܡܪ ܒܩܠܗ ܒܣܝܡܐ<EOS> ܕܟܠ ܕܨܗܐ ܢܐܬܐ ܠܘܬܝ ܘܢܫܬܐ<EOS> ܘܨܠܝ<EOS>
ܬܘܒ ܝܥܩܘܒ ܒܡܗܦܟܗ ܡܢ ܠܘܬ ܠܒܢ<EOS> ܘܐܬܦܨܝ ܡܢ ܐܝ̈ܕܝ ܥܣܘ ܐܚܘܗܝ<EOS> ܘܗܟܢܐ ܨܠܝ<EOS> ܘܐܘܕܝ ܘܐܡܪ<EOS>ܕܒܚܘܛܪܝ ܥܒܪܬ ܝܘܪܕܢܢ ܗܢܐ<EOS> ܘܗܫܐ ܗܘܝܬ ܠܬܪ̈ܬܝܢ ܡܫܪ̈ܝܢ<EOS> ܐܘ ܐܪܙܗ ܬܡܝܗܐ ܕܦܪܘܩܢ<EOS> ܟܕ ܐܬܐ<EOS>
ܓܝܪ ܡܪܢ ܩܕܡܐܝܬ<EOS> ܢܦܩ ܚܘܛܪܐ ܡܢ ܓܘܙܥܗ ܕܐܝܫܝ<EOS> ܒܕܡܘܬ ܚܘܛܪܗ ܕܝܥܩܘܒ<EOS> ܘܟܕ ܗܦܟ ܡܢ ܠܘܬ<EOS>
ܐܒܘܗܝ ܒܡܐܬܝܬܗ ܕܬܪ̈ܬܝܢ<EOS> ܐܙܠ ܠܘܬܗ ܒܬܪ̈ܬܝܢ ܡܫܪ̈ܝܢ<EOS> ܚܕܐ ܡܢ ܥܡܐ<EOS> ܘܐܚܪܬܐ ܡܢ ܥܡ̈ܡܐ<EOS>ܒܕܡܘܬ ܝܥܩܘܒ<EOS> ܕܗܦܟ ܠܘܬ ܐܝܣܚܩ ܐܒܘܗܝ ܒܬܪ̈ܬܝܢ ܡܫܪ̈ܝܢ<EOS> ܗܦܟ ܓܝܪ ܝܥܩܘܒ ܘܚܕܥܣܪ ܒܢܘ̈ܗܝ<EOS>ܘܐܬܝܢ ܥܡ ܦܪܘܩܢ ܚܕܥܣܪ ܬܠܡ̈ܝܕܘܗܝ<EOS> ܡܛܠ ܕܠܝܬ ܥܡܗܘܢ ܝܗܘܕܐ<EOS> ܒܬܪܟܢ ܐܬܝܠܕ ܒܢܝܡܝܢ<EOS> ܘܗܘܘ<EOS>
ܬܪܥܣܪ ܒܢ̈ܘܗܝ ܕܝܥܩܘܒ<EOS> ܘܡܢ ܒܬܪܟܢ ܐܬܓܒܝ ܬܘܠܡܝ<EOS> ܘܗܘܘ ܬܪܥܣܪ ܬܠܡ̈ܝܕܘܗܝ ܕܦܪܘܩܢ<EOS> ܗܢܐ<EOS>
ܣܘܥܪܢܐ ܕܨܠܘܬܗ ܕܝܥܩܘܒ<EOS>
ܡܢܐ ܕܝܢ ܢܐܡܪ ܥܠ ܚܝܠܐ ܕܨܠܘܬܗ ܕܡܘܫܐ ܕܠܝܬ ܠܗ ܣܟܐ<EOS> ܨܠܘܬܗ ܓܝܪ ܫܘܙܒܬܗ ܡܢ<EOS>
ܐܝ̈ܕܝ ܦܪܥܘܢ<EOS> ܘܗܝ ܚܘܝܬܗ ܫܟܝܢܬܐ ܕܐܠܗܗ<EOS> ܘܒܨܠܘܬܗ ܐܝܬܝ ܥܣܪ ܡ̈ܚܘܢ ܥܠ ܦܪܥܘܢ<EOS> ܘܗܝ ܬܘܒ<EOS>
ܨܠܘܬܗ ܦܠܓܬ ܝܡܐ<EOS> ܘܐܚܠܝܬ ܡܝܐ ܡܪܝܪ̈ܐ<EOS> ܘܐܚܬܬ ܡܢܢܐ<EOS> ܘܐܣܩܬ ܣܠܘܝ<EOS> ܘܒܙܥܬ ܟܐܦܐ<EOS> ܘܐܪܕܝܬ<EOS>
ܡܝܐ<EOS> ܘܙܟܬ ܠܥܡܠܝܩ<EOS> ܘܚܝܠܬ ܠܝܫܘܥ<EOS> ܘܕܠܚܬ ܠܥܘܓ ܘܠܣܝܚܘܢ ܒܩܪܒܐ<EOS> ܘܐܚܬܬ ܠܒܝ̈ܫܐ ܠܫܝܘܠ<EOS>ܘܐܗܦܟܬ ܚܡܬܐ ܕܐܠܗܗ ܡܢ ܥܡܗ<EOS> ܘܫܚܩܬ ܠܥܓܠܐ ܕܚܛܝܬܐ<EOS> ܘܐܚܬܬ ܠܘܚ̈ܐ ܡܢ ܛܘܪܐ<EOS> ܘܙܗܝܬ ܦܪܨܘܦܗ<EOS>ܘܣܓܝܐܐ ܗܝ ܨܠܘܬܗ ܡܢ ܕܝܥܩܘܒ ܠܡܬܢܝܘ<EOS> ܐܦ ܝܫܘܥ ܒܪܢܘܢ<EOS> ܒܨܠܘܬܗ ܐܬܝܬܪ ܩܕܡ ܐܠܗܗ<EOS> ܨܠܘܬܗ<EOS>
ܦܠܓܬ ܝܘܪܕܢܢ<EOS> ܘܗܝ ܬܘܒ ܣܚܦܬ ܫܘܪ̈ܝܗ ܕܐܝܪܝܚܘ<EOS> ܘܕܠܚܬ ܠܥܟܪ<EOS> ܘܟܠܬ ܠܫܡܫܐ<EOS> ܘܐܩܝܡܬ ܠܣܗܪܐ<EOS>ܘܚܪܒܬ ܠܡ̈ܠܟܐ<EOS> ܘܟܒܫܬ ܐܪܥܐ<EOS> ܘܐܘܪܬܬ ܠܒ̈ܢܝ ܐܝܣܪܝܠ<EOS>
ܢܐܬܐ ܠܢ ܠܘܬ ܨܠܘܬܐ ܕܫܬܩܐ<EOS> ܕܨܠܝܬ ܚܢܐ ܐܡܗ ܕܫܡܘܐܝܠ<EOS> ܘܗܘܬ ܠܨܒܝܢܐ ܩܕܡ<EOS>
ܐܠܗܐ<EOS> ܘܦܬܚܬ ܥܩܪܘܬܗ<EOS> ܘܐܥܒܪܬ ܚܣܕܗ<EOS> ܘܝܠܕܬ ܢܙܝܪܐ ܘܟܗܢܐ<EOS> ܘܐܦ ܫܡܘܐܝܠ ܨܠܝ ܩܕܡ ܐܠܗܗ<EOS> ܟܕ<EOS>
ܗܘܝ ܐܬܐ ܠܒܢ̈ܝ ܐܝܣܪܝܠ<EOS> ܟܕ ܐܘܕܥ ܐܢܘܢ ܚ̈ܛܗܝܗܘܢ<EOS> ܥܠ ܕܫܐܠܘ ܠܗܘܢ ܡܠܟܐ<EOS> ܘܐܣܩ ܫܡܘܐܝܠ<EOS>
ܥܠܬܐ ܥܠ ܡܕܒܚܐ<EOS> ܘܢܚܬ ܡܛܪܐ ܒܝܘ̈ܡܝ ܚܨܕܐ ܕܚ̈ܛܐ<EOS> ܬܘܒ ܐܦ ܕܘܝܕ ܨܠܝ ܩܕܡ ܐܠܗܗ<EOS> ܘܐܬܦܨܝ ܡܢ<EOS>
ܐܝ̈ܕܝ ܫܐܘܠ<EOS> ܐܦ ܟܕ ܡܢܐ ܠܥܡܐ ܨܠܝ<EOS> ܘܗܦܟܬ ܡܢܗܘܢ ܚܡܬܐ ܘܪܘܓܙܐ<EOS> ܟܕ ܫܠܛ ܒܗܘܢ ܡܚܒܠܢܐ<EOS>ܘܨܠܝ ܬܘܒ ܐܦ ܐܣܐ<EOS> ܘܚܘܝܬ ܨܠܘܬܗ ܚܝܠܐ ܪܒܐ<EOS> ܟܕ ܢܦܩ ܥܠܘܗܝ ܙܪܚ ܗܢܕܘܝܐ<EOS> ܘܐܠܦ ܐ̈ܠܦܝܢ ܚܝܠܐ<EOS>
ܥܡܗ<EOS> ܗܝܕܝܢ ܨܠܝ ܐܣܐ ܘܐܡܪ<EOS> ܒܗܕܐ ܡܬܝܕܥ ܚܝܠܟ ܐܠܗܢ<EOS> ܟܕ ܬܫܠܡ ܥܡܐ ܣܓܝܐܐ ܒܝܕ ܥܡܐ ܙܥܘܪܐ<EOS>ܘܫܡܥ ܐܠܗܐ ܨܠܘܬܗ<EOS> ܘܫܕܪ ܡܠܐܟܗ ܘܕܠܚ ܐܢܘܢ<EOS> ܘܐܙܕܟܝ ܚܝܠܐ ܣܓܝܐܐ<EOS> ܒܚܝܠܐ ܕܨܠܘܬܗ ܕܐܣܐ<EOS> ܘܐܦ<EOS>
ܝܘܫܦܛ ܒܪܗ<EOS> ܚܝܠܐ ܕܒܥܠܕܒ̈ܒܐ ܚܪܒܬ ܨܠܘܬܗ<EOS> ܘܚܝܒܬ ܐܢܘܢ<EOS> ܘܐܦ ܚܙܩܝܐ ܨܠܝ<EOS> ܘܡܐܐ ܘܬܡܢܐܝܢ<EOS>
ܘܚܡܫܐ ܐ̈ܠܦܝܢ<EOS> ܐܪܡܝܬ ܨܠܘܬܗ<EOS> ܒܝܕ ܡܠܐܟܐ ܡܕܒܪܢܗ ܕܚܝܠܐ<EOS> ܘܝܘܢܢ ܬܘܒ ܨܠܝ ܩܕܡ ܐܠܗܗ ܡܢ<EOS>
ܥܘܡ̈ܩܘܗܝ ܕܝܡܐ<EOS> ܘܐܫܬܡܥ ܘܐܬܥܢܝ<EOS> ܘܐܬܦܠܛ ܕܠܐ ܚܒܠ<EOS> ܒܙܥܬ ܓܝܪ ܨܠܘܬܗ ܬܗ̈ܘܡܐ ܘܙܟܬ ܓ̈ܠܠܐ<EOS>ܘܚܣܢܬ ܡܚ̈ܫܘܠܐ<EOS> ܘܒܙܥܬ ܥܢܢܐ<EOS> ܘܦܪܚܬ ܒܐܐܪ<EOS> ܘܦܬܚܬ ܫܡܝܐ<EOS> ܘܩܪܒܬ ܩܕܡ ܟܘܪܣܝܐ ܕܪܒܘܬܐ<EOS> ܒܝܕ<EOS>
ܓܒܪܝܐܝܠ ܡܩܪܒ ܨ̈ܠܘܬܐ ܩܕܡ ܐܠܗܐ<EOS> ܘܓܣܘ ܬܗܘ̈ܡܐ ܠܓܒܪܐ ܢܒܝܐ<EOS> ܘܦܠܛܗ ܢܘܢܐ ܠܝܘܢܢ ܠܝܒܫܐ<EOS>ܬܘܒ ܚܢܢܝܐ ܘܥܙܪܝܐ ܘܡܝܫܐܝܠ<EOS> ܨܠܘܬܗܘܢ ܙܟܬ ܫܠܗܒܝܬܐ<EOS> ܘܥܘܙܐ ܕܢܘܪܐ ܦܟܗܬ<EOS> ܘܟܝܢܐ ܡܘܩܕܢܐ<EOS>
ܚܠܦܬ<EOS> ܘܚܡܬܐ ܕܡܠܟܐ ܟܒܫܬ<EOS> ܘܓܒܪ̈ܐ ܙܕܝ̈ܩܐ ܫܘܙܒܬ<EOS>
ܘܨܠܝ ܬܘܒ ܕܢܝܐܝܠ<EOS> ܘܨܠܘܬܗ ܦܘܡܐ ܕܐܪ̈ܝܘܬܐ ܣܟܪܬ<EOS> ܘܐܣܬܟܪ ܠܗ ܦܘܡܐ ܐܟܘܠܐ<EOS>ܡܢ ܒܣܪܐ ܘܡܢ ܓܪ̈ܡܐ ܕܓܒܪܐ ܙܕܝܩܐ<EOS> ܘܦܪܣܘ ܐܝ̈ܕܝܗܘܢ ܐܪ̈ܝܘܬܐ<EOS> ܘܩܒܠܘܗܝ ܠܕܢܝܐܝܠ ܕܠܐ ܢܦܠ<EOS>
ܥܠ ܐܪܥܐ<EOS> ܥܦܩܘܗܝ ܒܕܪ̈ܥܝܗܘܢ<EOS> ܘܪ̈ܓܠܘܗܝ ܡܢܫܩܝܢ ܗܘܘ<EOS> ܘܟܕ ܩܡ ܕܢܝܐܝܠ ܒܓܘܒܐ ܕܢܨܠܐ<EOS> ܦܫܛܘ<EOS>
ܐܝ̈ܕܝܗܘܢ ܠܫܡܝܐ<EOS> ܘܐܦ ܗܢܘܢ ܒܕܡܘܬ ܕܢܝܐܝܠ<EOS> ܘܢܚܬ ܠܘܬܗܘܢ ܡܩܒܠ ܨ̈ܠܘܬܐ<EOS> ܘܣܟܪ ܦܘܡܐ<EOS>
ܕܐܪ̈ܝܘܬܐ<EOS> ܐܡܪ ܓܝܪ ܕܢܝܐܝܠ ܠܕܪܝܘܫ<EOS> ܐܠܗܝ ܫܕܪ ܡܠܐܟܗ<EOS> ܘܣܟܪ ܦܘܡܗܘܢ ܕܐܪ̈ܝܘܬܐ ܘܠܐ<EOS>
ܚܒܠܘܢܝ<EOS> ܓܘܒܐ ܓܝܪ ܡܟܣܝ ܘܚܬܝܡ<EOS> ܘܢܘܗܪܐ ܐܙܠܓ ܒܓܘܗ<EOS> ܚܕܝܘ ܕܝܢ ܗܢܘܢ ܐܪ̈ܝܘܬܐ<EOS> ܕܡܛܠ<EOS>
ܕܢܝܐܝܠ ܗܢܘܢ ܢܘܗܪܐ ܚܙܘ<EOS> ܟܕ ܢܡ ܓܝܪ ܕܢܝܐܝܠ ܘܨܒܐ ܕܢܕܡܟ<EOS> ܡܟܘ ܢܦܫܗܘܢ ܐܪ̈ܝܘܬܐ ܕܥܠܝܗܘܢ<EOS>
ܢܕܡܟ<EOS> ܘܠܐ ܥܠ ܐܪܥܐ<EOS> ܢܗܝܪ ܗܘܐ ܓܝܪ ܓܘܒܐ ܗܘ<EOS> ܝܬܝܪ ܡܢ ܥܠܝܬܐ ܕܟܘ̈ܝܗ ܣ̈ܓܝܐܢ<EOS> ܘܐܣܓܝ ܐܢܝܢ<EOS>
ܬܡܢ ܨܠܘܬܗ<EOS> ܝܬܝܪ ܡܢ ܕܒܥܠܝܬܗ<EOS> ܕܬܠܬ ܙܒ̈ܢܝܢ ܒܠܚܘܕ ܡܨܠܐ ܗܘܐ ܒܗ<EOS> ܘܣܠܩ ܕܢܝܐܝܠ ܟܕ ܙܟܝ<EOS>ܘܐܟ̈ܠܝ ܩܪ̈ܨܘܗܝ ܢܦܠܘ ܚܠܦܘܗܝ<EOS> ܘܐܬܦܬܚ ܦܘܡܗܘܢ ܕܐܪ̈ܝܘܬܐ<EOS> ܘܐܟܠܘ ܐܢܘܢ<EOS> ܘܓܪ̈ܡܝܗܘܢ ܕܩܩܘ<EOS>ܘܨܠܘܬܗ ܬܘܒ ܫܒܝܬܐ ܐܗܦܟܬ<EOS> ܠܡܘܠܝ ܫܒܥܝܢ ܫ̈ܢܝܢ ܡܢ ܒܒܠ<EOS> ܘܚܕ ܚܕ ܡܢ ܐܒ̈ܢܘܝܢ ܙܕܝ̈ܩܐ<EOS> ܒܙܒܢ<EOS>
ܐܘܠܨܢܐ ܕܗܘܐ ܗܘܐ ܠܗܘܢ<EOS> ܙܝܢܐ ܕܨܠܘܬܐ ܫܩܠܝܢ ܗܘܘ ܥܠܝܗܘܢ<EOS> ܘܒܗ ܡܬܦܨܝܢ ܗܘܘ ܡܢ<EOS>
ܐܘܠܨܢܐ<EOS>
ܬܘܒ ܐܠܦ ܦܪܘܩܢ ܨܠܘܬܐ ܘܐܡܪ<EOS> ܕܗܘܝܬܘܢ ܡܨܠܝܢ ܒܟܣܝܐ ܠܟܣܝܐ<EOS> ܗܘ ܚܙܐ ܟܠ<EOS>ܐܡܪ ܓܝܪ<EOS> ܥܘܠ ܠܬܘܢܐ ܘܨܠܐ ܠܐܒܘܟ ܒܟܣܝܐ<EOS> ܘܐܒܐ ܕܟܣܝܐ ܚܙܐ ܢܦܪܥܟ<EOS> ܘܠܡܢܐ ܕܝܢ ܚܒܝܒܝ ܐܠܦ<EOS>
ܦܪܘܩܢ ܘܐܡܪ<EOS> ܕܨܠܐ ܠܐܒܘܟ ܒܟܣܝܐ<EOS> ܟܕ ܬܪܥܐ ܢܗܘܐ ܐܚܝܕ<EOS> ܥܠ ܗܕܐ ܟܡܐ ܕܡܕܪܟ ܐܢܐ ܐܚܘܝܟ<EOS> ܐܡܪ<EOS>
ܓܝܪ ܕܨܠܐ ܠܐܒܘܟ ܒܟܣܝܐ ܟܕ ܐܚܝܕ ܬܪܥܐ<EOS> ܗܕܐ ܕܝܢ ܗܟܢܐ ܗܝ<EOS> ܘܡܚܘܝܐ ܠܢ ܡܠܬܐ ܕܡܪܢ<EOS> ܕܨܠܐ ܠܡ<EOS>
ܒܟܣܝܐ ܒܠܒܟ ܘܐܚܘܕ ܬܪܥܐ<EOS> ܘܡܢܘ ܬܪܥܐ ܕܐܡܪ ܐܚܘܕ<EOS> ܐܠܐ ܐܢ ܦܘܡܟ<EOS> ܕܗܘܝܘ ܗܝܟܠܐ ܕܥܡܪ ܒܗ<EOS>
ܡܫܝܚܐ<EOS> ܐܝܟ ܕܐܡܪ ܫܠܝܚܐ<EOS> ܕܗܝܟܠܗ ܐܢܬܘܢ ܕܡܪܝܐ<EOS> ܕܢܥܘܠ ܠܗ ܠܒܪ ܓܘܝܐ<EOS> ܠܗܢܐ ܒܝܬܐ<EOS>
ܘܢܕܟܝܘܗܝ<EOS> ܡܢ ܟܠܡܕܡ ܕܛܡܐ<EOS> ܟܕ ܢܗܘܐ ܐܚܝܕ ܬܪܥܐ ܕܗܘܝܘ ܦܘܡܟ<EOS> ܘܐܢ ܗܘ ܕܠܐ ܗܘܐ ܗܟܢܐ<EOS>
ܐܝܬܝܗ<EOS> ܐܝܟܢܐ ܡܫܬܡܥܐ ܠܟ ܨܒܘܬܐ ܗܕܐ<EOS> ܐܢ ܓܝܪ ܢܓܕܫ ܠܟ ܕܒܕܒܪܐ ܐܝܬܝܟ<EOS> ܘܠܝܬ ܒܝܬܐ ܘܬܪܥܐ<EOS>ܕܠܡܐ ܠܐ ܡܨܠܐ ܐܢܬ ܒܟܣܝܐ<EOS> ܘܐܢ ܗܘ ܕܢܓܕܫ ܠܟ ܬܘܒ<EOS> ܕܒܪܝܫ ܛܘܪܐ ܐܢܬ<EOS> ܕܠܡܐ ܠܐ ܡܨܠܐ ܐܢܬ<EOS>ܘܗܕܐ ܕܚܘܝ ܦܪܘܩܢ<EOS> ܕܒܨܒܝܢܐ ܕܠܒܐ ܘܕܡܚܫܒܬܐ ܝܕܥ<EOS> ܐܝܟ ܕܟܬܒ ܗܘ ܡܪܢ<EOS> ܕܐܒܘܟܘܢ ܗܘ ܝܕܥ ܥܕܠܐ<EOS>
ܬܫܐܠܘܢܗ<EOS> ܡܢܐ ܡܬܒܥܐ ܠܟܘܢ<EOS> ܘܒܐܫܥܝܐ ܢܒܝܐ ܟܬܝܒ<EOS> ܕܥܕܠܐ ܢܩܪܘܢ ܐܝܠܝܢ ܕܓܒܝܢ ܠܝ ܐܫܡܥ<EOS>
ܐܢܘܢ<EOS> ܘܥܕܠܐ ܢܒܓܢܘܢ ܐܥܢܐ ܐܢܘܢ<EOS> ܬܘܒ ܐܡܪ ܐܫܥܝܐ ܥܠ ܥܘ̈ܠܐ<EOS> ܕܐܦܢ ܬܣܓܘܢ ܨܠܘܬܐ ܠܐ ܫܡܥ<EOS>
ܐܢܐ<EOS> ܬܘܒ ܐܡܪ ܕܢܩܪܘܢ ܒܐܕ̈ܢܝ ܒܩܠܐ ܪܡܐ<EOS> ܘܠܐ ܐܫܡܥ ܐܢܘܢ<EOS> ܗܕܐ ܕܝܢ ܐܡܪ ܥܠ ܨܠܘܬܐ ܕܢܟܠܐ<EOS>ܕܠܐ ܡܬܩܒܠܐ<EOS> ܟܠܗܝܢ ܓܝܪ ܡ̈ܠܐ ܒܦܘܪܫܢܐ ܗܘܝܬ ܫܡܥ ܠܗܝܢ<EOS> ܐܦ ܚܝܠܗܝܢ ܬܕܪܟ<EOS>
ܐܡܪ ܬܡܢ ܡܚܝܢܢ<EOS> ܡܠܬܐ ܐܚܪܬܐ<EOS> ܘܒܦܘܪܫܢܐ ܡܫܬܡܥܐ<EOS> ܐܡܪ ܓܝܪ ܕܐܬܪ ܕܬܪ̈ܝܢ<EOS>
ܘܬܠܬܐ ܟܢܝܫܝܢ ܒܫܡܝ<EOS> ܬܡܢ ܐܢܐ ܒܝܢܬܗܘܢ<EOS> ܘܐܝܟܢܐ ܬܫܬܡܥ ܠܟ ܡܠܬܐ ܗܕܐ ܐܘ ܚܒܝܒܝ<EOS> ܕܗܐ ܐܡܪ<EOS>
ܡܚܝܢܢ<EOS> ܕܐܬܪ ܕܬܪ̈ܝܢ ܘܬܠܬܐ ܟܢܝܫܝܢ ܒܫܡܝ<EOS> ܬܡܢ ܗܘܐ ܐܢܐ ܒܝܢܬܗܘܢ<EOS> ܘܐܢ ܗܘ ܕܒܠܚܘܕܝܟ ܐܝܬܝܟ<EOS>
ܠܐ ܗܘܐ ܥܡܟ ܡܫܝܚܐ<EOS> ܘܗܐ ܟܬܝܒ ܥܠ ܐܝܠܝܢ ܕܡܗܝܡܢܝܢ ܒܗ ܒܡܫܝܚܐ<EOS> ܕܒܗܘܢ ܥܡܪ ܡܫܝܚܐ<EOS> ܘܒܗܕܐ<EOS>
ܚܘܝ ܕܥܕܡܐ ܕܗܘܝܢ ܬܪ̈ܝܢ ܘܬܠܬܐ<EOS> ܘܗܝܕܝܢ ܗܘܐ ܥܡܗܘܢ ܡܫܝܚܐ<EOS> ܘܐܢܐ ܡܚܘܐ ܐܢܐ ܠܟ<EOS> ܕܐܝܬ<EOS>
ܕܘܟܬܐ ܕܚܠܦ ܬܪ̈ܝܢ ܘܬܠܬܐ<EOS> ܝܬܝܪ ܡܢ ܐܠܦܐ ܟܢܝܫܝܢ ܒܫܡܐ ܕܡܫܝܚܐ<EOS> ܘܡܫܝܚܐ ܠܝܬ ܥܡܗܘܢ<EOS> ܘܐܝܬ<EOS>
ܒܪܢܫܐ ܕܒܠܚܘܕܘܗܝ ܐܝܬܘܗܝ<EOS> ܘܥܡܗ ܗܘ ܡܫܝܚܐ<EOS> ܘܗܕܐ ܡܠܬܐ ܕܐܡܪ ܡܚܝܢܢ<EOS> ܝܐܝܐ ܘܫܦܝܪܐ<EOS>
ܠܫܡ̈ܘܥܝܗ<EOS> ܐܡܪ ܓܝܪ ܕܐܬܪ ܕܬܪ̈ܝܢ ܘܬܠܬܐ ܟܢܝܫܝܢ ܒܫܡܝ<EOS> ܬܡܢ ܐܢܐ ܒܝܢܬܗܘܢ<EOS> ܡܐ ܕܟܢܫ ܐܢܫ<EOS>
ܢܦܫܗ ܒܫܡܐ ܕܡܫܝܚܐ<EOS> ܡܫܝܚܐ ܥܡܪ ܒܗ<EOS> ܘܐܠܗܐ ܥܡܪ ܒܡܫܝܚܐ<EOS> ܡܟܝܠ ܗܘܐ ܠܗ ܗܘ ܒܪܢܫܐ ܚܕ ܡܢ<EOS>
ܬܠܬܐ<EOS> ܩܢܘܡܗ ܘܡܫܝܚܐ ܕܥܡܪ ܒܗ<EOS> ܘܐܠܗܐ ܕܒܡܫܝܚܐ<EOS> ܐܝܟ ܕܐܡܪ ܗܘ ܡܪܢ<EOS> ܕܐܢܐ ܒܐܒܝ ܘܐܒܝ ܒܝ<EOS>ܘܐܡܪ ܕܐܢܐ ܘܐܒܝ ܚܕ ܚܢܢ<EOS> ܘܬܘܒ ܐܡܪ ܕܐܢܬܘܢ ܒܝ ܐܢܬܘܢ<EOS> ܘܐܢܐ ܒܟܘܢ ܐܢܐ<EOS> ܬܘܒ ܐܡܪ ܒܢܒܝܐ<EOS>ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܒܗܢܐ ܪܥܝܢܐ ܡܫܟܚ ܐܢܬ ܠܡܫܡܥܗ<EOS> ܡܠܬܐ ܗܕܐ ܕܐܡܪ ܡܚܝܢܢ<EOS>
ܘܐܢܐ ܕܝܢ ܐܚܘܝܟ ܚܒܝܒܝ<EOS> ܚܕ ܚܕ ܡܢ ܐܒ̈ܗܝܢ ܙܕܝ̈ܩܐ ܕܨܠܝܘ<EOS> ܐܠܗܐ ܒܗܘܢ<EOS>
ܐܝܬܘܗܝ ܗܘܐ<EOS> ܟܕ ܨܠܝ ܓܝܪ ܡܘܫܐ ܒܛܘܪܐ<EOS> ܒܠܚܘܕܘܗܝ ܗܘܐ<EOS> ܘܐܠܗܐ ܥܡܗ ܗܘܐ<EOS> ܘܠܐ ܡܛܠ<EOS>
ܕܒܠܚܘܕܘܗܝ ܐܝܬܘܗܝ ܗܘܐ<EOS> ܠܐ ܐܫܬܡܥ<EOS> ܐܠܐ ܝܬܝܪܐܝܬ ܨܠܘܬܗ ܕܡܘܫܐ ܐܫܬܡܥܬ<EOS> ܘܚܡܬܐ ܕܐܠܗܗ<EOS>
ܐܢܝܚܬ<EOS> ܐܦ ܐܠܝܐ ܒܛܘܪܐ ܕܟܪܡܠܐ ܐܝܬܘܗܝ ܗܘܐ ܒܠܚܘܕܘܗܝ<EOS> ܘܨܠܘܬܗ ܚܝ̈ܠܐ ܬܡܝ̈ܗܐ ܚܘܝܬ<EOS>ܒܨܠܘܬܗ ܓܝܪ ܐܬܟܠܝܘ ܫܡܝܐ<EOS> ܘܒܗ ܬܘܒ ܒܨܠܘܬܗ ܐܫܬܪܝܘ ܐܣܘܪ̈ܝܗܘܢ<EOS> ܘܨܠܘܬܗ ܡܢ ܐܝ̈ܕܝ ܡܘܬܐ<EOS>
ܚܛܦܬ<EOS> ܘܡܢ ܫܝܘܠ ܐܥܕܝܬ<EOS> ܘܨܠܘܬܗ ܬܘܒ ܥܩܪܬ ܛܡܐܘܬܐ ܡܢ ܐܝܣܪܝܠ<EOS> ܘܨܠܘܬܗ ܢܘܪܐ ܐܚܬܬ<EOS> ܬܠܬ<EOS>
ܙܒ̈ܢܝܢ<EOS> ܚܕܐ ܥܠ ܡܕܒܚܐ<EOS> ܘܬܪ̈ܬܝܢ ܥܠ ܪܘܪ̈ܒܢܐ<EOS> ܘܥܒܕܬ ܠܗ ܢܩܡܬܐ<EOS> ܟܕ ܢܚܬܬ ܢܘܪܐ ܒܨܠܘܬܗ<EOS>ܥܠ ܒܘܪ̈ܟܘܗܝ ܒܪܟ ܘܨܠܝ<EOS> ܘܐܬܥܢܝ ܒܥܓܠ<EOS> ܘܐܪܒܥܡܐܐ ܘܚܡܫܝܢ ܕܩܥܘ ܒܩܠܐ ܪܡܐ ܠܐ ܐܫܬܡܥܘ<EOS> ܡܛܠ<EOS>
ܕܒܫܡ ܒܥܠܐ ܩܪܝܢ ܗܘܘ<EOS> ܘܐܠܝܐ ܟܕ ܒܠܚܘܕܘܗܝ ܗܘܐ<EOS> ܝܬܝܪܐܝܬ ܐܫܬܡܥ<EOS> ܐܦ ܝܘܢܢ ܢܒܝܐ<EOS> ܟܕ ܨܠܝ<EOS>
ܡܢ ܫܝܘܠ ܬܚܬܝܬܐ<EOS> ܐܫܬܡܥ<EOS> ܟܕ ܒܠܚܘܕܘܗܝ ܐܝܬܘܗܝ ܗܘܐ ܒܥܓܠ ܐܫܬܡܥ ܘܐܬܥܢܝ<EOS> ܘܐܦ ܐܠܝܫܥ ܨܠܝ<EOS>ܘܐܗܦܟ ܡܢ ܫܝܘܠ<EOS> ܘܐܬܦܨܝ ܡܢ ܐܝ̈ܕܝ ܒܝ̈ܫܐ ܕܟܪ̈ܟܘܗܝ<EOS> ܘܟܕ ܒܚܙܬܐ ܒܠܚܘܕܗܝ ܗܘܐ<EOS> ܐܠܐ ܚܝܠܐ<EOS>
ܣܓܝܐܐ ܚܕܝܪ ܗܘܐ ܠܗ<EOS> ܐܡܪ ܓܝܪ ܠܬܠܬܡܝܕܗ<EOS> ܕܣܓ̈ܝܐܝܢ ܐܢܘܢ ܕܥܡܢ ܡܢ ܕܥܡܗܘܢ<EOS> ܘܟܕ ܒܠܚܘܕܝܗܘܢ<EOS>
ܗܘܘ<EOS> ܠܐ ܗܘܘ ܒܠܚܘܕܝܗܘܢ<EOS> ܒܗܢܐ ܓܝܪ ܡܕܡ ܕܐܦܝܣܬܟ<EOS> ܡܫܟܚ ܐܢܬ ܠܡܠܬܗ ܕܡܪܢ ܠܡܫܡܥ<EOS> ܕܐܡܪ<EOS>ܕܐܬܪ ܕܬܪ̈ܝܢ ܘܬܠܬܐ ܟܢܝܫܝܢ ܒܫܡܝ<EOS> ܬܡܢ ܐܢܐ ܒܝܢܬܗܘܢ<EOS>
ܐܝܟ ܕܡܢ ܠܥܠ ܐܦܝܣܬܟ<EOS> ܒܙܒܢ ܓܝܪ ܕܡܨܠܐ ܐܢܬ<EOS> ܗܒ ܠܒܟ ܠܥܠ<EOS> ܘܥܝ̈ܢܝܟ ܠܬܚܬ<EOS>ܘܥܘܠ ܠܟ ܠܓܘ ܒܪܢܫܟ ܓܘܝܐ<EOS> ܘܨܠܐ ܒܟܣܝܐ ܠܐܒܘܟ ܕܒܫܡܝܐ<EOS> ܘܗܢܐ ܟܘܠܗ ܕܟܬܒܬ ܠܟ ܥܠ ܫܪܒܐ<EOS>
ܕܨܠܘܬܐ<EOS> ܕܟܕ ܕܟܝܐ ܡܫܬܡܥܐ<EOS> ܘܟܕ ܠܐ ܕܟܝܐ ܠܐ ܡܫܬܡܥܐ<EOS> ܡܛܠ ܕܐܝܬ ܒܝܢܬܢ ܐܢܫܐ ܕܡܣܓܝܢ<EOS>
ܨܠܘ̈ܬܐ<EOS> ܘܡܘܪܟܝܢ ܬܚܢܢܬܐ<EOS> ܘܡܟܦܦܝܢ ܢܦܫܗܘܢ<EOS> ܘܡܦܪܣܝܢ ܐܝ̈ܕܝܗܘܢ<EOS> ܘܥܒ̈ܕܝܗ ܕܨܠܘܬܐ ܪܚܝܩܝܢ<EOS>
ܐܢܘܢ ܡܢܗܘܢ<EOS> ܡܨܠܝܢ ܓܝܪ ܨܠܘܬܗ ܕܡܚܝܢܢ ܕܐܠܦ<EOS> ܕܫܒܘܩ ܠܢ ܚܘ̈ܒܝܢ<EOS> ܕܐܦ ܚܢܢ ܢܫܒܘܩ ܠܚܝ̈ܒܝܢ<EOS>ܐܘ ܕܡܨܠܐ<EOS> ܐܬܕܟܪ ܕܩܕܡ ܐܠܗܐ ܡܩܪܒ ܐܢܬ ܩܘܪܒܢܐ<EOS> ܠܐ ܢܒܗܬ ܡܩܪܒ ܨܠܘ̈ܬܐ ܒܩܘܪܒܢܐ ܕܐܝܬ ܒܗ<EOS>
ܡܘܡܐ<EOS> ܐܢܬ ܕܝܢ ܡܨܠܐ ܐܢܬ ܕܢܫܬܒܩ ܠܟ<EOS> ܘܡܫܬܘܕܐ ܐܢܬ ܕܫܒܩ ܐܢܬ<EOS> ܐܬܚܫܒ ܠܘܩܕܡ ܒܬܪܥܝܬܟ<EOS>ܐܢܗܘ ܕܫܒܩ ܐܢܬ<EOS> ܘܗܝܕܝܢ ܬܫܬܘܕܐ ܕܫܒܩ ܐܢܐ<EOS> ܠܐ ܕܝܢ ܬܕܓܠ ܒܐܠܗܐ<EOS> ܘܬܐܡܪ ܕܫܒܩ ܐܢܐ<EOS> ܟܕ ܠܐ<EOS>
ܫܒܩ ܐܢܬ<EOS> ܠܐ ܗܘܐ ܓܝܪ ܓܒܪܐ ܗܘ ܕܐܟܘܬܟ ܐܠܗܐ<EOS> ܕܬܕܓܠ ܒܗ<EOS> ܟܕ ܓܒܪܐ ܒܓܒܪܐ ܢܚܛܐ ܢܒܥܐ ܡܢ<EOS>
ܡܪܝܐ<EOS> ܘܟܕ ܒܐܠܗܐ ܢܣܟܠ ܐܢܫ<EOS> ܡܢ ܡܢ ܢܒܥܐ<EOS> ܠܐ ܕܝܢ ܬܚܝܒ ܢܦܫܟ ܒܨܠܘܬܟ<EOS> ܫܡܥ ܬܘܒ ܠܡܕܡ ܕܐܡܪ<EOS>
ܡܪܢ<EOS> ܕܟܕ ܬܩܪܒ ܩܘܪܒܢܐ<EOS> ܘܬܥܗܕ ܕܥܠ ܐܚܘܟ ܐܚܝܕ ܐܢܬ ܐܟܬܐ ܡܕܡ<EOS> ܫܒܘܩ ܩܘܪܒܢܟ ܩܕܡ ܡܕܒܚܐ<EOS>ܘܙܠ ܐܬܪܥܐ ܥܡ ܐܚܘܟ<EOS> ܘܗܝܕܝܢ ܬܐ ܩܪܒ ܩܘܪܒܢܟ<EOS> ܕܠܐ ܟܕ ܡܨܠܐ ܐܢܬ<EOS> ܘܬܥܗܕ ܕܡܕܡ ܐܟܬܐ ܐܚܝܕ<EOS>
ܐܢܬ<EOS> ܗܟܢܐ ܐܬܚܫܒ ܒܬܪܥܝܬܟ<EOS> ܕܨܠܘܬܟ ܡܫܬܒܩܐ ܠܗ ܩܕܡ ܡܕܒܚܐ<EOS> ܘܠܐ ܨܒܐ ܡܩܪܒ ܨ̈ܠܘܬܐ ܕܢܫܩܠܝܗ<EOS>
ܡܢ ܐܪܥܐ<EOS> ܡܛܠ ܕܣܥܪ ܠܗ ܠܩܘܪܒܢܟ ܡܢ ܡܘܡܐ<EOS> ܐܢ ܕܟܐ ܗܘ ܐܣܩܗ ܩܕܡ ܐܠܗܐ<EOS> ܘܐܢܗܘ ܕܡܫܟܚ ܒܗ<EOS>
ܒܨܠܘܬܟ<EOS> ܕܫܒܘܩ ܠܝ ܘܫܒܩ ܐܢܐ<EOS> ܗܟܢܐ ܡܬܐܡܪ ܠܗ ܠܗܘ ܕܡܨܠܐ<EOS> ܡܢ ܡܣܩ ܨ̈ܠܘܬܐ<EOS> ܠܘܩܕܡ ܫܒܘܩ<EOS>
ܠܚܝܒܟ<EOS> ܘܗܝܕܝܢ ܡܣܩ ܐܢܐ ܕܝܠܟ ܠܘܬ ܡܪܐ ܚܘܒܟ<EOS> ܫܒܘܩ ܐܢܬ ܡܐܐ ܕܝܢܪ̈ܝܢ ܐܝܟ ܡܣܟܢܘܬܟ<EOS> ܘܡܪܐ<EOS>
ܚܘܒܟ ܫܒܩ ܠܟ ܪܒܘ ܟܟܪ̈ܝܢ ܐܝܟ ܪܒܘܬܗ<EOS> ܘܠܐ ܚܫܒ ܥܡܟ ܩܨܨܐ ܘܪܒܝܬܐ<EOS> ܘܐܢ ܨܒܐ ܐܢܬ ܘܫܒܩ ܐܢܬ<EOS>ܗܝܕܝܢ ܗܘ ܫܩܠ ܠܗ ܠܩܘܪܒܢܟ<EOS> ܘܡܣܩ ܠܗ ܥܡܗ ܡܩܪܒ ܨܠܘ̈ܬܐ<EOS> ܘܐܢܗܘ ܕܠܐ ܫܒܩ ܐܢܬ<EOS> ܗܟܢܐ ܐܡܪ<EOS>
ܠܟ<EOS> ܕܐܢܐ ܩܘܪܒܢܐ ܛܡܐܐ<EOS> ܩܕܡ ܟܘܪܣܝܐ ܩܕܝܫܐ ܠܐ ܡܩܪܒ ܐܢܐ<EOS> ܐܠܐ ܗܐ ܠܬܡܢ ܐܬܐ ܐܢܬ<EOS> ܠܡܬܠ<EOS>
ܚܘܫܒܢܐ ܠܡܪܐ ܚܘܒܟ<EOS> ܐܦ ܠܩܘܪܒܢܟ ܡܝܬܐ ܐܢܬ ܠܗ ܥܡܟ<EOS> ܘܫܒܩ ܠܗ ܠܩܘܪܒܢܟ ܘܐܙܠ<EOS> ܫܡܥ ܕܝܢ<EOS>
ܠܢܒܝܐ ܡܢܐ ܐܡܪ<EOS> ܕܠܝܛ ܗܘ ܠܡ ܡܢ ܕܐܝܬ ܠܗ ܒܓܙܪܗ ܕܟܪܐ ܛܒܐ<EOS> ܘܢܕܪ ܘܡܕܒܚ ܠܡܪܝܐ ܕܟܪܝܗ<EOS> ܐܡܪ<EOS>
ܓܝܪ ܕܩܪܒܝܗܝ ܢܐ ܠܫܠܝܛܟ<EOS> ܕܠܡܐ ܪܥܐ ܠܟ<EOS> ܐܘ ܢܣܒ ܒܐ̈ܦܝܟ<EOS> ܡܟܝܠ ܘܠܐ ܠܟ ܠܡܫܒܩ ܠܚܝܒܟ ܡܢ<EOS>
ܩܕܡ ܨܠܘܬܟ<EOS> ܘܗܝܕܝܢ ܨܠܐ<EOS> ܘܡܐ ܕܡܨܠܐ ܐܢܬ ܣܠܩܐ ܨܠܘܬܟ ܩܕܡ ܐܠܗܐ ܠܥܠ<EOS> ܘܠܐ ܡܫܬܒܩܐ ܥܠ<EOS>
ܐܪܥܐ<EOS>
ܐܡܪ ܓܝܪ ܒܢܒܝܐ<EOS> ܗܕܐ ܗܝ ܢܝܚܬܝ ܐܢܝܚܘ ܠܡܛܪ̈ܦܐ<EOS> ܥܒܕ ܗܟܝܠ ܢܝܚܗ ܕܐܠܗܐ ܐܘ<EOS>
ܒܪ ܐܢܫܐ<EOS> ܘܠܐ ܗܘܐ ܠܟ ܣܘܢܩܢܐ ܕܫܒܘܩ ܠܝ<EOS> ܐܢܝܚ ܠܡܛܪ̈ܦܐ<EOS> ܘܣܥܘܪ ܟܪ̈ܝܗܐ<EOS> ܘܦܪܢܣ ܠܡܣ̈ܟܢܐ<EOS>ܘܗܕܐ ܗܝ ܨܠܘܬܐ<EOS> ܘܐܦܝܣܟ ܚܒܝܒܝ ܥܠ ܗܕܐ<EOS> ܕܒܟܠܙܒܢ ܕܒܪܢܫܐ ܢܝܚܐ ܕܐܠܗܐ ܥܒܕ ܗܝ ܗܝ ܨܠܘܬܐ<EOS>ܟܬܝܒ ܓܝܪ ܗܟܢܐ<EOS> ܕܟܕ ܙܢܝ ܙܡܪܝ ܒܡܕܝܢܝܬܐ<EOS> ܚܙܝܗܝ ܦܝܢܚܣ ܒܪ ܐܠܝܥܙܪ<EOS> ܘܥܠ ܠܩܠܝܬܐ<EOS> ܘܩܛܠ<EOS>
ܐܢܘܢ ܠܬܪ̈ܝܗܘܢ<EOS> ܘܒܩܛܠܗܘܢ ܨܠܘܬܐ ܐܬܚܫܒܬ ܠܗ<EOS> ܗܟܢܐ ܓܝܪ ܐܡܪ ܥܠܘܗܝ ܕܘܝܕ<EOS> ܕܩܡ ܦܝܢܚܣ<EOS>
ܘܨܠܝ<EOS> ܘܐܬܚܫܒܬ ܠܗ ܙܟܘܬܐ ܠܕܪܕܪ̈ܝܢ ܘܥܕܡܐ ܠܥܠܡ<EOS> ܘܒܩ̈ܛܝܠܐ ܕܩܛܠ ܡܛܠ ܐܠܗܗ<EOS> ܨܠܘܬܐ ܐܬܚܫܒܬ<EOS>
ܠܗ<EOS> ܘܚܙܝ ܚܒܝܒܝ<EOS> ܕܠܡܐ ܬܓܕܫ ܠܟ ܨܒܘܬܐ ܕܡܢܝܚܐ ܨܒܝܢܗ ܕܐܠܗܐ<EOS> ܘܬܐܡܪ ܕܩܪܒ ܠܗ ܥܕܢܐ<EOS>
ܕܨܠܘܬܐ<EOS> ܐܨܠܐ ܘܗܝܕܝܢ ܐܣܥܘܪ<EOS> ܘܥܕ ܒܥܐ ܐܢܬ ܠܡܫܠܡܘ ܨܠܘܬܟ<EOS> ܬܬܦܠܛ ܠܗ ܡܢܟ ܨܒܘܬܐ ܕܢܝܚܐ<EOS>ܘܬܣܬܓܦ ܠܟ ܡܢ ܨܒܝܢܗ ܘܢܝܚܗ ܕܐܠܗܐ<EOS> ܘܒܨܠܘܬܟ ܬܚܘܒ ܚܛܗܐ<EOS> ܐܠܐ ܥܒܕ ܢܝܚܗ ܕܐܠܗܐ<EOS> ܘܗܝܝ<EOS>
ܨܠܘܬܐ<EOS>
ܫܡܥ ܕܝܢ ܠܡܠܬܐ ܕܐܡܪ ܫܠܝܚܐ<EOS> ܕܐܠܘ ܢܦܫܢ ܕܝܢܝܢ ܗܘܝܢ<EOS> ܠܐ ܡܬܕܝܢܝܢ ܗܘܝܢ<EOS>ܕܘܢ ܒܢܦܫܟ ܗܢܐ ܡܕܡ ܕܐܡܪ ܐܢܐ ܠܟ<EOS> ܐܢ ܢܓܕܫ ܠܟ ܕܬܐܙܠ ܒܐܘܪܚܐ ܪܚܝܩܬܐ<EOS> ܘܢܓܕܫ ܠܟ ܨܗܝܐ<EOS>
ܒܚܘܡܐ<EOS> ܘܠܘܬ ܚܕ ܡܢ ܐܚ̈ܐ ܬܥܪܨ<EOS> ܘܬܐܡܪ ܠܗ ܐܢܝܚܝܢܝ ܡܢ ܛܘܪܦܗ ܕܨܗܝܐ<EOS> ܘܢܐܡܪ ܠܟ ܕܥܕܢܐ ܗܘ<EOS>
ܕܨܠܘܬܐ<EOS> ܐܨܠܐ<EOS> ܘܗܝܕܝܢ ܐܬܐ ܠܘܬܟ<EOS> ܘܥܕ ܡܨܠܐ ܘܐܬܐ ܠܘܬܟ<EOS> ܐܢܬ ܬܡܘܬ ܠܨܗܝܐ<EOS> ܐܝܕܐ ܡܬܚܙܝܐ<EOS>
ܠܟ ܕܡܝܬܪܐ<EOS> ܕܢܐܙܠ ܢܨܠܐ ܐܘ ܕܢܢܝܚ ܛܘܪܦܟ<EOS> ܘܐܢ ܬܘܒ ܬܐܙܠ ܒܐܘܪܚܐ ܒܙܒܢܐ ܕܣܬܘܐ<EOS> ܘܢܗܘܐ<EOS>
ܥܠܝܟ ܡܛܪܐ ܘܬܠܓܐ<EOS> ܘܠܥܪܝܟ ܬܗܘܐ ܒܛܘܪܦܐ<EOS> ܘܬܘܒ ܒܥܕܢܐ ܕܨܠܘܬܐ ܬܥܪܨ ܥܠ ܚܒܝܒܟ<EOS> ܘܐܝܟ ܗܢܐ<EOS>
ܦܬܓܡܐ ܢܥܢܝܟ<EOS> ܘܐܢܬ ܠܥܪܝܟ ܬܡܘܬ<EOS> ܡܢܘ ܗܢܝܢܐ ܕܨܠܘܬܗ<EOS> ܕܠܡܛܪܦܐ ܠܐ ܐܢܝܚ<EOS> ܡܪܢ ܓܝܪ ܟܕ ܚܘܝ<EOS>
ܬܚܘܝܬܐ ܕܙܒܢܐ ܕܕܝܢܐ<EOS> ܟܕ ܦܪܫ ܘܐܩܝܡ ܡܢ ܝܡܝܢܗ ܘܡܢ ܣܡܠܗ<EOS> ܗܟܢܐ ܐܡܪ ܠܕܡܢ ܝܡܝܢܗ<EOS> ܕܟܦܢܬ<EOS>
ܘܝܗܒܬܘܢ ܠܝ ܠܡܐܟܠ<EOS> ܘܨܗܐ ܗܘܝܬ ܘܐܫܩܝܬܘܢܢܝ<EOS> ܘܐܬܟܪܗܬ ܘܣܥܪܬܘܢܢܝ<EOS> ܘܢܘܟܪܝܐ ܗܘܝܬ<EOS>
ܘܟܢܫܬܘܢܢܝ<EOS> ܘܐܝܟ ܗܠܝܢ ܐܡܪ ܠܕܡܢ ܣܡܠܗ<EOS> ܘܥܠ ܕܠܐ ܥܒܕܘ ܗܠܝܢ<EOS> ܫܕܪ ܐܢܘܢ ܠܬܫܢܝܩܐ<EOS> ܘܒ̈ܢܝ<EOS>
ܝܡܝܢܐ ܫܕܪ ܐܢܘܢ ܠܡܠܟܘܬܐ<EOS>
ܨܠܘܬܐ ܝܐܝܐ ܘܥܒ̈ܕܝܗ ܫܦܝܪܝܢ<EOS> ܘܨܠܘܬܐ ܡܬܩܒܠܐ ܟܕ ܢܝܚܐ ܗܘܐ ܒܗ<EOS> ܘܨܠܘܬܐ<EOS>
ܡܫܬܡܥܐ<EOS> ܟܕ ܫܘܒܩܢܐ ܡܫܬܟܚ ܒܗ<EOS> ܘܪܚܝܡܐ ܨܠܘܬܐ ܟܕ ܕܟܝܐ ܡܢ ܟܠ ܢ̈ܟܠܝܢ<EOS> ܘܨܠܘܬܐ ܚܝܠܬܢܝܬܐ<EOS>
ܟܕ ܚܝܠܗ ܕܐܠܗܐ ܡܫܬܡܠܐ ܒܗ<EOS> ܘܗܕܐ ܕܟܬܒܬ ܠܟ ܚܒܝܒܝ<EOS> ܕܐܢܫ ܢܥܒܕ ܨܒܝܢܗ ܕܐܠܗܐ<EOS> ܘܗܝ ܗܝ<EOS>
ܨܠܘܬܐ<EOS> ܐܢܐ ܓܝܪ ܗܟܢܐ ܡܬܚܙܝܐ ܠܝ<EOS> ܕܫܦܝܪܐ ܗܝ<EOS> ܘܠܐ ܡܛܠ ܕܐܡܪܬ ܠܟ<EOS> ܬܬܒܛܠ ܠܟ ܡܢ ܨܠܘܬܐ<EOS>ܐܠܐ ܝܬܝܪܐܝܬ ܗܘܝܬ ܡܬܚܦܛ ܐܢܬ ܠܘܬ ܨܠܘܬܐ<EOS> ܘܠܐ ܬܡܐܢ ܠܟ<EOS> ܐܝܟ ܕܟܬܝܒ ܕܐܡܪ ܡܪܢ<EOS> ܕܗܘܝܬܘܢ<EOS>
ܡܨܠܝܢ ܘܠܐ ܬܡܐܢ ܠܟܘܢ<EOS> ܘܒܥܝܪܘܬܐ ܗܘܝܬ ܡܬܚܦܛ<EOS> ܘܐܪܚܩ ܡܢܟ ܕܡܟܘܬܐ ܘܝܩܝܪܘܬܐ<EOS> ܘܗܘܝܬ ܫܗܪ<EOS>
ܒܐܝܡܡܐ ܘܒܠܠܝܐ<EOS> ܘܠܐ ܬܬܩܛܥ ܠܟ<EOS>
ܘܐܢܐ ܐܚܘܝܟ ܥ̈ܕܢܝܗ ܕܨܠܘܬܐ<EOS> ܐܝܬ ܓܝܪ ܒܥܘܬܐ ܘܬܘܕܝܬܐ ܘܬܫܒܘܚܬܐ<EOS> ܒܥܘܬܐ<EOS>
ܕܢܒܥܐ ܐܢܫ ܪ̈ܚܡܐ ܥܠ ܚ̈ܛܗܘܗܝ<EOS> ܘܬܘܕܝܬܐ ܕܡܘܕܐ ܐܢܬ ܠܐܒܘܟ ܕܒܫܡܝܐ<EOS> ܘܬܫܒܘܚܬܐ ܕܡܫܒܚ ܐܢܬ<EOS>
ܠܗ ܥܠ ܥܒ̈ܕܘܗܝ<EOS> ܙܒܢ ܕܐܝܬ ܠܟ ܥܩܬܐ ܩܪܒ ܒܥܘܬܐ<EOS> ܘܒܙܒܢ ܕܡܬܦܪܢܣ ܐܢܬ ܡܢ ܛܒ̈ܬܗ<EOS> ܗܘܝܬ ܡܘܕܐ<EOS>
ܠܝܗܘܒܐ<EOS> ܘܒܙܒܢ ܕܚܕܝܐ ܬܪܥܝܬܟ<EOS> ܩܪܒ ܬܫܒܘܚܬܐ<EOS> ܘܟܠܗܝܢ ܨ̈ܠܘܬܟ ܒܦܘܪܫܢܐ ܗܘܝܬ ܡܨܠܐ ܠܗܝܢ<EOS>
ܩܕܡ ܐܠܗܐ<EOS> ܘܚܙܝ ܕܐܦ ܕܘܝܕ ܒܟܠܙܒܢ ܗܟܢܐ ܐܡܪ ܗܘܐ<EOS> ܕܩܡܬ<EOS> ܕܐܘܕܐ ܠܟ ܥܠ ܕܝܢ̈ܝܟ ܙܕܝܩܐ<EOS> ܐܦ<EOS>
ܒܙܡܝܪܬܐ ܐܚܪܬܐ ܐܡܪ<EOS> ܫܒܚܘ ܠܡܪܝܐ ܡܢ ܫܡܝܐ<EOS> ܫܒܚܘܗܝ ܒܡܪ̈ܘܡܐ<EOS> ܬܘܒ ܐܡܪ<EOS> ܐܒܪܟ ܠܡܪܝܐ<EOS>
ܒܟܠܙܒܢ<EOS> ܘܒܟܠܙܒܢ ܬܫܒ̈ܚܬܗ ܒܦܘܡܝ<EOS> ܘܠܐ ܗܘܐ ܒܚܕ ܐܣܟܝܡ ܡܨܠܐ ܗܘܐ<EOS> ܐܠܐ ܐܢ ܒܦܘܪܫܢܐ<EOS>
ܘܐܢܐ ܚܒܝܒܝ ܗܟܢܐ ܫܪܝܪܐ ܠܝ<EOS> ܕܟܠ ܡܕܡ ܕܢܫܐܠܘܢ ܒܢܝ̈ܢܫܐ ܒܒܛܝܠܘܬܐ ܝܗܒ<EOS>
ܠܗܘܢ ܐܠܗܐ<EOS> ܘܡܢ ܕܒܨܕܘܐ ܡܩܪܒ ܠܐ ܨܒܐ ܒܗ<EOS> ܐܝܟ ܕܟܬܝܒ<EOS> ܡܟܝܠ ܗܕܐ ܡܬܒܥܝܐ ܠܡܨܠܝܢܐ<EOS> ܠܡܩܪܒ<EOS>
ܨܠܘܬܐ ܕܢܗܦܟܝܘܗܝ ܩܘܪܒܢܗ ܫܦܝܪ<EOS> ܕܠܡܐ ܢܫܬܟܚ ܒܗ ܡܘܡܐ<EOS> ܘܗܝܕܝܢ ܢܩܪܒܝܘܗܝ<EOS> ܕܠܐ ܢܟܬܪ ܠܗ<EOS>
ܩܘܪܒܢܟ ܥܠ ܐܪܥܐ<EOS> ܘܡܢܐ ܗܘ ܩܘܪܒܢܐ ܐܠܐ ܐܢ ܨܠܘܬܐ<EOS> ܐܝܟ ܕܡܢ ܠܥܠ ܟܬܒܬ ܠܟ<EOS> ܕܘܝܕ ܓܝܪ ܐܡܪ<EOS>
ܕܕܒܚܘ ܠܡܪܝܐ ܬܘܕܝܬܐ<EOS> ܘܫܠܡ ܠܡܪܝܡܐ ܢܕܪ̈ܝܟ<EOS> ܡܢ ܟܠܗܘܢ ܓܝܪ ܩܘܪ̈ܒܢܐ ܨܠܘܬܐ ܕܟܝܬܐ ܛܒܐ<EOS>
ܗܝ<EOS> ܐܬܚܦܛ ܡܟܝܠ ܚܒܝܒܝ ܠܘܬ ܨܠܘܬܐ ܕܡܡܠܠܐ ܚܠܦܝܟ<EOS> ܥܡ ܐܠܗܐ ܐܝܟ ܕܟܬܝܒ ܒܐܫܥܝܐ ܢܒܝܐ<EOS>ܟܕ ܐܘܕܥ ܐܢܘܢ ܚ̈ܛܗܝܗܘܢ ܠܒ̈ܢܝ ܐܝܣܪܝܠ<EOS> ܘܩܪܐ ܐܢܘܢ ܫ̈ܠܝܛܐ ܕܣܕܘܡ<EOS> ܚܠܦ ܒ̈ܢܝܐ ܕܪܒܝ<EOS>
ܘܪܡܪܡ<EOS> ܘܗܢܘܢ ܚܠܦܘ ܐܝܩܪܗܘܢ ܒܩܠܠܐ<EOS> ܡܢ ܠܥܠ ܐܡܪ ܥܠܝܗܘܢ ܐܫܥܝܐ ܕܒܢ̈ܝܐ ܪܒܝܬ ܘܪܡܪܡܬ<EOS> ܘܡܢ<EOS>
ܠܬܚܬ ܐܡܪ ܫ̈ܠܝܛܐ ܕܣܕܘܡ ܘܥܡܐ ܕܥܡܘܪܐ<EOS> ܘܟܕ ܠܐ ܫܡܥܘ ܒܩܠܗ ܕܢܒܝܐ ܕܐܡܪ ܥܠܝܗܘܢ<EOS> ܕܐܪܥܗܘܢ<EOS>
ܚܪܒܐ ܠܗ<EOS> ܘܩܘܪ̈ܝܗܘܢ ܝܩܕܢ ܠܗܝܢ ܒܢܘܪܐ<EOS> ܘܩܪܐ ܐܢܘܢ ܫܠܝ̈ܛܐ ܕܣܕܘܡ<EOS> ܘܥܡܐ ܕܥܡܘܪܐ<EOS> ܗܝܕܝܢ<EOS>
ܫܩܠܘ ܘܐܝܬܝܘ ܩܘܪ̈ܒܢܝܗܘܢ ܕܢܬܚܣܐ ܥܠܝܗܘܢ<EOS> ܘܠܐ ܐܬܩܒܠܘ ܩܘܪ̈ܒܢܝܗܘܢ ܕܣܓܝ ܠܗ ܥܘܠܗܘܢ<EOS> ܐܝܟ<EOS>
ܕܒܝܬ ܥܠܝ ܟܗܢܐ<EOS> ܐܡܪ ܓܝܪ ܒܟܬܒܐ ܕܠܐ ܢܬܚܣܐ ܥܘܠܐ ܕܒܝܬ ܥܠܝ ܒܕܒ̈ܚܐ ܘܒܩܘܪ̈ܒܢܐ<EOS> ܘܐܦ ܠܒܢ̈ܝ<EOS>
ܐܝܣܪܝܠ ܐܝܟ ܗܢܐ ܦܬܓܡܐ ܢܦܩ ܠܗܘܢ<EOS> ܐܡܪ ܠܗܘܢ ܓܝܪ ܐܫܥܝܐ ܕܠܡܢܐ ܗܘܝܢ ܠܝ ܣܘܓܐܐ ܕܕܒܚ̈ܝܟܘܢ<EOS>
ܐܡܪ ܡܪܝܐ<EOS> ܣܒܥܬ ܥܠܘ̈ܬܐ ܕܕܟܪ̈ܐ ܘܬܪܒܐ ܕܡ̈ܦܛܡܐ ܘܕܡܐ ܕܬܘܪ̈ܐ ܘܕܓܕ̈ܝܐ ܠܐ ܨܒܝܬ<EOS> ܡܢܘ ܠܡ<EOS>
ܒܥܐ ܗܠܝܢ ܡܢ ܐܝ̈ܕܝܟܘܢ<EOS> ܘܐܡܪܘ ܠܗ<EOS> ܘܠܡܢܐ ܟܕ ܒܥܝܬ<EOS> ܘܠܡܢܐ ܠܐ ܡܬܩܒܠܝܢ ܩܘܪ̈ܒܢܝܢ<EOS> ܐܡܪ<EOS>
ܠܗܘܢ ܓܝܪ ܢܒܝܐ<EOS> ܡܛܘܠ ܕܐܝ̈ܕܝܟܘܢ ܡܠܝܢ ܕܡܐ<EOS> ܐܡܪܝܢ ܠܗ ܡܢܐ ܦܘܪܣܐ ܐܝܬ ܠܢ<EOS> ܐܡܪ ܠܗܘܢ<EOS> ܣܚܘ<EOS>
ܘܐܬܕܟܘ ܘܐܥܒܪܘ ܒܝܫ̈ܬܐ ܕܥܒ̈ܕܝܟܘܢ ܡܢ ܩܕܡ ܥܝ̈ܢܝ<EOS> ܫܠܘ ܡܢ ܒܝܫ̈ܬܐ ܘܐܝܠܦܘ ܠܡܛܐܒܘ<EOS> ܥܩܒܘ<EOS>
ܕܝܢܐ ܘܐܛܐܒܘ ܠܛܠܝܡ̈ܐ<EOS> ܕܘܢܘ ܝܬ̈ܡܐ ܘܕܘܢܘ ܐܪ̈ܡܠܬܐ<EOS> ܐܡܪܝܢ ܠܗ ܠܢܒܝܐ ܘܡܐ ܕܥܒܕܢ ܗܠܝܢ ܡܢܐ<EOS>
ܢܗܘܐ ܠܢ<EOS> ܐܡܪ ܠܗܘܢ ܗܟܢܐ ܐܡܪ ܡܪܝܐ<EOS> ܡܐ ܕܥܒܕܬܘܢ ܗܠܝܢ ܬܘ ܢܡܠܠ ܥܡ ܚ̈ܕܕܐ<EOS> ܘܐܝܟܢܐ ܡܡܠܠܝܢ<EOS>
ܒܢ̈ܝܢܫܐ ܥܡ ܐܠܗܐ ܐܠܐ ܒܨܠܘܬܐ<EOS> ܟܕ ܠܝܬ ܒܗ ܡܘܡܐ<EOS> ܘܐܝܕܐ ܕܐܝܬ ܒܗ ܡܘܡܐ ܠܐ ܡܡܠܠܐ ܥܡ ܐܠܗܐ<EOS>ܐܝܟ ܕܟܬܝܒ ܕܐܡܪ ܒܗ ܒܦܬܓܡܐ<EOS> ܕܐܦܢ ܬܣܓܘܢ ܨܠܘܬܐ ܠܐ ܫܡܥ ܐܢܐ<EOS> ܡܛܠ ܕܐܝ̈ܕܝܟܘܢ ܡܠܝܢ ܕܡܐ<EOS>ܘܐܡܪ ܠܗܘܢ ܡܐ ܕܣܚܝܬܘܢ ܘܡܠܠܢ ܐܟܚܕܐ<EOS> ܐܢ ܢܗܘܘܢ ܚܛ̈ܗܝܟܘܢ ܐܝܟ ܙܚܘܪܝܬܐ ܐܝܟ ܬܠܓܐ ܐܚܘܪ<EOS>
ܐܢܘܢ<EOS> ܘܐܢ ܢܣܡܩܘܢ ܐܝܟ ܬܘܠܥܬܐ ܐܝܟ ܥܡܪܐ ܢܗܘܘܢ<EOS> ܘܐܢ ܬܬܛܦܝܣܘܢ ܘܬܫܡܥܘܢܢܝ ܛܘܒܗ ܕܐܪܥܐ<EOS>
ܬܐܟܠܘܢ ܘܐܢ ܠܐ ܬܬܛܦܝܣܘܢ ܘܬܬܚܪܘܢ<EOS> ܒܚܪܒܐ ܬܬܚܪܒܘܢܬܬܐܟܠܘܢ<EOS> ܦܘܡܗ ܕܡܪܝܐ ܡܠܠ<EOS>
ܐܘ ܐܪ̈ܙܐ ܡܫܒ̈ܚܐ ܕܩܕܡ ܚܙܐ ܐܫܥܝܐ<EOS> ܐܡܪ ܠܗܘܢ ܓܝܪ<EOS> ܕܐܝ̈ܕܝܟܘܢ ܡܠܝܢ ܕܡܐ<EOS>ܐܝܢܘ ܗܢܐ ܕܡܐ ܕܩܕܡ ܚܙܐ ܐܫܥܝܐ<EOS> ܐܠܐ ܕܡܗ ܕܡܫܝܚܐ<EOS> ܕܫܩܠܘ ܥܠܝܗܘܢ ܘܥܠ ܒܢܝ̈ܗܘܢ<EOS> ܘܕܡܐ<EOS>
ܕܢܒ̈ܝܐ ܕܩܛܠܘ<EOS> ܗܘ ܗܢܐ ܕܡܐ ܣܡܩ ܠܗ ܐܝܟ ܙܚܘܪܝܬܐ<EOS> ܘܐܝܟ ܬܘܠܥܬܐ<EOS> ܘܟܬܡ ܠܗ ܒܗܘܢ<EOS> ܘܠܐ<EOS>
ܡܬܕܟܝܢ<EOS> ܐܠܐ ܐܢ ܣܚܘ ܒܡܝܐ ܕܡܥܡܘܕܝܬܐ<EOS> ܘܫܩܠܝܢ ܦܓܪܗ ܘܕܡܗ ܕܡܫܝܚܐ<EOS> ܕܡܐ ܒܕܡܐ ܡܬܚܣܐ<EOS>ܘܦܓܪܐ ܒܦܓܪܐ ܡܬܕܟܐ<EOS> ܘܚܛ̈ܗܐ ܒܡܝܐ ܡܬܫܝܓܝܢ<EOS> ܘܥܡ ܪܒܘܬܐ ܨܠܘܬܐ ܡܡܠܠܐ<EOS> ܘܚܙܝ ܚܒܝܒܝ<EOS>
ܕܐܣܬܠܝܘ ܕܒ̈ܚܐ ܘܩܘܪ̈ܒܢܐ<EOS> ܘܚܠܦܝܗܘܢ ܨܠܘܬܐ ܐܬܓܒܝܬ<EOS> ܡܟܝܠ ܪܚܡ ܨܠܘܬܐ ܕܟܝܬܐ<EOS> ܘܗܘܝܬ ܥܡܠ<EOS>
ܒܒܥܘܬܐ<EOS> ܘܒܪܝܫ ܟܠܗܝܢ ܨ̈ܠܘܬܟ<EOS> ܨܠܘܬܗ ܕܡܪܟ ܗܘܝܬ ܡܨܠܐ<EOS> ܘܐܬܚܦܛ ܒܟܠܡܕܡ ܕܟܬܒܬ ܠܟ<EOS>ܘܒܟܠܙܒܢ ܕܡܨܠܐ ܐܢܬ<EOS> ܥܗܕ ܠܚܒܝܒܟ<EOS>
ܫܠܡܬ<EOS> ܬܚܘܝܬܐ<EOS> ܕܨܠܘܬܐ<EOS>