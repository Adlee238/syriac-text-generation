ܬܘܒ ܦܘܼܫܩܐ ܣܘܼܥܪܢܝܐ ܕܣܦܪ ܡܠ̈ܟܐ<EOS>
ܡܠܟܐ ܕܘܝܕ ܣܐܼܒ ܘܥܼܠ ܒܫ̈ܢܝܐ ܘܡܿܟܣܝܢ ܗܼܘܘ ܠܗ ܒܠܒܘ̈ܫܐ ܗ̄ ܠܘ ܡܛ݀ܠ<EOS>
ܕܠܝܬ ܗܼܘܐ ܠܗ ܠܒܘܼܫ̈ܐ ܠܐ ܫܿܚܢ ܗܼܘܐ ܘܐܦܠܐ ܡܛ݀ܠ ܣܝܒܘܼܬܐ ܣܓܝܐܬܐ܇ ܠܐ ܓܝܪ ܐܥܬܼܩ ܗܼܘܐ<EOS>
ܣܘܿܓܐܐ ܐܟܡܿܢ ܕܠܐ ܢܫܼܚܢ ܠܗ ܒܠܒܘܼܫ̈ܐ܇ ܐܠܐ ܩܪ ܦܓܪܗ ܡܼܢ ܨܘܡܐ ܘܫܗܪܐ ܘܥܡܠܐ ܕܬܝܒܘܼܬܐ<EOS>
ܘܡܬܼܬܝܬܝܐ ܐܒܝܫܓ ܠܗ ܠܘ ܡܛ݀ܠ ܕܬܫܚܢܝܘܗܝ ܐܦܢ ܓܘܼܫܡܐ ܛܠܚܐ ܚܡܝܼܡ܇ ܐܠܐ ܡܛ݀ܠ ܕܢܫܼܢܩ<EOS>
ܒܪܓܬܐ ܠܦܓܪܐ ܗܿܘ ܕܐܙܕܟܝܼ ܒܐܢܬܬ ܐܘܪܝܐ ܠܐ ܩܼܡ ܡܠܟܐ ܡܼܢ ܒܢ̈ܝܐ ܫܪܝܪ̈ܐ ܕܕܘܝܕ ܡܛ݀ܠ<EOS>
ܕܝܼܡܐ ܠܒܪܬ ܫܒܥ ܕܒܪܗܿ ܢܡܼܠܟ ܘܟܢ ܫܠܡܼܬ݀ ܠܗ ܘܡܛ݀ܠ ܕܢܕܥ ܥܡܐ ܕܐܫܬܒܼܩܬ݀ ܚܛܝܼܬܗ ܘܐܠܐ<EOS>
ܠܘ ܡܼܢ ܒܪܬ ܫܒܥ ܩܿܐܡ ܗܼܘܐ ܡܠܟܐ ܘܡܢܗܿ ܕܗ݀ܝ ܕܢܦܼܠ ܥܡܗܿ ܐܩܝܼܡ ܐܠܗܐ ܡܠܟܐ ܐܝܟܢܐ<EOS>
ܕܢܪܓܫ ܟ݀ܠܢܫ ܕܐܫܬܒܼܩܬ݀ ܣܟܠܘܼܬܗ ܠܐ ܩܼܛܠ ܕܘܝܕ ܠܝܘܿܐܒ ܒܚ̈ܘܗܝ ܥܠ ܕܩܼܛܠ ܠܐܒܢܝܪ ܡܛ݀ܠ<EOS>
ܕܪܒ ܚܝܠܐ ܗܼܘܐ ܕܕܠܡܐ ܢܬܦܼܠܓ ܥܡܐ ܥܠܘܗܝ ܘܐܦܠܐ ܥܒ̈ܕܘܗܝ ܢܗܝܡܢܘܼܢܝܗܝ ܐܘܿ ܡܛ݀ܠ ܕܣܢܝܼܩ ܗܼܘܐ ܥܠܘܝܗ<EOS>
ܕܢܥܘܿܠ ܕܢܦܘܿܩ ܒܩܪܒܐ܇ ܠܐ ܓܝܪ ܕܢ ܕܝܼܢܗ ܘܐܦܠܐ ܕܫܡܥܝܼ ܕܨܚܝܗ ܟܕ ܙܕܩ ܕܠܫܡܥܝ ܢܩܛܘܿܠ<EOS>
ܡܛ݀ܠ ܕܟܬܝܼܒ ܒܢܡܘ̈ܣܐ ܕܟ݀ܠ ܕܡܿܨܚܐ ܠܐܠܗܐ ܘܠܡܠܟܐ ܢܡܘܼܬ ܐܠܐ ܡܛ݀ܠ ܕܙܟܼܐ ܘܗܦܼܟ ܘܐܬܚܫܼܒ<EOS>
ܕܠܐ ܢܛܘܿܠ ܘܕܠܐ ܢܬܚܼܙܐ ܥܿܒܪ ܥܠ ܢܡܘܿܣ ܦܩܼܕ ܕܒܪܗ ܢܩܛܠܝܼܘܗܝ ܘܝܘܿܐܒ ܕܐܚܼܕ ܓܘܣܐ<EOS>
ܒܡܕܒܚܐ<EOS> ܡܼܢ ܬܡܢ ܕܒܼܪܗ<EOS> ܐܝܟ ܕܟܬܝܼܒ ܒܢܡܘܿܣܐ ܕܡܼܢ ܡܕܒܚܐ ܕܒܼܪܝܗܝ ܠܩܼܛܠܐ ܠܫܡܥܝܼ ܣܼܡ<EOS>
ܢܡܘܿܣܐ ܕܐܢ ܢ݀ܛܪ ܠܗ ܡܫܼܬܘܙܒ ܡܛ݀ ܕܠܐ ܦܩܼܕ ܠܗ ܐܒܘܼܗܝ ܩܪܝܼܚܐܝܬ ܕܩܛܘܿܠܝܗܝ ܐܠܐ ܕܥܒܼܕ<EOS>
ܠܗ ܐܝܟ ܚܟܝܼܡܘܼܬܟ ܠܐܕܘܢܝܐ ܩܼܛܠ ܡܛ݀ܠ ܕܫܐܼܠ ܠܐܒܝܫܓ ܒܡܠܼܟܐ ܕܝܘܐܝܒ ܘܕܐܒܝܬܪ ܟܗܢܐ<EOS>
ܐܝܟܢܐ ܕܟܕ ܠܡܠܟܬܐ ܢ݀ܣܒ ܢܨܛܼܠܐ ܥܡܐ ܒ݀ܬܪܗ ܘܢܐܡܼܪ ܕܐܠܘܼܠܐ ܕܫܿܘܐ ܗܼܘܐ ܠܡܠܟܘܼܬܐ ܐܦܠܐ<EOS>
ܠܡܠܟܬܐ ܢܣܼܒ ܗܼܘܐ ܘܥܠ ܕܐܡܼܪ ܕܠܝܼ ܙܿܕܩܐ ܗܼܘܬ݀ ܡܠܟܘܼܬܐ ܠܐ ܥܕܝܼܠ ܫܠܝܡܘܿܢ ܒܩܼܛܠܗ<EOS>
ܡܛ݀ܠ ܕܐܢ ܦܫܼ ܐܬܦܠܓܼܬ݀ ܗܼܘܬ݀ ܡܠܟܘܼܬ ܫܪܝܪܐܝܬ ܝܼܬܒ ܐܠܗܐ ܥܠ ܐܪܥܐ ܗ̄ ܐܬܪܥܝܪ ܘܨܒܼܐ<EOS>
ܒܟܝܬܐ ܕܒܢܝܿܬ ܘܨ݀ܒܐ ܒܐܪ̈ܥܢܐ ܘܒܒܝܬܐ ܕܐܬܒܢܝܼ ܠܗ ܗܿܝܕܝܢ ܕܝܼܬܒ ܟܕ ܥܠ ܐܠܗܐ ܡܬܐܼܡܪܐ<EOS>
ܥܠ ܠܐ ܡܬܬܙܝܼܥܢܘܼܬܗ ܕܟܝܢܐ ܘܟܘܼܬܪܗ ܕܒܠܐ ܡܣܝܟܘܼܬܐ ܡܒܕܩܐ ܬܘܼܒ ܝܼܬܒ ܥܠ ܐܪܥܐ<EOS> ܐܡܬܝ<EOS>
ܕܥܠ ܟܪ̈ܘܒܐ ܝ݀ܬܒ ܗܼܘܐ܇ ܐܬܓܠܝܼ ܕܝܢ ܒܒܣܪ ܩܕܡ ܝܣܪܐܝܠ ܘܝܼܬܒ ܒܗܝܘܢܿ ܘܐܠܼܦ ܒܫܘܪܩܝ̈ܗܿ<EOS>
ܝܼܬܒ ܬܘܼܒ ܝܿܬܒ܇ ܒܗܿܢܘܿܢ ܕܡܗܝܡܢܝܼܢ ܒܗ ܘܥܿܡܪ ܒܗܘܿܢ ܥܠܬܐ ܕܟܦܢܐ ܕܒܝܘ̈ܡܝ ܐܠܝܐ<EOS>
ܚܛܝܼܬܐ ܗܼܘܬ݀ ܕܥܡܐ ܕܣܓܼܕܘ ܠܦܬܟܪ̈ܐ ܕܒܡܥܒܕܢܘܼܬܐ ܕܐܚܒ ܘܕܐܝܙܒܝܠ ܘܐܦ ܥܡܡ̈ܐ ܕܟ݀ܠܗܿ<EOS>
ܐܪܥܐ ܐܫܬܼܢܩܘ ܒܟܦܢܐ ܗܿܘ ܡܛ݀ܠ ܒܝܫܘܼܬܗܘܿܢ ܘܡܛ݀ܠ ܕܠܦܬܟܪ̈ܐ ܣ݀ܓܕܝܼܢ ܗܼܘܘ ܢܗܼ،ܐ ܠܡ<EOS>
ܟܦܢܐ ܥܠ ܐܪܥܐ ܥܕܡܐ ܕܐܡܿܪ ܗ̄ ܠܐ ܚܒܼܫ ܠܙܒܢܐ ܒܬܗܘܡܐ ܐܝܟܢܐ ܕܢܫܚܘܿܩ ܘܢܚܼܫ ܠܠܒܗ ܘܥܕܡܐ<EOS>
ܕܐܡܿܪ ܐܡܿܪ ܘܠܘ ܥܕܡܐ ܕܢܐܼܡܪ ܡܪܝܐ ܡܛ݀ܠ ܕܢܒܗܼܬ ܠܐܠ̈ܗܐ ܕܥܡܡ̈ܐ ܘܠܦܬܟܪ̈ܐ ܕܐܚܒ ܕܗܐ<EOS>
ܐܢܿܐ ܕܐܝܿܬܝ ܒܪܢܫܐ ܐܣܿܪܼܬ ܢܫܪܘܿܢ ܗܼܢܘܢܿ ܐܢ ܐܠܗ̈ܐ ܐܢܘܢܿ܇ ܘܢܠܦ ܬܘܼܒ ܕܐܝܼܬ ܫܘܼܠܛܢܐܢ<EOS>
ܠܢܛܪ̈ܝ ܦܘܼܩ̈ܕܢܐ ܕܢܐܣܪܘܢܼ ܘܢܫܪܘܢܿ܇ ܘܠܘ ܕܝܢ ܝܼܣܪܐܝܠ ܕܒܛܠ ܕܝܬܝܩܝ ܐܫܬܢܩ܇ ܐܠܐ ܐܦ ܟ݀ܠܗ<EOS>
ܥܡܐ܇ ܡܛܠ ܕܢܪܕܐ ܠܥܡ̈ܡܐ ܘܢܠܦ ܐܢܘܿܢ ܬܘܬܐ ܘܕܠܐ ܢܫܼܟܚ ܝܣܪܐܝܠ ܣܝܒܪܬܐ ܡܼܢ ܥܡܡ̈ܐ ܘܠܐ<EOS>
ܢܪܓܫ ܒܟܦܢܐ ܟܕ ܡܫܟܚ ܠܚܡܐ ܘܕܠܐ ܒܥܠܼܬ ܬܘܼܪܣܝܐ ܕܡܫܼܬܟܚ ܠܥܡ̈ܡܐ ܢܘܪܒܘܢܼ ܠܐܠ̈ܗܝܗܘܢܿ܇<EOS>
ܘܝܼܣܪܐܝܠ ܢܐܼܡܪ ܕܐ̈ܠܗܐ ܕܥܡ̈ܡܐ ܡܝܬܪܝܼܢ ܘܕܢܒܗܬܘܢܼ ܬܘܼܒ ܡܼܢ ܥܡܡ̈ܐ ܡܛ݀ܠ ܕܣܓܼܕ<EOS>
ܝܼܣܪܐܝܠ ܠܐܠ̈ܗܝܗܘܢܿ ܓܼܕܫ ܠܗ ܗܿܠܝܢ ܙܠ ܐܬܛܫܐ ܒܢܚܠܐ ܗ̄ ܡܼܢ ܗܕܐ ܐܪܓܫܼܘܥܡܡ̈ܐ ܕܐܠܗܗ ܕܝܼܣܪܐܝܠ ܣܥܼܪ ܟܦܢܐ܇ ܡܛܠ<EOS>
ܕܥܩܼܒܘ ܥܠܘܗܝ ܠܘܬ ܥܡܡ̈ܐ ܘܒܝܕ ܒܥܬܐ ܕܠ ܐܠܝܐ܇ ܟܪ̈ܘܙܐ ܕܐܚܒ ܡܘܕܥܝܼܢ ܗܼܘܘ ܕܐܠܝܐ ܐܣܼܪ<EOS>
ܠܫܡܝܐ ܒܢܚܠܐ ܛܫܝܗ ܘܠܘ ܒܕܘܼܟ ܐܚܪܝܢ ܐܝܟ ܕܣܼܬܪ ܠܐܪܡܝܐ܇ ܡܛ݀ܠ ܕܢܛܥܡ ܚܫܐ ܕܡܙܓ ܘܢܩܪܒ<EOS>
ܒܥܘܼܬܐ ܚܠܦ ܥܠܡܐ ܟܕ ܚܿܙܐ ܕܐܦ ܡܝ̈ܐ ܕܢܚܠܐ ܝܼܒܫܘ ܘܥܠܡܐ ܡܿܛܪܦܼ ܠܘܬ ܐܢܬܬܐ ܫܕܪܗ ܡܛ݀ܠ<EOS>
ܡܝܬܪܘܬܗܿ ܕܐܝܬܝܗܿ ܗܼܘܬ݀ ܪܚܡܬ ܐܠܗܐ ܘܐܟܣ̈ܢܝܐ ܘܥܠܗܿܝ ܠܐ ܫܒܼܩܗܿ ܕܬܬܐܼܠܨܝ ܒܟܦܢܐ<EOS>
ܘܝܼܕܝܼܥܐ ܡܝܬܪܘܼܬܗܿ ܡܼܢ ܗ݀ܝ ܕܟܕ ܫܐܼܠ ܡܝ̈ܐ ܘܠܚܡܐ ܒܪ ܫܥܬܗ ܐܝܬܼܝܬ݀ ܠܗ ܟܿܠܡܐ<EOS>
ܕܒܩܢܝܐ ܗܼܘܬ݀ ܘܥܿܡܪ ܥܡܗܿ ܘܡܿܣܒܥ ܠܗܿ ܟܕ ܗܿ،ܐ ܚܘܪܐ ܠܢܟܦ̈ܐ ܘܕܟܠܐ ܠܡܩܒ̈ܠܢܘܬܐ ܡܼܢ<EOS>
ܡܘܬܐ ܕܟܦܢܐ ܐܡܝܼܬ ܐܠܗܐ ܠܒܪܗܿ ܕܐܢܬܬܐ ܒܡܘܬܐ ܐܚܪܢܐ ܐܝܟܢ ܕܟܕ ܡܦܝܼܣ ܥܠ ܗܢܐ ܡܝܼܬܐ<EOS>
ܢܦܝܼܣ ܥܠ ܡܝܼ̈ܬܐ ܕܟܦܢܐ ܐܒܐܫܼܬ ܠܡܩܼܛܠ ܒܪܗܿ ܗ̄ ܘܐܝܟ ܗܘܿ ܕܦܢܝܼ ܠܗ ܡܪܝܐ ܕܐܢ ܐܢܿܐ<EOS>
ܠܚܕ ܐܡܝܿܬܬ ܟܕ ܡܿܒܓܢ ܐܢܬ܇ ܐܢ ܕܠܣܓܝ̈ܐܐ ܐܒܐܼܫܬ ܕܢܡܘܼܬܘܢܼ ܠܟܦܢܐ ܐܝܟܢ ܐܗܿܡܐ ܐܪܡܠܬܐ<EOS>
ܛܘܼܦܣܐ ܕܥܕܬܐ ܕܐܪܡܼܠܬ݀ ܡܼܢ ܣܛܢܐ ܘܗܼ،ܐ ܠܗܿ ܓܒܪܐ ܡܫܝܼܚܐ ܠܚܡܐ ܐܪܙ ܦܓܪܐ܇ ܘܡܫܚܐ ܐܪܙ<EOS>
ܡܘܪܘܢ ܬܠܬ ܙܒܢ̈ܝܼܢ ܐܬܡܫܚ ܥܠ ܛܠܝܐ ܘܢܚܡܼܗ ܛܘܼܦܣܐ ܕܗܿܢܘܿܢ ܕܡܝܼܬܘ ܒܚܛܝܼܬܐ ܘܒܬܠܬܐ<EOS>
ܩܢܘܼ̈ܡܐ ܡܿܘܕܝܢ ܘܚܿܐܝܢ ܒܬܠܝܬܝܘܼܬ ܓܡ̈ܥܬܐ ܕܒܡܥܡܘܕܝܬܐ ܘܐܦ ܡܫܝܼܚܐ ܒܬܠܬܐ ܝܘܡ̈ܝܼܢ<EOS>
ܕܐܬܓܼܗܢ ܥܠ ܐܕܡ ܐܚܼܝܗ ܘܡܿܝܬܝܢ ܠܗ ܥܘܼܪ̈ܒܐ ܡܐܟܘܿܠܬܐ ܗ̄ ܐܢܫܝܼ̈ܢ ܐܡܿܪܝܼܢ ܕܡܛ݀ܠ ܕܟܗܢܐ<EOS>
ܗܼܘܐ ܐܠܝܐ ܡܼܢ ܕܚܼܙܘ ܚܒܪ̈ܘܗܝ ܕܡܼܢ ܩܕܡ ܚܡܬܗ ܕܐܚܒ ܥܪܼܩ܇ ܣܿܝܡܝܼܢ ܗܼܘܘ ܡܢܬܗ ܘܥܘܼܪܒܐ<EOS>
ܒܦܘܼܩܕܢܗ ܕܐܠܗ ܫܿܩܠ ܗܼܘܐ ܘܡܿܘܒܠ ܠܗ ܘܠܘ ܡܠܐܟܐ ܕܐܬܕܡܝܼ ܠܥܘܼܪܒܐ ܐܚܪ̈ܢܐ ܐܡܿܪܝܼܢ<EOS>
ܕܐܢܫ ܢܒܝܐ ܕܚܿܠ ܠܐܠܗܐ ܐܬܓܼܠܝܬ݀ ܠܗ ܗܕܐ ܘܡܿܒܫܠ ܗܼ، ܘܣܿܐܡ ܗܼ،ܐ ܒܣܪܐ ܘܠܚܡܐ ܒܨܦܪܐ܇<EOS>
ܘܐܬܿܐ ܥܘܼܪܒܐ ܘܡܿܘܒܠ ܠܗ ܐܚܪ̈ܢܐ ܐܡܼܪܘ ܕܡܼܢ ܦܬܘܪܗ ܕܐܚܒ ܚܿܛܦ ܗܼܘܐ ܥܘܼܪܒܐ ܘܡܿܘܒܠ<EOS>
ܐܚܪ̈ܢܐ ܐܡܼܪܘ ܕܡܼܢ ܦܬܘܪܗ ܕܝܘܫܦܛ ܡܠܟܐ ܕܝܗܘܕܐ ܡܼܢ ܒܝܬ ܡܝܓܪ̈ܣܐ ܘܗܕܐ ܒܡܥܒܕܢܘܼܬܐ<EOS>
ܕܐܠܗܐ܇ ܗܕܐ ܡܿܢ ܠܐ ܡܬܕܟܪܢܝܼܬܐ ܗܿܝ ܠܒܢܝ̈ܢܫܐ ܐܦܪܘܡ ܠܚܡܐ ܕܠܐ ܐܦܐ ܘܒܣܪܐ ܒܪܝܼܬܐ ܚܿܕܬܐ<EOS>
ܡܫܼܬܕܪ ܗܼܘܐ ܠܗ ܐܘܪܥܐ ܕܢܨܝܼܒܝܼܢ ܐܡܿܪ ܕܒܪܝܼܬ ܚܿܕܬܐ ܠܐ ܐܝܬܝܗܘܿܢ ܘܐܦܢ ܡܿܨܐܼ ܐܠܗܐ<EOS>
ܕܢܥܒܼܕ ܡܕܡ ܡܼܢ ܠܐ ܡܕܡ܇ܐܠܐ ܠܐ ܚܿܙܝܢܢ ܕܥܒܼܕ ܠܠܚܡܐ ܐܠܐ ܡܼܢ ܡܕܡ ܦܪܚܬܐ ܛܡܐܬܐ ܐܝܟ<EOS>
ܕܒܢܡܘܿܣܐ ܐܝܬܼܝܬ݀ ܠܡܐܟܘܠܬܐ ܐܝܟܢܐ ܕܢܠܦ ܕܠܝܬ ܒܒܪܝܬܐ ܡܕܡ ܕܛܡܐܐ ܘܕܢܚܘܐ ܕܡܚܝܼܠ ܗܼܘܐ<EOS>
ܢܡܘܿܣܐ ܘܥܬܝܼܕ ܗܼܘܐ<EOS>
ܕܢܬܼܒܛܠ ܘܕܠ̈ܟܐܢܐ ܢܡܘܿܣܐ ܠܐ ܣܝܼܡ ܐܬܚܙܝܼ ܐܠܝܐ ܩܕܡܐܝܬ ܠܥܘܿܒܕܝܐ ܐܝܟܢܐ ܕܢܠܦ<EOS>
ܫܦܝܼܪ̈ܬܐ ܕܣܼܥܪ ܥܘܿܒܕܝܐ ܕܐܘܟܼܠ ܠܟܦ̈ܢܐ ܘܢܬܬܢܝܼܚ ܡܼܢ ܛܟܢܼܗ܇ ܡܛ݀ܠ ܟ̈ܐܢܐ ܕܐܠܝܼܨܝܼܢ<EOS>
ܒܡܥܪ̈ܐ ܘܗ݀ܝ ܕܐܡܼܪ ܕܐܢܿܐ ܗܿܘ ܒܠܚܘܕܝ ܐܫܬܿܚܪܬ ܗ̄ ܠܘ ܟܕ ܡܫܼܬܒܗܪ ܕܗܼܘ ܒܠܚܘܕܘܗܝ<EOS>
ܐܝܼܬܘܗܝ ܙܕܝܼܩܐ ܐܡܼܪ ܠܗܕܐ ܐܠܐ ܠܚܛܗܝܐ ܩܛܪܓ ܕܓܡܼܪܘ ܠܙܕܝܩ̈ܐ ܡܛ݀ܠ ܕܟܿܐܒ ܠܗ ܥܠ ܐܒܕܢܐ<EOS>
ܕܙܕܝܼ̈ܩܐ ܫܒܥܐ ܐܠܦܝܼ̈ܢ ܫܒܩܿܬ ܗ̄ ܓܠܼܐ ܠܗ ܥܠ ܐܚܪ̈ܢܐ ܕܠܐ ܐܬܪܦܝܼܘ ܡܼܢ ܫܪܪܐ ܬܚܘܿܬܝ<EOS>
ܢܘܼܪܐ ܡܼܢ ܫܡܝܐ ܗ̄ ܐܘܒܼܕ ܠܚܡܫܝܼܢ ܘܚܡܫܝܼܢ ܡܛ݀ܠ ܕܦܩܼܕ ܐܢܘܿܢ ܐܚܙܝܐ ܘܐܝܙܒܝܠ ܕܡܐ<EOS>
ܕܢܚܘܿܬ ܥܡܗܘܿܢ ܒܐܘܪܚܐ ܗܕܡ ܗܕܡ ܢܬܒܪܘܼܢܝܗܝ ܘܟܕ ܡܿܛܥܝܢ ܒܗ ܩܪܐܘܗܝ ܢܒܝܐ ܕܐܠܗܐ ܘܟܕ<EOS>
ܡܿܛܥܝܢ ܒܗ ܩܪܐܘܗܝ ܢܒܝܐ ܕܐܠܗܐ ܗܘܼ ܕܝܢ ܟܕ ܝܼܕܥ ܒܪܘܼܚܐ ܠܒܝܼܫܘܼܬܗܘܿܢ ܐܘܩܕ ܐܢܘܿܢ<EOS>
ܒܙܒܢ̱ܬܐ ܕܬܠܬ ܟܕ ܐܬܬܘܝܼ ܐܚܙܝܐ ܒܪ ܐܚܒ ܫܕܪ ܒܬܪܗ ܬܡܝܼܡܐܝܬ ܘܥܠܗ݀ܝ ܢܚܼܬ ܠܘܬܗ ܥܡ<EOS>
ܐܝܙܓ̈ܕܐ ܘܐܟܣܼܗ ܥܠ ܪܘܼܫܥܐ ܕܝܼܠܗ ܬܪܣܝܼ ܡܕܒܚܐ ܗ̄ ܠܘ ܕܡܕܒܚܐ ܒܢܼܐ ܗܼܘܐ ܬܡܢ ܘܐܣܬܼܚܦ<EOS>
ܐܠܐ ܣܘܼܚܦܐ ܩܿܪܐ ܠܒܘܼܛܠܐ ܕܕܒܚ̈ܐ ܩܘܪ̈ܒܢܐ ܕܗܘܼܘ ܒܗܿܘ ܙܒܢܐ ܥܒܕ ܚܐܪܝܼܬܐ ܐܝܟ ܒܝܬ<EOS>
ܣܐܬܝܢ ܗ̄ ܐܝܟ ܒܝܬ ܙܪܥܐ ܕܚܕ ܓܪܝܼܒܐ ܚܦܼܪ ܚܕܪ ܡܕܒܚܐ ܐܟܡܢ ܕܢܦܣܘܿܩ ܥܠܼܬܐ ܕܒܝܼܫ̈ܐ<EOS>
ܐܟܡܿܢ ܕܢܘܼܪܐ ܛܡܝܼܪܐ ܬܡܢ ܒܩܘܼܪ̈ܒܢܐ ܘܕܠܩܼܬ݀ ܐܣܝܝ̈ܗܿ ܗ̄ ܢܩܼܕܗ ܘܕܟܝܗ ܐܠܝܐ ܐܪܙ<EOS>
ܡܫܝܼܚܐ ܡܕܒܚܐ ܐܪܙ ܠܒܐ ܐܢܫܝܐ ܕܣܚܝܼܦ ܗܼܘܐ ܘܡܝܒܠ ܒܦܬܟܪܘܼܬܐ ܘܐܩܝܼܡܗ ܡܪܢ܇ ܐܟܡܐ ܕܐܠܝܐ<EOS>
ܐܩܝܼܡ ܘܐܣܠܝܼ ܠܡܕܒܚܐ ܬܪܬܥܣܪ̈ܐ ܟܐܦ̈ܐ܇ ܐܪܙ ܬܪܥܣܪ ܫܠ̈ܝܼܚܐ ܕܥܠܝܗܘܿܢ ܡܿܣܩ ܥܠܡܐ ܕܒܚ̈ܐ<EOS>
ܪ̈ܘܚܢܐ ܘܚܘܼܫ̈ܒܐ ܕܟܝ̈ܐ ܒܫܪܘܬܐ ܐܘܓܠܝܬܐ ܘܟܐܦܐ ܩܕܡܝܬܐ ܦܛܪܘܣ ܕܥܠܘܗܝ ܐܬܒܼܢܝܬ݀ ܥܕܬܐ<EOS>
ܡܕܒܚܐ ܠܨܠܝܒܐ ܬܘܪܐ ܕܐܬܼܕܒܚ ܐܪܙ ܡܪܢ ܕܐܬܼܕܒܚ ܚܠܦ ܥܠܡܐ ܚܐܪܝܼܬܐ ܐܘܿܟܝܼܬ ܚܦܪ̈ܐ ܕܒܗ<EOS>
ܡ̈ܝܐ ܐܪܙ ܡܥܡܘܕܝܼܬܐ ܗ݀ܝ ܕܚܕܪ̈ܝ ܡܕܒܚܐ ܘܒܩܪܝܼܒܘܼܬܗ ܣܝܼܡܐ ܩܘܼ̈ܠܐ ܐܪܒܥ ܕܬܠܬ ܙܒܢ̈ܝܼܢ<EOS>
ܡܬܼܢܣ̈ܒܢ ܥܠ ܡܕܒܚܐ ܘܥܠ ܝܩ̈ܕܐ ܕܗܿܘܝܢ ܬܪܬܥܣܪ̈ܐ ܒܡܢܝܢܐ ܐܪܙ ܬܪܥܣܪ ܫܠ̈ܝܼܚܐ ܩܘܼ̈ܠܐ<EOS>
ܪ̈ܘܚܢܝܬܐ ܕܐܫܼܕܘ ܡ̈ܝܐ ܪ̈ܘܚܢܝܐ ܐܘܿܟܝܼܬ ܫܩܼܝܐ ܕܡܠܦܢܘܼܬܐ ܐܪܝܼܡ ܥܝܢܘ̈ܗܝ ܐܠܝܐ ܐܪܙ<EOS>
ܒܪܐ ܕܐܡܼܪ ܕܫܒܚ ܒܪܟ ܕܒܪܟ ܢܫܒܼܚܟ ܢܘܼܪܐ ܕܢܚܼܬܬ݀ ܘܐܟܠܼܬ݀ ܠܡܝ̈ܐ ܘܠܕܒܚ̈ܐ ܘܠܟ̈ܐܦܐ<EOS>
ܦܟܟܼܬ݀ ܐܪܙ ܢܘܼܪܐ ܕܐܪܡܝܼ ܡܪܢ ܒܐܪܥܐ ܐܘܿ ܕܪܘܚܐ ܗܘܿ ܕܐܓܢ ܐܝܟ ܠ̈ܫܢܐ ܕܢܘܼܪܐ ܒܥܠܝܼܬܐ<EOS>
ܕܐܘܩܼܕܬ݀ ܠܗܘܠ̈ܢܝܬܐ ܘܡܪ̈ܢܝܬܐ ܥܠܡܢ̈ܝܬܐ ܘܠܪܛܝܼܒܘܼܬܐ ܕܗܢܝ̈ܐܘܬܐ ܫܟܝܼܪ̈ܬܐ ܘܠܒܘ̈ܬܐ<EOS>
ܩܫܝ̈ܐ ܘܕܡܝ̈ܝ ܠܟܐܦܐ ܪܟܟܼܬ݀ ܐܢܬ ܐܦܢܝܼܬ ܠܒܗܘܢܿ ܗܦܝܼܟܐ ܗ̄ ܡܐ ܕܐܣܼܥܬܥܣܪ̈ܝ ܗܿܠܝܢ<EOS>
ܗܿܦܟܝܼܢ ܡܼܢ ܕܚܠܼܬ ܫ̈ܐܕܐ<EOS>
ܐܟܠܼܬ݀ ܢܘܼܪܐ ܠ̈ܟܐܦܐ܇ ܕܢܒܗܬܘܢܼ ܣܓ̈ܘܿܕܐ ܕܟ̈ܐܦܐ܇ ܐܟܠܼܬ݀ ܩܝܣ̈ܐ ܢܚܦܪܘܢ ܣܓ̈ܕܝ<EOS>
ܠܓܠ̈ܝܼܦܐ ܐܟܠܼܬ݀ ܬܘܪ̈ܐ ܕܠܐ ܢܣܓܕܘܢ ܠܥܓ̈ܠܐ ܠܐ ܐܦܼܣ ܠܐܚܪ̈ܢܐ ܕܢܩܠܛܘܢܼ ܠܟܘܡܪ̈ܐ ܐܠܐ<EOS>
ܗܘܼ ܩܼܛܠ ܕܠܐ ܬܬܢܩܼܡܝ ܡܼܢ ܩܛ̈ܘܿܠܐ ܐܝܙܒܝܠ ܥܒܼܕ ܕܝܢ ܩܕܡܐܝܬ ܟܘܼܡܪ̈ܝ ܒܥܠܐ ܡܕܒܚܐ<EOS>
ܘܚܒܫܘܼ ܐܢܫ̈ܐ ܘܐܬܟܬܼܫܘ ܐܝܟ ܥܝܕ̈ܝܗܘܿܢ ܗ̄ ܓܘܼܫܡܗܘܿܢ ܡܨܠܦܝܼܢ ܗܼܘܘ ܘܡܚܪܛܝܼܢ ܐܝܟ ܥܝܕܐ<EOS>
ܕܦܠ̈ܚܝ ܫ̈ܐܕܐ܇ ܐܟܡܿܢ ܕܚܘܼܣ ܥܠܝܗܘܿܢ ܒܥܠܐ ܘܢܐܼܬܐ ܠܐܝܿܠܗܘܢܿ ܘܡܬܼܢܒܝܢ ܗܼܘܘ ܗ̄ ܕܗܐ<EOS>
ܐܬܼܐ ܠܗ ܘܩܼܪܒ ܕܢܼܐܬܐ ܒܨܠܘܿܬ ܐܠܝܐ ܢܦܫܗ ܫܢܼܝܬ݀ ܗܘܼܬ݀ ܒܥܠܐ ܥܢܝܼܢ ܗ̄ ܐܢܫ ܛܫܝܼܘ ܡܼܢ<EOS>
ܠܬܚܬ ܕܢܘܚܕ ܢܘܼܪܐ ܘܒܦܘܼܩܕܢ ܐܠܗܐ ܐܬܦܪܫܼܬ݀ ܢܦܫܗ ܡܼܢ ܦܓܪܗ܇ ܘܦܼܫ ܒܗܝܼܬܐ ܕܠܐ<EOS>
ܣܥܘܪܘܼܬܐ ܬܘܼܒ ܘܗ݀ܝ ܕܩܼܪܘ ܒܥܠܐ ܥܢܝܼܢ܇ ܐܪܙ ܛܥܝ̈ܐ ܕܡܼܢ ܫܘܼܪܝܐ ܘܥܕܡܐ ܠܫܘܼܠܝܡܐ<EOS>
ܐܬܬܛܥܝܼܘ ܡܼܢ ܐܟ݀ܠܩܪܨܐ ܘܠܐ ܐܬܼܥܕܪܘ ܘܐܦܠܐ ܗܦܼܟܘ ܡܼܢ ܒܝܼܫܘܼܬܗܘܿܢ ܥܕܡܐ ܕܐܬܼܐ ܣܝܦܐ<EOS>
ܗ̄ ܕܡܫܝܼܚܐ ܘܩܛܼܠ ܐܢܘܿܢ ܐܟܡܐ ܕܐܠܝܐ ܠܟܘܼܡܪ̈ܐ ܒܿܬܪ ܬܕܡܪ̈ܬܐ ܗܿܠܝܢ ܡܿܥܪܩ ܠܗ ܘܕܚܿܠ<EOS>
ܡܼܢ ܐܝܙܒܝܠ ܟܕ ܛܒ ܡܿܨܐܼ ܗܼ،ܐ ܕܢܦܼܪܩܗ ܐܟܡܿܢ ܕܠܐ ܢܬܬܪܝܼܡ ܒܐܝܠܝܢ ܕܣܥܼܪ ܘܕܠܐ<EOS>
ܢܣܼܬܒܪ ܐܠܗܐ ܐܢ ܓܝܪ ܠܦܬܟܪ̈ܐ ܕܠܐ ܡܠܼܬܐ ܣܓܼܕܘ ܟܡܐ ܠܐܠܝܐ ܕܣܥܼܪ ܚܝ̈ܠܐ ܕܐܝܟ ܗܿܠܝܢ<EOS>
ܐܟܡܐ ܕܥܒܼܕܘ ܒܦܘܠܘܿܣ ܘܒܪܢܒܐ܇ ܘܬܘܼܒ ܠܐ ܨܒܼܐ ܕܠܚܐܪܘܼܬܐ ܕܐܝܙܒܝܠ ܢܛܠܘܿ܇ ܘܕܢܠܦ ܠܣܓܝ̈ܐܐ<EOS>
ܕܠܐ ܡܛ݀ܠ ܬܕܡܪ̈ܬܐ ܢܟܬܪܘܢܼ ܠܢܣܝ̈ܘܢܐ ܐܠܐ ܕܢܥܪܩܘܢܼ܇ ܕܠܡܐ ܢܬܡܼܚܠ܇ ܐܘܿ ܟܕ ܚܿܝܣܝܼܢܢ ܥܠ<EOS>
ܪ̈ܕܘܦܐ ܐܘܿ ܡܛ݀ܠ ܠܒܝܼܒܘܼܬܢ ܢܦܠ ܒܪܡܘܼܬܐ ܡܢܐ ܥܿܒܕ ܐܢܬ ܗܪܟܐ ܐܠܝܐ ܗ̄ ܫܐܼܠܗ ܟܕ<EOS>
ܐܝܼܬܘܗܝ ܒܡܥܪܬܐ܇ ܐܝܟܢܐ ܕܠܐ ܢܬܬܪܝܡ ܕܗܼܘ ܠܚܘܕܘܗܝ ܣܿܓܕ ܠܗܿ܇ ܘܕܢܠܦܝܼܘܗܝ ܕܫܒܥܐ ܐ̈ܠܦܝܼܢ<EOS>
ܕܐܝܼܬ ܠܗ ܕܠܐ ܣܓܼܕܘ ܠܒܥܠܐ ܪܘܚܐ ܕܡܦܪܩܐ ܛܘܼܪ̈ܐ ܗ̄ ܡܛ݀ܠ ܓܝܪ ܕܢܒܥܕܝܘܗܝ ܢܝܼܚܐ ܘܕܠܐ<EOS>
ܢܥܒܼܕ ܬܘܼܒ ܐܝܠܝܢ ܕܥܒܼܕ ܒܐܣܪ ܠܫܡܝܐ ܘܩܼܛܠ ܠܟܘܡܪ̈ܐ܇ ܘܕܢܠܦ ܠܕܒܬܪܗ ܒܣܝܼܡܘܼܬܐ ܡܿܚܘܐ<EOS>
ܠܗ ܪܘܼܚܐ ܕܡܿܦܪܩܐ ܛܘܼܪ̈ܐ܇ ܘܙܘܥܐ ܘܢܘܼܪܐ ܘܟܕ ܒܚܕ ܡܼܢ ܗܿܠܝܢ ܠܐ ܡܠܼܠ ܥܡܗ܇ ܘܐܝܟ ܗܿܘ<EOS>
ܕܗܕܐ ܐܡܿܪ ܗܼܘܐ ܠܗ ܕܐܢ ܐܢܿܐ ܠܘ ܒܪܘܚܐ ܘܒܙܘܥܐ ܡܠܿܠܬ ܥܡܟ ܘܠܐ ܒܗܿܠܝܢ ܬܘܼܒ ܐܡܿܪܬ<EOS>
ܕܐܝܿܬܝ ܟܕ ܠܘ ܒܗܿܠܝܢ ܨ݀ܒܐ ܐܢܼܐ ܕܐܓܿܕ ܠܒܢܝ̈ܢܫܐ ܗ̄ ܒܩܛܝܪܐ ܘܕܚܼܠܬܐ ܘܙܘܥܬܐ ܐܠܐ<EOS>
ܒܡܫܝܢܘܼܬܐ ܘܫܘܼܕܠܐ ܘܗܕܐ ܐܝܬܝܗܿ ܗ݀ܝ ܕܒܩܠܐ ܕܡܡܠܐ ܪܟܝܼܟܐ ܚܕ ܟܡܐ ܐܢܬ ܕܐܝܼܬܝܟ ܒܪܢܫܐ<EOS>
ܡܨܛܠܝܢܐܙ ܘܠܐ ܘܿܠܐ ܠܟ ܐܦܠܐ ܠܟܿܠܗܘܢܿ ܒܢܝܢܫ̈ܐ ܕܒܬܪܟ ܕܒܩܠܐ ܕܙܘܥܐ ܘܢܘܼܪܐ ܘܩܫܝܘܼܬܐ<EOS>
ܕܛܢܢܐ ܘܚܡܼܬܐ ܬܬܚܫܚܘܢܼ܇ ܐܠܐ ܒܡܫܝܢܘܼܬܐ ܘܠܗܕܐ ܐܠܦܼ ܡܫܝܼܚܐ ܠܬܠ̈ܡܝܼܕܘܗܝ ܟܕ ܒܥܼܘ<EOS>
ܕܢܬܕܡܘܿܢ ܒܐܠܝܐ ܟܕ ܠܐ ܐܬܩܒܼܠܘ ܡܼܢ ܫܡܪ̈ܝܐ ܘܬܟܼܣ ܐܢܘܿܢ ܡܼܢ ܚܡܼܬܐ ܒܥܼܐ ܐܠܝܐ ܕܢܚܦܐ<EOS>
ܠܡܣܩܬܗ ܐܝܟܢܐ ܕܠܐ ܢܣܬܼܒܪ ܫܒܗܪܢܐ ܘܬܘܼܒ ܠܐ ܓܠܼܐ ܥܠܝܗܿ܇ ܒܕܝ݀ܕܥ ܗܼ،ܐ ܕܓܿܠܐ ܥܠܝܗܿ<EOS>
ܡܪܝܐ ܗ݀ܝ ܕܟܕ ܓܠܼܗܿ ܡܪܝܐ ܠܐ ܐܫܟܼܚ ܗܼܘ ܕܢܚܦܝܗܿ܇ ܘܠܐ ܨܒܼܐ ܬܘܼܒ ܕܢܘܕܥܼ ܕܠܐ ܬܟܼܪܐ<EOS>
ܠܐܠܝܼܫܥ ܟܕ ܡܬܓܼܠܙ ܡܢܗ ܘܕܠܐ ܢܫܼܐܠ ܡܢܗ ܡܕܡ ܩܫܝܐ܇ ܐܝܟ ܗܿܘ ܕܐܣܓܝܼܬ ܫܐܼܠܬ ܐܘܠܨܢܐ<EOS>
ܠܥܡܐ ܦܠܓܼ ܡܪܝܐ ܠܝܘܪܕܢܢ ܘܐܥܒܼܪܗ ܒܗ ܘܡܚܕܐ ܥܠܝܗ ܠܐܠܝܐ ܢܒܝܐ ܐܟܡܿܢ ܕܢܫܼܬܪܪ ܒܝܕ<EOS>
ܬܕܡܘܪܬܐ ܗܕܐ ܐܠܝܫܥ ܕܒܫܪܪܐ ܐܬܥܠܝܼ ܐܠܝܐ܇ ܘܠܐ ܢܒܥܝܘܗܝ ܬܘܼܒ ܠܐ ܗܼܘܐ ܐܦܠܐ ܐܚܪ̈ܢܐ<EOS>
ܘܥܠܗܕܐ ܒܓܼܠܝܐ ܗܼ،ܬ݀ ܡܣܩܬܗ ܕܢܬܼܠܒܒ ܐܠܝܫܥ ܘܢܫܼܐܠ ܟ݀ܠܗܝܢ ܕܨ݀ܒܐ ܘܕܢܫܬܪܪ ܒܢܒܝܘܼܬܐ<EOS>
ܐܬܼܘ ܐܢܫ̈ܝ ܩܪܝܼܬܐܠܘܬ ܐܠܝܫܥ ܗ̄ ܐܠܝܫ ܐܪܙ ܡܫܝܼܚܐ ܩܪܝܼܬܐ ܥܠܡܐ ܡ̈ܝܐ ܝܘܼܠ̈ܦܢܐ ܒܝܼܫ̈ܐ<EOS>
ܪ̈ܓܝܓܬܐ ܡܚܛܝ̈ܢܝܬܐ ܐܪܥܐ ܠܒܐ ܐܢܫܝܐ ܕܡܓܙܝ ܗܼܘܐ ܡܼܢ ܝܼܕܥܬܐ ܕܫܪܪܐ ܩܘܿܩܬܐ ܫܠܝܼܚܘܼܬܐ<EOS>
ܚܿܕܬܐ ܡܛ݀ܠ ܕܐܬܒܼܛܠ ܡܢܗ ܕܘܼܒܪܐ ܘܢܡܘܿܣܐ ܘܗܘܼܘ ܚܕ̈ܬܐ ܒܡܫܝܼܚܐ ܬܘܼܒ ܩܘܿܩܬܐ ܒܬܘܼܠܬܐ<EOS>
ܬܘܼܒ ܩܘܿܩܬܐ ܡܫܝܼܚܐ ܗܘ ܩܘܠܝܣܬܐ ܚܿܕܬܐ ܡܠܚܐ ܝܘܼܠ̈ܦܢܐ ܡܝܬܪ̈ܐ ܕܚܠܝܼܘ ܠܡܪܝܼܪܘܼܬܐ<EOS>
ܕܚܛܝܼܬܐ ܘܚܨܘ ܠܪܦܝܘܼܬܐ ܕܪ̈ܓܝܓܬܐ܇ ܘܡܕܟܘ ܠܦܟܝܗܘܼܬܐ ܡܒܘܼܥܐ ܐܟܿܠܩܪܨܐ ܗܿܘ ܕܗܼܘܐ ܥܠܼܬܐ<EOS>
ܕܐܣܝܘܼܬܐ ܦܘܼܢܝܐ ܕܒܢܝ̈ܢܫܐ ܠܘܬ ܚܘܼܠܡܢ ܗܿܘ ܩܕܡܝܐ ܕܚ̈ܝܐ ܕܠܐ ܡܝܘܿܬܘܼܬܐ ܠܐ ܢܗܼܘܐ<EOS>
ܕܡܿܐܬ ܘܡܿܓܙܐ ܗ̄ ܗܿܢܘܿܢ ܕܐܬܚܠܝܼܘ ܡܼܢ ܡܪܝܪܘܼܬܐ ܕܣܡܐܡ ܕܚܼܠܛ ܒܗܘܿܢ ܐܟܿܠܩܪܨܐ܇ ܘܒܣܼܡܬ݀<EOS>
ܦܢܝܼܗܘܼܬܗܘܿܢ܇ ܠܐ ܡܟܝܠ ܡܝܼ̈ܬܐ ܡܫܬܟܚܝܼܢ ܒܚܛܝܼܬܐ܇ ܐܦܠܐ ܡܬܓܠܙܝܼܢ ܡܼܢ ܝܼܕܥܬܐ<EOS>
ܘܝܗܡܢܘܼܬܐ ܘܣܒܪܐ ܘܚܘܼܒܐ ܒܙܢܐ ܐܚܪܢܐ<EOS> ܕܐܦ ܣܒܪܬܐ ܐܘܢܓܠܝܬܐ܇ ܠܘܬ ܠܐ ܡܝܘܿܬܘܼܬܐ ܚܝ̈ܐ<EOS>
ܐܚܪ̈ܢܐ ܕܪܚܝܼܩܝܼܢ ܡܼܢ ܥܬܝܼܕ ܕܬܥܼܠܐ ܠܢ ܬܘܼܒ ܡܘܬܒܗܿ ܕܩܪܝܼܬܐ ܫܦܝܼܪ ܗ̄ ܣܗܼܕܘ ܥܠ<EOS>
ܬܘܼܩܢ ܓܒܝܼܠܬܐ ܕܕܠܐ ܚܛܝܼܬ ܐܬܒܼܪܝܬ݀ ܡܝ̈ܐ ܒܝܼܫܝܼܢ ܗ̄ ܟܝܿܢܐ ܐܢܫܝܐ ܕܐܬܚܼܒܠ ܒܝܕ<EOS>
ܐܟ݀ܠܩܪܨܐ ܕܐܛܥܝܗ ܐܢܫ̈ܝ ܩܪܝܼܬܐ ܐܒܗ̈ܬܐ ܩܕܝܼܫ̈ܐ ܡܝ̈ܐ ܒܝܼܫܝܼܢ ܘܐܪܥܐ ܗ̄ ܕܦܐܪ̈ܐ ܠܐ<EOS>
ܡܫܬܼܡܠܝܢ ܐܝܟ ܙܕܩܗܘܿܢ ܘܠܐ ܐܪܝܼܟܘܼܬܐ ܕܚ̈ܝܐ ܕܒܢܝ̈ܢܫܐ ܕܡܿܝܐ ܕܙܥܘܪ̈ܐ ܡܿܝܬܝܼܢ ܗܼܘܘ<EOS>
ܬܘܼܒ ܣܩ ܩܪܚܐ ܗ̄ ܡܐ ܕܝܼܠܦܘ ܡܼܢ ܐܒܗ̈ܝܗܘ݀ܢ ܐܡܿܪܝܼܢ ܗܼܘܘ ܕܢܐܼܬܐ ܡܫܒܐ ܘܢܙܝܼܩܟ ܘܫܩܼܠܟ<EOS>
ܠܐܬܪܐ ܪܚܝܼܩܐ ܐܝܟ ܕܫܩܼܠ ܠܪܒܟ ܐܠܝܐ܇ ܩܪܚܐ ܓܝܪ ܥܙܝܼܙ ܘܐܢܦ ܠܟܿܠ ܕܡܫܟܚ ܐܝܟ ܗ݀ܝ<EOS>
ܕܒܩܪ̈ܚܝܟ ܕܠܚ ܐܢܘܿܢ܇ ܛܠ̈ܝܐ ܕܨܚܝܼܘ ܠܐܠܝܫܥ ܐܪܙ ܝܘܕ̈ܝܐ ܕܨܚܝܼܘ ܠܡܪܢ ܩܪܚܐ ܩܿܪܝܢ ܗܼܘܘ<EOS>
ܠܗ ܐܝܟ ܕܝܘ̈ܕܝܐ ܫܡܪܝܐ ܘܕܝܘܢܐ ܩܪܘ ܠܡܫܝܼܚܐ ܕܒ̈ܐ ܕܩܪܬܝ ܛܠ̈ܝܐ ܐܣܦܝܣܝܐܢܘܿܣ ܘܛܝܛܘܿܣ<EOS>
ܕܐܘܒܕܘ ܠܝܘܕ̈ܝܐ ܛܠ̈ܝܐ ܕܒܙܼܚܘ ܘܠܼܛ ܐܢܘܢ܇ ܠܘ ܡܛ݀ܠ ܨܥܪܗ ܠܼܛ ܐܢܘܿܢ ܐܠܐ ܕܒܢ̈ܝ ܟܘܼܡܪ̈ܐ ܕܩܼܛܠ ܐܠܝܐ ܗܼܘܘ܇ ܘܫܡܼܥ<EOS>
ܕܐܠܝܐ ܐܬܥܠܼ ܘܐܠܝܫܥ ܐܬܼܐ ܠܬܡܢ܇ ܘܐܠܦܼ ܐܢܘܿܢ ܐܢܫܝ̈ܗܘܢܿ ܕܢܦܩܘܢܼ ܘܢܓܚܟܘܢܼ ܘܢܐܡܪܘܢܼ<EOS>
ܕܣܩ ܐܦ ܐܢܬ ܠܫܡܝܐ ܐܝܟ ܕܣܠܼܩ ܐܠܝܐ ܪܒܟ ܡܕܝܢ ܥܠ ܕܓܚܼܟܘ ܒܐܠܝܐ ܠܛ ܐܢܘܿܢ ܘܦܪܬܝ ܬܪܬܝܢ<EOS>
ܕܒܝ̈ܢ ܒܢܒܝܘܼܬܐ ܘܨܠܘܿܬܐ ܕܐܠܝܫܥ ܐܬܼ، ܡܝ̈ܐ ܒܢܚ̈ܠܐ ܒܠܥܕ ܡܛܪܐ ܘܐܫܬܝܼܘ ܡܠ̈ܟܐ<EOS>
ܕܢܬܒܝܢܘܢܼ ܕܠܝܬ ܝܘܼܬܪܢܐ ܒܦܬܟܪ̈ܐ ܕܥܡܡ̈ܐ܇ ܘܗܕܐ ܬܕܡܘܪܬܐ ܕܡ̈ܝܐ ܡܼܢ ܐܠܗܐ ܗܼܘܬ݀ ܘܠܘ<EOS>
ܕܟܝܿܢܐ ܘܐܣܼܩ ܠܒܪܗ ܒܘܼܟܪܗ ܥܠܬܐ ܗ̄ ܐܚܒ ܫܥܼܒܕ ܗܼܘܐ ܠ̈ܡܘܐܒܝܐ ܘܡܣܩܝܼܢ ܗܼܘܘ ܠܗ<EOS>
ܡܕܐܬܐ ܘܟܕ ܡܝܼܬ ܐܚܒ ܡܪܕܘ ܥܠ ܒܪܗ ܘܣܠܼܩ ܗܼܘ ܘܝܘܿܫܦܛ ܡܠܟܐ ܘܗܿܘ ܕܐܕܘܡ ܥܠܝܗܘܿܢ܇ ܘܟܕ<EOS>
ܚܼܙܐ ܕܐܙܕܟܝܼ ܡܠܟܐ ܕܡܘܿܐܒ ܐܣܼܩ ܒܪܗ ܠܥܠܬܐ ܕܢܚܘܐܕܫܿܠܡ ܠܗܘܿܢ ܕܗܐ ܠܡ ܕܗܿܘ ܕܝܿܪܬ<EOS>
ܡܠܟܘܼܬܐ ܕܒܝܼܚ܇ ܡܟܝܼܠ ܫܿܠܡ ܐܢܼܐ ܠܟܘܿܢ ܘܝ݀ܗܒ ܐܢܼܐ ܡܕܐܬܐ ܘܟܕ ܕܚܼܠ ܕܢܦܼܬܚ ܠܡܕܝܢܬܐ<EOS>
ܕܕܠܡܐ ܟܕ ܥܿܐܠܝܼܢ ܠܐ ܡܫܟܚ ܕܢܩܪܒ ܥܡܗܘܢܿ܇ ܕܒܼܚ ܠܒܪܗ ܥܠ ܫܘܪܪܐ ܠܥܝܢܝ̈ܗܘܢܿ<EOS> ܕܟܒܪ<EOS>
ܢܚܘܼܣܘܢܼ ܥܠ ܕܫܪܟܐ ܐܚܪ̈ܢܐ ܕܐܣܼܩ ܠܒܪܗ ܕܒܼܚܐ ܠܐܠܗܗ ܕܟܒܪ ܢܦܨܝܘܗܝ ܡܼܢ ܡܘܬܐ ܠܒܗܼܬܬܐ<EOS>
ܕܠܐ ܪܚܿܡ ܠܐܠܗܐ܇ ܐܝܟ ܫܪܟܐ ܕܥܡ̈ܡܐ ܕܪܚܡܝܼܢ ܠܐܠ̈ܗܝܗܘܢܿ ܐܒܗܼܬ ܐܢܘܿܢ ܬܘܼܒ ܕܚܼܙܘ ܕܗܢܐ<EOS>
ܚܢܦܐ ܡܛ݀ܠ ܚܡܝܼܡܘܼܬܗ ܕܒܐܠܗܗ ܕܒܼܚ ܠܒܪܗ ܟܕ ܠܐ ܡܬܼܦܠܓ ܐܢܬܘܿܢ ܕܝܢ ܕܚܿܙܝܢ ܐܢܬܘܿܢ<EOS>
ܬܕܡܘܪܬܐ ܕܒܡ̈ܝܐ ܘܚܪܒܬܘܿܢ ܠܡܠ̈ܟܐ ܕܡܘܐܒ̈ܝܐ܇ ܘܠܐ ܐܘܕܝܼܬܘܢ ܠܐܠܗܐ ܐܟܘܬܗܘܿܢ܇ ܘܥܠܗ݀ܝ<EOS>
ܗܼܘܐ ܪܘܓܙܐ ܥܠ ܝܣܪܐܝܠ ܐܝܟ ܡܠܼܬ ܟܬܒܐ܇ ܐܚܪ̈ܢܐ ܐܡܿܪܝܼܢ ܕܟܕ ܚܼܙܐ ܠܬܕܡܘܪܬܐ ܕܡ̈ܝܐ<EOS>
ܘܠܚܪܒܐ܇ ܫܼܛ ܠܬܦܟܪ̈ܘܗܝ ܘܩܪܒ ܠܒܪܗ ܕܒܼܚܐ ܠܐܠܗܐ ܚܝܐ ܐܝܟ ܕܐܦ ܢܦܬܚ ܡܛܠ ܕܢܚܣܐ ܠܗ<EOS>
ܘܥܠܗ݀ܝ ܐܫܬܘܙܒ ܘܐܬܼܐ ܪܘܓܙܐ ܥܠ ܝܣܪܐܝܠ ܗ̄ ܥܠ ܕܠܐ ܥܗܼܕܘ ܠܐܚܝܢܘܼܬܐ ܕܠܘܿܛ ܐܒܐ<EOS>
ܕܡܘܐܒ̈ܝܐ ܘܚܢ ܐܢܘܿܢ܇ ܘܝܬܝܪܐܝܬ ܟܕ ܚܙܼܘ ܕܕܒܼܚ ܠܒܪܗ ܘܐܫܬܘܕܝܼ ܕܡܿܣܩ ܡܕܐܬܐ ܐܚܪ̈ܢܐ<EOS>
ܐ݀ܡܪܝܼܢ ܡܛ݀ܠ ܕܕܚܼܠ ܥܡܐ ܡܼܢ ܕܒܚ̈ܐ ܕܡܘܐܒ ܘܐܣܬܪܕ܇ ܘܐܬܦܠܓܼܘ ܥܠ ܚܕ̈ܕܐ ܘܥܠܗ݀ܝ ܐܬܼܐ<EOS>
ܥܠܝܗܘܢܿ ܪܘܓܙܐ܇ ܡܛ݀ܠ ܚܣܝܼܪܘܬ ܗܝܡܢܘܼܬܗܘܢܿ ܘܡܝܼܬ ܒܪܗܿ ܕܐܢܬܬܐ ܗ̄ ܐܬܝܼܗܒ ܒܪܐ<EOS>
ܠܫܝܠܘܡܝܬܐ ܒܨܠܘܿܬܐ ܕܐܠܝܫܥ ܒ݀ܬܪܟܢ ܡܝܼܬ ܐܝܟܢܐ ܕܢܕܥܘܢܼ ܕܒܨܠܘܿܬܐ ܐܬܝܼܗܒ ܐܡܬܝ<EOS>
ܕܡܬܼܢܚܡ܇ ܘܡܛܠ ܕܠܐ ܐܘܕܝܼܘ ܟܕ ܐܬܝܼܗܒ ܡܿܐܬ ܘܚܿܝܐ ܕܢܐܠܦܘܢܼ ܐܚܪ̈ܢܐܢ ܕܗܿܘ ܕܢܚܼܡܗ܇ ܗܘܼ<EOS>
ܝܗܒܼܗ ܡܼܢ ܥܩܪܘܼܬܐ ܘܐܡܗ ܕܛܠܝܐ ܗܝܡܢܼܬ݀ ܕܡܿܨܐܼ ܡܬܼܢܚܡ܇ ܘܥܠܗ݀ܝ ܠܐ ܐܘܕܥܬ݀ ܠܓܒܪܗܿ<EOS>
ܡܪܝܐ ܟܣܝܼ ܡܢܝ ܗ̄ ܡܕܡ ܒܗ ܒܙܒܢܐ ܘܝܘܡܐ ܥܬܝܼܕ ܗܼܘܐ ܕܢܬܓܼܠܐ ܠܐ ܐܠܨܐ ܗܼܘܬ݀ ܕܢܘܕܥ ܡܛܠܬܗ ܘܝܗܼܒ ܚܘܼܛܪܗ<EOS>
ܠܓܚܙܝ ܗ̄ ܡܬܥܼܘܟܐ ܬܕܡܘܪܬܐ ܒܐܝܼܕ̈ܝ ܓܚܙܝ ܒܕܠܐ ܫܿܘܐ ܗܼܘܐ ܕܢܣܥܘܪ ܐܬ݀ܐ ܚܘܼܛܪܐ ܫܕܪ<EOS>
ܐܟܡܐ ܕܡܘܫܐ ܥܒܼܕ ܬܕܡܘܪܬܐ܇ ܘܕܠܐ ܢܫܼܬܥܠܐ ܓܚܿܙܝ ܥܠ ܐܠܝܫܥ ܠܐ ܫܒܼܩ ܡܪܝܐ ܕܒܐܝܼܕܗ ܬܗܼܘܐ<EOS>
ܬܕܡܘܪܬܐ<EOS> ܘܐܚܪܬܐ ܘܟܕ ܐܬܦܩܼܕ ܕܠܐ ܢܒܪܟ ܠܐܢܫ ܥܒܼܪ ܥܠ ܦܘܼܩܕܢܐ ܘܒܪܟ ܦܩܼܕ ܢܒܝܐ ܕܠܐ<EOS>
ܢܒܪܟ ܠܓܒܪܐ܇ ܐܝܟܢܐ ܕܠܐ ܒܝܕ ܫܐܼܠܬ ܫܠܡܐ ܘܥܢܝܿܢܐ ܢܓܠܝܘܗܝ ܠܐܪܙܐ ܗܘܼ ܕܝܢ ܒܪܟ ܘܓܠܼܐ܇<EOS>
ܘܥܠܗ݀ܝ ܠܐ ܣܥܼܪ ܬܕܡܘܪܬܐ ܬܘܼܒ ܐܬܥܼܘܟܬ݀ ܬܕܡܘܪܬܐ ܒܐܝܼܕ̈ܝ ܓܚܙܝ ܡܛ݀ܠ ܕܒܐܝܼܕ̈ܝ ܐܠܝܫܥ<EOS>
ܙܕܩ ܗܼ،ܐ ܕܬܣܬܼܥܪܝ ܗܿܘ ܕܛܥܝܼܢ ܗܼܘܐ ܐܪܙܐ ܕܡܫܝܼܚܐ ܕܟܕ ܐܬܓܼܗܢ ܥܠ ܟܝܢܐ ܐܢܫܝܐ ܟܕ ܗܘܼܐ<EOS>
ܒܪܢܫܐ ܘܣܼܡ ܦܘܼܡܗ ܥܠ ܦܘܼܡܗ ܘܐܝܼܕ̈ܘܗܝ ܥܠ ܐܝܼܕ̈ܘܗܝ ܐܦܼܢܝܗ ܠܘܬ ܚܝ̈ܐ ܘܗܠܼܟ ܒܒܝܬܐ<EOS>
ܚܕܐ ܠܟܐ ܗ̄ ܪܡܼܙ ܥܠ ܡܬܟܪܟܢܘܼܬܗ ܕܒܪܐ ܕܒܒܝܬܐ ܥܠܡܐ ܗܢܐ܇ ܘܡܚܬܬܐ ܕܠܫܝܘܿܠ ܕܒܝܕ ܢܦܫܗ ܕܒܗ<EOS>
ܐܚܝܗ ܠܐܕܡ ܘܡܥܠܬܗ ܕܠܥܕܝܢ ܘܦܘܼܢܝܗ ܕܠܦܓܪܐ ܗ݀ܝ ܕܠܘ ܒܙܒܢ̱ܬܐ ܩܕܡܝܬܐ ܕܐܬܓܼܗܢ ܥܠ []ܠܝܐ<EOS>
ܐܚܝܗ܇ ܐܪܙ ܗ݀ܝ ܕܠܘ ܟܕ ܐܬܼܒܣܪ ܡܠܼܬܐ ܗܘܼܘ ܚ̈ܝܐ ܠܐܕܡ܇ ܐܠܐ ܒܡܘܬܗ ܕܒܒܣܪ ܗ݀ܝ ܕܐܬܼܦܘܩ<EOS>
ܛܠܝܐ ܫܒܥ ܙܒܢܝܼ̈ܢ ܫܘܼܘܕܥܐ ܕܟܝܢܐ ܐ̱ܢܫܝܐ ܕܒܡܬܼܟܪܟܢܘܼܬܐ ܕܡܠܼܬܐ ܫܼܕܐ ܡܢܗ ܠܝܘܼܩܪܐ<EOS>
ܕܚܛܝܼܬܐ ܘܠܫܒܥ ܡܥܒܕܢ̈ܘܬܐ ܕܐܟܿܠܩܪܨܐ ܘܩܼܡ ܡܼܢ ܛܘܼܒܥܐ ܕܚܛܝܼܬܐ܇ ܘܩܒܼܠ ܠܫܒܥ ܡܥܒܕ̈ܢܘܬܐ<EOS>
ܕܪܘܼܚܐ܇ ܒܿܬܪܟܢ ܐܬܦܼܬ̈ܚܝ ܥܝ̈ܢܐ ܡܬܼܝܕ̈ܥܢܝܬܐ ܕܗܘܢܐ ܐܝܟܢܐ ܕܕܟܝܐܝܬ ܢܚܼܙ̈ܝܢ ܠܐܠܗܐ<EOS>
ܡܘܬܐ ܒܩܕܣܐ ܗ̄ ܐܬܼܝܕܥܬ݀ ܗܕܐ ܡܼܢ ܡܥܣ̈ܐ ܘܐܪܡܝܼ ܩܡܚܐ ܒܩܕܣܐ ܗ̄ ܠܘ ܩܡܚܐ ܦܟܗ ܠܣܡܐ<EOS>
ܡܡܝܼܬܢܐ܇ ܐܠܐ ܨܠܘܿܬܐ ܕܢܒܝܐ ܘܚܝܠܐ ܐܠܗܝܐ ܐܦ ܠܗܿܢܘܿܢ ܕܦܪܚܼܬ݀ ܒܗܘܿܢ ܡܪܬܐ ܡܡܝܼܬܢܝܼܬܐ<EOS>
ܐܥܒܼܕܬ݀ ܨܠܘܿܬܐ ܕܚܠ̈ܝܼܡܐ ܢܗܘܘܿܢ ܐܪܙ ܕܐܬܘ̈ܬܐ ܠܐܝܠܝܢ ܕܡܗܝܡܢܝܼܢ ܘܕܐܢ ܣܡܐ ܕܡܘܬܐ<EOS>
ܢܫܬܘܿܢ ܠܐ ܢܗܪ ܐܢܘܿܢ܇ ܒܥܣܪܝܢ ܠܚܡ̈ܐ ܣܒܥ ܠܡܐܐ ܢܒ̈ܝܐ܇ ܐܪܙ ܗ݀ܝ ܕܬܠܬ ܙܒܢ̈ܝܼܢ ܗܕܐ ܣܥܼܪ<EOS>
ܡܫܝܼܚܐ ܒܡܕܒܪܢܘܼܬܗ ܐܬܼܐ ܢܥܡܢ ܗ̄ ܒܙܒܢܬܐ ܩܕܡܝܬܐ ܠܐ ܫܒܼܩ ܐܠܝܫܥ ܕܢܥܘܿܠ ܠܘܬܗ ܡܛ݀ܠ<EOS>
ܕܓܪܒܐ ܗܼܘܐ ܘܢܡܘܿܣܐ ܠܐ ܦܿܩܕ ܕܓܪܒܢܐ ܢܥܘܿܠ ܠܟܢܘܼܫܬܐ ܘܐܝܟܢ ܠܒܝܬܐ ܕܢܒܝܐ ܘܐܚܪܬܐ<EOS>
ܕܢܒܩܐ ܠܨܒܝܿܢܗ ܐܦ ܠܗܝܡܢܘܼܬܗ ܘܕܢܘܕܥܝܼܘܗܝ ܕܠܝܬ ܠܗ ܣܘܼܢܩܢܐ ܥܠ ܡܕܡ ܕܐܝܬܝܼ<EOS>
ܘܕܢܠܦܝܼܘܗܝ ܕܐܠܗܐ ܕܝܼܣܪܐܝܠ ܒܪܘܝܐ ܗܿܘ ܕܟܿܠܗܿ ܒܪܝܼܬܐ ܘܡܿܨܐܼ ܕܒܝܕ ܦܘܼܩܕܢܐ ܕܢܒܝܐ܇<EOS>
ܕܢܥܒܪ ܠܝܘܪܕܢܢ ܕܢܕܟܐ ܠܓܪܒܐ ܡܕܡ ܕܠܐ ܐܝܼܬܘ̄ ܒܟܝܿܢܐ ܢܥܡܢ ܐܪܙ ܓܢܣܐ ܐ̱ܢܫܝܐ ܒܫܒܝܼܥܘܼܬ<EOS>
ܡܥܒܕܢ̈ܘܬܐ ܕܪܘܼ̇ܐ ܕܘܼܟܝܐ ܓܡܝܼܪܐ ܕܐܫܬܟܢ ܠܢ ܒܥܡܕܐ ܘܐܝܟ ܕܒܡܡܕܝܪ̈ܐ ܐ̈ܠܗܝܐ ܒܡ̈ܝܐ ܕܥܡܕܐ<EOS>
ܡܬܼܥܠܝܢܢ ܠܫܡܝܐ ܘܗܦܼܟ ܒܣܪܗ ܐܝܟ ܕܛܠܝܐ ܗ̄ ܗܿܢܘܿܢ ܕܥܿܡܕܝܼܢ ܘܡܩܒܠܝܼܢ ܪܘܼܚܐ ܡܬܗܦܟܝܼܢ<EOS>
ܐܝܟ ܛܠ̈ܝܐ ܘܫܿܘܝܢ ܕܢܥܠܘܢܼ ܠܡܠܟܘܼܬܐ ܒܙܒܢ̱ܬܐ ܕܬܪܬܝܢ ܥܼܠ ܠܘܬ ܢܒܝܐ ܡܛ݀ܠ ܕܗܝܡܼܢ<EOS>
ܘܐܬܕܟܝܼ ܫܐܼܠ ܕܝܢ ܥܦܪܐ ܡܼܢ ܐܪܥܐ ܐܟܡܿܢ ܕܡܢܗ ܕܥܦܪܐ ܢܒܼܢܐܡܕܒܚܐ܇ ܘܢܕܒܚ ܥܠܘܗܝ ܕܒܚ̈ܐ<EOS>
ܠܐܠܗܐ ܕܝܼܣܪܐܝܠ ܐܦܣܼ ܠܗ ܐܠܝܼܫܥ ܗܕܐ܇ ܟܕ ܚܿܐܪ ܒܪܟܝܼܢܘܼܬ ܬܪܥܝܼܬܗ ܫܦܝܼܬܐ ܘܐܚܪܬܐ<EOS>
ܕܡܼܢ ܥܡܡ̈ܐ ܗܼܘܐ܇ ܘܥܠܗ݀ܝ ܠܐ ܣܼܡ ܥܠܘܗܝ ܝܘܼܩܪܐ ܠܐ ܢܣܼܒ ܡܢܗ ܡܕܡ܇ ܡܛܠ ܠܐ ܣܪܝܼܟܘܼܬܐ<EOS>
ܕܩܕܝܼܫ̈ܐ ܕܒܐܪ̈ܥܢܝܬܐ ܘܬܟܝܼܠܘܼܬܗܘܢܿ ܕܥܠ ܐܠܗܐ ܘܐܚܪܬܐ ܕܡܘܗ̈ܒܬܐ ܐܠܗܝ̈ܬܐ ܘܚܝ̈ܠܐ ܡܓܢ<EOS>
ܐܬܝܼܗܒܘ܇ ܘܡܓܢ ܙܕܩ ܕܢܬܢܣܒܘܢܼ ܪܗܛ ܓܚܙܝ ܒܬܪ ܢܥܡܢ ܗ̄ ܐܬܓܠܝܼ ܠܢܒܝܐ ܒܪܘܼܚܐ ܐܝܠܝܢ<EOS>
ܕܣܥܼܪ ܓܚܙܝ ܘܐܓܪܒܗ ܐܟܡܿܢ ܕܢܕܥ ܢܥܡܢ ܘܝܣܪܐܝܠ ܕܠܘ ܗܘܼ ܫܕܪܗ ܘܢܬܬܪܝܼܡ ܡܢܗ ܚܣܕܐ ܓܚܙܝ<EOS>
ܕܝܢ ܐܓܪܒ܇ ܡܛ݀ܠ ܕܪܓ ܟܣܦܐ ܕܠܐ ܕܝܼܠܗ ܘܕܓܠ ܥܠ ܢܒܝܐ ܘܠܐ ܓܼܠܐ ܬܘܼܒ ܟܕ ܐܫܬܼܐܠ ܡܼܢ<EOS>
ܢܒܝܐ܇ ܘܟܐܢܐܝܬ ܥܡ ܥܘܼܬܪܐ ܦܓܪܢܐ ܕܢܣܼܒ܇ ܠܒܼܫ ܐܦ ܠܓܒܪܐ ܐܡܿܪܝܼܢ ܐܢܫܝܼ̈ܢ ܕܒܿܬܪ<EOS>
ܕܐܬܝܕܥܬ݀ ܨܒܘܼܬܐ ܕܓܚܙܝ ܠܝܣܪܐܝܠ ܘܠܢܥܡܢ ܩܪܒ ܒܥܘܼܬܐ ܠܢܒܝܐ ܘܡܼܢܕܪܝܫ ܐܣܼܝܗ ܘܝܼܕܝܥܐ<EOS>
ܡܼܢ ܗ݀ܝ ܕܐܫܬܥܝܼܪ ܓܚܙܝ ܬܕܡܪ̈ܬܐ ܕܣܼܥܪ ܢܒܝܐ ܠܡܠܟܐ܇ ܠܐ ܓܝܪ ܡܿܫܘܐ ܗܼܘܐ ܡܠܟܐ ܕܝܣܪܐܝܠ<EOS>
ܠܓܚܙܝ ܠܥܢܝܢܐ ܕܥܡܗ܇ ܘܠܡܼܠܬܐ ܕܒܝܬܗ ܐܠܘܼܠܐ ܐܬܕܟܝܼ ܡܼܢ ܓܪܒܗ ܒܢ̈ܝ ܢܒ̈ܝܐ ܐܪܙ ܟ̈ܐܢܐ<EOS>
ܘܙܕܝܼܩ̈ܐ ܐܬܪܐ ܐܠܝܼܨܐ ܟܝܢܐ ܐܢܫܝܐ܇ ܣܓܕܬ ܦܬܟܪ̈ܐ ܘܚܛܝܼܬܐ ܐܠܼܨܬ݀ ܠܟܝܢܐ ܐܢܫܝܐ ܥܕܡܐ<EOS>
ܕܫܒܼܩ ܠܐܠܗܐ ܘܦܠܼܚ ܠܒܪ̈ܝܬܐ ܐܠܝܫܥ ܐܪܙ ܡܫܝܼܚ ܕܨܒܝܿܢܐܝܬ ܢܓܼܕ ܠܟܝܢܐ ܐܢܫܝܐ܇ ܘܡܼܢ<EOS>
ܐܘܠܨܢܐ ܠܘܬ ܝܘܪܕܢܢ ܐܘܟܝܼܬ ܡܥܡܘܕܝܬܐ ܐܥܒܼܪܗ ܘܡܼܢ ܐܝܠܝܢ ܕܐܫܼܬ̈ܟܢܝ ܠܗ ܬܡܢ ܗܘܼܬ݀ ܠܗ<EOS>
ܕܘܼܟܬܐ ܐܘܟܝܼܬ ܛܠܐܐ ܕܢܬܼܛܠܠ ܒܗ ܬܚܝܬ ܦܘܼܩ̈ܕܢܐ ܐܘܢܓ̈ܠܝܐ ܘܟܢ̈ܦܐ ܕܐܠܗܐ ܕܒܗܘܿܢ ܟܕ<EOS>
ܥܿܡܪܝܼܢܢ ܟܕ ܡܫܬܘܙܒܝܼܢܢ ܡܼܢ ܚܡܝܼܡܘܼܬܐ ܕܢܣ̈ܝܘܢܐ ܕܫܡܫܐ ܡܬܼܝܕܥܢܐ ܐܙ݀ܠ ܐܢܬ ܥܡܢ ܗ̄<EOS>
ܐܪܙ ܗ݀ܝ ܕܕܚܿܠܝܼܢ ܗܼܘ ܫܠ̈ܝܼܚܐ ܡܼܢ ܥܡܡ̈ܐ܇ ܘܐܡܼܪ ܠܗܘܢܿ ܡܪܝܐ܇ ܕܗܐ ܐܢܿܐ ܥܡܟܘܢܿ ܐܢܼܐ<EOS>
ܥܕܡܐ ܠܫܘܼܠܡܗ ܕܥܡܐ ܬܘܼܒ ܒܢ̈ܝ ܢܒܝ̈ܝܐ܇ ܐܪܙ ܫܠ̈ܝܼܚܐ ܕܐܠܝܼܨ ܗܼܘܐ ܠܗܘܿܢ ܒܝܬܐ ܕܕܒܚ̈ܐ<EOS>
ܢܡ̈ܘܿܣܝܐ ܘܒܿܥܝܢ ܗܼܘܘ ܕܢܚܙܘܿܢ ܠܒܝܬܐ ܪܘܝܼܚܐ ܕܥܕܬܐ ܐܠܝܫܥ ܐܪܙ ܡܫܝܼܚܐ ܕܐܙܼܠ ܥܡܗܘܿܢ<EOS>
ܘܦܣܼܩ ܐܪ̈ܙܐ ܡܬܝܕ݁ܢܐ ܠܬܨܒܝܼܬܐ ܕܥܕܬܐ ܗܘܿ ܕܛܒܼܥ ܦܪܙܠܗ ܐܪܙ ܗܿܢܘܿܢ ܕܐܚܝܼܕܝܼܢ ܙܝܢܐ<EOS>
ܕܪܘܼܚܐ ܒܪܦܝܘܼܬܐ ܘܠܐ ܡܿܣܬܼܬ ܒܢܦܫܗܘܿܢ ܬܘܼܒ ܦܪܙܠܐ ܕܛܒܼܥ ܐܕܡ ܒܚܛܝܼܬܐ ܩܝܣܐ ܕܐܛܝܼܦ<EOS>
ܠܝܩܝܼܪܐ ܥܡܢܘܐܝܠ ܕܢܚܼܬ ܒ݀ܬܪ ܐܕܡ ܘܕܠܝܗ ܦܣܩܐ ܕܩܝܣܐ ܐܪܙ ܒܢܝ̈ܢܫܐ ܕܐܬܦܣܼܩܘ ܡܼܢ ܚܛܝܼܬܐ ܘܐܟ݀ܠܩܪܨܐ ܘܬܠܡܼܕܘ<EOS>
ܘܐܥܡܼܕܘ ܐܢܘܿܢ ܘܥܒܼܕ ܕܢܫܼܬܟܠܠ ܒܗܘܢܿ ܒܝܬܐ ܡܬܼܝܕܥܢܐ ܐܘ݀ܟܝܬ ܥܕܬܐ ܢܦܼܠ ܦܪܙܠܗ ܒܓܘ<EOS>
ܡ̈ܝܐ ܗ̄ ܐܪܙ ܗܿܢܘܿܢ ܕܡܬܬܠܡܕܝܼܢ ܠܣܒܪܬܐ ܕܐܢܗܼܘ ܕܡܬܼܦܢܝܢ ܠܘܬ ܪ̈ܓܝܓܬܐ ܚܝܠܐ ܥܫܝܼܢܐ<EOS>
ܕܩܢܼܝܢ ܡܬܼܚܦܐ ܒܥܒܘܪ̈ܝܬܐ ܘܠܐ ܡܫܟܚܝܼܢ ܕܠܐܚܪ̈ܢܢܐ ܢܦܣܩܘܢܼ ܡܼܢ ܚܛܝܼܬܐ ܗ݀ܝ ܕܐܝܠܠ<EOS>
ܕܡܿܫܐܠ ܗ̄ ܟܕ ܐܪܓܫ ܒܚܝܠܐ ܘܥܘܼܕܪܢܐ ܕܐܬܢܼܣܒ ܡܢܗ ܡܛ݀ܠ ܥܒܘܪ̈ܝܬܐ ܗ݀ܝܕܝܢ ܐܬܬܥܝܼܪ ܘܦܢܼܐ<EOS>
ܠܘܬ ܥܢܘܝܘܼܬܐ ܘܡܣܪܩܘܼܬܐ ܩܕܡܝܬܐ ܥܠܗܝ ܩܿܥܐ ܗܼܘܐ ܕܡܫܐܠ ܫܐܠ ܠܝܼ ܡܼܢ ܥܠܡܐ ܡܕܡ܇ ܟܕ ܠܐ<EOS>
ܣܿܒܪ ܗܿܘܝܬ ܕܡܿܥܘܟ ܠܝܼ ܠܘܬ ܬܘܼܠܡܕܐ ܐܘܿ ܠܘܬ ܟܪܘܙܘܼܬܐ ܨܒܘ̈ܬܐ ܐܪ̈ܥܢܝܬܐ܇ ܘܐܟܙܢܐ<EOS>
ܕܐܠܝܫܥ ܠܗܘܿ ܦܢܝܼ ܦܪܙܠܗ ܗܿܟܢܐ ܐܠܗܐ ܟܕ ܚܿܙܐ ܠܐܢܫ ܕܬ݀ܐܒ ܚܿܐܣ ܥܠܘܗܝ ܘܡܿܦܢܐ ܠܗ ܠܘܬܗ܇<EOS>
ܘܗܕܐ ܐܡܬܝ ܕܚܿܙܐ ܕܫܿܕܐ ܡܢܗ ܠܝܩܝܼܪܘܼܬܐ ܕܚܛ̈ܗܐ ܘܠܚܫ̈ܐ ܒܡ̈ܝܐ ܕܬܝܿܒܘܼܬܐ ܗܿܝܕܝܢ ܦܿܢܐ<EOS>
ܐܝܟ ܕܒܬܕܡܘܪܬܐ ܚܝܠܐ ܗܘܿ ܝܩܝܼܪܐ ܘܥܫܝܼܢܐ܇ ܘܛܒܿܥ ܗܘܿ ܩܠܝܼܠܐ ܘܛܘܿܦܐ ܕܗܘܼܐ ܥܠܼܬܐ<EOS>
ܕܛܘܼܒܥܐ ܫܕܪ ܡܠܟܐ ܕܐܕܘܡ ܚܝܠܐ ܒܬܪ ܐܠܝܫܥ ܗ̄ ܐܘܿ ܡܛ݀ܠ ܕܢܬܼܒ ܠܘܬܗ<EOS> ܐܘܿ ܕܢܘܒܕܝܼܘܗܝ܇<EOS>
ܘܡܚܕܐ ܢܙܼܟܐ ܠܝܣܪܐܝܠ ܘܐܬܒܩܐ ܒܡܠܟܐ ܫܝܼܛܐ ܘܫܛܝܐ ܐܢܓܝܪ ܟܣܝ̈ܬܐ ܕܒܩܝܛܘܼܢܟ ܓܠ̈ܝܬܐ<EOS>
ܐܢܝܢ ܠܗ ܐܝܟܢܐ ܕܟܕ ܨ݀ܒܐ ܐܢܬ ܕܬܘܒܕܝܼܘܗܝ ܠܐ ܡܬܓܼܠܝܐ ܠܗ ܘܢܦܼܩ ܢܒܝܐ ܠܡܼܐܙܠ ܗ̄<EOS>
ܠܫܡܪܝܢ ܟܕ ܟܪܝܼܟ ܠܗܿ ܚܝܠܐ ܥܠܝܡܗ ܕܝܢ ܕܚܼܠ ܐܠܝܫܥ ܕܝܢ ܟܕ ܚܼ؛ܐ ܒܥܝܢܐ ܕܗܘܢܐ ܠ̈ܡܠܐܟܐ<EOS>
ܕܚܕܝܼܪܝܼܢ ܠܗ ܠܒܼܒ ܠܥܠܝܡܐ܇ ܘܨܠܝܼ ܕܢܬܦܼ̈ܬܚܢ ܥܝ̈ܢܘ̄ ܓܘܝ̈ܬܐ ܕܢܚܙܐ ܠ̈ܡܠܐܟܐ ܕܚܕܝܼܝܼܢ<EOS>
ܠܗ܇ ܘܗܼܘܬ݀ ܗܕܐ ܩܕܡܐܝܬ ܡܛܠ ܡܝܬܪܘܬܗ ܕܥܠܝܡܐ ܘܕܢܩܼܒܠ ܡܼܢ ܫܘܼܒܩܢܐ ܢܒܝܝܐ܇ ܘܕܠܐ ܡܼܢ<EOS>
ܕܚܠܼܬܗ ܢܫܼܠܡ ܒܪܒܗ܇ ܚܼܙܐ ܠܡܫܪܝܼܬܐ ܕܡ̈ܠܐܟܐ ܕܚܕܝܼܪܐ ܠܗܘܢܿ ܫܕܪ ܩܿܛܘܿܠܐ ܠܡܣܼܒ ܪܝܫܝ<EOS>
ܗ̄ ܐܬܼܚܡܬ ܡܠܟܐ ܥܠ ܐܠܝܫܥ ܐܝܟ ܐܝܢܐ ܕܡܿܨܐܼ ܕܢܦܨܐ ܘܠܐ ܦܨܝܼ ܚܘܼܒܨܘܼܗܝ ܒܬܪܥܐ ܗ̄<EOS>
ܐܬܓܠܝܼ ܠܢܒܝܐ ܥܠ ܩܛܘܿܠܐ܇ ܘܦܩܼܕ ܠܣ̈ܒܐ ܕܢܐܢܚܕܘܢܼ ܬܪܥܐ܇ ܡܛ݀ܠ ܕܝܼܕܥ ܕܡܪܗ ܒܬܪܗ ܥܬܝܼܕ<EOS>
ܕܢܐܼܬܐ ܡܛ݀ܠ ܕܐܬܬܘܝܼ ܕܕܠܡܐ ܒܣܘܼܪܗܒܐ ܢܩܛܘܿܠ ܠܢܒܝܐ ܐܠܐ ܡܪܝܐ ܦܨܝܼ ܠܢܒܝܐ܇ ܘܠܘ ܡܠܟܐ<EOS>
ܒܙܢܐ ܐܚܪܝܢܐ ܫܕܪ ܠܡܩܼܛܠܗ ܠܢܒܝܐ ܡܛ݀ܠ ܕܬܡܼܗ ܥܠ ܣܒܪܐ ܕܬܝܿܒܘܼܬܐ ܘܨܠܘܿܬܐ ܘܡܛܠܗܕܐ<EOS>
ܐܬܟܣܝܼ ܣܩܐ܇ ܟܕ ܕܝܢ ܚܼ؛ܐ ܕܨܠܝܼ ܘܩܪܒ ܬܝܿܒܘܼܬܐ ܘܠܐ ܐܬܥܕܪ ܫܕܪ ܠܡܩܼܛܠ ܠܢܒܝܐ ܘܡܚܕܐ<EOS>
ܩ݀ܛܠ ܬܘܬܗ ܗܘܼܐ ܦܘܼܪܩܢܐ ܐܠܐ ܥܕܝܼܠ ܒܗ݀ܝ ܕܡܓܢ ܒܿܥܐ ܗܼܘܐ ܕܢܛܘܿܠ ܠܢܒܝܐ ܐܡܘܨܝܐ ܟܕ<EOS>
ܐܩܼܪܒ ܥܡ ܝܘܐܫ ܡܠܟܐ ܕܝܼܣܪܐܝܠ ܐܬܬܼܪܥܬ݀ ܐܘܪܫܠܡ ܘܒܿܬܪܟܢ ܐܬܩܼܛܠ ܡܼܢ ܥܒ̈ܕܘܗܝ ܘܐܡܼܠܟ<EOS>
ܥܘܙܝܐ ܘܥܒܼܕ ܕܫܦܝܼܪ ܟܕ ܥܬܪ<EOS>
ܒܢܟ̈ܣܐ܇ ܒܥܼܐ ܕܢܣܝܼܡ ܒܣ̈ܡܐ ܘܐܟܣܗ ܙܟܪܝܐ ܟܗܢܐ܇ ܘܟܕ ܗܘܼ ܒܡܕܒܚܐ ܗܘܼܐ ܙܘܥܐ ܪܒܐ ܘܩܠܐ<EOS>
ܕܐܡܿܪ ܠܐ ܠܟ ܥܘܙܝܐ ܐܠܐ ܠܒܢ̈ܝ ܐܗܪܘܢ ܥܘܿܙܝܐ ܐܓܼܪܒ ܥܠ ܕܨܒܼܐ ܕܥܡ ܡܠܟܘܼܬܐ ܢܣܼܒ ܐܦ<EOS>
ܠܟܗܢܘܼܬܐ ܘܒܥܼܐ ܠܠܚܡܐ ܕܟܗ̈ܢܐ ܟܕ ܗܘܼ ܠܐ ܚܣܝܼܪ ܗܼܘܐ ܠܗ܇ ܐܠܘܼ ܓܝܪ ܡܼܢ ܐܘܠܨܢܐ ܥܒܼܕ<EOS>
ܗܼܘܐ܇ ܠܐ ܡܓܪܒ ܗܼܘܐ܇ ܐܟܡܐ ܕܐܦܠܐ ܕܘܝܕ ܐܬܪܫܝܼ܇ ܘܐܝܟܢ ܠܐ ܐܬܟܝܼ ܥܘܿܙܝܐ ܘܝܘܪܒܥܡ ܬܩܼܢܬ݀<EOS>
ܐܝܼܕܗ ܟܕ ܛܡܐܐ ܗܼܘܐ ܘܗܢܐ ܡܛ݀ܠ ܕܒܢܒܝܐ ܐܣܟܼܠ ܘܡܛܠܗܕܐ ܟܕ ܐܬܬܘܝܼ<EOS> ܦܢܼܬ݀ ܐܝܼܕܗ܇ ܗܢܐ<EOS>
ܕܝܢ ܡܛ݀ܠ ܕܒܡܪܝܐ ܐܣܟܼܠ܇ ܠܐ ܐܬܕܟܝܼ ܡܘܫܐ ܫܒܼܩ ܠܚܘܝܐ ܕܢܚܫܐ ܐܝܟܢܐ ܕܢܬܥܕܗܕܘܢܼ ܐܝܟܢܐ<EOS>
ܐܬܐܣܝܼܘ ܒܗ ܒܙܒܢ ܡܛ݀ܠ ܕܪܛܢܘ ܐܝܟܢܐ ܕܠܐ ܬܘܼܒ ܢܪܛܢܘܢ ܡܛ݀ܠ ܕܝܢ ܕܒܥܼܘ ܕܢܓܕܘܢܼ ܠܗ<EOS>
ܬܒܼܪܗ ܚܙܩܝܐ ܢܬܕܒܪܘܢ ܒܢ̈ܝܟ ܘܢܗܘܘܿܢ ܡܗܝ̈ܡܢܐ ܗ̄ ܙܕܩ ܗܼܘܐ ܠܚܙܩܝܐ ܕܢܩܪܒ ܬܝܿܒܘܼܬܐ<EOS>
ܘܢܫܼܐܠ ܪ̈ܚܡܐ ܥܠ ܒܢ̈ܘܗܝ ܚܠܦ ܗܕܐ ܫܐܠ ܫܠܡܐ ܒܝܘ̈ܡܬܗ ܘܥܠܗܐܕ ܐܡܼܪ ܢܒܝܐ ܕܒܝܐܘܗܝ ܒܝܐܘܗܝ<EOS>
ܠܥܡܐ ܐܬܩܼܛܠ ܝܘܿܫܝܐ ܟܕ ܟܐܢܐ ܗܼܘܐ܇ ܡܛ݀ܠ ܕܠܐ ܫܼܐܠ ܒܡܪܝܐ ܘܢܦܼܩ ܥܠ ܦܪܥܘܢ܇ ܘܡܛܠ ܕܠܐ<EOS>
ܨܒܼܐ ܦܪܥܘܿܢ ܕܢܩܪܒ ܥܡܗ ܠܡܐ ܟܕ ܙ݀ܟܐ ܢܬܬܪܝܼܡ ܘܢܗܼܘܐ ܒܣܝܼܡܐ ܒܙܕܝܼܩܘܼܬܗ ܬܘܼܒ ܟܢܫܼܗ<EOS>
ܡܼܢ ܩܕܡ ܚܪܒܐ ܕܥܬܝܼܕܐ ܗܼܘܬ݀ ܠܡܼܐܬܐ ܥܠ ܥܡܗ ܠܐ ܐܒܼܕ ܫܒܛܐ ܕܝܗܘܕܐ܇ ܐܝܟ ܕܒܝܬ ܐܦܪܝܡ<EOS>
ܘܝܣܪܐܝܠ ܟܕ ܛܒ ܐܦ ܗܼܢܘܿܢ ܐܪܫܼܥܘ܇ ܡܛ݀ܠ ܕܥܕܟܝܼܠ ܛܡܝܼܪ ܗܼܘܐ ܒܗܘܢܿ ܡܫܝܼܚܐ܇ ܘܐܦ ܡܢܗ<EOS>
ܩܿܝܡܝܼܢ ܗܼܘܘ ܢܒܝ̈ܐ܇ ܟܕ ܕܢܚܼ ܡܫܝܼܚܐ ܐܦ ܫܒܛܐ ܕܝܗܘܕܐ ܐܬܼܒܕܪ ܐܚܝܼܘ ܓܪ̈ܡܘܗܝ ܕܐܠܝܫܥ<EOS>
ܡܝܼܬܐ܇ ܐܝܟܢܐ ܕܬܫܬܼܡܥܝ ܡܠܼܬܐ ܕܐܥܦܐ ܢܩܒܠ ܐܝܟ ܪܒܗ ܐܠܝܐ ܐܚܝܼ ܠܒܪܐ ܕܐܪܡܠܬܐ ܘܗܢܐ ܠܒܪ<EOS>
ܫܝܠܘܡܝܬܐ ܘܠܗܢܐ ܡܝܼܬܐ ܘܒܗ ܐܫܼܬܪܪܬ݀ ܩܝܡܬܐ ܕܦܓܪܐ<EOS>
ܫܠܡ ܦܘܼܫܩܐ ܣܘܥܪܢܝܐ ܕܝܼܠܗ ܕܣܦܪ ܡܠ̈ܟܐ<EOS>
