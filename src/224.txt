ܕܐܪ̈ܒܥܐ<EOS>ܒܝܘܡܐ ܕܝܢ ܕܐܪܒܥܐ ܒܛܪܝܦܘܠܣ <EOS> ܟܕ ܒܩܘܕܡܐ ܩܼܡ ܦܛܪܘܣ ܘܐܫܟܚܢ ܟܕ ܥܝܪܝܢ<EOS>ܐܢܚܢܢ ܘܫܼܐܠ ܒܫܠܡܢ <EOS> ܘܢܦܼܩ ܠܐܬܪܐ ܕܒܗ ܡܝ̈ܐ ܪܕܝܢ ܗܘܘ ܐܝܟ ܕܢܣܚܐ ܘܗܝܕܝܢ ܢܨܠܐ <EOS> ܗܟܢܐ<EOS>ܕܝܢ ܘܐܦ ܐܢܚܢܢ ܥܼܒܪܢ ܟܕ ܕܝܢ ܐܟܚܕܐ ܨܠܼܝܢ ܘܝܬܒܢ <EOS> ܥܠ ܕܘܟܬܐ ܠܡܐܡܪ ܫܪܝ ܗܘܐ <EOS> ܡܛܠ ܕܝܢ<EOS>ܕܐܝܡܡܐ ܐܕܪܟ ܗܘܐ ܠܟܢܫܐ ܕܢܥܘܠ ܐܦܣ ܗܘܐ <EOS> ܟܕ ܕܝܢ ܥܠ ܥܡܐ ܣܓܝܐܐ ܫܼܐܠ ܒܫܠܡܗ ܒܥܝܕܗ ܿ<EOS>ܘܗܝܕܝܢ ܫܿܪܝ ܠܡܐܡܪ ܡܛܠ ܡܗܡܝܢܘܬܐ ܣܓܝܐܬܐ <EOS> ܕܠܣܘܓܦܢܟܘܢ ܡܢܟܘܢ ܐܫܬܡܫܬ <EOS> ܪܥܝܢܟܘܢ ܐܘܥܼܝ<EOS>ܡܣܡ ܒܪ̈ܥܝܢܐ ܣܓܝ̈ܐܐ ܕܕܚ̈ܠܬܐ ܡܣ̈ܓܦܢܝܬܐ ܘܗܘܼܝܬܘܢ ܠܟܘܢ ܐܝܟ ܐܪܥܐ ܕܒܪܬ ܡܢ ܒܠܝ ܦܠܚ̈ܐ<EOS>ܕܣܢܝܩܐ ܥܠ ܢܘܓܪܐ ܣܓܝܐܐ ܠܕܘܟܝܐ ܕܕܠܡܐ ܡܠܬܐ ܫܪܝܪܬܐ ܕܡܬܝܗܒܐ ܠܟܘܢ ܐܝܟ ܙܪܥܐ ܛܒܐ <EOS>ܢܩܒܠܝܗܿ ܪܥܝܢܟܘܢ ܘܒܨܦܬܐ ܒܝܫܬܐ ܢܚܢܩܝܗܿ <EOS> ܘܕܠܐ ܦܐܪ̈ܐ ܬܗܼܘܐ ܡܢ ܥܒ̈ܕܐ ܕܡܥܕܪܝܢ <EOS> ܡܛܠ<EOS>ܗܢܐ ܡܬܒܥܐ ܠܐܝܠܝܢ ܕܒܛܝܠ ܠܗܘܢ ܥܠ ܝܚܝ̈ܗܘ݀ܢ ܕܐܡܝܢܐܝܬ ܢܗܘܘܢ ܫܡܥܝܢ ܡܠܬܐ ܕܒܝ̈ܫܬܐ<EOS>ܕܒܢܘܓܪܐ ܣܓܝܐܐ ܐܬܟܢܫ ܒܙܒܢܐ ܙܥܘܪܐ ܕܩܝܡ ܠܗܘ݀ܢ ܒܚܦܝܛܘܬܐ ܣܓܝܐܬܐ ܢܘܦܘܢ ܠܡܕܟܝܘ ܿ ܡܛܠ<EOS>ܕܟܣܐ ܗܘ ܡܢ ܟܠ ܐܢܫ ܘܫܘܠܡܐ ܕܥܘܡܪܗ ܿ ܕܒܥܠܡܐ ܐܬܚܦܛܘ ܣܘܓܐܐ ܕܝܥܪܐ ܡܢ ܠܒ̈ܘܬܟܘܢ ܠܡܥܩܪ ܿ<EOS>ܠܐ ܕܝܢ ܒܩܠܝܠ ܒܩܠܝܠ ܿ ܠܐ ܓܝܪ ܡܨܝܢ ܐܢܬܘܢ ܗܟܘܬ ܠܡܬܕܟܝܘ ܢܘܓܪܐ ܓܝܪ ܣܓܝܐܐ ܒܪܬܘܢ<EOS>ܐܚܪܢܝܐܝܬ ܕܝܢ ܣܘܓܐܐ ܕܚܦܝܛܘܬܟܘܢ ܠܐ ܡܘܦܝܐ ܠܡܕܟܝܘܬܟܘܢ ܿ ܐܠܐ ܬܬܚܬܘܢ ܥܠ ܢܦܫܟܘܢ ܘܬܟܐܘܢ<EOS>ܒܗܿ ܥܠ ܐܝܠܝܢ ܕܐܝܟ ܥܒ̈ܕܐ ܡܣ̈ܠܝܐܿ ܐܬܥܘܟܬܘܢ ܒܗܝܢ ܘܐܫܬܡܥܬܘܢ ܠܪ̈ܓܝܓܬܟܘܢ ܒܝܫ̈ܬܐ <EOS>ܘܗܟܘܬ ܗܕܐ ܚܡܬܟܘܢ ܕܟܐܢܘܬܐ ܬܐܫܕܘܢܗܿ ܥܠ ܪ̈ܥܝܢܝܟܘܢ ܐܝܟ ܢܘܪܐ ܥܠ ܐܪܥܐ ܒܝܪܬܐ ܐܢ ܕܝܢ ܠܝܬ<EOS>ܠܟܘܢ ܗܕܐ ܢܘܪܐ ܕܟܐܢܘܬܐ ܝܠܦܘ ܡܢܐܝܠܝܢ ܛܒ̈ܬܐ ܐܬܥܘܟܬܘܢ ܘܠܐܝܢܐ ܫܘܢܩܐ ܐܬܓܡܪܬܘ݀ܢ ܘܡܢܘ<EOS>ܗܼܘܐ ܠܟܘܢ ܡܫܕܠܢܐ <EOS> ܘܗܟܘܬ ܢܬܬܥܝܪ ܪܥܝܢܟܘ݀ܢ ܘܐܝܟ ܢܘܪܐ ܡܢ ܝܘܠܦܢܗ ܕܗܿܘ ܕܫܠܚܢ ܢܬܓܘܙܠ<EOS>ܒܚܡܬܐ <EOS> ܘܢܫܟܚ ܢܣܝܩ ܝܥܪܐ ܕܪ̈ܓܝܓܬܐ ܿ ܗܝܡܢܘܢܝ ܕܟܕ ܬܨܒܘܢ ܟܠܡܕܡ ܡܫܟܚܝܢ ܐܢܬܘܢ ܠܡܓܡܪ <EOS>ܨܠܡܐ ܓܝܪ ܐܝܬܝܟܘܢ ܕܐܠܗܐ ܗܘ ܕܠܐ ܡܬܚܙܐ <EOS> ܡܛܠ ܗܢܐ ܐܝܠܝܢ ܕܠܐܠܗܐ ܨܒܝܢ ܠܡܕܚܠ <EOS> ܠܐ<EOS>ܠܦܬܟܪܐ ܢܩܪܘܢ ܨܠܡܐ ܕܐܠܗܐ <EOS> ܘܡܛܠ ܗܕܐ ܠܡ ܘ݀ܠܐ ܠܡܕܚܠ ܡܢܗܘ݀ܢ ܒܪ ܐܢܫܐ ܓܝܪ ܐܝܬܘܗܝ ܨܠܡܗ<EOS>ܕܐܠܗܐ <EOS> ܐܝܢܐ ܗܟܝܠ ܕܡܢ ܐܠܗܐ ܨܵܒܐ ܠܡܕܚܠ ܿ ܒܟܐܢܘܬܐ ܠܒܪ ܐܢܫܐ ܢܝܩܪ <EOS>ܡܛܠ ܕܨܠܡܗ ܕܐܠܗܐ<EOS>ܛܥܝܢ ܒܦܓܪܗ ܿ ܕܡܿܘܬܐ ܕܝܢ ܐ ܐܝܬܝܗܿ ܠܘܬ ܟܠ ܐܢܫ ܐܠܐ ܠܘܬ ܪܥܝܢܐ ܕܟܝܐ ܕܢܦܫܐ ܛܒܬܐ <EOS> ܡܛܠ<EOS>ܕܝܢ ܕܠܗܢܐ ܝܠܼܦܢܢ ܕܒܨܠܡܐ ܕܐܠܗܐ ܐܬܥܒܕ ܒܗܢܐ ܠܡܦܠܚ ܟܢܘܬܐ ܐܡܪܝܢ ܐܢܚܢܢ ܠܟܘܢ ܕܡܢ ܐܠܗ ܗܘ<EOS>ܕܝܼܗܒ ܕܡܘܬܐ ܛܝܒܘܬܐ ܬܩܒܠܘ݀ܢ ܐܝܩܪܐ ܕܝܢ ܕܨܠܡܗ ܕܐܠܗܐ ܕܐܝܬܘܗ ܒܪ ܐܢܫܐ ܗܢܿܘ ܕܐܢܫ ܠܟܦܢܗ<EOS>ܢܩܪܒ ܣܝܒܪܬܐ ܘܠܨܗܝܗ ܫܩܝܐ <EOS> ܘܠܥܪܛܠܝܘܬܗ ܬܟܣܝܬܐ ܿ ܘܠܟܘܪܗܢܗ ܣܘܥܪܢܐ ܘܠܐܟܣܢܝܘܬܗ ܡܛܠܠܐ <EOS>ܘܠܐܝܢܐ ܕܒܝܬ ܚܒܘܫܝܐ ܕܐܢܫ ܢܬܚܙܐ <EOS> ܘܢܥܕܪ ܐܝܟ ܕܐܝܬ ܒܚܫܠܗ ܿ ܘܕܠܐ ܟܠܗܝܢ ܒܚܕܐ ܚܕܐ ܐܡܪ ܿ<EOS>ܗܕܐ ܐܡܿܪ ܐܢܐ <EOS> ܕܟܠ ܡܕܡ ܕܫܦܝܪ ܒܿܥܐ ܐܢܐ ܠܢܦܫܗ ܿ ܗܼܘ ܠܘܬ ܐܝܢܐ ܕܣܢܝܩ ܢܣܥܘܪ ܘܗܝܕܝܢ<EOS>ܐܓܪܐ ܛܒܐ ܢܬܚܫܒ ܠܗ ܿ ܕܦܠܼܚ<EOS>ܙܕܝܩܘܬܐ ܒܨܠܡܗ ܐܠܗܐ<EOS> ܗܟܢܐ ܕܝܢ ܐܢ ܗܠܝܢ ܠܡܥܒܕ ܠܐ ܢܨܒܐ <EOS> ܐܝܟ ܡܒܣܪܢܐ ܕܨܠܡܗ ܕܐܠܗܐ<EOS>ܢܫܬܢܩ ܿ ܐܝܟܢܐ ܕܝܢ ܫܠܡܐ ܗܿܝ ܕܐܡܪܝܢ ܐܢܬܘ݀ܢ ܕܡܛܠ ܕܚܠܬܗ ܕܐܠܗܐ ܠܟܠ ܕܡ̈ܘܢ ܣܓܕܝܢ ܐܢܬܘܢ<EOS>ܟܕ ܠܕܡܘܬܗ ܫܪܝܪܬܐ ܕܐܝܬܘܗܝ ܒܪ ܐܢܫܐ ܒܟܘܠ ܒܨܥܪܝܢ ܐܢܬܘܢ ܒܓܘܪܐ ܘܒܓܢܘܒܬܐ ܘܒܩܛܠܐ ܘܒܫܪܟܐ<EOS>ܕܐܚܪ̈ܢܝܬܐ ܕܨܥܪܐ ܿ ܡܬܒܥܐ ܗܘܐ ܠܟܘܢ ܕܝܢ ܕܚܕܐ ܡܢ ܗܠܝܢ ܒܝ̈ܫܬܐ ܠܐ ܬܣܥܪܘܢ ܕܒܗܝܢ ܡܬܬܥܝܩ<EOS>ܒܪ ܐܢܫܐ ܿ ܗܫܐ ܕܝܢ ܟܘܠܗܝܢ ܗܠܝܢ ܣܥܪܝܢ ܐܢܬܘ݀ܢ ܕܒܗܝܢ ܗܿܘܝܐ ܥܩܬܐ ܠܒܪ ܐܢܫܐ <EOS> ܥܩܬܐ ܓܝܪ<EOS>ܗܒܕܐ ܗܘ ܗܿܘܝܐ <EOS> ܒܛܩܠܐ ܘܒܓܢܒܘܬܐ ܿ ܘܟܕ ܢܬܢܣܒ ܡܕܡ ܕܐܝܬ ܠܗ ܿ ܘܒܫܪܟܐ ܕܐܚܪ̈ܢܝܬܐ ܐܝܠܝܢ<EOS>ܕܠܟܘܢ ܠܐ ܨܒܝܢ ܐܢܬܘܢ ܠܡܗܘܐ <EOS> ܐܢܬܘܢ ܕܝܢ ܡܛܠ ܕܐܫܬܡܥܬܘܢ ܠܪܚܘܫܐ ܗܘ ܨܢܝܥܐ ܠܒܝܬܫܐ<EOS>ܘܐܬܕܠܬܘܢ ܒܡܣܡ ܒܪܥܝܢܐ ܕܕܚܠܬ ܐܠܗ̈ܐ ܣ̈ܓܝܐܐ ܒܕܡܘܬܐ ܡܢ ܗܝ ܫܪܝܪܬܐ ܕܐܠܗܐ ܡܥܘܠܝܢ ܐܢܬܘܢܿ<EOS>ܒܓܠܝܦ̈ܐ ܕܝܢ ܐܝܠܝܢ ܕܪܓܫܐ ܠܝܬ ܒܗܘܢ ܠܡܦܠܚ ܟܐܢܘܬܐ ܣܒܪܝܢ ܐܢܬܘܢ<EOS>ܟܒܪ ܕܝܢ ܐܢܫܝܢ ܠܘܩܒܠ ܗܢܿܝܢ ܐܡܪܝܢ <EOS> ܕܐܠܘ ܠܐ ܨܒܼܐ ܗܘܐ ܒܗܘܢ ܕܢܗܘܘܢ ܠܐ<EOS>ܝܬܝܗܘܢ ܗܘܘ ܿ ܐܠܐ ܡܬܒܛܠܝܢ ܗܘܘ <EOS>ܗܕܐ ܕܝܢ ܐܦ ܐܢܐ ܐܡܿܪ ܐܢܐ <EOS> ܕܗܼܝ ܗܕܐ ܓܕܫܐ ܗܝ ܿ ܐܡܬܝ<EOS>ܕܟܠܗܘܢ ܒ̈ܢܝ ܐܢܫܐ ܪܥܝܢܗܘܢ ܕܘܠܬܗ ܢܚܘܿܘ݀ܢ ܘܗܝܕܝܢ ܢܬܚܠܦ ܥܠܡܐ ܗܢܐ ܕܗܫܐ <EOS> ܐܠܐ ܕܝܢ ܐܢ<EOS>ܗܘ ܕܗܟܢܐ ܨܒܝܢ ܐܢܬܘܢ ܠܗ ܿ ܠܡܥܒܕ ܕܠܐ ܢܫܒܘܩ ܗܘܐ ܡܕܡ ܡܢ ܟܘܠ ܕܡܣܬܓܕ݀ܢ ܐܿܡܪܘ ܠܢ ܠܡܢ ܡܢ<EOS>ܟܘܠ ܕܐܝܬܘܗܝ ܠܐ ܦܠܚܬܘ݀ܢ ܠܐ ܡܢܟܘܢ ܠܫܡܫܐ ܘܡܢܟܘܢ ܠܗܣܪܐ ܿ ܐܚܪ̈ܢܐ ܕܝܢ ܠܡܝ̈ܐ <EOS> ܘܐܚܪ̈ܢܐ<EOS>ܠܐܪܥܐ ܐܚܪ̈ܢܐ ܠܛܘܪ̈ܐ ܘܐܚܪ̈ܢܐ ܠܢܨܒ̈ܬܐ ܐܚܪ̈ܢܐ ܠܙܪ̈ܥܘܢܐ ܿ ܘܐܚܪ̈ܢܐ ܠܒܪ ܐܢܫܐ ܐܝܟ<EOS>ܕܒܨܪܝܢ <EOS> ܐܡܿܪܢܐ <EOS> ܥܡ ܫܪܟܐ ܕܐܚܪ̈ܢܝܬܐ ܣܓܕܝܢ <EOS> ܡܬܒܥܐ ܗܘܐ ܠܗ ܗܟܝܠ ܠܐܠܗܐ ܿ ܕܡܕܡ ܡܢ<EOS>ܗܠܝܢ ܠܐ ܢܪܦܐ <EOS> ܐܠܐ ܐܦ ܠܐ ܠܢ ܕܠܐ ܢܫܬܚܪ ܗܘܐ ܡܕܡ ܠܐ ܡܢ ܐܝܠܝܢ ܕܡܣܬܓܕ݀ܢ ܐܦ ܠܐ ܡܢ<EOS>ܐܝܠܝܢ ܕܣܓܕܝܢ ܠܗܝܢ ܫܪܝܪܐܝܬ ܗܢܿܘ ܨܒܝܢܗ <EOS> ܕܚܘܝܐ ܒܝܫܐ ܗܘܿ ܕܚܠܝܕ ܘܪܦܕ ܒܟܘܢ ܕܠܐ ܚܐܣ<EOS>ܥܠܝܟܘܢ ܿ ܚܣ ܕܝܢ ܕܗܟܢܐ ܬܗܼܘܐ <EOS> ܠܐ ܗܐ ܓܝܪ ܡܢ ܟܠܗܘܢ ܒܢ̈ܝ ܐܢܫܐ ܕܝܼܢܐ ܕܥܘܠܐ ܢܫܬܡܫ ܿ<EOS>ܐܠܐ ܠܐ ܡܢ ܐܠܗܐ ܿ ܠܐ ܓܝܪ ܟܐܢܐ ܗܕܐ ܕܚܕ ܕܝܢܼܐ ܢܐܬܐ ܥܠ ܐܝܢܐ ܕܣܿܥܪ ܒܝܫܬܐ <EOS> ܘܥܠ ܐܝܢܐ<EOS>ܕܡܣܝܒܪ ܠܗܿ <EOS> ܐܠܐ ܐܦ ܗܘܼ ܐܝܢܐ ܕܡܣܬܓܕ ܒܨܒܝܢܗ ܢܩܒܠܝܘܗܝ <EOS> ܐܝܩܪܐ ܗܘ ܕܠܚܕ ܒܠܚܘܕܘܗܝ<EOS>ܡܬܬܚܝܒ ܐܠܐ ܡܢܐ ܐܡܪܝܢ ܡܬܒܥܐ ܗܘܐ ܠܡ ܡܕܝܢ ܕܗܢܼܘܢ ܣܓܘ̈ܕܐ ܢܬܩܛܠܘܢ ܡܢ ܐܠܗܐ ܗܿܘ ܕܐܝܬܘܗܝ<EOS>ܕܐܚܪܢܐ ܠܐ ܢܡܪܚ ܗܘܐ ܐܠܐ ܠܐ<EOS>ܗܘܼܝܬ ܚܟܝܡ ܡܢܗ ܿ ܡܿܢ ܕܗܕܐ ܐܡܿܪ ܕܐܝܟ ܚܟܝܡ ܡܢܗ ܡܠܼ̣ܐ ܬܬܠ ܠܗ <EOS> ܝ݀ܕܥ ܗܘ ܡܕܡ ܕܥܿܒܕ<EOS>ܠܟܠܗܘܢ ܓܝܪ ܐܝܠܝܢ ܕܕܠܐ ܝܕܥܬܐ ܐܢܘܢ ܡܓܪ ܪܘܚܐ ܐܝܟ ܡܪܚܡܢܐ <EOS> ܘܐܝܟ ܐܒܐ ܡܩܝܡܢܐ ܿ ܡܛܠ<EOS>ܕܝܿܕܥ ܕܐܦ ܡܢ ܥܘ̈ܠܐ ܟܐܢ̈ܐ ܡܬܝܠܕܝܢ ܿ ܐܠܐ ܐܦ ܡܢ ܐܝܠܝܢ ܕܣܓܕܝܢ ܠܗܝܢ ܠܗܠܝܢ ܨܒܘ̈ܬܐ<EOS>ܛܢܦ̈ܬܐ <EOS> ܘܕܪܓܫܐ ܠܝܬ ܒܗܝܢ ܣܓܝ̈ܐܐ ܥܗܕܘ ܢܦܫܗܘܢ ܘܡܢ ܕܠܡܣܓܕ ܠܗܝܢ ܘܠܡܚܛܐ ܫܠܝܘ ܘܐܬܓܘܣܘ<EOS>ܒܐܠܗܐ ܿ ܘܒܨ̈ܠܘܬܐ ܘܒܥ̈ܒܕܐ ܛܒ̈ܐ ܘܚܼܝܘ ܿ ܐܠܐ ܡܢܐ ܠܡ ܡܬܒܥܐ ܗܘܐ ܠܗ ܠܐܠܗܐ ܕܣܟ ܠܐ ܢܫܒܩܢ<EOS>ܕܢܬܚܫܒ ܗܢܐ ܚܘܫܒܐ <EOS> ܟܕ ܕܝܢ ܗܕܐ ܐܡܪܝܢ ܐܢܬܘ݀ܢ ܠܐ ܡܣܬܟܠܝܢ ܐܢܬܘܢ ܡܢܐ ܗܝ ܚܐܪܘܬܐ <EOS>ܘܐܝܟܢܐ ܡܨܐ ܐܢܝ ܛܒܐ ܕܠܩܘܫܬܝܢ ܢܗܘܐ ܿ ܐܝܢܐ ܕܒܨܒܝܢܗ ܐܝܬܘܗܝ ܛܒܐ ܿ ܒܫܪܪܐ ܛܒܐ ܠܐ ܐܝܬܘܗܝ<EOS>ܿ ܡܛܠ ܕܠܐ ܗܘܐ ܒܨܒܝܢܗ ܐܝܬܘܗܝ ܡܕܡ ܕܐܝܬܘܗܝ ܡܛܠ ܗܢܐ ܚܐܪܘܬܐ ܗܝ ܕܟܠ ܐܢܫ ܡܨܝܐ ܛܒ̈ܐ<EOS>ܘܒܝܫ̈ܐ ܒܫܪܪܐ ܠܡܓܡܪ <EOS> ܕܐܢܫ ܢܗܘܐ ܪܞܚܡܐ ܐܘ ܒܥܠܕܒܒܐ ܐܠܗܐ ܒܝܕ ܗܠܝܢ ܐܬܦܪܣ<EOS>ܠܐ ܠܡ ܐܠܐ ܟܘܠ ܡܕܡ ܕܡܬܚܫܒܝܢ ܐܢܚܢܢ ܿ ܗܘܼܝܘ ܥܒܕ ܕܢܬܚܫܒ <EOS> ܫܠܘ ܠܟܘܢ<EOS>ܠܡܢܐ ܝܬܝܪ ܡܓܕܦܝܢ ܐܢܬܘ݀ܢ ܐܝܠܝܢ ܕܗܕܐ ܐܡܪܝܢ <EOS> ܐܢ ܓܝܪ ܟܠܗܘܢ ܚܘܫ̈ܒܐ ܗܘܼܝܘ ܡܪܚܫ ܒܟܘܢ ܿ<EOS>ܗܼܘ ܗܘܐ ܥܠܬܐ ܠܓܘܪܐ ܘܠܩܛܠܐ ܘܠܥܘܒܘܬܐ ܘܠܟܘܠ ܓܘܕܦ <EOS> ܫܠܘ ܠܟܘܢ ܡܢ ܕܠܡܨܥܪܘܬܗ ܐܝܠܝܢ<EOS>ܕܬܫܒܘܚܬܐ ܘܟܠ ܐܝܩܪ ܡܬܬܚܝܒܝܢ ܗܼܘܝܬܘܢ ܠܗ <EOS> ܘܠܐ ܬܐܡܪܘܢ ܕܠܐ ܣܢܝܩ ܐܠܗܐ ܥܠ ܫܒܘܚܐ ܿ ܐܦܢ<EOS>ܗܘ ܥܠ ܡܕܡ ܠܐ ܣܢܝܩ ܐܠܐ ܠܐ ܡܬܒܥܐ ܗܘܐ<EOS> ܒܚܫܐ ܕܟܢܘܬܐ ܠܗܿܘ ܕܒܟܠ ܐܛܐܒ ܠܢ ܒܩܠܐ ܕܬܫܒܘܚܬܐ<EOS>ܚܘܒ̈ܠܘܗܝ ܛܒ̈ܐ ܠܡܦܪܥ <EOS>ܐܠܐ ܡܢܐ ܐܡܪܝܢ ܝܬܝܪܐܝܬ ܠܡ ܥܿܒܕܝܢ ܐܢܚܢܢ ܕܡܫܒܚܝܢ ܐܢܚܢܢ ܐܦ ܠܗܠܝܢ ܥܡܗ<EOS><EOS> ܐܠܐ ܟܕ ܗܠܝܢ ܐܡܪܝܢ ܐܢܬܘܢ ܠܐ ܡܬܣܬܟܠܝܢ ܐܢܬܘܢ ܢܟܠܐ ܕܥܠܝܟܘܢ ܢܗܘܐ ܿ ܐܝܟܢܐ ܓܝܪ ܕܐܡܬܝ<EOS>ܕܠܟܪܝܗܐ ܚܕ ܣܘܓܐܐ ܕܐܣܘ̈ܬܐ ܢܫܬܘܕܘܢ ܠܡܚܠܡܘ<EOS> ܠܐ ܡܨܝܢ ܿ ܚܕ ܕܝܢ ܐܝܢܐ ܕܫܪܝܪܐܝܬ ܡܫܟܚ<EOS>ܠܡܐܣܝܘܬܗ ܠܐ ܡܩܪܒ ܣܡܡܢ̈ܘܗܝ ܿ ܡܛܠ ܕܡܦܣ ܕܟܕ ܗܼܘ ܡܚܠܦܡ ܐܚܪܢܐ ܡܫܬܒܚ ܿ ܗܟܘܬ ܐܦ ܐܠܗܐ <EOS>ܟܕ ܥܡ ܐܚܪ̈ܢܐ ܡܬܒܥܐ ܿ ܐܝܠܝܢ ܕܚܝܠܐ ܠܝܬ ܒܗܘ݀ܢ ܠܐ ܡܥܕܪ <EOS> ܐܠܐ ܡܢܐ ܠܡ ܡܕܝܢ ܡܬܒܐܫ ܠܗ<EOS>ܠܐܠܗܐ ܥܠ ܗܕܐ <EOS> ܐܢ ܟܕ ܗܼܘ ܢܥܕܪ ܐܚܪܢܐ ܢܫܬܒܚ <EOS> ܐܡܿܪ ܐܢܐ ܕܝܢ ܐܦܢ ܠܐ ܡܬܒܐܫ ܠܗ ܡܥܕܪܢܐ<EOS>ܕܛܥܝܘܬܐ ܕܢܗܘܐ ܠܐ ܨܿܒܐܼ ܟܕ ܕܝܢ ܗܼܘ ܢܥܕܪ <EOS> ܦܬܟܪܐ ܗܘ ܕܡܕܡ ܠܐ ܐܗܢܝ ܿ ܐܝܟ ܡܥܕܪܢܐ<EOS>ܢܬܗܝܡܢ <EOS> ܣܓܝ ܕܝܢ ܪܒܐ ܛܥܝܘܬܐ ܟܕ ܢܬܗܝܡܢ ܦܬܟܪܐ ܗܘ ܕܡܕܡ ܠܐ ܐܗܢܝ ܿ ܚܠܦ ܐܠܗܐ ܡܥܕܪܢܐ <EOS> ܐܡܿܪ ܐܢܐ ܕܝܢ ܐܦ ܐܢܐ <EOS> ܕܐܠܘ<EOS>ܠܐ ܕܣܓܝ ܢܣܬܓܦ ܠܗ <EOS> ܐܝܢܐ ܕܙܟܼܐ ܪܥܝܢܗ ܠܗܢܿܘܢ ܕܪܓܫܐ ܠܝܬ ܒܗܘ݀ܢ ܐܦ ܗܼܝ ܗܕܐ ܡܣܝܒܪ ܗܘܐ<EOS>ܿ ܐܠܗܐ ܡܛܠ ܗܢܐ ܐܬܥܝܪܘ ܚܠܦ ܚܝܝ̈ܟܘܢ ܘܐܬܚܫܒܘ ܐܝܠܝܢ ܕܘܠܝܢ <EOS> ܐܠܗܐ ܓܝܪ ܡܛܠ ܕܡܕܡ ܠܐ<EOS>ܚܣܝܪ ܠܗ ܿ ܥܠ ܡܕܡ ܠܐ ܣܢܝܩ ܿ ܐܦ ܠܐ ܡܬܢܟܐ ܡܢ ܡܕܡ <EOS> ܕܝܠܟܘܢ ܗܘ ܓܝܪ ܐܦ ܥܘܕܪܢܐ ܐܦ ܢܟܝܢܐ<EOS>ܐܝܟܐܢ ܕܐܦ ܩܣܪ ܠܐ ܟܕ ܢܬܓܕܦ ܡܬܢܟܐ <EOS> ܐܦܠܐ ܟܕ ܢܫܬܒܚ <EOS> ܡܕܡ ܡܬܥܕܪ ܐܠܐ ܐܝܢܐ ܕܡܫܒܚ<EOS>ܐܝܬܘܗܝ ܕܠܐ ܩܢܛܐ <EOS> ܗܿܘ ܕܝܢ ܕܡܓܕܦ ܐܝܬܘܗ ܝܬܚܝܬ ܩܢܕܝܢܘܣ ܕܡܘܬܐ ܗܟܢܐ ܐܦ ܐܝܠܝܢ ܕܠܐܠܗܐ<EOS>ܡܫܒܚܝܢ ܟܕ ܠܗ ܡܕܡ ܠܐ ܡܘܬܪܝܢ <EOS> ܢܦܫܗܘܢ ܡܚܝܢ ܒܗܿ ܒܕܡܘܬܐ ܿ ܘܘܐܦ ܐܝܠܝܢ ܕܡܓܕܦܝܢ ܠܗ ܡܕܡ<EOS>ܠܐ ܢܟܝܢ <EOS> ܢܦܫܗܘܢ ܕܝܢ ܡܘܒܕܝܢ <EOS> ܐܠܐ ܡܢܐ ܠܡ ܠܐ ܗܼܘܬ ܫܘܝܐ ܗܕܐ ܕܠܘܬ ܐܠܗܐ <EOS> ܘܗܿܝ ܕܠܘܬ<EOS>ܒܢ̈ܝ ܐܢܫܐ <EOS> ܗܕܐ ܕܝܢ ܐܦ ܐܢܐ ܐܡܿܪ ܐܢܐ ܕܠܐ ܘܝܐ <EOS> ܪܒ ܗܘ ܓܝܪ ܫܘܢܩܗ ܕܐܝܢܐ ܕܒܡܕܡ ܕܪܒ<EOS>ܒܪܫܥ ܿ ܒܨܝܪ ܡܢ ܗܿܘ ܕܝܢ ܕܒܐܝܢܐ ܕܒܙܥܘܪ ܚܛܐ ܿ ܐܝܟܢܐ ܗܟܝܠ ܟܕ ܡܢ ܟܠ ܪܒ ܗܘ ܐܠܗܐ ܿ ܗܟܢܐ<EOS>ܐܦ ܕܝܢܼܐ ܝܬܝܪܐ ܢܩܒܠ ܐܝܢܐ ܕܒܗ ܡܪܫܥ ܠܐ ܗܘܐ ܕܗܼܘ ܒܐܝܕ̈ܘܗܝ ܡܬܢܩܡ ܡܢܗ ܿ ܐܠܐ ܟܠ ܒܪ̈ܝܢ<EOS>ܠܚܝܡܝܢ ܥܠ ܗܕܐ <EOS> ܘܒܟܝܢܗܝܢ ܠܡܦܪܥܝܘܗܝ ܡܣܬܪܗܒܢ ܿ ܠܐ ܓܝܪ ܝܗܿܒ ܗܘܐ ܠܡ̈ܓܕܦܢܐ ܿ ܐܦ ܠܐ<EOS>ܫܡܫܐ ܢܘܗܪܗ ܐܦܠܐ ܐܪܥܐ ܦܐܪ̈ܝܗܿ <EOS> ܘܠܐ ܡܒܘ̈ܥܐ ܡܝ̈ܐ ܐܦܠܐ ܒܫܝܘܠ ܫܠܝܛܐ <EOS> ܕܬܡܢ ܢܝܚܐ<EOS>ܠܢܦܫܗ ܿ ܟܕ ܐܦ ܝܘܡܢ ܩܕܡ ܫܘܠܡܗ ܕܥܠܡܐ <EOS> ܟܕ ܩܐܡ ܟܠܗܝܢ ܒܪ̈ܝܬܐ ܠܚܝܡܢ ܡܛܠ ܗܢܐ ܐܦ ܠܐ<EOS>ܫܡܝܐ ܡܫܠܡܢܐܝܬ ܡܛܪܐ ܘܛܠܐ ܝܿܗܒܝܢ <EOS> ܐܦܠܐ ܓܝܪ ܐܪܥܐ ܦܐܪ̈ܝܗ ܿ ܡܛܠ ܗܢܐ ܣܓ̈ܝܐܐ ܡܢ ܐܘܠܨܢܐ<EOS>ܡܬܚܝܒܠܢ <EOS> ܐܠܐ ܐܦ ܗܼܝ ܒܪܝܬܐ ܒܪܘܓܙܐ ܡܬܓܘܙܠܐ ܘܡܬܗܦܟܐ ܠܦܘܪܥܢܘܬܐ ܿ ܡܕܡ ܕܝܢ ܕܗܫܐ<EOS>ܡܬܒܣܡܝܢ ܐܢܚܢܢ ܒܒܣܝܡܘܬܗ ܗܘ ܕܝܠܗ ܠܬܘܪܣܝܐ ܕܝܠܢ ܥܨܐ ܠܗܿ ܠܪܝܬܐ <EOS> ܗܟܢܐ ܒܟܘܢ ܒܐܝܠܝܢ<EOS>ܕܡܨܥܪܝܢ ܠܒܪܘܝܐ ܕܟܠ ܟܠ ܒܪ̈ܝܢ ܡܣܬܪܗܒܢ ܕܢܬܚܪܪ̈ܢܿ ܐܦܢ ܓܝܪ ܒܫܪܝܐ ܕܡܢ ܦܓܪܐ ܬܬܦܪܩܘܢ<EOS>ܡܢܗܝܢ <EOS> ܡܢܐ ܬܥܒܕܘܢ ܠܢܦܫܟܘܢ ܕܠܐ ܡܬܚܒܠܐ <EOS> ܕܠܐ ܡܘܬܐ ܓܝܪ ܐܝܬܝܗܿ ܐܦ ܢܦܫܐ ܕܪ̈ܫܝܥܐ ܕܦܩܚ<EOS>ܗܘܐ ܠܗܘܢ ܕܠܐ ܬܗܘܐ ܗܘܬ ܕܠܐ ܡܘܬܐ ܿ ܟܕ ܓܝܪ ܡܬܩܠܝܐ ܡܢ ܢܘܪܐ ܗܿܝ ܕܠܐ ܕܥܟܐ ܒܓܙܪ ܕܝܢܼܐ<EOS>ܕܠܐ ܡܘܦܐܼ ܘܡܛܠ ܕܠܐ ܡܝܬܐ ܠܣܘܓܦܢܗ ܫܘܠܡܐ ܠܢܓܕܗ ܕܢܗܘܐ ܠܐ ܡܫܟܚ ܿ ܐܠܐ ܟܒܪ ܐܢܫ ܢܐܡܪ<EOS>ܡܕܚܠ ܐܢܬ ܠܢ ܦܛܪܐ ܿ ܐܠܦܘܢ ܡܕܝܢ ܐܝܟܢܐ ܒܫܬܩܐ ܢܐܡܪ ܐܢܚܢܢ ܿ ܐܝܠܝܢ ܕܐܝܬܝܗܝܢ ܐܝܟ<EOS>ܕܐܝܬܝܗܝܢ ܐܚܪܢܝܐܝܬ ܓܝܪ ܕܢܐܡܪ ܐܢܚܢܢ ܠܐ ܡܨܝܢ ܐܢܚܢܢ ܿ ܐܢ ܓܝܪ ܢܫܬܘܩ ܠܢ ܡܥܘܟܢ ܠܟܘܢ<EOS>ܒܝܫ̈ܬܐ ܡܢ ܒ̈ܠܝ ܝܕܥܬܐ ܿ ܐܢ ܕܝܢ ܢܡܠܠ ܐܝܟ ܕܥܠ ܨܒܘܬܐ ܕܓܠܬܐ ܡܣܬܒܪ̈ܝܢ ܐܢܚܢܢ ܕܡܕܚܠܝܢ<EOS>ܐܢܚܢܢ ܠܟܘܢ ܿ ܐܝܟܢܐ ܗܟܝܠ ܢܐܫܦܝܘܗܝ ܠܚܘܝܐ ܒܝܫܐ ܗܘܿ ܕܚܠܝܕ ܒܪܥܝܢܟܘܢ ܿ ܘܥܪܝܡܐܝܬ ܡܪܚܫ<EOS>ܒܟܘܢ ܚܘ̈ܫܒܐ ܕܠܐܠܗܐ ܣܼܢܝܢ ܒܥܠܬ ܪܚܡܬܐ ܗܟܝܠ ܕܠܘܬ ܐܠܗܐ ܐܬܪܥܘ ܠܢܦܫܟܘܢ ܚܠܦ ܥܘܕܪܢܟܘܢ<EOS>ܓܝܪ ܗܿܘܝܐ ܗܕܐ <EOS> ܐܢ ܬܬܓܘܣܘܢ ܒܗܿ ܒܝܕ ܥܒ̈ܕܐ ܛܒ̈ܐ <EOS> ܡܕܡ ܐܝܬ ܒܟܘܢ ܕܠܐܠܗܐ ܣܢܝܐ ܿ ܗܢܐ<EOS>ܗܘ ܕܝܢ ܪܓܬܐ ܫܛܝܬܐ ܘܡܣܡ ܒܪܥܝܢܐ ܓܝܪ ܕܚܟܡܬܐ ܠܛܥܝܘܬܐ ܡܫܪܪܐ ܒܟܘܢ<EOS>ܐܚܪ̈ܢܐ ܕܝܢ ܐܡܪܝܢ ܕܠܐ ܒܛܝܠ ܠܗ ܠܐܠܗܐ ܥܠܝܢ <EOS> ܘܗܕܐ ܕܓܠܘܬܐ ܿ ܗܝ ܿ ܐܠܘ<EOS>ܓܝܪ ܿ ܫܪܝܪܐܝܬ ܠܐ ܒܛܝܠ ܗܘܐ ܠܗܿ ܐܦ ܠܐ ܫܡܫܗ ܡܕܢܚ ܗܘܐ ܥܠ ܛܒ̈ܐ ܘܥܠ ܒ̈ܝܫܐ <EOS> ܐܦ ܠܐ ܡܛܪܗ<EOS>ܡܚܬ ܗܘܐ ܥܠ ܟ̈ܐܢܐ ܘܥܠ ܥܘ̈ܠܐ<EOS>ܐܚܪ̈ܢܐ ܕܝܢ ܐܡܪܝܢ ܝܬܝܪܐܝܬ ܟ̈ܐܢܐ ܡܬܚܫܒܝܢ ܐܢܚܢܢ ܿ ܟܕ ܠܗ ܘܠܓܠܝ̈ܦܐ<EOS>ܢܕܚܠ ܿ ܠܐ ܕܝܢ ܣܿܒ ܐܢܐ ܕܐܢ ܐܢܫ ܫܘܝܐܝܬ ܐܝܩܪܐ ܢܦܠܘܓ ܠܡܿܠܟܐ <EOS> ܥܡ ܡܝ̈ܬܐ ܘܥܡ ܙܒܠܐ ܕܫܕܐ<EOS>ܕܫܦܝܐܝܬ ܡܬܦܪܩ <EOS> ܐܠܐ ܟܒܪ ܬܐܡܪܘܢ ܙܒܿܠܐ ܩܿܪܐܼ ܐܢܬ ܠܕ̈ܚܠܬܢ ܿ ܐܝܢ ܐܡܿܪܢܐ ܿ ܐܢܬܘܢ ܓܝܪ<EOS>ܥܒܼܕܬܘܢ ܐܢܝܢ ܕܠܐ ܚܘܫܚ ܕܒܛܥܝܘܬܗܘܢ ܠܣܓ̈ܕܬܐ ܣܪܕܬܘܢ ܐܢܝܢ <EOS> ܐܦ ܒܙܒܠܐ ܕܝܢ ܒܙܒܢ ܐܥܝܦܐܝܬ<EOS>ܡܬܚܫܚܝܢ ܐܢܚܢܢ ܿ ܗܠܝܢ ܕܝܢ ܕܗܫܐ ܐܦ ܠܐ ܕܘܟܬ ܙܒܠܐ ܡܫܟܚܝܢ ܠܡܡܠܝܘ ܿ ܟܕ ܝܬܝܪܐܝܬ ܐܨܛܒܬܘ<EOS>ܘܐܣܬܓܕܘ ܿ ܐܝܟܢܐ ܕܝܢ ܟܐܢ̈ܐ ܐܡܪܝܢ ܐܢܬܘܢ ܕܐܝܬܝܟܘ݀ܢ ܟܕ ܡܢ ܟܠ ܪ̈ܫܝܥܝܢ ܐܢܬܘܢ ܘܚܠܦ ܗܕܐ<EOS>ܚܕܐ ܚܛܝܬܐ ܕܠܐ ܡܬܦܚܡܐ ܐܒܕܢܐ ܕܢܦܫ̈ܬܟܘܢ ܡܬܚܝܒܝܢ ܐܢܬܘܢ ܟܐܢܐܝܬ ܕܝܢ ܐ݀ܢ ܒܗ ܒܪܥܝܢܐ<EOS>ܬܩܘܘܢ ܐܝܟܢܡܐ ܓܝܪ ܕܒܪܐ ܐܝܢܐ ܕܐܝܩܪܐ ܕܡܬܚܝܒ ܗܘܐ ܠܐܒܘܗܝ ܕܣܿܥܪ ܨܐܕܘܗܝ ܛܒ̈ܬܐ ܣܓ̈ܝܐܬܐ<EOS>ܠܐܚܪܢ ܐܝܢܐ ܕܠܐ ܗܘܐ ܐܒܘܗܝ ܢܦܢܝܘܗܝ ܿ ܝܕܥܝܢ ܐܢܚܢܢ ܕܡܢ ܝܪܬܘܬܐ ܡܬܒܿܪܐ <EOS> ܐܡܬܝ ܕܝܢ ܕܐܝܟ<EOS>ܨܒܝܢܗ ܕܐܒܘܗܝ ܢܬܕܒܪ ܘܛܝܒܘܬܗ ܢܦܪܘܥ ܟܐܢܐܝܬ ܝܪܬܐ ܗܿܘܐ<EOS>ܐܚܪ̈ܢܐ ܕܝܢ ܐܡܪ̈ܝܢ ܕܪܫܥܐ ܗܘ ܠܢ ܪܒܐ ܐܢ ܡܕܡ ܕܩܼܒܠܢ ܡܢ ܐܒ̈ܗܝܢ ܢܫܒܘܩ ܿ<EOS>ܫܘܝܐ ܗܝ ܠܡ ܓܝܪ ܠܗ݀ܝ ܕܐܢܫ ܠܐ ܢܛܪ ܓܘܥܠܢܐ ܕܡܫܬܠܡ ܠܗ ܿ ܡܕܝܢ ܥܘܕ ܒܗܢܐ ܪܥܝܢܐ ܐܦܢ ܒܪ<EOS>ܐܢܫܐ ܐܝܬܘܗܝ ܕܥܿܒܕ ܒܝܫ̈ܬܐ ܿ ܐܘ ܕܐܝܢܐ ܕܣܿܥܪ ܗܘܐ ܛܢܦܘܬܐ ܠܐ ܡܬܒܥܐ ܠܗ ܕܢܥܗܕ ܢܦܫܗ ܿ<EOS>ܘܢܓܒܐ ܐܝܠܝܢ ܕܡܝܬܪ̈ܢ ܕܠܐ ܢܪܫܥ ܠܗ ܘܢܛܐ <EOS> ܕܠܐ ܡܥܘܠ ܐܝܟ ܐܒܘܗܝ<EOS>ܐܝܟܢܐ ܕܝܢ ܬܘܒ ܠܐ ܣܟܠܝܢ ܐܝܠܝܢ ܕܐܡܪܝܢ<EOS> ܕܟܠܗ ܕܣܓܕܝܢ ܐܢܚܢܢ ܠܗܠܝܢ ܕܠܐ<EOS>ܢܫܚܩܝܘܗܝ ܠܗ ܿ ܐܝܟ ܗܘ ܕܡܫܬܚܩ ܐܠܗܐ ܐܡܬܝ ܕܡܬܝܩܪ ܘܡܢܚ ܿ ܐܡܬܝ ܕܡܢ ܛܠܘ̈ܡܐ ܡܬܓܕܦ ܿ ܠܡܢܐ ܥܘܕ ܐܡܬܝ ܕܡܛܪܐ<EOS>ܢܬܥܠܐ <EOS> ܬܟܝܒܐܝܬ ܠܫܡܝܐ ܚܝܪܝܢ ܐܢܬܘ݀ܢ ܘܨ̈ܠܘܬܐ ܘܒܥ̈ܘܬܐ ܡܩܪܒܝܢ ܐܢܬܘܢ ܿ ܘܟܕ ܩܼܒܠܬܘܢ<EOS>ܕܝܢ ܫܐ̈ܠܬܟܘܢ ܒܥܓܠ ܛܿܥܝܢ ܐܢܬܘ݀ܢ ܐܡܬܝ ܓܝ ܕܚܼܨܕܬܘܢ ܘܩܼܛܦܬܘܢ ܦܐܪ̈ܐ ܠܗܢܿܘܢ ܕܡܕܡ ܠܐ<EOS>ܐܝܬܝܗܘܢ ܪܫܝܬܐ ܡܩܒܝܢ ܐܢܬܘܢ ܟܕ ܩܠܝܠܐܝܬ ܡܬܢܫܝܢ ܐܢܬܘܢ ܠܐܠܗܐ ܝܿܗܘܒܐ ܿ ܘܚܦܝܛܐܝܬ<EOS>ܡܬܟܢ<EOS>ܫܝܢ ܐܢܬܘ݀ܢ ܒܓܗܐܝܬܟܘܢ ܘܒܗܝܟ̈ܠܝܟܘܢ ܘܒܕܒܚ̈ܝܟܘܢ ܡܬܒܣܡܝܢ ܐܢܬܘܢ ܡܛܠ ܗܢܐ ܐܝܬ ܡܢܟܘܢ<EOS>ܕܐܡܪܝܢ ܕܐܝܟ ܕܠܦܘܪܓܝܐ ܗܘ ܘܒܣܡܐ ܗܠܝܢ ܥܿܒܕܝܢ ܐܢܚܢܢ <EOS> ܫܦܝܪ ܗܟܝܠ ܗܕܐ ܠܡܐܡܪ ܐܨܛܢܥܬܘܢ<EOS>ܐܢܬܘ݀ܢ ܐܝܟ ܣ̈ܟܠܐ ܕܝ̈ܢܐ ܬܪ̈ܝܨܐ ܿ ܕܡܕܡ ܕܡܬܐܡܪ ܗܘܘ ܿ ܐܦܢ ܓܝܪ ܗܕܐ ܡܬܒܥܝܐ ܗܘܬ ܿ ܕܐܢܫ<EOS>ܠܦܘܢܩܐ ܕܦܓܪܗ ܢܦܫܗ ܢܬܠ ܿ ܐܝܟܐ ܦܩܚ ܗܘܐ ܥܠ ܝܕ ܢܗܪ̈ܘܬܐ ܘܒܝܬ ܐܝ̈ܠܢܐ ܠܡܬܒܣܡܘ ܘܒ̈ܛܠܠܐ<EOS>ܕܪ̈ܓܝܓܝܢ ܠܡܥܒܕ ܡܫܬܝܐ <EOS> ܐܘ ܟܪ ܕܐܝܬ ܡܣܡ ܒܪܥܝܢܐܼ ܕܫ̈ܐܕܐ ܕܝܪܬܝܢ ܬܡܢ ܒܫܢܝܘܬܐ ܿ ܐܝ̈ܕܐ<EOS>ܓܝܪ ܦܕ ܡܬܦܣܩܢ ܿ ܘܐܚܪ̈ܢܐ ܟܕ ܡܬܓܘܝܢ ܿ ܘܪܓܬܐ ܟܕ ܡܫܬܝܚܢܐ <EOS> ܘܫܢܝܘܬܐ ܘܪܘܒܝ ܣܥܪܐ<EOS>ܘܫܘܓܘܫܝܐ ܕܟܬܝ̈ܫܐ <EOS> ܘܪܘܒܐ ܘܝܠܠܬܐ ܘܫܪܟܐ ܕܐܚܪ̈ܢܝܬܐ ܐܝܠܝܢ ܕܒܕܓܠܘܬܐ ܠܬܗܪܐ ܕܫܒܪ̈ܐ<EOS>ܡܫܬܡܫܢ ܿ ܕܟܕ ܗܠܝܢ ܬܚܙܘܢ ܢܕܪ̈ܝܟܘܢ ܘܩܘܪ̈ܒܢܝܟܢ ܠܕܡܝܬܝܢ ܡܢ ܡܝ̈ܬܐ <EOS> ܬܩܪܒܘܢ <EOS> ܘܠܡܢܐ<EOS>ܕܝܢ ܗܠܝܢ ܒܚܕܘܬܐ ܣܿܥܪܝܢ ܐܢܬܘ݀ܢ ܡܛܠ ܕܝܢ ܕܢܐܡܪ ܠܐ ܨܿܒܐ ܚܘܝܐ ܕܚܠܝܕ ܒܟܘ݀ܢ ܐܢܐ ܡܥܗܕܢܐ<EOS>ܕܠܐܝܠܝܢ ܕܕܚܠܝܢ ܡܢ ܐܠܗܐ ܗܕܐ ܡܬܟܪܙܐ ܼ ܕܢܿܗܘܘܢ ܢܟܦܝܢ ܘܥܝܪܝܢ <EOS> ܘܕܢܗܘܘܢ ܟܒܫܝܢ ܪܘܓܙܐ<EOS>ܘܕܠܐ ܢܗܘܘܢ ܢܣܒܝܢ ܕܐܚܪ̈ܢܐ ܘܕܟܐܢܐܝܬ ܘܒܗܝܠܐܝܬ ܘܬܩܢܐܝܬ ܢܚܘ݀ܢ ܘܕܢܗܘܐ ܐܢܫ ܡܬܐܠܨ<EOS>ܒܣܢܝܩܘܬܐ ܐܡܬܝ ܕܠܝܬ ܠܗ ܿ ܐܘ ܕܢܣܒܥ ܟܕ ܢܣܒ ܕܐܚܪ̈ܢܐ ܠܘܬ ܗܿܢܘܢ ܕܝܢ ܕܡܬܩܪܝܢ ܐܠܗ̈ܐ<EOS>ܣܩܘܒܠܐ ܕܗܠܝܢ ܡܬܣܥܪ݀ܢ ܐܝܬ ܕܝܢ ܡܕܡ ܕܟܐܢܐܝܬ ܒܕܓܠܘܬܐ ܡܬܦܩܕ݀ܢ ܟܕ ܐܦ ܐܠܘ ܟܠܗܘܢ ܦܘܩ̈ܕܢܐ<EOS>ܛܒ̈ܐ ܢܛܪܝܢ ܗܝܘܬܘ݀ܢ ܗܕܐ ܚܕܐ ܕܠܐܠܗܐ ܠܐ ܝܕܥܝܢ ܗܘܝܬܘ݀ܢ ܣܦܩܐ ܗܝ ܠܡܦܩܘ ܠܥܝܟܘܢ ܓܙܪ ܕܝܢܐ<EOS>ܕܡܘܬܐ ܐܠܐ ܕܝܢ ܟܕ ܡܬܟܢܫܝܢ ܐܢܬܘܢ ܒܕܘ̈ܟܝܬܐ ܗܠܝܢ ܕܡܢܟܘܢ ܠܗܘܢ ܡܬܝܗܒܢ ܒܚܕܘܬܐ ܿ ܪܘܝܢ<EOS>ܐܢܬܘ݀ܢ ܘܥ̈ܠܘܬܐ ܡܘܩܕܝܢ ܐܢܬܘܢ ܕܟܕ ܦܗܝܐ ܣܘܬܐ ܕܕܒܚ̈ܝܟܘܢ ܐܦ ܠܪ̈ܘܚܞܐ ܚܪ̈ܫܬܐ ܘܣܡܝ̈ܬܐ<EOS>ܢܓܕܐ ܠܐܬܪܐ ܕܫܘܠܛܢܗܝܢ ܒܝܕ ܪܝܚܗ <EOS> ܘܗܟܘܬ ܐܢܫܝܢ ܡܢܟܘܢ ܡܬܟܬܫܝܢ ܿ ܐܚܪ̈ܢܐ ܕܝܢ ܪ̈ܓܝܓܬܐ<EOS>ܦܪ̈ܝܫܬܐ <EOS> ܡܬܡܠܝܢ ܘܐܚܪ̈ܢܐ ܠܡܬܛܢܦܘ ܡܬܒܠܗܝܢ ܐܚܪ̈ܢܐ ܕܝܢ ܠܩܛܠܐ ܘܠܓܢܘܒܬܐ ܫܘܦܥ ܕܡܐ ܓܝܪ<EOS>ܗܘ ܕܬܡܢ ܡܬܐܫܕ ܘܢܘܩܝܐ ܕܚܡܪܐ ܿ ܐܦ ܗܼܘ ܡܪܘܐ ܠܪ̈ܘܚܐ ܛܢܦ̈ܬܐ ܘܗܢܝܢ ܚܠܕ݀ܢ ܒܟܘܢ ܚܢܝܐܝܬ<EOS>ܘܒܚ̈ܠܡܐ ܫܓܫܢ ܠܟܘܢ ܘܒܣܘܓܐܐ ܕܟ̈ܐܒܐ ܕܪ̈ܓܝܓܬܐ ܡܢܘܠܢ ܠܟܘܢ ܒܥܠܬܐ ܓܝܪ ܕܗܠܝܢ ܕܡܬܩܪܝܢ ܕܒ̈ܚܐ ܕܝܘ̈ܐ<EOS>ܒܝܫ̈ܐ ܡܬܡܠܝܢ ܐܢܬܘ݀ܢ ܕܗܢܼܘܢ ܗܠܝܢ ܨܢܝܥܐܝܬ ܡܘܒܕܝܢ ܠܟܘܢ ܕܠܐ ܬܣܬܟܠܘܢ ܢܟܠܐ ܕܥܝܠܟܘܢ ܗܘܐ<EOS>ܒܥܠܬ ܡܕܡ ܓܝܪ ܥܩܬܐ ܐܘ ܕܩܛܝܪܐ ܐܘ ܕܪܓܬܐ ܐܘ ܕܚܡܬܐ ܐܘ ܕܐܘܠܨܢܐ ܠܡܚܢܘܩܝܬܐ ܐܘ ܒܡ̈ܝܐ ܐܘ<EOS>ܡܢ ܪܘܡܐ ܫܕܝܢ ܠܟܘܢ ܿ ܐܘ ܕܬܩܛܠܘܢ ܢܦܫܟܘܢ ܒܫܢܝܘܬܐ <EOS> ܡܠܟܝܢ ܠܟܘܿܢ ܐܘ ܒܚܕ ܡܢ ܚܫ̈ܐ<EOS>ܐܚܪ̈ܢܐ ܡܢ ܚܝ̈ܐ ܡܫܢܝܢ <EOS> ܠܢ ܕܝܢ ܚܕܐ ܡܢ ܗܠܝܢ ܠܓܕܫ ܠܐ ܡܨܝܢ <EOS> ܐܠܐ ܗܢܼܘܢ ܡܢܢ ܡܫܬܢܩܝܢ<EOS>ܐܡܬܝ ܕܒܐܢܫ ܢܥܡܪܘܢ ܟܕ ܒܥܝܢ ܡܢ ܕܢܓܪ ܠܗܘܢ ܪܘܚܐ ܿ ܘܕܢܫܘܚܪ ܡܦܩܢܗܘ݀ܢ ܡܢܗ ܐܠܐ ܟܒܪ ܢܐܡܪ<EOS>ܐܢܫ <EOS> ܕܐܦ ܡܢ ܐܝܠܝܢ ܕܕܚܠܝܢ ܠܐܠܗܐ ܟܡܐ ܙܒ̈ܢܝܢ ܢܦܠܝܢ ܒܗܠܝܢ ܟܐܒ̈ܐ <EOS> ܐܡܿܪܢܐ ܕܝܢ ܐܢܐ<EOS>ܕܗܕܐ ܕܬܗܘܐ ܠܐ ܡܫܟܚܐ <EOS> ܕܚܠܐ ܓܝܪ ܕܐܠܗܐ ܗܘ ܗ݀ܘ ܐܝܢܐ ܕܐܢܐ ܐܚܘܐ <EOS> ܐܝܢܐ ܕܫܪܝܪܐܝܬ ܕܚܿܠ<EOS>ܿ ܡܢ ܐܠܗܐ ܘܠܐ ܗܘܐ ܡܫܬܡܗܘ ܡܫܬܡܗ <EOS> ܐܝܢܐ ܕܝܢ ܕܒܩܘܫܬܐ ܐܝܬܘܗܝ ܦܘܩ̈ܕܢܐ ܕܢܡܘܣܐ ܕܐܬܝܗܒ<EOS>ܠܗ ܓܿܡܪ <EOS> ܐܢ ܕܝܢ ܐܢܫ ܢܪܫܥ ܠܗ ܿ ܟܐܢܐ ܠܐ ܐܝܬܘܗܝ ܿ ܐܟܙܢܐ ܓܝܪ ܕܐܢ ܐܢܫ ܡܢ ܥܡ̈ܡܐ ܢܓܡܘܪ<EOS><EOS> ܢܡܘܣܐ ܗܼܘܐ ܠܗ ܝܗܘܕܝܐ ܿ ܟܕ ܕܝܢ ܠܐ ܢܓܡܘܪ ܐܝܬܘܗܝ ܚܢܦܐ ܿ ܝܗܘܕܝܐ ܓܝܪ ܐܝܢܐ ܕܒܐܠܗܐ<EOS>ܡܗܝܡܢ ܢܛܪ ܢܡܘܣܐ <EOS> ܘܒܗܿ ܒܗܝܡܢܘܬܐ ܟܐܒ̈ܐ ܕܪ̈ܓܝܓܬܐ ܕܠܛܘܪ̈ܐ ܕܡܝܢ ܡܫܢܐ <EOS> ܐܝܢܐ ܕܝܢ ܕܠܐ<EOS>ܡܫܠܡ ܢܡܘܣܐ ܝܕܝܥܐ ܗܝ ܕܒܕܠܐ ܗܼܝܡܢ ܒܐܠܗܐ ܡܫܢܐ ܡܢ ܦܘ̈ܩܕܢܘܗܝ ܡܛܠ ܗܢܐ ܠܐ ܐܝܟ ܝܗܘܕܝܐ <EOS>ܐܠܐ ܐܝܟ ܚܛܝܐ ܿ ܡܬܬܚܕ ܒܟܐܒ̈ܐ ܕܣܝܡܝܢ ܡܢ ܒܪܫܝܬ <EOS> ܟܐܢܐܝܬ ܡܢ ܨܒܝܢܐ ܕܐܠܗܐ ܠܡܪܕܐ ܠܚܛܝ̈ܐ<EOS><EOS> ܗܟܐ ܗܟܝܠ ܠܐܝܠܝܢ ܕܡܢܗ ܕܚܠܝܢ <EOS> ܡܛܠ ܫܘܪ̈ܥܬܐ ܟܐܒ̈ܐ ܒܒܪ̈ܚܡܐ ܡܫܬܕܪܝܢ ܕܐܝܟ ܚܘܒܬܐ ܒܝܕ<EOS>ܫܘܢܩܐ ܕܦܓܪܐ ܢܬܒܥܝܗܿ ܠܚܛܝܬܐ ܒܬܝܒܘܬܐ <EOS> ܘܗܟܘܬ ܕܟܕ ܕܟܝܢ ܢܩܝܡܘܢ ܐܢܘܢ ܒܝܘܡܐ ܕܕܝܢܐ <EOS>ܟܘܠܗܘܢ ܓܝܪ ܦܘܪ̈ܦܥܘܗܝ ܕܥܠܡܐ ܗܢܐ ܠܒ̈ܝܫܬܐ ܓܠܙܝܢ ܡܢ ܛܒ̈ܬܐ ܕܠܥܠܡ <EOS> ܗܟܢܐ ܐܦ ܡܪܕܘܬܐ<EOS>ܠܝܗ̈ܘܕܝܐ ܕܡܬܥܒܪ̈ܝܢ ܠܬܒܥܬܐ ܡܫܕܪܢ ܐܝܟ ܕܡܟܐ ܢܬܦܪܥܘܢ ܘܡܢ ܫܘܢܩܐ ܗܿܘ ܕܠܥܠܡ ܢܬܦܪܩܘ݀ܢ<EOS>ܐܢܬܘܢ ܓܝܪ ܐܝܟ ܗܠܝܢ ܠܡܐܡܪ ܠܐ ܡܫܟܚܝܢ ܐܢܬܘܢ݀ ܠܐ ܓܝܪ ܡܗܝܡܢܝܢ ܐܢܬܘܢ ܕܐܝܬܝܗܝܢ ܗܠܝܢ<EOS>ܕܥܝܬܝܕ݀ܢ ܐܝܟܢܐ ܕܐܢܚܢܢ ܐܡܪܝܢ ܐܢܚܢܢ ܿ ܗܢܿܘ ܕܝܢ ܐܡܬܝ ܕܦܘܪܥܢܐ ܠܟܠ ܐܢܫ ܗܿܘܐ <EOS> ܡܛܠ ܗܢܐ<EOS>ܓܝܪ ܒܕܠܐ ܝܕܥܝܢ ܐܢܬܘܢ ܡܢܐ ܡܿܥܕܪ ܡܢ ܪ̈ܓܝܓܬܐ ܕܩܠܝܠ ܙܒܢܐ <EOS> ܠܡܣܒ ܛܒ̈ܬܐ ܕܠܥܠܡ <EOS>ܡܬܥܘܟܝܢ ܐܢܬܘܢ ܿ ܡܛܠ ܗܢܐ ܐܢܚܢܢ ܬܚܘܝܬܐ ܕܚܠܦ ܥܘܪܢܟܘܢ ܠܡܝܬܝܘ ܨܿܒܝܢܢ ܕܟܕ ܢܬܗܝܡܢܘܢ<EOS>ܠܟܘܢ ܡܘܠܟ̈ܢܐ ܕܕܚܠܬ ܐܠܗܐ ܒܝܕ ܥܒ̈ܕܐ ܛܒ̈ܐ ܬܫܟܚܘܢ ܠܡܐܪܬ ܥܡܢ <EOS> ܥܠܡܐ ܗܿܘ ܕܥܩܬܐ ܠܝܬ ܒܗ<EOS><EOS> ܒܡ̈ܠܐ ܕܝܢ ܕܠܐ ܡܦܣܝܢ ܐܢܬܘܢ<EOS>ܐܝܟ ܡܫܪܝܢ ܐܢܚܢܢ ܿ ܠܐ ܬܬܪܥܡܘܢ ܥܠܝܢ ܐܝܟ ܗܿܘ ܕܡܕܓܠܘ ܡܕܓܠܝܢ ܐܢܚܢܢ ܿ ܥܠ ܛܒ̈ܬܐ ܕܐܦ<EOS>ܠܟܘܢ ܨܿܒܝܢ ܐܢܚܞܢܢ <EOS> ܫܪܪܐ ܓܝܪ ܘܛܒ̈ܬܐ ܕܐܣܬܒܪ ܠܢ ܕܐܝܬܝܗܝܢ ܠܐ ܚܼܣܡܢܢ ܠܡܘܕܥܘܬܟܘܢ ܿ<EOS>ܐܠܐ ܚܠܦ ܗܕܐ ܐܦܝܣܢ ܕܝܪ̈ܬܐ ܥܡܢ ܢܥܒܕܟܘܢ ܕܛܒ̈ܬܐ ܗܠܝܢ ܕܐܢܚܢܢ ܣܒܪܢ ܕܐܝܬܝܗܝܢ <EOS> ܗܟܢܐ ܗܘ<EOS>ܓܝܪ ܡܬܒܥܐ ܠܡܐܡܪ ܠܐܝܠܝܢ ܕܠܐ ܡܗܝܡܢܝܢ ܒܩܘܫܬܐ ܕܝܢ ܡܫܪܝܢ ܐܢܚܢܢ ܥܠ ܟܘܠ ܕܐܡܪܝܢ ܐܢܚܢܢ ܠܐ<EOS>ܡܫܟܚܝܢ ܐܢܬܘܢ ܠܕܥ ܐܠܐ ܐܢ ܠܘܩܕܡ ܐܝܟ ܪ̈ܚܡܝ ܫܪܪܐ ܡܠܬܐ ܬܫܡܥܘܢ ܐܦܢ ܓܝܪ ܗܫܐ ܪܒܘ ܚܘܫ̈ܒܐ<EOS>ܒܝܗܫܐ ܚܘܝܐ ܗܘ ܕܪܦܕ ܒܟܘܢܿ ܡܪܚܫ ܒܪ̈ܥܝܢܝܟܘܢ ܘܥܘܘ̈ܟܐ ܕܨܿܒܐ ܠܡܥܟܪܘܬܟܘܢ ܐܠܐ ܠܟܘܢ ܡܬܒܥܐ<EOS>ܒܗܿ ܝܬܝܪܐܝܬ ܒܗܕܐ ܠܡܥܨܝܘܬܗ ܘܐܡܝܢܐܝܬ ܬܗܘܘܢܫܡܥܝܢ ܠܢ ܿ ܡܬܒܥܐ ܓܝܪ ܠܟܘܢ ܕܬܗܘܘܢ ܡܬܟܢܫܝܢ<EOS>ܐܡܝܢܐܝܬ ܠܐܝܠܝܢ ܕܓܡܝܪܐܝܬ ܛܥܼܝܬܘܢ ܐܝܟ ܕܬܐܠܦܘܢ ܐܝܟܢܐ ܡܬܒܥܐ ܠܡܐܫܦܝܘܗܝ ܐܚܪܢܝܐܝܬ ܕܝܢ<EOS>ܕܬܗܘܐ ܠܐ ܡܨܝܐ <EOS> ܠܡܐܫܦܝܘܗܝ ܕܝܢ ܕܐܡܼܪܬ ܕܒܪܥܝܢܟܘܢܿ ܬܩܘܡܘܢ ܠܘܩܒܠ ܡܠܟ̈ܘܗܝ ܒܝܫ̈ܐ <EOS>ܘܬܗܘܘܢ ܥܿܗܕܝܢ ܕܐܦ ܡܢ ܒܪܫܝܬ ܒܫܘܪܝܐ ܕܝܕܥܬܐ ܡܘܬܐ ܐܝܼܬܝ ܥܠ ܥܠܡܐ ܿ ܡܛܠ ܗܢܐ ܢܒܝܐ ܗܘ<EOS>ܫܪܝܪܐ ܟܕ ܒܛܥܝܘܬܐ ܣܓܝܐܬܐ ܐܫܟܚܗ ܗܘܐ ܠܥܠܡܐ <EOS> ܘܟܕ ܚܙܝܗܝ ܗܘܐ ܕܫܿܠܡܐ ܠܒܝܫܬܐ ܿ ܠܐ ܐܗܡܝ<EOS>ܡܢ ܫܠܡܐ ܕܠܘܬܗܘܢ ܡܛܠ ܕܒܛܥܝܘܬܐ ܩܝܡܝܢ ܗܘܘ ܿ ܠܚܪܬܐ ܗܘ ܓܝܪ ܡܝܬܐ ܪܘܓܙܐ ܥܠ ܡܥܕܪܢܝܗܿ<EOS>ܕܒܝܫܬܐ ܿ ܘܗܟܘܬܐ ܒܐܝܕܥܬܐ ܕܣܼܡ ܠܘܩܒܠ ܛܥܝܘܬܐ ܘܓܘܙܠܗܿ ܒܐܝܠܝܢ ܕܥܝܪܝܢ ܐܝܟ ܢܘܪܐ <EOS> ܗܢܿܘ<EOS>ܕܝܢ ܪܚܡܬܐ ܕܥܠ ܡܥܟܪܢܗܘܢ ܘܒܡܠܬܐ ܕܝܿܗܒ ܕܠܣܝܦܐ ܕܡܝܐ ܠܛܘܥܝܝ ܒܝܕܥܬܐ ܩܿܛܠ ܗܘܐ <EOS> ܘܐܦܟ<EOS>ܡܦܪܫ ܗܘܐ ܚܝ̈ܐ ܡܢ ܡܝ̈ܬܐ <EOS> ܟܕ ܗܟܝܠ ܒܝܫܬܐ ܡܢ ܝܕܥܬܐ ܕܫܪܪܐ ܚܝܒܐ ܗܘܬ ܩܪܒܐ <EOS> ܒܟܠ ܐܬܬܥܝܪ<EOS>ܗܘܐ <EOS> ܡܛܠ ܚܝ̈ܐ ܓܝܪ ܕܠܥܠܡ ܒܪܐ ܡܢ ܐܒܘܗܝ ܥܠ ܩܨܝܐ ܡܬܦܪܫ ܗܘܐ <EOS> ܘܐܒܐ ܡܢ ܝܠܕܗ <EOS> ܘܐܡܐ ܡܢ<EOS>ܒܪܬܗܿ <EOS> ܐܦ ܒܪܬܐ ܡܢ ܝܠܕܬܗܿ <EOS> ܒܚܕܐ ܡܠܬܐ ܐܚܝ̈ܢܐ ܡܢ ܒܢܝ̈ ܛܘܗܡܗܘܢ ܘܪ̈ܚܡܐ ܡܢ ܚܒܪ̈ܝܝܗܘܢ<EOS><EOS> ܘܠܐ ܕܝܢ ܐܢܫ ܢܐܡܪ ܐܝܟܐ ܗܕܐ ܟܐܢܘܐ ܗܝ ܕܢܬܦܪܫܘܢ ܒܢܝ̈ܐ ܡܢ ܐܢܫܝܗܘܢܿ ܘܟܐܢܐ ܗܝ ܛܒ <EOS>ܐܠܘ ܓܝܪ ܥܡܗܘܢ ܐܝܬܝܗܘܢܿ ܥܡ ܗܿܝ ܕܡܕܡ ܠܐ ܡܥܕܪܝܢ ܠܗܘܢܿ ܐܦܠܐ ܐܒܕܝܢ ܗܘܘ ܥܡܗܘܢ ܫܦܝܪ<EOS>ܐܡܪܝܢ ܗܘܝܬܘܢ ܐܝܟܢܐ ܕܝܢ ܠܐ ܟܐܝܢܐ ܗܕܐ ܕܢܬܦܪܫ ܿ ܐܝܢܐ ܕܨܿܒܐ ܕܢܚܐ ܡܢ ܗܿܘ ܕܠܡܚܐ ܠܐ ܨܒܐ<EOS><EOS> ܘܢܐܒܕ ܕܝܢ ܘܕܢܘܒܕ ܥܡܗ ܡܨܛܒܐ <EOS> ܟܕ ܐܦ ܗܟܢܐ ܐܝܠܝܢ ܕܝܕܥܝܢ ܗܘܘ ܫܪܪܐ ܠܡܦܪܫ ܠܐ ܨܒܼܝܢ<EOS>ܗܘܘ <EOS> ܐܠܐ ܕܥܡܗܘܢ ܢܥܡܪܘܢ ܘܢܥܕܪܘܢܿ ܒܝܘܠܦܢܐ ܛܒܐ ܕܐܝܠܝܢ ܕܡܟܬܪܢܿ ܥܨ̈ܝܝܐ ܕܝܢ ܒܕܠܐ<EOS>ܨܒܼܝܢ ܗܘܘ ܠܡܫܡܥ ܐܢܘܢ ܗܼܢܘܢ<EOS>ܡܩܪܒܝܢ ܗܘܘ ܘܡܦܪܫܝܢ ܠܗܘܢ ܟܕ ܪ̈ܕܦܝܢ ܒܣܢܐܬܐ ܿ ܗܢܼܘܢ ܕܝܢ ܟܕ ܗܠܝܢ ܡܣܝܒܪܝܢ ܗܘܘ ܡܪ̈ܚܡܝܢ<EOS>ܗܘܘ ܥܠܝܗܘܢ ܐܝܟ ܕܥܠ ܐܢܫܐ ܕܡܢ ܒܠܝ ܝܕܥܬܐ ܡܬܥܘܟܝܢ ܘܒܝܘܠܦܢܐ ܕܚܟܡܬܐ ܡܨܠܝܢ ܗܘܘ ܿ ܥܠ<EOS>ܐܝܠܝܢ ܕܒܝܫ̈ܬܐ ܨܐܕܝܗܘܢ ܣܥܪܝܢ ܗܘܘ ܡܛܠ ܕܝܠܦܝܢ ܗܘܘ ܕܛܥܐܘܗܿ ܥܠܬܐ ܕܒܝܫܘܬܗܘܢ ܐܦ ܗܼܘ ܓܝܪ<EOS>ܡܠܦܢܗܘܢ ܟܕ ܥܠ ܩܝܣܐ ܐܙܕܩܦ ܿ ܡܢ ܐܒܘܗܝ ܒܥܐ ܗܘܐ ܿ ܕܚܛܝܬܐ ܠܩ̈ܛܠܘܗܝ ܢܫܒܘܩ <EOS> ܟܕ ܐܡܿܪ<EOS>ܗܘܐ ܐܒܝ ܫܒܘܩ ܠܗܘܢ ܚܛܝܬܐ ܗܕܐ ܿ ܠܐ ܓܝܪ ܝܕܥܝܢ ܡܢܐ ܥܒܕܝܢ ܿ ܡܡܪ̈ܝܢܐ ܗܟܝܠ ܐܝܬܝܗܘܢ ܗܘܘ<EOS>ܬܠܡ̈ܝܕܐ ܕܡܠܦܢܗܘܢ ܟܕ ܡܨܿܠܝܢ ܗܘܘ ܥܠ ܐܝܠܝܢ ܕܡܒܐܫܝܢ ܗܘܘ ܠܗܘܢܿ ܐܝܟܢܐ ܕܝܼܠܦܘ ܘܗܟܘܬ ܘܐܦ<EOS>ܐܢܫܝܗܘܢ ܣܢܝܢ ܗܘܘ ܿ ܘܡܦܪܫܝܢ ܠܗܘܢܿ ܗܢܼܘܢ ܕܝܢ ܐܦ ܥܠ ܐܝܠܝܢ ܕܠܐ ܗܘܘ ܐܢܫܝܗܘܢܿ ܒܥܕܠܒ̈ܒܐ<EOS>ܕܝܢ ܐܝܬܝܗܘܢ ܨ̈ܠܘܬܐ ܡܩܪܒܝܢ ܗܘܘ ܿ ܘܡܚܒܝܢ ܗܘܘ ܐܝܟ ܕܐܬܦܩܕܘ ܿ ܐܡܪܘ ܠܝ ܕܝܢ ܐܢܬܘܢ ܐܝܟܢܐ<EOS>ܠܐܢܫ̈ܝܟܘܢ ܡܚܒܝܢ ܗܘܝܬܘܢܿ ܐܢ ܡܛܠ ܕܒܟܐܢܘܬܐ ܚܝܪܝܢ ܐܢܬܘܢܿ ܫܿܠܡ ܐܢܐ ܠܟܘܢܿ ܐܢ ܕܝܢ ܕܠܐ<EOS>ܦܘܪܫܢ ܡܫܬܐܠ ܐܢܐ ܡܢܟܘܢ ܡܨܝܢ ܐܢܬܘܢ ܓܝܪ ܒܥܠܬܐ ܙܥܘܪܬܐ ܒܥܠܕܒ̈ܒܝܗܘܢ ܠܡܗܘܐ <EOS> ܐܢ ܕܝܢ<EOS>ܒܝܕܥܬܐ ܡܚܒܝܢ ܐܢܬܘܢ ܠܗܘܢܿ ܐܿܡܪܘ ܠܢ ܡܢ ܐܢܘܢ ܐܢܫܐ ܿ ܟܒܪ ܕܝܢ ܬܐܡܪܘܢ ܪ̈ܫܝ ܛܘܗܡܐ <EOS> ܡܛܠ<EOS>ܡܢܐ ܗܟܝܠ ܠܗ ܕܗܼܘܝܘ ܛܘܗܡܐ ܕܟܘܠ ܠܐ ܪܚܼܡܬܘܢܿ ܐܠܘ ܒܚܫܐ ܕܟܐܢܘܬܐ ܗܕܐ ܥܿܒܕܝܢ ܗܘܝܬܘܢܿ<EOS>ܐܠܐ ܟܒܪ ܐܡܪܝܢ ܐܢܬܘܢ ܕܠܐ ܚܙܝܢܝܗܝ ܿ ܡܛܠ ܗܕܐ ܗܟܝܠ ܟܕ ܥܠ ܡܚܝܢܐ ܠܐ ܥܩܒܬܘܢܿ ܠܐܝܠܝܢ<EOS>ܕܪܓܫܐ ܠܝܬ ܒܗܘܢ ܐܫܬܦܪܬܘܢ ܡܢܐ ܕܝܢ ܐܢ ܗܼܘ ܕܗܼܝ ܕܬܕܥܘܢ ܡܢܘ ܐܠܗܐ ܥܣܩܐ ܗܘܬ ܿ ܕܡܢ ܠܐ<EOS>ܐܝܬܘܗܝ ܐܠܗܐ ܠܡܕܥ ܡܨܝܢ ܗܘܝܬܼܘܢ ܘܬܬܚܫܒܘܢ ܕܩܝܣܐ ܐܠܗ ܠܐ ܐܝܬܘܗܝ ܿ ܐܦ ܠܐ ܟܐܦܐ ܘܠܐ ܢܚܫܐ<EOS>ܐܦܠܐ ܡܕܡ ܐܚܪܝܢ ܿ ܕܡܢ ܗܝܠܐ ܗܘܐ ܕܡܬܚܒܠ ܿ ܐܘ ܠܐ ܡܢ ܦܪܙܠܼܐ ܐܬܓܠܼܦܘ ܿ ܦܪܙܠܐ ܓܝܪ ܕܓܠܼܦ<EOS>ܐܢܘܢ ܡܢ ܢܘܪܐ ܐܬܪܟܟ <EOS> ܗܿܝ ܕܐܦ ܗܼܝ ܡܢ ܡܝ̈ܐ ܕܥܟܐ <EOS> ܡܝ̈ܐ ܕܝܢ ܡܢ ܪܘܚܐ ܡܬܙܝܥܝܢ ܪܘܚܐ<EOS>ܕܝܢ ܡܢ ܐܠܗܐ ܥܒܘܕܐ ܕܟܠ ܗܢܿܘ ܗܟܝܠ ܪܫܐ <EOS> ܗܟܢܐ ܓܝܪ ܐܡܼܪ ܡܘܫܐ ܢܒܝܐ ܕܒܪܫܝܬ ܥܼܒܕ ܐܠܗܐ<EOS>ܫܡܝܐ ܘܐܪܥܐ <EOS> ܐܪܥܐ ܕܝܢ ܟܣܝܐ ܗܘܬ ܘܠܐ ܡܬܩܢܐ <EOS> ܘܚܫܘܟܐ ܥܠ ܐܦܝ ܬܗܘܡܐ <EOS> ܘܪܘܚܗ ܕܐܠܗܐ<EOS>ܡܪܚܦܐ ܥܠ ܡܝ̈ܐ ܿ ܕܒܡܠܬܗ ܕܐܠܗܐ ܒܪܘܚܞܐ <EOS> ܐܝܟ ܕܒܐܝܕܝ̈ܐ ܟܘܠ ܒܪܐ ܗܘܐ <EOS> ܘܡܦܪܫ ܗܘܐ ܢܗܝܪܐ<EOS>ܡܢ ܚܫܘܟܐ ܘܡܢ ܒܬܪܟܢ ܫܡܝܐ ܗܠܝܢ ܕܡܬܚܙܝܢ ܡܬܚ ܕܐܬܪܐ ܥܠܝܐ ܢܗܘܐ ܒܝܬ ܡܥܡܪܐ ܠܡܠܐܟ̈ܐ<EOS>ܕܢܘܗܪܐ ܿ ܗܢܐ ܕܝܢ ܬܚܬܝܐ ܡܛܠ ܒܪ ܐܢܫܐ ܘܡܢ ܟܘܠ ܕܡܛܘܠܬܗ ܐܬܒܪܝ ܢܬܦܪܢܣ<EOS>ܡܛܠܬܟ ܐܘ ܒܪ ܐܢܫܐ ܦܩܼܕ ܐܠܗܐ ܠܡ̈ܝܐ ܕܥܠ ܐܦܝ ܡܝ̈ܐ ܕܢܫܢܘ݀ܢ ܕܠܟ ܐܪܥܐ ܬܫܬܟܚ ܿ<EOS>ܦܐܪ̈ܐ ܠܡܩܪܒܘ ܿ ܘܚܪ̈ܘܪܐ ܒܙܥ ܒܗܿ <EOS> ܕܠܟ ܡܒ̈ܘܥܐ ܢܬܝܗܒܘܢ ܿ ܘܕܪܝܐ ܕܢܗܪ̈ܘܬܐ ܢܬܚܙܐ<EOS>ܘܚܝܘ̈ܬܐ ܬܦܩ ܿ ܟܢܝܫܐܝܬ ܕܝܢ ܟܠܗܝܢ ܐܡܼܪ ܕܟܠܡܕܡ ܠܟ ܢܬܛܝܒ ܿ ܐܘ ܠܐ ܡܛܠܬܟ ܪܘܚܐ ܠܬܪܒܝܬܐ<EOS>ܕܦܐܪ̈ܐ ܢܫܒܢ ܿ ܘܡܛܪܐ ܘܛܠܐ ܢܚܿܬ ܕܝܢ ܘܫܘ̈ܚܠܦܐ ܕܫܢܬܐ ܗܿܘܝܢ ܘܫܡܫܐ ܘܣܗܪܐ ܥܡ ܫܪܟܐ<EOS>ܕܟܘ̈ܟܒܐ ܡܛܠܬܟ ܕܢܚܝܢ ܘܥܪܒܝܢ ܘܢܗܪ̈ܘܬܐ ܘܐܓܡ̈ܐ ܥܡ ܝܡ̈ܡܐ ܐܚܪ̈ܢܐ ܠܟ ܡܫܡܝܢ ܿ ܐܝܟܢܐ ܗܟܝܠ<EOS>ܕܠܟ ܠܐ ܡܬܒܝܢ ܐܢܬ ܐܝܩܪܐ ܪܒܐ ܐܝܬܗܼܒ ܿ ܗܟܘܬ ܐܢ ܬܗܘܐ ܛܠܘܡܐ ܒܢܘܪܐ ܫܘܢܩܐ ܪܒܐ ܡܥܬܕ ܠܟ<EOS>ܥܠ ܕܠܐ ܨܒܝܼܬ ܠܡܕܥ ܿ ܠܗܿܘ ܕܡܢ ܩܕܡ ܟܠ ܡܕܡ ܘܿܠܐ ܗܘܐ ܠܡܕܥ ܿ ܘܐܦܢ ܗܫܐ ܗܟܝܠ ܡܢ ܗܠܝܢ<EOS>ܙܥܘܪ̈ܝܬܐ ܐܬܕܪܓܘ ܘܕܼܥܘܗܝ ܠܗ݀ܘ ܕܐܝܬܘܗܝ ܥܠܬܐ ܕܟܠ ܘܐܬܚܫܒ ܕܟܠ ܡܕܡ ܡܢ ܡܝ̈ܐ ܡܬܝܠܕ ܗܘܐ <EOS>ܡ̈ܝܐ ܝܕܢ ܡܢ ܪܘܚ ܠܡܐܠܕ ܡܬܙܝܥܝܢ <EOS> ܪܘܚܐ ܕܝܢ ܕܡܢ ܐܠܗܐ ܕܟܘܠ ܫܘܕܝܐ ܐܝܬ ܠܗ ܿ ܘܒܗܢܐ<EOS>ܚܘܫܒܐ ܠܘܬ ܐܠܗܐ ܬܫܟܚ ܬܡܛܐ <EOS> ܟܕ ܬܫܬܘܕܥ ܛܘܗܡܟ ܘܡܢ ܡܝ̈ܐ ܗܠܝܢ ܕܡܢ ܒܪܫܝܬ ܡܕܪܝܫ ܬܬܝܠܕ<EOS>ܘܝܪܼܬܐ ܬܗܼܘܐ ܕܐܢܫܝܟ ܗܢܿܘܢ ܕܕܠܐ ܚܒ̈ܠܐ ܐܘܠܕܘܟ <EOS> ܡܛܠ ܗܢܐ ܥܬܝܕܐܝܬ ܐܬܩܪܒ ܐܝܟ ܒܪܐ<EOS>ܠܘܬܐܒܘܗܝ <EOS> ܕܥܠܬܐ ܕܚܛܗ̈ܝܟ ܠܛܥܝܘܬܐ ܢܣܝܡ ܐܠܗܐ ܐܢ ܕܝܢ ܡܢ ܒܬܪ ܕܡܬܩܪܐ ܕܥܠܬܐ ܕܚܛܗ̈ܝܟ<EOS>ܠܛܥܝܘܬܐ ܢܣܝܡ ܐܠܗܐ ܐܢ ܕܝܢ ܡܢ ܒܬܪ ܕܡܬܩܪܐ ܐܢܬ ܠܐ ܨܒܐ ܐܢܬ ܿ ܐܘ ܡܫܬܘܚܪ ܐܢܬ ܒܕܝܢܐ ܟܐܢܐ<EOS>ܕܐܠܗܐ ܐܒܕ ܐܢܬ ܥܠ ܕܠܐ ܨܒܼܝܬ ܒܐܝܠܝܢ ܕܨܒܘ ܒܟ <EOS> ܘܠܡܐܢ ܕܝܢ ܬܣܒܪ ܕܢ ܡܢ ܟܠܗܘܢ ܕܗܼܘܘ ܡܢ<EOS>ܥܠܡ ܬܗܼܘܐ ܙܕܝܩ ܿ ܕܠܐ ܕܝܢ ܡܥܡܘܕܝܬܐ ܐܝܬܝܟ ܣܒܪܐ ܠܐ ܡܫܟܚ ܐܢܬ ܠܡܩܒܠܘ ܿ ܐܘ ܕܠܡܐ ܟܝ<EOS>ܝܬܝܪܐܝܬ ܒܫܘܢܩܐ ܪܒܐ ܬܣܝܒܪ ܕܥܒ̈ܕܐ ܛܒ̈ܐ ܛܒܐܝܬ ܠܐ ܣܥܼܪܬ <EOS> ܫܦܝܪܐ ܕܝܢ ܕܐܢܫ ܢܥܒܕ ܕܫܦܝܪ<EOS>ܐܡܬܝ ܕܐܝܟ ܕܐܿܡܪ ܐܠܗܐ ܬܗܼܘܐ <EOS> ܐܢܬ ܕܝܢ ܐܠܐ ܬܨܒܐ ܠܡܥܡܕ ܒܡ̈ܝܐ ܐܝܟ ܕܠܗܿܘ ܫܦܪ ܡܛܠ<EOS>ܕܡܫܬܡܥ ܐܢܬ ܠܨܒܝܢܟ ܕܡܕܡ ܕܠܗ ܫܦܪ ܒܥܠܕܒܒܐܼ ܗܼܘܐ ܐܢܬ <EOS> ܐܠܐ ܟܒܪ ܢܐܡܪ ܐܢܫ ܡܢܐ ܡܬܥܕܪ<EOS>ܐܢܫ ܒܙܕܝܩܘܬܐ ܟܕ ܒܡ̈ܝܐ ܢܥܡܪ ܚܕܐ ܡܿܢ ܕܗܿܘ ܡܕܡ ܕܠܐܠܗܐ ܫܿܦܪ ܣܿܥܪ ܐܢܬ <EOS> ܘܕܬܪܬܝܢ ܕܟܕ<EOS>ܡܢ ܡܝ̈ܐ ܡܢ ܠܥܠ ܠܐܠܗܐ ܬܬܝܠܕ ܡܘܠܕܟ ܩܕܡܝܐ <EOS> ܕܗܼܘܐ ܡܢ ܪܓܬܐ ܡܒܛܠ ܐܢܬ <EOS> ܘܗܟܘܬ ܚܝ̈ܐ<EOS>ܠܡܐܪܬ ܡܫܟܚ ܐܢܬ ܐܚܪܢܝܐܝܬ ܕܝܢ ܠܐ ܡܨܐ ܐܢܬ <EOS> ܗܟܢܐ ܓܝܪ ܝܡܝ ܠܢ ܢܒܝܐ ܗܘ ܫܪܝܪܐ <EOS> ܘܐܡܪ<EOS>ܐܡܝܢ ܐܡܝܢ ܐܡܪܢܐ ܠܟܘܢܿ ܕܐܠܐ ܬܝܠܕܘܢ ܡܢ ܡܝ̈ܐ ܒܫܡ ܐܒܐ ܘܒܪܐ ܘܪܘܚܐ ܩܕܝܫܬܐ <EOS> ܠܐ ܬܥܠܘܢ<EOS>ܠܡܠܟܘܬܐ ܕܫܡܝܐ <EOS> ܡܛܠ ܗܕܐ ܗܟܝ ܐܬܩܪܒܘ ܿ ܐܝܬܝܗܿ ܓܝܪ ܬܡܢ ܗܝ ܕܡܢ ܒܪܫܝܬ ܡܪܚܡܢܝܐܝܬ ܡܪܚܦܐ<EOS>ܗܘܬ ܥܠ ܡܝ̈ܐ ܘܡܫܬܘܕܥܐ ܠܐܝܠܝܢ ܕܥܡܕܝܢ ܒܩܪܝܬܐ ܬܠܝܬܝܬܐ ܘܡܫܒܚܬܐ <EOS> ܘܡܦܪܩܐ ܡܢ ܫܘܢܩܐ <EOS>ܕܥܬܝܕ ܘܐܝܟ ܩܘܪܒܢܐ ܠܐܗܠܐ<EOS>ܡܩܪܒܐ ܥܒ̈ܕܝܗܘܢ ܫܦܝܪ̈ܐ ܕܡܢ ܒܬܪ ܡܥܡܘܕܝܬܐ ܗܕܐ ܿ ܬܘ ܠܝܬ ܓܘܣܐ ܕܗܝܠܢ ܡܝ̈ܐ ܿ ܗܠܝܢ ܓܝܪ<EOS>ܒܠܚܘܕ ܚܐܦܗܿ ܕܢܘܪܐ ܠܡܕܥܟܘ ܡܫܟܚܝܢ <EOS> ܐܝܢܐ ܕܝܢ ܕܠܘܬܗܘܢ ܠܐ ܨܿܒܐ ܠܡܬܩܪܒܘ ܥܕܡܐ ܠܗܫܐ<EOS>ܪܘܚܐ ܗܝ ܕܦܩܪܘܬܐ ܕܝܪܐ ܒܗܿ <EOS> ܡܛܠ ܗܢܐ ܠܥܘܕܪܢܗ ܠܘܬ ܡܝ̈ܐ ܕܡܚܝܢ ܠܡܩܪܒ ܠܐ ܡܨܐ ܿ ܩܪܘܒ<EOS>ܗܟܝܠ ܐܦܢ ܙܕܝܩܐ ܐܝܬܝܟ ܐܦܢ ܥܘܠܐ <EOS> ܐܢ ܓܝܪ ܟܐܢܐ ܐܝܬܝܟ ܒܠܚܕ ܡܥܡܘܕܝܬܐ ܠܚܝܝ̈ܟ ܚܣܝܪ ܐܢܬ<EOS>ܐܢ ܕܝܢ ܥܘܠܐ ܗܕܐ ܡܬܒܥܝܐ ܕܡܢ ܒܬܪ ܡܥܡܘܕܝܬܐ ܕܫܘܒܩܢ ܚܛܗ̈ܐ ܗܠܝܢ ܕܕܠܐ ܝܕܥܬܐ ܣܥܝܪܝܢ ܠܟ<EOS>ܕܠܦܘܬ ܪܫܥܟ ܥܒ̈ܕܐ ܛܒ̈ܐ ܠܡܦܪܥܼ ܡܛܠ ܗܢܐ ܐܢ ܥܘܠܐ ܗܟܝܠ ܐܝܬܝܟ<EOS> ܘܐܢ ܙܕܝܩܐ ܐܣܬܪܗܒ ܿ<EOS>ܠܡܬܝܠܕܘ ܠܐܠܗܐ ܘܠܐ ܬܫܬܘܚܪ ܡܛܠ ܕܫܘܚܪܐ ܬܚܝܬ ܩܢܕܝܢܘܣ ܐܝܬܘܗܝ ܿ ܡܛܠ ܕܠܐ ܝܕܥ ܬܚܘܡܐ<EOS>ܕܡܘܬܐ ܕܡܘܬܗ ܗܟܝܠ ܕܐܒܘܟ ܗܘ ܕܡܢ ܡܝ̈ܐ ܐܘܠܕܟ ܒܝܕ ܥܒ̈ܕܐ ܛܒ̈ܐ<EOS> ܚܘܐ ܐܝܟ ܡܚܒܢܐ <EOS> ܕܩܘܫܬܐ<EOS>ܠܐܠܗܐ ܪܚܡ ܫܪܪܐ <EOS> ܐܝܟ ܐܒܘܟ ܝܩܪ <EOS> ܐܝܩܪܗ ܕܝܢ ܗܢܐ ܕܐܝܟܢܐ ܕܗܼܘ ܟܐܢܐ ܗܘ ܨܿܒܐ ܕܐܦ ܐܢܬ<EOS>ܟܐܢܐܝܬ ܬܚܐ <EOS> ܨܒܝܢܗ ܕܝܢ ܟܐܢܐ ܗܢܿܘ ܕܐܢܫ ܠܐ ܢܥܘܠ ܥܘܠܐ ܕܝܢܐܝܬܘܗܝ <EOS> ܩܛܠܐ ܘܓܘܪܐ<EOS>ܘܠܘܒܘܬܐ ܘܣܢܐܬܐ ܘܡܕܡ ܕܠܗܿܠܝܢ ܕܡܐ ܠܗܠܝܢ ܕܡܘ̈ܬܐ ܣܓ̈ܝܐܬܐ ܐܝܬ ܠܗܝܢ <EOS> ܐܠܐ ܕܝܢ ܡܬܒܥܐ<EOS>ܕܡܕܡ ܢܚܠܘܛ ܥܡܗܝܢ <EOS> ܕܠܘܬ ̈ܢܝ ܐܢܫܐ ܠܐ ܫܟܝܚ ܕܕܚܠܬ ܐܠܗܐ ܕܝܢ ܐܝܬܘܗܝ ܟܠܗ ܿ ܐܿܡܪ ܐܢܐ<EOS>ܕܝܢ ܕܐܢܫ ܢܗܘܐ ܕܟܐ ܡܢ ܩܕܡ ܟܠ ܡܕܡ ܘܕܠܘܬ ܐܢܬܬܐ ܒܟܣܦܐ ܠܐ ܢܫܬܘܬܦ ܡܛܠ ܕܗܕܐ ܐܦ ܢܡܘܣܐ<EOS>ܕܐܠܗܐ ܦܿܩܕ ܡܢܐ ܕܝܢ ܐܦ ܐܠܘ ܠܐ ܣܝܡܐ ܗܘܬ <EOS> ܗܕܐ ܡܢ ܐܠܗܐ <EOS> ܕܐܢܫ ܢܗܘܐ ܕܟܐ ܠܟܘܢ ܒܣܝܡܐ<EOS>ܗܘܬ ܐܝܟ ܚܙܝܪ̈ܐ ܢܕܝ̈ܕܐ ܒܣܝܢܐ ܠܡܬܥܪܓܠܘ ܿ ܘܡܛܠ ܗܢܐ ܐܝܟ ܒ̈ܢܝ ܐܢܫܐ ܕܐܝܬ ܒܟܘܢ ܡܕܡ ܝܬܝܪ<EOS>ܡܢ ܚܝܘ̈ܬܐ ܚܪ̈ܫܬܐ <EOS> ܗܘ ܕܝܢ ܠܒܟܘܢ ܒܚܘܫܒܐ ܫܡܝܢܐ ܪܒܘ ܒܡܥܡܘܕܝܬܐ ܕܝܢ ܠܦܓܪܐ ܐܫܝܓܘ <EOS> ܐܝܟ<EOS>ܕܒܩܘܫܬܐ ܕܝܢ ܕܟܝܘܬܐ ܕܦܓܪܐ ܫܦܝܪܐ ܗܝ ܿ ܠܐ ܗܘܐ ܕܝܢ ܕܗܼܝ ܗܕܐ ܡܥܠܝܐ ܡܢ ܗܿܝ ܕܟܝܘܬܐ<EOS>ܕܪܥܝܢܐ <EOS> ܐܠܐ ܕܐܦ ܗܿܝ ܠܘܬ ܛܒܐ ܡܬܒܥܝܐ ܗܝ ܿ ܐܦ ܗܼܘ ܓܝܪ ܡܠܦܢܢ ܿ ܠܐܢܫܝܢ ܡܢܢ ܕܐܝܬܝܗܘܢ<EOS>ܗܘܘ ܦܪ̈ܝܣܫܐ ܘܣܦܪ̈ܐ ܐܝܟ ܕܠܐܢܫܐ ܕܦܪ̈ܝܫܝܢ <EOS> ܡܛܠ ܕܡܝܬܪܢ ܘܐܝܟ ܣܦܪ̈ܐ ܝ̈ܕܥܝ ܢܡܘܣܐ ܝܬܝܪ<EOS>ܡܢ ܐܚܪ̈ܢܐ <EOS> ܗܟܢܐ ܡܟܘܢ ܗܘܐ ܠܗܘ݀ܢ ܐܝܟ ܕܠܢܣ̈ܒܝ ܒܐܦ̈ܐ <EOS> ܡܛܠ ܕܡܕ ܕܡܬܚܙܐ ܗܘܐ ܠܒ̈ܢܝ<EOS>ܐܢܫܐ ܒܠܚܘܕ ܡܕܟܝܢ ܗܘܘ <EOS> ܢܦ̈ܫܬܗܘܢ ܕܝܢ ܕܠܐܠܗܐ ܒܠܚܘܕ ܡܬܚܙܝܢ ܗܘܝ ܒܨܐܘܬܐ ܫܒܩܝܢ ܗܘܘ <EOS>ܒܡܠܬܐ ܗܟܝܠ ܗܕܐ ܓܠܝܬܐ ܐܬܚܫܚ ܟܐܢܐܝܬ ܠܐ ܗܘܐ ܠܘܬ ܟܠܗܘܢ ܐܠܐ ܠܘܬ ܢܣܒ̈ܝ ܒܐܦ̈ܐ ܠܐܢܫܝܢ<EOS>ܓܝܪ ܡܢܗܘܢ ܐܦ ܠܡܫܡܥ ܦܿܩܕ ܗܘܐ <EOS>ܡܛܠ ܕܐܬܗܝܡܢܘ ܗܘܘ ܟܘܪܣܝܗ ܕܡܘܫܐ ܿ ܐܠܐ ܕܝܢ ܠܘܬ ܢܣܒ̈ܝ ܒܐܦ̈ܐ ܗܟܢܐ ܐܼܡܪ ܗܘܐ <EOS> ܘܝ ܠܟܘܢ<EOS>ܣܦܪ̈ܐ ܘܦܪ̈ܝܫܐ <EOS> ܢܣܒܝ ܒܐܦ̈ܐ ܕܡܕܟܝܢ ܐܢܬܘܢ ܒܪܗ ܕܟܣܐ ܘܕܙܒܘܪܐ ܿ ܘܡܢ ܠܓܘ ܡܠܝܢ ܨܐܘܬܐ ܿ<EOS>ܦܪ̈ܝܫܐ ܥܘܝܪ̈ܐ ܿ ܕܟܐ ܠܘܩܕܡ ܓܘܗ ܕܟܣܐ ܘܕܙܒܘܪܬܐ ܕܒܪܗܘܢ ܢܗܘܐ ܕܟܼܐ <EOS> ܫܪܝܪܐܝܬ ܟܕ ܪܥܝܢܐ<EOS>ܒܕܝܥܬܐ ܢܬܢܗܪ ܿ ܗܿܘ ܕܐܬܢܗܪ ܡܫܟܚ ܛܒܐ ܠܡܗܘܐ ܕܠܗܿ ܠܛܒܘܬܐ ܢܩܝܦܐ ܗܝ ܠܗ ܕܟܝܘܬܐ ܡܢ ܪܥܝܢܐ<EOS>ܓܘܝܐ <EOS> ܐܦ ܒܛܝܠܘܬܐ ܛܒܬܐ ܥܠ ܦܓܪܐ ܗܘܿܝܐ <EOS> ܡܢ ܦܓܪܐ ܓܝܪ ܕܪܓܫܐ ܠܝܬ ܒܗ ܿ ܒܛܝܠܘܬܐ ܥܠ<EOS>ܪܥܝܢܐ ܕܬܗܘܐ ܠܐ ܡܫܟܚܐ ܗܟܢܐ ܐܝܢܐ ܕܡܢ ܠܓܘ ܕܟܼܐ ܐܦ ܒܪܝܘܬܗ ܡܫܟܚ ܠܡܕܟܝܘ ܐܝܢܐ ܕܝܢ ܕܡܢ<EOS>ܠܒܪ ܗܘ ܒܠܚܘܕ ܡܬܕܟܐ <EOS> ܡܛܠ ܫܘܒܚܐ ܗܘ ܕܡܢ ܒ̈ܢܝ ܐܢܫܐ ܗܕܐ ܥܿܒܕ ܐܝܟ ܕܢܬܚܙܐ <EOS> ܘܠܘܬ ܐܠܗܐ<EOS>ܡܕܡ ܠܝܬ ܠܗ ܿ ܠܡܢܘ ܕܝܢ ܠܐ ܡܬܚܙܝܐ ܗܕܐ ܕܫܦܪܐ ܕܐܢܫ ܠܐܢܬܬܐ ܕܐܝܬܝܗܿ ܒܐܘܪܚܐ ܕܢܫ̈ܐ ܠܐ<EOS>ܢܫܬܘܬܦ ܐܠܐ ܟܕ ܕܟܐ <EOS> ܐܠܐ ܐܦ ܠܗܿ ܕܝܢ ܠܫܘܬܦܘܬܐ ܐܝܟ ܕܠܝܠܕܐ ܕܒ̈ܢܝܐ ܗܘܼܝܬܘܢ ܡܥܠܝܢ ܐܢ<EOS>ܕܝܢ ܗܕܐ ܠܡܥܒܕ ܡܡܐܢܝܢ ܐܢܬܘܢܿ ܥܗܕܘ ܐܝܟܐܢ ܒܬܪ ܕܟܝܘܬܐ ܪܗܛܝܢ ܗܘܝܬܘܢ ܟܕ ܠܦܬܟܪ̈ܐ ܕܠܝܬ<EOS>ܒܗܘܢ ܪܓܫܐ ܦܠܚܝܢ ܗܘܝܬܘܢ ܘܒܗܬܘ ܕܒܗܐܢ ܓܒܐ ܐܬܪ ܕܡܬܒܥܐ ܗܘܐ <EOS> ܕܠܐ ܗܘܐ ܣܓܝ ܒܠܚܘܕ ܐܠܐ<EOS>ܝܬܝܪ ܡܢ ܣܓܝ <EOS> ܬܩܒܠܘܢ ܥܠܝܟܘܢ ܕܟܝܘܬܐ ܡܡܐܢܝܢ ܐܢܬܘ݀ܢ ܐܬܪܥܘ ܗܟܝܠ ܡܢܘ ܗ݀ܘ ܕܐܠܗܠ ܡܚܦܛ<EOS>ܗܘܐ ܠܟܘܢܿ ܘܐܬܚܫܒܘ ܡܢܗ ܗܘܿ ܕܒܗܢܐ ܓܒܐ ܡܐܢܬܐ ܕܠܘܬ ܕܟܝܘܬܐ ܡܪܚܫ ܒܟܘܢ<EOS>ܟܒܪ ܕܝܢ ܐܢܫ ܡܢܟܘܢ ܢܐܡܪ ܡܬܒܥܐ ܗܘܐ ܠܝ ܡܕܝܢ ܠܡܥܒܕ ܟܠܡܕܡ ܕܠܘܬ ܦܬܟܪ̈ܐ<EOS>ܣܥܪܝܢ ܗܘܝܢ <EOS> ܐ݀ܡܪܢܐ ܕܝܢ ܠܐ <EOS> ܐܠܐ ܡܕܡ ܕܠܗܠ ܫܦܝܪ <EOS> ܥܒܕܝܢ ܗܘܝܬܘܢ ܗܪܟܐ ܝܬܝܪܐܝܬ <EOS> ܡܕܡ<EOS>ܓܝܪ ܕܫܦܝܪ ܕܢܗܘܐ ܠܘܬ ܛܥܝܘܬܐ ܡܢ ܫܪܪܐ ܗܘ ܢܣܝܒ <EOS> ܐܝܟ ܕܐܦ ܐܡܬܝ ܕܠܘܬ ܫܪܪܐ ܡܕܡ ܒܝܫܐܝܬ<EOS>ܢܫܬܡܫ ܡܢ ܛܥܝܘܬܐ <EOS> ܐܝܬܘܗܝ ܿ ܡܢ ܟܠ ܓܒ̈ܝܢ ܗܟܝܠ ܕܝܠܟܘܢ ܬܒܥܘ ܿ ܘܠܐ ܕܠܐ ܕܝܠܟܘܢܿ ܘܠܐ<EOS>ܬܐܡܪܘܢ ܕܠܐ ܡܬܒܥܐ ܠܢ ܠܡܥܒܕ ܡܢ ܐܝܠܝܢ ܕܥܒܕܝܢ ܐܝܠܝܢ ܕܛܥܝܢ ܒܗܕܐ ܓܝܪ ܡܠܬܐ ܐܢ ܐܢܫ ܡܢ<EOS>ܦܠܚ̈ܝ ܦܬܟܪ̈ܐ ܠܐ ܢܩܛܘܠ ܐܢܚܢܢ ܠܡܩܛܠ ܚܝܒܝܢ ܐܢܚܢܢ <EOS> ܡܛܠ ܕܗܿܘ ܕܒܛܥܝܘܬܐ ܐܝܬܘܗܝ ܠܐ ܩܛܠ<EOS>ܠܐ ܕܝܢ ܗܟܢܐ ܐܠܐ ܡܬܒܥܐ ܠܢ ܝܬܝܪ̈ܬܐ ܠܡܥܒܕ ܕܐܢܗܘ ܕܐܝܠܝܢ ܕܒܛܥܝܘܬܐ ܩܝܡܝܢ ܠܐ ܩܛܠܝܢ<EOS>ܐܢܚܢܢ ܐܦܠܐ ܡܪܓܙ <EOS> ܐܢܗܘ ܕܗܿܘ ܕܛܥܐ ܠܐ ܓܐܪ ܐܢܚܢܢ ܡܢ ܪܝܫܐ ܐܦ ܠܐ ܢܪܓ <EOS> ܐܢ ܐܝܢܐ ܕܛܥܐ<EOS>ܠܐܝܢܐ ܕܡܚܒ ܠܗ ܡܚܒ ܿ ܐܢܚܢܢ ܐܦ ܠܐܝܠܝܢ ܕܣܢܝܢ ܠܢܿ ܐܢ ܗܘ ܡܘܙܦ ܠܐܝܠܝܢ ܕܐܝܬ ܠܗܘܢ ܐܢܚܢܢ<EOS>ܿ ܐܦ ܠܐܝܠܝܢ ܕܠܝܬ ܠܗܘ݀ܢ ܘܒܚܕܐ ܡܠܬܐ ܡܬܒܥܐ ܠܢ <EOS> ܠܐܝܠܝܢ ܕܡܣܟܝܢ ܠܡܐܪܬ ܥܠܡܐ<EOS>ܗܘ ܕܠܐ ܡܣܬܝܟ <EOS> ܛܒ̈ܬܐ ܠܡܦܠܚ ܝܬܝܪ ܡܢ ܐܝܠܝܢ ܕܣܥܪܝܢ <EOS> ܐܝܠܝܢ ܕܒܗܢܐ ܒܠܚܘܕ ܐܪܓܫܘ <EOS> ܐܢ<EOS>ܗܼܘ ܓܝܪ ܕܟܕ ܢܬܦܚܡܢ ܛܒ̈ܬܗܘ݀ܢ ܒܝܘܡ ܕܕܝܢܐ ܥܡ ܕܝܠܢ ܘܢܫܬܟܚܢ ܫܘܝܢ <EOS> ܐܢܚܢܢ ܕܝܢ ܒܗܬܝܢ<EOS>ܒܐܢܚܢܢ <EOS> ܗܼܢܿܘܢ ܕܝܢ ܐܦ ܛܒ̈ܬܐ ܠܣܘܓܦܢܗܘܢ ܗܘܿܝܢ ܕܐܒܕܝܢ ܕܐܡܼܪܬ ܕܝܢ ܕܒܗܬܝܢ ܐܢܚܢܢ <EOS>ܡܛܠ ܗܕܐ ܐܡܼܪܬ <EOS> ܕܠܐ ܝܬܝܪ ܡܢܗܘܢ ܦܼܠܚܢ <EOS> ܐܝܠܝܢ ܕܐܦ ܝܬܝܪ ܡܢܗܘܢ ܐܝܕܼܥܢ ܿ ܐܢ ܕܝܢ ܟܕ<EOS>ܫܘܝܐܝܬ ܥܡܗܘܢ ܛܒ̈ܬܐ ܕܢܚܘܐ ܒܗܬܝܢ ܐܢܚܢܢ <EOS> ܥܠ ܕܠܐ ܚܘܝܢ ܝܬܝܪ ܡܢܗܘܢ <EOS> ܚܕ ܟܡܐ ܐܢ ܢܒܨܘܪ<EOS>ܡܢ ܥܒ̈ܕܝܗܘܢ ܛܒ̈ܐ ܕܫܪܝܪܐܝܬ ܕܝܢ ܥܠ ܛܒ̈ܬܗܘܢ ܗܘ ܕܐܝܠܝܢ ܕܛܥܝܢ ܡܬܦܚܡܝܢ ܣܘܥܪ̈ܢܝܗܘܢ<EOS>ܕܐܝܠܝܢ ܕܝܕܥܘ ܫܪܪܐ ܗܘܼ ܢܒܝܐ ܫܪܝܪܐ ܐܠܦ ܟܕ ܐܡܿܪ ܗܘܐ ܠܘܬ ܡܢ ܐܝܠܝܢ ܕܠܡܐܬܐ ܘܠܡܫܡܥ ܡܠܬܗ<EOS>ܡܗܡܝܢ ܗܘܘ <EOS> ܡܠܟܬܐ ܕܬܝܡܢܐ ܬܩܘܡ ܥܡ ܫܪܒܬܐ ܗܕܐ ܘܬܚܝܒܝܗܿ <EOS> ܕܐܬܬ ܡܢ ܣܘ̈ܦܝܗܿ ܕܐܪܥܐ<EOS>ܠܡܫܡܥ ܚܟܡܬܗ ܕܫܠܝܡܘܢܿ ܘܗܐ ܕܪܒ ܡܢ ܫܠܝܡܘܢ ܗܪܟܐ <EOS> ܘܠܐ ܡܗܝܡܢܝܢ ܐܢܬܘܢ ܠܘܬ ܗܢܿܘܢ ܕܝܢ<EOS>ܕܡܢ ܥܠܡܐ ܕܠܐ ܨܒܼܝܢ ܗܘܘ ܒܟܪܘܙܘܬܗ ܠܡܬܒ <EOS> ܗܟܢܐ ܐܿܡܪ ܗܘܐ <EOS> ܓܒܪ̈ܐ ܒ̈ܢܝ ܢܝܢܘܐ ܢܩܘܡܘܢ<EOS>ܥܡ ܫܪܒܬܐ ܗܕܐ ܘܢܚܝܒܘܢܗܿ ܿ ܕܗܢܘܢ ܬܒܘ ܒܟܪܘܙܘܬܗ ܕܝܘܢܢ <EOS> ܘܗܐ ܕܪܒ ܡܢ ܝܘܢܢ ܗܪܟܐ <EOS> ܘܠܐ<EOS>ܐܢܫ ܡܗܝܡܢ ܿ ܘܗܟܘܬ ܠܘܩܒܠ ܟܠ ܪ̈ܫܝܗܘܢ ܠܐܝܠܝܢ ܕܡܢ ܥܡ̈ܡܐ ܠܚܝܒܘܬܗܘܢ ܡܥܗܕ ܗܘܐ ܕܐܝܠܝܢ<EOS>ܕܒܕܚܠܬ ܐܠܗܐ ܿ ܐܦ ܠܐ ܦܚܡܐ ܕܐܝܠܝܢ ܕܛܥܝܢ ܣܿܥܪܘ ܛܒ̈ܬܐ ܘܗܟܘܬ ܠܐܝܠܝܢ ܕܐܝܬ ܗܘܐ ܠܗܘܢ<EOS>ܪܥܝܢܐ ܡܠܦ ܗܘܐ ܕܠܐ ܒܠܚܘܕ ܐܝܟ ܥܡ̈ܡܐ ܢܗܘܘܢ ܣܥܪܝܢ ܛܒ̈ܬܐ ܐܠܐ ܝܬܝܪ ܡܢܗܘܢ ܡܠܬܢ ܓܝܪ ܡܬܚܬ<EOS>ܒܥܠܬܐ ܕܦܓܥܬ ܕܐܢܫ ܢܛܪ ܡܢ ܐܢܬܬܐ ܕܟܦܣܗܿ <EOS> ܘܕܐܢܫ ܢܗܘܐ ܚܐܣ ܥܠ ܫܘܬܦܘܬܐ ܘܕܠܐ ܗܘܐ ܐܢܫ<EOS>ܡܫܬܐܠܦ ܡܢ ܗܕܐ ܕܟܝܘܬܐ ܐܦܢ ܠܘܬ ܐܝܠܝܢ ܕܛܥܼܝܢ ܬܗܘܐ ܫܟܝܚܐ <EOS> ܡܛ ܠܕܠܚܘܝܒܐ ܕܐܝܠܝܢ ܕܝܕܥܝܢ<EOS>ܠܐܠܗܐ ܗܿܘܝܢ ܛܒ̈ܬܐ ܐܝܠܝܢ ܕܡܢ ܛܥ̈ܝܐ ܡܣܬܥܪܢ ܟܕ ܗܼܢܘܢ ܒܗܝܢ ܠܐ ܚܝܝ̈ܢ ܡܛܠ ܛܥܝܘܬܐ ܗܝ<EOS>ܓܝܪ ܕܟܝܘܬܗܘܢ ܘܠܐ ܡܛܠ ܕܚܠܬܗ ܕܐܠܗܐ ܕܫܪܪܐ ܗܘ ܕܐܝܬܘܗܝ ܐܒܐ ܕܟܘܠ ܿ<EOS>ܟܕ ܗܠܝܢ ܗܟܝܠ ܐܡܼܪ ܫܪܐ ܠܟܢܫܐ ܘܒܥܝܕܗ ܕܣܝܒܪܬܐ ܥܡ ܚܒ̈ܝܒܘܗܝ ܩܒܠ ܿ<EOS>ܘܒܬܪܟܢ ܐܢܝܚ ܿ ܗܟܢܐ ܥܿܒܕ ܗܘܐ <EOS> ܒܟܠܙܒܢ ܟܕ ܡܩܪܒ ܗܘܐ ܠܟܠ ܐܢܫ ܠܘܬ ܢܡܘܣܐ ܕܐܠܗܐ <EOS> ܟܕ<EOS>ܡܟܘܢ ܗܘܐ ܠܗܢܿܘܢ ܕܡܣܬܒܪܝܢ ܗܘܘ ܥܡ ܗܿܝ ܕܡܣܬܒܪܐ ܓܢܣܣ ܘܡܚܘܐ ܗܘܐ ܕܥܠܡܐ ܠܐ ܗܘܐ ܕܨܒܝܢܗ <EOS>ܐܠܐ ܒܛܝܒܘܬܐ ܕܐܠܗܐ ܡܬܦܪܢܣ <EOS> ܟܕ ܕܝܢ ܬܠܬܐ ܝܪ̈ܚܝܢ ܫܠܡܘ ܠܗ ܿ ܦܩܕ ܠܝ ܕܐܨܘܡ ܝܘ̈ܡܬܐ<EOS>ܘܗܟܘܬ ܐܘܒܠܢ ܘܒܡ̈ܥܝܢܐ ܘܕܐܝܬܝܗܝܢ ܥܠ ܝܕ ܝܡܐ ܒܡ̈ܝܐ ܥܡܕ݀ܢ ܘܗܟܘܬ ܐܬܒܣܡܘ ܥܡܢ ܐܚ̈ܐ ܥܠ ܝܠܝܕܘܬܝ ܕܡܢ ܡܘܗܒܬܐ ܕܐܠܗܐܼ ܡܢ<EOS>ܒܬܪ ܝܘ̈ܡܬܐ ܙܥܘܪ̈ܐ ܠܩ̈ܫܝܫܐ ܙܥܝܦܐܝܬ ܩܕܡ ܟܠܗܿ ܥܕܬܐ ܡܦܩܕ ܗܘܐ <EOS> ܘܐܡܼܪ ܡܪܢ ܗܘ ܕܫܠܚܢ<EOS>ܕܐܝܬܘܗܝ ܗܘܐ ܢܒܝܐ ܬܢܝ ܠܢ ܕܒܝܫܐ ܝܘ̈ܡܬܐ ܐܪ̈ܒܥܝܢ ܕܪܫ ܗܘܐ ܠܩܘܒܠܗ ܿ ܘܟܕ ܚܝܠܗ ܠܐ ܐܫܟܚ<EOS>ܗܘܐ ܿ ܡܢ ܐܝܠܝܢ ܕܡܫܬܡܥܝܢ ܠܗ ܐܫܬܘܕܝ ܫ̈ܠܝܚܐ ܠܡܫܕܿܪܘ ܐܝܟ ܕܠܛܥܝܘ ܿ ܡܛܠܗܢܐ ܡܢ ܩܕܡ<EOS>ܟܘܠܡܕܡ ܬܗܘܘܢ ܥܗܝܕܝܢ ܕܕܠܡܐ ܐܢܫ ܐܝܟ ܫܠܝܚܐ ܡܩܒܠܝܢ ܐܢܬܘ݀ܢ ܐܘ ܡܠܦܢܐ ܐܘ ܢܒܝܐ ܐܝܢܐ ܕܠܐ<EOS>ܠܘܩܕܡ ܡܦܚܡ ܟܪܘܙܘܬܗ ܠܝܥܩܘ<EOS>ܒ ܿ ܗܿܘܢ ܕܐܬܩܪܒ ܐܚܘܗܝ ܕܡܪܢ ܘܐܬܗܝܡܢ ܒܐܘܪܫܠܡ <EOS> ܥܕܬܐ<EOS>ܕܥܒܪ̈ܝܐ ܠܡܕܒܪܘ <EOS> ܘܒܝܕ ܣܗ̈ܕܐ ܡܢ ܬܡܢ ܢܐܬܐ <EOS> ܠܘܬܟܘܢ ܕܕܠܡܐ ܒܝܫܬܐ <EOS> ܗܝ ܕܪܫܬ ܥܡ ܡܪܢ<EOS>ܐܪ̈ܒܥܝܢ ܝܘ̈ܡܝܢ <EOS> ܘܡܕܡ ܠܐ ܐܫܼܟܚܬ <EOS> ܘܠܚܪܬܐ ܐܝܟ ܒܪܩܐ ܡܢ ܫܠܡܝܐ ܠܐܪܥܐ ܢܦܼܠܬ <EOS> ܕܫܕܪ<EOS>ܐܢܫܿ ܟܪܘܙܐ ܠܣܘܓܦܢܟܘܢ ܐܝܟܢܐ ܕܗܫܐ ܠܣܝܡܘܢ ܓܪܓܬ ܿ ܕܒܥܠܬ ܫܪܪܐ ܛܥܝܘܬܐ ܢܠܦ <EOS> ܐܦ ܒܙܒܢ<EOS>ܐܚܪܝܢ ܫܠܝܚܐ ܐܘ ܡܠܦܢܐ ܐܘ ܢܒܝܐ ܬܫܕܪ ܕܒܫܡܗ ܕܡܪܢ ܢܟܪܙ ܟܕ ܚܠܛ ܛܥܝܘܬܐ ܒܡܠܘ̈ܗܝ ܡܛܠ ܗܕܐ<EOS>ܓܝܪ ܐܦ ܗܼܘ ܡܪܢ ܐܿܡܪ ܗܘܐ ܕܣ̈ܓܝܐܐ ܢܐܬܘܢ ܨܐܕܝܟܘܢ ܒܠܒܘܫܐ ܕܐܡܿܪܐ ܿ ܟܕ ܡܢ ܠܓܘ ܐܝܬܝܗܘܢ<EOS>ܕܐܒ̈ܐ ܚܛܘ̈ܦܐ <EOS> ܡܢ ܦܐܪ̈ܝܗܘܢ ܕܝܢ ܬܫܬܘܕܥܘܢܼ ܐܢܘܢܿ ܘܟܕ ܗܠܝܢ ܐܡܼܪ ܠܐܝܠܝܢ ܕܩܕܡܘܗܝ<EOS>ܐܙܠܝܢ ܗܘܘ ܫܕܪ ܕܢܐܙܠܘܢ ܠܐܢܛܝܘܟܝܐ ܿ ܕܣܘܪܝܐ ܟܕ ܐܡܿܪ ܗܘܐ ܕܬܡܢ ܬܠܬܐ ܝܪ̈ܚܝܢ ܕܐܬܝܢ ܥܬܝܕ<EOS>ܠܡܩܘܝܘ ܿ ܟܕ ܗܠܝܢ ܫܼܢܝܘ ܠܡܐܙܠ <EOS> ܘܟܕ ܥܡܐ ܣܓܝܐܐ ܡܟܝܠ ܡܦܝܣ ܗܘܐ ܿ ܦܛܪܘܣ ܠܐܝܠܝܢ ܕܡܢ<EOS>ܕܝܘ̈ܐ ܡܬܐܠܨܝܢ ܗܘܘ ܿ ܘܡܢ ܟܐܒ̈ܐ ܐܚܠܡ <EOS> ܘܒܡ̈ܥܝܢܐ ܕܥܠ ܝܕ ܝܡܐ <EOS> ܐܥܼܡܕ ܗܘܐ <EOS> ܘܟܕ ܩܨܐ<EOS>ܐܘܟܪܣܛܝܐ ܠܡܪܗܘܢ ܡܩܒܠܢܗ ܿ ܕܡܟܝܠ ܓܡܝܪܐ ܐܝܬܘܗܝ ܗܘܐ ܐܦܣܩܘܦܐ ܐܩܝܡܗ ܿ ܘܩܫܝ̈ܫܐ ܬܪ̈ܥܣܪ<EOS>ܥܒܼܕ ܘܡܫ̈ܡܢܐ ܚܘܝ ܘܐܪ̈ܡܠܬܐ ܐܿܟܬܒ <EOS> ܘܗܝܕܝܢ ܚܠܦ ܥܘܕܪܢܐ ܕܟܠܗܿ ܥܕܬܐ ܡܡܠܠ ܗܘܐ ܘܡܦܫܩ<EOS>ܗܘܐ ܕܢܗܘܘܢ ܡܫܬܡܥܝܢ ܠܐܦܣܩܘܦܐ ܡܪܗܘܢܿ ܘܟܕ ܡܟܝܠ ܬܠܬܐ ܝܪ̈ܚܝܢ ܫܼܠܡܘ ܠܗ <EOS> ܠܐܝܠܝܢ<EOS>ܕܒܛܪܝܦܘܠܣ ܕܦܝܢܝܩܐ ܐܝܬܝܗܘܢ ܗܘܘ ܿ ܫܠܡܐ ܫܼܒܩ ܗܘܐ ܠܗܘܢܿ ܘܒܐܘܪܚܐ ܕܐܢܛܘܟܝܐ ܕܣܘܪܝܐ ܪܕܐ<EOS>ܗܘܐ<EOS>