ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ<EOS><EOS>ܬܘܼܒ ܕܝܼܠܹܗ ܟܲܕ ܕܝܼܠܹܗ<EOS>ܡܸܐܡܪܵܐ ܕܚܲܡܫܝܼܢ<EOS>ܕܥܒܝܼܕ ܠܹܗ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ<EOS>ܚܛܝܬܼܵܐ ܘܡܵܘܬܼܵܐ ܢܦ̣ܠܘ ܥܲܠ ܐܵܕܼܵܡ ܐܝܟ ܓܝܣܹ̈ܐ<EOS>ܘܐܲܫܠܲܚܘ ܫܲܒܼܩܘܼܗܝ ܕܠܵܐ ܢܟܣܝܼܬܼܵܐ ܥܪܛܠܐܝܼܬ<EOS>ܥܪܛܠܐܝܼܬ ܢܦ̣ܩ ܪܸܫ ܓܸܢܣܢ ܡ̣ܢ ܦܲܪܕܝܣܵܐ<EOS>ܘܝܸܬܼܒܼܘ ܒܸܐܒܼܠܵܐ ܐ̄ܚܝܢ̈ܝ ܢܲܦܫܹܗ ܥܲܠ ܡܦܩܬܹܗ<EOS>ܒܐܸܒܼܠܐ ܪܲܒܵܐ ܝܼܬܸܒܘ ܪ̈ܘܚܢܹܐ ܥܲܠ ܒܪܢܫܵܐ<EOS>ܕܫܡܥܘ ܕܥܐܝܼܕ ܕܢܸܫܪܲܝܘ ܗ ܡܘܬܐ ܠܪܘܟܼܵܒܼ ܦܓܼܪܹܗ<EOS>ܒܓܙܪ ܕܝܼܢܵܐ ܕܥܲܠ ܣܲܟܼܠܘܼܬܹܗ ܡܬܒܲܝܢܝܼܢ ܗ̄ܘ̣ܵܘ<EOS>ܘܡܥܩܝܼܢ ܗ̄ܘ̣ܵܘ ܕܐܝܟܢ ܐܒܕ ܨܠܸܡ ܒܪܵܢܝܵܐ<EOS>ܨܠܸܡ ܒܪܵ ܘܿܢܵܐ ܩ̣ܪܵܝܗܝ ܒܪܘܝܵܐ ܟܕ ܡܬܩܸܢ ܠܹܗ<EOS>ܘܕܫܡܥ̣ܘ ܛܒܵܐ ܕܗ̇ܦܟ ܠܐܪܥܹܗ ܗܦ̣ܟܘ ܐܬܬܢܚܘ<EOS>ܗܦܘܟ̣ܝܐ ܕܠܐ ܪܥܹܗ ܐܟ̣ܡܪ ܐܢܘܿܢ ܠܫܡܝ̈ܢܐ<EOS>ܘܦܣܩܘ ܣܒܼܪܵܐ ܕܠܵܐ ܬܘܼܒܼ ܦܢܐ ܠܘܵܬ ܚܲܝܘܵܬܐ<EOS>ܒܚܝܘܼܬ ܚܝܵܘ̈ܗܝ ܐܲܣ<EOS>ܪܝܼܢ ܗ̄ܘ̣ܵܘ ܟܕܐ ܬܬܩܢ<EOS>ܘܐܟܪܝܼܘ ܣܲܓ̣ܝ ܥܲܠ ܦܘܼܪܫܵܢܹܗ ܕܡ̣ܢ ܨܐܕܲܝܗܘܿܢ<EOS>ܚܘܼܒܵܠ ܦܓܼܪܗ ܡܟܼܪܐ ܗ̄ܘ̣ܵܐ ܠܗܘܿܢ ܠܒܲܪ ܡ̣ܢ ܛܲܟܼܣܼܵܐ<EOS>ܕܐܝܟܢ ܦܪܫܝܼܢ ܡ̣ܢ ܥܢܝܢܹܗ ܕܨܠܡܵܐ ܡܠܝܼܠܵܐ<EOS>ܒܲܡܠܝܼܠܘܼܬܹܗ ܬܗܝܼܪܝܼܢ ܗ̄ܘ̣ܵܘ ܕܟܼܡܵܐ ܫܒܝܼܚܵܐ<EOS>ܕܠܥܙܵܐ ܢܲܦܫܹܗ ܒܪ̈ܓܫܝ ܦܲܓܼܪܵܐ ܩ̈ܠܐ ܡܠܝܼ̈ܠܐ<EOS>ܗܢܝܼܝܼ ܗ̄ܘ̣ܵܐ ܠܗܘܿܢ ܩܵܠ ܢܥܡܬܹ̈ܗ ܩܕܵܡ ܣܟܼܠܘܼܬܹܗ<EOS>ܘܕܐܣܟܸܠ ܘܚ̣ܛܐ ܬܘܪܘ ܘܐܬܕ ܡܲܪܘ ܥܲܠ ܡܲܦܘܼܠܬܹܗ<EOS>ܚܛܝܼܬܵܐ ܣܚܲܦܬܹܗ ܠܨܠܡܵܐ ܐ̄ܚܢܵܐ ܕܫܡܝܢܹ̈ܐ<EOS>ܘܝܗܒܬܹܗ ܓܙܪܐ ܠܡܘܬܐ ܝܥܢܵܐ ܘܒܣܒܸܣ ܦܓܼܪܹܗ<EOS>ܐܝܟ ܕܒܡܝܵܬܐ ܚܝܪܝܢ ܗ̄ܘ̣ܵܘ ܒܹܗ ܒܡܝܬܐ ܕܥܘ̣ܠܵܐ<EOS>ܘܠܵܐ ܫܵܠܝܢ ܗ̄ܘ̣ܵܘ ܡ̣ܢ ܟܲܪ ܝܘܼܬܼܵܐ ܕܥܲܠ ܡܝܼܬܘܼܬܹܗ<EOS>ܡܝܼܬܼܵܐ ܚܲܫܒܘܼܗܝ ܡ̣ܢ ܥܕܢ̇ܐ ܕܐܸܟܲܠ ܦܹܐܪܵܐ<EOS>ܘܝܬܝܪܐܝܼܬ ܡ̣ܢ ܗ̇ܘ ܩܵܠܵܐ ܕܠܐ ܪܥܵܐ ܬܗܦܘܟ<EOS>ܠܐܪܥܵܐ ܗܦܪܗ ܗ̇ܘ ܦܘܩܕܢܵܐ ܠܐܪܥܢܝܵܐ<EOS>ܘܲܢܦܲܩ ܕܲܝܵܪ ܠܒܼܵܪ ܡ̣ܢ ܢܘܡ̈ܝܐ ܕܒܼܦܪܕܝܣܵܐ<EOS>ܠܒܲܪ ܡ̣ܢ ܐܬܪܐ ܕܥܡ̇ܪ ܗ̄ܘ̣ܵܐ ܒܹܗ ܥܡ̣ܪ ܡܝܘܬܐ<EOS>ܘܐܟܪܟ ܒܐܦܘ̈ܗܝ ܫܘܼܪܵܐ ܕܢܘܼܪ̈ܐ ܕܠܵܐ ܢܸܥܘܿܠ ܠܹܗ<EOS>ܒܫܘܼܪܵܐ ܕܢܘܼܪܐ ܡܬܒܩܝܢ ܗ̄ܘ̣ܵܘ ܪ̈ܘܚܢܝܹܐ<EOS>ܘܬܡܝܼܗܝܼܢ ܗ̄ܘ̣ܵܘ ܕܡܵܢܵܐ ܥܒܕܬ̤ ܪܓܬ̤ ܦܐܲܪܵܐ<EOS>ܪܓܲܬ ܦܐܪܐ ܕܚܲܩܬܹܗ ܠܐܕܵܡ ܡ̣ܢ ܦܪܕܲܝܣܵܐ<EOS>ܘܚܕܝܼܘ ܕܲܝܘܹ̈ܐ ܘܐܟܼܪܝܼܘ ܟܢܫܹ̈ܐ ܕܫܡܝ̈ܢܹ̈ܐ<EOS>ܒܪܝܬܵܐ ܟܠܗ̇ ܝܵܬܒܵܐ ܒܐܸܒܠܵܐ ܕܥܲܠ ܡܦܩܬܹܗ<EOS>ܘܲܚܢܝܼܓܼܵܐܝܼܬ ܡܒܟܼܝܐ ܗܘ̣ܬ ܠܗ̇ ܠܡܝܼܬܘܼܬ ܥܵܘ̣ܠܗ<EOS>ܐܲܝܟ ܒܹܝܬ ܒܪܐ ܥܒܼܝܼܕ ܗ̄ܘ̣ܵܐ ܥܵܠܡܵܐ ܥܲܠ ܒܲܪ ܢܫܵܐ<EOS>ܘܩܵܠ ܐܟܼܠܝ̈ܬܹܗ ܡܬܡܲܠܲܠ ܗ̄ܘ̣ܵܐ ܡ̣ܢܟܠܦܘܼ ܡܝܼ̈ܢ<EOS>ܡܠܝܼ̈ܠܹܐ ܘܚܪ̈ܫܹܐ ܡܒܲܟܹܿܝܢ ܗ̄ܘ̣ܵܘ ܠܵܗ̇ ܠܡܵܝܘܿܬܘܼܬܹܗ<EOS>ܘܠܵܐ ܫܵܠܹܝܢ ܗ̄ܘ̣ܵܘ ܡ̣ܢ ܬܢܚ̈ܬܐ ܕܥܲܠ ܚܘܼܒܵܠܹܗ<EOS>ܚܒܘܼܬܹܗ ܣܓܬ̤ ܠܐܲܦܵܘ̈ܗܝ ܣܝܵܓܼܵܐ ܕܢܘܼܪܵܐ<EOS>ܘܡܬܝܐܲܒܼ ܗ̄ܘ̣ܵܐ ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܥܘܿܠ ܠܐܲܬܪܹܗ<EOS><EOS>ܠܐܸܟܣܘܿܪܝܵܐ ܫܕܝܗܝ ܦܘܼܩܕܵܢܵܐ ܐܲܠܵܗܝܵܐ<EOS>ܘܐܲܝܟ ܣܵܪܘܿܚܵܐ ܡܬܗܦܟ ܗ̄ܘ̣ܵܐ ܒܐܲܪܥܵܐ ܕܟܘܼܒܹ̈ܐ<EOS>ܒܟܘܒܹ̈ܐ ܘܕܪܕܪܹ̈ܐ ܡܬܬܪܣܹܐ ܗ̄ܘ̣ܵܐ ܡܲܠܟܵܐ ܕܐܲܪܥܵܐ<EOS>ܘܥܦܝܦܐܝܼܬ ܡܬܬܢܲܚ ܗ̄ܘ̣ܵܐ ܥܲܠ ܡܘܼܟܵܟܹܗ<EOS>ܥܡܝܼܠ ܗ̄ܘ̣ܵܐ ܥܲܡܠܹܗ ܘܲܫܚܝܼܩܝ ܪܵܗܛܹܗ ܘܒܨܝܼܪ ܐܘܼܟܼܠܹܗ<EOS>ܘܲܡܕܲܘܲܕ ܗܘܐ ܫܘܚܠܵܦ ܙܒܼܢܹ̈ܐ ܕܒܝܘܡ̈ܬܹܗ<EOS>ܒܚܫܲܝ̈ ܢܲܦܫܹܗ ܚܫܝܼܫܝܼܢ ܗ̄ܘ̣ܵܘ ܡܠܝܼ̈ܠܹܗ ܘܚܲܪ̈ܫܹܐ<EOS>ܘܡܬܢܝܢ ܗ̄ܘ̣ܵܘ ܙܢܝ̈ ܥܩ̈ܬܹܗ ܒܩܠܵܐ ܘܫܸܬܩܵܐ<EOS>ܒܩܠܐ ܘܫܬܩܵܐ ܡܬܡܠܠ ܗ̄ܘ̣ܵܐ ܙܢܲܝ̈ ܥܵܩܬܹ̈ܗ<EOS>ܘܕܪܐ ܠܕܵܪܵܐ ܡܝܲܒܸܠ ܗ̄ܘ̣ܵܐ ܠܵܗ̇ ܠܟܪܝܘܼܬ ܚܲܝܵܘ̈ܗܝ<EOS>ܒܝܲܕܼ ܣܘܼܥܪܢܵܐ ܝܠܦܹܗ ܠܫܡܵܐ ܕܡܵܝܘܿܬܘܼܬܵܐ<EOS>ܘܫܲܪܝܼ ܡܵܘܬܵܐ ܡܚܲܒܸܠ ܝܲܠܕܵܘ̈ܗܝ ܕܠܵܐ ܚܵܘܣܵܢܵܐ<EOS>ܒܲܒܼܢܵܘ̈ܗܝ ܕܐܕܡ ܫܪܝ ܡܵܘܬܼܵܐ ܕܐܥܸܠ ܐܕܼܵܡ<EOS>ܘܒܲܠܥܹܗ ܠܒܹܝܠ ܒܘܼܟܼܪ̈ܐ ܪܚܝܼܡܵܐ ܕܙܲܕܝܼܩܘܼܬܼܵܐ<EOS>ܒܡܵܘܬܹܗ ܕܟܐܢܵܐ ܐܡܠܟ ܡܘܬܵܐ ܥܲܠ ܡܵܝܘ̈ܬܹܗ<EOS>ܘܗܘ̤ܘ ܐ̄ܢܫܵܐ ܥܒܼ̈ܕܐ ܠܡܵܘܬܵܐ ܘܠܐ ܟܠܩܪܨܵܐ<EOS>ܫܠܸܡܘ ܒ̇ܥܒܕܐ ܓܙܪ̈ܝ ܕܝܢܐ ܕܥܠ ܚܝܒ̈ܬܐ<EOS>ܘܚܵܒܼ ܘܐܬܡܒܟܹܿܢ ܟܝܵܢ ܡܝܘ̈ܬܐ ܒܡܝܘܬܘܼܬܵܐ<EOS>ܐܝܟ ܡܸܫܟܢܵܐ ܫܩܠܬܹܗ ܚܛܝܼܬܵܐ ܠܦܓܼܪܗ ܕܐܵܕܵܡ<EOS>ܘܝܗܒܬܹܗ ܠܡܵܘܬܵܐ ܕܢܬܬܪܣܹܐ ܒܗ ܐܵܣܘܛܵܐܝܼܬ<EOS>ܐܣܘܛܹܐܝܬ ܐܟ̇ܠ ܗ̄ܘ̣ܵܐ ܠܹܗ ܐܟܼܠܵܐ ܠܐܘܼܟܼܠܵܐ<EOS>ܘܕܠܵܐ ܚܵܘܣܵܢ ܘܥܒܲܣܒܸܣ ܗ̄ܘ̣ܵܐ ܠܹܗ ܚܪܡܵܐ ܠܫܲܒܝܐ<EOS>ܒܟܼܠܗܘܿܢ ܐ̄ܢܫ̈ܐ ܥܒܪ ܚܘܒܠܹܗ ܕܡܚܒܠܢܵܐ<EOS>ܘܠܐ ܦܵܫ ܐ̄ܢܫܐ ܕܠܐ ܩܬܬܼ ܒܹܗ ܛܦܪܐ ܕܡܘܬܵܐ<EOS>ܥܲܠ ܚܘܼܒܠܹܗ ܐܒܝܠܝܼܢ ܗ̄ܘ̣ܵܘ ܫܡܝܵܐ ܘܐܪܥܵܐ<EOS>ܘܡܬܬܢܚܝܼܢ ܗ̄ܘ̣ܵܘ ܘܡܚܠܒܝܼܢ ܗ̄ܘ̣ܵܘ ܚܫܝܼܫܵܐܝܼܬ<EOS>ܚܒܠ̈ܐ ܕܡܘܬܼܵܐ ܡܚܝܢ ܗ̄ܘ̣ܵܘ ܠܵܗ̇ ܠܟܼܠܵܗ̇ ܒܪܝܼܬܼܵܐ<EOS>ܘܡܣܟܝܵܐ ܗ̄ܘ̣ܵܬ ܕܐܡܬܲܝܬܘܠܸܕ ܣܒܼܪ ܚܘܼܬܵܐ<EOS>ܠܗܠܹܝܢ ܚܫܹ̈ܐ ܘܝܙܵܐ ܒܵܪܘܿܝܵܐ ܕܚܙܐ ܠܹܗ ܟܠ<EOS>ܘܐܫܡܲܥ ܡ̣ܢܫܠܝ ܣܲܒܼܪܵܐ ܛܵܒܼܵܐ ܠܕܠܵܐ ܣܲܒܼܪܵܐ<EOS>ܣܒܼܪܵܐ ܛܒܼܵܐ ܙܪܲܥ ܒܵܪܘܿܝܵܐ ܒܐܕܢܝ̈ ܐ̄ܩ̈ܐ<EOS>ܒܚܲܕ ܕܠܵܐ ܐܫܬܥܒܲܕ ܠܢܒܕܘܼܬ ܡܵܘܬܵܐ<EOS>ܚܲܕ ܒܪܢܫܵܐ ܢܛܲܪ ܒܲܙܗܝܼܪܘ ܕܠܐ ܚܘܼܒܵܠܵܐ<EOS>ܘܒܲܝܐܹܗ ܠܥܠܡܵܐ ܡ̣ܢ ܟܲܪܝܘܼܬܼܵܐ ܕܥܲܠ ܒܪܢܫܵܐ<EOS>ܠܒܘܝܐ ܐ̄ܢܫܐ ܫܢܝܗ ܠܚܢܘܿܟ ܪܚ̇ܡ ܐ̄ܢܫܐ<EOS>ܘܢܛܪܹܗ ܒܚܝܹ̈ܐ ܕܢܗܘܹܐ ܢܛܝܼܪ ܒܹܗ ܣܒܼܪܵܐ ܠܐ̄ܢܵܫܵܐ<EOS>ܣܒܼܪܐ ܐܟܼܪܸܙ ܒܝܲܕ ܫܘܢܹܝܗ ܕܗ̇ܘ ܫܲܦܝܼܪܵܐ<EOS>ܕܫܦ̣ܪ ܣܲܓܼܝ ܥܒܕܗ ܠܫܘܼܦܪܹܗ ܣܒܼܪܐ ܠܐ̄ܢܫܐ<EOS>ܫܦ̣ܪ ܠܲܡ ܟܐܢܵܐ ܟܬܝܼܒ ܥܲܠ ܟܹܐܢܵܐ ܒܣܦܪܹܗ ܕܡܘܼܬܫܹܐ<EOS>ܘܡܸܛܠ ܕܫܦ̣ܪ ܢܛܪܗ ܠܫܘܦܦܪܹܗ ܒܓܙܵܐ ܕܚܝܹ̈ܐ ܐܝܟ ܕܒܨܠܡܵܐ ܨܪܹܗ ܠܨܲܠܡܵܐ<EOS>ܕܫܦܝܼܪ̈ܬܹܗ<EOS>ܘܡܫܚܗ ܚܟܹ̈ܐ ܠܵܐ ܡܝܘܬܐ ܕܠܵܐ ܢܬܚܒܲܠ<EOS>ܚܫ̈ܐ ܠܚܐܘܼܗܝ ܠܲܫܘܦܪܵܐ ܦܐܝܵܐ ܕܨܠܸܡ ܐܵܕܼܵܡ<EOS>ܘܚܕܬܹܗ ܒܲܚܢܘܿܟ ܠܗ̇ܘ ܬܘܼܩܢܵܐ ܕܚܒܸܠ ܡܘܬܵܐ<EOS>ܚܘܼܒܠ ܡܘܬܐ ܫܪܐ ܒܵܪܘܿܝܵܐ ܒܚܝܘ̈ܗܝ ܕܚܢܘܿܟ<EOS>ܘܒܝܐ ܐ̄ܢ̈ܫܐ ܕܠܵܐ ܬܘܼܒ ܢܟܼܪܘܢ ܥܲܠ ܚܘܼܒܵܬܐ<EOS>ܥܲܠ ܚܘܒܠܗܘܢ ܐܒܝܼܠܝܼܢ ܗ̄ܘ̣ܵܘ ܝܠܕܘܗ̇ܝ ܕܐܵܕܵܡ<EOS>ܡܢܗ ܕܐܕܡ ܥܕܡܵܐ ܕܫܦ̣ܪ ܚܢܘܿܟ ܠܐܠܵܐ<EOS>ܒܢܓܕ̈ܐ ܕܡܵܘܬܵܐ ܡܬܢܓܕܝܼܢ ܗ̄ܘ̣ܵܘ ܒܢܲܝ̈ ܡܝܘܬܵܐ<EOS>ܘܠܲܝܬ ܗ̄ܘ̣ܵܐ ܣܒܼܪܐ ܕܡܟܼܪܸܙ ܣܲܒܼܪܵܐ ܠܡܝܼܬܘܹܬ ܐ̄ܢܫܵܐ<EOS>ܠܫܬܐ ܕܪ̈ܝܢ ܡܬܲܚ ܢܓܕܲܝ̈ܗܘܿܢ ܕܡܬܢܲܓܕܢܹ̈ܐ<EOS><EOS>ܘܒܫܝܠܝܵܐ ܫܡ̣ܥܘ ܒܪܬ̤ ܩܠܐ ܕܣܘܼܒܵܪ ܚ̈ܝܹܐ<EOS>ܒܕܪܐ ܕܫܒܼܥܵܐ ܫܡܥ̣ܘ ܡܝܘ̈ܬܐ ܣܒܪܬܵܐ ܕܚܲܝܹ̈ܐ<EOS>ܘܟܕ ܛܵܒܼ ܫܲܡܥܘܼܗ̇ ܠܐ ܣܦܩܘ ܐܕܪܸܟܼܘ ܚܲܬܝܼܬܵܐܝܐ<EOS>ܡܫܡܲܥ ܫܲܡܥܘܼܗ̇ ܠܗ̇ܝ ܒܪܬ ܩܵܠܵܐ ܕܚܝܘ̈ܗܝ ܕܲܚܢܘܿܟ<EOS>ܘܡܬܕ ܘܡܬܕܡܪܝܼܢ ܗ̄ܘ̣ܵܘ ܕܡܢܐ ܗ̣̄ܝ ܘܥܠܡ̇ܢ ܢܲܛܪܹܗ ܒܚ̈ܝܹܐ<EOS>ܟܠܗܘܢ ܫܡܥܘܼܗܝ ܠܫܸܡܵܥܐ ܛܵܒܼܵܐ ܕܫܘܼܢܵܝ ܟܹܐܢܵܐ<EOS>ܘܠܵܐ ܝܵܕܥܝܼܢ ܗ̄ܘ̣ܵܘ ܠܡܸܚܢܵܐ ܠܫܝܼܫܵܐ ܕܚ̇ܝܬ ܡܝܼ̈ܬܹܐ<EOS>ܠܘܓܲܠܝܵܐܝܼܬ ܝܲܠܦܘܼܗ̇ ܠܥܠܵܬܐ ܕܒܼܘܛܵܠ ܡܵܘܬܼܵܐ<EOS>ܐܠܵܐ ܒܐ̄ܪܙܵܐ ܡܸܠܐ ܫܸܡܥܹܗ ܘܟܼܣܹܐ ܚܲܝܠܹܗ<EOS>ܐ̄ܪܙܢܐܝܼܬ ܫܡܥܘܗ̇ ܠܗܵܕܹܐ ܪ̈ܘܚܢܝܹܐ<EOS>ܘܐ̄ܪܙܢܐܝܼܬ ܡܬܪܢܹܝܢ ܗ̄ܘ̣ܵܘ ܥܲܠ ܒܘܼܕܩܵܗ̇<EOS>ܒܗܵܐ ܐ̄ܪܵܙܵܐ ܫܠܚܘ ܟܪܝܘܼܬܗܘܿܢ ܪ̈ܚܡܲܝ ܐ̄ܢܫ̈ܐ<EOS>ܘܫܪܝܼܘ ܚܵܕܝܢ ܒܛܸܒܵܐ ܛܵܒܼܵܐ ܕܚܘܼܕܬ ܐ̄ܢܫܐ<EOS>ܒܐܒܼܠܐ ܪܒܵܐ ܝܬܝܼܒܝܼܢ ܗ̄ܘ̣ܵܘ ܥܲܠ ܒܲܪܢܫܑܵܐ<EOS>ܘܕܫܡ̣ܥܘ ܟܠܗܘܿܢ ܛܸܒܵܐ ܕܚܲܝܵܘ̈ܗܝ ܚܕܝܼܘ ܘܐܬܒܝܐܲܘ<EOS>ܚܝܵܘ̈ܗܝ ܕܲܚܢܘܿܟ ܒܝܐܘ ܐܢܘܿܢ ܠܒܡܝ̈ܢܹܐ<EOS>ܘܚܦܛܘ ܐܢܘܿܢ ܠܡܪܕܵܐ ܒܛܲܟܼܣܵܐ ܕܣܘܼܥܪ݁ܢܲܝܗܘܿܢ<EOS>ܥܒܪ ܦܘܩܕܢܵܐ ܪܦܝܗ ܠܚܘܒܗܘܿܢ ܕܠܘܵܬ ܐ̄ܢܫܵܐ<EOS>ܘܠܐ ܨ̇ܒܹܝܢ ܗ̄ܘ̣ܵܘ ܠܡܫܚܠܦܲܘ ܙܘܵܥܘ̈ܗܝ ܕܐܐܪ<EOS>ܥܲܡܠܵܐ ܣܪܝܼܩܵܐ ܚܲܫܒܘܼܗܝ ܠܥܲܡܥܵܐ ܕܚܠܵܦ ܐ̄ܢܫܵܐ<EOS>ܘܡܸܫܥܣܩܝܼܢ ܗ̄ܘ̣ܵܘ ܠܡܪܕܵܐ ܒܐܘܼܪܚܵܐ ܕܣܥܘܿܪܘܼܬܹܗ<EOS>ܪܸܡܙܵܐ ܟܣܝܵܐ ܫܥܒܸܕ ܐܸܢܘܿܢ ܠܡܥܡܲܠ ܣܲܓܝܼ<EOS>ܘܩܒܠ ܘܫܠܡܸܘ ܠܗ̇ܘ ܦܘܼܩܕܢܵܐ ܕܫܥܒܸܕ ܐܸܢܘܿܢ<EOS>ܠܦܘܩܕܵܢ ܟܣܝܵܐ ܫܠܸܡܘ ܪ̈ܘܚܢܹܐ ܡܫܡܫܲܝ̈ ܐ̄ܢܫ̈ܐ<EOS>ܘܝܬܝܪܐܝܼܬ ܡ̣ܢ ܫܘܢܹܝܗ ܕܚܢܘܿܟ ܘܲܠܟܼܵܐ<EOS>ܚܢܘܿܟ ܐܪܝܼܡܹܗ ܠܲܓܼܙܪ ܕܝܼܢܵܐ ܕܡܵܝܘܿܬܘܼܬܼܵܐ<EOS>ܘܫܝܸܢ ܐ̄ܢܫܐ ܘܫܡܝ̈ܢܐ ܒܫܘܼܢܝܵ ܚܲܝܵܘ̈ܗܝ<EOS>ܚܲܝܵܘ̈ܗܝ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܐ̄ܪܙܢܐܝܼܬ<EOS>ܩܕܵܡ ܗ̇ܘ ܙܲܒܼܢܵܐ ܕܡܬܦܣܩܵܐ ܒܹܗ ܒܗܘܿܢ ܒܥܒܕ̈ܐ<EOS>ܗܡܝܪܐ ܕܫܝܢܐ ܢܣܒܹܗ ܨܐܕܵܘܗܝ ܡܵܪܹܗ ܕܥܵܠܡܵܐ<EOS>ܘܢܛܪܹܗ ܒܚ̈ܝܹܐ ܕܢܟܼܪܙ ܚܲܝܹ̈ܐ ܠܲܒܢܲܝ̈ ܓܸܢܣܹܗ<EOS>ܡܸܪܕܵܐ ܐܩܝܼܡܘ ܒܢܲܝ̈ ܡܵܪܘܿܕܵܐ ܥܲܠ ܡܪܟܠ<EOS>ܡܒܸܫ ܐܢܘܿܢ ܒܢܓܕ̈ܐ ܩܫܝ̈ܐ ܕܡܵܝܘܿܬܘܼܬܼܵܐ<EOS>ܒܡܘܬܼܵܐ ܢܓܕܗ̇ ܠܗ̇ܝ ܩܫܝܘܼܬܵܐ ܡܩܝܡܲܬܼ ܡܸܪܕܵܐ<EOS>ܘܚܢܗ̇ ܒܪ̈ܚܡܹܐ ܒܢܘܼܛܵܪ ܚܲܝܹ̈ܐ ܕܚܲܕ ܒܪܢܫܵܐ<EOS>ܚܲܕ ܒܪܢܵܫܐ ܓܒܼܵܐ ܒܚܲܕ ܛܵܘܪܵܐ ܕܥܸܣܪܵܐ ܕܵܪ̈ܝܼܢ<EOS>ܘܠܒܟܹܗ ܨܐܕܵܘܗܝ ܐܝܟ ܡܫܟܢܵܐ ܚܠܵܦ ܚܝ̈ܒܹܐ<EOS> ܚܝܒܹ̈ܐ ܗ̄ܘ̣ܵܘ ܟܠܹܗ ܓܸܢܣܵܐ<EOS>ܐܕܵܡܵܝܵܐ<EOS>ܘܡܸܫܬܘܕܝܢ ܗ̄ܘ̣ܵܘ ܘܠܵܐ ܦܪܥܝܼܢ ܗ̄ܘ̣ܵܘ ܚܘܒܲܬܼ ܚܵܘܒܹ̈ܐ<EOS>ܒܗܕܐ ܬܢܘܝ ܫܩܠܹܗ ܠܲܚܢܘܿܟ ܐܝܟ ܡܫܟܢܵܐ<EOS>ܕܢܗܘܘܿܢ ܥܗܕܝܼܢ ܠܡܦܪܲܥ ܚܘܼܒܵܐ ܠܡܬܩܢ ܟܠܵܐ<EOS>ܫܛܪܐ ܕܚܵܘ̈ܒܹܐ ܚܲܝܒܝܼܢ ܗ̄ܘ̣ܵܘ ܡ̣ܢ ܫܘܪܝܵܐ<EOS>ܘܕܠܵܐ ܦܪܥܘܼܗܝ ܦܪܥܘܼܗܝ ܒܲܚܢܘܿܟ ܟܕ ܠܵܐ ܨ̇ܒܝܢ<EOS>ܐܲܝܟ ܥܲܪܒܐ ܗܘ̤ܐ ܫܦܝܼܪܵܐ ܠܒܢܲܝ̈ ܓܸܢܣܹܗ<EOS>ܕܢܗܘܘܿܢ ܦܪܥܝܼܢ ܫܛܪ ܚܘ̈ܒܬܵܐ ܕܣܘܼܥܪ̈ܢܲܝܗܘܿܢ<EOS>ܒܝܲܕ ܥܠܠܬܐ ܐܲܠܸܦ ܐܸܢܘܿܢ ܠܡܦܪܲܥ ܚܘܒܵܐ<EOS>ܘܐܩܨܗ ܚܘܼܒܵܐ ܕܒܲܣܝܼܡܘܼܬܹܗ ܥܲܠ ܙܕܝ̈ܩܹܐ<EOS>ܠܘ ܙܕܝܩܹ̈ܐ ܥܨܐܘܗܝ ܘܥܒܼܕ ܫܝܢ̇ܐ ܠܐ̄̈ܢܫܐ<EOS>ܕܗܘ̤ ܝ̇ܕܥ ܗ̄ܘ̣ܵܐ ܩܕܼܵܡ ܕܢܫܝܼܢ ܫܝܢܵܐ ܥܒ̈ܕ<EOS>ܚ̣ܙܵܐ ܗ̄ܘ̣̈ܐ ܠܚܘܼܒܹܗ ܫܝܢܵܐ ܕܥܒܼܕ ܒܙܒܼܢܹܗ ܕܲܚܢܘܿܟ<EOS><EOS>ܘܡܛܝܸܒܼ ܗ̄ܘ̣ܵܐ ܐܵܦ ܫܘܢܝܹܗ ܩܕܵܡ ܕܲܢܫܢܝܘܼܗܝ<EOS>ܝ̇ܕܥ ܗ̄ܘ̣ܵܐ ܠܗ̇ ܠܗܵܕܹܐ ܕܣܥ̣ܪ ܒܫܘܼܪܵܝ ܙܒܼܢܹ̈ܐ<EOS>ܘܥܲܠܝܵܐ ܗ̄ܘ̣ܵܬ ܠܹܗ ܗ̇ܝ ܕܲܥܬܝܼܕܵܐ ܒܙܒܼܢܵܐ ܕܬܼܪܹܝܢ<EOS>ܟܠܗܘܿܢ ܙܒܼܢܹ̈ܐ ܚܙܝܹܢ ܗ̄ܘ̣ܵܘ ܡܸܡܢܘܡ ܠܡܬܩܸܢ ܙܒܢܹ̈ܐ<EOS>ܘܡܛܟܣܝܼܢ ܗ̄ܘ̣ܘ ܫܘܚܠܦܲܝ̈ܗܘܿܢ ܥܲܕܠܵܐ ܢܸܗܘܘܿܢ<EOS>ܡܦܣ ܗ̄ܘ̣ܵܐ ܒܛܘܥܝܲܝ ܒܐܕܵܡ ܘܲܒܼܢܵܘ̈ܗܝ ܥܲܕ ܠܵܐ ܢܛܥܘܵܢ<EOS>ܘܡܛܝܸܒܼ ܗ̄ܘ̣ܵܐ ܕܢܫܪܐ ܡܵܘܬܵܐ ܘܢܥܒܲܪ ܛܘܥܝܲܝ<EOS>ܒܝܲܕ ܥܠܠ̈ܬܐ ܓܠܐ ܨܒܝܢܹܗ ܨܒ̇ܐ ܒܚܲܝܲܝ̈ܢ<EOS>ܘܝܗ̣ܒ ܠܲܢ ܣܒܼܪܐ ܒܝܲܕ ܫܘܼܢܵܝܵܐ ܕܐ̄ܢܫܐ ܕܡܢܝܢ<EOS>ܫܢܝ ܠܚܡܘܿܟ ܘܢܛܪܹܗ ܒܝܲܚܹ̈ܐ ܠܵܐ ܡܝܘ̈ܬܹܐ<EOS>ܘܒܫܘܢܹܝܗ ܐܩܢܝܼ ܣܒܼܪܵܐ ܠܟܸܣܪܵܐ ܕܪ̈ܝܢ<EOS>ܣܒܼܪܐ ܛܒܼܐ ܩܢܵܘ ܩܕܡ̈ܝܵܐ ܒܚܲܝܵܘ̈ܗܝ ܕܚܡܘܿܟ<EOS>ܘܐܝܟ ܗܕܝܼܐܐ ܗܘ̤ܐ ܫܘܢܹܝܗ ܠܕ ܒܬܪܟܢ<EOS>ܒܐܘܪܚܵܐ ܕܚ̈ܝܐ ܪܕܘ ܝܠܕܬܹ̈ܗ ܒܣܲܒܼܪܵܐ ܕܚܲܝܹ̈ܐ<EOS>ܘܫܪܝܼܘ ܬܵܢܝܼܢ ܐ̄ܪܙ ܚܲܝܲܝ̈ܗܘܿܢ ܕܪܵܐ ܠܕܪܵܐ<EOS>ܠܡܟ ܓܐܝܐܝܼܬ ܡܦܫܸܩ ܗ̄ܘ̣ܵܐ ܠܹܗ ܠܗܢܐ ܐ̄ܪܙܵܐ<EOS>ܟܲܕ ܬܢܐ ܗ̄ܘ̣ܵܐ ܙܢܲܝ̈ ܛܒ̈ܬܐ ܕܠܘܵܬ ܐ̄ܢܫܵܐ<EOS>ܢܘܿܚ ܐܲܝܟ ܪܲܥܡܵܐ ܡܫܡܲܥ ܗ̄ܘ̣ܵܐ ܠܹܗ ܠܩܵܠ ܒܘܪ̈ܟܬܹܗ<EOS>ܘܡܚܘܐ ܗ̄ܘ̣ܵܐ ܕܩܪܒ ܙܲܒܼܢܵܐ ܕܚܘܼܕܵܬ ܐ̄ܢܫܵܐ<EOS>ܒܝܲܕ ܒܘܼܪ̈ܟܵܬܹܗ ܓܠ̣ܐ ܙܕܝܼܩܵܐ ܨܒܝܵܢ ܡܪܹܗ<EOS>ܕܡܛܝܸܒܼ ܗ̄ܘ̣ܵܐ ܕܢܦܪܘܿܩ ܐ̄ܢܫܐ ܒܝܲܕ ܒܪܢܫܵܐ<EOS>ܨܝܕ ܐܒܼܪ ܗܵܡ ܫܠܡܘ ܟܠ ܩܠܝ̈ܢ ܛܥܝܢܲܝ̈ ܣܲܒܼܪܵܐ<EOS>ܕܒܲܠܡܹܐܝܢ ܚܘܒܹܗ ܢܝܝ ܣܟܼܟܝܵܐ ܕܥܸܣܪܝܼܢ ܕܪ̈ܝܼܢ<EOS>ܥܣܪܝܼܢ ܕܵܪ̈ܝܼܢ ܪܕܵܘ ܡ̣ܢ ܐܵܕܵܡ ܥܕܲܡܵܐ ܠܐܲܒܼܪܵܡ<EOS>ܡܵܚܘ ܪ̈ܗܛܲܝܗܘܿܢ ܒܲܠܡܐܹܝܢ ܫܲܝܢܵܐ ܕܚܲܕ ܒܲܪܢܫܵܐ<EOS>ܚܲܕ ܗ̄ܘ̣ܵܐ ܐܒܼܪܡ ܘܚܲܕ ܗ̄ܘ̣ܵܐ ܚܘܼܒܹܗ ܕܠܘܵܬ ܡܵܪܹܗ<EOS>ܘܡܸܛܠ ܚܘܼܒܹܗ ܥܒܼܕܗ ܠܡܹܐܢܵܐ ܠܟܢܘ̈ܬܹܗ<EOS>ܠܡܹܐܢܵܐ ܕܫܝܢܵܐ ܗܘ̤ܐ ܐܲܒܼܪܗܵܡ ܠܒܢܲܝ̈ ܓܸܢܣܹܗ<EOS>ܘܒܗ ܢܵܝܝ ܐܸܠܦܹ̈ܐ ܕܪܘܼܚ ܓܠܝܢܹ̈ܐ ܐܠܗܝܹ̈ܐ<EOS>ܡ̣ܢ ܐܒܪܗܵܡ ܫܪܝܼܘ ܐ̄ܢ̈ܫܐ ܒܪܸܚܡܲܬܼ ܩܘܼܫܬܼܵܐ<EOS>ܐܵܦ ܒܪܘܿܝܵܐ ܓ̣ܠܵܐ ܨܒܝܢܹܗ ܕܠܘܵܬ ܐ̄ܢܫܐ<EOS>ܚܲܕ ܨܒܝܼܢܵܐ ܗܘ̤ܵܐ ܠܐܲܗܐ ܠܘܵܬ ܒܪܢܫܑܵܐ<EOS>ܘܒܕܩܹܗ ܒܟܐܢܹ̈ܐ ܒܝܲܕ ܥܠ̈ܠܬܐ ܕܟܼܠ ܐܣܟܹܝܡܝܼ̈ܢ<EOS>ܠܐܒܼܕܡ ܐܡ̣ܪ ܕܒܝܲܕ ܙܪܥܹܗ ܡܒܪܟ ܥܡܡܹ̈ܐ<EOS>ܘܠܒܲܪ ܐܝܫܲܝ ܕܡ̣ܢ ܝܘܼܒܠܹܗ ܡܩܝܼܡ ܡܲܠܟܘܼܬܼܵܐ<EOS>ܚܲܕ ܒܬܲܪ ܚܲܕ ܝܒܠܘ ܐܢܘܿܢ ܠܫܘܼܘܵܕܝ ܡܸܠܵܘ̈ܗܝ<EOS>ܘܠܵܐ ܗ̄ܘ̣ܵܐ ܙܒܼܢܵܐ ܕܠܵܐ ܚܵܘܝܼ ܒܹܗ ܙܢܲܝ̈ ܨܒܼܝܢܹܗ<EOS>ܠܛܒ̈ܐ ܚܵܘܝܹܗ ܚܘܼܒܵܠ ܪܲܒܵܐ ܕܒܲܣܝܹܡܘܼܬܹܗ<EOS>ܕܢܸܗܘܘܿܢ ܙܪܥܝܼܢ ܣܒܼܪܵܐ ܛܵܒܼܵܐ ܒܵܐܕܢܲܝ̈ ܐ̄ܢܫ̈ܐ<EOS>ܒܟܼܠܗܘܿܢ ܙܒܼܢ̈ܐ ܙܲܪܥܹܗ ܠܙܲܪܥܵܐ ܕܦܘܼܪܩܵܢ ܐ̄ܢܫܵܐ<EOS>ܟܡܵܐ ܡܫܩܐ ܗ̄ܘ̣ܵܐ ܚܠܵܦ ܢܘܛ̈ܦܬܼܵܐ ܙܢܲܝ̈ ܓܸܠܝ̈ܢܹܐ<EOS>ܒܝܲܕ ܓܠܝ̈ܢܹܐ ܚܲܟܸܡ ܐ̄ܢܫ̈ܐ ܘܫܡܝ̈ܢܹܐ<EOS>ܕܢܸܗܘܘܿܢ ܝܕܥܝܼܢ ܠܡܪܕܵܐ ܒܐܘܼܚܵܐ ܕܫܸܡ ܐܝܼܬܘܼܬܵܐ<EOS>ܐܘܪܚܵܐ ܪܒܬܐ ܕܪܫ̣ ܒܢܒ̈ܬܿܐ ܠܡܸܪܕܵܐ ܨܹܐܕܵܘܗܝ<EOS>ܘܝܬܝܼܪ ܚܘܝܗ̇ ܒܒܲܪ ܬܘܬܒܹ̈ܐ ܢܒܝܼܵܐ ܘܟܵܗܢܵܐ<EOS>ܢܒܝܼܵܐ ܘܟܗܢܵܐ ܓܒ̣ܵܐ ܠܹܗ ܒܙܒܼܢܵܐ ܕܦܠܓܘܼܬ ܙܒܼܢܹ̈ܐ<EOS>ܕܢܗܘܹܐ ܡܚܵܘܹܐ ܙܢܲܝ̈ ܨܒܝܢܹܗ ܠܒܼܢܝ̈ܢܫܵܐ<EOS>ܟܠܹܗ ܚܲܝܠܵܐ ܕܣܥܘܿܪܘܬܹܗ ܐܫܠܸܡ ܒܐܝܵܕܘ̈ܗܝ<EOS>ܕܢܪܕܹܐ ܘܢܩܢܐ ܠܒܼܢܲܝ̈ ܥܡܹܗ ܒܕܚܠܲܬܼ ܩܘܼܫܬܼܵܐ<EOS>ܐܦܛܪܘܦܵܐ ܐܠܗܝܵܐ ܥܲܒܼܕܹܗ ܒܲܐܪܥܵܐ<EOS>ܕܢܸܗܘܹܐ ܙ̇ܐܵܢ ܥܒܼܕܲܝ̈ ܡܪܹܗ ܡ̣ܢ ܒܹܝܬ ܡܵܪܹܗ<EOS><EOS>ܦܪܣܐ ܟܐܢܵܐ ܦܪܝܼܝܣ ܟܐܢܵܐ ܠܥܒܕ̈ܝ ܡܵܪܹܗ<EOS>ܘܚܲܟܼܝܵܡܵܐܝܼܬ ܝܗܒ̣ ܡܙܘܢܵܐ ܒܟܲܦܢܐ ܘܣܲܒܼܥܵܐ<EOS>ܒܢܓܕܵܐ ܕܟܦܫܵܐ ܪܕܵܐ ܠܡܵܪ̈ܘܿܕܹܐ ܕܠܘܼܩܒܵܠ ܡܵܪܹܗ<EOS>ܘܐܠܸܦ ܐܸܢܘܿܢ ܕܠܵܐ ܢܫܬܩܠܘܿܢ ܥܲܠ ܒܵܪܘܿܝܵܐ<EOS>ܩܕܠܵܐ ܩܲܫܝܵܐ ܩܢ̣ܵܘ ܡܵܪ̈ܘܕܹܐ ܒܢܲܝ̈ ܐܲܒܼܪܗܵܡ<EOS>ܘܐܝܟ ܕܒܼܢܝܵܪܵܐ ܟܒܸܫ ܐܢܘܿܢ ܒܲܪ ܬܘܬܒܹ̈ܐ<EOS>ܢܝܪܐ ܩܫܝܵܐ ܗܘ̤ܬ ܒܪܬ ܩܵܠܹܗ ܕܗ̇ܘ ܛܲܢܵܢܵܐ<EOS>ܘܟܒܸܫ ܐܸܢܘܿܢ ܠܒܲܥܪܝܼܪ̈ܝܹܐ ܟܲܕ ܠܵܐ ܨܵܒܹ̇ܝܢ<EOS>ܟܲܕ ܠܵܐ ܨܒܝܢ ܓܒ̣ܵܘ ܡܪܘܼܬܵܐ ܕܫܸܡ ܐܲܠܵܗܵܐ<EOS>ܘܟܲܕ ܠܵܐ ܡܢܚܝܢ ܐܲܣܠܝܼܘ ܘܫܕܵܘ ܠܦܘܠܝܼܚܵܢ ܕܝܘ̈ܐ<EOS>ܡ̣ܢ ܐܝܢܢܫܹܐ ܕܫܸܡ ܒܵܪܘܿܝܵܐ ܪܚܸܡܘ ܒܵܪܘܿܝܵܐ<EOS>ܘܡ̣ܢ ܛܢܦܘܬܵܐ ܕܦܬܟܼܪܘܬܼܵܐ ܣܢܵܘ ܥܸܢܝܵܢܵܗ̇<EOS>ܢܒܼܥܵܐ ܕܢܓܼܕ̈ܐ ܥܒܼܝܼܕ ܗ̄ܘ̣ܵܐ ܦܘܼܡܹܗ ܕܒܲܪ ܬܵܘܬܵܒܹ̈ܐ<EOS>ܘܡܲܫܩܹܐ ܗ̄ܘ̣ܵܐ ܠܗܘܿܢ ܙܢܲܝ̈ ܡܚܘ̈ܬܐ ܥܙܝܙܬ̈ܐ<EOS>ܐܝܟ ܕܠܫܒܼܛܵܐ ܐܚܝܼܕ ܗ̄ܘ̣ܵܐ ܠܹܗ ܦܘܼܩܕܵܢ ܡܵܪܹܗ<EOS>ܘܪܕܐ ܗ̄ܘ̣ܵܐ ܒܹܗ ܠܥܲܡܵܐ ܥܲܛܠܵܐ ܪܚ̇ܡ ܦܸܗܝܵܐ<EOS>ܒܟܼܠ ܐܣܟܹܝܡܝܼ̈ܢ ܟܒܫ ܐܸܢܘܿܢ ܟܐܢܵܐ ܠܥܛ̈ܠܐ<EOS>ܘܒܟܼܠ ܦܘܼܪ̈ܣܝܼܢ ܬܒܼܪܘܼܗܝ ܗܸܢܘܿܢ ܠܢܝܼܪܵܐ ܕܡܸܠܵܘ̈ܗܝ<EOS>ܢܝܼܪܵܐ ܗ̣̄ܝ ܩܫܝܵܐ ܫܩܝܘܼܬ ܡܸ̈ܠܹܐ ܕܒܲܢܒܝܼܘܼܬܵܐ<EOS>ܘܐܘܡܢܐܝܼܬ ܡܟܒܫ ܠܐܢ̈ܫܐ ܒܕܚܲܠܬ ܩܘܼܫܬܵܐ<EOS>ܒܚܝܼܪ ܒܲܐܟܪܹ̈ܐ ܗܘ̤ܐ ܐܠܝܼܵܐ ܒܢܒܝܼܘܼܬܹܗ<EOS>ܘܕܦܠܚ ܣܲܓܼܝܼ ܢܚ̣ ܒܠܡܐܢܵܐ ܕܪܡ ܡ̣ܢ ܩܸܢܛܵܐ<EOS>ܒܠܡܹܐܝܢ ܫܝܢܵܐ ܕܪܡ ܡ̣ܢ ܩܸܢܛܵܐ ܢܚ ܟܫܝܼܪܵܐ<EOS>ܘܕܪܫ ܐܘܼܪܚܵܐ ܠܦܠܝܲܝ̈ ܫܲܦܝܼܪ ܕܢܪܕܘܼܢ ܥܲܡܹܗ<EOS>ܒܐܘܼܚܵܐ ܫܦܝܼܬܵܐ ܕܠܵܐ ܬܘܩ̈ܠܬܐ ܪܕܐ ܙܕܝܼܩܵܐ<EOS>ܕܕܪܝܫܵܐ ܗ̄ܘ̣ܵܬ ܠܲܚܢܘܿܟ ܟܹܐܢܵܐ ܒܫܲܘܦܪܵܐ ܕܢܦܲܫܹܗ<EOS>ܫܘܦܪܐ ܕܢܲܦܫܹܗ ܕܗ̇ܘ ܫܦܝܼܪܵܐ ܚ̣ܙܵܐ ܒܵܪܘܿܝܵܐ<EOS>ܘܢܛܪܹܗ ܠܚ̈ܝܹܐ ܕܠܵܐ ܢܸܬܼܚܲܒܠܘܿܢ ܫܘܦܪ̈ܐ ܕܢܦܫܹܗ<EOS>ܒܹܗ ܒܗܵܢ ܫܘܼܦܪܵܐ ܕܫܦܝܼܪ̈ܬܵܐ ܫܦ̣ܪ ܐܠܝܼܵܐ<EOS>ܘܣܥ̣ܪ ܨܐܸܢ ܕܵܘܗܝ ܗ̇ܝ ܕܐܣܬܥܪܬ̤ ܨܝܕ ܫܲܦܝܼܪܵܐ<EOS>ܠܚܲܕ ܦܘܼܪܥܢܵܐ ܐܲܫܘܝܼ ܐܸܢܘܿܢ ܠܕܟܝܲܝ̈ ܢܲܦܫܵܐ<EOS>ܘܠܵܐ ܝܗܒ̣ ܐܲܬܪܵܐ ܠܡܵܘܬܼܵܐ ܝܲܥܢܵܐ ܥܲܠ ܦܓܪ̈ܝܗܘܿܢ<EOS>ܠܥܸܠ ܡ̣ܢ ܡܵܘܬܵܐ ܐܲܪܝܲܡ ܐܸܢܘܿܢ ܠܥܒܕܹ̈ܐ ܛܵܒܹ̈ܐ<EOS>ܕܢܪܡܐ ܛܢܢܐ ܒܪܥܝܢ ܐ̄ܢܫܐ ܕܢܸܗܘܘܿܢ ܛܵܒܹ̈ܐ<EOS>ܠܐ̄ܢ̈ܫ ܐܠܦ ܒܲܬܪܹܝܢ ܐ̄ܢܫ̈ܐ ܕܫܲܢܝܼ ܨܹܐܕܵܘܗܝ<EOS>ܕܠܵܐ ܢܸܬܦܠܓܘܿܢ ܥܲܠ ܪܗܒܼܘܢܵܐ ܚܚܝ̇ܬ ܡܝܼ̈ܬܹܐ<EOS>ܣܝܡܲܬܼ ܚ̈ܝܐ ܣܝܼܡܵܐ ܗ̄ܘ̣ܵܬ ܠܹܗ ܕܢܓܼܠܐ ܠܐ̄ܢܫܐ<EOS>ܘܩܲܕܸܡ ܚܘܝܗ̇ ܒܲܬܪܹܝܢ ܓܲܒܼܪ̈ܝܢ ܚܢܘܿܟ ܘܐܠܝܼܵܐ<EOS>ܚܢܘܿܟ ܘܐܠܝܼܵܐ ܗܘ̤ܘ ܗܕ̈ܝܐܐ ܠܟܼܝܵܢ ܐ̄ܢܫܐ<EOS>ܕܢܸܪܕܘܢ ܐ̄̈ܢܫܐ ܒܐܘܼܪܚܵܐ ܕܚܝܹ̈ܐ ܠܵܐ ܡܝܘ̈ܬܐ<EOS>ܠܲܚܢܘܿܟ ܫܢܝܹܗ ܒܛܵܘܪܐ ܩܲܕܡܵܐ ܕܥܸܣܪܵܐ ܕܵܪ̈ܝܢ<EOS>ܘܒܲܪ ܬܵܘܬܒܹ̈ܐ ܒܬܪܝܢܵܐ ܕܡܨܥܲܬ ܙܒܢ̈ܐ<EOS>ܒܡܨܥܲܬܼ ܙܒܼܢܹ̈ܐ ܥܒܲܕ ܫܘܼܢܵܝܹܗ ܕܥܒܼܕܵܐ ܛܵܒܼܵܐ<EOS>ܕܢܸܗܘܹܐ ܡܥܗܸܕ ܩܕܡ̈ܝܬܵܐ ܘܐ̄ܚܪ̈ܝܬܐ<EOS>ܠܬܠܬܼ ܙܒܢܝܼ̈ܢ ܦܠܓܗ ܠܥܵܠܡܵܐ ܡܵܪܹܗ ܕܥܵܠܡܵܐ<EOS>ܘܟܼܠ ܚܲܕ ܙܒܼܢܵܐ ܫܩܠ ܚܲܕ ܐ̄ܢܫܐ ܘܢܛܪܹܗ ܒܝܼܚܲܝܹ̈ܐ<EOS>ܒܗ̇ܘ ܩܲܕܡܝܵܐ ܫܲܢܝܼ ܠܝܢܘܟ ܓܒܼܪܵܐ ܟܹܐܢܵܐ<EOS>ܘܒܬܪܝܢܐ ܕܒܲܪ ܐܹܠܝܼܵܐ ܢܒܝܐ ܒܚܝܼܪܵܐ<EOS>ܒܬܠܝܼܬܝܐ ܪܵܡܵܐ ܡܢܢ ܡܸܠܬܐ ܕܲܥܠܵܘܗܝ<EOS>ܘܠܐ ܡܨܐ ܦܘܼܡܵܐ ܕܢܹܐܡܲܪ ܕܟܼܡܵܐ ܫܒܝܼܚ ܫܘܼܢܵܝܹܗ<EOS>ܐܲܝܟ ܕܒܼܕ ܪܓܼܵܐ ܪܕܵܐ ܨܒܝܢܹܗ ܒܫܘܼܠܸܡ ܙܒܼܢܹ̈ܐ<EOS><EOS>ܘܕܪܸܓ ܐ̄ܢܫ̈ܐ ܡ̣ܢ ܡܟ̈ܬܐ ܠܫܒܝܼܚ̈ܬܐ<EOS>ܒܨܝܼܪܘ̣ܵܐ ܙܒܼܢܵܐ ܕܫܲܢܹܝܗ ܠܲܚܢܘܵܟ ܡ̣ܢ ܕܐܠܝܵܐ<EOS>ܘܡܬܚܬܲܝ ܗ̄ܘ̣ܵܐ ܕܒܲܪ ܬܘܬܒ̈ܐ ܕܡ̣ܢ ܕܡܫܚܝܐ<EOS>ܚܢܘܿܟ ܕܐܫܢܝܼ ܐܡ̣ܪ ܒܠܚܘܕ ܥܲܠ ܫܘܼܢܹܝܗ̇<EOS>ܘܠܵܐ ܒܕܩ ܠܲܢ ܕܐܝܟܵܐ ܫܢܝܹܗ ܘܐܲܝܟܵܐ ܣܡܹܗ<EOS>ܐ̄ܪܙܢܐܝܼܬ ܪܡܙ ܠܲܢ ܡܘܼܫܹܐ ܥܲܠ ܫܘܼܢܝܹܗ<EOS>ܘܠܵܐ ܦܫܸܩ ܠܲܢ ܕܡܢܐ ܗ̣̄ܝ ܥܸܠܬܐ ܕܐܫܬܢܝܼ ܒܵܗ̇<EOS>ܐܲܝܟ ܕܠܫܒܼܪܹ̈ܐ ܠܓܠܓ ܐܢܝܢ ܠܗܵܠܹܝܢ ܕܲܚܡܘܿܟ<EOS>ܒܗ̇ܝ ܕܫܒܼܪ ܗ̄ܘ̣ܵܐ ܗ̇ܘ ܕܘܼܒܵܪܵܐ ܕܫܘܼܪܵܝ ܙܒ̈ܢܹܐ<EOS>ܫܒܼܪ ܗ̄ܘ̣ܵܐ ܣܲܓܝܼ ܙܒܼܢܹܗ ܕܲܚܢܘܿܟ ܡ̣ܢ ܕܐܹܠܝܼܵܐ<EOS>ܪܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܼܢܝܵܐ ܡ̣ܢ ܫܘܼܢܵܝܵܐ<EOS>ܩܵܠܵܐ ܫܚܝܼܡܵܐ ܫܡ̣ܥܘ ܩܲܕܡܵܝܹ̈ܐ ܒܫܲܪܒܹܗ ܕܲܚܢܘܿܟ<EOS>ܕܐܠܝܼܵܐ ܕܹܝܢ ܩ̈ܠܐ ܣܒܼܝܼ̈ܣܹܐ ܕܲܢܒܝܼܘܼܬܼܵܐ<EOS>ܩ̈ܠܹܐ ܣܒܼܝ̈ܣܹܐ ܡܫܬܥܝܼܢ ܗ̄ܘ̣ܵܘ ܥܲܠ ܐܹܠܝܼܵܐ<EOS>ܕܩܪܸܒܼ ܙܒܼܢܵܐ ܕܡܫܬܢܹܐ ܠܹܗ ܡ̣ܢ ܨܝܕ ܐ̄ܢܵܫܵܐ<EOS>ܢܒܼܝܵܐ ܠܚܒܼܪܹܗ ܡܫܬܥܹܐ ܗ̄ܘ̣ܵܐ ܫܡܥܵܐ ܕܩܲܒܸܿܠ<EOS>ܘܡܝܒܠܝܼܢ ܗ̄ܘ̣ܵܘ ܓܠܝܢܲܝ̈ܗܘܿܢ ܡ̣ܢ ܚܲܕ ܠܐ̄ܚܪܝܼܢ<EOS>ܡ̣ܢ ܚܲܕ ܠܐ̄ܚܪܹܝܢ ܡܬܝܒܸܿܠ ܗ̄ܘ̣ܵܐ ܝܘܿܡ ܫܘܢܝܹܗ<EOS>ܟܕ ܓܵܕܠܝܼܢ ܠܹܗ ܟܠܝܼܠ ܩܘܼܠܣܹ̈ܐ ܕܓܠܝܢܝ̈ ܗܘܿܢ<EOS>ܒܩܵܠ ܓܸܠܝܢܵܐ ܡܬܩܠܲܣ ܗ̄ܘ̣ܵܐ ܐܬܠܝܛ ܪܘܼܚܵܐ<EOS>ܘܡܙܚܝܼܢ ܗ̄ܘ̣ܵܘ ܢܒܝ̈ܐ ܕܪܘܼܚܐ ܠܐܲܬܠܝܛܘܼ ܬܹܗ<EOS>ܐܬܠܝܛܐܹܝܬ ܡܫܬܢܐ ܗ̄ܘ̣ܵܐ ܡ̣ܢ ܕܘܼܟ ܠܐ̄ܚܪܝܢ<EOS>ܘܟܲܕ ܝ̇ܕܥ ܗ̄ܘ̣ܵܐ ܡܣܬܲܪ ܗ̄ܘ̣ܵܐ ܠܹܗ ܠܝܘܿܡ ܫܘܼܢܹܝܗ<EOS>ܠܵܐ ܨ̇ܒܐ ܗ̄ܘ̣ܵܐ ܢܟܼܦܐ ܕܢܸܓܼܠܹܐ ܠܫܒܚܝܘܼܬܹܗ<EOS>ܕܠܵܐ ܢܨܘܲܕܘܼܢܵܝܗܝ ܦܚ̈ܐ ܨܢܝܼ̈ܥܹܐ ܕܫܘܼܒܼܚܵܐ ܣܪܝܼܩܵܐ<EOS>ܚܟܝܡܐܝܼܬ ܡܦܲܪܢܣ ܗ̄ܘ̣ܵܐ ܠܵܗ̇ ܠܗ̇ܝ ܕܐܣܬܪܲܬ̤<EOS>ܥܕܡܵܐ ܕܒܼܩܹܗ ܪܘܼܚ ܓܸܠܝܢܵܐ ܕܒܟܼܘ̈ܙܹܐ<EOS>ܪܘܼܚ ܓܸܠܝܢܵܐ ܥܨܝܗܝ ܗ̄ܘ̣ܵܐ ܐܵܦܠܗ̇ ܕܢܓܠ̣ܐ ܕܟܣܝ̈ܢ<EOS>ܘܟܲܕ ܠܵܐ ܨ̇ܒܐ ܓ̣ܠܐ ܥܲܠ ܙܒܼܢܵܐ ܕܡܫܬܢܹܐ ܒܹܗ<EOS>ܥܠܬܢܐܝܼܬ ܪܟܸܒܼ ܥ̈ܠܠܹܐ ܩܕܼܵܡ ܬܠܡܝܼܪܹܗ<EOS>ܕܡܵܪܝܵܐ ܫܲܕܼܪܹܗ ܒܐܸܝܼܙܓܕܘܼܬܐ ܐܪܙܢܐܝܼܬ<EOS>ܐ̄ܪܙܢܐܝܼܬ ܡܚܵܘܹܐ ܗ̄ܘ̣ܵܐ ܠܹܗ ܠܐ̄ܪܙ ܫܘܼܢܹܝܹܗ<EOS>ܐܲܝܟ ܡܵܐ ܕܦܐܹܐ ܠܒܢܲܝ̈ ܐܪ̈ܙܹܐ ܐܠܗ̈ܝܹܐ<EOS>ܐܠܗ ܟܠܐ ܡܚܟܸܡ ܗ̄ܘ̣ܵܐ ܠܹܗ ܠܥܲܒܼܕܵܐ ܛܒܐ<EOS>ܕܢܥܸܒܼܕ ܛܟܼܣܐ ܠܫܘܼܢܵܝ ܚܲܝܹ̈ܐ ܠܵܐ ܡܝܘ̈ܬܐ<EOS>ܠܚ̈ܝܐ ܕܠܵܐ ܚܒܼܵܠ ܡܫܬܢܹܐ ܗ̄ܘ̣ܵܐ ܒܲܪ ܡܝܘܬ̈ܐ<EOS>ܘܚܲܟܝܼܡܐܝܼܐ ܝܲܩܪ ܐܢܘܿܢ ܩܕܵܡ ܡܝܘܬܹ̈ܐ<EOS>ܒܐܘܼܪܚܵܐ ܡܬܚܝܬܐ ܕܠܲܝܬ ܒܵܗ̇ ܡܝܼ̈ܐܹܐ ܥܬܝܼܪ ܗ̄ܘ̣ܵܐ ܕܢܸܪܕܹܐ<EOS>ܘܡܬܚܹܗ ܠܗܘܢܹܗ ܠܦܘܼܬ ܗ̇ܘ ܡܬܚܵܐ ܕܠܵܐ ܡܸܢܝܵܢܵܐ<EOS>ܒܥܝܢܵܐ ܕܪܘܼܚܵܐ ܚ̣ܙܝܗܝ ܚܲܙܝܵܐ ܠܗ̇ܘ ܒܘܼܣܡܵܐ<EOS>ܘܗܘܸܐ ܥܵܠܡܵܐ ܐܲܝܟ ܠܵܐ ܥܠܡܵܐ ܩܕܼܵܡ ܪܸܥܝܵܢܹ̈ܗ<EOS>ܥܠܡܵܐ ܐܚܪܢܵܐ ܚ̣ܙܵܐ ܒܲܚܙܲܬܵܐ ܠܵܐ ܡܓܫܡܬܼܵܐ<EOS>ܘܫܵܛ ܟܠܡܸܕܸܡ ܘܪܚܸܡ ܡܸܕܸܡ ܕܠܵܐ ܡܸܬܼܚܲܒܲܠ<EOS>ܚܙܵܐ ܕܟܼܡܵܐ ܪܲܒܼ ܗ̇ܘ ܕܘܒܵܪܐ ܕܡܫܢܹܐ ܠܹܗ<EOS>ܘܬܡܗ ܘܲܕܡܲܪ ܒܚܘܼܒܵܐ ܕܡܵܪܹܗ ܕܟܼܡܵܐ ܪܚܡܹܗ<EOS>ܪܚܡܲܬܼ ܡܪܗ ܚ̣ܙܵܐ ܫܲܪܝܼܪܵܐ ܕܟܼܡܵܐ<EOS>ܘܟܼܡܐ ܡܢܨܲܚ ܠܲܒܢܲܝ̈ ܒܲܝܡܹܗ ܒܲܫܒܼܚ̈ܬܼܵܐ<EOS>ܫܒܚܼܝ ܗ̄ܘ̣ܵܐ ܝܘܡܵܐ ܕܐܫܬܒܲܝܝ ܒܹܗ ܒܲܪ ܬܘܬܒܹ̈ܐ<EOS>ܘܗܕܝܼܪܝܼܢ ܗ̄ܘ̣ܵܘ ܙܢܲܝ̈ ܓܠܝܢ̈ܐ ܕܪܲܗܛܵܐ ܕܐܘܼܪܚܹܗ<EOS>ܚܙܵܬܐ ܕܬܲܗܪܵܐ ܚܙ̣ܵܐ ܟܲܕ ܨܝܼܪܵܐ ܠܥܸܠ ܡ̣ܢ ܐܲܪܥܵܐ<EOS>ܙܢܵܐ ܕܡܲܪܟܒܼܵܬܐ ܢܘܼܪܢܵܝܵܬܵܐ ܕܪܗܛܵܐ ܒܐܐܪ<EOS>ܪ̈ܟܢܐ ܕܢܘܼܪܵܐ ܚ̣ܙܵܐ ܕܟܼܕܝܼܢܝܼܢ ܒܓܼܝܼ̈ܓܼܠܐ ܕܢܘܼܪܵܐ<EOS>ܘܠܥܸܠ ܡܸܢܗܘܿܢ ܩܝܼܡ ܗܢܝܘܟܵܐ ܢܘܪܢܝܵܐ<EOS>ܢܘܼܪܵܐ ܒܢܘܼܪܵܐ ܚܙ̣ܵܐ ܕܐܣܝܼܪܵܐ ܒܥܪ̈ܩܲܝ ܢܘܼܪܵܐ<EOS><EOS>ܘܡܬܕܡܲܪ ܗ̄ܘ̣ܵܐ ܒܪܲܒܘܼܬ ܫܘܼܒܼܚܵܐ ܕܐܬܚܘܼܝ ܠܹܗ<EOS>ܒܪܒܘܼܬ ܫܘܼܒܼܚܵܐ ܕܝܘܿܡ ܫܘܼܡܝܹܗ ܡܬܕܡܲܪ ܗ̄ܘ̣ܵܐ<EOS>ܘܠܵܐ ܣܒܿܥ ܗ̄ܘ̣ܵܐ ܠܡܸܚܙܵܐ ܫܲܦܝܼܪ ܠܕܫܦܝܼܪ̈ܲܢ<EOS>ܚܙܵܐ ܟܡܵܐ ܕܡܨܐ ܐ̄ܢܫܐ ܠܡܚܙܵܐ ܪ̈ܘܼܚܵܢܝܵܬܵܐ<EOS>ܘܦܵܫ ܡ̣ܢ ܬܲܗܪܵܐ ܘܦܢ̣ܵܐ ܠܡܡܠܠܵܐ ܕܥܲܡ ܬܠܡܝܼܕܹܗ<EOS>ܓܠ̣ܐ ܠܹܗ ܒܚܓܠܝܵܐ ܕܡܫܬܢܐ ܐ̄̈ܢܵܐ ܫܲܪܝܼܪܵܐܝܼܬ<EOS>ܘܦܩܕܗ ܠܡܫܐܲܠ ܐܝܕܵܐ ܕܦܐܝܐ ܠܪܒܵܐ ܠܡܬܠ<EOS>ܫܐ̇ܠ ܡܸܢܝ ܐܡ̣ܪ ܪܒܵܐ ܡܗܝܼܕܵܐ ܠܘܵܬ ܬܲܠܡܝܼܕܹܗ<EOS>ܘܣܒܼ ܠܵܟ ܡܕܡ ܕܗܵܘܹܐ ܥܲܡܵܟ ܘܡܢܨܲܝܝ ܠܵܟ<EOS>ܫܐܠ ܬܠܡܝܼܕܵܐ ܕܪܓܼܐ ܥܦܝܼܦܵܐ ܕܲܢܒܝܼܘܼܬܵܐ<EOS>ܘܚܟܡܹܗ ܪܒܹܗ ܕܐܝܟܵܢ ܢܸܫܐܠ ܘܐܝܟܵܢ ܢ̇ܣܒ<EOS>ܫܐܸܠ ܫܵܐܘܠܵܐ ܘܝܗ̣ܒ ܝܗܘܿܒܼܵܐ ܬܪܬܹܝܢ ܒܲܚܕܵܐ<EOS>ܘܫܪܝܼ ܢܒܝܼܵܐ ܕܢܪܕܐ ܒܐܘܼܪܚܵܐ ܕܠܐ ܚܙܝܵܐ ܠܹܗ<EOS>ܝܼܬܸܒ ܥܦܪܢܵܐ ܥܲܠ ܡܪ ܟܒܲܬܼܵܐ ܪܘܼܚܵܢܵܝܬܵܐ<EOS>ܘܐܚܲܕ ܒܐܝܼܕܵܘ̈ܗܝ ܥܪ̈ܩܹܐ ܕܢܘܼܪܵܐ ܘܠܵܐ ܐܬܚܪܟ<EOS>ܪܡܚܢܐܝܼܬ ܕܕܹܝܢ ܗ̄ܘ̣ܵܐ ܪܘܼܚܵܐ ܬܚܹܝܬ ܥܦܪܢܵܐ<EOS>ܘܡܕܒܲܪ ܗ̄ܘ̣ܵܐ ܦܓܼܪܐ ܠܪܘܼܚܵܐ ܘܪܘܼܚܵܐ ܠܦܲܓܼܪܵܐ<EOS>ܒܪܘܼܚ ܦܪܚ ܗ̄ܘ̣ܵܐ ܢܒܝܼܵܐ ܕܪܘܼܚܵܐ ܠܟܪ ܕܐܙܠ ܗܘܐ<EOS>ܘܡܣܬܒܪܵܐ ܗ̄ܘ̣ܵܬ ܕܠܐܦܲܝ̈ ܪܘܡܵܐ ܡܸܬܥܠܹܐ ܗ̄ܘ̣ܵܐ<EOS>ܠܐܦܝ̈ ܪܘܡܵܐ ܢ̇ܓܕ ܗ̄ܘ̣ܵܐ ܠܹܗ ܪܸܡܙܵܐ ܠܡܹܐܙܲܠ<EOS>ܠܵܘ ܠܫܡܝܵܐ ܐܸܠܵܐ ܠܐܬܪܐ ܕܪܵܡ ܡ̣ܢ ܐܲܪܥܵܐ<EOS>ܠܵܘ ܠܫܡܝܵܐ ܣܠܸܩ ܐܠܝܼܵܐ ܒܝܘܿܡ ܫܘܼܢܹܝܗ<EOS>ܐܠܵܐ ܠܐ ܝܟܵܐ ܕܐܸܫܬܢܝܼ ܗ̄ܘ̣ܵܐ ܚܢܘܿܟ ܒܲܪ ܓܸܢܣܹܗ<EOS>ܗܘ̤ ܗ̇ܘ̣ ܪܸܡܙܵܐ ܕܫܢܝܹܗ ܠܲܚܢܘܿܟ ܫܲܢܹܝܗ ܐܵܦܠܹܗ<EOS>ܘܒܚܲܕ ܐܬܪܵܐ ܬܚܹܗ ܐܸܢܘܿܢ ܕܢܸܗܘܘܿܢ ܐܟ̄ܚܕ<EOS>ܚܕܵܐ ܗ̄ܘ̣ܬ ܥܠܬܐ ܕܐܫܬܢܝܼܘ ܒܵܗ̇ ܡ̣ܢ ܨܝܕ ܐ̄ܢܫܵܐ<EOS>ܘܒܼܚܲܕ ܐܲܬܼܪܵܐ ܘܚܲܕ ܥܸܢܝܵܢܵܐ ܦܐܹܐ ܗ̄ܘ̣ܵܐ ܕܢܸܗܘܘܿܢ<EOS>ܒܫܘܒܼܚܵܐ ܒܠܚܘܕ ܥܒܼܕ ܦܘܼܪܫܢܵܐ ܟܕ ܡܫܬܢܝܼܢ<EOS>ܠܦܘܼܬ ܕܘܼܒܵܪܵܐ ܕܒܹܝܬ ܫܒܼܪܘܼܬܼܵܐ ܠܲܓܼܡܝܼܪܘܼܬܵܐ<EOS>ܫܒܼܪ ܗ̄ܘ̣ܵܐ ܙܲܒܢܵܐ ܕܐܫܬܢܝܼ ܗ̄ܘ̣ܵܐ ܒܹܗ ܚܢܘܿܟ ܫܲܦܝܼܪܵܐ<EOS>ܘܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܢܹܝܗ ܕܡ̣ܢ ܐܹܠܝܼܵܐ<EOS>ܚܡܝܼܪ ܗ̄ܘ̣ܵܐ ܙܒܢܹܗ ܕܒܲܪ ܬܘܬܒܹ̈ܐ ܡ̣ܢ ܗ̇ܘ ܕܲ̇ܚܢܘܿܟ<EOS>ܘܫܒܼܚ̈ܝܢ ܗܘ̣̈ܝ ܐܦ ܕܡܘ̈ܬܐ ܕܝܘܿܡ ܫܘܢܹܝܗ<EOS>ܒܝܲܕ ܕܡܘ̈ܬܐ ܪ̈ܘܚܢܝܬܐ ܦܲܪܫ ܐܸܢܘܿܢ<EOS>ܕܢܓܠܐ ܠܐ̄ܢܫ̈ܐ ܥܲܠ ܦܘܼܪܫܵܢܵܐ ܕܗ̇ܘܐ ܠܚܲܪܬܵܐ<EOS>ܝܘܿܡ ܫܘܼܠܡܵܐ ܨܵܪ ܒܚܙܬܵܐ ܕܫܘܢܵܝ ܟܹܐܢܹ̈ܐ<EOS>ܘܝܬܝܪܐܝܼܬ ܒܝܘܿܡ ܫܘܢܹܝܗ ܕܒܲܪ ܬܘܬܒܹ̈ܐ<EOS>ܠܪܘܡܵܐ ܕܠܥܸܠ ܥܬܝܼܕ ܗ̄ܘ̣ܵܐ ܕܢܣܩܝܼܘܗܝ ܠܓܢܣܵܐ ܕܐ̄ܢܫܐ<EOS>ܘܩܕܡ ܨܪܗ̇ ܠܗ̇ܝ ܡܣܩܬܵܐ ܒܫܘܼܢܵܝ ܥܲܒܼܕܹܗ<EOS>ܠܪܵܘܡܵܐ ܬܠܹܐ ܗ̄ܘ̣ܵܐ ܚܝܵܪܵܐ ܕܪܗܛܵܐ ܕܗ̇ܝ ܡܪܟܒܼܬܼܵܐ<EOS>ܠܐܝܟܵܐ ܕܲܥܬܝܼܕ ܟܠܹܗ ܟܝܵܢܵܐ ܠܡܸܬܥܠܝܘ<EOS>ܒܗܵܕܹܐ ܬܸܢܘܵܝ ܐܡܝܼܪ ܕܣܠܸܩ ܒܲܪ ܬܘܬܒܹ̈ܐ<EOS>ܠܵܐ ܗ̄ܘ̣ܵܐ ܕܣܠܸܩ ܐܠܐ ܕܢܨܘܪ ܐ̄ܪܵܙ ܡܣܩܬܼܵܐ<EOS>ܐ̄ܪܵܙ ܡܣܩܬܵܐ ܨܵܪ ܒܲܚܙܵܬܵܐ ܕܐܫܬܢܝܼ ܒܵܗ̇<EOS>ܕܗܵܟܼܵܢ ܣܠܸܩ ܟܝܵܢ ܡܝܘ̈ܬܹܐ ܒܐ̈ܪܙ ܡܲܣܲܩܬܹܗ<EOS>ܐܘܪܚܵܐ ܕܚ̈ܝܐ ܕܪܫ̣ܘ ܠܲܢ ܟܸܐܢܹ̈ܐ ܚܢܘܿܟ ܘܐܹܠܝܼܵܐ<EOS>ܘܢܚܘ ܒܲܠܡܹܐܢܵܐ ܕܫܘܼܠܵܡ ܐܘܼܪܚܵܐ ܕܠܐ ܡܝ̈ܘܬܹܐ<EOS>ܒܚܲܝܹ̈ܐ ܕܠܵܐ ܚܒ̣ܵܠ ܢܛܝܼܪܝܼܢ ܒܐܲܬܼܪܵܐ ܕܐܙܡܢܘ ܠܗ<EOS>ܘܟܼܝܵܢܐܝܼܬ ܡܢܝܢ ܚܝ̈ܐ ܒܡܸܕܸܡ ܕܲܒܼܨܝܼܪ<EOS>ܒܡܸܕܸܡ ܕܒܼܨܝܼܪ ܚܐܝܢ ܟܸܐܢܹ̈ܐ ܟܲܪ ܕܐܝܬܲܝܗܘܿܢ<EOS>ܒܚܹܝܠ ܗ̇ܘ ܪܘܼܚܵܐ ܕܦܫܝܼ̈ܩܵܢ ܠܹܗ ܐܵܦ ܥܣܩ̈ܬܐ<EOS><EOS>ܒܚܝܹܠ ܦܘܼܩܵܕܢܹܗ ܢܛܝܼܪܝܼܢ ܒܐܪܥܵܐ ܐܪ̈ܥܢܝܹܐ<EOS>ܟܲܕ ܠܵܐ ܚܝܒܝܼܢ ܡܟ̣ܢ ܥܣܩ̈ܬܐ ܕܐܪ̈ܥܢܝܹܐ<EOS>ܒܹܗ ܒܟܝܵܢܐ ܡܠܹܐ ܢܘܝܢܐ ܡܟܢܝܢ ܚ̇ܐܹܝܢ<EOS>ܘܗܵܢܘ ܬܲܗܪܵܐ ܕܠܐ ܡܸܬܚܠܝܼܢ ܡ̣ܢ ܢܟܝܢܹ̈ܐ<EOS>ܬܗܪܐ ܗ̄ܘ̣ ܪܲܒܵܐ ܕܠܝܟܢ ܚ̇ܐܝܢ ܚܝܹ̈ܐ ܕܐ̄ܢܫܐ<EOS>ܘܠܵܐ ܡܸܫܬܲܚܩܝܼܢ ܡ̣ܢ ܚܘܬܚ̈ܬܐ ܕܓܠܠܹ̈ܐ ܫܚܝܼ̈ܩܹܐ<EOS>ܒܗܘܿܢ ܐܬܝܗܘܿܢ ܙܢܲܝ̈ ܚܘܬܚ̈ܬܐ ܕܠܚ̈ܝ ܐ̄ܢܫܐ<EOS>ܘܡܫܲܠܹܐ ܠܗܘܿܢ ܗ̇ܘ ܦܘܼܩܕܢܵܐ ܕܫܢܝܼ ܐܸܢܘܿܢ<EOS>ܗ̇ܘ ܦܘܩܕܢܵܐ ܡܫܠܐ ܡܸܢܗܘܿܢ ܙܢܲܝ̈ ܚܘܼܬܚ̈ܬܐ<EOS>ܘܠܵܐ ܡܬܪܦܝܢ ܡ̣ܢ ܥܢܝܢܐ ܕܫܒܼܚ̈ܝܬܐ<EOS>ܫܒܚܹܝ ܥܸܢܝܵܢܗܘܿܢ ܘܦܐܐ ܪܗܛܵܐ ܕܕܘܼܩܵܪ̈ܲܝܗܘܿܢ<EOS>ܘܡܲܢ̣ܘ ܣܦ̇ܩ ܕܢܬܢܐ ܗܸܪܓܐ ܕܐܡܝܼܢܝܼܢ ܒܹܗ<EOS>ܠܵܐ ܡܬܡܠܲܠ ܗܸܪܓܵܐ ܕܗܪܓܝܼܢ ܗܪ̈ܓܝ ܫܲܦܝܼܪ<EOS>ܘܣܗ̇ܕ ܦܘܠܘܿܣ ܕܐܙܠ ܒܙܒܢ ܘܨܬܼ ܥܢܝܵܢܗܘܿܢ<EOS>ܒܗ̇ܘ ܥܢܝ̈ܢܐ ܕܠܐ ܡܝܘܬ̈ܐ ܥܢܹܝܢ ܡܝܘ̈ܬܹܐ<EOS>ܘܥܲܡ ܠܐ ܓܫܝܼܡܹ̈ܐ ܡܗܲܠܠܝܼܬ ܩ̈ܠܐ ܪ̈ܘܚܢܹܝܐ<EOS>ܐܲܝܟ ܪ̈ܘܚܢܹܐ ܥܬܝܼܕܹܝܢ ܕܢܸܗܘܘܿܢ ܐܪ̈ܥܢܲܝܹ̇ܐ<EOS>ܘܩܲܕܸܡ ܫܲܢܝܼ ܬܪܹܝܢ ܦܓܼܪ̈ܢܹܐ ܠܫܘܼܪܵܪ ܟܠܐ<EOS>ܠܫܘܼܪܵܪ ܟܠܵܐ ܫܢܝܼ ܐܸܢܘܿܢ ܠܬܪܹܝܢ ܐ̄ܢܫܐ<EOS>ܕܒܫܘܢܝܗܘܿܢ ܢܫܪܲܪܐ̄ܢܫܐ ܒܲܥܬܼܝܼܕ̈ܬܵܐ<EOS>ܗܡܝܪ̈ܐ ܕܫܝܢܐ ܩܲܒܸܠܪ ܐܸܢܘܿܢ ܠܕܟܼܝܝ ܢܦܫܵܐ<EOS>ܕܗܘܹܐ ܩܲܝܡܵܐ ܫܲܝܢܵܐ ܕܐ̄ܢܫܵܐ ܠܘܵܬ ܒܵܪܘܿܝܵܐ<EOS>ܟܝܢܵܐ ܪܦܝܵܐ ܟܝܵܢ ܡܝܘܬܹ̈ܐ ܡ̣ܢ ܫܘܼܪܝܵܐ<EOS>ܘܕܠܵܐ ܛܲܟܼܣܵܐ ܡܥܕܝܢ ܦܗܝܢ ܒܪ̈ܓܝܓܬܐ<EOS>ܦܸܗܝܵܐ ܣܢܝܵܐ ܕܪ̈ܥܝܢܲܝܗܘܿܢ ܚ̣ܙܵܐ ܚ̇ܙܐ ܟܠ<EOS>ܘܢܣܒܼ ܡܢܗܘܿܢ ܬܪܹܝܢ ܡܫܟܢܹ̈ܐ ܕܢܸܗܘܘܿܢ ܨܹܐܕܵܘܗܝ<EOS>ܠܐܬ̤ܵܐ ܕܫܲܝܢܵܐ ܫܢܝܼ ܐܸܢܘܿܢ ܡ̣ܢ ܨܝܕ ܐ̄ܢܫܐ<EOS>ܕܢܸܗܘܘܿܢ ܐ̄ܢܫܐ ܢܛܪܝܼܢ ܚܘܼܒܵܐ ܠܘܿܬ ܟܣܝܘܼܬܹܗ<EOS>ܠܫܲܝܢܵܐ ܕܐ̄̈ܢܫܐ ܡܫܪܪܝܼܢ ܟܠܫܵܥ ܬܪܹܝܢ ܫܲܪܝܪܹ̈ܐ<EOS>ܘܡܚܲܨ ܠܹܗ ܒܗܸܪܓܵܐ ܛܒܼܵܐ ܕܪ̈ܥܝܲܢܝܗܘܿܢ<EOS>ܠܨܠܸܡ ܐ̄ܢܫܐ ܪܚܸܡ ܐܵܦ ܪܵܚܸ̇ܡ ܪܚܸ̇ܡ ܐ̄ܢܫܐ<EOS>ܘܒܟܼܠ ܥܠ̈ܠܢ ܗܕܐ ܒ̇ܥܐ ܕܢܚܘܢ ܐ̄ܢܫ̈ܐ<EOS>ܠܚ̈ܝܹܐ ܕܐ̄ܢܫܐ ܚܣܟ ܡ̣ܢ ܡܵܘܬܵܐ ܬܪܹܝܢ ܡܵܝܘ̈ܬܹܐ<EOS>ܕܒܝܲܚܝܲܝ̈ܗܘܿܢ ܢܥܗܕܘܢ ܠܐ̄ܢܫ̈ܐ ܥܲܠ ܚܲܝܲܘ̈ܗܘܿܢ<EOS>ܠܟܼܠܹܗ ܟܝܢܵܐ ܡܠܝܼܟܝܼܢ ܚܲܝܹ̈ܐ ܠܵܐ ܡܝܘ̈ܬܹܐ<EOS>ܘܣܗܕ̈ܐ ܕܗܵܕܹܐ ܬܪܹܝܢ ܥܲܪ̈ܒܹܐ ܗܘ̤ܵܘ ܚܝ̇ܗܘܿܢ ܠܡܵܝܘܿܬܘܼܬܼܗܘܿܢ ܚܢܘܿܟ<EOS>ܘܐܹܠܝܼܵܐ<EOS>ܘܐܝܟ ܥܪ̈ܒܹܐ ܗܘ̤ܵܘ ܚܝ̈ܗܘܿܢ ܠܡܵܝܘܬܘܼܬܲܢ<EOS>ܕܠܵܐ ܢܬܪܦܹܐ ܡ̣ܢ ܬܘܟܼܠܢܵܐ ܕܚ̈ܝܹܐ ܡܠܝܼܟܹ̈ܐ<EOS>ܚܲܝܹ̈ܐ ܕܠܵܐ ܚܒܼܵܠ ܛܝܸܒܼ ܛܵܒܼܵܐ ܠܟܼܝܵܢ ܐ̄ܢܫܐ<EOS>ܘܟܬܒܼ ܐܢܘܿܢ ܒܬܪܹܝܢ ܣܸܦܪܹ̈ܐ ܘܣܵܗܕ̈ܐ ܬܠܵܬܼܵܐ<EOS>ܒܣܦܪܐ ܩܕܡܵܐ ܐܪܡܝܼܘ ܐܝܼܕܵܐ ܚܢܘܿܟ ܘܐܠܝܼܵܐ<EOS>ܘܒܬܪܝܢܵܐ ܚܲܕ ܥܪܒܼܵܐ ܘܣܗܕܵܐ ܒܚܝܼܪܵܐ<EOS>ܣܗܕܵܐ ܒܚܝܼܪܵܐ ܒܚܪ ܒܵܪܘܿܝܵܐ ܡ̣ܢ ܡܵܝܘ̈ܬܹܐ<EOS>ܕܢܗܘܹܐ ܣܗ̇ܕ ܥܲܠ ܛܒ̈ܬܐ ܕܒܢܲܝ̈ ܓܸܢܣܹܗ<EOS>ܠܣܗܕܘܬ ܐ̄ܢܫܐ ܗܵܘܝܵܐ ܒܐܲܪܥܵܐ ܟܠ ܣܗܕܘܼܬܼܵܐ<EOS>ܘܬܠܝܬܐܝܼܬ ܡܥܕܹܝܢ ܛ̇ܒܥܝܼܢ ܫܛܪ ܚܘ̈ܒܬܐ<EOS>ܫܛܪܐ ܕܚܘ̈ܒܹܐ ܟܬܲܒܼ ܒܵܪܘܿܝܵܐ ܒܹܝܬ ܠܹܗ ܠܐ̄ܢܫ̈ܐ<EOS>ܘܛܒܥܗ ܒܛܟܼܣܵܐ ܐܪܥܢܝܵܐ ܘܫܡܝܫܵܐ<EOS>ܬܠܵܬܐ ܣܗ̈ܕܐ ܥܒܼܕ ܒܹܗ ܣܗ̈ܕܐ ܒܫܛܪ ܚܲܝܲܝ̈ܢ<EOS>ܚܢܘܿܟ ܘܐܠܝܐ ܘܲܬܠܝܼܵܬܐܝܼܬ ܡܫܝܼܚܵܐ ܕܡܸܢܲܢ<EOS>ܡܫܝܼܚܵܐ ܕܡܸܢܲܢ ܛܒܥܗ ܒܲܕ ܡܹܗ ܠܫܛܪ ܚܲܝܲܝ̈ܢ<EOS>ܕܢܗܘܹܐ ܫܪܝܼܪ ܡܘܼܠܟܿܢ ܚ̈ܝܹܐ ܠܟܼܠܹܗ ܓܸܢܣܹܗ<EOS>ܒܡܘܬܹܗ ܚܪܪܢ ܡ̣ܢ ܥܲܒܼܕܘܼܬܼܵܐ ܕܒܝܼܫܵܐ ܘܡܵܘܬܼܵܐ<EOS>ܘܲܒܼܢܘܼܚܵܡܹܗ ܡܠܸܟ ܠܲܢ ܚܲܝܹ̈ܐ ܠܵܐ ܡܝܘ̈ܬܹܐ<EOS>ܠܵܐ ܡܝܘܬܵܐ ܗܘ̤ܐ ܒܟܝܢܹܗ ܒܬܲܪ ܡܵܘܬܹܗ<EOS><EOS>ܕܢܸܗܘܘܿܢ ܚܲܝܵܘ̈ܗܝ ܣܗܕܹ̈ܐ ܒܚܝܼܪܹ̈ܐ ܠܓܸܢܣܵܐ ܕܐ̄ܢܫܐ<EOS>ܠܚܝܹ̈ܐ ܕܐ̄ܢܫܐ ܓܒܝܗܝ ܒܵܪܘܿܝܵܐ ܠܗ̇ܘ ܒܲܪܢܵܫܵܐ<EOS>ܘܐܪܝܼܡ ܕܪܓܹܗ ܠܕܲܪܓܼܵܐ ܪܡܵܐ ܕܐܠܗܘܼܬܹܗ<EOS>ܠܵܐ ܗ̄ܘ̣ܵܐ ܒܛܟܼܣܵܐ ܕܐܠܗܘܼܬܹܗ ܟܲܝܐܢܹ̄ܐ ܠܕܪܓܹܗ<EOS>ܐܠܵܐ ܒܛܲܟܼܣܵܐ ܕܗ̇ܘ ܛܘܼܟܵܣܵܐ ܕܠܲܝܬ ܠܹܗ ܦܸܚܡܵܐ<EOS>ܠܝܬ ܠܹܗ ܦܚܡܵܐ ܠܕܪܓܼܐ ܕܡܩ ܒܹܗ ܪܫܝܼܬ ܓܸܢܣܢ<EOS>ܘܠܵܐ ܡܬܦܚܡܵܐ ܪܫܢܘܼܬܹܗ ܥܲܡ ܕܥܒܝܼܕ̈ܐ<EOS>ܠܘ ܐܝܟ ܥܒܼܕܐ ܥܒܼܕܗ ܕܢܹܐܪܲܒܼ ܒܡܢܘ̈ܬܐ<EOS>ܘܠܵܐ ܠܫܘܢܹܝܗ ܥܒܲܕ ܐܝܟ ܕܚܢܘܟ ܘܐܝܟ ܕܐܹܠܝܼܵܐ<EOS>ܚܢܘܿܟ ܘܐܠܝܼܵܐ ܡ̣ܢ ܨܝܕ ܐ̄ܢܫܐ ܫܲܢܝܼ ܐܸܢܘܿܢ<EOS>ܘܐܥܡܲܪ ܐܢܘܿܢ ܒܐܬܪܵܐ ܐ̄ܚܪܢܵܐ ܕܐܝܬܼܘܗܝ ܒܐܲܪܥܵܐ<EOS>ܒܐܪܥܵܐ ܥܡܪܝܼܢ ܐܪ̈ܥܢܝܹܐ ܚܢܘܟ ܘܐܹܠܝܼܵܐ<EOS>ܘܒܹܗ ܒܟܼܝܢܵܐ ܕܡܝܘܬܘܬܐ ܢܛܝܼܪܝܼܢ ܒܐܲܪܥܵܐ<EOS>ܠܐܬܪܵܐ ܕܥܕܢ ܥ̣ܠܘ ܫܲܪܝܼܪܹ̈ܐ ܠܡܕܝܼܪܘܼ<EOS>ܐܝܟܵܐ ܕܥܡܼܪ ܐܕܼܵܡ ܪܹܫܵܐ ܕܟܼܠܹܗ ܓܸܢܣܲܢ<EOS>ܐܕܵܡ ܕܬܪܹܝܢ ܬܪܥܹܗ ܠܫܘܼܪܵܠ ܕܒܐܦܝ̈ ܐ̄ܢ̈ܫܐ<EOS>ܘܐܲܥܸܠ ܐ̄ܢܫܐ ܠܐܬܪܐ ܕܣܝܼܓ ܗ̄ܘ̣ܵܐ ܒܓܼܙܪ ܕܝܼܢܵܐ<EOS>ܒܓܼܙܪ ܕܝܢܐ ܟܠܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܗ̇ܘ ܐܲܬܼܪܵܐ<EOS>ܥܕܡܵܐ ܕܫܼܪܵܝܗܝ ܚܲܕ ܒܲܪ ܢܫܵܐ ܘܫܪܪ ܐ̄ܢܫܐ<EOS>ܚܲܕ ܒܪܢܫܵܐ ܡܫܝܼܚܵܐ ܕܡܸܢܲܢ ܥܠ ܠܹܗ ܠܘܼܩܕܵܡ<EOS>ܘܝܗ̣ܒ ܡܥܠܬܹܗ ܠܟܼܠܗܘܿܢ ܐ̄ܢܫ̈ܐ ܒܝܲܕ ܢܦܫ̈ܬܐ<EOS>ܚܢܘܿܟ ܘܐܠܝܼܵܐ ܥܠ̣ܘ ܗ̄ܘ̣ܵܘ ܒܲܠܚܘܿܕ ܒܦܓܼܪ ܘܒܪܘܼܚ<EOS>ܘܐܝܬܝܗܘܿܢ ܒܹܗ ܥܕܡܵܐ ܠܙܲܒܲܢܵܐ ܕܡܥܒܲܪ ܙܲܒܼܢܹ̈ܐ<EOS>ܡܥܒܪ ܙܒܢܹ̈ܐ ܥܠ ܠܹܗ ܠܘܼܩܵܕܵܡ ܒܪܘܼܚ ܠܵܘ ܒܦܓܼܪ<EOS>ܘܢܦ̣ܩ ܡܢܗ ܘܣܠܸܩ ܠܐܬܪܐ ܕܦܐܹܐ ܡܸܢܹܗ<EOS>ܠܐܬܢܪܐ ܕܪܘܡܐ ܕܪܵܡ ܡ̣ܢ ܪܘܡܵܐ ܣܠܸܩ ܪܫܝܬܲܢ<EOS>ܠܩܕܘܿܫ ܩܘܕܫ̈ܐ ܕܠܵܐ ܥܸܠܲܬ̤ ܠܹܗ ܪܓܼܠܵܐ ܕܐ̄ܢܫܵܐ<EOS>ܩܕܵܡ ܐܝܬܘܼܬܼܵܐ ܥܲܠ ܕܢܟܲܗܸܢ ܟܗܢܵܐ ܕܡܸܢܲܢ<EOS>ܒܐܬܪܐ ܕܕܟܹܐ ܡ̣ܢ ܢܟܼܝܢܹ̈ܐ ܘܡ̣ܢ ܡܟܝ̈ܢܹܐ<EOS>ܒܕܡܵܐ ܕܢܲܦܫܹܗ ܟܗܢ ܚܕܵܐ ܙܒܲܢ ܒܹܝܬ ܐܪ̈ܥܢܹܐ<EOS>ܘܣܦ̣ܩ ܕܒܚܵܐ ܕܩܲܕܝܼܫܘܼܬܹܗ ܚܠܵܦ ܟܠ ܒܸܪ̈ܝܵܢ<EOS>ܚܠܵܦ ܟܠ ܒܸܪ̈ܝܵܢ ܓܒܝܗܝ ܒܵܪܘܿܝܵܐ ܡ̣ܢ ܒܪ̈݁ܝܬܼܵܐ<EOS>ܘܩܲܒܠܹܗ ܠܡܵܘܬܹܗ ܐܝܟ ܦܘܼܪܩܵܢܵܐ ܚܠܵܦ ܡܝܘ̈ܬܹܗ<EOS>ܥܘܠ̣ܐ ܕܐ̄ܢܫܐ ܟܬܡܹܗ ܠܥܠܡܵܐ ܒܫܟܝܼܪ̈ܬܵܐ<EOS>ܘܦܢܐ ܛܒ̣ܵܐ ܘܕܲܟܼܝܹܗ ܒܡܵܘܬܵܐ ܕܚܲܕ ܒܲܪܢܫܵܐ<EOS>ܒܹܝܬ ܒܗ̇ܘ ܡܸܕܸܡ ܕܥܲܠ ܒܹܗ ܡܵܘܬܵܐ ܘܚܸܒܸܠ ܐ̄ܢܫܐ<EOS>ܒܗ ܥܠ̣ܘ ܚܲܝܹ̈ܐ ܘܒܛܠ ܡܘܬܵܐ ܡ̣ܢ ܐ̄ܢܫܘܼܬܼܵܐ<EOS>ܐܕܼܵܡ ܕܣܫܗ̇ ܠܐܘܼܪܚܵܐ ܕܡܵܘܬܵܐ ܒܪܓܲܬܼ ܦܐܪܵܐ<EOS>ܘܥܒܪ ܡܵܘܬܵܐ ܒܟܼܠܹܗ ܟܝܵܢܵܐ ܐܕܡܝܵܐ<EOS>ܥܒ̣ܪ ܦܘܩܕܢܵܐ ܫܥܒܸܕ ܐ̄ܢܫܐ ܠܥܒܕܘܼܬ ܡܵܘܬܵܐ<EOS>ܘܐܲܘܚܸܠܘ ܐ̄ܢܫܐ ܕܠܵܐ ܬܘܼܒܼ ܚ̇ܐܝܢ ܓܸܢܣܵܐ ܕܐ̄ܢܫܐ<EOS>ܠܣܒܼܪܵܐ ܕܐ̄ܢܫܵܐ ܓܒܼܵܐ ܒܵܪܘܿܝܵܐ ܬܠܵܬܐ ܐ̄ܢܫܐ<EOS>ܘܲܥܒܼܕ ܐܸܢܘܿܢ ܣܗ̈ܕܹܐ ܕܣܵܗܕܹܝܢ ܠܚ̈ܝܹܐ ܕܐ̄ܢܫܵܐ<EOS>ܠܚ̈ܝܹܵܐ ܕܐ̄ܢܫܐ ܣܗܕܹܝܢ ܒܐܪܥܵܐ ܚܢܘܿܟ ܘܐܠܝܼܵܐ<EOS><EOS>ܫܝܼܬ ܚܲܝܹ̈ܢ ܠܥܸܠ ܒܲܫܡܝܵܐ ܡܫܪܲܪ ܚܲܝ̈ܢ<EOS>ܬܪܹܝܢ ܫܲܪܝܼܪܹ̈ܐ ܣܗܕܹܝܢ ܒܲܐܪܥܵܐ ܥܲܠ ܚܘܼܕܬܲܢ<EOS>ܘܚܲܕ ܒܲܫܡܲܝܵܐ ܡܚܬܸܡ ܡ̈ܠܹܐ ܕܠܥܸܠ ܘܕܠܬܲܝܬ<EOS>ܬܪܹܝܢ ܐܲܝܟ ܥܒܕ̈ܐ ܡܦܝܣܝܢ ܒܐܲܪܥܵܐ ܚܢܘܿܟ ܘܐܹܠܝܼܵܐ<EOS>ܘܚܲܕ ܐܝܟ ܡܲܠܟܵܐ ܫܪܹܐ ܒܫܡܝܐ ܘܦܩܕ ܒܐܪܥܵܐ<EOS>ܠܵܘ ܥܲܡ ܥܲܒܼܕܹ̈ܐ ܡܢܝܬܹܗ ܓܡܲܠܟܵܐ ܕܐܡܠܸܟ<EOS>ܘܠܵܐ ܫܘܠܛܢܹܗ ܐܲܝܟ ܫܘܼܠܛܵܢܵܐ ܕܒܢܲܝ̈ ܐܪܥܵܐ<EOS>ܠܵܘ ܒܪܢܫܵܐ ܫܚܝܼܡܵܐ ܩܪܝܬܹܗ ܐܲܝܟ ܒܲܪܢܵܐ<EOS><EOS>ܘܠܵܐ ܠܫܘܢܹܝܗ ܐܲܝܟ ܫܘܼܢܵܝܵܐ ܕܒܢܝ̈ ܒܸܣܪܵܐ<EOS>ܠܵܐ ܢܸܬܠܲܕ ܠܘܢ ܗܪ̈ܛܝܼܩܹܐ ܐܝܟ ܕܡܥܕܝܼܢ<EOS>ܕܐܢܐ ܠܵܐ ܡܥܕ ܐ̄ܢܵܐ ܠܡܬܠ ܐܲܬܼܪܵܐ ܠܥܘܕܠܲܝ̈ܗܘܿܢ<EOS>ܝܕܥ ܐ̄ܢܵܐ ܠܗܘܿܢ ܕܥܠ݁̈ܐ ܡܪܟܒܝܼܢ ܐܲܝܟ ܨܝܕܹ̈ܐ<EOS>ܘܠܵܐ ܛܥܝܵܐ ܠܝܼ ܕܟܼܡ̇ܐ ܥܪܝܼܡܝܼܢ ܠܲܡܨܵܕ ܡ̈ܠܹܐ<EOS>ܡ̈ܠܹܐ ܨܵܝܕܝܼܢ ܨܝܕ̈ܝ ܡܠ̈ܐ ܕܗܝܡܢܘܼܬܼܵܐ<EOS>ܘܡܵܐ ܕܨܵܕܘ ܐܢܹܝܢ ܦܪ̣ܝܝ ܐܝܟ ܥܵܘܦܵܐ ܡ̣ܢ ܐܝܼܕܲܝ̈ܗܘܿܢ<EOS>ܠܵܐ ܡܬܬܨܝܼܕܵܐ ܗܲܝܡܢܘܼܬܼܵܢ ܒܐܝܕܲܝ̈ ܣܟܼܠܹ̈ܐ<EOS>ܒܕܠܵܐ ܣܦܩܝܼܢ ܠܡܐܚܲܕ ܚܲܝܠܵܗ̇ ܒܪ̈ܥܝܢܲܝܗܘܿܢ<EOS>ܡܚܝܼܠܝܼܢ ܣܓܝܼ ܡ̣ܢ ܕܲܠܡܹܐ ܚܲܕ ܕܪܐ ܒܓܼܠܝܵܐ<EOS>ܘܟܼܪܐ ܪܗܛܵܐ ܕܦܬܓܲܡܝ̈ܗܘܿܢ ܡ̣ܢ ܒܘܼܢܝܵܐ<EOS>ܠܵܐ ܡܨܝܢ ܠܡܨܵܕ ܡ̈ܠܹܐ ܒܡܸܠܹ̈ܐ ܐܝܟ ܡܵܐ ܕܪܵܢܹܝܢ<EOS>ܘܐܦܠܵܐ ܠܡܸܬܠ ܦܝܵܣܵܐ ܓܲܠܝܵܐ ܥܲܠ ܟܣܝ̈ܬܵܐ<EOS>ܟܣܝܵܐ ܡܸܢܗܘܿܢ ܡܠܬܵܐ ܚܠܝܡܬܵܐ ܕܗܲܝܡܢܘܼܬܵܐ<EOS>ܘܡܵܐ ܕܐܬܓܠܝܬ̤ ܒܦܘܼܡ ܝܵܕܘ̈ܥܹܐ ܬܘܲܪܘ ܘܐܬܕܡܲܪܘ<EOS>ܡܸܠܬܵܐ ܚܠܝܼܡܬܵܐ ܕܗܲܝܡܢܘܼܬܵܐ ܬܢܝ̇ܬ ܬܐܗܵܫܵܐ<EOS>ܘܠܵܐ ܛܥܝܐ ܠܝܼ ܕܡܸܬܬܲܒܠܝܼܢ ܒܵܗ̇ ܗܸܕܝܘܿܛܵܐܝܼܬ<EOS>ܠܵܐ ܗܕܝܘܛܹ̈ܐ ܠܵܘ ܣܟܼܠܐܝܼܬ ܣܕܪܸܬ ܡܸ̈ܠܹܐ<EOS>ܠܟܼܘܿܢ ܠܵܐ ܪ̈ܕܝܢ ܒܲܕ ܠܵܐ ܪܕܝܢ ܐ̄ܢܬܘܿܢ ܒܪܕܝܘܼܬ ܡ̈ܠܹܐ<EOS>ܠܵܐ ܝܵܕܥܝܼܢ ܐ̄ܢܬܘܿܢ ܠܡܸܪܕܵܐ ܒܐܘܼܪܚܵܐ ܕܗܲܝܡܢܘܼܿܬܼܵܐ<EOS>ܘܠܵܐ ܡܫܝܼܚ̈ܝܵܢ ܠܟܼܘܿܢ ܡ̈ܠܐ ܕܣܝܼ̈ܡܵܢ ܒܹܝܬ ܣܘܼܟܵܠܹܝ̈ܗ<EOS>ܒܠܵܐ ܒܘܼܝܢܵܐ ܡܸܬܬܩܠܝܼܢ ܐ̄ܢܬܘܿܢ ܐܲܝܟ ܕܒܟܼܐܦܵܐ<EOS>ܘܠܵܐ ܦܪܫܝܼܢ ܐ̄ܢܬܘܢ ܠܡܒܚܪ ܣܢܝܵܐ ܡ̣ܢ ܝܲܦܝܼܪܵܐ<EOS>ܫܦܝܼܪ ܐܡ̇ܪܬ ܒܫܪܒܵܐ ܕܐܡ̇ܪܬ ܥܲܠ ܒܲܪܢܵܫܵܐ<EOS>ܕܒܪܢܫܵܐ ܗ̄ܘ̣ܵܐ ܗ̇ܘ ܕܐܸܬܼܡܪܲܡ ܠܥܸܠ ܡ̣ܢ ܐ̄̇ܢܫܵܐ<EOS>ܒܪܢܫܵܐ ܗ̄ܘ̣ܵܐ ܕܐܟܼܪܸܙ ܣܲܒܼܪܵܐ ܠܒܢܝ̈ܢܫܵܐ<EOS>ܘܲܚܬܡܘ ܩ̈ܠܐ ܕܙܪܥ̣ܘ ܒܐܪܥܵܐ ܚܢܘܿܟ ܘܐܹܠܝܼܵܐ<EOS>ܒܪܢܫܵܐ ܗ̄ܘ̣ܵܐ ܕܣܠܸܩ ܘܐܡܠܟ ܠܥܸܠ ܒܫܡܲܝܵܐ<EOS>ܘܕܪܫ̣ ܐܘܼܪܚܵܐ ܕܢܸܗܘܘܿܢ ܐ̄ܢܫ̈ܐ ܫܡܝܢܝܹ̈ܐ<EOS>ܒܪܢܫܵܐ ܗ̄ܘ̣ܵܐ ܕܗܘ̤ܐ ܣܵܗܕܵܐ ܒܫܛܪ ܚܲܝܲܝ̈ܢ<EOS>ܘܐܪܡܝܼ ܐܝܕܵܐ ܘܚܬܡܹܗ ܒܲܕܡܹܗ ܕܠܵܐ ܢܬܕܓܲܠ<EOS>ܒܪܢܫܵܐ ܗ̄ܘ̣ܵܐ ܘܬܘܼܒ ܐܡ̇ܪ ܐ̄ܢܵܐ ܕܒܪܢܫܵܐ ܗ̄ܘ̣ܵܐ<EOS>ܘܐܸܢ ܚܡܝܼܬܝܼܢ ܗܪ̈ܛܝܼܒܹܐ ܢܩܥܘܿܢ ܣܲܓܝܼ<EOS>ܢܩܥܘܿܢ ܣܲܓܝܼ ܥܕܡܵܐ ܕܫܡ̇ܥ ܠܓܼܝܘܿܢ<EOS>ܡܝܠܸܠ ܥܲܡܗܘܿܢ ܐܲܝܟ ܗ̇ܘ ܩܵܠܵܐ ܕܩܕܵܡ ܡܵܪܲܢ<EOS>ܡܲܪܝܼܪܵܐܝܼܬ ܐܝܠܸܠ ܠܓܼܝܘܿܢ ܥܲܠ ܡܲܦܘܼܠܬܹܗ<EOS>ܘܣܓܝܼ ܕܡ̇ܐ ܩܵܠ ܬܲܠܡܝܼܕܹ̈ܐ ܠܕܗ̇ܘ ܕܪܒܐ<EOS>ܠܪܒܐ ܣܟܼܠܐ ܕܡ̇ܝܢ ܣܟܼ̈ܠܐ ܗܪ̈ܛܝܼܩܹܐ<EOS>ܘܠܵܐ ܡܸܣܬܟܠܝܼܢ ܕܡܚܒ ܚܝܒܝܢ ܒܩܵܠ ܡܸܠܝ̈ܗܘܿܢ<EOS>ܠܚܘܠܕܵܐ ܕܡ̇ܝܢ ܕܚܠܕܝܢ ܟܠܫܵܥ ܒܗܪܓܵܐ ܒܝܼܫܵܐ<EOS>ܘܡܵܐ ܕܨܵܬܼܘ ܩܵܐ̇̄ܐ ܕܡܸܠܲܬ ܩܘܼܫܬܼܵܐ ܦܩ̣ܪܘ ܘܐܫܬܚܝܢܘ<EOS>ܩܵܠ ܦܲܩܪܘܼܬܼܗܘܿܢ ܠܵܐ ܫܒܼܩܵܐ ܠܝܼ ܐܫܠܹܐ ܡܸܢܗܘܿܢ<EOS>ܘܠܵܐ ܝ̇ܗܸܒ ܠܝܼ ܕܐܥܒܪ ܐܢܘܿܢ ܕܠܵܐ ܪܫܝܢܵܐ<EOS>ܒܕܡܘܼܬ ܢܝܼܫܵܐ ܣܝܼܡ ܪܥܝܵܢܗܘܿܢ ܩܕܵܡ ܚܘܫܒܲܝ̈<EOS>ܘܡܓܪܓܼ ܠܝܼ ܕܐܡܚܐ ܐܢܘܿܢ ܒܓܹܐܪܹ̈ܐ ܕܡܸܠܲܝ̈<EOS>ܒܡܠܹ̈ܐ ܪܓܼܝܼܓ ܐ̄ܢܵܐ ܕܐܸܡܚܹܐ ܐܸܢܘܿܢ ܒܟܠܠܕܢ̈ܝܼ̈ܢ<EOS>ܒܕܠܵܐ ܫ̇ܠܝܢ ܡ̣ܢ ܡܨܘܬܐ ܕܠܘܼܩܒܼܵܠ ܡܸܠܲܝ̈<EOS>ܒܗܪܓܵܐ ܕܡ̈ܠܐ ܗܘ̤ܵܐ ܠܝܼ ܗܸܪܓܵܐ ܠܡܬܗܲܓܵܝܘܼ<EOS>ܘܡܵܐ ܕܗܪܓܸܬ ܒܹܗ ܥܘܟܢܝ ܩܵܠ̇ܐ ܕܗܲܪ̈ܛܝܼܩܹܐ<EOS>ܫܠܘ ܡܸܢܝ ܐ̄ܢܫ̈ܐ ܩܥ̇ܝܬ ܨܐܕܲܝܗܘܿܢ ܒܟܼܠ ܐܣܟܹܝ̈ܡܝܼܢ<EOS>ܘܟܼܡܵܐ ܕܣܒܼܪܸܬ ܕܡܫܠܵܐ ܫ̇ܠܹܝܢ ܫܓܲܫܘ ܘܐܸܬܼܒܲܥܪܲܪܘ<EOS>ܠܲܫܓܼܝܼܫܘܼܬܼܗܘܿܢ ܚܙܝ̇ܬ ܐܦ ܗܵܫܵܐ ܒܗܵܢܵܐ ܫܲܪܒܵܐ<EOS><EOS>ܘܫܒ̇ܩܸܬ ܡܠܬܝ ܕܐܸܟܹܐܐ ܒܡ̈ܠܹܐ ܕܓܘܼܕܦܲܝ̈ܗܘܿܢ<EOS>ܓܘܼܕܵܦܲܝ̈ܗܘܿܢ ܕܲܡܓܲܕܦܵܢܹ̈ܐ ܓܗܕܬ̤ ܡܠܬܝܼ<EOS>ܘܫܒܩܬ̤ ܡܠܬܗ̇ ܘܪܕܬ̤ ܒܐܘܼܪܚܵܐ ܕܠܘܼܩܒܼܵܠ ܥ̈ܛܠܹܐ<EOS>ܠܥܛܠ̈ܐ ܐܟܣܲܬܼ ܒܫܘܚܠܵܦ ܡ̈ܠܹܐ ܕܠܘܼܩܒܼܵܠ ܡ̈ܠܹܐ<EOS>ܘܠܠܐ ܪ̈ܕܝܐ ܪܚܝ̇ܬ ܒܦܝܣܵܐ ܕܫܪܝܼܪ̈ܬܼܵܐ<EOS>ܫܪܝܼܪܐܝܼܬ ܐܡ̇ܪܬ ܐܸܢܹܝܢ ܠܫܪܝܼܪ̈ܬܵܐ<EOS>ܕܡܢܐ ܗ̣̄ܝ ܥܠܝܬܐ ܫܠܛ ܡܘܬܵܐ ܒܐ̄̈ܢܫܐ ܕܡܸܢܲܢ<EOS>ܐ̄ܢܫܐ ܕܡܸܢܢ ܚܙ̇ܝܬ ܕܐܬܥܠܝܼܘ ܠܥܸܠ ܡ̣ܢ ܡܵܘܬܼܵܐ<EOS>ܘܪܟܒܲܬ̣ ܡ̈ܠܹܐ ܕܐܓܼܠܐ ܒܡܸܠܹ̈ܐ ܠܲܕܠܵܐ ܓܠܝܼ̈ܢ<EOS>ܠܠܵܐ ܓܠܝ̈ܬܐ ܒܥ̇ܝܬ ܕܐܫܬܥܹܐ ܩܕܼܵܡ ܫܵܡܘܿܥܹ̈ܐ<EOS>ܘܐܘܕܲܥ ܐܸܢܘܿܢ ܕܢܸܗܘܘܿܢ ܝܵܕܥܝܼܢ ܙܲܢܲܝ̈ ܟܛܣܝ̈ܬܐ<EOS>ܙܢܲܝ̈ ܟܣܝ̈ܬܐ ܟܣܐ ܗ̄ܘ̣ܵܐ ܒܫܪܒܵܐ ܕܗܵܠܹܝܢ ܕܬܢܝ̇ܬ<EOS>ܠܵܘ ܠܓܡܝܼܪܹ̈ܐ ܐܸܠܵܐ ܠܫܒܼܪܹܐ ܘܠܵܐ ܝܵܕܩܥܹ̈ܐ<EOS>ܠܠܵܐ ܝ̇ܕܘ̈ܥܹܐ ܓܠ̇ܝܬ ܥܠܠܬ̈ܐ ܕܫܘܢܝܵ ܐ̄ܢܫ̈ܐ<EOS>ܕܡܢܐ ܗ̣̄ܝ ܥܸܠܬܐ ܕܫܢܝܼܘ ܡܸܢܲܢ ܠܐܬܼܪܵܐ ܐ̄ܚܪܬܵܐ<EOS>ܠܐܬܪܵܐ ܐ̄ܚܪܹܢܐ ܫܲܬܝܼܘ ܡܢܲܢ ܚܢܘܿܟ ܘܐܹܠܝܼܵܐ<EOS>ܘܒܫܘܢܲܝܗܘܿܢ ܨܵܪܘ ܠܲܢ ܛܘܦܣܵܐ ܕܫܘܼܢܵܝ ܚܲܝܲܝ̈ܢ<EOS>ܚܲܝܹ̈ܐ ܚܕܬܹ̈ܐ ܐܫܬܘܕܝܼ ܠܲܢ ܪܚܸܡ ܓܸܢܣܲܢ<EOS>ܘܚܬܸܡ ܐܸܢܘܿܢ ܒܛܒܼ̈ܥܹܐ ܬܠܵܬܐ ܕܐ̄ܢܫܐ ܬܠܵܬܼܵܐ<EOS>ܐ̄ܢܫܐ ܬܠܬܐ ܐܡ̇ܪܸܬ ܐܸܢܘܿܢ ܠܬܠܬܲܝܗܘܿܢ<EOS>ܠܵܐ ܗ̄ܘ̣ܵܐ ܒܕܪܚܓܼܐ ܐܠܵܐ ܒܛܲܟܼܣܵܐ ܕܟܼܝܵܢ ܐ̄ܢܫܐ<EOS>ܟܝܢܵܐ ܚܲܕ ܗ̄ܘ̣ ܕܬܠܬܝܗܘܿܢ ܒܦܓܼܪ ܘܒܪܘܼܚ<EOS>ܕܪܓܹܐ ܠܵܐ ܫܘܐ ܫܕܠܵܐ ܕܡ̇ܝܢ ܥܒܕ̈ܐ ܠܡܵܪܐ<EOS>ܥܒܼܕܹ̈ܐ ܐܢܘܿܢ ܚܢܘܿܟ ܘܐܠܝܵܐ ܟܡܵܐ ܐܸܢ ܚܲܝܲܢ<EOS>ܡܫܝܼܚܵܐ ܕܡܢܢ ܡܪܐ ܗ̄ܘ̣ ܕܥܲܠ ܟܠ ܟܡܵܐ ܐܸܢ ܐ̄ܢܵܫܵܐ ܗ̣̄ܘ<EOS>ܚܢܘܿܟ ܘܐܠܝܼܵܐ ܒܐܲܪܥܵܐ ܢܛܝܼܪܝܼܢ ܥܲܕ ܢܘܼܚܡܵܐ<EOS>ܡܫܝܼܚܵܐ ܒܐܬܪܐ ܕܪܡ ܘܡܠܠܲܝ ܡ̣ܢ ܡܝܘ̈ܬܹܐ<EOS>ܠܵܐ ܡܝܬܵܐ ܗ̄ܘ̣ ܒܗ̇ܝ ܕܗܘ̤ܐ ܠܹܗ ܠܵܐ ܡܝܘܬܵܐ<EOS>ܘܗ̤ܘ ܒܠܚܕܵܘ ܩܲܒܠܵܗ̇ ܠܗܵܕܐ ܚܠܵܦ ܡܝܘ̈ܬܹܐ<EOS>ܚܠܦ ܡܝܘܬ̈ܐ ܓ̣ܒܝܗܝ ܒܪܘܿܝܵܐ ܡ̣ܢ ܡܝܘ̈ܬܐ<EOS>ܕܢܸܗܘܹܐ ܡܡܲܠܹܐ ܛܲܟܼܣܵܐ ܕܥܒܼܕ̈ܐ ܘܕܒܢܲܝ̈ ܚܸܐܪܹ̈ܐ<EOS>ܥܒܕܐ ܗ̄ܘ̣ ܐܦ ܗܘ̤ ܒܗ̇ܝ ܕܥܒ̇ܕܐ ܗ̄ܘ̣ ܕܡ̣ܢ ܥܒܘܕܐ<EOS>ܘܬܘܼܒ ܐܦ ܡܪܐ ܗ̄ܘ̣ ܒܕܢܣܒܼ ܕܪܓܼܐ ܐܠܗܝܵܐ<EOS>ܐܠܗܝܵܐ ܗ̄ܘ̣ ܡܸܛܠ ܕܪܓܹܗ ܕܪܵܡ ܡ̣ܢ ܟܠܐ<EOS>ܘܝܪܒܼ ܘܐܡܠܟ ܠܵܘ ܒܟܼܝܢܹܗ ܐܸܠܵܐ ܒܕܲܪܓܹܗ<EOS>ܒܕܪܓܹܗ ܝܼܪܸܒܼ ܗ̇ܘ ܒܪܢܵܫܵܐ ܕܡ̣ܢ ܐ̄ܢܫܘܼܬܲܢ<EOS>ܘܗܵܕܹܐ ܟܠܗ ܡܛܠ ܕܨܒܐ ܗ̇ܘ ܕܨܒܼܐ ܒܹܗ<EOS>ܐܠܗ ܟܠܐ ܨܒܼܵܐ ܕܢܟܢܝܼܘܗܝ ܒܫܸܡ ܪܲܒܘܼܬܹܗ<EOS>ܘܗܵܐ ܚܡܝܹܬܝܢ ܐ̄ܢܫܐ ܣܟܼܠ̈ܐ ܒܪܒܘܼܬܼ ܕܪܓܲܢ<EOS>ܐܪܐ ܣܟܼܠܐ ܠܡ̇ܢ ܟܪܝܐ ܠܟܼܘܿܢ ܥܲܠ ܪܘܡܪܵܡܲܢ<EOS>ܘܠܵܐ ܨܒܹܝܢ ܐ̄ܢܬܘܢ ܥܡܩܒܠܘܼ ܠܡܲܠܟܵܐ ܕܡܢܲܢ<EOS>ܐܪܐ ܐܢܫܵܐ ܚܕܘ ܕܗܘܲܝܬܘܿܢ ܐܠܗ̈ܝܹܐ<EOS>ܒܝܲܕ ܒܪܢܫܵܐ ܕܗܘ̤ܐ ܐܠܗ ܥܲܡ ܐܲܠܵܗܵܐ<EOS>ܐ̄ܢܫܐ ܕܡܢܢ ܥܡܼܪ ܒܗ ܡܸܠܬܼܵܐ ܒܪܐ ܕܐܠܗ̇ܐ<EOS>ܘܩ̣ܪܝܗܝ ܒܫܡܹܗ ܘܝܗ̣ܒܠܗ ܕܪܓܼܐ ܕܫܸܡ ܐܝܼܬܘܼܬܼܵܐ<EOS>ܫܡܗܹ̈ܐ ܝܗܒ̣ܠܹܗ ܘܐܦ ܣܘܥܪ̈ܢܹܐ ܕܪܡ̇ܝܢ ܡܸܢܹܗ<EOS>ܘܟܲܕ ܛܵܒܼ ܝܲܗ̄ܒܼܠܹܗ ܠܐ ܛܥܝܵܐ ܠܹܗ ܕܡܢܲܢ ܐܝܼܬܼܵܘܗܝ<EOS>ܡܢܲܢ ܐܝܼܬܼܵܘܗܝ ܘܚܠܦ ܚܲܝܲܝ̈ܢ ܣܠܸܩ ܘܐܸܬܼܪܡܕܼܵܡ<EOS>ܘܚ̇ܝܒܝܼܢܲܢ ܕܢܵܘܕܐ ܠܛܒܼܵܐ ܕܪܡܪܸܡ ܓܸܢܣܲܢ<EOS>ܬܘܼܕܝܼ ܠܛܵܒܼܵܐ ܢܐܡܲܪ ܟܠܹܗ ܟܝܵܢ ܡܝܘ̈ܬܹܐ<EOS>ܕܪܡܪܸܡ ܓܸܢܲܣܢ ܒܚܲܕ ܒܪܢܫܵܐ ܕܫܩܲܠ ܡܢܲܢ<EOS><EOS>