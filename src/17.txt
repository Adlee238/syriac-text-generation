ܬܚܘܝܬܐ ܕܢܚܘܐ ܥܠ ܡܫܝܚܐ ܕܒܪܗ ܗܘ ܕܐܠܗܐ<EOS>ܦܚܡܐ ܕܡ̈ܠܐ ܠܘܩܒܠ ܝܗܘܕ̈ܝܐ ܕܡܓܕܦܝܢ ܥܠ ܥܡܐ ܕܡܢ ܥܡ̈ܡܐ<EOS> ܡܛܠ ܕܗܟܢܐ<EOS>ܐܡܪܝܢ<EOS> ܕܣܓܕܝܢ ܐܢܬܘܢ ܘܦܠܚܝܢ ܠܓܒܪܐ ܝܠܝܕܐ<EOS> ܘܠܒܪ ܐܢܫܐ ܙܩܝܦܐ<EOS> ܘܩܪܝܢ ܐܢܬܘܢ ܠܒܪ ܐܢܫܐ<EOS>ܐܠܗܐ<EOS> ܘܟܕ ܠܝܬ ܒܪܐ ܠܐܠܗܐ ܐܡܪܝܢ ܐܢܬܘܢ ܥܠܘܗܝ<EOS> ܕܗܢܐ ܝܫܘܥ ܙܩܝܦܐ<EOS> ܒܪܐ ܠܡ ܕܐܠܗܐ<EOS> ܘܝܗܒܝܢ<EOS>ܦܝܣܐ ܕܐܠܗܐ ܐܡܪ ܕܐܢܐ ܐܢܐ ܐܠܗܐ ܘܠܝܬ ܐܚܪܝܢ ܠܒܪ ܡܢܝ<EOS> ܘܬܘܒ ܐܡܪ<EOS> ܕܠܐ ܬܣܓܘܕ ܠܐܠܗ ܐܚܪܝܢ<EOS>ܡܟܝܠ ܠܡ ܐܢܬܘܢ ܠܘܩܒܠ ܐܠܗܐ ܩܝܡܝܢ ܐܢܬܘܢ<EOS> ܘܩܪܝܢ ܐܢܬܘܢ ܠܒܪܢܫܐ ܐܠܗܐ<EOS>ܥܠ ܗܠܝܢ ܕܝܢ ܚܒܝܒܝ<EOS> ܟܡܐ ܕܡܫܟܚ ܐܢܐ ܘܡܕܪܟܐ ܒܨܝܪܘܬܝ<EOS> ܐܦܝܣܟ ܥܠܝܗܝܢ<EOS> ܕܐܦ<EOS>ܟܕ ܢܬܠ ܠܗܘܢ ܕܒܪ ܐܢܫܐ ܗܘ<EOS> ܘܚܢܢ ܝܩܪܢܝܗܝ ܘܩܪܝܢܝܗܝ ܐܠܗܐ ܘܡܪܝܐ<EOS> ܠܐ ܗܘܐ ܢܘܟܪܐܝܬ<EOS>ܩܪܝܢܝܗܝ<EOS> ܘܠܐ ܗܘܐ ܫܡܐ ܢܘܟܪܝܐ ܣܡܢ ܠܗ<EOS> ܐܝܢܐ ܕܗܢܘܢ ܠܐ ܐܫܬܡܫܘ ܒܗ<EOS> ܒܪܡ ܕܝܢ ܫܪܝܪ ܠܢ<EOS>ܕܝܫܘܥ ܡܪܢ ܐܠܗܐ ܗܘ ܒܪ ܐܠܗܐ<EOS> ܘܡܠܟܐ ܒܪ ܡܠܟܐ<EOS> ܢܘܗܪܐ ܡܢ ܢܘܗܪܐ<EOS> ܒܪܐ ܘܡܠܘܟܐ ܘܗܕܝܐ<EOS>ܘܐܘܪܚܐ<EOS> ܘܦܪܘܩܐ ܘܪܥܝܐ<EOS> ܘܡܟܢܫܢܐ ܘܬܪܥܐ<EOS> ܘܡܪܓܢܝܬܐ ܘܫܪܓܐ<EOS> ܘܒܫܡܗ̈ܐ ܣܓܝܐ̈ܐ ܐܬܟܢܝ<EOS> ܢܫܒܘܩ<EOS>ܕܝܢ ܟܠܗܝܢ<EOS> ܘܢܦܝܣ ܥܠܘܗܝ ܕܒܪܐ ܗܘ ܕܐܠܗܐ<EOS> ܘܐܠܗܐ ܐܝܬܘܗܝ ܕܡܢ ܐܠܗܐ ܐܬܐ<EOS>ܫܡܐ ܓܝܪ ܡܝܩܪܐ ܕܐܠܗܘܬܐ<EOS> ܘܐܦ ܥܠ ܒ̈ܢܝ ܐܢܫܐ ܙܕܝܩ̈ܐ ܐܬܣܝܡ<EOS> ܘܫܘܘ ܕܢܬܩܪܘܢ<EOS>ܒܗ<EOS> ܘܒ̈ܢܝ ܐܢܫܐ ܕܨܒܐ ܒܗܘܢ ܐܠܗܐ<EOS> ܒ̈ܢܝ ܘܪ̈ܚܡܝ ܩܪܐ ܐܢܘܢ<EOS> ܠܡܘܫܐ ܪܚܡܗ ܘܚܒܝܒܗ<EOS> ܟܕ ܓܒܝܗܝ<EOS>ܘܥܒܕܗ ܪܫܐ ܘܡܠܦܢܐ<EOS> ܘܟܗܢܐ ܠܥܡܗ<EOS> ܐܠܗ ܩܪܝܗܝ<EOS> ܐܡܪ ܠܗ ܓܝܪ ܕܝܗܒܬܟ ܐܠܗ ܠܦܪܥܘܢ<EOS> ܘܝܗܒ ܠܗ<EOS>ܟܗܢܗ ܢܒܝܐ<EOS> ܘܐܗܪܘܢ ܠܡ ܐܚܘܟ ܢܡܠܠ ܠܟ ܥܡ ܦܪܥܘܢ<EOS> ܘܐܢܬ ܬܗܘܐ ܠܗ ܠܐܠܗ<EOS> ܘܗܘ ܢܗܘܐ ܠܟ<EOS>ܬܪܓܡܢܐ<EOS> ܠܐ ܗܘܐ ܒܠܚܘܕ ܠܦܪܥܘܢ ܕܒܝܫܐ ܗܘܐ ܥܒܕܗ ܠܡܘܫܐ ܐܠܗܐ<EOS> ܐܠܐ ܐܦ ܠܐܗܪܘܢ ܟܗܢܐ ܩܕܝܫܐ<EOS>ܐܠܗܐ ܥܒܕܗ ܠܡܘܫܐ<EOS>ܬܘܒ ܫܡܥ ܥܠ ܕܒܪܐ ܕܐܠܗܐ ܩܪܝܢܝܗܝ<EOS> ܘܐܡܪܝܢ ܕܟܕ ܠܝܬ ܒܪܐ ܠܐܠܗܐ ܥܒܕܝܢ<EOS>ܐܢܬܘܢ ܠܗ ܠܗܢܐ ܝܫܘܥ ܙܩܝܦܐ ܒܪܐ ܒܘܟܪܐ ܠܐܠܗܐ<EOS> ܠܗ ܓܝܪ ܠܐܝܣܪܝܠ ܒܪܝ ܒܘܟܪܝ ܩܪܝܗܝ<EOS> ܟܕ ܫܠܚ<EOS>ܠܦܪܥܘܢ ܒܝܕ ܡܘܫܐ ܘܐܡܪ ܠܗ<EOS> ܒܪܝ ܒܘܟܪܝ ܐܝܣܪܝܠ<EOS> ܐܡܪܬ ܠܟ ܕܫܕܪ ܠܒܪܝ ܘܢܦܠܚܢܝ<EOS> ܘܐܠܐ ܨܒܝܬ<EOS>ܠܡܫܕܪܘ<EOS> ܗܐ ܩܛܠ ܐܢܐ ܠܒܪܟ ܒܘܟܪܟ<EOS> ܘܐܦ ܒܝܕ ܢܒܝܐ ܣܗܕ ܥܠ ܗܕܐ ܘܚܣܕ ܐܢܘܢ<EOS> ܘܐܡܪ ܠܗ ܠܥܡܐ<EOS>ܕܡܢ ܡܨܪܝܢ ܩܪܝܬܗ ܒܪܝ<EOS> ܐܝܟ ܕܩܪܝܬ ܐܢܘܢ<EOS> ܗܟܢܐ ܐܙܠܘ<EOS> ܘܣܓܕܘ ܠܒܥܠܐ ܘܠܓܠܝ̈ܦܐ ܣܡܘ ܒܣܡ̈ܐ<EOS>ܘܐܫܥܝܐ ܐܡܪ ܥܠܝܗܘܢ<EOS> ܕܒ̈ܢܝܐ ܪܒܝܬ ܘܪܡܪܡܬ<EOS> ܘܗܢܘܢ ܐܥܠܝܘ ܒܝ<EOS> ܘܬܘܒ ܟܬܝܒ<EOS> ܕܒ̈ܢܝܐ ܐܢܬܘܢ<EOS>ܕܡܪܝܐ ܐܠܗܟܘܢ<EOS> ܘܥܠ ܫܠܝܡܘܢ ܐܡܪ<EOS> ܕܗܘ ܢܗܘܐ ܠܝ ܠܒܪܐ<EOS> ܘܐܢܐ ܐܗܘܐ ܠܗ ܠܐܒܐ<EOS> ܘܐܦ ܚܢܢ<EOS>ܩܪܝܢܝܗܝ ܠܗܢܐ ܡܫܝܚܐ ܒܪܗ ܕܐܠܗܐ<EOS> ܕܒܗ ܝܕܥܢܝܗܝ ܠܐܠܗܐ<EOS> ܐܝܟ ܕܩܪܝܗܝ ܠܐܝܣܪܝܠ ܒܪܝ ܒܘܟܪܝ<EOS>ܘܐܝܟ ܕܐܡܪ ܥܠ ܫܠܝܡܘܢ ܕܒܪ ܢܗܘܐ ܠܝ<EOS> ܘܩܪܝܢܝܗܝ ܐܠܗܐ<EOS> ܐܝܟܢܐ ܕܟܢܝ ܠܡܘܫܐ ܒܫܡܐ ܕܢܦܫܗ<EOS> ܘܐܦ<EOS>ܕܘܝܕ ܐܡܪ ܥܠܝܗܘܢ ܕܐܢܐ ܐܡܪܬ ܕܐ̈ܠܗܐ ܐܢܬܘܢ<EOS> ܘܒܢܘܗ̈ܝ ܕܡܪܝܡܐ ܟܘܠܟܘܢ<EOS> ܘܟܕܠܐ ܐܟܫܪܘ ܡܟܝܠ<EOS>ܐܡܪ ܥܠܝܗܘܢ<EOS> ܐܝܟ ܒ̈ܢܝ ܐܢܫܐ ܬܡܘܬܘܢ<EOS> ܘܐܝܟ ܚܕ ܡܢ ܪܘܪ̈ܒܢܐ ܬܦܠܘܢ<EOS>ܫܡܐ ܓܝܪ ܕܐܠܗܘܬܐ ܠܐܝܩܪܐ ܪܒܐ ܐܬܝܗܒ ܒܥܠܡܐ<EOS> ܘܠܡܢ ܕܨܒܐ ܐܠܗܐ ܣܡܗ ܒܗ<EOS> ܒܪܡ<EOS>ܕܝܢ ܫܡܗܘ̈ܗܝ ܕܐܠܗܐ ܣܓܝܐ̈ܝܢ ܐܢܘܢ ܘܡܝܩܪܝܢ<EOS> ܐܝܟ ܕܝܗܒ ܫܡܗܘ̈ܗܝ ܠܡܘܫܐ<EOS> ܘܐܡܪ ܠܗ<EOS> ܕܐܢܐ<EOS>ܐܢܐ ܐܠܗܐ ܕܐܒܗܝ̈ܟܘܢ<EOS> ܐܠܗܗ ܕܐܒܪܗܡ ܐܠܗܗ ܕܐܝܣܚܩ ܐܠܗܗ ܕܝܥܩܘܒ<EOS> ܗܢܘ ܠܡ ܫܡܝ ܠܥܠܡ<EOS> ܘܗܢܘ<EOS>ܕܘܟܪܢܝ ܠܕܪܕܪ̈ܝܢ<EOS> ܘܩܪܐ ܫܡܗ "ܐܗܝܗ ܐܫܪ ܐܗܝܗ"<EOS> ܐܝܠܫܕܝ ܘ"ܐܕܘܢܝ" "ܨܒܐܘܬ"<EOS> ܒܗܠܝܢ ܫܡܗ̈ܐ<EOS>ܐܬܩܪܝ ܐܠܗܐ<EOS> ܘܟܕ ܫܡ ܐܠܗܘܬܐ ܪܒܐ ܘܡܝܩܪܐ<EOS> ܐܦ ܡܢ ܙܕܝܩܘ̈ܗܝ ܠܐ ܚܣܟܗ<EOS> ܘܟܕ ܗܘܝܘ ܡܠܟܐ ܪܒܐ<EOS>ܫܡܐ ܪܒܐ ܘܡܝܩܪܐ ܕܡܠܟܘܬܐ<EOS> ܕܠܐ ܚܣܡ ܒܒ̈ܢܝܢܫܐ ܕܓܒܝܠܬܗ ܐܢܘܢ ܣܡܗ<EOS>ܠܢܒܘܟܕܢܨܪ ܓܝܪ ܡܠܟܐ ܪܫܝܥܐ ܒܦܘܡ ܢܒܝܗ ܐܠܗܐ ܡܠܟ ܡ̈ܠܟܐ ܩܪܝܗܝ<EOS> ܐܡܪ ܓܝܪ<EOS>ܐܪܡܝܐ<EOS> ܕܟܠ ܥܡܐ ܘܡܠܟܘܬܐ ܕܠܐ ܢܥܠ ܨܘܪܗ ܒܢܝܪܗ ܕܢܒܘܟܕܢܨܪ ܡܠܟ ܡ̈ܠܟܐ ܥܒܕܝ<EOS> ܒܟܦܢܐ ܘܒܚܪܒܐ<EOS>ܘܒܡܘܬܢܐ ܐܦܩܘܕ ܥܠ ܥܡܐ ܗܘ<EOS> ܘܟܕ ܗܘ ܡܠܟܐ ܪܒܐ ܐܝܬܘܗܝ ܫܡ ܡܠܟܘܬܐ ܡܢ ܒܢ̈ܝ ܐܢܫܐ ܠܐ ܚܣܟ<EOS>ܘܟܕ ܐܠܗܐ ܗܘ ܪܒܐ ܫܡ ܐܠܗܘܬܐ ܡܢ ܒܢ̈ܝ ܒܣܪܐ ܠܐ ܚܣܟ<EOS> ܘܟܕ ܕܝܠܗ ܗܝ ܟܘܠܗ ܐܒܗܘܬܐ<EOS> ܐܦ ܐܒܗ̈ܐ<EOS>ܩܪܐ ܠܒ̈ܢܝ ܐܢܫܐ<EOS> ܐܡܪ ܠܗ ܓܝܪ ܠܟܢܘܫܬܐ<EOS> ܕܚܠܦ ܐܒܗ̈ܝܟܝ ܢܗܘܘܢ ܒܢܝ̈ܟܝ<EOS> ܘܟܕ ܕܝܠܗ ܗܝ<EOS>ܫܠܝܛܘܬܐ<EOS> ܫܘܠܛܢܐ ܝܗܒ ܠܒ̈ܢܝ ܐܢܫܐ ܚܕ ܥܠ ܚܒܪܗ<EOS> ܘܟܕ ܕܝܠܗ ܗܝ ܣܓܕܬܐ ܠܐܝܩܪܐ<EOS> ܐܝܟ ܕܢܝܩܪ<EOS>ܒܗ ܐܢܫ ܠܚܒܪܗ ܒܥܠܡܐ ܝܗܒܗ<EOS> ܘܐܦܢ ܓܝܪ ܢܣܓܘܕ ܒܪ ܐܢܫܐ ܠܥܘ̈ܠܐ ܘܠܪ̈ܫܝܥܐ<EOS> ܘܠܐܝܠܝܢ<EOS>ܕܒܛܝܒܘܬܗ ܟܦܪܝܢ<EOS> ܠܐ ܡܬܪܫܐ ܡܢ ܐܠܗܐ<EOS> ܘܥܠ ܣܓܕܬܐ ܦܩܕ ܠܥܡܗ ܕܠܐ ܬܣܓܘܕ ܠܫܡܫܐ<EOS> ܘܠܐ ܠܣܗܪܐ<EOS>ܘܠܟܠ ܚܝܠܘ̈ܬܐ ܕܫܡܝܐ<EOS> ܘܐܦ ܠܐ ܠܟܠ ܒܪ̈ܝܢ ܕܥܠ ܐܪܥܐ ܬܬܪܓܪܓܘܢ ܠܡܣܓܕ<EOS> ܘܚܙܝ ܛܝܒܘܬܗ<EOS>ܘܡܪܚܡܢܘܬܗ ܕܛܒܐ ܥܒܘܕܢ<EOS> ܕܠܐ ܚܣܟ ܡܢ ܒܢ̈ܝ ܐܢܫܐ ܫܡ ܐܠܗܘܬܐ<EOS> ܘܫܡ ܣܓܕܬܐ<EOS> ܘܫܡ ܡܠܟܘܬܐ<EOS> ܘܫܡ<EOS>ܫܠܝܛܘܬܐ<EOS> ܡܛܠ ܕܗܘܝܘ ܐܒܐ ܕܒܪ̈ܝܬܐ ܕܥܠ ܐ̈ܦܝ ܥܠܡܐ<EOS> ܘܡܢ ܟܠ ܒܪ̈ܝܬܗ ܝܩܪ ܘܐܪܝܡ ܘܫܒܚ ܠܒ̈ܢܝ<EOS>ܐܢܫܐ<EOS> ܡܛܠ ܕܒܐܝ̈ܕܘܗܝ ܩܕܝܫ̈ܬܐ ܓܒܠ ܐܢܘܢ<EOS> ܘܡܢ ܪܘܚܗ ܢܦܚ ܒܗܘܢ<EOS> ܘܒܝܬ ܡܥܡܪܐ ܗܘܐ ܠܗܘܢ ܡܢ<EOS>ܩܕܝܡ<EOS> ܘܒܗܘܢ ܫܪܐ ܘܒܗܘܢ ܡܗܠܟ<EOS> ܐܡܪ ܓܝܪ ܒܢܒܝܐ<EOS> ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܘܬܘܒ ܐܦ ܐܪܡܝܐ<EOS>ܢܒܝܐ ܐܡܪ<EOS> ܕܗܝܟܠܗ ܐܢܬܘܢ ܕܡܪܝܐ ܐܢ ܬܫܦܪܘܢ ܐܘܪ̈ܚܬܟܘܢ ܘܥܒܕܝ̈ܟܘܢ<EOS> ܘܡܢ ܩܕܝܡ ܐܡܪ ܕܘܝܕ<EOS>ܕܡܪܝܐ ܒܝܬ ܡܥܡܪܐ ܗܘܝܬ ܠܢ ܠܕܪ̈ܕܪܝܢ<EOS> ܥܕܠܐ ܢܬܒܛܢܘܢ ܛܘܪ̈ܐ<EOS> ܘܥܕܠܐ ܬܚܒܠ ܐܪܥܐ<EOS> ܘܥܕܠܐ<EOS>ܬܬܩܢ ܬܒܝܠ<EOS> ܘܡܢ ܥܠܡ ܥܕܡܐ ܠܥܠܡ ܐܢܬ ܗܘ ܐܠܗܐ<EOS>ܘܐܝܟܢܐ ܬܫܬܡܥ ܠܟ ܗܕܐ<EOS> ܕܚܕ ܢܒܝܐ ܐܡܪ<EOS> ܡܪܝܐ ܒܝܬ ܡܥܡܪܐ ܗܘܝܬ ܠܢ<EOS> ܘܚܕ ܐܡܪ<EOS>ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܠܘܩܕܡ ܗܘ ܗܘܐ ܠܢ ܒܝܬ ܡܥܡܪܐ<EOS> ܘܡܢ ܒܬܪܟܢ ܒܢ ܥܡܪ ܘܗܠܟ<EOS>ܘܠܚܟܝܡ̈ܐ ܬܪ̈ܬܝܗܝܢ ܫܪ̈ܝܪܢ ܘܦܫܝܩܢ<EOS> ܐܡܪ ܓܝܪ ܕܘܝܕ ܕܡܪܝܐ ܒܝܬ ܡܥܡܪܐ ܗܘܝܬ ܠܢ ܠܕܪ̈ܕܪܝܢ<EOS>ܥܕܠܐ ܢܬܒܛܢܘܢ ܛܘܪ̈ܐ<EOS> ܘܥܕ ܠܐ ܬܚܒܠ ܐܪܥܐ<EOS> ܘܥܕ ܠܐ ܬܬܩܢ ܬܒܝܠ<EOS> ܘܝܕܥ ܐܢܬ ܚܒܝܒܝ<EOS> ܕܟܠ<EOS>ܒܪ̈ܝܬܐ ܕܠܥܠ ܘܕܠܬܚܬ<EOS> ܗܢܝܢ ܐܬܒܪܝ ܩܕܡܐܝܬ<EOS> ܘܒܐܚܪܝܬ ܟܠܗܝܢ ܒܪܢܫܐ<EOS> ܟܕ ܓܝܪ ܐܬܚܫܒ ܐܠܗܐ<EOS>ܕܢܒܪܐ ܥܠܡܐ ܒܟܠ ܨܒܬܘ̈ܗܝ<EOS> ܡܢ ܩܕܝܡ ܒܛܢ ܘܨܪ ܒܓܘ ܬܪܥܝܬܗ ܠܐܕܡ<EOS> ܘܡܢ ܒܬܪ ܕܐܬܒܛܢ ܐܕܡ<EOS>ܒܡܚܫܒܬܗ<EOS> ܗܝܕܝܢ ܒܛܢ ܒܪ̈ܝܬܐ<EOS> ܐܝܟ ܕܐܡܪ<EOS> ܕܥܕܠܐ ܢܬܒܛܢܘܢ ܛܘܪ̈ܐ<EOS> ܘܬܚܒܠ ܐܪܥܐ ܝܠܝܕܘܬܐ<EOS>ܡܛܠ ܕܒܪ ܐܢܫܐ ܩܫܝܫ ܘܩܕܡܝ ܒܒܛܝܢܘܬܐ ܡܢ ܒܪ̈ܝܬܐ<EOS> ܘܒܝܠܝܕܘܬܐ ܩܫܝܫܢ ܘܩܕܝܡܢ ܒܪ̈ܝܬܐ ܡܢ<EOS>ܐܕܡ<EOS> ܐܬܒܛܢ ܐܕܡ ܘܥܡܪ ܒܡܚܫܒܬܗ ܕܐܠܗܐ<EOS> ܘܟܕ ܒܒܛܝܢܘܬܐ ܚܒܝܫ ܒܬܪܥܝܬܗ<EOS> ܒܡܠܬ ܦܘܡܗ ܒܪܐ<EOS>ܟܠܗܝܢ ܒܪ̈ܝܬܐ<EOS> ܘܟܕ ܓܡܪ ܘܨܒܬ ܥܠܡܐ<EOS> ܟܕ ܡܕܡ ܠܐ ܚܣܝܪ ܒܗ<EOS> ܗܝܕܝܢ ܐܘܠܕܗ ܠܐܕܡ ܡܢ ܡܚܫܒܬܗ<EOS>ܘܓܒܠܗ ܠܒܪ ܐܢܫܐ ܒܐܝܕܘ̈ܗܝ<EOS> ܘܚܙܐ ܥܠܡܐ ܐܕܡ ܟܕ ܡܬܩܢ<EOS> ܘܐܫܠܛܗ ܥܠ ܟܠ ܕܥܒܕ<EOS> ܐܝܟ ܓܒܪܐ<EOS>ܕܢܗܘܐ ܠܗ ܒܪܐ<EOS> ܕܨܒܐ ܕܢܥܒܕ ܠܗ ܡܫܬܘܬܐ<EOS> ܡܟܪ ܠܗ ܐܢܬܬܐ<EOS> ܘܒܢܐ ܠܗ ܒܝܬܐ<EOS> ܘܡܥܬܕ ܘܡܨܒܬ ܟܠ<EOS>ܕܡܬܒܥܐ ܠܗ ܠܒܪܗ<EOS> ܘܗܝܕܝܢ ܥܒܕ ܡܫܬܘܬܐ<EOS> ܘܡܫܠܛ ܠܒܪܗ ܥܠ ܒܝܬܗ<EOS> ܘܡܢ ܒܬܪ ܒܛܝܢܘܬܗ ܕܐܕܡ<EOS>ܐܘܠܕܗ<EOS> ܘܐܫܠܛܗ ܥܠ ܟܠܗ ܒܪܝܬܗ<EOS> ܥܠ ܗܕܐ ܐܡܪ ܢܒܝܐ<EOS> ܕܡܪܝܐ ܒܝܬ ܡܥܡܪܐ ܗܘܝܬ ܠܢ ܠܕܪ̈ܕܪܝܢ<EOS>ܥܕܠܐ ܢܬܒܛܢܘܢ ܛܘܪ̈ܐ<EOS> ܘܥܕܠܐ ܬܚܒܠ ܐܪܥܐ<EOS> ܘܥܕܠܐ ܬܬܩܢ ܬܒܝܠ<EOS> ܘܡܢ ܥܠܡ ܥܕܡܐ ܠܥܠܡ ܐܢܬ ܗܘ<EOS>ܡܪܝܐ<EOS> ܕܠܐ ܐܢܫ ܢܣܬܒܪ ܠܗ ܕܐܝܬ ܐܠܗܐ ܐܚܪܢܐ<EOS> ܐܘ ܕܡܢ ܩܕܝܡ ܐܘ ܕܡܢ ܒܬܪܟܢ<EOS> ܐܡܪ ܕܡܢ ܥܠܡ<EOS>ܘܥܕܡܐ ܠܥܠܡ<EOS> ܐܝܟ ܕܐܡܪ ܐܫܥܝܐ<EOS> ܕܐܢܐ ܐܢܐ ܩܕܡܝܐ ܘܐܢܐ ܐܢܐ ܐܚܪܝܐ<EOS> ܘܡܢ ܒܬܪ ܕܐܘܠܕ ܐܠܗܐ<EOS>ܠܐܕܡ ܡܢ ܒܝܢܬ ܡܚܫܒܬܗ<EOS> ܓܒܠܗ ܘܢܦܚ ܒܗ ܡܢ ܪܘܚܗ<EOS> ܘܝܗܒ ܝܕܥܬܐ ܕܦܘܪܫܢܐ ܕܢܦܪܘܫ ܛܒ ܡܢ ܒܝܫ<EOS>ܘܕܢܕܥ ܕܐܠܗܐ ܥܒܕܗ<EOS> ܘܒܕܝܕܥ ܠܥܒܘܕܗ<EOS> ܐܬܬܨܝܪ ܘܐܬܒܛܢ ܐܠܗܐ ܒܓܘ ܡܚܫܒܬܗ ܕܒܪ ܐܢܫܐ<EOS> ܘܗܘܐ ܠܗ<EOS>ܗܝܟܠܐ ܠܐܠܗܐ ܥܒܘܕܗ<EOS> ܐܝܟ ܕܟܬܝܒ ܕܗܝܟܠܗ ܐܢܬܘܢ ܕܐܠܗܐ<EOS> ܘܗܘ ܐܡܪ ܕܐܥܡܪ ܒܗܘܢ ܘܐܗܠܟ ܒܗܘܢ<EOS>ܒܪܡ ܕܝܢ ܒܢ̈ܝ ܐܕܡ ܕܠܥܒܘܕܗܘܢ ܠܐ ܝܕܥܝܢ<EOS> ܠܐ ܡܬܬܨܝܪ ܒܓܘܗܘܢ<EOS> ܘܠܐ ܥܡܪ ܒܗܘܢ<EOS> ܘܠܐ ܡܬܒܛܢ<EOS>ܒܡܚܫܒܬܗܘܢ<EOS> ܐܠܐ ܐܝܟ ܒܥܝܪܐ ܚܫܝܒܝܢ ܩܕܡܘܗܝ<EOS> ܘܐܝܟ ܫܪܟܐ ܕܒܪ̈ܝܬܐ<EOS>ܡܢ ܗܠܝܢ ܓܝܪ ܢܬܛܦܝܣܘܢ ܥܛܠܐ̈<EOS> ܕܠܐ ܢܘܟܪܝܐ ܗܕܐ ܕܩܪܝܢ ܚܢܢ ܠܡܫܝܚܐ ܒܪܗ<EOS>ܕܐܠܗܐ<EOS> ܕܗܐ ܟܠܗܘܢ ܒ̈ܢܝܢܫܐ<EOS> ܗܘ ܒܛܢ ܘܐܘܠܕ ܐܢܘܢ ܡܢ ܡܚܫܒܬܗ<EOS> ܘܢܬܟܘܢܘܢ ܕܐܦ ܫܡܐ ܕܐܠܗܘܬܐ<EOS>ܐܝܬ ܥܠܘܗܝ<EOS> ܕܐܦ ܠܙܕܝܩܘ̈ܗܝ ܣܡܗ ܒܫܡ ܐܠܗܐ<EOS> ܘܕܣܓܕܝܢ ܚܢܢ ܠܝܫܘܥ<EOS> ܕܒܗ ܝܕܥܢ ܠܐܠܗܐ<EOS> ܢܒܗܬܘܢ<EOS>ܕܐܦ ܠܪ̈ܫܝܥܐ ܐܚ̈ܝܕܝ ܫܘܠܛܢܐ<EOS> ܕܡܢ ܥܡܡ̈ܐ ܛܡ̈ܐܐ ܢܦܠܝܢ ܘܣܓܕܝܢ ܘܡܝܩܪܝܢ<EOS> ܘܠܝܬ ܪܫܝܢܐ ܡܕܡ<EOS>ܕܗܢܐ ܐܝܩܪܐ ܕܣܓܕܬܐ ܝܗܒ ܐܠܗܐ ܠܒ̈ܢܝ ܐܕܡ ܕܢܝܩܪܘܢ ܒܗ ܚܕ ܠܚܕ ܘܐܦ ܠܐܝܠܝܢ ܕܝܬܝܪ̈ܝܢ<EOS>ܘܡܝܩܪܝܢ ܡܢܗܘܢ<EOS> ܘܐܢ ܓܝܪ ܠܪ̈ܫܝܥܐ ܣܓܕܝܢ ܘܡܝܩܪܝܢ ܒܫܡܐ ܕܣܓܕܬܐ<EOS> ܘܐܝܠܝܢ ܕܒܪܫܝܥܘܬܗܘܢ ܘܐܦ<EOS>ܒܫܡ ܐܠܗܐ ܟܦܪܝܢ<EOS> ܠܗܘܢ ܐܝܟ ܕܠܥܒܘܕܗܘܢ ܠܐ ܢܣܓܕܘܢ<EOS> ܐܝܟ ܕܠܗܘܢ ܒܠܚܘܕܝܗܘܢ ܠܝܬ ܚܛܗ̈ܝܢ<EOS> ܠܢ<EOS>ܟܡܐ ܘܠܐ ܠܢ ܕܢܣܓܘܕ ܘܢܝܩܪ ܠܝܫܘܥ ܕܐܦܢܝ ܡ̈ܕܥܝܢ ܥܛܠܐ̈ ܡܢ ܟܠ ܣܓ̈ܕܢ ܕܛܥܝܘܬܐ ܣܪܝܩܬܐ<EOS>ܘܐܘܕܥܢ ܕܠܚܕ ܐܠܗܐ ܐܒܘܢ ܘܥܒܘܕܢ ܢܣܓܘܕ ܘܢܦܠܚ ܘܢܫܡܫ<EOS> ܘܢܕܥܘܢ ܕܡ̈ܠܟܐ ܕܥܠܡܐ ܩܪܝܢ ܢܦܫܗܘܢ<EOS>ܐܠܗ̈ܐ ܒܫܡ ܐܠܗܐ ܪܒܐ ܘܟܦܘܪ̈ܐ ܐܢܘܢ ܘܡܟܦܪ̈ܢܐ<EOS> ܘܢܦܠܝܢ ܘܣܓܕܝܢ ܩܕܡܝܗܘܢ<EOS> ܘܠܗܘܢ ܦܠܚܝܢ<EOS>ܘܡܝܩܪܝܢ<EOS> ܐܝܟ ܕ̈ܠܓܠܝܦܐ ܘܠܦܬܟܪ̈ܐ ܕܠܐ ܪܫܐ ܐܢܘܢ ܢܡܘܣܐ ܡܡܬܘܡ<EOS> ܘܠܝܬ ܚܛܗܐ ܐܝܟ ܕܐܦ<EOS>ܕܢܝܐܝܠ ܣܓܕ ܗܘܐ ܠܢܒܘܟܕܢܨܪ<EOS> ܟܦܘܪܐ ܘܡܟܦܪܢܐ<EOS> ܘܠܐ ܐܬܪܫܝ<EOS> ܘܝܘܣܦ ܣܓܕ ܠܦܪܥܘܢ<EOS> ܘܠܐ ܟܬܝܒ<EOS>ܕܗܘܐ ܠܗ ܚܛܗܐ<EOS> ܚܢܢ ܕܝܢ ܫܪܝܪ ܠܢ ܕܝܫܘܥ ܐܠܗܐ ܗܘ ܒܪ ܐܠܗܐ<EOS> ܘܒܗ ܝܕܥܢ ܠܐܒܘܗܝ<EOS> ܘܟܠܢ ܡܢ ܟܠ<EOS>ܣܓܕ̈ܢ<EOS> ܡܟܝܠ ܠܝܬ ܠܢ ܕܢܦܪܘܥ ܠܡܢ ܕܗܠܝܢ ܣܝܒܪ ܡܛܠܬܢ<EOS> ܐܠܐ ܒܣܓܕܬܐ ܢܦܪܘܥ ܠܗ ܐܝܩܪܐ ܚܠܦ<EOS>ܐܘܠܨܢܗ ܕܡܛܠܬܢ<EOS>ܬܘܒ ܘܠܐ ܠܢ ܠܡܦܣܘ<EOS> ܕܡܩܕܡ ܗܘܐ ܡܠܝܟ ܗܢܐ ܝܫܘܥ ܡܢ ܩܕܝܡ ܒܢܒܝ̈ܐ<EOS> ܘܐܬܩܪܝ<EOS>ܒܪܐ ܕܐܠܗܐ<EOS> ܕܘܝܕ ܐܡܪ ܕܒܪܝ ܐܢܬ<EOS> ܘܐܢܐ ܝܘܡܢܐ ܝܠܕܬܟ<EOS> ܬܘܒ ܐܡܪ ܕܒܗܕܪ̈ܝ ܩܘܕܫܐ ܡܢ ܡܪܒܥܐ<EOS>ܡܢ ܩܕܝܡ ܠܟ ܛܠܝܐ ܝܠܕܬܟ<EOS> ܘܐܫܥܝܐ ܐܡܪ<EOS> ܕܝܠܕܐ ܐܬܝܠܕ ܠܢ<EOS> ܘܒܪܐ ܐܬܝܗܒ ܠܢ<EOS> ܘܗܘܐ ܫܘܠܛܢܗ ܥܠ<EOS>ܟܬܦܗ<EOS> ܘܢܬܩܪܐ ܫܡܗ ܕܘܡܪܐ ܘܡܠܘܟܐ<EOS> ܘܐܠܗܐ ܓܢܒܪܐ ܕܥܠܡ̈ܐ<EOS> ܘܫܠܝܛܐ ܕܫܠܡܐ<EOS> ܠܡܣܓܝܘ ܫܘܠܛܢܗ<EOS>ܘܠܫܠܡܗ ܠܝܬ ܣܟܐ<EOS> ܡܟܝܠ ܐܡܪ ܠܝ ܐܘܢ ܚܟܝܡܐ ܡܠܦܢܗ ܕܐܝܣܪܝܠ<EOS> ܡܢܘ ܕܡܬܝܠܕ ܘܡܬܩܪܐ ܫܡܗ ܝܠܕܐ<EOS>ܘܒܪܐ<EOS> ܘܕܘܡܪܐ ܘܡܠܘܟܐ<EOS> ܐܠܗܐ ܓܢܒܪܐ ܕܥܠܡ̈ܐ<EOS> ܘܫܠܝܛܐ ܕܫܠܡܐ<EOS> ܠܡܣܓܝܘ ܫܘܠܛܢܗ<EOS> ܘܠܫܠܡܗ ܐܡܪ<EOS>ܕܠܝܬ ܣܟܐ<EOS> ܐܢ ܓܝܪ ܩܪܝܢ ܠܡܫܝܚܐ ܒܪܐ ܕܐܠܗܐ ܕܘܝܕ ܐܠܦܢ<EOS> ܘܕܩܪܝܢܝܗܝ ܐܠܗܐ ܡܢ ܐܫܥܝܐ ܫܡܥܢ<EOS>ܕܐܬܝܗܒ ܫܘܠܛܢܗ ܥܠ ܟܬܦܗ<EOS> ܕܫܩܠ ܙܩܝܦܗ ܘܢܦܩ ܡܢ ܐܘܪܫܠܡ<EOS> ܘܕܝܠܕܐ ܡܬܝܠܕ ܐܫܥܝܐ ܬܘܒ ܐܡܪ<EOS>ܕܗܐ ܒܬܘܠܬܐ ܬܒܛܢ ܘܬܐܠܕ<EOS> ܘܢܬܩܪܐ ܫܡܗ ܥܡܢܘܐܝܠ<EOS> ܕܐܝܬܘܗܝ ܐܠܗܢ ܥܡܢ<EOS>ܘܐܢ ܬܐܡܪ ܕܥܕܟܝܠ ܠܐ ܐܬܐ ܡܫܝܚܐ<EOS> ܠܩܪܝܝܘܬܟ ܐܬܠ ܠܟ ܐܦ ܗܕܐ<EOS> ܟܕ ܐܬܐ ܓܝܪ<EOS>ܟܬܝܒ ܕܥܡܡ̈ܐ ܢܣܒܪܘܢ ܒܗ<EOS> ܗܐ ܐܢܐ ܡܢ ܥܡܡ̈ܐ ܫܡܥܬ ܕܐܬܐ ܡܫܝܚܐ<EOS> ܘܥܕܠܐ ܢܐܬܐ<EOS> ܩܕܡܬ ܗܝܡܢܬ<EOS>ܒܗ<EOS> ܘܒܐܝܕܗ ܣܓܕܢܐ ܠܐܠܗܐ ܕܐܝܣܪܝܠ<EOS> ܕܠܡܐ ܟܕ ܐܬܐ ܪܫܐ ܠܝ<EOS> ܕܥܕܠܐ ܢܐܬܐ ܐܢܐ ܩܕܡܬ ܗܝܡܢܬ<EOS>ܒܗ<EOS> ܒܪܡ ܕܝܢ ܣܟܠܐ<EOS> ܢܒ̈ܝܐ ܠܐ ܫܒܩܝܢ ܠܟ ܕܬܐܡܪ ܕܥܕܟܝܠ ܠܐ ܐܬܐ ܠܗ ܡܫܝܚܐ<EOS> ܕܢܝܐܝܠ ܡܟܣ ܠܟ<EOS>ܘܐܡܪ<EOS> ܕܡܢ ܒܬܪ ܒܬܪ ܫܒܘ̈ܥܐ ܫܬܝܢ ܘܬܪ̈ܝܢ ܢܐܬܐ ܡܫܝܚܐ ܘܢܬܩܛܠ<EOS> ܘܒܡܬܝܬܗܘܒܡܐܬܝܬܗ ܩܪܝܬܐ<EOS>ܕܩܘܕܫܐ ܬܬܚܒܠ ܘܐܚܪܝܬܗ ܒܓܪܘܦܝܐ<EOS> ܘܥܕܡܐ ܠܓܡܘܪܝܐ ܕܦܣܝܩ̈ܬܐ<EOS> ܬܬܢܝܚ ܥܠ ܚܒܠܐ<EOS> ܐܢܬ ܓܝܪ<EOS>ܡܣܟܐ ܘܡܣܒܪ ܕܒܡܐܬܝܬܗ ܕܡܫܝܚܐ<EOS> ܒܗ ܡܬܟܢܫ ܐܝܣܪܝܠ ܡܢ ܟܘܠ ܐܬܪ̈ܘܢ<EOS> ܘܐܘܪܫܠܡ ܡܬܒܢܝܐ ܘܝܬܒܐ<EOS>ܘܕܢܝܐܝܠ ܣܗܕ<EOS> ܕܟܕ ܢܐܬܐ ܡܫܝܚܐ ܘܢܬܩܛܠ<EOS> ܐܘܪܫܠܡ ܚܪܒܐ ܘܡܬܢܝܚܐ ܥܠ ܚܒܠܐ<EOS> ܥܕܡܐ ܠܓܡܘܪܝܐ<EOS>ܕܦܣܝܩ̈ܬܐ ܠܥܠܡ<EOS> ܘܥܠ ܚܫܗ ܕܡܫܝܚܐ ܕܘܝܕ ܐܡܪ<EOS> ܕܒܙܥܘ ܐܝ̈ܕܝ ܘܪ̈ܓܠܝ<EOS> ܘܐܝܠܠܘ ܟܠܗܘܢ ܓܪ̈ܡܝ<EOS>ܗܢܘܢ ܚܪܘ ܘܚܙܘ ܒܝ<EOS> ܘܦܠܓܘ ܢܚ̈ܬܝ ܒܝܢܬܗܘܢ<EOS> ܘܥܠ ܠܒܘܫܝ ܐܪܡܝܘ ܦܣܐ<EOS> ܘܐܫܥܝܐ ܐܡܪ<EOS> ܕܗܐ<EOS>ܡܬܝܕܥ ܥܒܕܝ ܘܡܬܓܠܐ ܘܡܬܪܝܡ<EOS> ܐܝܟ ܕܢܬܡܗܘܢ ܥܠܘܗܝ ܣܓܝ̈ܐܐ<EOS> ܗܢܐ ܡܚܒܠ ܚܙܘܗ ܡܢ ܕܓܒܪܐ<EOS>ܘܩܘܒܠܠܗ ܡܢ ܕܒ̈ܢܝ ܐܢܫܐ<EOS> ܘܐܡܪ ܕܢܕܟܐ ܥܡ̈ܡܐ ܣܓܝܐ̈ܐ ܘܡ̈ܠܟܐ ܢܬܡܗܘܢ ܥܠܘܗܝ<EOS> ܘܐܡܪ ܒܗ<EOS>ܒܦܬܓܡܐ<EOS> ܕܣܠܩ ܐܝܟ ܝܠܘܕܐ ܩܕܡܘܗܝ<EOS> ܘܐܝܟ ܥܩܪܐ ܡܢ ܐܪܥܐ ܨܗܝܬܐ<EOS> ܘܐܡܪ ܒܚܪܬܗ ܕܦܬܓܡܐ<EOS> ܕܗܘ<EOS>ܡܬܩܛܠ ܡܛܠ ܚܛܗ̈ܝܢ<EOS> ܘܡܬܡܟܟ ܡܛܠ ܥܘܠܢ<EOS> ܡܪܕܘܬܐ ܕܫܠܡܢ ܥܠܘܗܝ<EOS> ܘܒܫܘܡ̈ܬܗ ܢܬܐܣܐ<EOS> ܒܐܝܠܝܢ<EOS>ܫܘܡ̈ܬܐ ܐܬܐܣܝܘ ܒ̈ܢܝܢܫܐ<EOS> ܕܘܝܕ ܠܐ ܐܬܩܛܠ<EOS> ܡܛܠ ܕܡܝܬ ܒܣܝܒܘܬܐ ܛܒܬܐ<EOS> ܘܐܬܩܒܪ ܒܝܬ ܠܚܡ<EOS> ܘܐܢ<EOS>ܥܠ ܫܐܘܠ ܢܐܡܪܘܢ<EOS> ܫܐܘܠ ܓܝܪ ܒܛܘܪ̈ܝ ܓܠܒܘܥ ܡܝܬ<EOS> ܒܩܪܒܐ ܕܦܠܫ̈ܬܝܐ<EOS> ܘܐܢ ܢܐܡܪܘܢ ܕܒܙܥܘ<EOS>ܐܝܕܘܗ̈ܝ ܘܪ̈ܓܠܘܗܝ ܟܕ ܩܒܥܘ ܦܓܪܗ ܒܫܘܪܐ ܕܒܝܬ ܝܫܢ<EOS> ܠܐ ܓܝܪ ܫܠܡܐ ܥܠ ܫܐܘܠ<EOS> ܟܕ ܐܬܒܙܥܘ<EOS>ܗܕܡ̈ܘܗܝ ܕܫܐܘܠ ܓܪ̈ܡܘܗܝ ܒܚܫܗ ܠܐ ܐܪܓܫܘ<EOS> ܡܛܠ ܕܡܝܬ ܗܘܐ<EOS> ܘܡܢ ܒܬܪ ܕܡܝܬ ܫܐܘܠ ܬܠܘ ܦܓܪܐ<EOS>ܕܝܠܗ ܘܕܒܢܘ̈ܗܝ ܥܠ ܫܘܪܐ ܕܒܝܬ ܝܫܢ<EOS> ܘܟܕ ܐܡܪ ܕܘܝܕ ܕܒܙܥܘ ܐܝ̈ܕܝ ܘܪ̈ܓܠܝ ܘܐܝܠܠܘ ܟܠܗܘܢ<EOS>ܓܪ̈ܡܝ<EOS> ܐܡܪ ܒܬܪܗ ܕܦܬܓܡܐ<EOS> ܕܐܝܠ ܠܥܘܕܪܢܝ ܟܬܪ<EOS> ܘܦܨܐ ܡܢ ܚܪܒܐ ܠܢܦܫܝ<EOS> ܡܫܝܚܐ ܓܝܪ ܐܬܦܨܝ ܡܢ<EOS>ܚܪܒܐ<EOS> ܘܣܠܩ ܡܢ ܓܘ ܫܝܘܠ<EOS> ܘܚܝܐ<EOS> ܘܩܡ ܐܬܠܬܐ ܝܘܡ̈ܝܢ<EOS> ܘܟܬܪ ܐܠܗܐ ܠܥܘܕܪܢܗ<EOS> ܘܫܐܘܠ ܩܪܐ<EOS>ܠܡܪܝܐ ܘܠܐ ܥܢܝܗܝ<EOS> ܘܫܐܠ ܒܢܒ̈ܝܐ ܘܦܬܓܡܐ ܠܐ ܐܬܝܗܒ ܠܗ<EOS> ܘܐܬܚܦܝ ܘܫܐܠ ܒܙܟܘܪ̈ܐ ܘܝܠܦ<EOS>ܘܐܬܚܝܒ ܩܕܡ ܦܠܫ̈ܬܝܐ<EOS> ܘܩܛܠ ܢܦܫܗ ܒܣܝܦܗ<EOS> ܟܕ ܚܙܐ ܕܚܣܢܗ ܩܪܒܐ<EOS> ܘܐܡܪ ܒܗ ܒܦܬܓܡܐ ܕܘܝܕ<EOS>ܕܐܣܒܪ ܫܡܟ ܠܐܚ̈ܝ<EOS> ܘܒܓܘܗ ܕܥܕܬܐ ܐܫܒܚܟ<EOS> ܗܠܝܢ ܥܠ ܫܐܘܠ ܐܝܟܢܐ ܡܫܟܚܢ ܠܡܫܠܡ<EOS> ܘܬܘܒ ܐܡܪ<EOS>ܕܘܝܕ<EOS> ܕܠܐ ܝܗܒܬ ܠܚܣܝܟ ܠܡܚܙܐ ܚܒܠܐ<EOS> ܒܪܡ ܕܝܢ ܗܠܝܢ ܟܠܗܝܢ ܫܠܡ ܥܠ ܡܫܝܚܐ<EOS> ܟܕ ܐܬܐ ܠܘܬܗܘܢ<EOS>ܘܠܐ ܩܒܠܘܗܝ ܘܕܢܘܗܝ ܒܥܘܠܐ<EOS> ܒܣܗܕܘܬܐ ܕܫܘܩܪܐ<EOS> ܘܐܬܬܠܝ ܥܠ ܩܝܣܐ ܡܢ ܐܝܕܝܗ̈ܘܢ<EOS> ܘܒܙܥܘ<EOS>ܐܝܕ̈ܘܗܝ ܘܪ̈ܓܠܘܗܝ ܒܣܟ̈ܐ ܕܩܒܥܘ ܒܗ<EOS> ܘܐܝܠܠܘ ܟܠܗܘܢ ܓܪ̈ܡܘܗܝ<EOS> ܘܒܗ ܒܗܘ ܝܘܡܐ ܗܘܬ ܬܕܡܘܪܬܐ<EOS>ܪܒܬܐ<EOS> ܕܚܫܟ ܢܘܗܪܐ ܒܡܨܥܬܐ ܕܝܘܡܐ ܐܝܟ ܕܐܬܢܒܝ ܙܟܪܝܐ ܘܐܡܪ<EOS> ܕܝܘܡܐ ܢܬܝܕܥ ܠܡܪܝܐ<EOS> ܠܐ ܐܝܡܡܐ<EOS>ܘܠܐ ܠܠܝܐ<EOS> ܘܠܥܕܢ ܪܡܫܐ ܢܗܘܐ ܢܘܗܪܐ<EOS> ܐܝܢܘ ܟܝ ܝܘܡܐ ܕܐܬܦܪܫ ܒܬܕܡܘܪܬܐ ܕܠܐ ܐܝܡܡܐ ܘܠܐ<EOS>ܠܠܝܐ<EOS> ܘܠܥܕܢ ܪܡܫܐ ܗܘܐ ܢܘܗܪܐ<EOS> ܐܠܐ ܗܘ ܝܘܡܐ ܕܨܠܒܘܗܝ ܕܗܘܐ ܚܫܟܐ ܒܦܠܓܗ ܕܝܘܡܐ<EOS> ܘܠܥܕܢ<EOS>ܪܡܫܐ ܗܘܐ ܢܘܗܪܐ<EOS> ܘܬܘܒ ܐܡܪ ܕܗܘ ܝܘܡܐ ܢܗܘܐ ܥܪܝܐ ܘܓܠܝܕܐ<EOS> ܐܝܟ ܕܝܕܥ ܐܢܬ<EOS> ܕܒܗܘ ܝܘܡܐ<EOS>ܕܨܠܒܘܗܝ ܩܪܝܫ ܗܘܐ<EOS> ܘܣܡܘ ܠܗܘܢ ܢܘܪܐ ܕܢܫܚܢܘܢ<EOS> ܟܕ ܐܬܐ ܫܡܥܘܢ ܘܩܡ ܠܘܬܗܘܢ<EOS> ܘܬܘܒ ܐܡܪ<EOS>ܕܪܘܡܚܐ ܬܩܘܡ ܥܠ ܪܥܝܐ<EOS> ܘܥܠ ܥܪ̈ܒܐ ܪ̈ܚܡܝ<EOS> ܘܬܡܚܐ ܠܪܥܝܐ ܘܢܬܒܕܪܘܢ ܐܡܪ̈ܐ ܕܥܢܗ<EOS> ܘܐܗܦܟ<EOS>ܐܝܕܝ ܥܠ ܥ̈ܠܢܐ<EOS> ܘܕܘܝܕ ܐܡܪ ܬܘܒ ܥܠ ܚܫܗ<EOS> ܕܝܗܒܘ ܒܡܐܟܘܠܬܝ ܡܪ̈ܪܐ ܘܠܨܗܝܝ ܚܠܐ ܐܫܩܝܘܢܝ<EOS>ܬܘܒ ܐܡܪ ܒܗ ܒܦܬܓܡܐ<EOS> ܘܠܡܢ ܕܐܢܬ ܡܚܝܬ ܪܕܦܘ<EOS> ܘܐܘܣܦܘ ܥܠ ܟܐܒܗ ܕܩܛܝܠܐ<EOS> ܐܘܣܦܘ ܠܗ ܓܝܪ<EOS>ܣܓܝܐܬ̈ܐ<EOS> ܐܝܟ ܡܕܡ ܕܠܐ ܟܬܝܒܢ ܗ̈ܘܝ ܥܠܘܗܝ<EOS> ܠܘܛ̈ܬܐ ܘܨܘܚܝ̈ܬܐ<EOS> ܐܝܠܝܢ ܕܐܦ ܠܐ ܟܬܒܐ ܡܫܟܚ<EOS>ܠܡܓܠܐ ܐܢܝܢ<EOS> ܕܣܢܝܢ ܗ̈ܘܝ ܨܘܚ̈ܝܬܗܘܢ<EOS> ܒܪܡ ܕܝܢ ܡܪܝܐ ܨܒܐ ܕܢܡܟܟܝܘܗܝ ܘܢܚܫܝܘܗܝ<EOS> ܘܗܘ ܐܬܩܛܠ<EOS>ܡܛܠ ܥܘܠܢ<EOS> ܘܐܬܡܟܟ ܡܛܠ ܚܛܗ̈ܝܢ ܘܐܬܣܝܡ ܚܛܗܐ ܒܢܦܫܗ<EOS>ܚܢܢ ܣܓܕܝܢܢ ܠܗܠܝܢ ܪ̈ܚܡܐ<EOS> ܘܟܦܝܢܢ ܒܘܪܟܐ ܩܕܡ ܪܒܘܬܗ ܕܐܒܘܗܝ ܕܐܦܢܝ ܣܓܕܬܢ<EOS>ܠܘܬܗ<EOS> ܩܪܝܢܝܗܝ ܐܠܗܐ ܐܝܟ ܡܘܫܐ<EOS> ܘܒܘܟܪܐ ܘܒܪܐ ܐܝܟ ܐܝܣܪܝܠ<EOS> ܘܝܫܘܥ ܐܝܟ ܝܫܘܥ ܒܪܢܘܢ<EOS> ܘܟܗܢܐ<EOS>ܐܝܟ ܐܗܪܘܢ<EOS> ܘܡܠܟܐ ܐܝܟ ܕܘܝܕ<EOS> ܘܢܒܝܐ ܪܒܐ ܐܝܟ ܟܠܗܘܢ ܢܒ̈ܝܐ<EOS> ܘܪܥܝܐ ܐܝܟ ܪ̈ܥܘܬܐ ܕܪܥܘ<EOS>ܘܕܒܪܘ ܠܐܝܣܪܝܠ<EOS> ܘܠܢ ܩܪܐ ܒܢ̈ܝܐ ܐܝܟ ܕܐܡܪ<EOS> ܕܒܢ̈ܝܐ ܢܘܟܪ̈ܝܐ ܢܫܡܥܘܢܢܝ<EOS> ܘܥܒܕܢ ܠܗ ܐܚ̈ܐ<EOS>ܐܝܟ ܕܐܡܪ<EOS> ܕܐܣܒܪ ܫܡܟ ܠܐܚ̈ܝ<EOS> ܘܗܘܝܢ ܠܗ ܪ̈ܚܡܐ<EOS> ܐܝܟ ܕܐܡܪ ܠܬܠܡܝܕ̈ܘܗܝ ܕܪ̈ܚܡܝ ܩܪܝܬܟܘܢ<EOS>ܐܝܟ ܕܩܪܐ ܐܒܘܗܝ ܠܐܒܪܗܡ ܪܚܡܝ<EOS> ܘܐܡܪ ܠܢ ܕܐܢܐ ܐܢܐ ܪܥܝܐ ܛܒܐ<EOS> ܘܬܪܥܐ ܘܐܘܪܚܐ ܘܟܪܡܐ<EOS> ܘܙܪܥܐ<EOS>ܘܚܬܢܐ ܘܡܪܓܢܝܬܐ ܘܫܪܓܐ<EOS> ܘܢܘܗܪܐ ܘܡܠܟܐ ܘܐܠܗܐ ܘܡܚܝܢܐ ܘܦܪܘܩܐ<EOS> ܘܒܫܡܗ̈ܐ ܣܓܝܐ̈ܐ<EOS>ܐܬܟܢܝ<EOS>ܗܢܐ ܩܠܝܠ ܦܝܣܐ ܟܬܒܬ ܠܟ ܚܒܝܒܝ<EOS> ܕܬܦܘܩ ܒܪܘܚܐ ܠܘܩܒܠ ܝܗܘܕ̈ܝܐ<EOS> ܥܠ ܕܐܡܪܝܢ<EOS>ܕܠܝܬ ܒܪܐ ܠܐܠܗܐ<EOS> ܘܥܠ ܕܩܪܝܢܢ ܠܗ ܐܠܗܐ ܒܪ ܐܠܗܐ<EOS> ܘܡܠܟܐ ܘܒܘܟܪܐ ܕܟܠܗܝܢ ܒܪ̈ܝܬܐ<EOS>ܫܠܡ ܕܥܠ ܒܪܐ ܕܐܠܗܐ<EOS>