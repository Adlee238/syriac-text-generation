ܡܕܪ̈ܫܐ ܕܡܪܝ ܒܠܝ ܕܐܡܝܪܝܢ ܠܗܼ<EOS>ܥܠ ܡܪܝ ܐܩܩ ܛܘܒܢܐ ܐܦܣܩܘܦܐ<EOS>ܥܠ ܩܠܐܼ ܕܐܘ ܡܪܝ ܒܓܢܝ̈ܟ<EOS>
ܐܒܘܢ ܒܥܝܕܟ ܥܼܒܿܕ ܒܝ ܛܝܒܘܬܐܼ<EOS>ܘܩܿܪܒ ܒܥܘܬܐ ܠܡܪܟ ܕܢܬܠ ܠܝܿ<EOS>ܕܐܿܡܪ ܢܨܚܢܟ<EOS>
ܐܢܐܢܬ ܠܐ ܬܗܡܐܿ ܡܪܟܼ ܠܐ ܟܿܠܐ<EOS>ܘܦܬܿܚ ܘܝܗܿܒ ܠܝ ܠܐ ܗܘܐ ܕܫܿܘܐ ܐܢܐܼ<EOS>ܐܠܐ ܕܐܢܬ ܫܿܘܼܝܬ<EOS>
ܦܘܟܠܗܝܢ ܦܐܝ̈ܬܐ ܕܩ̈ܢܝܢ ܬܫܒܘܚܬܐܼ<EOS>ܒܥܘܡܪܟ ܟܢ̈ܝܫܢ ܗܘ̈ܝ<EOS> ܘܚܦܝܛ ܠܫܢܟܼ<EOS>
ܘܙܪܥܿ ܙܗܝܘܬܐ<EOS>
ܦܓܘ̈ܕܐ ܪܡܿܐ ܗܘܐ ܚܝܪܟ ܒܥܠܝܡܿܐܼ<EOS>ܘܥܝܢܟ ܒ̈ܛܠܝܐ ܛܡܼܪܬ ܙܘܗܪܐܿ<EOS>ܕܢܟܦܘܬܐ ܢܩܢܘܢ<EOS>
ܐܝܢܐ ܕܫܿܡܥ ܗܘܐ ܠܡܠܬܟ ܘܡܗܿܝܡܢ<EOS>
ܘܐܠܐ ܠܕܘܒܪܟ ܚܿܙܐ ܘܡܫܪ ܗܘܐܼ<EOS>ܣܗܕܟܼ ܥܼܡܠܟ ܗܘܐ<EOS>
ܠܚܘܒܐ ܕܐܠܗܐ ܥܡܼܪܬܝܗܝܼ ܒܥܒܿܕܐܼ<EOS>ܘܒܬܪ ܕܩܢܝܬܝܗܝ ܒܡ̈ܠܐ ܦܠܓܿܬܝܗܝܼ<EOS>ܕܢܼܣܓܘܢ ܠܟ ܚܒܪ̈ܐ<EOS>
ܒܐܝܠܝܢ ܕܬܩ̈ܢܐ ܗܘܘܼ ܠܒܟ ܪܘܙ ܗܘܐ<EOS>ܘܠܐܝܠܝܢ ܕܡܚܝܠܝܢ ܩܠܟ ܡܚܝܿܠ ܗܘܐܼ<EOS>ܕܥܡ ܬܩܢ̈ܐ | ܢܪܕܘܢ<EOS>
ܠܐܝܢ ܕܩܿܢܼܐ ܗܘܐܿ ܡܠܟܬܝܗܝܼ ܕܠܐ ܢܘܒܕ<EOS>ܘܠܐܝܢܐ ܕܚܣܝܪܐ ܗܘ ܡܢܟ ܫܿܡܥ ܘܠܐܼܝ<EOS>
ܘܥܼܡܠܼ ܕܢܗܘܐ ܠܗ<EOS>
ܕܥܬܝܪ ܫܡܼܥ ܡܢܟܼ ܕܓܙܗ ܢܗܐ ܡܢܿܬܗ܇<EOS>
ܕܠܐ ܢܢܘܿܡ ܘܢܕܡܟ ܘܢܐܬܘܢ ܓܿܝܣ̈ܐܼ<EOS>ܒܕܡ̈ܐ ܘܬܘܬܐ<EOS>
ܐܝܕ ܡܘܫܛ ܗܘܝܬ ܕܢܩܘܡܘܢ ܕܢܦܠܘܼ<EOS>ܒܡܠܬܟ ܣܿܡܟ ܗܘܝܬ ܠܐܝܢܐ ܕܩܐܡܿ ܗܘܐܿ<EOS>ܕܠܐ ܢܿܦܠܼ ܘܢܡܘܬ<EOS>
ܫܠܚܬܗܿ ܐܬܠܝܛܐ ܠܪܚܡܬ ܩ̈ܢܝܢܐ<EOS>
ܘܒܕܪܐ ܩܢܘܡܟ ܠܚܘܕܘܗܝ ܠܐܿܐ ܗܘܐܼ<EOS>ܘܢܨܚܼ ܕܡܣܪܩ<EOS>
ܪܕܝܼܬ ܒܗ ܕܠܐ ܕܚܼܠܐ ܒܢܐܪܒܐ ܕܓܝܿܣ̈ܐ<EOS>
ܕܩܢܘܡܟ ܒܠܚܘܕ ܒܥܠܡܐ ܥܼܒܪ ܘܛܥܼܢ<EOS>ܚܠܦ ܥܘܬܪܐ ܚܘܒܐ<EOS>
ܬܓܘܪܬܟ ܕܐܥܼܕܝܬ ܣܡܬܗܿ ܩܕܡ ܟܠ ܐܢܫ<EOS>
ܕܠܟ ܗܘܼ ܒܘܝܐܐ ܘܠܚܪܝܢ ܬܚܘܝܬܐܼ<EOS>ܕܐܟܘܬܟ ܢܠܐܐ<EOS>
ܐܨܛܢܥ ܒܝܪܫܐ ܘܒܟ ܚܒ̈ܝ ܨܢ̈ܥܬܗ<EOS>
ܕܠܒܝܫ ܐܢܬ ܦܓܪܐ ܘܠܐ ܒܼܪܨ ܒܟ ܓܐܪܐܼ<EOS>ܕܫܪܝܢܟܼ ܨܘܡܐ ܗܘ<EOS>
ܕܦܓܪܟ ܠܐ ܢܟܠܟܿ ܒܝܫܼܐܼ ܠܐ ܚܣܼܢܟ<EOS>ܠܐ ܐܬܟܼܒܫ ܡܪܕܟ ܕܐܠܝܠܐ ܡܢܟ<EOS>
ܠܐ ܩܡ ܕܠܩܘܒܠܟ<EOS>
ܡܠܼܟܬܿ ܥܠ ܥܼܡܠܐ ܢܦܫܟܼ ܘܐܬܼܥܢܝܬ<EOS>ܘܦܓܪܐ ܕܥܿܕܪ ܠܗܿ ܡܠܼܟܗܿ ܓܒܿܐ ܗܘܐܼ<EOS>ܕܝܘܬܪܢ ܓܘܐ ܗܘܐ<EOS>
ܥܝ̈ܕܘܗܝ ܫܼܒܩ ܦܓܪܐ ܘܣܼܡܟ ܠܘܬ ܢܦܫܐ<EOS>
ܘܕܚܙܬܗ ܕܠܘܗܿ ܠܚܡܗܿ ܐܘܟܠܬܗܼ<EOS>ܨܘܡܐܼ ܘܨܠܘܬܐ<EOS>
ܘܡܢ ܕܐܥܝܕ ܦܓܪܟ ܒ̈ܥܝܕܝ ܪܘܚܟܼ<EOS>ܕܒܣܼܡ ܠܗ ܐܘܟܠܗܼܿ ܗܼܦܟ ܘܗܘܼܐ ܕܪܘܚܐܿ<EOS>ܕܠܚܡܗ ܠܐ ܢܘܒܕ<EOS>
ܘܕܘܒܪ̈ܐ ܛ̈ܒܐ ܐܬܩܢ ܠܗ ܓܦ̈ܐܿ<EOS> |<EOS>
ܠܦܓܪܐ ܕܥܡ ܢܦܫܐ ܢܦܪܚ ܘܢܡܿܛܐܿ<EOS>ܠܗܿܘ ܢܘܗܪܐ ܕܥܕܢ<EOS>
<EOS> ܕܬܪܝܼܢ ܒܪ ܩܠܗ <EOS>ܩܢܘܡܐ ܚܕ ܗܘܐ ܠܟ ܐܘ ܐܒܘܢ ܣܒܐ<EOS>
ܘܪܒܘ ܒܗ ܫܘܦܪ̈ܝܢ ܕܟܠ ܚܕ ܒܠܚܘܕܘܗܝܼ<EOS>ܠܚܒܪ̈ܘܗܝ ܥܿܠܒ ܗܘܐ<EOS>
ܘܐܝܢܐ ܕܚܿܙܐ ܗܘܐ ܬܗܿܪ ܘܬܡܿܗ ܗܘܐܿ<EOS>ܕܒܚܕ ܒܪ ܐܢܫܐ ܐܝܬ ܒܗ ܕܡ̈ܘܼܬܐܿ<EOS>ܕܟܐܢ̈ܐ ܣ̈ܓܝܐܐ<EOS>
ܒܓܘܫܡܟ ܐܬܢܼܨܒܬܿ ܕܟܝܬܐ ܒܬܘܠܘܬܟ<EOS>
ܩܘܝ ܒܟ ܫܘܦܪܗܿ ܕܐܓܪ ܒܟ ܦܐܪܗܿ<EOS>
ܒܛܘܒܗܿ ܐܥܬܪܬܟ<EOS>
ܝܗܼܒܬ ܒܟ ܢܘܗܪܗܿ ܕܐܫܟܚܬܟ ܥܘܡܪܗܿ<EOS>
ܘܟܕ ܟܣܝܐ ܨܡ̈ܚܝܗܿ ܡܢܟ ܡܕܝܩܝܢ ܗܘܘܼ<EOS>ܕܒܗ ܬܘܒ ܬܨܛܿܒܬ<EOS>
ܛܼܪܕ ܬܘܒ ܨܒܝܢܟ ܪܓܬܐ ܡܢ ܓܘܫܡܟܼ<EOS>ܕܠܐ ܬܣܚܐ ܨܐܬܐ ܕܬܘܟܡ ܓܐܝܘܬܐܿ<EOS>ܕܡܪܝܬܐ ܢܦܫܐ<EOS>
ܠܐ ܗܘܼܬ ܐܪܚܬܿܐ ܙܠܝܠܬܐ ܒܓܘܫܡܟܼ<EOS>ܘܥܠ ܗܿܝ ܠܐ ܪܓܼܙܬ ܢܟܦܬܐ ܒܬܘܠܘܬܟ܇<EOS>
ܕܟܠܗܝܢ ܫ̈ܢܝܗܿ ܥܡܟ<EOS>
ܘܠܘܩܒܠ ܕܟܝܘܬܗܿ ܙܗ̈ܝܢ ܚܒܪ̈ܬܗܿ܇<EOS>
ܨܘܡܐ ܙܕܩ̈ܬܐ ܘܡܥܕܪܝܢ ܗܘܘ ܠܗܿ܇<EOS>
ܒܢܘܣܟ ܠܕܟܝܘܬܐ<EOS>
ܩܝܿܡ ܗܘ ܛܘܒܐ ܕܝܗܼܒܬܿ ܠܐܿܠܝܐ<EOS>
ܠܐ ܛܠܼܡܬ ܥܘܡܪܐ ܕܗܘܼܐ ܒܗ ܢܘܚܗܿ<EOS>
ܒܪܘܡܐ ܗܘܐ ܝܘܬܪܢܗܿ<EOS>
ܚܝܠܟ ܓܢܒܪܐ ܚܼܣܢ ܒܟ ܥܣܩ̈ܬܐܼ<EOS>ܕܦܟܪ̈ܝ ܦܓܪܟ ܦܣܿܩ ܨܒܝܢܟ܇<EOS>
ܒܣܝܦܟ ܢܩܕܘܬܟ<EOS>
ܓ̈ܠܝܢ ܘܕܢܝܚ̈ܢ ܕܒܓܘܫܡܟ ܣܝ̈ܡܢ<EOS>
ܟܠܗܝܢ ܦܐܝ̈ܬܐ ܗܠܝܢ ܕܐܡܪܢܼܢ<EOS>ܟܕ ܐܝܬ ܕܫܒܩܢ<EOS>
ܫܘܦܪܐ ܕܫܒܪܘܬܟܼ ܢܛܪܬܗ ܥܠܝܡܘܬܟ<EOS>ܕܡܢ ܟܪܣܐ ܕܟܝܐ ܘܠܩܒܪܐ ܙܗܝܐܼ<EOS>ܒܢܘܚܡܐ ܓܒܼܝܐ ܐܢܬ<EOS>
ܕܟܐ ܗܘܐ ܡܘܠܕܟ | ܘܙܿܗܐ ܥܘܢܕܢܟܼ<EOS>ܕܐܝܟ ܕܐܝܬܝܟ ܝܠܕܐ ܫܼܩܠ ܐܓܥܠܟ ܡܘܬܐ݂ܿ<EOS>
ܠܩܒܪܐ ܕܠܐ ܚܘ̈ܒܐ<EOS>
ܘܕܠܐ ܡܣܝܒܪ ܠܗܿ ܩܒܪܐ ܠܕܟܝܘܬܟ<EOS>
ܝܿܠܕ ܘܝܗܿܒ ܠܟ ܠܥܘܒܐ ܕܡܠܟܘܬܐܼ<EOS>ܟܕ ܒܟ ܦܐܝܘܬܟ<EOS>
ܐܓܪ ܐܝܓܘܢܟ ܘܥܼܬܪ ܢܨܚܢܟܼ<EOS>ܘܟܡܐ ܕܡܥܬܩ ܗܘܐܼ ܡܥܫܢ ܥܿܫܢ ܗܘܐܿ<EOS>ܘܙܟܿܐ ܘܢܨܿܚ ܗܘܐ<EOS>
ܠܣܒܐ ܥܣܼܩ ܪܕܐ ܕܦܫܝܩ ܠܥܠܝܡܿܐ<EOS>
ܘܥܼܡܠܬܿ ܣܝܒܘܬܟ ܘܥܠܝܡ̈ܐ ܬܗܼܪܘ ܒܗܿ<EOS>
ܘܪܗܛܘܼ ܘܠܐ ܩܕܡܘܟ<EOS>
ܚܝܨܐ ܗܘܬ ܪܓܠܟ ܒܗܠܟܬܐ ܕܐܘܪܚܐܿ<EOS>ܕܢܩܼܠܬܿ ܙܗܝܘܬܟ ܫܒܝܠܐ ܡܢ ܟܐܦ̈ܐܿ<EOS>ܕܬܪܕܐ ܕܠܐ ܩܢܛܐ<EOS>
ܦܓܪܟ ܡܿܚܠ ܗܘܐ ܘܥܼܡܠܟ ܥܿܫܢ ܗܘܐ<EOS>
ܓܘܫܡܐ ܒܨܿܪ ܗܘܐ ܘܪܗܛܟ ܣܿܓܐ ܗܘܐܼ<EOS>ܕܚܝܠܟܼ ܡܪܟ ܗܘܐ<EOS>
ܥܒܕܘܗܝ ܓܘܪ̈ܓܚܐ ܠܦܓܪܐ ܫܪܕܘܕܐܼ<EOS>ܕܚܢܩܘܗܝ ܩܘ̈ܦܚܐ<EOS> ܐܬܿܐ ܦܫ ܓܘܫܡܟܼ<EOS>
ܕܢܦܫܐ ܥܝܪܐ ܒܗ<EOS>
ܠܐ ܐܠܨܘܗܿ ܠܢܦܫܟ ܣܘܥܪ̈ܢܝ ܦܓܪܟ<EOS>
ܕܪܕܦܼܬܿ ܕܟܝܘܬܐ ܠܥܝ̈ܕܝ ܒܣܪܐܼ<EOS>ܕܠܪܘܚܟ ܬܚܐ<EOS>
ܥܩܒܟ ܣܝܡܐ ܗܘܬ ܥܠ ܪܝܫ ܪܫܘܦܐܼ<EOS>ܕܠܐ ܢܗܦܘܟ ܪܢܝܟ ܘܢܕܒܘܨ ܠܩܢܘܡܟ܇<EOS>
ܘܐܢܬ ܡܢܟ ܬܡܘܬ<EOS>
ܘܡܪܟ ܕܪܚܡܬܝܗܝ ܚܝܿܠ ܬܪܥܝܬܟܼ<EOS>ܕܒܓܘܗܿ ܬܐܚܘܕ ܘܬܩܛܘܠ ܚܘܫ̈ܒܐܿ<EOS>ܫ̈ܥܛܐ ܒ̈ܢܝ ܦܓܪܐ<EOS>
ܟܠܗܝܢ ܐܪ̈ܓܝܓܬܐ ܕܡ̈ܟܝ ܒܟ ܘܐܫܿܬܬܩܝ<EOS>
ܘܗܘ̈ܝ ܡ̈ܝܬܬܐ ܕܡܼܛܘ ܝܪ̈ܚܝܗܝܼܢ<EOS>ܘܠܐ ܢܦܩܘ ܥܼܘ̈ܠܝܗܝܢ<EOS>
ܩܘܫܬܐ ܝܿܠܕ ܗܘܝܬ ܥܘܼܠܐ ܩܿܛܠ ܗܘܝܬܼ<EOS>ܕܨܒܝܢܟ ܣܝܦܐ ܛܒܿܚ ܒܝܼܫ̈ܬܐܿ<EOS>ܘܐܚܝ ܛܒ̈ܬܐ<EOS>
ܕܦܓܪܟ ܚܿܣܢ ܗܘܝܬܼ ܠܡܪܕܐ ܟܒܿܫ ܗܘܝܬ<EOS>ܕܦܿܠܛ ܡܢ ܓܘܫܡܗ ܠܐ ܐܝܬ ܕܙܟܿܐ ܠܗܼ<EOS>ܠܟܠ ܙܟܝܼܬ ܕܙܟܝܬܝܗܝ<EOS>
| ܦܝܢܚܣ ܛܢܿܢܐ ܕܥܘܫܢܗ ܕܟܝܘܬܗܼ<EOS>ܕܙܟܼܐ ܠܚܕ ܓܘܫܡܗܼ ܠܬܪܝܢ ܩܼܛܠ ܛܡ̈ܐܐܿ<EOS>ܕܪܘܫܥܐ ܒܟܼܪ ܩܘܕܡܘܗܝ<EOS>
ܘܐܦ ܠܟ ܛܘܒܢܐ ܛܢܼܢܟ ܡܠܟ ܗܘܐܿ<EOS>ܕܠܦܓܪܟ ܬܥܨܐ ܘܠܢܦܫܟ ܬܫܡܥܿ<EOS>ܕܬܪܝܗܘܢ ܢܚܘܢ<EOS>
<EOS> ܕܬܠܬܐܼ ܒܪ ܩܠܗ <EOS>ܒܕܡܘܬ ܐܘܡܢܐ ܙܝܢܐ ܚܫܿܠ ܗܘܝܬ<EOS>
ܘܠܦܓܪܐ ܕܐܢܫܐ ܡܓܢ ܡܠܒܫ ܗܘܝܬܼ<EOS>ܕܐܟܘܬܟ ܢܙܟܘܢ<EOS>
ܒܥܕܢ ܬܟܬܘܫܐܼ ܒܩܕܡܐ ܢܦܩܿ ܗܘܝܬ<EOS>ܘܐܡܬܝ ܕܫܝܢܐ ܗܘܐܼ ܒܙܝܢܐ ܥܼܡܠ ܗܘܝܬܿ<EOS>ܕܬܠܒܫ ܠܚܪ̈ܢܐ<EOS>
ܠܗܿ ܕܝܢ ܡܿܠܦ ܗܘܼܝܬܼ ܠܐܝܕܐ ܕܣܿܥܪ ܗܘܝܬ<EOS>ܘܗܼܝ ܗܿܝ ܣܿܥܪ ܗܘܝܬܼ ܐܝܕܐ ܕܦܩܝܕܐܿ<EOS>ܕܬܗܘܐ ܡܢ ܡܪܟ<EOS>
ܦܘܡܟܼ ܐܡܿܪ ܗܘܐ ܘܥܼܡܠܟ ܣܿܗܕܐ ܗܘܐ<EOS>
ܕܦܐܪ̈ܘܗܝ ܕܬܘܪܓܡܟ ܟܢܦܟ ܡܠܝܐ ܗܘܬܼ<EOS>ܥ̈ܒܿܕܐܼ ܘܦܘܠܚ̈ܢܐ<EOS>
ܗܠܝܢ ܕܓܘ ܦܘܡܟܼ ܗ̈ܢܼܝܢ ܒܓܘ ܓܘܫܡܟ<EOS>ܠܡܠܬܐ ܕܠܫܝܟ ܥܒܿܕܟ ܡܫܪܪ ܗܘܐܼ<EOS>ܒܡ̈ܠܐ ܘܣܘܥܪ̈ܢܐ<EOS>
ܕܡܘܼܬܐ ܐܝܟ ܕܟܬܝܒ ܒܢܦܫܟܼ ܡܚܘܐ ܗܘܝܬ<EOS>ܕܠܘܩܕܡ ܣܥܿܪ ܗܘܝܬ ܡܕܡ ܕܐܡܿܪ ܗܘܝܬ<EOS>
ܡܕܡ ܕܥܒܿܕ ܗܘܝܬ ܠܗܿ ܗܼܘ ܦܘܡܟ ܣܐܡܿ ܗܘܐ ܠܟܠ ܐܢܫ ܢܡܘܣܐ<EOS>ܘܐܕܢܐ ܕܫܡܥܬܟ<EOS>ܣܗܕܬ ܠܗܼ ܥܝܢܐ ܕܬܘܪܓܡܟ ܒܟ ܗܘܐ<EOS>
ܒܣܿܡ ܠܫܿܡܘܥܐ ܝܘܠܦܢܟ ܐܒܘܢ<EOS>ܕܦܪܝܣ ܥܠ ܝܘܩܢܟ ܡܐܡܪ ܠܫܢܟܼ<EOS>ܘܣ̈ܗܕܢ ܒ̈ܒܬܐ<EOS>
ܐܦܠܐ ܒܬܪܥܝܬܐ ܪܫܐܘܟ ܫ̈ܡܘܥܐܼ<EOS>ܕܡܠܬܐ ܕܠܫܢܟܼ ܒܫܘܦܪܗ ܕܦܘܪܩܢܟ܇<EOS>
ܩܒܝܥܐ ܒܓܘ ܓܘܫܡܟ<EOS>
ܐܕ̈ܢܐ | ܘܒ̈ܒܬܐܼ<EOS> ܫܪܪܐ ܫܡ̈ܥܝ ܘܚ̈ܙܝ<EOS>ܕܟܕ ܫܡܥܐ ܐܕܢܐܼ ܗܐ ܒܣܡܐ ܥܝܢܐܿ<EOS>ܒܫܡܥܐ ܘܒܚܙܬܐ<EOS>
ܫܦܝܪ ܡܿܠܦ ܗܘܝܬܼ<EOS> ܡܛܠ ܕܥܒܿܕ ܗܘܝܬ<EOS>ܘܐܬܩܒܠ ܡ̈ܠܝܟ ܡܛܠ ܦܘ̈ܠܚܢܝܟܼ<EOS>ܕܡܪܟ ܥܕܪ ܒܟ<EOS>
ܡܿܢ ܡܨܐ ܕܢܛܥܢ ܗܘܐ ܦܐܪ̈ܘܗܝ ܕܬܘܪܓܡܟ<EOS>ܩܢܘܡܟ ܡܣܝܒܪ ܗܘܐ ܠܝܘܩܪܐ ܕܦܣܿܩ ܗܘܐܿ<EOS>ܘܣܡܐ ܠܫܢܟ<EOS>
ܚܕ ܗܘܐ ܐܝܠܢܟ ܘܦܐܪ̈ܘܗܝܼ ܣܓܝܐܝܢ<EOS>ܕܒܚܕ ܒܪ ܐܢܫܐ ܫܘܦܪ̈ܐ ܕܠܐ ܡܢܝܼܢ<EOS>ܕܥܠܝܟ ܦܪܝܣܝܢ ܗܘܘ<EOS>
ܐܟܼ̈ܝ ܒ̈ܒܬܐ ܚܙܬܐ ܡܛܟܣܬܐܼ<EOS>ܘܐܼܟܠܬ ܡܫܡܥܬܐ ܩܠܐ ܕܕܟܝܘܬܐܿ<EOS>ܕܦܘܡܟ ܙܡܿܪ ܗܘܐ<EOS>
ܟܠ ܝܘܡ ܡܬܩܛܦܝܢ ܦܐܪ̈ܐ ܕܣܘ̈ܟܬܟ<EOS>
ܘܥܼܓܠ ܡܬܝܠܕܝܢ ܚܪ̈ܢܐ ܚܠܦܝܗܘܢܼ<EOS>ܕܟܠܝܘܡ ܡܬܝܠܕܝܢ<EOS>
ܬܘܟܠܢܟ ܡܪܟ ܕܢܨܒܗ ܠܩܢܘܡܟܼ<EOS>ܥܠ ܡ̈ܝܐ ܚܝ̈ܐܼ ܘܟܠ ܝܘܡ ܡܦܪܥ ܗܘܝܬ܇<EOS>
ܦܐܪܐ ܕܬܩܢܘܬܐ<EOS>
ܫܠܝܚܐ ܟܬܼܒ ܣܦܼܪܐ ܕܪܘܚܐܼ ܘܩܒܠܬܝܗܝ<EOS>ܬܗܼܪ ܒܟ ܕܬܚܿܬܝܗܝ ܘܠܐ ܗܘܐ ܕܩܪܝܬܗܝܼ<EOS>ܐܠܐܼ ܕܢܛܪܬܝܗܝ<EOS>
ܫ̈ܒܝܠܐ ܒܫ̈ܘܚܠܦܐ ܕܪܫܼ ܠܟ ܒܦܘܩ̈ܕܢܘܗܝܼ<EOS>ܘܗܼܘܝܬ ܗܠܟܐ ܕܣܿܦܩ ܠܐܘܪ̈ܚܬܐܿ<EOS>ܕܚܘܝ ܕܪܘܫܐ<EOS>
ܒܟܘܪܐ ܕܐܘ̈ܠܨܢܘܗܝ ܥܼܒܪܬܿ ܚܐܪܘܬܟ<EOS>ܒܕܝܠܗ ܚܿܙܐ ܗܘܝܬ ܒܕܝܠܟ ܪܘܙ ܗܘܝܬܼ<EOS>ܕܕܡܿܝ ܒܗ ܥܡܼܠܟ<EOS>
ܒܝܡܐ ܘܒܝܡ̈ܡܐ ܐܟܪܙܬ ܘܐܬܛܿܪܦܼ<EOS>ܘܗܐ ܒܝܡܐ ܐܦ ܐܢܬܼ ܘܒܐܪܒܥ ܦܢܝ̈ܬܐܿ<EOS>ܒܥܕܬܐ ܥܡܼܠܟ<EOS>
ܨܦܬܐ ܗܿܝ ܕܟܬܼܒ ܫܠܝܚܐ ܠܒܫܬܗܿ ܗܘܝܬ<EOS>
ܘܡܛܠ ܥܕ̈ܬܐ ܒܟܠ ܕܘܟ ܥܿܡܠ ܗܘܝܬܼ<EOS>ܕܠܡܪܟ ܬܢܝܚ<EOS>
ܠܫܘܪܐ ܕܚܪܝܢܐܼ ܒܫܝܢܟ ܬܿܪܥ ܗܘܝܬ<EOS>ܘܪ̈ܡܬܐ ܕܪܘܓܙܐ ܒܚܘܒܐ ܡܡܟܟ ܗܘܝܬܼ<EOS>ܕܥܕܬܐ | ܬܫܬܝܢ<EOS>
ܝܘܩܪܐ ܝܩܝܪܐ ܚܫܒܬܝܗܝ ܩܠܝܠܐܼ<EOS>ܕܥܼܡܠܐ ܡܘܣܦ ܗܘܝܬܼ<EOS> ܕܠܐܓܪܐ ܥܿܗܕ ܗܘܝܬ܇<EOS>
ܕܩܨܝܨ ܠܠܐܝܘܬܟ<EOS>
ܒܥܘܬܐ ܫܿܐܠܬ ܘܠܫܪܒܟ ܩܿܪܒܬ<EOS>
ܢܦܪܐ ܒܟ ܠܫܢܝ ܕܪܚܡܬܟ ܬܪܥܝܬܝܼ<EOS>ܠܡܪܟ ܐܫܦܪ ܒܟ<EOS>
<EOS> ܕܐܪܒܥܐܼ ܒܪ ܩܠܗ <EOS>ܠܫܪܒܟ ܥܿܛܦ ܐܢܐ ܕܡܢܟ ܐܬܥܕܪ<EOS>
ܕܐܚܒܒ ܚܘܒܟ ܕܠܐ ܫܿܪܐ ܡܓܢ܇ ܠܗܘܢܐ ܕܗܿܕܣ ܒܗ<EOS>
ܟܠܝܘܡ ܒܿܥܐ ܗܿܘܝܬ ܕܚܙܝܬܝ ܐܨܕ ܒܟ<EOS>
ܘܕܚܕܝ ܒܟ ܡܕܥܝ ܬܒܣܡ ܒܟ ܒܥܘܬܝܼ<EOS>ܘܬܩܕܝܟ ܪܚܡܬܝ<EOS>
ܪܥܝܢܝ ܪܦܬܿ ܒܟ ܘܠܫܢܝ ܐܿܠܨ ܠܗܼ<EOS>ܕܠܐ ܣܿܦܩ ܓܠܝܐ ܕܢܿܦܩܼܟ ܟܣ̈ܝܬܐܿ<EOS>ܕܡܬܚܿܫܒ ܗܘܢܐ<EOS>
ܕܒܥܼܐ ܕܢܬܗܪ ܒܟ ܐܬܿܐܼ ܘܚܿܙܐ ܗܘܐܿ<EOS>ܥܘܡܪܟ ܕܡ̈ܣܟܢܐ ܘܐܝܕܟ ܕܝܗܘ̈ܒܐܿ<EOS>ܕܥܕ ܝܿܠܕܐ ܒܛܢܼܬ<EOS>
ܟܠܝܘܡ ܙܪܥܿ ܗܘܝܬ ܘܐܘܨܪܟ ܣܿܓܐ ܗܘܐܼ<EOS>ܘܐܝܕܟ ܕܪܘܝܚܐܼ ܠܐ ܙܟܼܬ ܠܥܘܬܪܟ ܕܒܐܝܕܟ܇<EOS>
ܡܪܟ ܝܗܿܒ ܗܘܐ<EOS>
ܡܣܟܝܢ ܗܘܐ ܥܘܡܪܟ ܘܐܝܕܟ ܥܬܝܪܐܼ݂<EOS>
ܕܟܠܝܘܡ ܡܠܝܐ ܗܘܬ ܠܟܦ̈ܢܐܢ ܬܘܪܣܝܐܿ<EOS>ܦܐܪ̈ܐ ܕܙܕܩ̈ܬܐ<EOS>
ܠܥܝܕܐ ܕܐܝܕܟܼ ܡܪܢ ܙܐܢ ܗܘܐܿ<EOS>ܕܥܝܕܟ ܢܩܘܐ ܕܐܩܢܝܬܗܿ ܠܥܝܕܟ܇<EOS>
ܪ̈ܚܡܼܐ ܕܝܗܘܒܐ<EOS>
ܬܘ̈ܢܐ ܕܥܘܡܪܟ ܣܦܝܩܝܢ ܘܣܪܝܩܝܼܢ<EOS>ܘܥܘܒ̈ܐ ܕܨܒ̈ܥܬܟ ܡܿܠܼܝܼܢ ܘܡܬܐܫܕܝܢ܇<EOS>
ܠܟ̈ܦܢܐ ܣܒܥܘܬܐ<EOS>
ܐܙܼܕܟܼܝܬܿ ܐܝܕܟ ܕܪܒܼܐ ܠܗ ܓܙܟ<EOS>
ܕܬܬܠ ܡܡܿܪܐ ܘܝܬ ܘܡܠܘܐܟ ܥܫܢܟܼ<EOS>ܕܡܪܟ ܪܒ ܡܢܟ<EOS>
ܘܕܥܒܼܕܬ ܦܘܩ̈ܕܢܘܗܝ ܥܒܼܕ ܗܼܘ ܨܒܝܢܟܼ<EOS>ܕܩܪܝܬܝܗܝ ܘܥܢܟ ܘܟܫܼܐ ܣܝܡ̈ܬܐܿ<EOS>ܕܐܝܕܟ ܬܫܬܒܚ<EOS>
ܫܩܠܬ ܡܢ | ܡܪܟ ܐܓܪܐ ܚܠܦ ܕܝܠܟܼ<EOS>ܘܥܦܗܿ ܘܡܘܣܦ ܠܟ ܕܐܠܼܦܬ ܠܚܪ̈ܢܐܿ<EOS>ܕܢܚܙܘܢ ܘܢܕܡܿܘܢܿ<EOS>
ܐܝܟ ܝܐܝܒܐ ܠܨܘܡܐ ܒܚܘܒܐ ܩܿܪܒ ܗܘܝܬ<EOS>
ܘܫܿܪܝܬܼ ܒܡܫܟܐ ܠܟܪܣܐ ܒܒ̈ܣܝܬܐܼ<EOS>ܒܘܣܡܟܼ ܒܥܕܢ<EOS>
ܠܐ ܐܟܠܼܬ ܝܥܢܐܝܬܼ ܘܠܐ ܨܡܼܬ ܚܬܝܪܐܝܬ<EOS>ܦܿܠܓܼܬ ܡܬܩ̈ܠܐ ܠܘܩܒܠ ܛܥܘ̈ܢܐܼ<EOS>ܘܗܠܝܼܢ ܠܟܘܠܠܟ<EOS>
ܘܐܡܬܝ ܕܐܟܿܠ ܗܘܝܬ ܠܨܘܡܐ ܦܿܠܚ ܗܘܝܬ<EOS>
ܕܦܬܘܪܟ ܕܟܝܐ ܐܘܟܠܗ ܨܘܡܐ ܗܘܐܼ<EOS>ܕܦܓܪܐ ܗܘ ܣܡܟ ܗܘܝܬ<EOS>
ܕܠܐ ܢܬܚܼܒ ܓܘܫܡܐ ܘܢܦܘܫ ܡܢ ܪܗܛܐܼ<EOS>ܙܟܝܬܝܗܝ ܕܠܐ ܬܥܪܘܩ ܡܢ ܓܘܗ ܢܦܫܐܿ<EOS>ܥܕ ܣܥܪܐ ܐܘܪܚܗܿ<EOS>
ܨܝܡܐ ܛܪܩܐ ܠܐ ܥܒܪܟ ܣܒܐ <EOS>ܘܕܒܩܘܟ ܕܡܚܝܠܝܼܢ ܘܐܡܬܢܬܝܗܝ ܨܘܡܟ܇<EOS>
ܠܘܩܒܠ ܗ̈ܠܟܐ<EOS>
ܠܐ ܐܬܚܬܪ ܨܘܡܟ ܥܠ ܐܝܢܐ ܕܡܚܼܝܠ<EOS>
ܘܠܐ ܐܬܢܙܪ ܦܘܡܟ ܥܠ ܐܝܢܐ ܕܐܟܿܠܼ<EOS>ܕܥܡ ܟܠ ܟܠ ܬܗܘܐ<EOS>
ܬܗܪܐ ܚܼܙܝܢ ܚܢܢ ܒܟ ܢܫܒܚ ܠܦܘܪܫܢܟ<EOS>
ܕܟܕ ܐܟܿܠܼܬ ܨܘܡܐ ܗܘ<EOS> ܘܟܕ ܨܝܿܡܼܬ ܐܘܟܠܐ ܗܘܼ<EOS>ܘܥܒܿܕܗܘܢܼ ܚܕ ܗܘ<EOS>
ܐܟܠܼܬ ܓܝܪ ܕܠܐ ܬܚܣܪ<EOS> ܘܨܡܼܬ ܬܘܒܼ ܕܠܐ ܬܟܫܠ<EOS>ܐܘܟܠܟ ܥܘܕܪܢܐ ܗܘ ܘܨܡܟ ܝܘܬܪܢܐ ܗܘܼ<EOS>ܕܡܘܼܬܟ ܬܩܘܐ ܒܢ<EOS>
ܫܿܠܡܼܬ ܕܟ̈ܬܝܒܢ ܘܠܐ ܐܟܠܼܬ ܒܠܚܘܕܝܟ<EOS>
ܘܒܕܓܘܢ ܨܐܡ ܗܘܝܬ ܕܥܡ ܟܠ ܟܠ ܬܗܘܐܼ<EOS>ܕܠܣܡ̈ܝܟܐ ܬܥܕܪ<EOS>
ܐܘܪܬ ܦܬܘܪܟ ܒܕܡܘܬ ܬܘܪܓܡܟܼ<EOS>ܕܦܘܡܟ ܩܕܝܫܐ ܫܒܚ ܙܗܝܐܝܬܼ<EOS>ܘܐܟܼܠ ܕܟܝܐܝܬ<EOS>
ܕܡܿܠܠ ܟܣ̈ܝܬܐ ܘܐܟܼܠ ܕܟܝ̈ܬܐ<EOS>
ܘܬܪܓܡ ܥܠ ܨܘܡܐ ܘܚܣܼܠ ܣ̈ܦܘܬܗܼ<EOS>ܕܡܠܬܗܼ ܒܗ ܬܫܠܡ<EOS>
ܘܥܕܪ ܠܢ | ܨܘܡܟ ܘܐܘܬܪ ܦܬܘܪܟܼ<EOS>ܕܐܕܢܐ ܪܘܼܙܬ ܒܟܼ ܘܟܪܣܐ ܙܓܼܪܬ ܒܟ܇<EOS>
ܪܓܼܬ ܒܘܣܪܢܐ<EOS>
ܠܟܠ ܐܢܫ ܕܡܿܠܦ ܗܘܝܬ ܕܡܘܬܼܐ ܩܐܡ ܗܘܝܬ<EOS>
ܕܫܠܝܚܐ ܕܟܬܼܒ ܢܚܕܐ ܕܫܡܠܝܬܝܗܝܼ<EOS>ܕܒܩܢܘܡܟ ܚܿܙܝܼܬ<EOS>
ܒܥܕܬܐ ܙܗܝܘܬܟ ܒܫܘܩܐ ܢܟܦܘܬܐܼ<EOS>ܥܕܬܐ ܛܥܝܢ ܠܒܟ ܒܟܠ ܕܘܟ ܕܫܿܪܐ ܗܘܐܿ<EOS>ܦܓܪܟ ܩܕܝܫܐ<EOS>
ܥܢܐ ܕܪܚܡܬܟ ܒܟܠ ܕܘܟ ܠܘܝܐ ܠܟܼ<EOS>ܕܬܐܬܪ ܡܢ ܩܠܟ ܘܬܪܥܐ ܒܚܙܬܟ<EOS>
ܛܘ̈ܦܣܐ ܡܢ ܦܓܪܟ<EOS>
<EOS> ܕܚܡܫܐܼ ܒܪ ܩܠܗ <EOS>ܡܟܝܠ ܐܫܬܒܗܪ ܕܐܝܓܘܢܝ ܐܫܿܬܠܡܼ<EOS>ܘܬܨܘܬܢܝ ܦܪܘܩܝ ܕܩܿܢܝܬ ܓܠܝܘܬܐܿ<EOS>ܕܠܐ ܥܿܨܝܬ ܦܘܩܕܢܟ<EOS>
ܒܥܕܢ ܦܘܪܫܢܐ ܙܕܩ ܫܘܒܗܪܐܼ<EOS>ܕܠܐ ܐܝܬ ܬܘܟܠܢܐ ܥܕܡܐ ܠܥܘܢܕܢܐܼ<EOS>ܕܢܟܠܐ ܡܠܝܢ ܚ̈ܝܐ<EOS>
ܟܠ ܝܘܡ̈ܝ ܚܝ̈ܝ ܒܩܢܛܐ ܡܗܠܟ ܗܿܘܝܬ<EOS>
ܕܡܛܘܠ ܡܪ̈ܗܛܝ ܒܨܦܬܐ ܪܕܿܐ ܗܿܘܝܬܼ<EOS>ܡܟܝܠ ܦܫ ܩܢܛܐ<EOS>
ܚܼܬܿܡܐ ܗܘ ܥܘܢܕܢܐ ܕܢܿܛܪ ܬܓܘܪܬܐܼ<EOS>ܕܡܩܿܒܠ ܪܗܛܐ ܘܡܿܫܠܼܡ ܓܘܥܠܢܐܼ<EOS>ܠܟܠܢܫܼ ܐܝܟ ܥܼܡܠܗ<EOS>
ܡܬܚܝܒܠܝܢ ܦܓܪ̈ܐ ܘܡܬܢܛܪܝܢ ܥܼܡ̈ܠܐ<EOS>
ܘܡܬܢܚܡܝܢ ܓܘܫ̈ܡܐ ܘܐܬܿܝܢ ܣܘܥܪ̈ܢܐܼ<EOS>ܘܡܢܗܘܢ ܦܘܪ̈ܥܢܐ<EOS>
ܫܬܩ ܡܠܼܐ ܙܒܢܐ ܦܓܪܐ ܥܠ ܥܦܪܐܼ<EOS>ܘܐܝܟ ܕܒܼܛܠ ܙܘ̈ܥܘܗܝ ܠܐ ܡܬܛܥܝܢ ܥܼܡ̈ܠܘܗܝܼ<EOS>ܕܟܬܘܒܗܘܢ ܚܟܝܡ<EOS>ܣܥܪܢܢ ܘܛܥܝܢܢ ܘܐܢܬ ܢܿܛܪܬܼ ܕܝܠܼܢ<EOS>ܒܥܕܢ ܢܘܚܡܐ ܡܬܩܪܝܢ ܒܡܫܡܥܬܢ܇<EOS>
ܥ̈ܒܿܕܐ ܕܦܠܚܢܢ<EOS>
ܘܕܛܼܥܐ ܛܒ̈ܬܗ ܢܒ̈ܥܢ ܩܕܡ ܥܝܢ̈ܘܗܝܼ<EOS>ܘܛܘܒܘܗܝ ܡܐ ܕܚܼܙܐ ܕܠܐ ܥܒܪ ܠܛܒ̈ܬܗ<EOS>
ܡܢܝܢ ܒܝ̈ܫܼܬܗ<EOS>
ܒܥܠܡܐ ܩܿܢܛ | ܗܿܘܝܬ ܕܐܬܢܐ ܠܟ ܥܼܡ̈ܠܝܼ<EOS>ܕܒܝܫܼܐ ܒ̈ܥܼܠܠܬܐ ܦܚ̈ܐ ܛܿܡܪ ܗܘܐܼ<EOS>ܦܿܠܛܬ ܡܢ ܢܫ̈ܒܘܗܝ<EOS>
ܥܠ ܬܪܥܟ ܩܿܡܬ ܒܠܠܝܐ ܘܒܐܝܡܡܐܼ<EOS>ܕܢܣܿܝܬ ܕܠܐ ܫܿܪܝܼܬ ܡܓܢ ܠܢܩ̈ܘܫܐܿ<EOS>ܐܢ ܡܓܪܝܢ ܪܘܚܐ<EOS>
ܠܡܐܐ ܫ̈ܢܝܢ ܚܝ̈ܝ ܒܐܓܪܐ ܡܛܘ ܥܡܟܼ<EOS>ܘܐܝܟ ܝܘܡܐ ܩܕܡܐ ܥܿܡܠܬ ܒܐܚܪܝܐܼ<EOS>ܕܠܟ ܐܣܓܐ ܐܫܦܪ<EOS>
ܐܿܘܪܬ ܓܘܪܓܐ ܐܝܟ ܣܝܡܬܐ ܠܒ̈ܢܝܼ<EOS>ܕܢܩܢܘܢ ܡܪ̈ܗܛܐ ܕܒܝܘܡ ܥܘܢܕܢܐܿ<EOS>ܡܩܢܝܢ ܫܘܒܗܪܐ<EOS>
ܫܡܥܬܟ ܦܪܘܩܐ ܘܢܿܛܪܬ ܦܘܩܕܢܟܼ<EOS>ܘܡܟܝܠ ܒܥܿܐ ܐܢܢܐ ܦܘܫܪܢܐ ܕܡܿܠܝܟ܇<EOS>
ܠܟܐܢ̈ܐ ܕܢܩܦܘ ܠܟ<EOS>
ܟܠܝܘܡ ܣܛܢܐ ܩܪ̈ܒܘܗܝ ܡܚܿܠܦ ܗܘܐ<EOS>
ܒܣܟܪܐ ܕܗܝܡܢܘܬܝ ܓܐܪ̈ܘܗܝ ܡܘܪܥ ܗܿܘܝܬܼ<EOS>ܘܬܿܒܪܬ ܙܟܘܬܗ<EOS>
ܠܐ ܥܿܒܕܬ ܪܓܬܝ ܒܫܪܝܢܝ ܫܪ̈ܝܬܐ<EOS>
ܘܠܐ ܗܘܼܐ ܠܠܘܠܝܬܐ ܐܬܪܐ ܒܬܢܘܪܐܼ<EOS>ܕܟܘܪܟ ܢܣܟܗ ܠܝ<EOS>
ܐܝܬܒ ܘܨܿܠܿܐ ܠܝ ܒܝܫܼܐ ܘܠܐ ܨܕܢܝܼ<EOS>ܘܚܙܢܝ ܘܟܼܪܝܝܬܿ ܠܗ ܕܠܐ ܣܡ ܒܦܿܠܚܟ܇<EOS>
ܚܕܐ ܫܘܡܬܐ ܕܣܢܝܐ<EOS>
ܥܒܿܪܬ ܒܝܬ ܢܟ̈ܠܘܗܝ ܘܠܐ ܥܪܩܠܘܢܝ ܢܫ̈ܒܘܗܝܼ<EOS>ܘܩܿܡܬ ܒܩܪ̈ܒܘܗܝܼ ܘܢܿܛܪܬ ܗܕܡ̈ܝ܇<EOS>
ܡܢ ܣܘܪܛܬܐ ܕܓܐܪܗ<EOS>
ܠܐ ܨܕܢܝ ܢܟܠܗ ܘܠܐ ܕܒܨܢܝ ܣܝܦܗܼ<EOS>ܕܫܿܬ ܒܝܬ ܦܚ̈ܘܗܝ ܘܥܒܿܪܬ ܒܝܬ ܓܐܪ̈ܘܗܝܼ<EOS>ܘܢܿܦܩܬ ܙܟܝܐ<EOS>
ܠܟ ܚܕܘܬܐ ܒܥܘܢܕܢܝ ܕܢܿܛܪܬ ܩܢܘܡܝ ܕܟܝܐܼ<EOS>ܘܠܒܥܠܕܒܒܝ ܐܒܠܐ ܕܠܐ ܚܝܒܢܝ ܢܟܠܗ܇<EOS>
ܘܠܐ ܐܚܣܪܢܝ ܓܐܪܗ<EOS>
ܥܡܝ ܚܼܙܩܬܿ ܚܕܘܬܝ ܕܠܟ ܚܕܘܬܐ ܗܘ ܥܘܢܕܢܝܼ<EOS>ܘܕܡܥܩ ܒܥܠ ܪܕܐ ܛܒ ܪܘܙܐ ܬܪܥܝܬܝܿ<EOS>ܕܦܿܠܛܬ ܘܠܐ ܠܒܟܢܝ<EOS>
ܫܒܩܬܢܝ ܥܡ ܒܝܼܫܐ ܕܐܥܒܕ ܬܟܬܘܫܐܼ<EOS>ܘܠܐ ܐܿܙܥܪܬ ܫܘܒܚܟ | ܕܠܐ ܐܙܕܟܝ ܥܒܼܕܟ܇<EOS>
ܡܢ ܣܢܐܐ ܕܩܘܫܬܟ<EOS>
ܒܥܘܕܪܢܟ ܦܪܘܩܝ ܩܪܒܗ ܡܫܿܗܐ ܗܘܿܝܬܼ<EOS>ܘܟܠ ܝܘܡ ܡܿܩܼܪܒ ܗܘܐ ܘܟܠ ܝܘܡ ܒܗܿܬ ܗܘܐܼ<EOS>ܒܙܝܢܟ ܙܟܐ ܗܿܘܝܬ<EOS>
ܠܐ ܙܟܢܝ ܒܩܪ̈ܒܘܗܝ ܕܥܡܝ ܗܘܬ ܛܝܒܘܬܟܼ<EOS>ܗܦܼܟ ܣܡ ܠܝ ܫܕܠܐ<EOS> ܘܐܢܐ ܕܢܣܝܬܗܼ<EOS>ܒܣܿܪܬ ܪ̈ܓܝܓܬܗ<EOS>
ܚܡܪܗ ܡܣܠܐ ܗܘܿܝܬ ܕܚܠܟ ܥܗܕ ܗܘܿܝܬܼ<EOS>ܦܘܪ̈ܦܥܐ ܫܿܛܬ ܕܥܗܿܕܬ ܠܡܪܪ̈ܐ܇<EOS>
ܕܦܠܚܼܘܗܝ ܩܿܪܒܘ ܠܟ<EOS>
ܙܩܿܦܬ ܠܟ ܚܝ̈ܝ ܕܪܢܿܝܬ ܒܨܠܝܒܟܼ<EOS>ܘܦܫܿܛܬ ܠܟ ܐܝ̈ܕܝ ܕܚܿܙܝܬ ܥܠ ܩܝܣܐܿ<EOS>ܕܝܠܟ ܕܡ̈ܬܝܚܢ<EOS>
ܒܙܚܟ ܫܿܡܥ ܗܘܿܝܬ ܘܒܐܝܩܪ ܡܒܣܐ ܗܘܿܝܬܼ<EOS>ܪܘܩܟ ܥܿܗܕ ܗܘܿܝܬ ܘܠܩܢܘܡܝ ܐܿܠܨ ܗܘܿܝܬ܇<EOS>
ܕܢܛܥܢ ܘܢܣܝܒܪ<EOS>
ܒܟܘܬܝܢܟ ܕܐܫܠܚܘ ܫܿܛܬ ܠܠܒܘܫܐ<EOS>ܕܝܩܪܬܗ ܠܨܥܪܟ ܒܠܒܘܫܝ ܕܡܡܟܟܼ<EOS>ܟܣܢܝ ܬܫܒܘܚܬܟ<EOS>
