ܕ ܒܰܪ ܩܳܠܶܗ<EOS>ܡܰܬܩܰܢ ܗ̱ܘܳܐ ܠܺܝ<EOS>ܟܽܘܪܣܳܝ ܒܰܫܝܽܘܠ<EOS>ܘܩܳܡ ܚܰܕ ܡܺܝܬܳܐ<EOS>ܣܰܚܦܰܢܝ̱ ܡܶܢܶܗ<EOS>ܟܽܠܢܳܫ ܡܶܢܝ̱ ܗܽܘ ܕܚܶܠ ܗ̱ܘܳܐ ܒܰܠܚܽܘܕ<EOS>ܘܶܐܢܳܐ ܡܶܢ ܐ̱ܢܳܫ ܠܳܐ ܕܶܚܠܶܬ ܩܶܢܛܳܐ ܘܨܶܦܬܳܐ ܒܶܝܬ ܚܰܝ̈ܶܐ<EOS>ܫܠܳܡܳܐ ܘܫܰܝܢܳܐ ܒܶܝܬ ܡܺܝ̈ܬܶܐ<EOS>ܒܓܰܒܪܳܐ ܩܛܺܝܠܳܐ<EOS>ܗܳܐ ܥܰܠ ܠܳܗ̇ ܫܶܒܝܳܐ ܠܰܫܝܽܘܠ<EOS>ܐܶܢܳܐ ܠܟܽܠܢܳܫ ܫܳܒܶܐ ܗܘܺܝܬ<EOS>ܒܰܪ ܫܰܒܝܳܐ ܕܰܫܒܺܝܬ ܫܒܳܢܝ̱<EOS>ܕܰܫܒܺܝܬܶܗ ܕܰܒܪܳܗ̇ ܘܶܐܙܰܠ ܠܦܰܪܕܰܝܣܳܐ<EOS>ܥܽܘܢܺܝܬܳܐ ܒܪܺܝܟ ܕܰܐܚܺܝ ܡܺܝ̈ܬܶܐ ܕܰܫܝܽܘܠ ܒܰܨܠܺܝܒܶܗ<EOS>ܟܽܠܢܳܫ ܡܶܢܝ̱ ܗܽܘ<EOS>ܩܰܒܶܠ ܣܰܓܺܝ<EOS>ܘܶܐܢܳܐ ܡܶܢ ܚܰܕ<EOS>ܩܰܒܠܶܬ ܒܰܠܚܽܘܕ<EOS>ܡܼܰܢܽܘ ܒܰܒ̈ܢܰܝ ܐ̱ܢܳܫܳܐ ܕܰܟܐܶܝܢ ܐܰܟܘܳܬܝ̱<EOS>ܘܰܡܛܳܗ̇ ܙܰܒܢܳܐ ܠܰܬܪܺܝܨܽܘܬܝ̱<EOS>ܐܶܢܳܐ ܠܟܽܠܢܳܫ ܪܳܚܶܡ ܐ̱ܢܳܐ<EOS>ܘܰܕܣܳܢܶܐ ܠܺܝ ܗܼܽܘ ܝܳܕܰܥ<EOS>ܠܳܐ ܝܳܕܰܥ ܐ̱ܢܳܐ ܡܶܢ ܝܰܘܡ̈ܰܝ<EOS>ܫܽܘܚܕܳܐ ܡܰܢܽܘ ܒܰܐܦ̈ܰܝ ܡܰܠܟ̈ܶܐ ܠܳܐ ܢܶܣ̇ܒܶܬ<EOS>ܒܺܝ ܡܶܬܟܰܪܙܳܐ ܫܰܘܝܽܘܬܳܐ<EOS>ܕܰܠܥܰܒܼܕܳܐ ܘܡܳܪܶܗ ܒܰܫܝܽܘܠ ܡܫܰܘܶܐ ܐ̱ܢܳܐ<EOS>ܩܕܳܡ ܐܰܠܳܗܰܐ ܗ̱ܘ<EOS>ܡܫܰܡܶܫ ܐ̱ܢܳܐ<EOS>ܕܠܰܝܬ ܠܘܳܬܶܗ<EOS>ܡܰܣܰܒ ܒܰܐܦ̈ܶܐ<EOS>ܡܰܢܽܘ ܐ̱ܚܪܺܢܳܐ ܕܰܢܣܰܝܒܰܪ ܐܰܟܘܳܬܝ̱<EOS>ܕܰܡܨܶܛܚܳܐ ܐ̱ܢܳܐ ܘܰܡܛܰܐܶܒ ܐ̱ܢܳܐ ܗܳܦܟܳܐܺܝܬ ܡܶܬܦܢܶܝܢ ܠܺܝ<EOS>ܚܽܘܒ̈ܳܠܶܐ ܛܳܒ̈ܶܐ ܕܪܳܡܶܐ ܐ̱ܢܳܐ<EOS>ܟܰܕ ܣܽܘܥܪ̈ܳܢܰܝ ܫܰܦܺܝܪ̈ܺܝܢ<EOS>ܫܶܡܝ̱ ܠܳܐ ܫܰܦܺܝܪ ܡܢܳܚ ܗܽܘ ܪܶܥܝܳܢܝ̱ ܒܰܫܪܳܪܶܗ<EOS>ܒܰܐܠܳܗܰܐ ܗ̱ܘ ܡܶܬܒܰܝܰܐ ܐ̱ܢܳܐ<EOS>ܕܟܰܕ ܛܳܒܰܐ ܗ̱ܘ ܛܠܺܝܡ ܗ̱ܽܘ ܟܽܠܝܽܘܡ ܘܰܡܣܰܝܒܰܪ<EOS>ܠܣ̈ܳܒܶܐ ܚ̇ܶܣܟܰܬ<EOS>ܡܶܢ ܟܽܠ ܟܺܐܒܰܝ̈ܢ<EOS>ܐܳܦ ܠܰܛܠܳܝ̈ܶܐ<EOS>ܡܶܢ ܟܽܠ ܚܰܘܒܰܝ̈ܢ<EOS>ܩܪ̈ܳܒܶܐ ܟܣܰܝ̈ܳܐ ܡܰܫܠܶܐ ܐ̱ܢܳܐ ܒܰܫܝܽܘܠ<EOS>ܒܰܐܬܪܰܢ ܥܰܘܠܳܐ ܠܳܐ ܗܳܘܶܐ<EOS>ܫܝܽܘܠ ܗ̱ܽܘ ܘܰܫܡܰܝܳܐ ܒܰܠܚܽܘܕ<EOS>ܕܰܚܣܺܝ̈ܟܳܢ ܡܶܢ ܟܽܠ ܚܰܘ̈ܒܺܝܢ<EOS>ܗܳܕܶܐ ܐܰܪܥܳܐ ܕܒܰܡܨܰܥܬܳܐ<EOS>ܥܰܘܠܳܐ ܫܪܶܐ ܒܳܗ̇ ܒܰܕܓܽܘܢ ܐܰܝܢܳܐ ܕܦܳܪܽܘܫܰܐ ܗ̱ܘ<EOS>ܐܰܘ ܠܰܫܡܰܝܳܐ ܢܰܣܶܩ ܠܶܗ<EOS>ܘܶܐܢ ܥܶܛܠܳܐ ܗ̱ܝ ܢܶܚܽܘܬ ܠܰܫܝܽܘܠ ܕܰܦܫܺܝܩܳܐ<EOS>ܠܚܰܕ ܒܰܪܢܳܫܳܐ<EOS>ܥܰܠ ܚܰܕ ܡܺܝܬܶܐ<EOS>ܟܽܠܢܳܫ ܪܳܗܶܛ<EOS>ܠܰܡܒܰܝܰܐܘ<EOS>ܐܶܢܳܐ ܕܶܝܢ ܕܡܺܝ̈ܬܶܐ ܣܰܓܺܝ̈ܐܶܐ ܚܼܰܝܰܘ ܠܺܝ<EOS>ܠܰܝܬ ܕܥܳܐܶܠ ܘܰܡܒܰܝܰܐ ܠܺܝ<EOS>ܥܰܠ ܣܳܛܳܢܳܐ ܕܶܐܬܪܰܥܰܡ<EOS>ܫܰܒܥܳܐ ܠܶܗ ܘܳܝ̈ܳܝܢ ܐܳܦ ܠܶܗ<EOS>ܟܰܕ ܛܳܒ ܕܳܫܶܗ ܒܰܪ ܡܰܪܝܰܡ<EOS>ܪܳܡܳܐ ܗ̱ܝ ܪܽܘܚܶܗ ܚܶܘܝܰܐ ܗ̱ܘ ܕܰܡܥܳܙܳܐ ܘܰܪܨܺܝܨ<EOS>ܦܰܩܳܚ ܠܺܝ ܕܶܐܦܶܠ ܘܶܐܣܓܽܘܕ<EOS>ܩܕܳܡ ܝܶܫܽܘܥ ܗܳܢܳܐ ܕܙܰܟܳܢܝ̱ ܒܰܨܠܺܝܒܶܗ<EOS>ܡܳܐ ܕܥܳܐܶܠ ܒܶܗ<EOS>ܒܬܰܪܥܳܐ ܕܰܫܝܽܘܠ<EOS>ܚܠܳܦ ܝܽܘܚܰܢܳܢ<EOS>ܐܰܟܪܶܙ ܩܽܘܕܡܰܘܗ̱ܝ<EOS>ܘܶܐܩܥܳܐ ܕܗܳܐ ܡܰܚܶܐ ܡܺܝ̈ܬܶܐ ܡܰܛܺܝ<EOS>ܥܼܰܒܕܳܟ ܐ̱ܢܳܐ ܡܶܟܺܝܠ ܝܶܫܽܘܥ ܡܶܛܽܠ ܦܰܓܪܳܟ ܫܟܰܪܬܳܟ<EOS>ܕܚܰܦܺܝܬܳܗ̇ ܠܰܐܠܳܗܽܘܬܳܟ<EOS>ܠܳܐ ܬܶܪܓܰܙ ܐܰܘ ܒܰܪ ܡܰܠܟܳܐ<EOS>ܥܰܠ ܓܺܙܰܒܪܳܟ ܒܦܽܘܩܕܳܢܳܟ ܦܶܬܚܶܬ ܘܶܐܚܕܶܬ<EOS>ܟܰܕ ܛܳܒ ܓܶܦ̈ܰܝ ܩܰܠܺܝܠܺܝܢ<EOS>ܒܝܰܕ ܪܶܡܙܳܟ ܗܰܘ ܪܳܗܶܛ ܐ̱ܢܳܐ ܠܟܽܠ ܓܰܒܺܝ̈ܢ<EOS>ܟܽܠ ܕܶܐܬܢܰܚܰܡܘ̱<EOS>ܠܳܐ ܗ̱ܘܰܘ ܒܽܘܟܪ̈ܶܐ<EOS>ܕܡܳܪܰܢ ܐܺܝܬܰܘܗ̱ܝ<EOS>ܒܽܘܟܪܳܐ ܕܰܫܝܽܘܠ<EOS>ܐܰܝܟܰܢ ܡܶܫܟܰܚ ܡܺܝܬܶܐ ܩܕܳܡ ܠܶܗ<EOS>ܠܗܰܘ ܚܰܝܠܳܐ ܕܒܶܗ ܐܶܬܢܰܚܰܡ<EOS>ܐܺܝܬ ܐ̱ܚܪ̈ܳܝܶܐ ܕܰܩܕܳܡܺܝܝܢ<EOS>ܘܰܙܥܽܘܪ̈ܶܐ ܕܰܗܘܰܘ ܒܽܘܟܪ̈ܶܐ<EOS>ܡܢܳܫܳܐ ܓܶܝܪ ܕܒܽܘܟܪܳܐ ܗ̱ܘܳܐ<EOS>ܐܰܝܟܰܢ ܐܶܫܟܰܚ ܕܰܐܦܪܶܝܡ ܢܣܰܒ ܒܽܘܟܪܽܘܬܶܗ<EOS>ܘܶܐܢ ܝܰܠܕܳܐ ܐ̱ܚܪܳܝܳܐ ܩܕܳܡܶܗ<EOS>ܟܡܳܐ ܢܶܩܕܽܘܡ ܡܳܪܳܐ ܘܰܒܪܳܐ ܒܢܽܘܚܳܡܶܗ<EOS>ܗܳܐ ܝܽܘܚܰܢܳܢ<EOS>ܐܰܝܟ ܟܳܪܽܘܙܳܐ<EOS>ܡܦܺܝܣ ܕܰܐܚܪܳܝܰܐ ܗ̱ܘ<EOS>ܟܰܕ ܗܽܘ ܩܰܫܺܝܫ<EOS>ܐܶܡܰܪ ܓܶܝܪ ܕܗܳܐ ܓܰܒܪܳܐ ܐܶܬܳܐ ܒܳܬܰܪܝ̱<EOS>ܘܰܗܘܳܐ ܠܶܗ ܠܰܡ ܩܕܳܡܰܝ<EOS>ܐܰܝܟܰܢ ܓܶܝܪ ܩܰܕܶܡ ܗ̱ܘܳܐ ܠܶܗ<EOS>ܠܗܰܘ ܚܰܝܠܳܐ ܕܒܶܗ ܡܰܟܪܶܙ ܗ̱ܘܳܐ<EOS>ܟܽܠ ܡܶܕܶܡ ܓܶܝܪ ܕܰܗܘܳܐ ܡܶܛܽܠ ܡܶܕܶܡ<EOS>ܐ̱ܚܪܳܝܰܐ ܗ̱ܘ ܐܳܦܶܢ ܩܰܕܡܳܝܰܐ ܗ̱ܘ<EOS>ܥܶܠܬܳܐ ܓܶܝܪ ܗܳܝ ܕܩܰܪܬܶܗ<EOS>ܩܰܫܺܝܫܳܐ ܗ̱ܝ ܐܳܦ ܩܰܕܡܳܝܳܐ ܒܟܽܠ ܡܶܕܶܡ<EOS>ܥܶܠܬܶܗ ܕܳܐܕܳܡ<EOS>ܩܰܫܺܝܫܳܐ ܗܘܳܬ<EOS>ܡܶܢ ܒܶܪ̈ܝܳܬܳܐ<EOS>ܕܠܶܗ ܐܰܬܬܩܶܢ<EOS>ܒܶܗ ܓܶܝܪ ܒܳܐܕܳܡ ܚܳܐܰܪ ܗ̱ܘܳܐ ܟܽܠܫܳܥ<EOS>ܒܳܪܽܘܝܳܐ ܟܰܕ ܗܳܐ ܒܪܳܐ<EOS>ܘܶܐܢ ܐܳܕܳܡ ܥܰܕ ܠܳܐ ܢܶܗܘܶܐ<EOS>ܩܰܫܺܝܫ ܗܽܘ ܡܶܢ ܒܶܪ̈ܝܳܬܳܐ<EOS>ܟܡܳܐ ܗܳܟܺܝܠ ܡܳܪܝ̱ ܬܶܬܩܰܫܰܫ<EOS>ܗܳܝ ܐ̱ܢܳܫܽܘܬܳܟ ܒܰܐܠܳܗܽܘܬܳܟ<EOS>ܗܳܝ ܕܺܐܝܬܶܝܗ̇ ܡܶܢ ܥܳܠܰܡ ܥܰܡ ܝܰܠܽܘܕܳܟ<EOS>ܠܳܟ ܫܽܘܒܚܳܐ ܘܒܺܐܝܕܳܟ ܠܰܐܒܽܘܟ ܡܶܢ ܟܽܠܰܢ<EOS>ܠܳܟ ܬܶܫܒܽܘܚܬܳܐ<EOS>ܕܰܐܢ̱ܬ ܗܽܘ ܩܕܳܡܰܝ<EOS>ܒܰܐܠܳܗܽܘܬܳܟ<EOS>ܘܰܒܐ̱ܢܳܫܽܘܬܳܟ<EOS>ܐܳܦܶܢ ܓܶܝܪ ܩܰܕܶܡ ܐܶܠܺܝܳܐ ܘܰܣܠܶܩ<EOS>ܠܳܐ ܡܨܶܐ ܩܕܳܡ ܠܶܗ ܠܰܐܝܢܳܐ<EOS>ܕܡܶܛܽܠܳܬܶܗ ܐܶܣܬܰܠܰܩ<EOS>ܕܰܬܠܶܐ ܗܽܘ ܪܳܙܶܗ ܒܰܫܪܳܪܳܟ<EOS>ܘܳܐܦܶܢ ܩܕܳܡܰܘܗ̱ܝ ܓܰܠܝܳܐܺܝܬ<EOS>ܐ̱ܪ̈ܳܙܶܐ ܠܩܽܘܫܬܳܟ ܩܕܳܡܰܝ ܗܽܘ ܠܗܽܘܢ ܟܰܣܝܳܐܺܝܬ<EOS>ܩܰܕܡܳܝܗ̱ܝ ܒܶܪ̈ܝܳܬܳܐ ܠܳܐܕܳܡ<EOS>ܩܕܺܝܡ ܗܽܘ ܠܗܶܝܢ ܕܡܶܛܽܠܳܬܶܗ ܐܰܬܬܩܶܢ<EOS>ܡܳܪܝ̱ ܥܒܰܕ ܠܺܝ<EOS>ܗܰܘ ܢܽܘܚܳܡܳܐ<EOS>ܠܳܐ ܕܰܩܛܺܝܪܳܟ<EOS>ܐܶܠܳܐ ܕܚܽܘܒܳܟ<EOS>ܩܛܺܝܪܳܟ ܐܳܦ ܠܚ̈ܰܛܳܝܶܐ ܡܰܚܶܐ<EOS>ܪܳܥܶܐ ܗ̱ܘܳܐ ܬܽܘܒ ܐܶܣܟܰܪܝܽܘܛܳܐ ܕܢܶܓܒܶܐ ܠܶܗ ܡܰܘܬܳܐ ܕܰܫܝܽܘܠ<EOS>ܛܳܒ ܡܶܢ ܚ̈ܰܝܶܐ ܕܓܺܗܰܢܳܐ<EOS>ܥܒܼܶܕ ܠܺܝ ܗܳܟܺܝܠ ܢܽܘܚܳܡܳܐ<EOS>ܗܰܘ ܕܰܚܢܳܢܳܟ ܘܶܐܠܳܐ ܫܳܒܩܳܐ ܟܺܐܢܽܘܬܳܟ<EOS>ܐܺܝܬ ܠܳܗ̇ ܥܶܠܬܳܐ ܠܛܰܝܒܽܘܬܳܟ<EOS>ܗܳܕܶܐ ܒܰܠܚܽܘܕ ܬܥܰܗܶܕ ܠܺܝ ܕܒܳܗ̇ ܛܶܦܣܶܬ<EOS>