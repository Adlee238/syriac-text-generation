ܬܚܘܝܬܐ ܕܒ̈ܢܝ ܩܝܡܐ<EOS>
ܘܠܝܐ ܗܝ ܡܠܬܐ ܕܐܡܪܢܐ<EOS> ܘܫܘܝܐ ܗܝ ܠܡܩܒܠܘܬܗ<EOS> ܕܢܬܥܝܪ ܡܢ ܫܢܬܢ ܒܗܢܐ ܙܒܢܐ<EOS>ܘܢܫܩܘܠ ܠܒ̈ܝܢ ܥܡ ܐܝ̈ܕܝܢ ܠܘܬ ܐܠܗܐ ܠܫܡܝܐ<EOS> ܕܠܡܐ ܡܢ ܫܠܝܐ ܢܐܬܐ ܡܪܗ ܕܒܝܬܐ<EOS> ܕܡܐ ܕܐܬܐ<EOS>
ܢܫܟܚܢ ܒܥܝܪܘܬܐ<EOS> ܢܛܪ ܘܥܕܗ ܕܚܬܢܐ ܫܒܝܚܐ<EOS> ܕܢܥܘܠ ܥܡܗ ܠܓܢܘܢܗ<EOS> ܢܛܝܒ ܡܫܚܐ ܠܠܡ̈ܦܕܝܢ<EOS> ܕܢܦܘܩ<EOS>
ܠܐܘܪܥܗ ܒܚܕܘܬܐ<EOS> ܢܥܬܕ ܙܘ̈ܕܐ ܠܐܘܢܢ<EOS> ܠܐܘܪܚܐ ܕܩܛܝܢܐ ܘܐܠܝܨܐ<EOS> ܘܢܫܠܚ ܘܢܫܕܐ ܡܢܢ ܟܠܗ<EOS>
ܨܐܘܬܐ<EOS> ܕܢܠܒܫ ܢܚ̈ܬܐ ܕܡܫܬܘܬܐ<EOS> ܢܬܬܓܪ ܒܟܣܦܐ ܕܩܒܠܢ<EOS> ܕܢܬܩܪܐ ܥܒ̈ܕܐ ܟܫܝܪ̈ܐ<EOS> ܢܗܘܐ ܐܡ̈ܝܢܐ<EOS>
ܒܨܠܘܬܐ<EOS> ܕܢܥܒܪ ܐܬܪܐ ܕܒܝܬ ܩܢܛܐ<EOS> ܢܕܟܐ ܠܒܢ ܡܢ ܥܘܠܐ<EOS> ܕܢܚܙܐ ܠܪܡܐ ܒܐܝܩܪܗ<EOS> ܢܗܘܐ ܡܪ̈ܚܡܢܐ<EOS>
ܐܝܟ ܕܟܬܝܒ<EOS> ܕܢܪܚܡ ܥܠܝܢ ܐܠܗܐ<EOS> ܢܗܘܐ ܫܠܡܐ ܒܝܢܬܢ<EOS> ܕܢܬܩܪܐ ܐܚ̈ܐ ܠܡܫܝܚܐ<EOS> ܢܗܘܐ ܟ̈ܦܢܐ<EOS>
ܠܟܢܘܬܐ<EOS> ܕܢܣܒܥ ܡܢ ܦܬܘܪ ܡܠܟܘܬܗ<EOS> ܢܗܘܐ ܡܠܚܐ ܕܫܪܪܐ<EOS> ܕܠܐ ܢܗܘܐ ܡܟܘܠܬܐ ܠܚܘܝܐ<EOS> ܢܕܟܐ ܙܪܥܢ<EOS>
ܡܢ ܟܘܒ̈ܐ<EOS> ܕܢܬܠ ܦܐܪ̈ܐ ܚܕ ܒܡܐܐ<EOS> ܢܣܝܡ ܒܢܝܢܢ ܥܠ ܫܘܥܐ<EOS> ܕܠܐ ܢܬܬܙܝܥ ܡܢ ܪ̈ܘܚܐ ܘܓ̈ܠܠܐ<EOS>ܢܗܘܐ ܡܐ̈ܢܐ ܠܐܝܩܪܐ<EOS> ܕܢܬܒܥܐ ܠܡܪܢ ܠܚܘܫܚܗ<EOS> ܢܙܒܢ ܟܠܗ ܩܢܝܢܢ<EOS> ܘܢܙܒܢ ܠܢ ܡܪܓܢܝܬܐ ܕܢܥܬܪ<EOS>ܢܣܝܡ ܣܝܡܬܢ ܒܫܡܝܐ<EOS> ܕܡܐ ܕܐܙܠܢ ܢܦܬܚ ܘܢܬܒܣܡ<EOS> ܢܣܥܘܪ ܠܡܪܢ ܒܟܪ̈ܝܗܐ<EOS> ܕܢܩܪܝܢ ܘܢܩܘܡ ܡܢ<EOS>
ܝܡܝܢܗ<EOS> ܢܣܢܐ ܢܦܫܢ ܘܢܪܚܡ ܠܡܫܝܚܐ<EOS> ܐܝܟ ܕܗܘ ܪܚܡܢ<EOS> ܘܐܫܬܠܡ ܥܠ ܐܦ̈ܝܢ<EOS> ܢܝܩܪ ܠܪܘܚܗ ܕܡܫܝܚܐ<EOS>ܕܢܩܒܠ ܡܢܗ ܛܝܒܘܬܐ<EOS> ܢܗܘܐ ܡܢ ܥܠܡܐ ܢܘܟܪ̈ܝܐ<EOS> ܐܝܟ ܕܡܫܝܚܐ ܠܐ ܗܘܐ ܡܢܗ<EOS> ܢܗܘܐ ܡ̈ܟܝܟܐ<EOS>
ܘܪ̈ܡܝܣܐ<EOS> ܕܢܘܪܬܢ ܐܪܥܐ ܕܚ̈ܝܐ<EOS> ܢܗܘܐ ܐܡ̈ܝܢܐ ܒܬܫܡܫܬܗ<EOS> ܕܢܫܡܫܢ ܒܡܫܟܢܐ ܕܩ̈ܕܝܫܐ<EOS> ܢܨܠܐ<EOS>
ܨܠܘܬܗ ܒܕܟܝܘܬܐ<EOS> ܕܬܥܘܠ ܩܕܡ ܡܪܐ ܪܒܘܬܐ<EOS> ܢܗܘܐ ܫܘܬܦ̈ܐ ܒܚܫܗ<EOS> ܕܗܟܢܐ ܐܦ ܒܩܝܡܬܗ ܢܚܐ<EOS> ܢܫܩܘܠ<EOS>
ܪܘܫܡܗ ܥܠ ܦܓܪ̈ܝܢ<EOS> ܕܢܬܦܨܐ ܡܢ ܪܘܓܙܐ ܕܐܬܐ<EOS> ܕܚܝܠ ܗܘ ܓܝܪ ܝܘܡܐ ܕܐܬܐ ܒܗ<EOS> ܘܡܢܘ ܡܫܟܚ ܡܣܝܒܪ<EOS>
ܠܗ<EOS> ܐܟܬܢ ܗܘ ܘܚܡܝܡ ܪܘܓܙܗ<EOS> ܘܡܘܒܕ ܠܟܠܗܘܢ ܪ̈ܫܝܥܐ<EOS> ܢܣܝܡ ܒܪܫܢ ܣܢܘܪܬܐ ܕܦܘܪܩܢܐ<EOS> ܕܠܐ ܢܒܠܥ<EOS>
ܘܢܡܘܬ ܒܩܪܒܐ<EOS> ܢܚܙܘܩ ܚܨ̈ܝܢ ܒܫܪܪܐ<EOS> ܕܠܐ ܢܫܬܟܚ ܫ̈ܦܠܐ ܒܐܝܓܘܢܐ<EOS> ܢܩܘܡ ܘܢܥܝܪܝܘܗܝ ܠܡܫܝܚܐ<EOS>ܕܢܫܬܩ ܡܢܢ ܡܚ̈ܫܘܠܐ<EOS> ܢܣܒ ܣܟܪܐ ܠܘܩܒܠ ܒܝܫܐ<EOS> ܛܘܝܒܐ ܕܣܒܪܬܗ ܕܦܪܘܩܢ<EOS> ܢܩܒܠ ܡܢ ܡܪܢ ܫܘܠܛܢܐ<EOS>ܕܢܕܘܫ ܚܘ̈ܘܬܐ ܘܥܩܪ̈ܒܐ<EOS> ܢܢܝܚ ܡܢܢ ܪܘܓܙܐ<EOS> ܥܡ ܟܠܗ ܚܡܬܐ ܘܒܝܫܬܐ<EOS> ܨܘܚ̈ܝܬܐ ܠܐ ܢܦܩܢ ܡܢ<EOS>
ܦܘܡܢ<EOS> ܕܡܨܠܝܢ ܐܢܚܢܢ ܒܗ ܠܐܠܗܐ<EOS> ܠܐ ܢܗܘܐ ܠܝ̈ܛܐ<EOS> ܕܢܬܦܨܐ ܡܢ ܠܘܛܬܗ ܕܢܡܘܣܐ<EOS> ܢܗܘܐ ܦܥ̈ܠܐ<EOS>
ܟܫܝܪ̈ܐ<EOS> ܕܢܬܒܥ ܐܓܪܢ ܥܡ ܩܕ̈ܡܝܐ<EOS> ܢܫܩܘܠ ܝܘܩܪܗ ܕܝܘܡܐ<EOS> ܕܢܒܥܐ ܐܓܪܐ ܝܬܝܪܐ<EOS> ܠܐ ܢܗܘܐ ܦܥ̈ܠܐ<EOS>
ܒ̈ܛܠܐ<EOS> ܕܗܐ ܡܪܢ ܐܓܪܢ ܠܟܪܡܗ<EOS> ܢܬܢܨܒ ܐܝܟ ܓܘ̈ܦܢܐ ܒܓܘ ܟܪܡܗ<EOS> ܕܗܘܝܘ ܟܪܡܐ ܕܫܪܪܐ<EOS> ܢܗܘܐ<EOS>
ܓܘ̈ܦܢܐ ܛܒ̈ܬܐ<EOS> ܕܠܐ ܢܬܥܩܪ ܡܢܗ ܡܢ ܟܪܡܐ<EOS> ܢܗܘܐ ܪܝܚܐ ܒܣܝܡܐ<EOS> ܕܢܦܘܚ ܪܝܚܢ ܠܕܚܕܪܝܢ<EOS> ܢܗܘܐ<EOS>
ܒܥܠܡܐ ܡܣ̈ܟܢܐ<EOS> ܘܢܥܬܪ ܠܣܓ̈ܝܐܐ ܡܢ ܝܘܠܦܢܗ ܕܡܪܢ<EOS> ܐܒܐ ܠܐ ܢܩܪܐ ܠܢ ܒܐܪܥܐ<EOS> ܕܢܗܘܐ ܒ̈ܢܝܐ<EOS>
ܠܐܒܐ ܕܒܫܡܝܐ<EOS> ܟܕ ܡܕܡ ܠܐ ܢܗܘܐ ܠܢ<EOS> ܟܘܠ ܡܕܡ ܐܚܝܕܝܢ ܚܢܢ<EOS> ܟܕ ܐܢܫ ܠܐ ܝܕܥ ܠܢ<EOS> ܕܝܠܢ<EOS>
ܝܕܘ̈ܥܝܢ ܣܓ̈ܝܐܝܢ<EOS> ܢܚܕܐ ܒܣܒܪܢ ܒܟܠܥܕܢ<EOS> ܕܢܚܕܐ ܡܢ ܣܒܪܢ ܘܦܪܘܩܢ<EOS> ܢܕܘܢ ܢܦܫܢ ܟܢܐܝܬ ܘܢܚܝܒ<EOS>ܕܠܐ ܢܪܟܢ ܐ̈ܦܝܢ ܒܝܬ ܕܝ̈ܢܐ<EOS> ܥܠ ܟܘܪ̈ܣܘܬܐ ܘܕܝܢܝܢ ܫܪ̈ܒܬܐ<EOS> ܢܣܒ ܠܢ ܙܝܢܐ ܠܬܟܬܘܫܐ<EOS> ܛܘܝܒܗ<EOS>
ܕܐܘܢܓܠܝܘܢ<EOS> ܢܩܘܫ ܒܬܪܥܐ ܕܫܡܝܐ<EOS> ܕܢܬܦܬܚ ܩܕܡܝܢ ܘܢܥܘܠ ܒܗ<EOS> ܢܫܐܠ ܪ̈ܚܡܐ ܚܨܝܦܐܝܬ<EOS> ܕܢܣܒ ܟܡܐ<EOS>
ܕܡܬܒܥܐ ܠܢ<EOS> ܢܒܥܐ ܡܠܟܘܬܗ ܘܙܕܝܩܘܬܗ<EOS> ܕܢܩܒܠ ܒܐܪܥܐ ܬܘܣܦܬܐ<EOS> ܢܪܢܐ ܒܕܠܥܠ ܒܫܡ̈ܝܢܝܬܐ<EOS> ܘܒܗܝܢ<EOS>
ܢܬܗܓܐ<EOS> ܐܬܪ ܕܡܫܝܚܐ ܐܬܬܪܝܡ ܘܐܬܥܠܝ<EOS> ܢܫܒܘܩ ܕܝܢ ܥܠܡܐ ܕܠܐ ܕܝܠܢ<EOS> ܕܢܡܢܥܢ ܠܐܬܪܐ ܕܐܙܕܡܢܢ<EOS>
ܠܗ<EOS> ܢܛܝܪ ܥܝ̈ܢܝܢ ܠܡܪܘܡܐ<EOS> ܕܢܚܙܐ ܠܨܡܚܐ ܕܡܬܓܠܐ<EOS> ܢܪܝܡ ܓ̈ܦܝܢ ܐܝܟ ܢܫܪ̈ܐ<EOS> ܕܢܚܙܝܘܗܝ ܠܦܓܪܐ<EOS>
ܟܪ ܕܐܝܬܘܗܝ<EOS> ܢܥܬܕ ܩܘܪ̈ܒܢܐ ܠܡܠܟܐ<EOS> ܦܐܪ̈ܐ ܪ̈ܓܝܓܐ<EOS> ܨܘܡܐ ܘܨܠܘܬܐ<EOS> ܢܛܪ ܒܕܟܝܘ ܪܗܒܘܢܗ<EOS>ܕܢܗܝܡܢܢ ܥܠ ܟܠܗ ܒܝܬ ܓܙܗ<EOS> ܐܝܢܐ ܓܝܪ ܕܡܕܓܠ ܒܪܗܒܘܢܗ<EOS> ܠܐ ܫܒܩܝܢ ܠܗ ܠܡܥܠ ܠܒܝܬ ܓܙܐ<EOS> ܢܙܕܗܪ<EOS>
ܒܦܓܪܗ ܕܡܫܝܚܐ<EOS> ܕܢܩܘܡܘܢ ܦܓܪ̈ܝܢ ܒܩܠ ܩܪܢܐ<EOS> ܢܨܘܬ ܩܠܗ ܕܚܬܢܐ ܕܢܥܘܠ ܥܡܗ ܠܓܢܘܢܐ<EOS> ܢܥܬܕ<EOS>
ܪܘܡܝܢܐ ܠܚܠܘܠܗ ܘܢܦܘܩ ܠܐܘܪܥܗ ܒܚܕܘܬܐ<EOS> ܢܠܒܫ ܠܒܘܫܐ ܩܕܝܫܐ ܘܢܗܘܐ ܣܡ̈ܝܟܐ ܒܪܝܫ ܓܒ̈ܝܐ<EOS> ܡܢ<EOS>
ܕܠܐ ܠܒܫ ܠܒܘܫܐ ܕܡܫܬܘܬܐ ܡܦܩܝܢ ܠܗ ܠܚܫܘܟܐ ܒܪܝܐ<EOS> ܡܢ ܕܡܫܬܐܠ ܡܢ ܡܫܬܘܬܐ ܠܐ ܛܥܡ ܠܗ<EOS>
ܠܚܫܡܝܬܐ<EOS> ܡܢ ܕܪܚܡ ܩܘܪ̈ܝܐ ܘܬܐܓܘܪܬܐ ܡܬܓܠܙ ܠܗ ܡܢ ܡܕܝܢܬܐ ܕܩ̈ܕܝܫܐ<EOS> ܡܢ ܕܠܐ ܝܗܒ ܦܐܪ̈ܐ<EOS>
ܒܓܘ ܟܪܡܐ<EOS> ܡܬܥܩܪ ܘܡܫܬܕܐ ܠܬܫܢܝܩܐ<EOS> ܡܢ ܕܫܩܠ ܟܣܦܐ ܡܢ ܡܪܗ<EOS> ܢܦܢܐ ܠܝܗܘܒܗ ܒܝܘܬܪܢܗ<EOS> ܡܢ<EOS>
ܕܨܒܐ ܕܢܗܘܐ ܬܓܪܐ<EOS> ܢܙܒܢ ܠܗ ܩܪܝܬܐ ܘܣܝܡܬܐ ܕܒܓܘܗ<EOS> ܡܢ ܕܡܩܒܠ ܙܪܥܐ ܛܒܐ<EOS> ܢܕܟܐ ܐܪܥܗ ܡܢ<EOS>
ܟܘ̈ܒܐ<EOS> ܡܢ ܕܨܒܐ ܕܢܗܘܐ ܨܝܕܐ<EOS> ܢܫܕܐ ܡܨܝܕܬܗ ܒܟܠ ܥܕܢ<EOS> ܡܢ ܕܡܬܪܒܐ ܒܐܬܠܝܛܘܬܐ<EOS> ܡܢ ܥܠܡܐ ܢܛܪ<EOS>
ܢܦܫܗ<EOS> ܡܢ ܕܨܒܐ ܕܢܣܒ ܟܠܝܠܐ ܢܪܗܛ ܒܐܝܓܘܢܐ ܐܝܟ ܢܨܝܚܐ<EOS> ܡܢ ܕܨܒܐ ܕܢܦܠ ܒܐܣܛܕܝܐ ܕܢܬܟܬܫ<EOS>ܢܗܘܐ ܝܠܦ ܠܘܩܒܠ ܒܥܠ ܕܪܗ<EOS> ܡܢ ܕܨܒܐ ܕܢܦܠ ܒܩܪܒܐ<EOS> ܢܣܒ ܠܗ ܙܝܢܐ ܕܢܬܟܬܫ<EOS> ܢܗܘܐ ܡܪܩ ܠܗ<EOS>
ܒܟܠܥܕܢ<EOS> ܡܢ ܕܫܩܠ ܕܡܘܬܐ ܕܡ̈ܠܐܟܐ<EOS> ܡܢ ܒ̈ܢܝ ܐܢܫܐ ܢܗܘܐ ܢܘܟܪܝܐ<EOS> ܡܢ ܕܢܣܒ ܢܝܪܐ ܕܩ̈ܕܝܫܐ<EOS>ܡܣܒܐ ܘܡܬܠܐ ܢܪܚܩ ܡܢܗ<EOS> ܡܢ ܕܢܦܫܗ ܒܥܐ ܕܢܩܢܐ<EOS> ܩܢܝܢ ܥܠܡܐ ܢܪܚܩ ܡܢܗ<EOS> ܡܢ ܕܪܚܡ ܒܝܬܐ<EOS>
ܕܒܫܡܝܐ<EOS> ܒܒܢܝܢ ܛܝܢܐ ܕܢܦܠ ܠܐ ܢܥܡܠ<EOS> ܡܢ ܕܡܣܟܐ ܕܢܬܚܛܦ ܒܥ̈ܢܢܐ<EOS> ܪ̈ܟܘܒܐ ܡܨܒ̈ܬܐ ܠܐ ܢܥܒܕ<EOS>
ܠܗ<EOS> ܡܢ ܕܡܣܟܐ ܠܡܫܬܘܬܐ ܕܚܬܢܐ<EOS> ܡܫܬܘܬܗ ܕܙܒܢܐ ܠܐ ܢܪܚܡ<EOS> ܡܢ ܕܨܒܐ ܕܢܬܒܣܡ ܒܡܫܬܝܐ ܢܛܝܪܐ<EOS>ܢܪܚܩ ܡܢܗ ܪܘܝܘܬܐ<EOS> ܡܢ ܕܙܡܢ ܢܦܫܗ ܠܚܫܡܝܬܐ<EOS> ܠܐ ܢܫܬܐܠ ܘܢܗܘܐ ܬܓܪܐ<EOS> ܡܢ ܕܢܦܠ ܒܗ ܙܪܥܐ ܛܒܐ<EOS>ܠܐ ܢܫܒܘܩ ܠܒܝܫܐ ܠܡܙܪܥ ܒܗ ܙܝ̈ܙܢܐ<EOS> ܡܢ ܕܫܪܝ ܠܡܒܢܐ ܡܓܕܠܐ<EOS> ܢܚܫܘܒ ܐܢܝܢ ܠܟܠܗܝܢ ܢܦܩ̈ܬܗ<EOS>ܡܢ ܕܒܢܐ ܘܠܐ ܠܗ ܠܡܓܡܪ<EOS> ܕܠܐ ܢܗܘܐ ܓܘܚܟܐ ܠܥܒܪ̈ܝ ܐܘܪܚܐ<EOS> ܡܢ ܕܣܐܡ ܒܢܝܢܗ ܥܠ ܫܘܥܐ<EOS> ܢܥܡܩ<EOS>
ܫܬܐܣ̈ܘܗܝ<EOS> ܕܠܐ ܢܦܠ ܡܢ ܓ̈ܠܠܐ<EOS> ܡܢ ܕܨܒܐ ܠܡܥܪܩ ܡܢ ܚܫܘܟܐ<EOS> ܢܗܠܟ ܥܕ ܐܝܬ ܠܗ ܢܗܝܪܐ<EOS> ܡܢ<EOS>
ܕܕܚܠ ܕܠܐ ܢܥܪܘܩ ܒܣܬܘܐ ܡܢ ܩܝܛܐ ܢܥܬܕ ܢܦܫܗ<EOS> ܡܢ ܕܠܢܝܚܐ ܡܣܟܐ ܠܡܥܠ<EOS> ܢܛܝܒ ܠܗ ܠܫܒܬܐ<EOS>
ܢܦܩ̈ܬܗ<EOS> ܡܢ ܕܒܥܐ ܡܢ ܡܪܗ ܫܘܒܩܢܐ<EOS> ܢܫܒܘܩ ܐܦ ܗܘ ܠܚܝܒܗ<EOS> ܡܢ ܕܠܐ ܬܒܥ ܡܐܐ ܕܝܢܪ̈ܝܢ<EOS> ܪܒܘ<EOS>
ܟܟܪ̈ܝܢ ܫܒܩ ܠܗ ܡܪܗ<EOS> ܡܢ ܕܪܡܐ ܟܣܦ ܡܪܗ ܥܠ ܦܬܘܪܐ ܠܐ ܡܬܩܪܐ ܥܒܕܐ ܒܝܫܐ<EOS> ܡܢ ܕܪܚܡ ܡܟܝܟܘܬܐ<EOS>
ܗܘܐ ܝܪܘܬܐ ܒܐܪܥܐ ܕܚ̈ܝܐ<EOS> ܡܢ ܕܨܒܐ ܕܢܥܒܕ ܫܠܡܐ ܗܘܐ ܡܢ ܒܢ̈ܝܐ ܕܐܠܗܐ<EOS> ܡܢ ܕܝܕܥ ܨܒܝܢ ܡܪܗ<EOS>
ܢܥܒܕ ܨܒܝܢܗ ܕܠܐ ܢܒܠܥ ܣܓܝ<EOS> ܡܢ ܕܡܕܟܐ ܠܒܗ ܡܢ ܢܟܠܐ<EOS> ܠܡܠܟܐ ܒܫܘܦܪܗ ܢܚܙܝܢ ܥܝܢ̈ܘܗܝ<EOS> ܡܢ<EOS>
ܕܡܩܒܠ ܪܘܚܗ ܕܡܫܝܚܐ ܢܨܒܬ ܒܪ ܐܢܫܗ ܓܘܝܐ<EOS> ܡܢ ܕܐܬܩܪܝ ܗܝܟܠܗ ܕܐܠܗܐ<EOS> ܢܕܟܐ ܦܓܪܗ ܡܢ ܟܘܠܗ<EOS>
ܛܢܦܘܬܐ<EOS> ܡܢ ܕܡܥܝܩ ܠܪܘܚܗ ܕܡܫܝܚܐ<EOS> ܡܢ ܥܩ̈ܬܐ ܠܐ ܡܪܝܡ ܪܫܗ<EOS> ܡܢ ܕܫܩܠ ܦܓܪܗ ܕܡܫܝܚܐ<EOS> ܢܛܪ<EOS>
ܦܓܪܗ ܡܢ ܟܠܗ ܛܢܦܘܬܐ<EOS> ܡܢ ܕܫܠܚ ܠܒܪ ܐܢܫܐ ܥܬܝܩܐ<EOS> ܬܘܒ ܠܐ ܢܗܦܘܟ ܠܥܒܝ̈ܕܬܗ ܩܕܡ̈ܝܬܐ<EOS> ܡܢ<EOS>
ܕܠܒܫ ܠܒܪܢܫܐ ܚܕܬܐ<EOS> ܢܛܪ ܢܦܫܗ ܡܢ ܟܘܠܗ ܨܐܘܬܐ<EOS> ܡܢ ܕܠܒܫ ܙܝܢܐ ܡܢ ܡ̈ܝܐ<EOS> ܠܐ ܢܫܠܘܚ ܙܝܢܗ<EOS>
ܕܠܐ ܢܬܚܝܒ ܠܗ<EOS> ܡܢ ܕܫܩܠ ܣܟܪܐ ܠܘܩܒܠ ܒܝܫܐ<EOS> ܢܛܪ ܢܦܫܗ ܡܢ ܓܐܪ̈ܐ ܕܫܕܐ ܒܗ<EOS> ܡܢ ܕܡܬܩܛܥܐ ܠܗ<EOS>ܠܐ ܨܒܐ ܒܗ ܡܪܗ<EOS> ܡܢ ܕܪܢܐ ܒܢܡܘܣܐ ܕܡܪܗ<EOS> ܒܡܪ̈ܢܝܬܐ ܕܥܠܡܐ ܗܢܐ ܠܐ ܢܬܕܘܕ<EOS> ܡܢ ܕܡܬܗܓܐ<EOS>
ܒܢܡܘܣܐ ܕܡܪܗ<EOS> ܠܐܝܠܢܐ ܡܬܕܡܐ ܕܢܨܝܒ ܥܠ ܡܝܐ<EOS> ܡܢ ܕܬܘܟܠܢܗ ܗܘܐ ܥܠ ܡܪܗ<EOS> ܠܐܝܠܢܐ ܬܘܒ ܕܡܐ<EOS>ܕܡܫܪܪ ܥܠ ܝܒܠܐ<EOS> ܡܢ ܕܡܬܬܟܠ ܥܠ ܒܪ ܐܢܪܐ<EOS> ܡܩܒܠ ܠܗܝܢ ܠܠܘ̈ܛܬܗ ܕܐܪܡܝܐ<EOS> ܡܢ ܕܐܙܕܡܢ ܠܚܬܢܐ<EOS>ܢܥܬܕ ܢܦܫܗ<EOS> ܡܢ ܕܐܢܗܪ ܫܪܓܗ<EOS> ܠܐ ܢܫܒܩܝܘܗܝ ܕܢܕܥܟ<EOS> ܡܢ ܕܡܣܟܐ ܠܩܥܬܐ<EOS> ܢܣܒ ܠܗ ܡܫܚܐ ܒܡܐܢܗ<EOS>ܡܢ ܕܢܛܪ ܬܪܥܐ ܢܣܟܐ ܠܡܪܗ<EOS> ܡܢ ܕܪܚܡ ܒܬܘܠܘܬܐ<EOS> ܢܬܕܡܐ ܠܐܠܝܐ<EOS> ܡܢ ܕܫܩܠ ܢܝܪܐ ܕܩܕܝ̈ܫܐ<EOS> ܢܬܒ<EOS>
ܘܢܫܬܘܩ ܠܗ<EOS> ܡܢ ܕܪܚܡ ܫܠܝܐ ܢܣܟܐ ܠܡܪܗ ܠܣܒܪܐ ܕܚ̈ܝܐ<EOS>
ܐܘܡܢ ܗܘ ܓܝܪ ܚܒܝܒܝ ܒܥܠܕܪܢ<EOS> ܘܨܢܝܥ ܗܘ ܕܠܩܘܒܠܢ ܡܬܟܬܫ<EOS> ܘܠܘܩܒܠ ܚ̈ܠܝܨܐ<EOS>
ܘܢܨ̈ܝܚܐ<EOS> ܗܘ ܡܬܛܝܒ ܕܢܬܪܦܘܢ<EOS> ܫ̈ܦܠܐ ܓܝܪ ܕܝܠܗ ܐܝܬܝܗܘܢ<EOS> ܘܠܐ ܡܩܪܒ ܥܡ ܫܒܝܬܐ ܕܫܒܝܐ ܠܗ<EOS>ܡܢ ܕܐܝܬ ܠܗ ܓ̈ܦܐ<EOS> ܦܪܚ ܠܗ ܡܢܗ<EOS> ܘܠܐ ܡܛܝܢ ܠܗ ܓܐܪ̈ܐ ܕܫܕܐ ܒܗ<EOS> ܪ̈ܘܚܢܐ ܚܙܝܢ ܠܗ ܟܕ ܡܩܪܒ<EOS>ܘܠܐ ܡܫܬܠܛ ܙܝܢܗ ܒܦܓܪ̈ܝܗܘܢ<EOS> ܟܠܗܘܢ ܒ̈ܢܝ ܢܘܗܪܐ ܠܐ ܕܚܠܝܢ ܡܢܗ<EOS> ܡܛܠ ܕܚܫܘܟܐ ܥܪܩ ܠܗ ܡܢ<EOS>
ܩܕܡ ܢܗܝܪܐ<EOS> ܘܒ̈ܢܘܗܝ ܕܛܒܐ ܠܐ ܕܚܠܝܢ ܡܢ ܒܝܫܐ<EOS> ܡܛܠ ܕܕܘܫܐ ܝܗܒܗ ܠܪ̈ܓܠܝܗܘܢ<EOS> ܟܕ ܡܬܕܡܐ<EOS>
ܠܗܘܢ ܒܕܡܘܬ ܚܫܘܟܐ<EOS> ܗܘܝܢ ܠܗܘܢ ܗܢܘܢ ܢܘܗܪܐ<EOS> ܘܡܐ ܕܪܫܦ ܥܠܝܗܘܢ ܐܝܟ ܚܘܝܐ<EOS> ܗܘܝܢ ܠܗܘܢ ܗܢܘܢ<EOS>
ܡܠܚܐ<EOS> ܕܠܐ ܡܫܟܚ ܠܡܐܟܠ ܡܢܗ<EOS> ܘܐܢ ܢܬܕܡܐ ܠܗܘܢ ܒܕܡܘܬ ܐܣܦܣ<EOS> ܗܘܝܢ ܠܗܘܢ ܗܢܘܢ ܒܕܡܘܬ<EOS>
ܝܠܘ̈ܕܐ<EOS> ܘܐܢ ܢܥܘܠ ܥܠ̈ܝܗܘܢ ܒܪܓܬ ܡܟܘܠܬܐ<EOS> ܙܟܝܢ ܠܗ ܒܨܘܡܐ ܒܕܡܘܬ ܦܪܘܩܢ<EOS> ܘܐܢ ܒܪܓܬ ܥܝ̈ܢܐ<EOS>
ܨܒܐ ܕܢܬܟܬܫ ܥܡܗܘܢ<EOS> ܫܩܠܝܢ ܥܝܢ̈ܝܗܘܢ ܠܪܘܡܐ ܕܫܡܝܐ<EOS> ܘܐܢ ܒܫܘܕܠܐ ܨܒܐ ܕܢܙܟܐ ܐܢܘܢ<EOS> ܠܐ<EOS>
ܡܩܝܡܝܢ ܠܗ ܗܢܘܢ ܡܫܡܥܬܐ<EOS> ܘܐܢ ܗܘ ܕܓܠܝܐܝܬ ܨܒܐ ܕܢܬܟܬܫ ܥܡܗܘܢ<EOS> ܗܐ ܙܝܢܐ ܠܒܝܫܝܢ ܘܩܝܡܝܢ<EOS>
ܠܩܘܒܠܗ<EOS> ܘܐܢ ܗܘ ܕܒܫܢܬܐ ܨܒܐ ܕܢܥܘܠ ܥܠܝܗܘܢ<EOS> ܡܬܬܥܝܪܝܢ ܘܫܗܪܝܢ ܘܙܡܪܝܢ ܘܡܨܠܝܢ<EOS> ܘܐܢ<EOS>
ܒܩܢܝܢܐ ܢܚܬܚܬ ܐܢܘܢ<EOS> ܝܗܒܝܢ ܠܗ ܗܢܘܢ ܠܡܣ̈ܟܢܐ<EOS> ܘܐܢ ܐܝܟ ܚܠܝܐ ܥܐܠ ܥܠܝܗܘܢ<EOS> ܠܐ ܛܥܡܝܢ ܠܗ<EOS>
ܕܝܕܥܝܢ ܕܡܪܝܪܐ ܗܘ<EOS> ܘܐܢ ܒܪܓܬܐ ܕܚܘܐ ܢܠܗܩ ܐܢܘܢ<EOS> ܥܡܪܝܢ ܠܗܘܢ ܗܢܘܢ ܒܠܚܘܕܝܗܘܢ<EOS> ܘܠܐ ܥܡ<EOS>
ܒܢ̈ܬ ܚܘܐ<EOS>
ܥܠ ܓܝܪ ܥܠܘܗܝ ܥܠ ܐܕܡ ܒܝܕ ܚܘܐ<EOS> ܘܐܕܡ ܐܫܬܕܠ ܠܗ ܒܫܒܪܘܬܗ ܬܘܒ ܥܠ ܝܘܣܦ<EOS>ܒܝܕ ܐܢܬܬ ܡܪܗ<EOS> ܘܝܘܣܦ ܐܫܬܘܕܥܗ ܠܢܟܝܠܘܬܗ<EOS> ܘܠܐ ܨܒܐ ܕܢܩܝܡ ܠܗ ܡܫܡܥܬܐ<EOS> ܒܝܕ ܐܢܬܬܐ ܐܩܪܒ ܥܡ<EOS>
ܫܡܫܘܢ<EOS> ܥܕܡܐ ܕܫܩܠܗ ܠܢܙܝܪܘܬܗ<EOS> ܒܘܟܪܐ ܗܘܐ ܪܘܒܝܠ ܕܟܠܗܘܢ ܐܚ̈ܘܗܝ<EOS> ܘܒܝܕ ܐܢܬܬ ܐܒܘܗܝ ܫܕܐ<EOS>
ܒܗ ܡܘܡܐ<EOS> ܟܗܢܐ ܗܘܐ ܓܝܪ ܪܒܐ ܐܗܪܘܢ ܒܝܬ ܐܝܣܪܝܠ<EOS> ܘܡܛܠ ܡܪܝܡ ܚܬܗ ܛܢ ܒܡܘܫܐ<EOS> ܐܫܬܕܪ ܡܘܫܐ<EOS>
ܕܢܦܪܘܩ ܥܡܐ ܡܢ ܡܨܪܝܢ<EOS> ܘܕܒܪ ܥܡܗ ܡܠܟܬ ܣܢܝ̈ܬܐ<EOS> ܘܦܓܥ ܒܗ ܡܪܝܐ ܒܡܘܫܐ<EOS> ܘܒܥܐ ܕܢܩܛܠܗ<EOS> ܥܕܡܐ<EOS>
ܕܐܗܦܟ ܐܢܬܬܗ ܠܡܕܝܢ<EOS> ܙܟܐ ܕܘܝܕ ܒܟܠܗܘܢ ܬܟܬܘܫ̈ܘܗܝ<EOS> ܘܡܢ ܐܝ̈ܕܝ ܒܪܬ ܚܘܐ ܐܫܬܟܚ ܒܗ ܡܘܡܐ<EOS>ܝܐܐ ܗܘܐ ܚܡܢܘܢ ܘܫܦܝܪ ܚܙܘܗ<EOS> ܘܐܣܪܗ ܒܪܓܬ ܚܬܗ<EOS> ܘܩܛܠܗ ܐܒܫܠܘܡ<EOS> ܚܠܦ ܨܥܪܗ ܕܬܡܪ<EOS> ܝܪܒ<EOS>
ܫܠܝܡܘܢ ܡܢ ܟܠܗܘܢ ܡ̈ܠܟܐ ܕܐܪܥܐ<EOS> ܘܒܝ̈ܘܡܝ ܣܝܒܘܬܗ<EOS> ܢܫܘ̈ܗܝ ܐܣܛܝ ܠܒܗ<EOS> ܒܝܕ ܐܝܙܒܠ ܒܪܬ<EOS>
ܐܝܬܒܥܠ<EOS> ܣܓܝܬ ܒܝܫܬܗ ܕܐܚܒ<EOS> ܘܐܬܛܢܦ ܛܒ<EOS> ܢܣܝܗ ܬܘܒ ܠܐܝܘܒ ܒܒ̈ܢܘܗܝ ܘܒܩܢܝܢܗ<EOS> ܘܟܕ ܠܐ ܐܫܟܚ<EOS>
ܕܢܫܬܠܛ ܒܗ<EOS> ܐܙܠ ܕܒܪ ܥܠܘܗܝ ܙܝܢܗ<EOS> ܘܐܬܐ ܘܐܝܬܝܗ ܥܡܗ ܠܒܪܬ ܚܘܐ ܕܛܒܥܬ ܠܐܕܡ<EOS> ܘܐܡܪ ܒܦܘܡܗ<EOS>
ܠܐܝܘܒ ܓܒܪܐ ܙܕܝܩܐ<EOS> ܕܨܚܐ ܠܐܠܗܐ<EOS> ܘܗܘ ܐܝܘܒ ܐܣܠܝ ܡܘܠܟܢܗ<EOS> ܘܐܦ ܐܣܐ ܡܠܟܐ<EOS> ܙܟܝܗܝ ܠܠܝܛ<EOS>
ܚܝ̈ܐ<EOS> ܟܕ ܒܝܕ ܐܡܗ ܨܒܐ ܕܢܥܘܠ ܥܠܘܗܝ<EOS> ܐܣܐ ܓܝܪ ܝܕܥܗ ܠܢܟܝܠܘܬܗ<EOS> ܘܐܥܒܪܗ ܠܐܡܗ ܡܢ ܪܒܘܬܗ<EOS>ܘܦܣܩ ܕܚܠܬܗ ܘܫܕܐ<EOS> ܪܒ ܗܘܐ ܝܘܚܢܢ ܡܢ ܟܠܗܘܢ ܢܒ̈ܝܐ<EOS> ܘܩܛܠܗ ܗܪܘܕܣ ܒܪܩܕܐ ܕܒܪܬ ܚܘܐ<EOS> ܥܬܝܪ<EOS>
ܗܘܐ ܗܡܢ ܬܠܝܬܝܐ ܕܡܠܟܐ<EOS> ܘܡܠܟܬܗ ܐܢܬܬܗ ܕܢܘܒܕ ܠܝܗܘ̈ܕܝܐ<EOS> ܙܡܪܝ ܐܝܬܘܗܝ ܗܘܐ ܪܝܫ ܫܒܛܐ<EOS>
ܕܫܡܥܘܢ<EOS> ܘܗܓܡܬܗ ܟܘܙܒܝ ܒܪܬ ܪ̈ܫܐ ܕܡܕܝܢ<EOS> ܘܡܛܠ ܚܕܐ ܐܢܬܬܐ<EOS> ܢܦܠܘ ܡܢ ܐܝܣܪܝܠ ܥܣܪܝܢ ܘܐܪܒܥܐ<EOS>
ܐ̈ܠܦܝܢ ܒܚܕ ܝܘܡܐ<EOS>
ܡܛܠ ܗܢܐ ܐ̈ܚܝ<EOS> ܟܠ ܓܒܪܐ ܒܪ ܩܝܡܐ ܐܘ ܩܕܝܫܐ ܕܪܚܡ ܝܚܝܕܝܘܬܐ<EOS> ܘܨܒܐ ܕܐܢܬܬܐ<EOS>
ܒܪܬ ܩܝܡܐ ܕܐܟܘܬܗ ܬܥܡܪ ܥܡܗ<EOS> ܗܟܢܐ ܦܩܚ ܠܗ<EOS> ܕܐܢܬܬܐ ܢܣܒ ܓܠܝܐܝܬ<EOS> ܘܠܐ ܢܫܬܪܚ ܒܪܓܬܐ<EOS> ܘܐܦ<EOS>
ܐܢܬܬܐ ܬܘܒ ܗܟܢܐ ܘܠܐ ܠܗ<EOS> ܕܐܢ ܡܢ ܓܒܪܐ ܝܚܝܕܝܐ ܠܐ ܦܪܫܐ<EOS> ܓܠܝܐܝܬ ܠܓܒܪܐ ܬܗܘܐ<EOS> ܐܢܬܬܐ ܥܡ<EOS>
ܐܢܬܬܐ ܝܐܐ ܠܗ ܠܡܥܡܪ<EOS> ܘܓܒܪܐ ܥܡ ܓܒܪܐ ܙܕܩ ܠܗ ܠܡܥܡܪ<EOS> ܘܐܦ ܓܒܪܐ ܐܝܢܐ ܕܨܒܐ ܕܒܩܕܝܫܘܬܐ<EOS>
ܢܗܘܐ<EOS> ܫܘܬܦܬܗ ܥܡܗ ܠܐ ܬܥܡܪ<EOS> ܕܠܐ ܢܗܦܘܟ ܠܗ ܠܟܝܢܗ ܩܕܡܝܐ<EOS> ܘܢܬܚܫܒ ܠܗ ܓܝܪܐ<EOS> ܡܟܝܠ ܗܢܐ<EOS>
ܡܘܠܟܢܐ<EOS> ܝܐܐ ܘܙܕܩ ܘܫܦܝܪ<EOS> ܕܡܠܟ ܐܢܐ ܠܢܦܫܝ<EOS> ܘܐܦ ܠܟܘܢ ܚ̈ܒܝܒܝ ܝܚܝ̈ܕܝܐ<EOS> ܕܢܫ̈ܐ ܠܐ ܢܣܒܝܢ<EOS>ܘܒ̈ܬܘܠܬܐ ܕܠܓܒܪ̈ܐ ܠܐ ܗܘܝܢ<EOS> ܘܐܝܠܝܢ ܕܪܚܡܘ ܩܕܝܫܘܬܐ<EOS> ܟܐܝܢ ܘܙܕܩ ܘܝܐܐ<EOS> ܕܐܦܢ ܒܐܘܠܨܢܐ<EOS>
ܢܗܘܐ ܒܪܢܫܐ<EOS> ܒܠܚܘܕܘܗܝ ܢܗܘܐ<EOS> ܘܗܟܢܐ ܝܐܐ ܠܗ ܠܡܥܡܪ<EOS> ܐܝܟ ܕܟܬܝܒ ܒܐܪܡܝܐ ܢܒܝܐ<EOS> ‍ܕܛܘܒ‍<EOS>
ܠܓܒܪܐ ܕܢܫܩܘܠ ܢܝܪܟ ܒܛܠܝܘܬܗ<EOS> ܘܢܬܒ ܒܠܚܘܕܘܗܝ ܘܢܫܬܘܩ<EOS> ܡܛܠ ܕܩܒܠ ܥܠܘܗܝ ܢܝܪܟ<EOS> ܗܟܢܐ ܓܝܪ<EOS>
ܝܐܐ ܚܒܝܒܝ<EOS> ܠܡܢ ܕܫܩܠ ܢܝܪܗ ܕܡܫܝܚܐ<EOS> ܕܢܛܪ ܢܝܪܗ ܒܕܟܝܘܬܐ<EOS>
ܗܟܢܐ ܓܝܪ ܟܬܝܒ ܚܒܝܒܝ<EOS> ܥܠ ܡܘܫܐ<EOS> ܕܡܢ ܙܒܢܐ ܕܐܬܓܠܝ ܥܠܘܗܝ ܩܕܝܫܐ<EOS> ܪܚܡ ܐܦ<EOS>
ܗܘ ܩܕܝܫܘܬܐ<EOS> ܘܡܢ ܙܒܢܐ ܕܐܬܩܕܫ ܐܢܬܬܗ ܠܗ ܫܡܫܬܗ<EOS> ܐܠܐ ܗܟܢܐ ܟܬܝܒ<EOS> ܕܝܫܘܥ ܒܪܢܘܢ ܡܫܡܫܢܗ<EOS>
ܕܡܘܫܐ ܡܢ ܛܠܝܘܬܗ<EOS> ܘܥܠ ܝܫܘܥ ܬܘܒ ܗܟܢܐ ܟܬܝܒ ܥܠܘܗܝ<EOS> ܕܡܢ ܡܫܟܢܐ ܠܐ ܥܢܕ ܗܘܐ<EOS> ܘܡܫܟܢ ܙܒܢܐ<EOS>
ܠܐ ܗܘܐ ܡܢ ܐܢܬܬܐ ܡܫܬܡܫ ܗܘܐ<EOS> ܡܛܠ ܕܠܐ ܐܦܣ ܢܡܘܣܐ<EOS> ܕܢܥܠܢ ܢܫ̈ܐ ܠܡܫܟܢܙܒܢܐ<EOS> ܐܠܐ ܐܦ ܟܕ<EOS>
ܠܡܨܠܝܘ ܐܬܝܢ ܗܘ̈ܝ<EOS> ܒܬܪܥܐ ܕܡܫܟܢ ܙܒܢܐ ܡܨܠܝܢ ܗܘ̈ܝ ܘܗܦܟܢ<EOS> ܘܐܦ ܠܟܗ̈ܢܐ ܦܩܕ ܐܢܘܢ ܕܒܙܒܢܐ<EOS>
ܕܬܫܡܫܬܗܘܢ<EOS> ܒܩܕܝܫܘܬܐ ܢܗܘܘܢ<EOS> ܘܠܐ ܢܚܟܡܘܢ ܢܫܝ̈ܗܘܢ ܘܐܦ ܥܠ ܐܠܝܐ ܗܟܢܐ ܟܬܝܒ ܥܠܘܗܝ<EOS> ܕܒܙܒܢ<EOS>
ܒܛܘܪܐ ܕܟܪܡܠܐ ܝܬܒ ܗܘܐ<EOS> ܘܒܙܒܢ ܒܢܚܠܐ ܕܟܪܝܬ<EOS> ܘܡܢ ܬܠܡܝܕܗ ܡܫܬܡܫ ܗܘܐ<EOS> ܘܡܛܠ ܕܠܒܗ ܒܫܡܝܐ<EOS>
ܗܘܐ<EOS> ܦܪܚܬܐ ܕܫܡܝܐ ܬܘܪܣܝܐ ܡܝܬܝܐ ܗܘܬ ܠܗ<EOS> ܘܕܫܩܠ ܥܠܘܗܝ ܕܡܘܬܐ ܕܥܝܪ̈ܝ ܫܡܝܐ<EOS> ܗܢܘܢ ܗܠܝܢ<EOS>
ܥܝܪ̈ܐ ܠܚܡܐ ܘܡܝܐ ܐܝܬܝܘ ܠܗ<EOS> ܟܕ ܡܢ ܩܕܡ ܐܝܙܒܠ ܥܪܩ ܗܘܐ<EOS> ܘܕܣܡ ܟܘܠܗ ܡܪܢܝܬܗ ܒܫܡܝܐ<EOS> ܐܬܚܛܦ<EOS>
ܒܡܪܟܒܬܐ ܕܢܘܪܐ ܠܫܡܝܐ<EOS> ܘܗܘܐ ܡܥܡܪܗ ܠܥܠܡ ܬܡܢ<EOS> ܘܐܦ ܐܠܝܫܥ ܗܠܟ ܒܥܩ̈ܒܬܐ ܕܪܒܗ<EOS>ܘܒܥܠܝܬܐ ܕܫܝܠܘܡܝܬܐ ܥܡܪ ܗܘܐ<EOS> ܘܡܢ ܬܠܡܝܕܗ ܡܫܬܡܫ ܗܘܐ<EOS> ܗܟܢܐ ܓܝܪ ܐܡܪܬ ܗܝ ܫܝܠܘܡܝܬܐ<EOS>ܕܢܒܝܗ ܕܐܠܗܐ ܩܕܝܫ ܗܘ<EOS> ܘܥܒܪ ܥܠܝܢ ܒܟܠܙܒܢ<EOS> ܗܟܢܐ ܓܝܪ ܝܐܐ ܠܗ ܠܩܕܝܫܘܬܗ<EOS> ܕܢܥܒܕ ܠܗ ܥܠܝܬܐ<EOS>
ܘܬܫܡܫܬܐ ܕܒܗ<EOS> ܘܡܢܐ ܗܘܬ ܬܫܡܫܬܐ ܕܒܥܠܝܬܗ ܕܐܠܝܫܥ<EOS> ܐܠܐ ܐܢ ܥܪܣܐ ܘܦܬܘܪܐ<EOS> ܘܟܘܪܣܝܐ ܘܡܢܪܬܐ<EOS>
ܒܠܚܘܕ<EOS> ܡܢܐ ܕܝܢ ܢܐܡܪ ܥܠ ܝܘܚܢܢ<EOS> ܕܐܦܠܐ ܒܝܬ ܒܢܝ̈ܢܫܐ ܥܡܪ ܗܘܐ<EOS> ܘܢܛܪ ܒܬܘܠܘܬܐ<EOS>
ܒܙܗܝܘܬܐ<EOS> ܘܩܒܠ ܪܘܚܗ ܕܐܠܝܐ<EOS> ܘܐܦ ܫܠܝܚܐ ܛܘܒܢܐ ܐܡܪ ܥܠ ܢܦܫܗ ܘܥܠ ܒܪܢܒܐ<EOS> ܕܕܠܡܐ ܠܡ ܠܐ<EOS>
ܫܠܝܛ ܠܢ ܠܡܐܟܠ ܘܠܡܫܬܐ<EOS> ܘܐܦ ܢܫ̈ܐ ܠܡܟܪܟܘ ܥܡܢ<EOS> ܐܠܐ ܠܐ ܠܡ ܝܐܐ ܘܠܐ ܙܕܩ<EOS>
ܡܛܠܗܢܐ ܐ̈ܚܝܢ ܕܝܕܥܢ ܘܚܙܝܢ<EOS> ܕܡܢ ܒܪܫܝܬ<EOS> ܒܝܕ ܐܢܬܬܐ ܗܘܐ ܠܗ ܡܥܠܢܐ<EOS>
ܠܒܥܠܕܒܒܐ ܥܠ ܒܢܝ̈ܢܫܐ<EOS> ܘܥܕܡܐ ܠܐܚܪܝܬܐ ܒܗ ܡܫܠܡ<EOS> ܙܝܢܗ ܓܝܪ ܐܝܬܝܗ ܕܣܛܢܐ<EOS> ܘܒܐܝܕܗ ܡܩܪܒ<EOS>
ܠܘܩܒܠ ܐܬ̈ܠܝܛܐ<EOS> ܒܗ ܗܘ ܓܝܪ ܙܡܪ ܒܟܠܥܕܢ<EOS> ܡܛܠ ܕܗܝ ܗܘܬ ܠܗ ܟܢܪܐ ܡܢ ܝܘܡܐ ܩܕܡܝܐ<EOS> ܡܛܠܬܗ<EOS>
ܓܝܪ ܐܬܣܝܡܬ ܠܘܛܬܐ ܕܢܡܘܣܐ<EOS> ܘܡܛܠܬܗ ܗܘܐ ܡܘܠܟܢܐ ܠܡܘܬܐ<EOS> ܒܟܐܒ̈ܐ ܓܝܪ ܝܠܕܐ ܒܢ̈ܝܐ ܘܡܫܠܡܐ<EOS>
ܠܡܘܬܐ<EOS> ܡܛܘܠܬܗ ܐܬܠܝܛܬ ܐܪܥܐ<EOS> ܕܬܘܥܐ ܟܘܒ̈ܐ ܘܕܪܕܪ̈ܐ<EOS> ܡܟܝܠ<EOS> ܒܡܐܬܝܬܗ ܕܝܠܕܗ ܕܛܘܒܢܝܬܐ<EOS>
ܡܪܝܡ<EOS> ܟ̈ܘܒܐ ܥܩܝܪܝܢ<EOS> ܘܕܘܥܬܐ ܫܩܝܠܐ<EOS> ܘܬܬܐ ܠܝܛܐ<EOS> ܘܥܦܪܐ ܥܒܝܕ ܡܠܚܐ<EOS> ܘܠܘܛܬܐ ܩܒܝܥܐ<EOS>
ܒܙܩܝܦܐ<EOS> ܘܫܢܢܐ ܕܚܪܒܐ ܫܩܝܠ ܡܢ ܐ̈ܦܝ ܐܝܠܢܐ ܕܚܝ̈ܐ<EOS> ܘܝܗܝܒ ܡܐܟܘܠܬܐ ܠܡܗܝ̈ܡܢܐ<EOS> ܘܦܪܕܝܣܐ<EOS>
ܡܠܝܟ ܠܛܘ̈ܒܢܐ<EOS> ܘܠܒ̈ܬܘܠܐ ܘܩܕܝܫ̈ܐ<EOS> ܘܝܗܝܒܝܢ ܦܐܪ̈ܝ ܐܝܠܢܐ ܕܚ̈ܝܐ<EOS> ܡܟܘܠܬܐ ܠܡܗ̈ܝܡܢܐ<EOS>
ܘܠܒ̈ܬܘܠܐ<EOS> ܘܠܥܒ̈ܕܝ ܨܒܝܢܗ ܕܐܠܗܐ<EOS> ܬܪܥܐ ܦܬܝܚ<EOS> ܘܐܘܪܚܐ ܕܪܝܫܐ<EOS> ܘܡܒܘܥܐ ܪܕܐ ܘܡܫܩܐ ܠܕܨܗܝܢ<EOS>ܦܬܘܪܐ ܬܪܝܨ<EOS> ܘܡܫܬܘܬܐ ܡܛܝܒܐ<EOS> ܬܘܪܐ ܕܦܛܡܐ ܩܛܝܠ<EOS> ܟܣܐ ܕܦܘܪܩܢܐ ܡܙܝܓ<EOS> ܒܘܣܡܐ ܡܛܝܒ<EOS> ܘܚܬܢܐ<EOS>
ܩܪܝܒ ܠܡܣܬܡܟܘ<EOS> ܫ̈ܠܝܚܐ ܙܡܢܘ<EOS> ܘܩܪ̈ܝܐ ܛܒ ܣ̈ܓܝܐܝܢ<EOS> ܓܒ̈ܝܐ<EOS> ܐܢܬܘܢ ܥܬܕܘ ܢܦܫܟܘܢ<EOS> ܢܘܗܪܐ<EOS>
ܨܡܚ ܘܓܐܐ ܘܫܦܝܪ<EOS> ܘܠܒܘ̈ܫܐ ܕܠܐ ܥܒܝܕܝܢ ܒܐܝ̈ܕܝܐ ܡܛܝܒܝܢ<EOS> ܩܥܬܐ ܩܪܝܒܐ<EOS> ܩܒܪ̈ܐ ܡܬܦܬܚܝܢ<EOS>ܘܣܝܡ̈ܬܐ ܡܬܓܠܝܢ<EOS> ܡܝ̈ܬܐ ܩܝܡܝܢ<EOS> ܘܚ̈ܝܐ ܦܪ̈ܚܝܢ ܠܐܘܪܥܗ ܕܡܠܟܐ<EOS> ܣܡܟܐ ܬܪܝܨ<EOS> ܩܪܢܐ ܡܠܒܒܐ<EOS>ܘܫܝܦܘܪ̈ܐ ܡܣܪܗܒܝܢ<EOS> ܘܥܝܪ̈ܝ ܫܡܝܐ ܪܗܛܝܢ<EOS> ܘܟܘܪܣܝܐ ܠܕܝܢܐ ܬܪܝܨ<EOS> ܕܥܡܠ ܚܕܐ<EOS> ܘܕܫܦܠ ܕܚܠ<EOS>ܘܕܐܪܫܥ ܠܕܝܢܐ ܠܐ ܩܪܒ<EOS> ܒ̈ܢܝ ܝܡܝܢܐ ܪܘܙܝܢ<EOS> ܘܕܡܢ ܣܡܠܐ ܒܟܝܢ ܘܡܝܠܠܝܢ<EOS> ܕܒܢܘܗܪܐ ܡܬܓܐܝܢ<EOS>ܘܕܒܚܫܘܟܐ ܡܬܬܢܚܝܢ<EOS> ܕܠܫܢܗܘܢ ܢܪܛܒܘܢ<EOS> ܛܝܒܘܬܐ ܥܒܪܐ ܘܟܢܘܬܐ ܡܡܠܟܐ<EOS> ܬܝܒܘܬܐ ܠܝܬ ܒܗܘ ܐܬܪܐ<EOS>ܣܬܘܐ ܩܪܒ<EOS> ܘܩܝܛܐ ܥܒܪ ܠܗ<EOS> ܫܒܬܐ ܕܢܝܚܐ ܐܬܝܐ<EOS> ܥܡܠܐ ܫܠܐ<EOS> ܠܠܝܐ ܒܛܠ ܠܗ<EOS> ܢܘܗܪܐ ܡܡܠܟ<EOS>ܘܡܘܬܐ ܥܘܩܣܗ ܡܬܬܒܪ ܘܒܚ̈ܝܐ ܡܬܒܠܥ<EOS> ܕܗܦܟܝܢ ܠܫܝܘܠ ܒܟܝܢ<EOS> ܘܫ̈ܢܝܗܘܢ ܡܚܪܩܝܢ<EOS> ܘܕܐܙܠܝܢ<EOS>
ܠܡܠܟܘܬܐ ܚܕܝܢ ܘܪܘܙܝܢ<EOS> ܘܕܝܨܝܢ ܘܡܫܒܚܝܢ<EOS> ܐܝܠܝܢ ܓܝܪ ܕܠܐ ܢܣܒܝܢ ܢܫ̈ܐ<EOS> ܡܢ ܥܝܪ̈ܝ ܫܡܝܐ<EOS>
ܡܫܬܡܫܝܢ<EOS> ܢܛܪ̈ܝ ܩܕܝܫܘܬܐ<EOS> ܒܝܬ ܡܩܕܫܗ ܕܪܡܐ ܡܬܢܝܚܝܢ<EOS> ܟܠܗܘܢ ܝܚܝ̈ܕܝܐ ܡܚܕܐ ܠܗܘܢ ܝܚܝܕܝܐ<EOS>
ܕܡܢ ܥܘܒܗ ܕܐܒܘܗܝ<EOS> ܠܝܬ ܬܡܢ ܕܟܪܐ ܘܠܐ ܢܩܒܬܐ<EOS> ܘܠܐ ܥܒܕܐ ܘܠܐ ܒܪ ܚܐܪ̈ܐ<EOS> ܐܠܐ ܟܠܗܘܢ<EOS>
ܐܝܬܝܗܘܢ ܒܢܘ̈ܗܝ ܕܪܡܐ<EOS> ܘܟܠܗܝܢ ܒ̈ܬܘܠܬܐ ܕܟܝ̈ܬܐ<EOS> ܐܝܠܝܢ ܕܡܟܝܪ̈ܢ ܠܡܫܝܚܐ<EOS> ܬܡܢ ܢܗܪܝܢ<EOS>
ܠܡܦܕ̈ܝܗܝܢ<EOS> ܘܥܡܗ ܕܚܬܢܐ ܥܐܠܢ ܠܓܢܘܢܗ<EOS> ܟܠ ܐܝܠܝܢ ܕܡܟܝܪܢ ܠܡܫܝܚܐ<EOS> ܡܢ ܠܘ̈ܛܬܗ ܕܢܡܘܣܐ<EOS>
ܪܚܝܩܢ<EOS> ܘܡܢ ܡܣܡ ܒܪܫܐ ܕܒܢ̈ܬ ܚܘܐ ܦܪܝܩܢ<EOS> ܠܐ ܓܝܪ ܗܘܝܢ ܠܓܒܪ̈ܐ<EOS> ܕܢܩܒܠܢ ܠܘ̈ܛܬܐ ܘܢܗܘܝܢ<EOS>
ܒܟܐܒ̈ܐ<EOS> ܘܠܐ ܚܫܒܢ ܠܡܘܬܐ<EOS> ܡܛܠ ܕܒ̈ܢܝܐ ܠܐ ܡܫܠܡܢ ܠܗ<EOS> ܘܚܠܦ ܓܒܪܐ ܕܡܐܬ<EOS> ܡܟܝܪ̈ܢ ܗܢܝܢ<EOS>
ܠܡܫܝܚܐ<EOS> ܘܕܠܐ ܝܠܕܢ ܒܢ̈ܝܐ<EOS> ܡܬܝܗܒ ܠܗܝܢ ܫܡܐ ܕܛܒ ܡܢ ܒܢ̈ܝܐ ܘܡܢ ܒܢ̈ܬܐ<EOS> ܘܚܠܦ ܐܘ̈ܠܝܬܐ<EOS>
ܕܒ̈ܢܬ ܚܘܐ<EOS> ܐܡܪܢ ܗܢܝܢ ܙܡܝܪ̈ܬܗ ܕܚܬܢܐ<EOS> ܡܫܬܘܬܐ ܕܒܢ̈ܬ ܚܘܐ ܫܒܥܐ ܐܢܘܢ ܝܘܡ̈ܝܢ<EOS> ܘܕܝܠܗܝܢ<EOS>
ܚܬܢܐ ܕܠܐ ܦܛܪ ܠܥܠܡ<EOS> ܨܒܬܐ ܕܒ̈ܢܬ ܚܘܐ ܥܡܪܐ ܕܒܠܐ ܘܡܬܚܒܠ<EOS> ܘܕܝܠܗܝܢ ܠܒܘ̈ܫܝܗܝܢ ܠܐ ܒܠܝܢ<EOS>ܠܫܘܦܪܐ ܕܒ̈ܢܬ ܚܘܐ<EOS> ܡܚܡܝܐ ܠܗ ܣܝܒܘܬܐ<EOS> ܘܫܘܦܪܗܝܢ ܕܝܠܗܝܢ ܒܙܒܢ ܩܝܡܬܐ ܡܬܚܕܬ<EOS>
ܐܘܢ ܒܬ̈ܘܠܬܐ ܕܐܡܟܪ ܢܦܫܗܝܢ ܠܡܫܝܚܐ<EOS> ܟܕ ܚܕ ܡܢ ܒܢ̈ܝ ܩܝܡܐ ܢܐܡܪ ܠܚܕܐ<EOS>
ܡܢܟܝܢ<EOS> ܕܐܥܡܪ ܥܡܟܝ ܘܫܡܫܝܢܝ<EOS> ܗܟܢܐ ܬܐܡܪܝܢ ܠܗ<EOS> ܕܠܓܒܪܐ ܡܠܟܐ ܡܟܝܪܐ ܐܢܐ<EOS> ܘܠܗ ܗܘ ܡܫܡܫܐ<EOS>
ܐܢܐ<EOS> ܘܐܢ ܫܒܩܐ ܐܢܐ ܬܫܡܫܬܗ ܘܠܟ ܡܫܡܫܐ ܐܢܐ<EOS> ܪܓܙ ܥܠܝ ܡܟܝܪܝ<EOS> ܘܟܬܒ ܠܝ ܐܓܪܬܐ ܕܕܘܠܠܐ<EOS>ܘܫܪܐ ܠܝ ܡܢ ܒܝܬܗ<EOS> ܘܥܕ ܒܥܐ ܐܢܬ ܕܬܬܝܩܪ ܡܢܝ<EOS> ܘܐܢܐ ܐܬܝܩܪ ܡܢܟ<EOS> ܕܠܡܐ ܢܡܛܐ ܢܟܝܢܐ ܠܝ ܘܠܟ<EOS>ܠܐ ܬܣܝܡ ܢܘܪܐ ܒܥܘܒܟ<EOS> ܕܠܐ ܬܘܩܕ ܢܚ̈ܬܝܟ<EOS> ܐܠܐ ܐܢܬ ܗܘܝ ܒܐܝܩܪܐ ܒܠܚܘܕܝܟ<EOS> ܘܐܢܐ ܒܠܚܘܕܝ<EOS>
ܒܐܝܩܪܝ<EOS> ܘܗܢܝܢ ܗܠܝܢ ܕܥܬܕ ܚܬܢܐ ܠܥ̈ܠܡܝ ܡܫܬܘܬܗ<EOS> ܐܢܬ ܥܒܕ ܠܟ ܪܘܡܝܢܐ<EOS> ܘܥܬܕ ܢܦܫܟ ܠܐܘܪܥܗ<EOS>ܘܐܢܐ ܐܛܝܒ ܠܝ ܡܫܚܐ<EOS> ܕܐܥܘܠ ܥܡ ܚܟܝ̈ܡܬܐ<EOS> ܘܠܐ ܐܬܟܠܐ ܠܒܪ ܡܢ ܬܪܥܐ ܥܡ ܒܬܘ̈ܠܬܐ<EOS>
ܣܟ̈ܠܬܐ<EOS>
ܫܡܥ ܕܝܢ ܚܒܝܒܝ ܡܕܡ ܕܟܬܒ ܐܢܐ ܠܟ<EOS> ܠܗܝܢ ܡܕܡ ܕܝܐܝܢ<EOS> ܠܝܚܝ̈ܕܝܐ ܒ̈ܢܝ ܩܝܡܐ<EOS>
ܒ̈ܬܘܠܐ ܘܩܕܝ̈ܫܐ<EOS> ܡܢ ܩܕܡ ܟܠܡܕܡ<EOS> ܝܐܐ ܠܓܒܪܐ ܐܝܢܐ ܕܢܝܪܐ ܣܝܡ ܥܠܘܗܝ<EOS> ܕܗܝܡܢܘܬܗ ܬܗܘܐ<EOS>
ܫܪܝܪܐ<EOS> ܐܝܟ ܡܕܡ ܕܟܬܒܬ ܠܟ ܒܐܓܪܬܐ ܩܕܡܝܬܐ<EOS> ܕܢܗܘܐ ܚܦܝܛ ܒܨܘܡܐ ܘܒܨܠܘܬܐ<EOS> ܘܢܗܘܐ ܪܬܚ ܒܚܘܒܗ<EOS>
ܕܡܫܝܚܐ<EOS> ܘܢܗܘܐ ܡܟܝܟ ܘܪܡܝܣ ܘܡܗܘܢ<EOS> ܘܬܗܘܐ ܡܠܬܗ ܢܝܚܐ ܘܒܣܝܡܐ<EOS> ܘܢܗܘܐ ܫܦܐ ܪܥܝܢܗ ܥܡ ܟܠܢܫ<EOS>ܘܢܗܘܐ ܡܡܠܠ ܡ̈ܠܘܗܝ ܒܡܬܩܠܐ<EOS> ܘܢܥܒܕ ܣܝܓܐ ܠܦܘܡܗ ܡܢ ܡ̈ܠܐ ܡܣ̈ܓܦܢܝܬܐ<EOS> ܘܢܪܚܩ ܡܢܗ ܓܘܚܟܐ<EOS>
ܡܣܪܗܒܐ<EOS> ܘܠܐ ܢܪܚܡ ܡܨܒܬܘܬܐ ܕܢܚ̈ܬܐ<EOS> ܘܠܐ ܬܘܒ ܣܥܪܗ ܘܠܐ ܠܗ ܕܢܪܒܐ ܘܢܨܒܬ<EOS> ܘܠܐ ܡܫ̈ܚܢܐ<EOS>
ܪ̈ܝܚܢܐ ܝܐܐ ܠܗ ܠܡܡܫܚ<EOS> ܘܠܐ ܒܡܫ̈ܬܘܬܐ ܢܗܘܐ ܡܣܬܡܟ<EOS> ܘܠܐ ܢܚ̈ܬܐ ܡܨܒ̈ܬܐ ܝܐܐ ܠܗ ܠܡܠܒܫ<EOS> ܘܠܐ<EOS>
ܥܠ ܚܡܪܐ ܢܣܥܐ ܠܡܥܒܪ<EOS> ܘܢܪܚܩ ܡܢܗ ܪܥܝܢܐ ܪܡܐ<EOS> ܘܠܐ ܢܚ̈ܬܐ ܡܨܒ̈ܬܐ ܝܐܐ ܠܗ ܠܡܚܙܐ<EOS> ܘܠܐ<EOS>
ܪ̈ܕܝܕܐ ܢܠܒܫ<EOS> ܘܢܦܪܩ ܡܢܗ ܠܫܢܐ ܕܢܟܠܐ<EOS> ܘܢܥܒܪ ܡܢܗ ܛܢܢܐ ܘܚܪܝܢܐ<EOS> ܘܢܫܕܐ ܡܢܗ ܣܦܘ̈ܬܐ<EOS>
ܕܢܟܠܐ<EOS> ܘܡ̈ܠܐ ܕܡܬܐܡܪܢ ܥܠ ܒܪܢܫܐ<EOS> ܟܕ ܗܘ ܕܡܬܐܡܪܢ ܥܠܘܗܝ ܠܐ ܗܘܐ ܩܪܝܒ<EOS> ܠܐ ܢܫܡܥ ܘܠܐ<EOS>
ܢܩܒܠ<EOS> ܕܠܐ ܢܚܛܐ<EOS> ܥܕܠܐ ܢܥܩܒ<EOS> ܡܡܝܩܢܘܬܐ ܡܘܡܐ ܗܝ ܣܢܝܐ<EOS> ܘܠܡܣܩܘ ܥܠ ܠܒܐ ܠܐ ܘܠܝܐ<EOS> ܘܠܐ<EOS>
ܢܗܘܐ ܡܘܙܦ ܘܫܩܠ ܪܒܝܬܐ ܘܠܐ ܢܪܚܡ ܝܥܢܘܬܐ<EOS> ܢܬܥܠܒ ܘܠܐ ܢܥܠܘܒ<EOS> ܘܢܪܚܩ ܬܘܒ ܡܢܗ ܫܓܝܫܘܬܐ<EOS>ܘܡ̈ܠܐ ܕܫܘܥܝܐ ܠܐ ܢܐܡܪ<EOS> ܘܠܐ ܢܒܙܚ ܒܒܪܢܫܐ ܕܬܐܒ ܡܢ ܚܛ̈ܗܘܗܝ<EOS> ܘܠܐ ܢܡܝܩ ܒܐܚܘܗܝ ܕܨܐܡ<EOS>ܘܠܡܢ ܕܠܐ ܡܫܟܚ ܠܡܨܡ ܠܐ ܢܒܗܬ<EOS> ܐܬܪ ܕܡܬܩܒܠ ܢܟܣ<EOS> ܘܐܬܪ ܕܠܐ ܡܩܒܠܝܢ ܠܗ ܢܕܥ ܐܝܩܪܗ<EOS> ܒܥܕܢܐ<EOS>
ܕܡܬܩܒܠܐ ܡܠܬܗ ܢܡܠܠ<EOS> ܘܐܠܐ ܒܫܬܩܐ ܢܗܘܐ<EOS> ܘܡܛܠ ܟܪܣܗ ܠܐ ܢܒܣܪ ܢܦܫܗ ܒܫܐ̈ܠܬܗ<EOS> ܘܠܡܢ ܕܕܚܠ<EOS>
ܠܐܠܗܐ ܢܓܠܐ ܐܪܙܗ<EOS> ܘܡܢ ܒܝܫܐ ܢܛܪ ܢܦܫܗ<EOS> ܒܬܪ ܐܢܫ ܕܒܝܫ ܠܐ ܢܐܡܪ<EOS> ܘܐܦ ܠܐ ܒܬܪ ܣܢܐܗ<EOS> ܘܗܟܢܐ<EOS>
ܢܬܟܬܫ<EOS> ܕܠܓܡܪ ܣܢܐܐ ܠܐ ܢܗܘܐ ܠܗ<EOS> ܟܕ ܒܕܫܦܝܪ ܛܢܝܢ ܒܗ<EOS> ܢܘܣܦ ܗܘ ܥܠ ܫܦܝܪܘܬܗ<EOS> ܘܡܛܠ ܛܢܢܐ<EOS>
ܠܐ ܢܣܬܓܦ<EOS> ܘܟܕ ܐܝܬ ܠܗ ܘܝܗܒ ܠܡܣ̈ܟܢܐ ܢܚܕܐ<EOS> ܘܟܕ ܠܝܬ ܠܗ ܠܐ ܬܟܪܐ ܠܗ<EOS> ܘܥܡ ܒܪܢܫܐ ܒܝܫܐ<EOS>ܠܐ ܢܗܘܐ ܠܗ ܥܢܝܢܐ<EOS> ܘܥܡ ܓܒܪܐ ܡܨܥܪܢܐ<EOS> ܠܐ ܢܡܠܠ<EOS> ܕܠܐ ܢܬܠ ܢܦܫܗ ܠܨܥܪܐ<EOS> ܘܥܡ ܓܒܪܐ ܡܓܕܦܢܐ<EOS>
ܠܐ ܢܕܪܘܫ<EOS> ܕܠܡܐ ܢܨܛܚܐ ܡܪܗ ܡܛܠܬܗ<EOS> ܘܡܢ ܡܐܟܠ ܩܪܨܐ ܢܗܘܐ ܪܚܝܩ<EOS> ܘܠܐ ܢܫܬܦܪ ܠܒܪܢܫܐ ܒܒܪ<EOS>
ܐܢܫܐ ܒܫܘܦܪܢܘܬܐ ܕܡ̈ܠܐ<EOS> ܗܠܝܢ ܝܐܝܢ ܠܝܚܝ̈ܕܝܐ<EOS> ܐܝܠܝܢ ܕܡܩܒܠܝܢ ܢܝܪܐ ܫܡܝܢܐ<EOS> ܘܗܘܝܢ<EOS>
ܬܠܡ̈ܝܕܐ ܠܡܫܝܚܐ<EOS> ܗܟܢܐ ܓܝܪ ܝܐܐ ܠܗܘܢ ܠܬܠܡ̈ܝܕܘܗܝ ܕܡܫܝܚܐ<EOS> ܕܠܪܒܗܘܢ ܡܫܝܚܐ ܢܬܕܡܘܢ<EOS>
ܢܣܒ ܠܢ ܕܡܘܬܐ ܚܒܝܒܝ ܡܢ ܡܚܝܢܢ<EOS> ܕܟܕ ܥܬܝܪܐ ܗܘܐ ܡܣܟܢ ܢܦܫܗ<EOS> ܘܟܕ ܪܡܐ ܗܘܐ<EOS>
ܐܡܟ ܪܒܘܬܗ<EOS> ܘܟܕ ܡܥܡܪܗ ܒܡܪܘܡܐ ܗܘܐ<EOS> ܠܝܬ ܗܘܐ ܠܗ ܐܬܪ ܕܢܣܡܘܟ ܪܫܗ<EOS> ܘܟܕ ܥܠ ܥ̈ܢܢܐ ܥܬܝܕ<EOS>
ܗܘܐ ܕܢܐܬܐ<EOS> ܪܟܒ ܥܠ ܥܝܠܐ ܘܥܠ ܠܐܘܪܫܠܡ<EOS> ܘܟܕ ܐܠܗܐ ܗܘ ܒܪ ܐܠܗܐ<EOS> ܕܡܘܬܐ ܕܥܒܕܐ ܫܩܠ<EOS> ܘܟܕ<EOS>
ܢܝܚܐ ܗܘܐ ܕܟܠܗܘܢ ܥܡ̈ܠܐ<EOS> ܗܘ ܠܐܝ ܡܢ ܥܡܠܐ ܕܐܘܪܚܐ<EOS> ܘܟܕ ܡܒܘܥܐ ܗܘܐ ܕܡܦܝܓ ܨܗܝܘܬܐ<EOS> ܨܗܝ<EOS>
ܘܫܐܠ ܡܝܐ ܠܡܫܬܐ<EOS> ܘܟܕ ܣܒܥܐ ܗܘܐ ܘܣܒܥ ܟܦܢܘܬܢ<EOS> ܟܦܢ ܟܕ ܢܦܩ ܠܡܕܒܪܐ ܕܢܬܢܣܐ<EOS> ܘܟܕ ܥܝܪܐ ܗܘܐ<EOS>
ܕܠܐ ܢܐܡ<EOS> ܢܡ ܘܕܡܟ ܒܐܠܦܐ ܒܓܘ ܝܡܐ<EOS> ܘܟܕ ܡܫܬܡܫܢܐ ܗܘܐ ܒܡܫܟܢܗ ܕܐܒܘܗܝ<EOS> ܗܘ ܐܫܬܡܫ ܡܢ ܐܝ̈ܕܝ<EOS>
ܒܢܝ̈ܢܫܐ<EOS> ܘܟܕ ܐܣܝܐ ܗܘܐ ܕܟܠܗܘܢ ܒܢ̈ܝ ܐܢܫܐ ܟܪ̈ܝܗܐ<EOS> ܐܬܩܒܥ ܠܗ ܣ̈ܟܐ ܒܐܝ̈ܕܘܗܝ<EOS> ܘܟܕ ܦܘܡܗ<EOS>
ܛܒ̈ܬܐ ܡܦܩ ܗܘܐ<EOS> ܝܗܒܘ ܠܗ ܡܪܪܐ ܠܡܐܟܠ<EOS> ܘܟܕ ܠܐܢܫ ܠܐ ܐܟܝ ܘܠܐ ܐܗܪ<EOS> ܒܠܥ ܡܚ̈ܘܬܐ ܘܣܝܒܪ<EOS>
ܚܣܕܐ<EOS> ܘܟܕ ܡܚܝܢܐ ܗܘܐ ܕܟܘܠܗܘܢ ܡܝ̈ܘܬܐ<EOS> ܐܫܠܡ ܢܦܫܗ ܠܡܘܬܐ ܕܨܠܝܒܐ<EOS>
ܗܕܐ ܟܠܗ ܡܟܝܟܘܬܐ ܚܘܝܢ ܡܚܝܢܢ ܒܢܦܫܗ<EOS> ܢܡܟ ܗܟܝܠ ܢܦܫܢ ܐܦ ܚܢܢ ܚܒ̈ܝܒܝ<EOS> ܡܪܢ<EOS>
ܟܕ ܐܬܐ ܠܒܪ ܡܢ ܟܝܢܗ<EOS> ܗܠܟ ܒܟܝܢܢ<EOS> ܢܩܘܐ ܚܢܢ ܒܟܝܢܢ<EOS> ܕܒܝܘܡ ܟܢܘܬܐ ܢܫܘܬܦܢ ܠܟܝܢܗ<EOS> ܢܣܒ ܡܪܢ<EOS>
ܡܢܢ ܪܗܒܘܢܐ ܘܐܙܠ<EOS> ܘܫܒܩ ܠܢ ܪܗܒܘܢܐ ܡܢ ܕܝܠܗ ܘܐܬܥܠܝ<EOS> ܕܠܐ ܣܢܝܩ ܗܘܐ<EOS> ܡܛܠ ܣܢܝܩܘܬܐ ܕܝܠܢ<EOS>ܦܘܪܣܐ ܗܢܐ ܐܫܬܟܚ<EOS> ܕܝܠܢ ܕܝܠܗ ܐܝܬܘܗܝ ܗܘܐ<EOS> ܐܦ ܡܢ ܩܕܝܡ<EOS> ܐܠܐ ܕܝܠܗ ܠܢ ܡܢܘ ܝܗܒ ܗܘܐ<EOS> ܫܪܝܪ<EOS>
ܗܘ ܓܝܪ ܡܕܡ ܕܡܠܟ ܠܢ ܡܪܢ<EOS> ܕܐܬܪ ܕܐܢܐ ܐܦ ܐܢܬܘܢ ܬܗܘܘܢ<EOS> ܡܛܠ ܕܡܕܡ ܕܫܩܠ ܡܢ ܕܝܠܢ<EOS> ܒܐܝܩܪܐ<EOS>
ܐܝܬܘܗܝ ܠܘܬܗ<EOS> ܘܬܓܐ ܩܛܝܪ ܒܪܫܗ<EOS> ܘܐܦ ܕܝܠܗ ܕܫܩܠܢ<EOS> ܘܠܐ ܠܢ ܕܢܝܩܪܝܘܗܝ<EOS> ܕܝܠܢ ܡܝܩܪ ܗܘ ܠܘܬܗ<EOS>
ܕܠܐ ܒܟܝܢܢ<EOS> ܢܝܩܪ ܕܝܠܗ ܒܟܝܢܐ ܕܢܦܫܗ<EOS> ܐܢ ܕܝܢ ܢܝܩܪܝܘܗܝ ܢܐܙܠ ܠܘܬܗ<EOS> ܕܡܢ ܕܫܩܠ ܘܣܠܩ<EOS> ܘܐܢ<EOS>
ܢܒܣܐ ܒܗ<EOS> ܢܣܒ ܡܢܢ ܕܝܗܒ ܠܢ<EOS> ܘܐܢ ܢܟܘܡ ܥܠ ܪܗܒܘܢܗ<EOS> ܬܡܢ ܫܩܠ ܕܝܠܗ<EOS> ܘܡܢ ܡܕܡ ܕܡܠܟ ܠܢ ܓܠܙ<EOS>
ܠܢ<EOS> ܢܪܒܐ ܒܪܡܠܟܐ ܕܠܘܬܢ ܫܦܝܪ<EOS> ܡܛܠ ܕܗܡܝܪܐ ܚܠܦܘܗܝ ܕܒܝܪ ܡܢܢ<EOS> ܡܢ ܕܐܚܕ ܠܒܪ ܡܠܟܐ ܒܐܝܩܪܐ<EOS>ܡܢ ܡܠܟܐ ܡܫܟܚ ܕܫܢ̈ܐ ܣܓ̈ܝܐܐ<EOS> ܕܝܠܢ ܕܠܘܬܗ ܒܐܝܩܪܐ ܝܬܒ<EOS> ܘܬܓܐ ܩܛܝܪ ܒܪܫܗ<EOS> ܘܐܘܬܒܗ ܥܡ<EOS>
ܡܠܟܐ<EOS> ܘܚܢܢ ܕܡܣ̈ܟܢܝܢ ܚܢܢ<EOS> ܡܢܐ ܢܥܒܕ ܠܒܪ ܡܠܟܐ ܕܠܘܬܢ<EOS> ܡܕܡ ܠܐ ܡܬܒܥܐ ܠܗ ܡܢܢ<EOS> ܐܠܐ<EOS>
ܕܗܝ̈ܟܠܝܢ ܢܨܒܬ ܠܗ<EOS> ܕܡܐ ܕܫܠܡ ܙܒܢܐ ܘܐܙܠ ܠܘܬ ܐܒܘܗܝ<EOS> ܢܘܕܐ ܠܗ ܡܢܢ<EOS> ܡܛܠ ܕܝܩܪܢܝܗܝ<EOS> ܟܕ<EOS>
ܐܬܐ ܠܘܬܢ<EOS> ܠܝܬ ܗܘܐ ܠܗ ܡܢ ܕܝܠܢ<EOS> ܘܐܦܠܐ ܠܢ ܐܝܬ ܗܘܐ ܡܢ ܕܝܠܗ<EOS> ܟܕ ܬܪ̈ܝܗܘܢ ܟܝ̈ܢܐ ܕܝܠܗ<EOS>
ܐܢܘܢ ܘܕܐܒܘܗܝ<EOS> ܟܕ ܣܒܪ ܓܝܪ ܓܒܪܝܐܝܠ ܠܡܪܝܡ ܛܘܒܢܝܬܐ ܕܝܠܕܬܗ<EOS> ܡܠܬܐ ܡܢ ܪܘܡܐ ܫܩܠ ܘܐܬܐ<EOS>ܘܡܠܬܐ ܦܓܪܐ ܗܘܬ ܘܐܓܢܬ ܒܢ<EOS> ܘܟܕ ܐܙܠ ܠܘܬ ܡܫܕܪܢܗ<EOS> ܫܩܠ ܘܐܙܠ ܡܕܡ ܕܠܐ ܐܝܬܝ<EOS> ܐܝܟ ܕܐܡܪ<EOS>
ܫܠܝܚܐ<EOS> ܕܐܣܩܢ ܘܐܘܬܒܢ ܥܡܗ ܒܫܡܝܐ<EOS> ܘܟܕ ܐܙܠ ܠܘܬ ܐܒܘܗܝ<EOS> ܫܕܪ ܠܢ ܪܘܚܗ<EOS> ܘܐܡܪ ܠܢ<EOS> ܥܡܟܘܢ<EOS>
ܐܢܐ ܥܕܡܐ ܕܫܠܡ ܥܠܡܐ<EOS> ܡܫܝܚܐ ܓܝܪ ܝܬܒ ܡܢ ܝܡܝܢܐ ܕܐܒܘܗܝ<EOS> ܘܡܫܝܚܐ ܥܡܪ ܒܒ̈ܢܝ ܐܢܫܐ<EOS> ܣܦܩ<EOS>
ܠܥܠ ܘܠܬܚܬ ܒܚܟܡܬܗ ܕܐܒܘܗܝ<EOS> ܘܥܡܪ ܒܣܓ̈ܝܐܐ<EOS> ܟܕ ܚܕ ܐܝܬܘܗܝ<EOS> ܘܠܟܘܠ ܡܗܝ̈ܡܢܐ<EOS> ܡܢܬܐ ܡܢܬܐ<EOS>
ܡܛܠ ܐܢܘܢ ܡܢܗ<EOS> ܘܠܐ ܚܣܪ<EOS> ܐܝܟ ܕܟܬܝܒ<EOS> ܕܐܦܠܓܝܘܗܝ ܒܣܓ̈ܝܐܐ<EOS> ܘܟܕ ܒܣܓ̈ܝܐܐ ܡܦܠܓ<EOS> ܡܢ ܝܡܝܢܐ<EOS>
ܕܐܒܘܗܝ ܝܬܒ<EOS> ܘܗܘ ܒܢ ܘܐܢܚܢܢ ܒܗ<EOS> ܐܝܟ ܕܐܡܪ ܕܐܢܬܘܢ ܒܝ ܐܢܬܘܢ ܘܐܢܐ ܒܟܘܢ ܐܢܐ<EOS> ܘܒܕܘܟܬܐ<EOS>
ܐܚܪܬܐ ܐܡܪ<EOS> ܕܐܢܐ ܘܐܒܝ ܚܕ ܚܢܢ<EOS>
ܘܐܢ ܐܢܫ ܕܒܨܝܪܐ ܬܐܪܬܗ ܡܢ ܝܕܥܬܐ<EOS> ܢܬܚܪܐ ܥܠ ܗܕܐ ܘܢܐܡܪ<EOS> ܕܟܕ ܚܕ ܗܘ<EOS>
ܡܫܝܚܐ<EOS> ܘܚܕ ܗܘ ܐܒܘܗܝ<EOS> ܐܝܟܢܐ ܥܡܪ ܡܫܝܚܐ ܘܐܒܘܗܝ ܒܒ̈ܢܝ ܐܢܫܐ ܡܗܝ̈ܡܢܐ<EOS> ܘܐܝܟܢܐ ܗܘܝܢ ܒ̈ܢܝ<EOS>
ܐܢܫܐ ܙܕܝ̈ܩܐ ܗܝ̈ܟܠܐ ܠܐܠܗܐ<EOS> ܘܥܡܪ ܒܗܘܢ<EOS> ܡܕܝܢ ܐܢ ܗܟܢܐ ܗܘ<EOS> ܘܠܚܕ ܚܕ ܡܢ ܒܢ̈ܝܢܫܐ ܡܗܝ̈ܡܢܐ<EOS>
ܚܕ ܚܕ ܡܫܝܚܐ ܡܛܝܗܝ<EOS> ܘܐܠܗܐ ܕܒܡܫܝܚܐ<EOS> ܐܢ ܗܟܢܐ ܗܘ<EOS> ܗܘܘ ܠܗܘܢ ܐ̈ܠܗܐ ܣܓ̈ܝܐܐ<EOS> ܘܡܫܝ̈ܚܐ ܕܠܐ<EOS>
ܡܬܡܢܝܢ<EOS> ܫܡܥ ܕܝܢ ܚܒܝܒܝ ܡܦܩ ܒܪܘܚܐ<EOS> ܕܙܕܩ ܠܗ ܠܡܠܬܐ ܗܕܐ<EOS> ܡܢ ܡܕܡ ܕܡܬܚܙܐ ܢܩܒܠ ܦܝܣܐ<EOS>ܡܢ ܕܗܟܢܐ ܐܡܪ<EOS> ܟܠ ܐܢܫ ܓܝܪ ܝܕܥ ܕܫܡܫܐ ܒܫܡܝܐ ܩܒܝܥ<EOS> ܘܙܠܝܩ̈ܘܗܝ ܒܐܪܥܐ ܦܪܝܣܝܢ<EOS> ܘܥܐܠ ܡܢܗ<EOS>
ܒܬܪ̈ܥܐ ܣܓܝܐ̈ܐ ܘܒܟܘ̈ܐ ܕܒ̈ܬܐ<EOS> ܘܟܪ ܕܢܦܠ ܕܢܚܗ ܕܫܡܫܐ<EOS> ܐܦܢ ܐܝܟ ܦܣܬܐ ܕܐܝܕܐ ܫܡܫܐ ܡܬܩܪܐ<EOS>ܘܟܕ ܒܕܘܟ̈ܝܬܐ ܣܓܝܐ̈ܬܐ ܢܦܠ<EOS> ܗܟܢܐ ܡܬܩܪܐ<EOS> ܘܩܢܘܡܗ ܕܫܡܫܐ ܒܫܡܝܐ ܗܘ<EOS> ܡܕܝܢ ܐܢ ܗܟܢܐ ܗܘ<EOS>ܗܘܘ ܠܗܘܢ ܫܡ̈ܫܐ ܣܓ̈ܝܐܐ<EOS> ܘܐܦ ܡܝ̈ܐ ܕܝܡܐ ܣܓ̈ܝܐܝܢ ܐܢܘܢ<EOS> ܘܟܕ ܡܢܝܩܝܬܐ ܚܕܐ ܬܣܒ ܡܢܗܘܢ<EOS>ܡܝܐ ܡܬܩܪܝܢ<EOS> ܘܟܕ ܠܐܠܦ ܡܐ̈ܢܝܢ ܬܦܠܓ ܐܢܘܢ<EOS> ܡܝܐ ܡܬܩܪܝܢ ܒܫܡܗܘܢ<EOS> ܘܐܦ ܟܕ ܢܘܪܐ ܬܕܠܩ ܡܢ<EOS>
ܢܘܪܐ ܒܕܘܟܝ̈ܬܐ ܣܓ̈ܝܐܬܐ<EOS> ܡܢ ܟܪ ܕܫܩܠ ܐܢܬ ܘܡܕܠܩ ܐܢܬ<EOS> ܠܐ ܚܣܪܐ<EOS> ܘܢܘܪܐ ܒܚܕ ܫܡܐ ܡܬܩܪܝܐ<EOS>ܘܠܐ ܡܛܠ ܕܠܕܘܟ̈ܝܬܐ ܣܓܝܐ̈ܬܐ ܡܦܠܓ ܐܢܬ ܠܗ<EOS> ܗܘܝܐ ܠܗ ܒܫܡ̈ܗܐ ܣܓ̈ܝܐܐ<EOS> ܘܟܕ ܥܦܪܐ ܬܣܒ ܡܢ<EOS>
ܐܪܥܐ<EOS> ܘܒܕܘܟ̈ܝܬܐ ܣܓ̈ܝܐܬܐ ܬܪܡܝܘܗܝ<EOS> ܥܦܪܐ ܡܕܡ ܠܐ ܚܣܪ<EOS> ܘܐܦ ܠܐ ܕܬܩܪܝܘܗܝ ܒܫܡܗ̈ܐ ܣܓ̈ܝܐܐ<EOS>
ܡܫܟܚ ܐܢܬ<EOS> ܗܟܢܐ ܐܦ ܐܠܗܐ ܘܡܫܝܚܗ<EOS> ܟܕ ܚܕ ܐܝܬܝܗܘܢ<EOS> ܐܠܐ ܒܒ̈ܢܝ ܐܢܫܐ ܣܓ̈ܝܐܐ ܥܡܪܝܢ<EOS> ܘܗܢܘܢ<EOS>
ܒܫܡܝܐ ܒܩܢܘܡܐ ܐܝܬܝܗܘܢ<EOS> ܘܡܕܡ ܠܐ ܚܣܪܝܢ<EOS> ܟܕ ܒܣܓ̈ܝܐܐ ܥܡܪܝܢ<EOS> ܐܝܟ ܕܠܐ ܚܣܪ ܫܡܫܐ ܒܫܡܝܐ<EOS>
ܡܕܡ<EOS> ܟܕ ܚܝܠܗ ܒܐܪܥܐ ܫܪܐ<EOS> ܚܕ ܟܡܐ ܗܟܝܠ ܠܐ ܣܓܝ ܚܝܠܗ ܕܐܠܗܐ<EOS> ܟܕ ܐܦ ܗܘ ܫܡܫܐ ܒܚܝܠܗ ܕܐܠܗܐ<EOS>
ܩܐܡ<EOS>
ܬܘܒ ܡܥܗܕ ܐܢܐ ܠܟ ܚܒܝܒܝ<EOS> ܘܐܦ ܕܟܬܝܒܐ<EOS> ܗܟܢܐ ܓܝܪ ܟܬܝܒ<EOS> ܕܟܕ ܝܩܪ ܗܘܐ ܠܗ<EOS>
ܠܡܘܫܐ ܠܡܕܒܪܘ ܡܫܪܝܬܐ ܒܠܚܘܕܘܗܝ<EOS> ܐܡܪ ܠܗ ܡܪܝܐ<EOS> ܗܐ ܒܨܪ ܐܢܐ ܡܢ ܪܘܚܐ ܕܥܠܝܟ<EOS> ܘܝܗܒܢܐ ܥܠ<EOS>
ܫܒܥܝܢ ܓܒܪ̈ܐ ܣܒ̈ܐ ܕܐܝܣܪܝܠ<EOS> ܘܟܕ ܒܨܪ ܡܢ ܪܘܚܗ ܕܡܘܫܐ<EOS> ܘܐܬܡܠܝܘ ܡܢܗ ܫܒܥܝܢ ܓܒܪ̈ܝܢ<EOS> ܡܘܫܐ<EOS>
ܡܕܡ ܠܐ ܚܣܪ<EOS> ܐܘ ܐܬܝܕܥܬ ܪܘܚܗ<EOS> ܕܡܕܡ ܒܨܪ ܡܢܗ<EOS> ܘܐܦ ܫܠܝܚܐ ܛܘܒܢܐ ܐܡܪ<EOS> ܕܦܠܓ ܐܠܗܐ ܡܢ ܪܘܚܐ<EOS>
ܕܡܫܝܚܗ<EOS> ܘܫܕܪ ܒܢܒ̈ܝܐ<EOS> ܘܡܫܝܚܐ ܡܕܡ ܠܐ ܐܬܢܟܝ<EOS> ܡܛܠ ܕܠܐ ܗܘܐ ܒܟܝܠܬܐ ܝܗܒ ܠܗ ܐܒܘܗܝ ܪܘܚܐ<EOS>ܒܗܢܐ ܪܥܝܢܐ ܡܫܟܚ ܐܢܬ ܠܡܬܛܦܣܘ<EOS> ܕܡܫܝܚܐ ܥܡܪ ܒܒ̈ܢܝ ܐܢܫܐ ܡܗܝ̈ܡܢܐ<EOS> ܟܕ ܡܫܝܚܐ ܡܕܡ ܠܐ<EOS>
ܡܬܢܟܐ<EOS> ܟܕ ܒܣܓ̈ܝܐܐ ܡܦܠܓ<EOS> ܡܛܠ ܕܡܢ ܪܘܚܗ ܕܡܫܝܚܐ ܩܒܠܘ ܢܒ̈ܝܐ<EOS> ܐܢܫ ܐܢܫ ܡܢܗܘܢ ܐܝܟ ܕܡܫܟܚ<EOS>
ܗܘܐ ܠܡܫܩܠ<EOS> ܘܡܢ ܪܘܚܗ ܬܘܒ ܕܝܠܗ ܕܡܫܝܚܐ<EOS> ܐܫܝܕܐ ܝܘܡܢܐ ܥܠ ܟܠ ܒܣܪ<EOS> ܘܡܬܢܒܝܢ ܒܢ̈ܝܐ ܘܒܢ̈ܬܐ<EOS>
ܘܣܒ̈ܐ ܘܥܠܝܡ̈ܐ<EOS> ܘܥܒ̈ܕܐ ܘܐܡܗ̈ܬܐ<EOS> ܘܡܢ ܡܫܝܚܐ ܐܝܬ ܒܢ<EOS> ܘܡܫܝܚܐ ܒܫܡܝܐ<EOS> ܡܢ ܝܡܝܢ ܐܒܘܗܝ<EOS>ܘܡܫܝܚܐ ܠܐ ܗܘܐ ܒܟܝܠܬܐ ܩܒܠ ܪܘܚܐ<EOS> ܐܠܐ ܐܒܘܗܝ ܪܚܡܗ<EOS> ܘܐܫܠܡ ܟܠ ܒܐܝ̈ܕܘܗܝ<EOS> ܘܥܠ ܟܠܗ ܓܙܗ<EOS>
ܐܫܠܛܗ<EOS> ܐܡܪ ܓܝܪ ܝܘܚܢܢ<EOS> ܕܠܐ ܗܘܐ ܒܟܝܠܬܐ ܝܗܒ ܪܘܚܐ ܐܒܐ ܠܒܪܗ<EOS> ܐܠܐ ܪܚܡܗ ܘܐܫܠܡ ܟܠ<EOS>
ܒܐܝ̈ܕܘܗܝ<EOS> ܘܐܦ ܡܪܢ ܐܡܪ<EOS> ܕܟܠܡܕܡ ܐܫܬܠܡ ܠܝ ܡܢ ܐܒܝ<EOS> ܬܘܒ ܐܡܪ<EOS> ܕܐܒܐ ܠܐܢܫ ܠܐ ܢܕܘܢ<EOS> ܐܠܐ<EOS>
ܟܘܠܗ ܕܝܢܐ ܠܒܪܗ ܢܬܠܝܘܗܝ<EOS> ܘܐܦ ܫܠܝܚܐ ܐܡܪ<EOS> ܕܟܠܡܕܡ ܢܫܬܥܒܕ ܠܡܫܝܚܐ<EOS> ܣܛܪ ܡܢ ܐܒܘܗܝ ܕܫܥܒܕ<EOS>
ܠܗ ܟܠ<EOS> ܘܡܐ ܕܐܫܬܥܒܕ ܠܗ ܟܠ ܡܢ ܐܒܘܗܝ<EOS> ܗܝܕܝܢ ܢܫܬܥܒܕ ܐܦ ܗܘ ܠܐܠܗܐ ܐܒܘܗܝ<EOS> ܕܫܥܒܕ ܠܗ ܟܠ<EOS>ܘܗܘܐ ܐܠܗܐ ܟܠ ܒܟܠ<EOS> ܘܒܟܠ ܐܢܫ<EOS>
ܝܘܚܢܢ ܡܣܗܕ ܥܠܘܗܝ ܡܪܢ<EOS> ܕܪܒ ܗܘ ܡܢ ܢܒ̈ܝܐ<EOS> ܘܒܟܝܠܬܐ ܩܒܠ ܪܘܚܐ<EOS> ܡܛܠ ܕܒܗ<EOS>
ܒܡܫܘܚܬܐ ܕܩܒܠ ܐܠܝܐ<EOS> ܢܣܒ ܝܘܚܢܢ ܪܘܚܐ<EOS> ܘܐܝܟ ܕܐܠܝܐ ܒܚܘܪܒܐ ܥܡܪ ܗܘܐ<EOS> ܗܟܢܐ ܐܦ ܝܘܚܢܢ<EOS>ܪܘܚܗ ܕܐܠܗܐ ܕܒܪܬܗ<EOS> ܘܒܚܘܪܒܐ ܘܒܛܘܪ̈ܐ ܘܒܡܥܪ̈ܐ ܥܡܪ ܗܘܐ<EOS> ܐܠܝܐ ܦܪܚܬܐ ܬܪܣܝܬܗ<EOS> ܘܝܘܚܢܢ<EOS>
ܩܡ̈ܨܐ ܕܦܪܚܝܢ ܐܟܠ ܗܘܐ<EOS> ܐܠܝܐ ܩܡܪܐ ܕܡܫܟܐ ܐܣܝܪ ܗܘܐ ܒܚܨ̈ܘܗܝ<EOS> ܘܝܘܚܢܢ ܥܪܩܬܐ ܕܡܫܟܐ ܐܣܝܪ<EOS>
ܗܘܐ ܒܚܨ̈ܘܗܝ<EOS> ܠܐܠܝܐ ܪܕܦܬܗ ܐܝܙܒܠ<EOS> ܘܠܝܘܚܢܢ ܪܕܦܬܗ ܗܪܘܕܝܐ<EOS> ܐܠܝܐ ܐܟܣ ܠܐܚܒ<EOS> ܘܝܘܚܢܢ ܐܟܣ<EOS>
ܠܗܪܘܕܣ<EOS> ܐܠܝܐ ܦܠܓ ܝܘܪܕܢܢ<EOS> ܘܝܘܚܢܢ ܦܬܚ ܡܥܡܘܕܝܬܐ<EOS> ܐܠܝܐ ܫܪܬ ܪܘܚܗ ܚܕ ܬܪ̈ܝܢ ܥܠ ܐܠܝܫܥ<EOS>ܘܝܘܚܢܢ ܣܡ ܐܝܕܗ ܥܠ ܦܪܘܩܢ<EOS> ܘܩܒܠ ܪܘܚܐ ܕܠܐ ܒܟܝܠܬܐ<EOS> ܐܠܝܐ ܦܬܚ ܫܡܝܐ ܘܣܠܩ<EOS> ܘܝܘܚܢܢ ܚܙܐ<EOS>
ܠܫܡܝܐ ܟܕ ܦܬܝܚܝܢ<EOS> ܘܪܘܚܗ ܕܐܠܗܐ ܕܢܚܬܬ ܘܫܪܬ ܥܠܘܗܝ ܥܠ ܦܪܘܩܢ<EOS> ܐܠܝܫܥ ܩܒܠ ܚܕ ܬܪ̈ܝܢ ܒܪܘܚܗ<EOS>
ܕܐܠܝܐ<EOS> ܘܦܪܘܩܢ ܩܒܠ ܕܝܘܚܢܢ ܘܩܒܠ ܕܫܡܝܐ<EOS> ܐܠܝܫܥ ܢܣܒ ܡܥܦܪܗ ܕܐܠܝܐ<EOS> ܘܦܪܘܩܢ ܣܝܡ ܐܝܕܐ<EOS>
ܕܟܗ̈ܢܐ<EOS> ܐܠܝܫܥ ܥܒܕ ܡܫܚܐ ܡܢ ܡܝܐ<EOS> ܘܦܪܘܩܢ ܥܒܕ ܚܡܪܐ ܡܢ ܡ̈ܝܐ<EOS> ܐܠܝܫܥ ܣܒܥ ܡܢ ܠܚܡܐ ܙܥܘܪܐ<EOS>
ܡܐܐ ܓܒܪ̈ܝܢ ܒܠܚܘܕ<EOS> ܘܦܪܘܩܢ ܣܒܥ ܡܢ ܠܚܡܐ ܙܥܘܪܐ ܚܡܫܐ ܐ̈ܠܦܝܢ ܓܒܪ̈ܝܢ<EOS> ܣܛܪ ܡܢ ܛ̈ܠܝܐ<EOS>
ܘܢ̈ܫܐ<EOS> ܐܠܝܫܥ ܕܟܝ ܠܢܥܡܢ ܓܪܒܐ<EOS> ܘܦܪܘܩܢ ܕܟܝ ܠܥܣܪܐ<EOS> ܐܠܝܫܥ ܠܛ ܠܛ̈ܠܝܐ<EOS> ܘܐܬܐܟܠܘ ܡܢ ܕܒ̈ܐ<EOS>ܘܦܪܘܩܢ ܒܪܟ ܠܛܠܝ̈ܐ<EOS> ܠܐܠܝܫܥ ܨܚ̈ܝܘܗܝ ܛ̈ܠܝܐ<EOS> ܘܠܦܪܘܩܢ ܫܒܚܘܗܝ ܛ̈ܠܝܐ ܒܐܘ̈ܫܥܢܐ<EOS> ܐܠܝܫܥ ܠܛ<EOS>
ܠܓܚܙܝ ܬܠܡܝܕܗ<EOS> ܘܦܪܘܩܢ ܠܛ ܠܝܗܘܕܐ ܬܠܡܝܕܗ<EOS> ܘܒܪܟ ܠܟܠܗܘܢ ܬܠܡ̈ܝܕܘܗܝ<EOS> ܐܠܝܫܥ ܐܚܝ ܚܕ ܡܝܬܐ<EOS>
ܒܠܚܘܕܘܗܝ<EOS> ܘܦܪܘܩܢ ܐܚܝ ܬܠܬܐ<EOS> ܐܠܝܫܥ ܥܠ ܓܪ̈ܡܘܗܝ ܚܝܐ ܚܕ ܡܝܬܐ<EOS> ܘܦܪܘܩܢ ܟܕ ܢܚܬ ܠܒܝܬ<EOS>
ܡܝ̈ܬܐ<EOS> ܡܝ̈ܬܐ<EOS> ܐܚܝ ܠܣ̈ܓܝܐܐ ܘܐܩܝܡ ܐܢܘܢ<EOS> ܘܣ̈ܓܝܐܢ ܐܢܝܢ ܐܬܘ̈ܬܐ ܕܥܒܕܬ ܪܘܚܗ ܕܡܫܝܚܐ<EOS>ܕܢܒ̈ܝܐ ܡܢܗ ܩܒܠܘ<EOS>
ܡܛܠܗܢܐ ܚܒܝܒܝ<EOS> ܐܦ ܚܢܢ ܡܢ ܪܘܚܗ ܗܘ ܕܡܫܝܚܐ ܩܒܠܢ<EOS> ܘܡܫܝܚܐ ܥܡܪ ܒܢ ܐܝܟ<EOS>
ܕܟܬܝܒ<EOS> ܕܐܡܪܬ ܗܝ ܪܘܚܐ ܒܦܘܡ ܢܒܝܐ<EOS> ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܡܟܝܠ ܢܛܝܒ ܗܝ̈ܟܠܝܢ ܠܪܘܚܗ<EOS>
ܕܡܫܝܚܐ<EOS> ܘܠܐ ܢܥܝܩ ܠܗ ܕܠܐ ܬܫܢܐ ܠܗ ܡܢܢ<EOS> ܥܗܕܘ ܠܡܕܡ ܕܡܙܗܪ ܠܟܘܢ ܫܠܝܚܐ<EOS> ܕܠܐ ܠܡ ܬܥܝܩܘܢ<EOS>
ܠܪܘܚܐ ܩܕܝܫܬܐ ܕܐܬܚܬܡܬܘܢ ܒܗ ܠܝܘܡܐ ܕܦܘܪܩܢܐ<EOS> ܡܢ ܡܥܡܘܕܝܬܐ ܓܝܪ ܡܩܒܠܝܢ ܚܢܢ ܪܘܚܗ ܕܡܫܝܚܐ<EOS>ܒܗ ܓܝܪ ܒܫܥܬܐ ܕܩܪܝܢ ܟܗ̈ܢܐ ܠܪܘܚܐ<EOS> ܦܬܚܐ ܫܡܝܐ ܘܢܚܬܐ<EOS> ܘܡܪܚܦܐ ܥܠ ܡܝܐ<EOS> ܘܠܒܫܝܢ ܠܗ ܐܝܠܝܢ<EOS>
ܕܥܡܕܝܢ<EOS> ܡܢ ܟܠ ܝ̈ܠܝܕܝ ܦܓܪܐ ܓܝܪ ܪܚܝܩܐ ܗܝ ܪܘܚܐ<EOS> ܥܕܡܐ ܕܐܬܝܢ ܠܡܘܠܕܐ ܕܡܝܐ<EOS> ܘܗܝܕܝܢ<EOS>
ܡܩܒܠܝܢ ܪܘܚ ܩܘܕܫܐ<EOS> ܒܡܘܠܕܐ ܓܝܪ ܩܕܡܝܐ<EOS> ܡܬܝܠܕܝܢ ܒܪܘܚܐ ܢܦܫܢܝܬܐ<EOS> ܕܡܬܒܪܝܐ ܒܓܘܗ ܕܒܪ<EOS>
ܐܢܫܐ<EOS> ܘܠܐ ܡܝܘܬܬܐ ܬܘܒ ܐܝܬܝܗ<EOS> ܐܝܟ ܕܐܡܪ<EOS> ܕܗܘܐ ܐܕܡ ܠܢܦܫ ܚܝܐ<EOS> ܘܒܡܘܠܕܐ ܕܬܪ̈ܝܢ<EOS>
ܕܒܡܥܡܘܕܝܬܐ<EOS> ܡܩܒܠܝܢ ܪܘܚܐ ܕܩܘܕܫܐ<EOS> ܡܢ ܒܨܪܐ ܕܐܠܗܘܬܐ<EOS> ܘܠܐ ܗܘܐ ܡܝܘܬܬܐ ܬܘܒ ܐܝܬܝܗ<EOS> ܟܕ<EOS>
ܡܝܬܝܢ ܓܝܪ ܒܢ̈ܝܢܫܐ<EOS> ܡܬܛܡܪܐ ܠܗ ܪܘܚܐ ܢܦܫܢܝܬܐ ܥܡ ܦܓܪܐ<EOS> ܘܪܓܫܬܐ ܡܫܬܩܠܐ ܠܗ ܡܢܗ<EOS> ܘܪܘܚܐ<EOS>
ܫܡܝܢܝܬܐ ܕܡܩܒܠܝܢ<EOS> ܐܙܠܐ ܠܗ ܠܟܝܢܗ ܠܘܬ ܡܫܝܚܐ<EOS> ܘܬܪ̈ܬܝܗܝܢ ܗܠܝܢ ܫܠܝܚܐ ܐܘܕܥ ܐܢܘܢ<EOS> ܐܡܪ<EOS>
ܓܝܪ<EOS> ܡܬܛܡܪ ܦܓܪܐ ܢܦܫܢܐܝܬ<EOS> ܘܩܐܡ ܪܘܚܢܐܝܬ<EOS> ܪܘܚܐ ܬܘܒ ܠܘܬ ܡܫܝܚܐ ܐܙܠܐ ܠܟܝܢܗ ܘܐܡܪ ܬܘܒ<EOS>
ܫܠܝܚܐ<EOS> ܕܐܡܬܝ ܕܢܥܢܕ ܡܢ ܦܓܪܐ ܠܘܬ ܡܪܢ ܢܗܘܐ<EOS> ܠܘܬ ܡܪܢ ܓܝܪ ܪܘܚܐ ܕܡܫܝܚܐ ܐܙܠܐ<EOS> ܗܝ<EOS>
ܕܡܩܒܠܝܢ ܪ̈ܘܚܢܐ<EOS> ܘܪܘܚܐ ܢܦܫܢܝܬܐ ܡܬܛܡܪܐ ܠܗ ܒܟܝܢܗ<EOS> ܘܪܓܫܬܐ ܡܫܬܩܠܐ ܡܢܗ<EOS> ܡܢ ܕܢܛܪ ܪܘܚܗ<EOS>
ܕܡܫܝܚܐ ܒܕܟܝܘܬܐ<EOS> ܡܐ ܕܐܙܠܐ ܠܘܬܗ ܕܡܫܝܚܐ<EOS> ܗܟܢܐ ܐܡܪܐ ܠܗ<EOS> ܕܦܓܪܐ ܕܐܙܠܬ ܠܘܬܗ ܘܠܒܫܢܝ ܡܢ<EOS>
ܡܝܐ ܕܡܥܡܘܕܝܬܐ<EOS> ܒܩܕܝܫܘܬܐ ܢܛܪܢܝ<EOS> ܘܡܚܦܛܐ ܪܘܚܐ ܕܩܘܕܫܐ ܠܡܫܝܚܐ<EOS> ܥܠ ܩܝܡܬܗ ܕܦܓܪܐ ܗܘ<EOS>
ܕܢܛܪܗ ܕܟܝܐܝܬ<EOS> ܘܒܥܝܐ ܗܝ ܪܘܚܐ ܕܬܘܒ ܢܬܬܘܣܦ ܥܠܝܗ<EOS> ܕܢܩܘܡ ܗܘ ܦܓܪܐ ܒܬܫܒܘܚܬܐ<EOS> ܘܐܝܢܐ<EOS>
ܒܪܢܫܐ ܕܡܩܒܠ ܪܘܚܐ ܡܢ ܡܝܐ ܘܡܥܝܩ ܠܗ<EOS> ܢܦܩܐ ܠܗ ܡܢܗ<EOS> ܥܕ ܠܐ ܢܡܘܬ<EOS> ܘܐܙܠܐ ܠܗ ܠܟܝܢܗ ܠܘܬ<EOS>
ܡܫܝܚܐ<EOS> ܘܩܒܠܐ ܠܗ ܥܠ ܗܘ ܒܪܢܫܐ ܕܐܥܝܩ ܠܗ<EOS> ܘܡܐ ܕܗܘܐ ܙܒܢܐ ܕܫܘܠܡ ܩܨܐ<EOS> ܘܩܪܒ ܙܒܢܐ ܕܩܝܡܬܐ<EOS>ܡܩܒܠܐ ܪܘܚܐ ܕܩܘܕܫܐ ܕܐܬܢܛܪܬ ܒܕܟܝܘܬܐ<EOS> ܚܝܠܐ ܪܒܐ ܡܢ ܟܝܢܗ ܘܐܬܝܐ ܩܕܡܘܗܝ ܕܡܫܝܚܐ<EOS> ܘܩܝܡܐ<EOS>
ܥܠ ܬܪܥܐ ܕܒܝܬ ܩܒܘܪ̈ܐ<EOS> ܐܬܪ ܕܩܒܝܪܝܢ ܒ̈ܢܝ ܐܢܫܐ ܕܢܛܪܘܗ ܒܕܟܝܘܬܐ<EOS> ܘܡܣܟܝܐ ܠܩܥܬܐ<EOS> ܘܡܐ<EOS>
ܕܦܬܚܘ ܥܝܪ̈ܐ ܬܪ̈ܥܐ ܕܫܡܝܐ ܩܕܡ ܡܠܟܐ<EOS> ܗܝܕܝܢ ܩܪܢܐ ܩܪܝܐ<EOS> ܘܫܝܦܘܪ̈ܐ ܡܝܒ̈ܒܝܢ<EOS> ܘܫܡܥܐ ܪܘܚܐ<EOS>
ܕܡܣܟܝܐ ܠܩܥܬܐ<EOS> ܘܡܣܪܗܒܐܝܬ ܩܒܪ̈ܐ ܦܬܚܐ<EOS> ܘܡܩܝܡܐ ܠܦܓܪ̈ܐ ܘܠܡܕܡ ܕܐܬܛܡܪ ܒܗܘܢ<EOS> ܘܠܒܫܐ ܠܗ<EOS>
ܠܫܘܒܚܐ ܗܘ ܕܐܬܐ ܥܡܗ ܘܗܝ ܗܘܝܐ ܡܢ ܠܓܘ ܠܩܝܡܬܗ ܕܦܓܪܐ<EOS> ܘܫܘܒܚܐ ܡܢ ܠܒܪ ܠܬܨܒܝܬܗ ܕܦܓܪܐ<EOS>ܘܡܬܒܠܥܐ ܠܗ ܪܘܚܐ ܢܦܫܢܝܬܐ<EOS> ܒܪܘܚܐ ܫܡܝܢܝܬܐ<EOS> ܘܗܘܐ ܠܗ ܟܠܗ ܒܪܢܫܐ ܕܪܘܚܐ ܟܕ ܦܓܪܗ ܒܗ<EOS>ܘܡܬܒܠܥ ܡܘܬܐ ܒܚ̈ܝܐ<EOS> ܘܦܓܪܐ ܡܬܒܠܥ ܒܪܘܚܐ<EOS> ܘܦܪܚ ܠܗ ܡܢ ܪܘܚܐ ܗܘ ܒܪܢܫܐ ܠܐܘܪܥܗ ܕܡܠܟܐ<EOS>ܘܡܩܒܠ ܠܗ ܒܚܕܘܬܐ<EOS> ܘܡܩܒܠ ܡܫܝܚܐ ܛܝܒܘܬܗ ܕܦܓܪܐ ܕܢܛܪܗ ܠܪܘܚܗ ܕܟܝܐܝܬ<EOS>
ܘܗܝ ܗܕܐ ܪܘܚܐ ܚܒܝܒܝ ܕܩܒܠܘ ܢܒ̈ܝܐ<EOS> ܘܗܟܢܐ ܐܦ ܚܢܢ<EOS> ܘܠܐ ܗܘܐ ܒܟܠ ܙܒܢ<EOS>
ܫܟܝܚܐ ܠܘܬ ܡܩܒ̈ܠܢܝܗ<EOS> ܐܠܐ ܒܙܒܢ ܐܙܠܐ ܠܘܬ ܡܫܕܪܢܗ<EOS> ܘܒܙܒܢ ܐܬܝܐ ܠܘܬ ܡܩܒܠܢܗ<EOS> ܫܡܥ ܠܡܕܡ<EOS>
ܕܐܡܪ ܡܪܢ<EOS> ܕܠܐ ܬܒܣܘܢ ܒܚܕ ܡܢ ܗܠܝܢ ܙܥܘܪ̈ܐ ܕܡܗܝܡܢܝܢ ܒܝ<EOS> ܕܡܠܐܟ̈ܝܗܘܢ ܒܫܡܝܐ ܒܟܠܙܒܢ ܚܙܝܢ<EOS>
ܦܪܨܘܦܗ ܕܐܒܝ<EOS> ܗܝ ܗܕܐ ܪܘܚܐ ܐܙܠܐ ܒܟܠܙܒܢ ܘܩܝܡܐ ܩܕܡ ܐܠܗܐ<EOS> ܘܚܙܝܐ ܦܪܨܘܦܗ<EOS> ܘܡܢ ܕܡܗܪ<EOS>
ܠܗܝܟܠܐ ܕܫܪܝܐ ܒܗ<EOS> ܩܒܠܐ ܥܠܘܗܝ ܩܕܡ ܐܠܗܐ<EOS>
ܘܐܢܐ ܡܦܝܣ ܐܢܐ ܠܟ ܡܕܡ ܕܟܬܝܒ<EOS> ܕܪܘܚܐ ܠܐ ܗܘܐ ܒܟܠ ܙܒܢ ܫܟܝܚܐ ܠܘܬ<EOS>
ܡܩܒ̈ܠܢܝܗ ܗܟܢܐ ܓܝܪ ܟܬܝܒ<EOS> ܕܫܐܘܠ ܥܒܪܬ ܡܢܗ ܪܘܚܐ ܕܩܘܕܫܐ<EOS> ܕܩܒܠ ܟܕ ܐܬܡܫܚ<EOS> ܡܛܠ ܕܐܥܝܩ ܠܗ<EOS>ܘܫܕܪ ܠܗ ܐܠܗܐ ܚܠܦܝܗ ܪܘܚܐ ܡܕܝܒܢܝܬܐ<EOS> ܘܟܕ ܡܬܐܠܨ ܗܘܐ ܡܢ ܪܘܚܐ ܒܝܫܬܐ<EOS> ܢܩܫ ܗܘܐ ܕܘܝܕ<EOS>
ܒܟܢܪܐ<EOS> ܘܐܬܝܐ ܗܘܬ ܪܘܚܐ ܕܩܘܕܫܐ<EOS> ܕܩܒܠ ܕܘܝܕ ܟܕ ܐܬܡܫܚ<EOS> ܘܥܪܩܐ ܗܘܬ ܡܢ ܩܕܡܝܗ ܪܘܚܐ ܒܝܫܬܐ<EOS>ܕܡܕܝܒܐ ܗܘܬ ܠܫܐܘܠ<EOS> ܘܠܐ ܫܟܝܚܐ ܗܘܬ ܪܘܚܐ ܕܩܘܕܫܐ<EOS> ܕܩܒܠ ܕܘܝܕ ܠܘܬܗ ܒܟܠܙܒܢ<EOS> ܥܕܡܐ ܕܢܩܫ<EOS>
ܗܘܐ ܒܟܢܪܐ<EOS> ܘܗܝܕܝܢ ܐܬܝܐ ܗܘܬ<EOS> ܡܛܠ ܕܐܠܘ ܒܟܠܙܒܢ ܠܘܬܗ ܐܝܬܝܗ ܗܘܬ<EOS> ܠܐ ܫܒܩܐ ܗܘܬ ܠܗ ܕܢܚܛܐ<EOS>
ܒܐܢܬܬܗ ܕܐܘܪܝܐ<EOS> ܟܕ ܡܨܠܐ ܗܘܐ ܓܝܪ ܥܠ ܚ̈ܛܗܘܗܝ<EOS> ܘܡܘܕܐ ܗܘܐ ܣ̈ܟܠܘܬܗ ܩܕܡ ܐܠܗܐ<EOS> ܗܟܢܐ ܐܡܪ<EOS>
ܗܘܐ<EOS> ܕܪܘܚܟ ܩܕܝܫܬܐ ܠܐ ܬܣܒ ܡܢܝ<EOS> ܘܐܦ ܐܠܝܫܥ ܗܟܢܐ ܟܬܝܒ ܥܠܘܗܝ<EOS> ܕܥܕܡܐ ܕܢܩܫ ܒܟܢܪܗ<EOS>ܘܗܝܕܝܢ ܐܬܬ ܠܘܬܗ ܪܘܚܐ<EOS> ܘܐܬܢܒܝ ܘܐܡܪ<EOS> ܗܟܢܐ ܐܡܪ ܡܪܝܐ<EOS> ܕܠܐ ܬܚܙܘܢ ܪܘܚܐ ܘܠܐ ܡܛܪܐ<EOS> ܘܢܚܠܐ<EOS>
ܗܢܐ ܢܬܥܒܕ ܓܘ̈ܒܝܢ ܓܘ̈ܒܝܢ<EOS> ܘܐܦ ܟܕ ܐܬܬ ܠܘܬܗ ܫܝܠܘܡܝܬܐ ܡܛܠ ܒܪܗ ܕܡܝܬ<EOS> ܗܟܢܐ ܐܡܪ ܠܗ<EOS>ܕܡܪܝܐ ܟܣܝ ܡܢܝ ܘܠܐ ܐܘܕܥܢܝ<EOS> ܘܟܕ ܫܕܪ ܥܠܘܗܝ ܡܠܟܐ ܕܐܝܣܪܝܠ<EOS> ܐܝܟ ܕܢܩܛܠܝܘܗܝ<EOS> ܐܘܕܥܬܗ ܪܘܚܐ<EOS>
ܥܕ ܠܐ ܢܐܬܐ ܐܝܙܓܕܐ ܥܠܘܗܝ<EOS> ܘܐܡܪ<EOS> ܕܗܐ ܫܕܪ ܒܪ ܥܘܠܐ ܗܢܐ ܠܡܣܒ ܪܫܝ<EOS> ܘܐܘܕܥ ܬܘܒ ܥܠ ܣܒܥܐ<EOS>
ܕܗܘܐ ܒܫܡܪܝܢ<EOS> ܒܬܪܗ ܕܝܘܡܐ<EOS> ܬܘܒ ܕܝܢ ܐܘܕܥܬܗ ܪܘܚܐ ܟܕ ܓܢܒ ܓܚܙܝ ܟܣܦܐ ܘܛܫܝ<EOS>
ܡܛܠ ܗܢܐ ܚܒܝܒܝ<EOS> ܐܡܬܝ ܕܪܘܚܐ ܕܩܘܕܫܐ ܡܫܢܝܐ ܡܢ ܒܪ ܐܢܫܐ ܡܩܒܠܢܗ<EOS> ܥܕ ܐܙܠܐ<EOS>
ܘܐܬܝܐ ܠܘܬܗ<EOS> ܗܝܕܝܢ ܗܘ ܡܩܪܒ ܣܛܢܐ ܥܡ ܗܘ ܒܪܢܫܐ<EOS> ܐܝܟܢܐ ܕܢܫܪܥܝܘܗܝ<EOS> ܘܬܦܪܘܩ ܠܗ ܠܓܡܪ ܡܢܗ<EOS>
ܪܘܚܐ ܕܩܘܕܫܐ<EOS> ܡܛܠ ܕܟܡܐ ܕܪܘܚܐ ܥܡܗ ܗܝ ܥܡ ܒܪܢܫܐ<EOS> ܕܚܠ ܣܛܢܐ ܠܡܬܩܪܒܘ ܠܘܬܗ<EOS> ܘܚܙܝ ܚܒܝܒܝ<EOS>ܕܐܦ ܡܪܢ<EOS> ܕܡܢܗ ܡܢ ܪܘܚܐ ܐܬܝܠܕ<EOS> ܠܐ ܐܬܢܣܝ ܡܢ ܣܛܢܐ<EOS> ܥܕܡܐ ܕܩܒܠ ܪܘܚܐ<EOS>
ܕܡܥܡܘܕܝܬܐܒܡܥܡܘܕܝܬܐ ܡܢ ܪܘܡܐ<EOS> ܘܗܝܕܝܢ ܐܦܩܬܗ ܪܘܚܐ ܕܢܬܢܣܐ ܡܢ ܣܛܢܐ<EOS> ܗܢܐ ܕܝܢ ܦܘܪܣܐ<EOS>
ܐܝܬ ܠܗ ܠܒܪܢܫܐ<EOS> ܕܒܗ ܒܫܥܬܐ ܕܡܪܓܫ ܒܢܦܫܗ<EOS> ܕܒܪܘܚܐ ܠܐ ܪܬܚ<EOS> ܘܠܒܗ ܢܦܠ ܠܗ ܒܡܪܢܝܬܐ ܕܥܠܡܐ<EOS>
ܗܢܐ<EOS> ܢܕܥ ܕܪܘܚܐ ܠܝܬ ܠܘܬܗ<EOS> ܢܩܘܡ ܘܢܨܠܐ ܘܢܫܗܪ<EOS> ܕܬܐܬܐ ܠܘܬܗ ܪܘܚܐ ܕܐܠܗܐ<EOS> ܕܠܐ ܢܙܕܟܐ ܡܢ<EOS>
ܒܥܠܕܒܒܐ<EOS> ܓܢܒܐ ܕܝܢ ܠܐ ܦܠܫ ܒܝܬܐ<EOS> ܥܕܡܐ ܕܚܙܐ ܕܡܪܗ ܫܢܐ ܡܢܗ<EOS> ܗܟܢܐ ܐܦ ܣܛܢܐ<EOS> ܠܐ ܡܫܟܚ<EOS>
ܠܡܩܪܒ ܠܗܢܐ ܒܝܬܐ ܕܗܘ ܦܓܪܢ ܥܕܡܐ ܕܪܘܚܐ ܕܡܫܝܚܐ ܡܫܢܝܐ ܡܢܗ<EOS> ܘܕܥ ܕܝܢ ܚܒܝܒܝ<EOS> ܕܠܐ ܗܘܐ ܡܕܥ<EOS>
ܝܕܥ ܓܢܒܐ<EOS> ܐܢ ܡܪܗ ܕܒܝܬܐ ܒܓܘܗ ܗܘ ܐܘ ܠܐ<EOS> ܐܠܐ ܡܢ ܩܕܡ ܥܕܢܐ ܡܨܝܬ ܘܚܙܐ<EOS> ܐܢ ܫܡܥ ܩܠܗ ܕܡܪܗ<EOS>
ܕܒܝܬܐ ܕܒܓܘܗ ܗܘ<EOS> ܘܐܡܪ<EOS> ܕܐܘܪܚܐ ܐܝܬ ܠܝ ܠܡܐܙܠ<EOS> ܘܡܐ ܕܥܩܒ ܘܚܙܐ ܕܫܢܝ ܠܗ ܡܪܗ ܕܒܝܬܐ<EOS>ܠܡܣܥܪ ܣܘܥܪܢܗ<EOS> ܗܝܕܝܢ ܐܬܐ ܓܢܒܐ ܘܦܠܫ ܠܗ ܠܒܝܬܐ ܘܓܢܒ<EOS> ܘܐܢ ܕܝܢ ܫܡܥ ܩܠܗ ܕܡܪܗ ܕܒܝܬܐ<EOS>ܕܡܙܗܪ ܘܡܦܩܕ ܠܒ̈ܢܝ ܒܝܬܗ<EOS> ܕܢܬܥܝܪܘܢ ܘܢܛܪܘܢ ܠܒܝܬܗ<EOS> ܘܐܡܪ ܠܗܘܢ<EOS> ܕܐܦ ܐܢܐ ܒܓܘܗ ܐܢܐ<EOS>
ܕܒܝܬܐ<EOS> ܗܝܕܝܢ ܕܚܠ ܓܢܒܐ ܘܥܪܩ<EOS> ܕܠܐ ܢܬܬܚܕ ܘܢܬܬܨܝܕ ܠܗ<EOS> ܗܟܢܐ ܐܦ ܣܛܢܐ<EOS> ܠܐ ܗܘܐ ܐܝܕܥܬܐ<EOS>
ܡܩܕܡܢܝܬܐ ܐܝܬ ܠܗ<EOS> ܕܢܕܥ ܘܢܚܙܐ ܐܡܬܝ ܡܫܢܝܐ ܪܘܚܐ<EOS> ܘܐܬܐ ܠܡܚܠܨܘܬܗ ܠܒܪܢܫܐ<EOS> ܐܠܐ ܐܦ ܗܘ<EOS>
ܡܨܝܬ ܘܢܛܪ ܘܥܕܐ<EOS> ܐܢ ܕܝܢ ܫܡܥ ܡܢ ܒܪ ܐܢܫܐ ܕܥܡܪ ܒܗ ܡܫܝܚܐ<EOS> ܕܐܡܪ ܡ̈ܠܐ ܣܢܝ̈ܬܐ<EOS> ܐܘ ܡܬܚܡܬ<EOS>
ܘܢܨܐ<EOS> ܐܘ ܡܬܟܬܫ<EOS> ܗܝܕܝܢ ܗܘ ܝܕܥ ܣܛܢܐ ܕܡܫܝܚܐ ܠܝܬ ܥܡܗ<EOS> ܘܐܬܐ ܘܓܡܪ ܒܗ ܨܒܝܢܗ<EOS> ܡܛܠ ܕܡܫܝܚܐ<EOS>
ܒ̈ܢܝܚܐ ܘܒܡ̈ܟܝܟܐ ܥܡܪ<EOS> ܘܒܗܘܢ ܫܪܐ<EOS> ܒܐܝܠܝܢ ܕܙܝܥܝܢ ܡܢ ܡܠܬܗ<EOS> ܐܝܟ ܕܐܡܪ ܒܢܒܝܐ<EOS> ܕܒܡܢ ܐܚܘܪ<EOS>
ܘܐܥܡܪ<EOS> ܐܠܐ ܐܢ ܒܢ̈ܝܚܐ ܘܒܡ̈ܟܝܟܐ ܕܙܝܥܝܢ ܡܢ ܡܠܬܝ<EOS> ܘܡܪܢ ܐܡܪ<EOS> ܕܡܢ ܕܡܗܠܟ ܒܦܘܩ̈ܕܢܝ ܘܢܛܪ<EOS>
ܚܘܒܝ<EOS> ܠܘܬܗ ܐܬܝܢ ܐܢܚܢܢ<EOS> ܘܐܘܢܐ ܠܘܬܗ ܥܒܕܝܢܢ<EOS> ܘܐܢ ܕܝܢ ܫܡܥ ܡܢ ܒܪ ܐܢܫܐ<EOS> ܕܡܙܕܗܪ ܘܡܨܠܐ<EOS>ܘܡܬܗܓܐ ܒܢܡܘܣܐ ܕܡܪܗ<EOS> ܐܝܡܡܐ ܘܠܠܝܐ<EOS> ܗܝܕܝܢ ܗܦܟ ܠܗ ܡܢܗ<EOS> ܕܝܕܥ ܕܡܫܝܚܐ ܥܡܗ ܗܘ<EOS> ܘܐܢ ܕܝܢ<EOS>
ܬܐܡܪ<EOS> ܕܟܡܐ ܐܝܬܘܗܝ ܣܛܢܐ<EOS> ܕܗܐ ܥܡ ܣܓ̈ܝܐܐ ܡܩܪܒ<EOS> ܫܡܥ ܕܝܢ ܘܐܬܛܦܝܣ<EOS> ܡܢ ܡܕܡ ܕܡܢ ܠܥܠ<EOS>
ܐܦܝܣܬܟ ܥܠ ܡܫܝܚܐ<EOS> ܕܟܡܐ ܡܦܠܓ ܒܣܓ̈ܝܐܐ<EOS> ܘܗܘ ܡܕܡ ܠܐ ܚܣܪ<EOS> ܒܝܬܐ ܓܝܪ ܕܡܢ ܟܘܬܗ ܩܠܝܠ ܫܡܫܐ<EOS>
ܬܥܘܠ ܒܗ<EOS> ܟܠܗ ܢܗܪ<EOS> ܘܒܪܢܫܐ ܕܩܠܝܠ ܡܢ ܣܛܢܐ ܥܐܠ ܒܗ<EOS> ܟܘܠܗ ܚܫܟ ܠܗ<EOS> ܫܡܥ ܠܡܕܡ ܕܐܡܪ ܫܠܝܚܐ<EOS>ܕܐܢ ܣܛܢܐ ܡܬܕܡܐ ܒܡܠܐܟܐ ܕܢܘܗܪܐ<EOS> ܠܐ ܗܘܬ ܪܒܐ ܨܒܘܬܐ<EOS> ܐܢ ܐܦ ܡܫܡ̈ܫܢܘܗܝ ܡܬܕܡܝܢ ܒܡܫܡ̈ܫܢܐ<EOS>
ܕܙܕܝܩܘܬܐ<EOS> ܘܡܪܢ ܬܘܒ ܐܡܪ ܠܬܠܡܝ̈ܕܘܗܝ<EOS> ܕܗܐ ܝܗܒܬ ܠܟܘܢ ܫܘܠܛܢܐ<EOS> ܕܬܕܘܫܘܢ ܚܝܠܗ ܕܒܥܠܕܒܒܐ<EOS>ܘܐܘܕܥܘ ܟܬ̈ܒܐ ܕܚܝܠܐ ܐܝܬ ܠܗ<EOS> ܘܐܦ ܡܫܡ̈ܫܢܐ<EOS> ܘܐܦ ܐܝܘܒ ܐܡܪ ܥܠܘܗܝ<EOS> ܕܥܒܕܗ ܐܠܗܐ ܠܡܥܒܕ<EOS>
ܩܪܒܗ<EOS> ܗܠܝܢ ܗܟܝܠ ܡܫܡ̈ܫܢܐ ܕܐܝܬ ܠܗ<EOS> ܡܪܗܛ ܒܗ ܒܥܠܡܐ ܠܡܥܒܕ ܩܪܒܐ<EOS> ܒܪܡ ܕܥ ܕܓܠܝܐܝܬ ܠܐ<EOS>
ܡܩܪܒ<EOS> ܡܛܠ ܕܝܗܒ ܥܠܘܗܝ ܫܘܠܛܢܐ ܡܢ ܙܒܢܐ ܕܡܐܬܝܬܗ ܕܡܚܝܢܢ<EOS> ܡܚܛܦ ܗܘ ܕܝܢ ܚܛܦ ܘܡܓܢܒ<EOS>
ܓܢܒ<EOS>
ܐܦܝܣܟ ܕܝܢ ܚܒܝܒܝ<EOS> ܥܠ ܗܝ ܡܠܬܐ ܕܐܡܪ ܫܠܝܚܐ<EOS> ܕܡܬܬܩܠܝܢ ܒܗ ܝܘ̈ܠܦܢܐ<EOS>
ܡܐ̈ܢܘܗܝ ܕܒܝܫܐ<EOS> ܘܝܘ̈ܠܦܢܐ ܢܟܝ̈ܠܐ<EOS> ܐܡܪ ܓܝܪ ܫܠܝܚܐ<EOS> ܕܐܝܬ ܦܓܪܐ ܕܢܦܫ<EOS> ܘܐܝܬ ܦܓܪܐ ܕܪܘܚ<EOS>ܗܟܢܐ ܠܡ ܟܬܝܒ<EOS> ܕܗܘܐ ܐܕܡ ܩܕܡܝܐ ܒܢܦܫ ܚܝܐ<EOS> ܘܕܬܪ̈ܝܢ ܐܕܡ ܪܘܚܐ ܡܚܝܢܝܬܐ<EOS> ܘܐܡܪܝܢ ܕܬܪ̈ܝܢ<EOS>
ܐܕܡ ܗܘܝܢ<EOS> ܘܐܡܪ ܕܐܝܟ ܕܠܒܫܢ ܨܘܪܬܐ ܕܗܘ ܐܕܡ ܕܡܢ ܐܪܥܐ<EOS> ܗܟܢܐ ܢܠܒܫ ܨܘܪܬܐ ܕܗܘ ܐܕܡ ܕܡܢ<EOS>
ܫܡܝܐ<EOS> ܐܕܡ ܓܝܪ ܕܡܢ ܐܪܥܐ ܗܘ ܗܘ ܕܚܛܐ<EOS> ܘܐܕܡ ܕܡܢ ܫܡܝܐ ܐܝܬܘܗܝ ܡܚܝܢܢ ܡܪܢ ܝܫܘܥ ܡܫܝܚܐ<EOS>ܐܝܠܝܢ ܗܟܝܠ ܕܡܩܒܠܝܢ ܪܘܚܐ ܕܡܫܝܚܐ<EOS> ܗܘܝܢ ܒܕܡܘܬ ܐܕܡ ܫܡܝܢܐ<EOS> ܕܐܝܬܘܗܝ ܡܚܝܢܢ ܡܪܢ ܝܫܘܥ<EOS>
ܡܫܝܚܐ<EOS> ܡܛܠ ܕܡܬܒܠܥܐ ܠܗ ܢܦܫܢܝܬܐ ܒܪܘܚܢܝܬܐ<EOS> ܐܝܟ ܕܡܢ ܠܥܠ ܟܬܒܬ ܠܟ<EOS> ܘܒܪ ܐܢܫܐ ܕܠܪܘܚܗ<EOS>
ܕܡܫܝܚܐ ܡܥܝܩ<EOS> ܗܘܐ ܠܗ ܒܩܝܡܬܗ ܒܢܦܫ<EOS> ܡܛܠ ܕܪܘܚܐ ܫܡܝܢܝܬܐ ܠܐ ܐܝܬܝܗ ܠܘܬܗ<EOS> ܕܬܬܒܠܥ ܒܗ<EOS>
ܢܦܫܢܝܬܐ ܐܠܐ ܡܐ ܕܩܡ ܩܘܝ ܠܗ ܒܟܝܢܗ ܟܕ ܥܪܛܠܝ ܡܢ ܪܘܚܐ<EOS> ܡܛܠ ܕܦܪܣܝ ܠܪܘܚܗ ܕܡܫܝܚܐ<EOS> ܡܬܝܗܒ<EOS>
ܠܦܘܪܣܝܐ ܪܒܐ<EOS> ܘܐܝܢܐ ܕܡܝܩܪ ܠܪܘܚܐ ܘܡܣܬܬܪܐ ܒܗ ܒܕܟܝܘܬܐ<EOS> ܒܗܘ ܝܘܡܐ ܡܣܬܪܐ ܠܗ ܪܘܚܐ<EOS>
ܕܩܘܕܫܐ<EOS> ܘܗܘܐ ܠܗ ܟܠܗ ܕܪܘܚ<EOS> ܘܠܐ ܡܫܬܟܚ ܥܪܛܠ<EOS> ܐܝܟ ܕܐܡܪ ܗܘ ܫܠܝܚܐ<EOS> ܕܐܫܬܘܦ ܕܝܢ ܡܐ ܕܠܒܫܢ<EOS>
ܠܐ ܢܫܬܟܚ ܥܪܛܠ<EOS> ܘܬܘܒ ܐܡܪ<EOS> ܕܟܠܢ ܢܕܡܟ<EOS> ܐܠܐ ܒܩܝܡܬܐ ܠܐ ܟܘܠܢ ܢܬܚܠܦ<EOS> ܘܬܘܒ ܐܡܪ<EOS> ܕܥܬܝܕ ܗܘ<EOS>
ܗܢܐ ܕܡܐܬ<EOS> ܕܢܠܒܫ ܠܕܠܐ ܡܐܬ<EOS> ܘܗܢܐ ܕܡܬܚܒܠ ܠܕܠܐ ܡܬܚܒܠ<EOS> ܘܡܐ ܕܠܒܫ ܕܝܢ ܗܢܐ ܕܡܐܬ ܠܕܠܐ<EOS>
ܡܐܬ<EOS> ܘܗܢܐ ܕܡܬܚܒܠ ܠܕܠܐ ܡܬܚܒܠ<EOS> ܗܝܕܝܢ ܫܠܡܐ ܡܠܬܐ ܗܝ ܕܟܬܝܒܐ<EOS> ܕܐܬܒܠܥ ܡܘܬܐ ܡܢ ܙܟܘܬܐ<EOS>ܬܘܒ ܐܡܪ ܕܚܪܝܦܐܝܬ ܐܝܟ ܪܦܦ ܥܝܢܐ ܢܩܘܡܘܢ ܡܝ̈ܬܐ ܟܕ ܠܐ ܡܚܒܠܝܢ<EOS> ܘܚܢܢ ܢܬܚܠܦ<EOS> ܘܗܠܝܢ ܐܝܠܝܢ<EOS>
ܕܡܬܚܠܦܝܢ ܠܗܘܢ<EOS> ܗܢܘܢ ܠܒܫܝܢ ܨܘܪܬܐ ܕܗܘ ܐܕܡ ܫܡܝܢܐ<EOS> ܘܗܘܝܢ ܪ̈ܘܚܢܐ<EOS> ܘܐܝܠܝܢ ܕܠܐ ܡܬܚܠܦܝܢ<EOS>
ܡܩܘܝܢ ܠܗܘܢ ܒܢܦܫܢܝܬܐ<EOS> ܒܟܝܢ ܒܪܝܬܗ ܕܐܕܡ ܕܡܢ ܥܦܪܐ<EOS> ܘܡܩܘܝܢ ܒܟܝܢܗܘܢ ܒܐܪܥܐ ܬܚܬܝܬܐ<EOS>ܘܗܝܕܝܢ ܡܬܚܛܦܝܢ ܫܡ̈ܝܢܐ ܠܫܡܝܐ<EOS> ܘܡܦܪܚܐ ܠܗܘܢ ܪܘܚܐ ܕܠܒܝܫܝܢ<EOS> ܘܝܪܬܝܢ ܡܠܟܘܬܐ ܕܥܬܝܕܐ ܗܘܬ<EOS>
ܠܗܘܢ ܡܢ ܒܪܫܝܬ<EOS> ܘܢܦܫ̈ܢܐ ܡܟܬܪܝܢ ܥܠ ܐܪܥܐ ܒܢܛܝܠܘܬܐ ܕܦܓܪ̈ܝܗܘܢ<EOS> ܘܗܦܟܝܢ ܠܗܘܢ ܠܫܝܘܠ<EOS>ܘܬܡܢ ܗܘܐ ܒܟܝܐ ܘܚܘܪܩ ܫܢ̈ܐ<EOS>
ܗܠܝܢ ܟܬܒܬ ܥܗܕܬ ܠܢܦܫܝ ܘܐܦ ܠܟ ܚܒܝܒܝ<EOS> ܡܟܝܠ ܪܚܡ ܒܬܘܠܘܬܐ<EOS> ܡܢܬܐ ܫܡܝܢܝܬܐ<EOS>ܚܠܝܛܘܬܐ ܕܥܝܪ̈ܝ ܫܡܝܐ<EOS> ܠܝܬ ܓܝܪ ܡܕܡ ܕܦܚܡ ܠܗ<EOS> ܘܒܐܝܠܝܢ ܕܗܟܢܐ ܐܢܘܢ<EOS> ܒܗܘܢ ܥܡܪ ܡܫܝܚܐ<EOS>ܙܒܢܐ ܕܩܝܛܐ ܩܪܒ ܠܗ<EOS> ܘܬܬܐ ܐܦܪܥܬ ܘܢܦܩܘ ܛܪ̈ܦܝܗ<EOS> ܐܬ̈ܘܬܐ ܕܝܗܒ ܦܪܘܩܢ ܫܪܝ ܫܠܡܢ<EOS> ܐܡܪ ܓܝܪ<EOS>
ܕܢܩܘܡ ܥܡܐ ܥܠ ܥܡܐ<EOS> ܘܡܠܟܘ ܥܠ ܡܠܟܘ<EOS> ܘܢܗܘܘܢ ܟ̈ܦܢܐ ܘܡܘ̈ܬܢܐ<EOS> ܘܕܚ̈ܠܬܐ ܡܢ ܫܡܝܐ<EOS> ܘܗܠܝܢ<EOS>
ܟܠܗܝܢ ܒܝܘ̈ܡܬܢ ܗܐ ܫܠܡܢ<EOS>
ܡܟܝܠ ܩܪܝ ܒܗܢܐ ܡܕܡ ܕܟܬܒܬ ܠܟ<EOS> ܐܢܬ ܘܐܚ̈ܐ ܒ̈ܢܝ ܩܝܡܐ<EOS> ܐܝܠܝܢ ܕܪܚܡܝܢ<EOS>
ܒܬܘܠܘܬܐ<EOS> ܘܡܢ ܡܡܝ̈ܩܢܐ ܗܘܝܬ ܙܗܝܪ<EOS> ܡܢ ܓܝܪ ܕܡܡܝܩ ܘܡܒܙܚ ܒܐܚܘܗܝ<EOS> ܫܠܡܐ ܥܠܘܗܝ ܡܠܬܐ<EOS>
ܕܟܬܝܒܐ ܒܐܘܢܓܠܝܘܢ<EOS> ܕܟܕ ܨܒܐ ܡܪܢ ܕܢܫܩܘܠ ܪܥܝܢܐ ܡܢ ܝ̈ܥܢܐ ܘܡܢ ܦܪ̈ܝܫܐ<EOS> ܟܬܝܒ ܓܝܪ ܕܡܛܠ<EOS>
ܕܪܚܡܝܢ ܗܘܘ ܟܣܦܐ<EOS> ܡܡܝܩܝܢ ܗܘܘ ܒܗ<EOS> ܘܐܦ ܗܫܐ ܟܠ ܐܝܠܝܢ ܕܠܐ ܫܠܡܝܢ ܠܗܝܢ<EOS> ܗܟܢܐ ܡܡܝܩܝܢ<EOS>ܘܩܪܝ ܘܝܠܦ<EOS> ܘܐܬܚܦܛ ܠܡܩܪܐ ܘܠܡܥܒܕ<EOS> ܘܗܘ ܢܡܘܣܐ ܕܐܠܗܐ ܢܗܘܐ ܠܟ ܪܢܝܐ ܒܟܠܥܕܢ<EOS> ܘܡܐ ܕܩܪܝܬ<EOS>
ܐܓܪܬܐ ܗܕܐ<EOS> ܒܚܝ̈ܝܟ ܚܒܝܒܝ<EOS> ܩܘܡ ܘܨܠܐ<EOS> ܘܥܗܕ ܠܚܛܝܘܬܝ ܒܨܠܘܬܟ<EOS>ܫܠܡܬ<EOS> ܬܚܘܝܬܐ<EOS> ܕܒ̈ܢܝ ܩܝܡܐ<EOS>
