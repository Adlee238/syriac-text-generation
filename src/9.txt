ܬܚܘܝܬܐ ܕܡܟܝܟܘܬܐ<EOS>
ܛܒܐ ܗܝ ܡܟܝܟܘܬܐ ܒܟܠܙܒܢ<EOS> ܘܡܢ ܟܠ ܐܘ̈ܠܨܢܝܢ ܗܝ ܡܦܨܝܐ<EOS> ܠܐܝܠܝܢ ܕܡܬܩܪܒܝܢ<EOS>
ܠܘܬܗ<EOS> ܘܦܐܪ̈ܝܗ ܣܓ̈ܝܐܝܢ ܐܢܘܢ<EOS> ܛܒ̈ܬܐ ܣܓܝܐ̈ܬܐ ܡܘܠܕܐ ܡܟܝܟܘܬܐ<EOS> ܬܡܝܡܘܬܐ ܡܢܗ ܡܬܝܠܕܐ<EOS>ܘܫܦܪ ܒܗ ܢܘܚ<EOS> ܘܫܘܙܒܬܗ ܐܝܟ ܕܟܬܝܒ<EOS> ܕܐܡܪ ܠܗ ܐܠܗܐ<EOS> ܕܠܟ ܚܙܝܬ ܕܙܕܝܩ ܘܬܡܝܡ ܒܕܪܐ ܗܢܐ<EOS>ܘܣܓ̈ܝܐܢ ܐܢܝܢ ܣܗܕ̈ܘܬܗ ܕܡܟܝܟܘܬܐ<EOS> ܐܡܪ ܓܝܪ ܒܟܬܒܐ<EOS> ܕܡ̈ܟܝܟܐ ܝܪܬܝܢ ܐܪܥܐ<EOS> ܘܫܪܝܢ ܥܠܝܗ<EOS>
ܠܥܠܡ<EOS> ܬܘܒ ܐܡܪ ܐܫܥܝܐ ܢܒܝܐ<EOS> ܕܒܡܢ ܐܚܘܪ ܘܐܥܡܪ<EOS> ܐܠܐ ܒܢܝܚܐ ܘܒܡܟܝܟܐ<EOS> ܕܙܐܥ ܡܢ ܡܠܬܝ<EOS> ܬܘܒ<EOS>
ܐܡܪ<EOS> ܕܛܒ ܗܘ ܡܟܝܟ ܪܘܚܐ ܘܡܟܝܟ ܥܝ̈ܢܐ<EOS> ܡܢ ܗܘ ܕܐܚܕ ܡܕܝܢܬܐ<EOS> ܬܘܒ ܐܡܪ ܗܟܢܐ<EOS> ܕܙܕܝܩܘܬܗ<EOS>
ܕܬܡܝܡܐ ܐܙܠܐ ܩܕܡܘܗܝ<EOS> ܘܥܠ ܡܘܫܐ ܓܒܪܐ ܡܗܝܡܢܐ ܗܟܢܐ ܟܬܝܒ<EOS> ܕܡܟܝܟ ܗܘܐ ܡܢ ܟܠܗܘܢ ܒ̈ܢܝ ܐܢܫܐ<EOS>
ܕܥܠ ܐ̈ܦܝ ܐܪܥܐ<EOS>
ܡܟܝܟܘܬܐ ܓܝܪ<EOS> ܣܗܕܘܬܐ ܗܝ ܕܛܒ̈ܬܐ ܕܕܚܠܬ ܐܠܗܐ<EOS> ܘܐܦ ܣܓ̈ܝܐܢ ܐܢܝܢ ܡܘܗ̈ܒܬܐ<EOS>ܕܡܛܠ ܡܟܝܟܘܬܐ ܩܢܝܢ ܐܝܠܝܢ ܕܪܚܡܝܢ ܠܗ<EOS> ܡܪܚܡܢܘܬܐ ܟܕ ܬܒܥܐ ܒܡ̈ܟܝܟܐ ܫܟܝܚܐ<EOS> ܘܡܟܝܟܘܬܐ ܒܝܬ<EOS>
ܡܫܪܝܐ ܗܝ ܕܟܐܢܘܬܐ<EOS> ܝܘܠܦܢܐ ܠܡܟܝ̈ܟܐ ܫܟܝܚ<EOS> ܘܝܕܥܬܐ ܡܒܥܢ ܣܦܘ̈ܬܗܘܢ<EOS> ܚܟܡܬܐ ܘܣܘܟܠܐ ܝܠܕܐ<EOS>
ܡܟܝܟܘܬܐ<EOS> ܪܡܝܣܘܬܐ ܩܢܝܢ ܡܟܝ̈ܟܐ<EOS> ܢܟܦܘܬܐ ܘܡܣܝܒܪܢܘܬܐ<EOS> ܟܕ ܬܒܥܐ ܒܡܟܝܟܐ ܡܫܬܟܚܐ<EOS> ܥܢܘܝܘܬܐ<EOS>
ܠܗܘܢ ܦܐܝܐ ܘܪܓܝܓܐ<EOS> ܒܣܝܡܐ ܡܠܬ ܡܟܝܟܐ<EOS> ܘܦܨܝܚܢ ܐ̈ܦܘܗܝ ܘܓܚܟ ܘܚܕܐ<EOS> ܚܘܒܐ ܠܡܟ̈ܝܟܐ ܝܐܐ<EOS>ܕܝܕܥܝܢ ܒܗ ܠܡܬܕܒܪܘ<EOS> ܨܝܡܝܢ ܡܟܝ̈ܟܐ ܡܢ ܟܠܗܝܢ ܒܝܫ̈ܬܐ<EOS> ܘܪܘܙܢ ܐ̈ܦܝܗܘܢ ܒܠܒܗܘܢ ܛܒܐ<EOS> ܡܡܠܠ<EOS>
ܡܟܝܟܐ ܘܝܐܐ ܠܗ<EOS> ܘܓܚܟܢ ܣܦܘ̈ܬܗ<EOS> ܘܩܠܗ ܠܐ ܡܫܬܡܥ<EOS> ܕܚܠ ܡܟܝܟܐ ܡܢ ܚܪܝܢܐ<EOS> ܡܛܠ ܕܝܠܕܐ ܗܘ<EOS>
ܕܛܢܢܐ<EOS> ܟܕ ܡ̈ܠܝ ܚܡܬܐ ܫܡܥ ܡܟܝܟܐ<EOS> ܡܣܟܪ ܐ̈ܕܢܘܗܝ ܘܠܐ ܥܐܠܢ ܠܠܒܗ<EOS> ܝܠܕܐ ܬܪܥܝܬܗ ܕܡܟܝܟܐ ܟܠ<EOS>
ܛܒ̈ܬܐ<EOS> ܘܪ̈ܓܫܝ ܗܘܢܗ ܗܡܣܝܢ ܒܫܦܝܪ̈ܬܐ<EOS> ܫܬܐ ܡܟܝܟܐ ܝܘܠܦܢܐ ܐܝܟ ܡܝܐ<EOS> ܘܥܐܠ ܒܗ ܐܝܟ ܡܫܚܐ<EOS>
ܒܫܪ̈ܝܢܘܗܝ<EOS> ܡܟܝܟܐ ܡܟܝܟ<EOS> ܘܠܒܗ ܪܡ ܒܪܘܡܐ ܥܠܝܐ<EOS> ܘܐܬܪ ܕܣܝܡܬܗ<EOS> ܬܡܢ ܪܢܝܐ ܡܚܫܒܬܗ<EOS> ܥܝ̈ܢܝ<EOS>
ܚܙܬܗ ܚܝܪܢ ܒܐܪܥܐ<EOS> ܘܥܝ̈ܢܝ ܡܕܥܗ ܒܪܘܡܐ ܥܠܝܐ<EOS> ܩܢܛ ܡܟܝܟܐ ܒܟܠ ܥܕܢ<EOS> ܕܡܠܬܐ ܕܡܪܫܘܬܐ ܠܐ<EOS>
ܬܗܘܐ ܠܗ ܥܡ ܐܢܫ<EOS> ܒܢܡܘܣ ܡܪܗ ܪܢܐ ܡܟܝܟܐ<EOS> ܘܡܢܗ ܫܩܠ ܣܡܐ ܕܒܥܐ<EOS> ܚܕܐ ܡܟܝܟܐ ܒܛܒ̈ܬܐ ܕܚܒܪܗ<EOS>ܘܐܝܟ ܢܦܫܗ ܚܫܒ ܠܚܒܝܒܗ<EOS> ܡܬܩܪܒ ܡܟܝܟܐ ܠܘܬ ܪܡܐ ܘܚܬܝܪܐ<EOS> ܘܫܒܐ ܘܫܩܠ ܠܗ ܠܟܘܠܗ ܡܕܥܗ<EOS> ܣܬܪܐ<EOS>
ܡܟܝܟܘܬܐ ܚܣ̈ܢܐ ܡܪ̈ܝܕܐ<EOS> ܘܡܗܦܟܐ ܚܡܬܐ ܘܒܥܠܕܒܒܘܬܐ<EOS>
ܙܟܬ ܡܟܝܟܘܬܗ ܕܝܥܩܘܒ ܚܡܬܗ ܕܥܣܘ ܐܚܘܗܝ ܘܕܐܪ̈ܒܥܡܐܐ ܓܒܪ̈ܝܢ ܕܥܡܗ<EOS> ܘܙܟܬ<EOS>
ܡܟܝܟܘܬܗ ܕܝܘܣܦ<EOS> ܚܡܬܐ ܕܐܚ̈ܘܗܝ ܕܛܢܘ ܒܗ ܘܣܢܐܘܗܝ<EOS> ܘܙܟܐ ܡܘܫܐ ܒܡܟܝܟܘܬܗ<EOS> ܘܡܟܟܗ ܠܟܠܗ<EOS>
ܪܡܘܬܗ ܕܦܪܥܘܢ<EOS> ܘܙܟܬ ܡܟܝܟܘܬܗ ܕܕܘܝܕ<EOS> ܠܪܡܘܬܗ ܕܓܘܠܝܕ ܕܓܙܡ ܥܠܘܗܝ ܒܚܡܬܐ<EOS> ܘܙܟܬ ܡܟܝܟܘܬܗ<EOS>
ܕܚܙܩܝܐ<EOS> ܠܟܠܗ ܓܙܡܗ ܕܣܢܚܝܪܝܒ<EOS> ܕܓܙܡ ܘܓܕܦ<EOS> ܘܙܟܬ ܡܟܝܟܘܬܗ ܕܡܘܪܕܟܝ<EOS> ܠܟܠܗ ܫܒܗܪܢܘܬܗ ܕܗܡܢ<EOS>ܘܙܟܘ ܕܢܝܐܝܠ ܘܐܚ̈ܘܗܝ ܒܡܟܝܟܘܬܗܘܢ<EOS> ܠܓܒܪ̈ܐ ܪ̈ܫܝܥܐ ܕܐܟܠܘ ܩܪ̈ܨܝܗܘܢ<EOS>
ܚܣܠܝܢ ܢܦܫܗܘܢ ܡܟܝ̈ܟܐ ܡܢ ܚܣܡܐ ܘܛܢܢܐ ܘܚܪܝܢܐ<EOS> ܘܢܕܝܕܐ ܒܥܝ̈ܢܝܗܘܢ ܪܡܘܬܐ<EOS>ܘܠܐ ܡܫܬܘܬܦܝܢ ܠܩܫܝܘܬܐ<EOS> ܡܪܚܩܝܢ ܡܢܗܘܢ ܟܕܒܘܬܐ<EOS> ܘܡܐܟܠ ܩܪܨܐ ܢܘܟܪ̈ܝܝܢ ܐܢܘܢ ܠܗܘܢ<EOS>ܒܥܠܕܒܒܘܬܐ ܡܦܩܝܢ ܘܫܕܝܢ ܠܗ<EOS> ܡܛܠ ܕܒܢ̈ܝ ܫܝܢܐ ܐܢܘܢ<EOS> ܚܬܝܪܘܬܐ ܡܦܩܝܢ ܘܫܕܝܢ ܠܗ ܡܢ<EOS>
ܒܝܢܬܗܘܢ<EOS> ܕܐܟܦܝܢ ܥܠ ܫܡܗܘܢ ܛܒܐ<EOS> ܥܨܝܢܐ ܠܐ ܝܕܥܝܢ ܠܗ<EOS> ܕܪܚܡܝܢ ܦܫܝܛܘܬܐ ܘܟܐܢܘܬܐ<EOS> ܘܢܝܚܝܢ<EOS>
ܐܢܘܢ ܘܢܟܝܚܝܢ<EOS> ܘܡܣܟܝܢ ܠܚܬܢܐ<EOS> ܘܢܘܟܪ̈ܝܝܢ ܐܢܘܢ ܡܢ ܥܠܡܐ ܟܠܗ<EOS> ܪܚܝܩܐ ܡܢܗܘܢ ܡܒܣܪܢܘܬܐ<EOS>ܘܡܡ̈ܝܩܢܐ ܣܢܝܢ ܐܢܘܢ ܒܥܝ̈ܢܝܗܘܢ<EOS> ܬܘ̈ܢܝ ܠܒܗܘܢ ܡܠܝܢ ܣܝܡ̈ܬܐ ܛܒ̈ܬܐ<EOS> ܘܕܟܝܢ ܐܢܝܢ ܬܐܪ̈ܬܗܘܢ<EOS>
ܡܢ ܢܟܠܐ<EOS> ܥܝ̈ܢܝ ܡܕܥ̈ܝܗܘܢ ܡܨܕܢ ܒܪܘܡܐ<EOS> ܘܚܝܪܝܢ ܒܫܘܦܪܗ ܕܡܪܗܘܢ<EOS> ܘܚܕܝܢ ܒܗ ܒܟܠ ܙܒܢ<EOS> ܒܛܢ<EOS>
ܠܒܗܘܢ ܟܠ ܫܦܝܪ̈ܬܐ<EOS> ܘܡܘܠܕܢ ܣܦܘ̈ܬܗܘܢ ܦܐܪ̈ܐ ܛܒ̈ܐ<EOS> \ܙܪܥܐ ܛܒܐ ܕܡܢ ܡܪܗܘܢܙܪܥܗ ܛܒܐ<EOS>
ܕܡܪܗܘܢ ܩܒܠܘ<EOS> ܘܥܕܝܢ ܘܫܕܝܢ ܡܢܗ ܟܘܒ̈ܐ ܒܝ̈ܫܐ<EOS> ܝܗܒ ܙܪܥܗܘܢ ܦܐܪ̈ܐ ܚܕ ܒܡܐܐ<EOS> ܕܐܫܩܝܘܗܝ ܡܢ<EOS>
ܡܒܘܥ ܚܝ̈ܐ<EOS> ܢܨܝܒܐ ܒܓܘܗܘܢ ܡܟܝܟܘܬܐ<EOS> ܘܡܘܥܝܐ ܦܐܪ̈ܝ ܗܝܡܢܘܬܐ ܘܚܘܒܐ<EOS> ܠܒܝܫܝܢ ܠܗ ܠܡܫܝܚܐ<EOS>
ܐܝܟ ܢܚܬܐ ܛܒܐ<EOS> ܘܡܢܛܪܝܢ ܠܗ ܡܢ ܟܠܗ ܛܡܐܘܬܐ<EOS> ܘܥܡܪܐ ܒܗܘܢ ܪܘܚܐ ܕܩܒܠܘ<EOS> ܘܚܒܝܒܐ ܥܠܝܗܘܢ ܘܠܐ<EOS>
ܡܥܝܩܝܢ ܠܗ<EOS> ܡܨܒܬܝܢ ܗܝ̈ܟܠܝܗܘܢ ܠܡܠܟܐ ܪܒܐ<EOS> ܘܥܐܠ ܘܫܪܐ ܒܢܝ̈ܚܐ ܘܒܡ̈ܟܝܟܐ<EOS> ܣܝܡܝܢ ܒܢܝܢܗܘܢ<EOS>
ܥܠ ܫܘܥܐ ܕܫܪܪܐ<EOS> ܘܠܐ ܕܚܠܝܢ ܡܢ ܓ̈ܠܠܐ ܘܪ̈ܘܚܐ<EOS> ܢܗܪܝܢ ܐܝܟ ܫܪ̈ܓܐ ܥܒ̈ܕܝܗܘܢ<EOS> ܘܨܡܚ ܢܘܗܪܗܘܢ<EOS>
ܩܕܡܝܗܘܢ<EOS> ܡܥܬܕܝܢ ܪܘܡܝܢܐ ܠܚܬܢܐ ܕܐܬܐ<EOS> ܘܡܣܟܝܢ ܕܢܥܠܘܢ ܠܓܢܘܢܗ<EOS> ܫܩܠܝܢ ܟܣܦܐ ܘܡܬܗܦܟܝܢ ܒܗ<EOS>ܘܕܢܐܬܪܘܢ ܥܣܪ ܟܟܪ̈ܝܢ ܨܒܝܢ<EOS> ܘܡܦܩܝܢ ܘܡܦܪܚܝܢ ܢܟܣ̈ܝܗܘܢ<EOS> ܘܠܐ ܨܪܝܢ ܟܣܦܐ ܘܡܛܫܝܢ ܠܗ<EOS> ܦܓܪܐ<EOS>
ܕܚܙܬܗܘܢ ܡܗܠܟ ܥܠ ܐܪܥܐ<EOS> ܘܟܠܗܝܢ ܡܚ̈ܫܒܬܗܘܢ ܠܘܬ ܡܪܗܘܢ ܣܝܡܢ<EOS> ܘܪܕܝܢ ܘܡܗܠܟܝܢ ܒܐܘܪܚܐ<EOS>
ܕܩܛܝܢܐ ܘܐܠܝܨܐ<EOS> ܘܥܐܠܝܢ ܒܬܪܥܐ ܐܠܝܨܐ ܕܡܠܟܘܬܐ<EOS> ܝܨܪܗܘܢ ܐܠܨܝܢ<EOS> ܠܡܛܪ ܢܡܘܣܐ<EOS> ܕܡܬܗܓܝܢ ܒܗ<EOS>
ܒܟܠ ܙܒܢ<EOS> ܘܪܢܝܢ ܘܡܬܗܦܟܝܢ ܒܗ ܒܥܠܡܐ ܐܝܟ ܢܘܟܪ̈ܝܐ<EOS> ܘܠܗܝ ܡܕܝܢܬܐ ܡܣܟܝܢ ܕܒܫܡܝܐ<EOS> ܚܛܝܦܐ<EOS>
ܬܪܥܝܬܗܘܢ ܘܣܝܡܐ ܒܪܘܡܐ<EOS> ܘܠܒܝܬ ܡܩܕܫܐ ܕܬܡܢ ܡܣܟܝܢ ܠܡܥܠ<EOS> ܦܬܝܚܢ ܥܝܢܝ̈ܗܘܢ ܘܚܝܪܝܢ ܬܡܢ<EOS>ܘܚܙܝܢ ܠܚܬܢܐ ܕܡܥܬܕ ܢܦܫܗ<EOS> ܐܙܠܝܢ ܐܝ̈ܙܓܕܝܗܘܢ ܠܬܡܢ ܟܠܝܘܡ<EOS> ܘܫܩܠܝܢ ܘܡܝܬܝܢ ܫܝܢܐ ܘܫܠܡܐ<EOS>ܟܬܝܒܝܢ ܫܡ̈ܗܝܗܘܢ ܒܣܦܪܐ ܕܚ̈ܝܐ<EOS> ܘܡܨܠܝܢ ܘܡܬܬܢܚܝܢ ܕܠܐ ܢܬܥܛܘܢ ܡܢܗ<EOS> ܡܥܠܝܢ ܩܘܪ̈ܒܢܝܗܘܢ<EOS>
ܫܘܚܕܐ ܨܘܡܐ ܘܨܠܘܬܐ<EOS> ܠܗܘ ܕܫܠܝܛ ܠܡܟܬܒ ܘܠܡܥܛܐ<EOS> ܘܥܠ ܠܒܗܘܢ ܟܬܒܝܢ ܢܡܘܣܗ ܕܡܪܗܘܢ<EOS> ܡܛܠ<EOS>
ܕܢܬܟܬܒܘܢ ܒܗ ܒܗܘ ܣܦܪܐ ܕܠܥܠܡ<EOS> ܥܛܝܢ ܚܛܗ̈ܝܗܘܢ ܒܟܠ ܥܕܢ<EOS> ܕܠܐ ܢܬܥܛܘܢ ܫܡܗ̈ܝܗܘܢ ܡܢ ܣܦܪܐ<EOS>
ܕܚ̈ܝܐ<EOS> ܪܚܡܝܢ ܐܘ̈ܠܨܢܘܗܝ ܕܙܒܢܐ<EOS> ܕܢܬܪܚܩܘܢ ܡܢ ܬܫܢܝܩܐ ܕܠܥܠܡ<EOS> ܠܫܢܗܘܢܠܫܢܝ̈ܗܘܢ ܡܠܦܝܢ<EOS>
ܙܡܝܪ̈ܬܗ ܕܡܫܝܚܐ<EOS> ܕܢܬܒܣܡܘܢ ܒܐܬܪܐ ܕܩܝܢ̈ܬܗ ܒܣܝܡܢ ܘܚ̈ܠܝܢ<EOS> ܡܫܬܘܫܛܝܢ ܠܡܕܩܘ ܒܗܘ ܐܬܪܐ<EOS>ܘܣܢܝܩܝܢ ܕܣܘܢܩܢܐ ܢܗܘܐ ܥܠܝܗܘܢ<EOS>
ܗܠܝܢ ܐܢܘܢ ܪ̈ܚܡܝܗ ܕܡܟܝܟܘܬܐ<EOS> ܐܝܠܝܢ ܕܫܠܡܗܘܢ ܣܓܝ ܥܡ ܟܠ ܐܢܫ<EOS> ܡܟܝ̈ܟܐ<EOS>
ܒܢܘ̈ܗܝ ܐܢܘܢ ܕܪܡܐ<EOS> ܘܐܚ̈ܘܗܝ ܕܡܫܝܚܐ<EOS> ܗܘ ܕܟܕ ܐܣܬܒܪ<EOS> ܒܥܠܬ ܫܠܡܐ ܐܬܐ ܠܘܬܢ<EOS> ܘܡܛܠ ܡܟܝܟܘܬܗ<EOS>
ܡܪܝܡ ܩܒܠܬܗ<EOS> ܟܕ ܣܒܪܗ ܓܝܪ ܓܒܪܝܐܝܠ ܠܛܘܒܢܝܬܐ ܡܪܝܡ<EOS> ܗܟܢܐ ܐܡܪ ܠܗ<EOS> ܫܠܡ ܠܟܝ ܒܪܝܟܬ ܒܢ̈ܫܐ<EOS>ܘܫܠܡܐ ܫܩܠ ܘܐܝܬܝ ܓܒܪܝܐܝܠ ܠܦܐܪܐ ܒܪܝܟܐ<EOS> ܘܐܙܕܪܥ ܒܓܘܗ ܕܡܪܝܡ ܝܠܕܐ ܪܚܝܡܐ<EOS> ܘܫܒܚܬ ܘܐܘܪܒܬ<EOS>
ܠܡܪܝܐ<EOS> ܕܨܒܐ ܒܡܟܝܟܘܬܗ ܕܐܡܬܗ<EOS> ܘܠܐ ܨܒܐ ܒܪ̈ܡܐ ܘܒܓ̈ܐܝܐ<EOS> ܘܪܡܐ ܡܪܝܡ ܠܟܠ ܡ̈ܟܝܟܐ<EOS> ܘܚܙܝ<EOS>
ܚܒܝܒܝ ܕܫܠܡܐ ܠܘܬ ܡܟܝ̈ܟܐ ܪܗܛ<EOS>
ܘܐܦ ܟܕ ܐܬܝܠܕ ܗܘܐ ܡܠܦܢܗ ܕܡܟܝܟܘܬܐ<EOS> ܗܟܢܐ ܡܫܒܚܝܢ ܗܘܘ ܥܝܪ̈ܝ ܫܡܝܐ<EOS>
ܘܐܡܪܝܢ<EOS> ܫܠܡܐ ܒܫܡܝܐ ܘܬܫܒܘܚܬܐ ܒܐܪܥܐ<EOS> ܘܣܒܪܐ ܛܒܐ ܠܒ̈ܢܝ ܐܢܫܐ<EOS> ܘܟܕ ܐܠܦ ܡܟܝܟܘܬܐ<EOS>
ܒܡܐܬܝܬܗ<EOS> ܗܟܢܐ ܐܡܪ<EOS> ܕܡܢ ܕܡܚܐ ܠܟ ܥܠ ܦܟܟ ܩܪܒ ܠܗ ܐܚܪܢܐ<EOS> ܘܡܢ ܕܡܫܚܪ ܠܟ ܕܬܐܙܠ ܥܡܗ ܡܝܠ<EOS>ܙܠ ܥܡܗ ܬܪ̈ܝܢ ܐܚܪ̈ܢܝܢ<EOS> ܘܡܢ ܕܨܒܐ ܕܢܣܒ ܟܘܬܝܢܟ<EOS> ܗܒ ܠܗ ܐܦ ܡܪܛܘܛܟ<EOS> ܗܠܝܢ ܟܠܗܝܢ ܕܐܦ<EOS>
ܦܪܘܩܢ<EOS> ܡܟܝ̈ܟܐ ܡܫܟܚܝܢ ܠܡܣܥܪ ܐܢܝܢ<EOS> ܪܡܘܬܐ ܘܓܐܝܘܬܐ ܠܐ ܝܐܝܐ ܠܡܟ̈ܝܟܐ<EOS> ܘܐܦܠܐ ܬܓܐ ܒܪܫܐ<EOS>
ܕܡܣ̈ܟܢܐ<EOS> ܡܟܝܟܐ ܕܡܬܪܝܡ ܣܢܐ ܠܗ ܡܪܗ<EOS> ܘܡܣܟܢܐ ܕܣܐܡ ܒܪܝܫܗ ܬܓܐ<EOS> ܩܛܠ ܠܗ ܡܠܟܐ<EOS> ܓܐܝܘܬܐ<EOS>
ܘܪܡܘܬܐ ܬܓܗ ܗܝ ܕܡܠܟܢ ܓܐܝܐ<EOS> ܡܛܠ ܗܢܐ<EOS> ܠܗ ܒܠܚܘܕܘܗܝ ܝܐܝܐ ܓܐܝܘܬܐ<EOS> ܡܛܠ ܕܕܝܠܗ ܗܝ<EOS> ܘܢܝܫܐ<EOS>
ܗܝ ܕܡܠܟܘܬܗ<EOS> ܘܐܦ ܠܟܝܢܗ ܗܘ ܝܐܝܐ ܪܡܘܬܐ<EOS> ܘܣܢܝܐ ܘܢܕܝܕܐ ܠܒ̈ܢܝ ܒܣܪܐ<EOS> ܘܢ̈ܝܣܐ ܘܐ̈ܬܘܬܐ<EOS>
ܕܡܠܟܘܬܐ<EOS> ܠܡܠܟܐ ܗܘ ܝܐܝܢ<EOS> ܘܠܐ ܠܒܨܝܪ̈ܐ<EOS> ܡܛܠ ܗܢܐ ܚܒܝܒܝ<EOS> ܡܕܡ ܕܣܢܐ ܐܠܗܐ ܠܘܬܢ ܘܪܚܝܡ<EOS>
ܠܘܬܗ<EOS> ܠܐ ܢܫܬܟܚ ܠܘܬܢ<EOS> ܐܠܐ ܠܘܬܗ ܢܟܬܪ ܕܝܠܗ<EOS> ܘܚܢܢ ܢܩܘܐ ܒܟܝܢܢ<EOS> ܠܢ ܝܐܝܐ ܡܟܝܟܘܬܐ<EOS> ܘܠܗ<EOS>
ܪܡܘܬܐ ܘܓܐܝܘܬܐ<EOS> ܘܠܢ ܕܝܠܢ ܝܗܒ ܠܢ ܡܟܝܟܘܬܐ<EOS> ܘܡܕܡ ܕܗܘ ܠܐ ܝܗܒ ܠܢ<EOS> ܠܐ ܢܣܒ<EOS> ܘܐܦ ܟܕ ܛܒ<EOS>
ܢܬܠ ܠܢ<EOS> ܡܢܣܝܘ ܡܢܣܐ ܠܢ<EOS> ܡܛܠ ܕܡܢ ܕܫܩܠ ܡܕܡ ܕܠܐ ܕܝܠܗ<EOS> ܚܫܒܝܢ ܠܗ ܣܪܘܚܐ ܘܕܓܠܐ<EOS> ܘܡܢ<EOS>
ܕܡܩܘܐ ܒܟܝܢܗ ܡܟܝܟܐ<EOS> ܪܡܐ ܡܪܝܡ ܠܗ<EOS> ܒܬܪ ܓܐܝܘܬܐ ܠܐ ܬܐܙܠ<EOS>
ܠܐ ܓܝܪ ܡܫܟܚ ܒܪܢܫܐ ܦܠܚ ܬܪ̈ܬܝܢ ܡܪ̈ܘܢ<EOS> ܠܐ ܡܫܬܘܬܦܐ ܪܡܘܬܐ ܠܘܬ ܡܟܝܟܘܬܐ<EOS>ܘܐܦ ܠܐ ܚܬܝܪܘܬܐ ܠܢܟܦܘܬܐ<EOS> ܘܐܦ ܠܐ ܡܫܬܘܬܦܐ ܡܪܚܘܬܐ ܠܪܡܝܣܘܬܐ<EOS> ܘܐܦ ܠܐ ܡܣܪܗܒܘܬܐ<EOS>
ܠܟܒܝܫܘܬܐ<EOS> ܡܢ ܕܡܩܒܠ ܪܡܘܬܐ ܡܟܐ<EOS> ܥܠܡܐ ܕܐܬܐ ܡܬܓܠܙ ܠܗ ܡܢܗ<EOS> ܘܟܠ ܡܢ ܕܪܚܡ ܡܟܝܟܘܬܐ<EOS> ܡܬܪܝܡ<EOS>
ܘܡܬܥܠܐ ܒܐܬܪܐ ܕܓܐܝܘܬܐ<EOS> ܥܬܝܪܐ ܕܐܪ̈ܓܘܢܐ ܠܒܝܫ ܗܘܐ<EOS> ܘܐܬܪܝܡ ܗܘܐ ܘܐܬܥܠܝ ܘܐܫܬܒܗܪ<EOS> ܟܕ ܐܙܠ<EOS>
ܠܬܡܢ ܢܦܠ ܒܬܫܢܝܩܐ<EOS> ܘܠܥܙܪ ܕܐܡܟ ܢܦܫܗ<EOS> ܐܬܥܠܝ ܘܝܬܒ ܒܥܘܒܗ ܕܐܒܪܗܡ<EOS> ܘܦܪܝܫܐ ܘܡܟܣܐ ܒܗܝܟܠܐ<EOS>
ܡܨܠܝܢ ܗܘܘ<EOS> ܦܪܝܫܐ ܐܬܪܝܡ ܘܙܕܩ ܢܦܫܗ<EOS> ܘܢܚܬ ܠܒܝܬܗ ܟܕ ܠܐ ܙܟܝ<EOS> ܘܡܟܣܐ ܕܐܡܟ ܢܦܫܗ<EOS> ܢܚܬ<EOS>
ܠܒܝܬܗ ܟܕ ܙܕܝܩ<EOS> ܐܬܬܣܝܡ ܒܝܫܐ ܠܘܩܒܠ ܛܒܐ<EOS> ܘܚܫܘܟܐ ܠܘܩܒܠ ܢܗܝܪܐ<EOS> ܘܒܥܠܕܒܒܘܬܐ ܠܘܩܒܠ<EOS>
ܟܐܢܘܬܐ<EOS> ܘܠܘܩܒܠ ܛܢܢܐ ܡܟܝܟܘܬܐ<EOS> ܘܠܘܩܒܠ ܚܪܝܢܐ ܫܬܝܩܘܬܐ<EOS> ܠܐ ܐܝܬ ܚܝܠܐ ܒܒܝܫܐ<EOS> ܠܡܩܡ ܠܘܩܒܠ<EOS>
ܛܒܐ<EOS> ܘܚܫܘܟܐ ܡܐ ܕܚܙܐ ܠܢܗܝܪܐ ܥܪܩ ܠܗ<EOS> ܘܠܡܪܝܪܘܬܐ ܡܦܟܗܐ ܠܗ ܚܠܝܘܬܐ<EOS> ܘܐܦ ܠܒܥܠܕܒܒܘܬܐ<EOS>
ܙܟܝܐ ܠܗ ܡܟܝܟܘܬܐ<EOS> ܘܠܛܢܢܐ ܡܒܛܠܐ ܠܗ ܟܐܢܘܬܐ<EOS> ܘܠܚܪܝܢܐ ܡܕܥܟܐ ܠܗ ܫܬܝܩܘܬܐ<EOS> ܠܐ ܓܝܪ ܚܣܡ<EOS>
ܚܫܘܟܐ ܒܥܡܛܢܐ<EOS> ܘܐܦ ܠܐ ܒܥܠܕܒܒܘܬܐ ܛܢܐ ܒܥܨܝܢܐ<EOS> ܘܐܦ ܠܐ ܛܢܢܐ ܡܒܙܚ ܒܚܪܝܢܐ<EOS> ܐܦܠܐ ܡܪܝܪܐ<EOS>
ܣܢܐ ܠܓܕ̈ܕܐ<EOS> ܐܠܐ ܒܝ̈ܫܐ ܛܢܝܢ ܒܛ̈ܒܐ<EOS> ܘܪ̈ܫܝܥܐ ܚܣܡܝܢ ܒܙܕܝ̈ܩܐ<EOS> ܘܪ̈ܡܐ ܡܫܬܒܗܪܝܢ ܥܠ<EOS>
ܡܟܝ̈ܟܐ<EOS> ܘܕܓ̈ܠܐ<EOS> ܡܒܙܚܝܢ ܒܫܪܝܪ̈ܐ<EOS> ܘܣܟ̈ܠܐ ܫܝܛܝܢ ܠܚܟ̈ܝܡܐ<EOS> ܘܡܢ ܕܫܪܪܐ ܠܝܬ ܠܘܬܗ<EOS> ܠܐ ܨܒܐ<EOS>
ܕܢܫܬܟܚܘܢ ܟܐ̈ܢܐ<EOS> ܘܡܢ ܕܪܡܘܬܐ ܠܒܝܫܐ ܠܗ<EOS> ܡܟܝܟܐ ܒܩܛܘܠܗ ܡܬܕܡܐ ܠܗ<EOS> ܘܡܢ ܕܒܥܘܠܐ ܡܥܪܙܠܢ<EOS>
ܐܝܕ̈ܘܗܝ<EOS> ܠܐ ܨܒܐ ܒܒܪ ܐܢܫܐ ܙܕܝܩܐ<EOS> ܡܢ ܕܕܓܠܘܬܐ ܡܠܐ ܦܘܡܗ<EOS> ܫܪܪܐ ܣܢܐ ܗܘ ܒܥܝ̈ܢܘܗܝ<EOS>
ܘܢܕܝܕ<EOS>
ܣܡܐ ܡܕܡ ܠܝܬ ܠܛܢܢܐ<EOS> ܐܠܐ ܐܢ ܫܬܩܐ ܘܡܟܝܟܘܬܐ<EOS> ܘܦܘܪܥܢܐ ܒܝܫܐ ܣܠܩ ܒܛܢܢܐ<EOS>ܥܠ ܕܛܢ ܚܘܝܐ ܒܐܕܡ ܒܦܪܕܝܣܐ<EOS> ܬܠܬ ܠܘ̈ܛܬܐ ܩܒܠ ܡܣܡ ܒܪܫܐ<EOS> ܫܩܠ ܡܢܗ ܪ̈ܓܠܘܗܝ<EOS> ܘܗܠܟ ܥܠ<EOS>
ܟܪܣܗ<EOS> ܘܫܩܠ ܡܐܟܘܠܬܗ ܘܝܗܒ ܠܗ ܥܦܪܐ<EOS> ܘܣܡܗ ܒܥܠܕܒܒܐ<EOS> ܘܝܗܒܗ ܕܘܫܐ ܠܒܪ ܐܢܫܐ<EOS> ܘܩܐܝܢ ܕܩܛܠ<EOS>
ܠܗܒܝܠ ܒܛܢܢܗ<EOS> ܩܒܠ ܠܘ̈ܛܬܐ ܠܫܒܥܐ ܕܪ̈ܝܢ<EOS> ܘܗܘܐ ܙܐܥ ܘܢܐܕ ܒܐܪܥܐ<EOS> ܘܥܣܘ ܕܛܢ ܒܝܥܩܘܒ ܐܚܘܗܝ<EOS>
ܘܪܕܦܗ<EOS> ܝܥܩܘܒ ܡܟܝܟܐ ܩܒܠ ܒܘܟܪܘܬܗ ܘܒܘܪ̈ܟܬܗ<EOS> ܘܐܫܬܥܒܕ ܗܘ ܪܡܐ ܠܡܟܝܟܐ<EOS> ܘܐܝܠܝܢ ܕܛܢܘ<EOS>
ܒܝܘܣܦ ܡܟܝܟܐ<EOS> ܝܘܣܦ ܐܬܬܪܝܡ<EOS> ܘܣܢܐ̈ܘܗܝ ܢܦܠܘ ܘܣܓܕܘ ܠܗ<EOS> ܘܦܪܥܘܢ ܕܛܢ ܒܥܡܐ ܕܥܒܪ̈ܝܐ<EOS> ܘܦܩܕ<EOS>
ܥܠ ܝܠܘܕ̈ܝܗܘܢ ܕܒܝܡܐ ܢܣܘܦܘܢ<EOS> ܒܗܘ ܕܝܢܐ ܕܕܢ ܐܬܕܝܢ<EOS> ܘܩܒܠ ܦܘܪܥܢܐ ܕܚܛ̈ܗܘܗܝ<EOS> ܘܩܘܪܚ<EOS>
ܘܚܒܪ̈ܘܗܝ ܕܛܢܘ ܒܡܘܫܐ<EOS> ܣܠܩ ܒܗܘܢ ܦܘܪܥܢܐ ܒܝܫܐ<EOS> ܘܫܝܘܠ ܦܬܚܬ ܦܘܡܗ ܘܒܠܥܬܗ<EOS> ܘܢܘܪܐ ܩܕܚܬ<EOS>
ܘܐܟܠܬܗ<EOS> ܘܐܗܪܘܢ ܘܡܪܝܡ ܕܛܢܘ ܒܡܘܫܐ ܡܟܝܟܐ<EOS> ܐܬܓܠܝ ܩܕܝܫܐ ܕܢܘܒܕ ܐܢܘܢ<EOS> ܘܓܪܒܬ ܡܪܝܡ ܫܒܥܐ<EOS>
ܝܘܡ̈ܝܢ<EOS> ܘܫܐܘܠ ܕܛܢ ܒܕܘܝܕ ܡܟܝܟܐ ܘܣܢܝܗܝ<EOS> ܥܒܪܬ ܡܢܗ ܪܘܚܐ ܕܩܘܕܫܐ<EOS> ܘܕܠܚܬܗ ܪܘܚܐ<EOS>
ܡܕܝܒܢܝܬܐ<EOS> ܘܐܚܒ ܕܛܢ ܒܢܒܘܬ ܘܩܛܠܗ<EOS> ܒܕܘܟܬܐ ܕܠܥܘ ܟܠܒ̈ܐ ܕܡܗ ܕܢܒܘܬ<EOS> ܘܐܦ ܕܡܗ ܕܝܠܗ ܠܥܘ̈ܗܝ<EOS>
ܟ̈ܠܒܐ<EOS> ܘܐܝܙܒܠ ܕܪܕܦܬ ܠܐܠܝܐ<EOS> ܡܕܡ ܠܐ ܐܫܟܚܬ ܠܡܣܓܦܘܬܗ<EOS> ܘܠܗ ܐܟܠܘܗ ܟܠܒ̈ܐ<EOS> ܘܐܠܝܐ ܣܠܩ<EOS>
ܠܫܡܝܐ<EOS> ܘܐܟ̈ܠܝ ܩܪܨܐ ܕܛܢܘ ܒܓܒܪ̈ܐ ܙܕܝ̈ܩܐ<EOS> ܠܗܘܢ ܕܝܠܗܘܢ ܐܟܠܬ ܫܠܗܒܝܬܐ ܕܢܘܪܐ<EOS> ܘܓܒܪ̈ܐ<EOS>
ܟܐ̈ܢܐ ܐܬܦܨܝܘ ܡܢܗ<EOS> ܘܟ̈ܠܕܝܐ ܕܐܟܠܘ ܩܪ̈ܨܘܗܝ ܕܕܢܝܐܝܠ<EOS> ܒܢܦܫܗܘܢ ܡܠܝܘ ܓܘܡܨܐ ܕܚܦܪܘ ܠܗ<EOS>ܘܗܡܢ ܕܛܢ ܒܡܘܪܕܟܝ ܘܒܥܡܗ<EOS> ܒܦܘܩܕܢܗ ܠܐ ܐܟܫܪ<EOS> ܘܡܘܬܐ ܕܙܩܝܦܐ ܩܒܠ ܗܘ ܘܒܢ̈ܘܗܝ<EOS> ܘܥܡܐ ܣܟܠܐ<EOS>
ܕܠܐ ܩܒܠܘ ܠܡܠܟܐ ܡܫܝܚܐ ܡܟܝܟܐ<EOS> ܡܢ ܐܬܪܗܘܢ ܥܩܪ ܘܒܕܪ ܐܢܘܢ<EOS> ܘܡܐ ܕܢܣܒ ܡܠܟܘܬܐ ܘܗܦܟ<EOS>ܩܕܡܘܗܝ ܒܥܠܕܒ̈ܒܘܗܝ ܡܬܚܪܒܝܢ<EOS> ܗܠܝܢ ܟܠܗܝܢ ܕܟܬܒܬ ܥܗܕܬܟ ܚܒܝܒܝ<EOS> ܘܠܐ ܡܐܢܬ ܠܝ<EOS> ܕܬܫܪ<EOS>
ܠܟ ܡܠܬܐ ܕܡܣܡ ܒܪܫܐ ܒܝܫܐ<EOS> ܡܩܒܠܝܢ ܪ̈ܫܝܥܐ ܡܢ ܐܝ̈ܕܝ ܡܟ̈ܝܟܐ<EOS>
ܡܛܠ ܗܢܐ ܚܒܝܒܝ<EOS> ܗܟܢܐ ܬܫܪ ܠܟ ܡܠܬܐ ܗܕܐ<EOS> ܕܟܠ ܕܛܢܢܐ ܠܒܝܫ ܠܗ<EOS> ܒܝܫܐ ܥܡܪ<EOS>
ܒܗ<EOS> ܘܪܘܚܐ ܛܢܦܬܐ ܗܝ ܕܥܡܪܬ ܒܫܐܘܠ ܥܡܪܐ ܒܗ<EOS> ܘܟܕ ܕܘܝܕ ܢܩܫ ܗܘܐ ܒܟܢܪܐ ܥܠ ܫܐܘܠ ܕܢܪܘܚ ܠܗ<EOS>ܘܫܐܘܠ ܒܛܢܢܐ ܕܠܒܫܗ ܗܘܐ<EOS> ܡܘܪܢܝܬܐ ܫܕܐ ܒܥܒܕ ܛܒ̈ܬܗ<EOS> ܘܡܢ ܕܫܟܝܚܐ ܒܗ ܡܟܝܟܘܬܐ<EOS> ܫܪܐ ܒܗ<EOS>
ܢܝܚܐ ܘܡܟܝܟܐ<EOS> ܘܗܘܐ ܒܝܬ ܡܥܡܪܐ ܠܡܫܝܚܐ<EOS> ܘܥܗܕ ܬܘܒ ܕܡܢ ܠܥܠ ܟܬܒܬ ܠܟ<EOS> ܕܠܐ ܛܢܝ̈ܢ ܛ̈ܒܐ<EOS>
ܒܒܝ̈ܫܐ<EOS> ܐܠܐ ܒܝܫ̈ܐ ܛܢܝ̈ܢ ܒܛܒ̈ܐ<EOS> ܠܐ ܡܡܬܘܡ ܚܙܝܬ ܥܬܝܪܐ ܕܛܢ ܒܡܣ̈ܟܢܐ<EOS> ܘܐܦ ܠܐ ܙܕܝ̈ܩܐ<EOS>
ܒܪ̈ܫܝܥܐ<EOS> ܘܠܐ ܟܐ̈ܢܐ ܛܢܝ̈ܢ ܒܥܘ̈ܠܐ<EOS> ܘܐܦ ܠܐ ܒܢ̈ܝ ܫܝܢܐ ܒܫܓܝܫܘܬܐ<EOS> ܘܐܦ ܠܐ ܫܪܝܪ̈ܐ<EOS>
ܒܕܓ̈ܠܐ<EOS> ܘܠܐ ܛܢܝ̈ܢ ܬܩ̈ܢܐ ܒܣܪ̈ܝܚܐ<EOS> ܘܐܦܠܐ ܢܟ̈ܦܐ ܒܡܨܥܪ̈ܢܐ<EOS> ܡܛܠ ܗܢܐ<EOS> ܪܗܛ ܒܬܪ ܡܟܝܟܘܬܐ<EOS>ܕܙܟܝܐ ܠܛܢܢܐ<EOS> ܘܡܥܒܪܐ ܚܪܝܢܐ<EOS> ܘܫܬܩܐ ܘܡܣܝܒܪܢܘܬܐ ܙܘܓ ܥܡܗ<EOS> ܕܬܗܘܐ ܚܣܝܟ ܡܢ ܚܪܝܢܐ ܣܓܝܐܐ<EOS>ܪܚܡ ܡܟܝܟܘܬܐ ܘܩܢܝ ܢܟܦܘܬܐ<EOS> ܘܡܣܝܒܪܢܘܬܐ ܙܘܓ ܥܡ ܬܪ̈ܬܝܗܝܢ<EOS> ܠܡܟܝ̈ܟܐ ܪ̈ܚܡܝܢ ܣܓ̈ܝܐܐ<EOS>ܘܠܪ̈ܡܐ ܐܦ ܥܘ̈ܠܐ ܕܐܟܘܬܗܘܢ ܣܢܝܢ ܠܗܘܢ<EOS> ܣܢܝ ܚܡܬܐ<EOS> ܘܐܬܦܪܩ ܡܢ ܡܘ̈ܡܐ ܕܣ̈ܢܝܢ<EOS> ܠܚܡܬܟ ܠܐ<EOS>
ܬܦܬܚ ܠܗ ܦܘܡܟ<EOS> ܘܐ̈ܦܝܟ ܠܐ ܬܛܝܒ ܠܗ ܓܘ̈ܢܝܢ ܓܘܢ̈ܝܢ<EOS> ܘܠܐ ܬܚܘܝܗ ܠܠܫܢܟ<EOS> ܕܠܐ ܢܘܠܕ ܡܢܗ<EOS>
ܦܐܪ̈ܐ ܒܝ̈ܫܐ<EOS> ܒ̈ܛܢܝ ܚܡܬܐ ܠܐ ܢܬܝܠܕܘܢ ܒܟ<EOS> ܕܠܐ ܣܓܝ ܬܪ̈ܥܝܬܐ ܢܬܒܛܢܢ ܡܢ ܝܠܕܝܗ̈ܘܢ<EOS>
ܚܡܬܐ ܟܕ ܡܬܒܛܢܐ ܒܟ ܬܗܘܐ ܫܘܚܢܐ<EOS> ܘܠܐ ܬܘܠܕܝܗ ܠܠܫܢܟ<EOS> ܘܠܐ ܬܬܠܝܗ ܠܣܦܘ̈ܬܟ<EOS>ܟܠ ܡܚ̈ܫܒܢ ܕܣܠܩܢ ܥܠ ܠܒܟ<EOS> ܒܬܘܢܟ ܓܘܝܐ ܛܡܘܪ ܐܢܝܢ<EOS> ܛܒ̈ܬܐ ܕܒܛܢ ܠܒܟ ܗܒ ܠܠܫܢܟ<EOS> ܘܡ̈ܠܐ<EOS>
ܫܦܝܪ̈ܬܐ ܢܐܠܦ ܦܘܡܟ<EOS> ܬܬܗܦܟ ܡܠܬܐ ܒܠܒܟ ܝܘܡ̈ܬܐ ܣܓ̈ܝܐܐ<EOS> ܘܚܙܝ ܐܢ ܘܠܝܐ ܗܒܝܗ ܠܠܫܢܟ<EOS> ܘܐܢ<EOS>
ܠܐ ܘܠܝܐ ܬܡܘܬ ܒܠܒܟ<EOS> ܘܛܡܘܪܝܗ ܒܡܚܫܒܬܟ<EOS> ܛܪ ܠܫܢܟ ܡܢ ܣܗܕܘܬܐ ܕܫܘܩܪܐ<EOS> ܕܠܐ ܬܚܒ ܢܘܪܐ ܒܟܠܗ<EOS>
ܦܓܪܟ<EOS> ܒܪ ܡܠܟܐ ܕܥܡܪ ܒܟ ܢܬܪܒܐ ܫܦܝܪ<EOS> ܘܠܐ ܬܥܠ ܥܡܗ ܥܣ̈ܩܐ ܒܝ̈ܫܐ<EOS> ܒܠܚܘܕܘܗܝ ܓܝܪ ܨܒܐ<EOS>
ܠܡܥܡܪ ܒܒܪ ܐܢܫܐ<EOS> ܘܥܡ ܡܢ ܕܡܚ̈ܫܒܬܗ ܣܓ̈ܝܐܢ ܠܐ ܥܡܪ<EOS> ܠܫܢܟ ܢܪܚܡ ܫܬܩܐ<EOS> ܡܛܘܠ ܕܫܘܡ̈ܬܗ ܕܡܪܟ<EOS>
ܡܠܚܟ<EOS> ܘܣܦܘ̈ܬܟ ܢܙܕܗܪܢ ܡܢ ܦܠܓܘܬܐ<EOS> ܕܡܢܫܩ ܐܢܬ ܒܗܝܢ ܠܒܪ ܡܠܟܐ<EOS> ܡܢ ܦܘܡܟ ܣܪܝܩܘܬܐ ܠܐ<EOS>
ܬܦܘܩ<EOS> ܕܠܐ ܢܦܫܗ ܚܣܠ ܡܢܟ ܘܠܐ ܥܡܪ ܒܟ<EOS>
ܪܚܡ ܡܟܝܟܘܬܐ ܫܘܪܐ ܚܣܝܢܐ<EOS> ܕܕܡܐ ܠܦܪܙܠܐ<EOS> ܪܚܡ ܢܟܦܘܬܐ ܦܐܪ̈ܐ ܒܣܝ̈ܡܐ<EOS> ܕܡܢ<EOS>
ܕܐܟܠ ܡܢܗܘܢ ܣܒܥܐ ܢܦܫܗ ܘܚܕܐ ܘܪܘܙ<EOS> ܟܠ ܐܝ̈ܠܢܝܢ ܡܢ ܦܐܪ̈ܝܗܘܢ ܡܬܛܥܡܝܢ<EOS> ܘܡܚ̈ܫܒܬܗ ܕܒܪܢܫܐ<EOS>ܡܢ ܦܘܡܗ ܡܬܛܥܡܢ<EOS> ܠܟܠ ܒܪܢܫܐ ܕܡܬܩܪܒ ܚܟܝܡܐ ܡܢ ܠܫܢܗ ܛܥܡ ܬܪܥܝܬܗ<EOS> ܡܛܠ ܕܡܢ ܝܘܬܪܢܗ ܕܠܒܐ<EOS>
ܡܡܠܠܢ ܣܦܘ̈ܬܐ<EOS> ܘܒܪܢܫܐ ܐܝܢܐ ܕܕܚܠ ܡܢ ܐܠܗܐ<EOS> ܟܠ ܛܒ̈ܬܐ ܡܡܠܠ ܒܟܠܥܕܢ<EOS> ܘܢܡܘܣܐ ܕܡܪܗ ܬܢܐ<EOS>
ܘܡܡܠܠ<EOS> ܘܐܦ ܟܕ ܢܫܡܥ ܡ̈ܠܝ ܫܘܥܝܐ<EOS> ܗܘ ܠܐ ܡܩܝܡ ܠܗܝܢ ܡܫܡܥܬܗ<EOS> ܘܗܘ ܟܠ ܡ̈ܠܐ ܛܒ̈ܬܐ ܡܡܠܠ<EOS>ܘܡ̈ܠܐ ܕܣܘܓܦܢܐ ܠܝܬ ܒܦܘܡܗ<EOS> ܡܛܠ ܕܠܐ ܒܛܢܐ ܡܚܫܒܬܗ ܡܕܡ ܕܣܢܐ<EOS> ܗܟܢܐ ܡܬܛܥܡ ܒܪ ܐܢܫܐ<EOS> ܐܝܢܐ<EOS>
ܕܒܢܡܘܣܐ ܕܡܪܗ ܡܬܗܓܐ<EOS> ܗܠܝܢ ܐܢܘܢ ܦܐܪ̈ܝ ܐܝܠܢܐ ܛܒܐ<EOS> ܘܒܪ ܐܢܫܐ ܐܝܢܐ ܕܡܬܚܫܒ ܒܝܫ̈ܬܐ<EOS> ܡܢ<EOS>
ܣܦܘ̈ܬܗ ܛܥܡ ܠܗ ܚܟܝܡܐ<EOS> ܐܢ ܟܠ ܡ̈ܠܐ ܕܫܘܥܝܐ ܘܕܒܙܚܐ<EOS> ܘܕܡܘܝܩܐ ܘܕܓܘܕܦܐ ܡܡܠܠ<EOS> ܝܕܥ ܠܗ ܡܢ<EOS>
ܕܫܡܥ ܠܗ<EOS> ܡܛܠ ܕܡܬܒܛܢܘ ܡܬܒܛܢܢ<EOS> ܘܗܝܕܝܢ ܡܬܝܠܕܢ<EOS> ܡܛܠ ܕܟܠ ܡܕܡ ܒܛܝܢܘܬܐ ܡܝܬܝܐ ܠܡܘܠܕܐ<EOS>ܥܗܕ ܠܡܕܡ ܕܐܡܪ ܦܪܘܩܢ<EOS> ܕܐܝܠܢܐ ܛܒܐ ܦܐܪ̈ܐ ܛܒ̈ܐ ܝܗܒ<EOS> ܘܐܝܠܢܐ ܒܝܫܐ ܦܐܪ̈ܐ ܒܝ̈ܫܐ ܝܗܒ<EOS> ܠܐ<EOS>
ܡܫܟܚ ܐܝܠܢܐ ܒܝܫܐ ܠܡܬܠ ܦܐܪ̈ܐ ܛܒ̈ܐ<EOS> ܘܠܐ ܐܝܠܢܐ ܛܒܐ ܠܡܬܠ ܦܐܪ̈ܐ ܒܝܫ̈ܐ<EOS> ܡܛܠ ܕܡܢ ܦܐܪ̈ܘܗܝ<EOS>
ܗܘ ܡܬܝܕܥ ܐܝܠܢܐ<EOS> ܗܟܢܐ ܓܒܪܐ ܛܒܐ<EOS> ܡܢ ܣܝ̈ܡܬܐ ܛܒ̈ܬܐ ܕܐܝܬ ܒܠܒܗ<EOS> ܡܦܩ ܘܡܡܠܠ ܛܒ̈ܬܐ<EOS> ܘܓܒܪܐ<EOS>
ܒܝܫܐ ܡܢ ܣܝܡ̈ܬܐ ܒܝ̈ܫܬܐ ܕܐܝܬ ܒܠܒܗ<EOS> ܡܦܩ ܘܡܡܠܠ ܒܝܫ̈ܬܐ<EOS> ܡܛܠ ܕܡܢ ܬܘܬܪ̈ܝ ܠܒܐ ܗܘ ܡܡܠܠܢ<EOS>
ܣܦܘ̈ܬܐ<EOS>
ܐܢ ܓܝܪ ܢܗܘܘܢ ܒܐܝܠܢܐ ܐܠܦ ܦܐܪ̈ܝܢ<EOS> ܡܢ ܚܕ ܡܫܟܚ ܐܢܬ ܠܡܛܥܡ ܟܠܗ ܐܝܠܢܐ<EOS>ܘܐܢ ܬܛܥܡ ܚܕ ܡܢ ܦܐܪ̈ܘܗܝ ܕܐܝܠܢܐ<EOS> ܕܦܐܪ̈ܘܗܝ ܣܓܝܐ̈ܝܢ ܘܛܒ̈ܝܢ ܘܒܣܝ̈ܡܝܢ<EOS> ܪܓܐ ܢܦܫܟ ܕܟܠܗܘܢ<EOS>
ܦܐܪ̈ܘܗܝ ܕܐܝܠܢܐ ܗܘ<EOS> ܐܢܬ ܒܠܚܘܕܝܟ ܬܐܟܘܠ ܐܢܘܢ<EOS> ܗܟܢܐ ܗܘ ܒܪܢܫܐ ܚܟܝܡܐ<EOS> ܟܕ ܢܬܩܪܒ ܠܘܬ<EOS>
ܒܪܢܫܐ ܒܝܫܐ<EOS> ܠܘܩܕܡ ܡܢ ܡ̈ܠܘܗܝ ܛܥܡ ܠܗ<EOS> ܐܢ ܕܝܢ ܚܙܐ ܕܡ̈ܠܘܗܝ ܣܪ̈ܝܚܢ<EOS> ܬܘܒ ܠܐ ܨܒܐ ܫܡܥ<EOS>
ܠܗܝܢ<EOS> ܐܢ ܢܩܪܘܒ ܚܟܝܡܐ ܠܘܬ ܒܪܢܫܐ ܚܟܝܡܐ ܘܪܕܝܐ<EOS> ܝܬܒ ܠܘܬܗ ܘܩܐܡ<EOS> ܥܕܡܐ ܕܛܥܡ ܠܗܝܢ<EOS>
ܠܡ̈ܠܘܗܝ<EOS> ܘܐܢ ܚܙܐ ܕܛܒܢ ܘܒܣܝܡܢ<EOS> ܘܝܕܥܬܐ ܘܣܘܟܠܐ ܡܠܝܢ<EOS> ܡܢ ܗܘ ܥܕܢܐ ܨܒܐ ܕܟܠܗܝܢ ܡ̈ܠܘܗܝ<EOS>
ܢܫܡܥ ܘܢܐܠܦ<EOS> ܘܐܦ ܒܪ ܐܢܫܐ ܕܡܬܩܪܐ ܡܟܝܟܐ<EOS> ܡܢ ܛܥܡܬܗܡ̈ܠܘܗܝ ܦܪܫ ܠܗ ܚܟܝܡܐ<EOS> ܐܝܬ ܕܡܬܚܙܐ<EOS>
ܕܬܡܝܡ ܘܫܬܝܩ ܘܡܟܝܟ<EOS> ܘܠܒܗ ܣܪ̈ܝܚܬܐ ܡܬܚܫܒ<EOS> ܕܡܐ ܕܝܢ ܗܘ ܡܟܝܟܐ ܣܟܠܐ<EOS> ܒܝܢܬ ܡܟܝ̈ܟܐ ܚܟܝ̈ܡܐ<EOS>
ܕܡܬܚܫܒܝܢ ܛܒ̈ܬܐ<EOS> ܠܥܙܪܪܬܐ ܡܪܝܪܬܐ ܕܥܡ ܐܣܦܪܓܠܐ ܚܠܝܛܐ<EOS> ܕܚܙܘܗ ܕܡܐ ܠܐܣܦܪܓܠܐ ܘܛܥܡܗ ܡܡܪ<EOS>
ܚܟܐ<EOS>
ܪܚܡ ܡܟܝܟܘܬܐ ܚܒܝܒܝ<EOS> ܕܪܝܚܗ ܒܣܝܡ ܘܛܥܡܐ ܚܠܝܐ ܐܝܬ ܠܗ<EOS> ܡܟܝܟܐ ܕܐܦ ܒܪܡܘܬܗ<EOS>
ܡܟܝܟ<EOS> ܪܚܝܡ ܥܠ ܪ̈ܡܐ ܘܥܠ ܡܟ̈ܝܟܐ<EOS> ܐܦܢ ܢܓܕܫ ܠܗ ܡܘܟܟܐ ܠܐ ܡܬܓܢܐ<EOS> ܕܒܟܝܢܐ ܕܩܐܡ ܗܘܐ ܒܗ<EOS>
ܡܬܕܒܪ<EOS> ܘܪܡܐ ܕܠܐ ܡܡܟܟ ܢܦܫܗ<EOS> ܟܕ ܢܓܕܫ ܠܗ ܡܘܟܟܐ<EOS> ܪܒܐ ܗܝ ܡܦܘܠܬܗ<EOS> ܥܠ ܕܒܪܡܘܬܗ ܠܐ ܡܟܟ<EOS>
ܢܦܫܗ<EOS> ܪ̈ܚܡܘܗܝ ܕܡܟܝܟܐ ܣܓ̈ܝܐܝܢ<EOS> ܘܫܐ̈ܠܝ ܫܠܡܗ ܠܝܬ ܠܗܘܢ ܣܟܐ<EOS> ܘܬܫܒ̈ܚܬܗ ܡܬܢܝܢ ܣܓ̈ܝܐܐ<EOS>ܘܡܟܝܟܘܬܗ ܡܣܬܪܐ ܒܘܨܪ̈ܘܗܝ<EOS> ܕܒܠܒܗ ܠܐܢܫ ܠܐ ܢܐܡܪ ܕܒܝܫ<EOS> ܝܬܒ ܡܟܝܟܐ ܘܪܢܐ ܒܚܟܡܬܐ<EOS> ܘܡܕܥܗ<EOS>
ܦܫܝܛ ܠܪܘܡܐ ܕܫܡܝܐ<EOS> ܘܡܠܬ ܡܟܝܟܐ ܨܝܬܐ ܘܫܡܝܥܐ<EOS> ܕܓܒܠ ܘܡܦܩ ܠܗ ܒܡܬܩܠܐ<EOS> ܩ̈ܦܠܝ ܠܒܗ ܡܠܝܢ<EOS>
ܣܝܡ̈ܬܐ ܛܒ̈ܬܐ<EOS> ܘܡܘܠܕ ܠܫܢܗ ܦܐܪ̈ܐ ܒܣ̈ܝܡܐ<EOS> ܡܟܝܟܘܬܐ ܡܒܘܥܐ ܗܝ ܕܫܠܡܐ<EOS> ܘܪ̈ܨܝܢܝ ܫܝܢܐ ܪܕܝܢ<EOS>
ܡܢܗ<EOS> ܪܚܡܗ ܢܘܚ ܠܡܟܝܟܘܬܐ<EOS> ܘܗܝ ܣܬܪܬܗ ܡܢ ܡܝܐ ܕܛܘܦܢܐ<EOS> ܘܐܬܩܪܒ ܠܘܬܗ ܐܒܪܗܡ<EOS> ܘܗܘܐ ܝܪܘܬܐ<EOS>
ܒܐܪܥܐ ܕܚܝ̈ܐ<EOS> ܘܢܦܠ ܩܕܡ ܐܠܗܐ<EOS> ܘܡܟܟ ܢܦܫܗ ܐܝܟ ܥܦܪܐ ܘܩܛܡܐ<EOS> ܘܐܬܪܒܝ ܒܗ ܐܝܣܚܩ ܒܡܟܝܟܘܬܐ<EOS>ܘܐܫܬܘܕܥܘ ܠܗ ܡ̈ܠܟܐ<EOS> ܘܪܚܡܘ ܩܝܡܗ<EOS> ܝܥܩܘܒ ܓܒܪ ܬܡܝܡ ܘܥܡܪ ܒܡܫܟܢܐ<EOS> ܘܩܒܠ ܡܢ ܐܒܘܗܝ ܒܘܪ̈ܟܬܐ<EOS>
ܕܥܣܘ<EOS> ܘܚܕ ܚܕ ܡܢ ܐܒ̈ܗܝܢ ܩܕܡ̈ܝܐ<EOS> ܡܟܝܟܝܢ ܗܘܘ ܘܢܟܦ̈ܝܢ ܘܪܡܝܣܝܢ<EOS> ܘܪܡܐ ܐܪܝܡ ܠܡܟ̈ܝܟܐ<EOS>ܘܐܡܟ ܠܪ̈ܡܐ<EOS> ܘܐܚܬ ܐܢܘܢ ܠܨܥܪܐ<EOS> ܪܚܡ ܐܝܘܒ ܡܟܝܟܘܬܐ<EOS> ܘܥܠ ܬܡܝܡܘܬܗ ܐܣܗܕ ܡܪܗ<EOS> ܚܣܡ ܒܗ ܣܛܢܐ<EOS>
ܥܘܠܐ<EOS> ܘܐܒܗܬܗ ܐܝܘܒ<EOS> ܠܒܥܠܕܒܒܐ ܣܩܘܒܠܐ ܕܟܐ̈ܢܐ<EOS> ܘܐܪܝܡܗ ܡܪܗ ܠܐܝܘܒ<EOS> ܕܚܡܣܢ ܒܬܡܝܡܘܬܗ<EOS> ܐܝܟ<EOS>
ܕܐܣܗܕ ܦܘܡܗ<EOS>
ܪܚܡ ܚܒܝܒܝ ܗܕܐ ܡܢܬܐ<EOS> ܟܝܢܐ ܕܥܡܪܝܢ ܒܗ ܒ̈ܢܝ ܒܣܪܐ<EOS> ܟܐܢܘܬܐ ܗܝ ܗܕܐ<EOS> ܟܕ<EOS>
ܐܢܫ ܢܡܟ ܢܦܫܗ<EOS> ܟܝܢܗ ܕܐܕܡ ܥܦܪܢܐ<EOS> ܗܘ ܕܡܢ ܐܪܥܐ<EOS> ܘܡܪܗ ܣܡ ܠܗ ܦܘܩܕܢܐ ܕܢܛܪ<EOS> ܕܡܐ ܕܢܛܪ ܡܕܡ<EOS>
ܕܐܬܦܩܕ<EOS> ܠܟܝܢܐ ܪܡܐ ܢܡܛܝܘܗܝ ܡܪܗ<EOS> ܘܥܠ ܕܨܒܐ ܠܡܫܩܠ ܠܗ ܪܡܘܬܐ<EOS> ܕܠܐ ܡܢ ܟܝܢܗ<EOS> ܐܗܦܟܗ ܡܪܗ<EOS>
ܠܟܝܢܐ ܩܕܡܝܐ ܕܡܘܟܟܐ<EOS> ܘܥܠ ܗܕܐ ܣܗܕ ܦܪܘܩܢ ܘܐܡܪ<EOS> ܕܟܠ ܕܢܬܪܝܡ ܢܬܡܟܟ<EOS> ܘܟܠ ܕܢܬܡܟܟ ܢܬܪܝܡ<EOS>ܐܬܪܝܡ ܐܕܡ ܘܐܬܡܟܟ<EOS> ܘܗܦܟ ܠܥܦܪܐ ܠܟܝܢܗ ܩܕܡܝܐ<EOS> ܘܐܬܡܟܟ<EOS> ܦܪܘܩܢ ܪܡܐ ܘܓܐܝܐ<EOS> ܘܐܬܪܝܡ ܘܐܬܥܠܝ<EOS>
ܠܟܝܢܗ ܗܘ ܩܕܡܝܐ<EOS> ܘܐܬܬܘܣܦ ܠܗ ܫܘܒܚܐ<EOS> ܘܐܫܬܥܒܕ ܠܗ ܟܘܠ<EOS> ܦܪܘܩܢ ܕܐܬܡܟܟ ܩܒܠ ܫܘܒܚܐ<EOS> ܘܩܒܠ<EOS>
ܬܘܣܦܬܐ<EOS> ܘܐܕܡ ܕܐܬܬܪܝܡ<EOS> ܩܒܠ ܡܘܟܟܐ<EOS> ܘܩܒܠ ܠܘ̈ܛܬܐ<EOS> ܬܘܣܦܬܐ ܥܠ ܡܘܟܟܐ<EOS> ܡܛܠ ܗܢܐ ܚܒܝܒܝ<EOS>ܗܟܢܐ ܝܐܐ ܘܙܕܩ ܠܒܪܢܫܐ ܕܪܚܡ ܠܐܠܗܐ<EOS> ܕܢܚܒ ܡܟܝܟܘܬܐ<EOS> ܘܢܩܘܐ ܒܟܝܢܗ ܕܡܟܝܟܘܬܐ<EOS> ܕܥܩܪܗ ܢܨܝܒ<EOS>
ܒܐܪܥܐ<EOS> ܘܦܐܪ̈ܝܗ ܥܠܝܢ ܩܕܡ ܡܪܐ ܪܒܘܬܐ<EOS> ܡܟܝܟܘܬܐ ܕܦܐܪ̈ܝܗ ܐܪ̈ܓܝܓܝܢ<EOS> ܘܪܡܝܣܘܬܐ ܘܢܟܦܘܬܐ<EOS>ܘܪ̈ܥܝܢܐ ܒܣܝ̈ܡܐ ܠܘܬܗ ܡܫܬܟܚܝܢ<EOS> ܦܫܝܛܝܢ ܡܟܝ̈ܟܐ ܘܡܣܝܒܪ̈ܢܝܢ<EOS> ܘܪܚܝܡܝܢ ܘܬܡܝ̈ܡܝܢ ܘܟܐ̈ܢܝܢ<EOS>ܘܨܢܝܥܝܢ ܠܛܒ<EOS> ܘܥܪܝܡܝܢ ܘܫܠܝܢ ܘܚܟܝܡܝܢ<EOS> ܘܢܟܝܚܝܢ ܘܢܝܚܝܢ ܘܡܪܚܡܢܝܢ<EOS> ܘܬܝܒܝܢ ܘܚܝܘܣܬܢܝܢ<EOS>ܘܥܡܝܩܝܢ ܘܡܬܝܢܝܢ<EOS> ܘܦܐܝܢ ܘܐܪ̈ܓܝܓܝܢ<EOS> ܡܢ ܕܪܚܡ ܗܢܐ ܐܝܠܢܐ ܕܗܠܝܢ ܦܐܪ̈ܘܗܝ<EOS> ܛܘܒܝܗ ܠܢܦܫܗ<EOS>ܕܫܪܝܐ ܒܢܝܚܐ<EOS> ܘܥܡܪ ܒܗ ܗܘ ܕܨܒܐ ܒܢܝ̈ܚܐ ܘܒܡ̈ܟܝܟܐ<EOS>
ܫܠܡܬ ܬܚܘܝܬܐ ܕܡܟܝܟܘܬܐ<EOS>
