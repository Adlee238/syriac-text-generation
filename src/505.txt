ܟܬܒܐ<EOS>
ܕܥܠ ܝܕܥܬܐ ܕܫܪܪܐ<EOS>
ܐܘܿ ܕܥܠܬ ܟܿܠ ܥ̈ܠܠܢ<EOS>ܥܠ ܚܝܪܐ ܘܬܘܼܟܠܢܐ ܘܕܐܒܐ ܘܕܒܪܐ ܘܕܪܘܚܐ ܩܕܝܫܐ ܚܕ ܐܠܗܐ ܫܪܝܪܐ ܕܠܝܬ ܠܗ ܠܐ ܫܘܼܪܝܐ ܘܠܐ<EOS>
ܫܘܼܠܡܐ ܫܘܼܠܝܐ ܠܟܬܒܐ ܗܢ ܕܥܠܼܬܐ ܕܟܿܠ ܥ̈ܠܠܢ ܘܒܪܘܝܐ ܕܟܿܠ ܒܪ̈ܝܢ ܘܥܿܒܘܕܐ ܕܟܿܠܗܝܢ<EOS>
ܡܼܬܚܙܝܢܝ̈ܬܐ ܘܠܐ ܡܼܬܚܙܝܢܝ̈ܬܐ<EOS> ܟܬܒܐ ܓܘܢܝܐ ܠܟܿܠ ܥܡ̈ܡܝܢ ܕܬܚܝܬ ܫܡܝܿܐ<EOS> ܕܒܗ ܡܠܦ ܥܠ<EOS>
ܝܼܕܥܐ ܕܫܪܪܐ ܕܐܝܟܢ ܡܬܝܕܥ ܩܕܡ ܡܐܡܪܐ ܩܕܡܝܐ ܐܝܼܬ ܒܗ ܩܦ̈ܠܐܐ ܥܣܪ̈ܐ ܐܝܬܝܗܘܢ ܕܝܢ ܢܝܼ̈ܫܐ<EOS>
ܕܟܬܒܐ ܗܿܢܐ<EOS> ܗܿܠܝܢ ܐܝܬܝܗܘܢ ܐ̄ ܩܕܡܐܝܬ ܕܡܐ ܘܿܠܐ ܠܒܪܢܫܐ ܠܡܼܕܥ ܘܠܡܼܿܠܦ ܒܕܦܐ ܙܙ̄ ܒ̄<EOS>
ܘܕܐܝܟܢ ܡܬܝܕܥ ܫܪܪܐ ܚܬܝܬܐ ܚ̄ ܓ̄ ܘܕܡܢܐ ܐܝܼܬܘܗܝ ܫܪܪܐ ܘܡܢܐ ܐܝܼܬܝܗܿ ܕܓܠܘܼܬܐ ܒܕܦܐ ܝ̄ ܕ̄<EOS>
ܘܕܐܝܟܢ ܡܬܝܕܥ ܕܐܝܼܬ ܐܠܗܐ ܝܐ̄ ܗ̄ ܘܕܐܢ ܚܕ ܐܝܬܘ̄ ܐܘ ܣܓܝ̈ܐ ܝܘ̄ ܘ̄ ܘܕܟܐ ܩܢܘܼ̈ܡܐ<EOS>
ܐܝܼܬܘܗܝ ܘܟܡܐ ܕܝ̈ܠܝܬܐ ܐܝܼܬ ܒܗ ܒܕܦܐ ܟܟ̄ ܙ̄ ܘܕܐܢ ܐܝܬ ܠܗ ܫܡܐ ܚܝܬܝܼܬܐ ܐܘܿ ܠܐ ܟܓ̄ ܚ̄<EOS>
ܘܐܢ ܗܼܘ ܐܝܼܬܘܗܝ ܥܠܬܐ ܕܟܿܠ ܥ̈ܠܠܢ ܘܒܪܘܼܝܐ ܕܟܿܠ ܒܪ̈ܝܢ ܟܙ̄ܙ ܛ̄ ܘܐܢ ܗܼܘ ܝ݀ܨܦ ܘܡܕܒܪ<EOS>
ܘܒܛܝܼܠ ܠܗ ܥܠ ܟܿ ܐܘܿ ܠܐ ܟܚ̄ ܝ̄ ܘܐܢ ܡܬܕܪܟ ܐܠܗܐ ܐܘܿ ܠܐ ܡܬܕܪܢܐ ܗܿܘ ܒܕܦܐ ܠܒ̄ ܡܐܡܪܐ<EOS>
ܕܬܪܝܢ ܕܐܝܼܬ ܒܗ ܩܦ̈ܠܐܐ ܚ̄ ܐ̄ ܘܕܡܛܠܡܢܐ ܒܪ ܒܪ̈ܝܬܐ ܘܐܬܩܢ ܥ̈ܠܡܐ ܠܘ̄ ܒ̄ ܘܡܢܘܼ ܨܒܝܿܢܗ<EOS>
ܒܒܪܝܬܐ ܠܙ̄ܙ ܓ̄ ܘܕܢ ܐܝܼܬ ܥܿܠܡܐ ܐܚܪܢܐ ܣܛܪ ܡܼܢ ܡܡܠܠ ܒܗ ܥܠ ܢܦܫܗ ܕܒܪܢܫܐ ܗܢܐ ܕܡܬܚܙܐ<EOS>
ܘܩܿܐܡ ܠܛ̄ ܕ̄ ܘܕܐܢ ܐܝܬ ܥܠܡܐ ܐܚܪܢܐ ܐܝܟܢ ܐܝܼܬܘܗܝ ܘܡܘܢ ܐܝܼܬܘܗܝ<EOS> ܗܘܼܠܢܝܐ ܘܡܬܚܙܝܢܐܐܝܟ<EOS>
ܗܿܢܐ<EOS> ܐܘܿ ܪܘܼܚܢܝܐ ܘܩܛܝܼܢܐ ܘܠܐ ܡܬܞܚܙܝܢܐ ܒܕܦܐ ܡ̄ ܗ̄ ܘܕܐܝܟܢ ܐܝܼܬܘܗܝ ܛܟܼܣܗ ܘܬܫܡܼܫܬܗ<EOS>
ܕܥܠܡܐ ܐ̱ܚܪܢܐ ܕܐܝܼܬ ܗܿܫܐ ܣܛܪ ܡܼܢ ܗܿܢܐ ܒܕܦܐ ܡܒ̄ ܘ̄ ܘܕܐܢ ܐܝܬ ܫܘܼܠܡܐ ܠܥܠܡܐܗܿܢܐ<EOS>
ܡܬܪܓܫܢܐ ܒܕܦܐ ܡܓ̄ ܙ̄ ܘܐܕܢ ܩܿܐܡ ܥܿܠܡܐ ܐܚܪܢܐ ܣܛܪ ܡܼܢ ܗܿܢܐ ܒܕܦܐ ܡܕ̄ ܚ̄ ܘܐܕܢ ܩܿܐܡ<EOS>
ܘܥܬܝܼܕ ܕܢܗܼܘܐ ܥܠܡܐ ܐ̱ܚܪܢܐ ܡܢܐ ܗܿܘ ܛܟܼܣܗ ܘܢܝܼܫܗ ܘܬܫܡܫܬܗ ܒܕܦܐ ܡܘ̄ ܡܐܡܪܐ ܕܬܠܬܐ ܕܐܝܬ<EOS>
ܒܗ ܩܿܦܠܐ ܛ̄ ܐ̄ ܕܡܛܠܡܢܐ ܐܬܒܪܝ ܒܪܢܫܐ ܢܐ̄ ܒ̄ ܘܡܢܐ ܟܝܿܢܗ ܕܒܪܢܫܐ ܢܕ̄ ܓ̄ ܘܐܝܟܢ ܙ݀ܕܩ ܠܗ<EOS>
ܕܢܬܚܫܒ ܘܡܘܢ ܘܿܠܐ ܠܗ ܕܢܥܼܒܕ<EOS> ܘܐܝܟܢ ܢܬܕܒܪ ܒܥܿܠܡܐ ܗܿܢܐ ܒܕܦܐ ܢܙܙ̄ ܕ̄ ܘܡܢܐ ܥܬܝܕ<EOS>
ܕܢܗܼܘܐ ܡܼܢ ܒܪܢܫܐ<EOS> ܘܡܢܘܼ ܣܘܼܟܝܗ ܘܕܐܝܟܢ ܣܒܪܐ ܢܗܐܘ ܠܗ ܒܕܦܐ ܣܐ̄ ܗ̄ ܘܕܐܝܟܢ ܡܨܝܐ<EOS>
ܠܒܪܢܫܐ ܕܢܕܥ ܠܐܠܗܐ ܒܕܦܐ ܣܕ̄ ܘ̄ ܘܕܐܢ ܡܨܝܐ ܠܗ ܕܢܕܝܼܘܗܝ ܚܬܝܼܬܐܝܬ ܐܟܡܐ ܕܐܝܼܬܘ̄ ܐܘܿ ܠܐ<EOS>
ܒܕ̄ ܣܗ̄ ܙ̄ ܘܕܐܢ ܚܕܐ ܗ̱ܿܝ ܝܕܝܥܬܬܐ ܕܐܝܬ ܠܒܪܢܫܐ ܥܠ ܐܠܗܐ ܐܡܝܼܢܐܝܬ<EOS> ܐܘܿ ܥܡ ܬܪܒܝܼܬܐ<EOS>
ܕܝܕܥܬܗ ܠܦܘܬ ܕܘܼܒܪܗ<EOS> ܐܦ ܝܕܥܬܗ ܕܐܠܗܐ ܝ݀ܪܒܐ ܘܙܥ݀ܪܐ<EOS>
ܒܗ ܣܘ̄ ܚ̄ ܘܡܢܐ ܗܿܝ ܥܠܼܬܐ ܕܟܕ ܚܕ ܗܼܘ ܐܠܗܐ ܘܚܕ ܗܼܘ ܟܝܿܢܗ ܘܐܘܼܣܝܐ ܕܝܼܠܗ ܡܫܚܠ̈ܢ<EOS>
ܝܕ̈ܥܬܐ ܕܥܠܘ̄ ܒܟܿܠ ܥܡܼ̈ܡܝܢ<EOS> ܘܒܟܿܠ ܩܘ̈ܡܝܢ ܘܒܟܿܠ ܡܘܼܫ̈ܚܢ ܒܟܿܠ ܒܪܐܢܫ<EOS> ܘܐܦ ܒܗ ܒܚܕ<EOS>
ܒܪܐܢܫܐ ܡܫܬܚܠܦܐ ܒܟܿܠܗܝܢ ܡܘܼܫܚ̈ܬܗ ܒܕܦܐ ܣܘ̄ ܛ̄ ܘܕܐܢ ܗܼܝ ܡܫܬܚܠܦܐ ܗ̄ ܝܕܥܬܐ ܕܥܠ ܐܠܗܐ<EOS>
ܠܘܬ ܟܿܠ ܕܐܡܝܼܪܝܢ ܐܘ ܠܘܬܗܘܢ ܘܡܼܢܗܘܢ ܐܝܼܬܘܗܝ ܫܘܼܚܠܦܐ ܘܗܼܝ ܣܟ ܠܐ ܡܫܬܚܠܦܐ ܒܕ̄ ܣܚ̄<EOS>
ܡܐܡܪܐ ܕܐܪܒܥܐ ܕܐܝܼܬ ܒܗ ܩܦ̈ܠܐܐܐ ܗ ܐ̄ ܕܐܢ ܫܪܝܪ ܘܡܘܬܪ ܟܬܒܐ ܘܣܼܦܪܐ ܕܐܬܟܬܒ ܒܥܠܡܐ ܒܕ̄<EOS>
ܣܚ̄ ܒ̄ ܘܡܢܘܼ ܐܫܟܼܚܗ ܠܣܼܦܪܐ ܘܢܒܼܕܗ ܘܡܘܢ ܐܠܨܐ ܗܼܘܬ݀ ܢܠܘܗܝ ܒܕ̄ ܣܛ̄ ܓ̄ ܘܕܐܢ ܫܪܝܪ<EOS>
ܟܬܒܐ ܕܒܪܝܼܬܐ ܐܘܟܝܬ ܕܐܘܪܝܬܐ ܕܥܠ ܗܘܝܘܗ ܕܥܠܡܐ ܐܘܿ ܠܐ ܒܕܦܐ ܥ̄ ܕ̄ ܘܕܐܡܬܝ ܐܬܒܪܝ ܥܿܠܡܐ<EOS>
ܗܿܢܐ ܘܡܼܢ ܐܡܬܝ ܐܝܬܘܗܝ ܘܡܼܢ ܐܝܟܐ<EOS> ܘܡܼܢ ܡܘܢ ܐܬܩܝܡ<EOS> ܘܐܝܟܢ ܐܬܚܝܕܘ ܐܣܛܘܼܟ̈ܣܐ<EOS>
ܣܩܘܼܒ̈ܠܝܐ ܘܐܬܩܝܡ ܡܢܗܘܢ ܟܿܠ ܡܕܡ ܕܡܬܚܙܐ ܒܕܦܐ ܢܒ̄ ܗ̄ ܕܐܝܟܢ ܐܬܚܝܕܘ ܟܝ̈ܢܐ ܣܩܘܒ̈ܠܐ<EOS>
ܘܐܬܩܢ ܡܼܢܗܘܢ ܟܠܡܕܡ ܕܡܼܬܚܙܐ ܒܕ̄ ܒ̄ ܡܐܡܪܐ ܕܗ̄ ܕܐܝܬ ܒܗ ܩܦ̈ܠܐܐ ܙ̄ ܐ̄ ܘܕܐܝܟܢ ܐܬܒܪܝ<EOS>
ܢܘܼܗܪܐ<EOS> ܘܡܼܢ ܡܘܿܢ ܐܝܼܬܘܗܝ ܒܕܦܐ ܦܓ̄ ܒ̄ ܘܐܕܝܢ ܐܬܡܬܚܘ ܫܡ̈ܝܐ<EOS> ܘܡܘܿܢ ܐܝܬܝܗܘܢ<EOS> ܘܡܢܘܼ<EOS>
ܪܩܝܼܥܐ ܕܠܥܼܠ ܡܢܢ ܒܕܦܐ ܦܘ̄ ܓ̄ ܘܐܝܟܢ ܐܝܬܝܗܝܢ ܡܘܙܠ̈ܬܐ<EOS> ܘܟܡܐ ܐܢܝ̈ܝܢ<EOS> ܘܐܟܢ ܐܣܝܪ̈ܢ<EOS>
ܒܚ̈ܕܕܐ ܒܕ̄ ܦܙܙ̄ ܗ̄ ܘܕܟܡܐ ܐܝܼܬܝܗܘܢ ܪ̈ܩܝܥܐ ܐܘܟܝܬ ܡܕܝܪ̈ܐ ܕܡܘܠܬܐ ܒܕܦܐ ܦܚ̄ ܘ̄ ܘܕܢܡܢܐ<EOS>
ܐܝܬܝܗܘܢ ܫܡܼܫܐ ܘܣܗܪܐ ܘܫܪ̄ ܕܟܘܟ̈ܒܐ<EOS> ܡܼܢ ܡܢܐ ܗܘܼܘ<EOS> ܘܡܢܐ ܗܿܘ ܟܝܿܢܗܘܢ<EOS> ܘܐܝܟܢ ܐܝܬܝܘܗܝ<EOS>
ܛܘܟܟܣܪܗܘܢ<EOS> ܘܡܢܐ ܗܿܝ ܚܫܚܬܗܘܢ<EOS> ܘܐܝܟܢܐ ܐܢ̈ܝܢ ܕܘܟܝ̈ܬܗܘܢ<EOS> ܘܡܢܐ ܗܿܝ ܡܥܒܕܢܘܼܬܗܘܢ ܘܟܿܗ<EOS>
ܢܡܘܣܗܘܢ ܨܚ̄ ܙ̄ ܘܕܡܼܢ ܡܢܐ ܗ̈ܘܝܐ ܩܠܦܣܝܣ ܐܘܟܝܬ ܚܫܼܟܐ ܕܫܡܼܫܐ ܘܣܗܪܐ ܒܕ̄ ܩܐ̄ ܡܐܡܪܐ<EOS>
ܕܫܬܐ ܕܐܝܬ ܒܗ ܩܦ̈ܠܐܐ ܙܙ̄ ܐ̄ ܕܡܘܢ ܐܝܼܬ ܠܬܚܬ ܡܼܢ ܡܘܙܠܬܐ ܟܠܗܿ<EOS> ܘܕܘܟܬܐ ܕܟܘܟ̈ܒܐ<EOS> ܘܐܝܟܢ<EOS>
ܐܝܬܘ̄ ܐܬܝܼܪ ܢܘܪܢܐ ܘܡܛܠ ܡܘܢ ܒܕ̄ ܩܒ̄ ܒ̄ ܘܡܢܐ ܐܝܬ ܠܬܚܬ ܡܢ ܐܬܝܪ<EOS> ܘܐܝܟܢ ܐܝܬܘܗܝ ܐܐܪ<EOS>
ܗܿܢܐ<EOS> ܘܡܢܐ ܐܢܘܢ ܙܝ̈ܩܐ ܐܘܟܝܬ ܟܫ̈ܛܐ ܕܡܬܼܚܙܝܢ ܒܠܝ̈ܠܘܬܐ ܒܐܐܪ ܒܕܦܐ ܩܓ̄ ܓ̄ ܘܐܝܟܢ<EOS>
ܐܝܼܬܘܗܝ ܛܟܣܐ ܕܥܢ̈ܢܐ<EOS> ܘܡܼܢ ܡܘܿܢ ܣܓܝ̈ܢ ܘܡܼܬܠ̈ܒܕܢ ܘܐܝܟܢ ܡܬܦܿܠ̈ܗܕܢ ܒܕܦܐ ܩܘ̄ ܕ̄ ܘܡܼܢ<EOS>
ܐܝܟܐܢ ܐܢܢ ܒܪ̈ܩܐ ܘܩ̈ܠܐ ܕܪ̈ܥܡܐ ܒܕܦܐ ܩܘ̄ ܗ̄ ܡܼܢ ܐܝܟܘ ܡܛܪܐ ܘܪ̈ܣܝܣܐ<EOS> ܘܡܛܠ ܡܢܐ<EOS> ܘܡܼܢ<EOS>
ܐܝܿܕܐ ܥܠܼܬܐ ܗܿܘܐ ܬܠܓܐ ܘܒܪܕܐ ܘܓܠܝܼܕܐ ܒܕܦܐ ܩܚ̄ ܘ̄ ܘܡܼܢ ܡܘܿܢ ܗܿܘܝܢ ܫܘܚ̈ܠܦܐ ܕܙܒ̈ܢܐ<EOS>
ܕܬܐܕܐ ܘܕܩܝܛܐ ܘܪܒܝܼܥܐ ܐܘܟܝܼܬ ܬܫܪ̈ܝܬܐ ܘܕܣܬܘܐ ܒܕ̄ ܩܛ̄ ܙ̄ ܘܕܡܛܠܡܢܐ ܡܫܼܘܚܪܐܝܬ<EOS>
ܘܡܛܟܣܐܝܼܬ ܐܬ݀ܝܢ ܫܘܚܠ̈ܦܐ ܕܙܒܢܐ ܘܠܐ ܡܢ ܫܠܝ ܗܿܘܝܢ ܒܕܦܐ ܩܝܒ̄<EOS>
ܡܐܡܪܐ ܕܫܒܥܐ ܕܐܝܼܬ ܒܗ ܩ̈ܦ̄ ܗ̄ ܐ̄ ܡܛܠܡܢܐ ܓܢ̈ܣܐ ܕܢܘܦܐ ܘܕܦܪ̈ܚܬܐ ܘܡܼܢ ܐܝܟܐ ܘܡܢܐ ܗܼܢܝܢܐ<EOS>
ܡܢܗܝܢ<EOS> ܘܡܢܘܼ ܣܘܟܠܗܝܢ<EOS> ܘܥܠ ܓܢܼܣܐ ܕܢܘܼ̈ܢܐ ܘܟܿܠܗ ܪ̈ܫܚܐ ܕܒܡܝ̈ܐ ܒܕܦܐ ܩܝܕ̄ ܒ̄ ܘܡܘܼ<EOS>
ܟܝܼܢܐ ܕܐܪܥܐ ܘܫܘܚ̈ܠܦܐ ܣܓܝ̈ܐܐ ܕܒܗܿ ܒܐܪܥܐ ܒܥܦܪܐ ܡܿܢ ܘܒܟ̈ܐܦܐ ܘܡܥܒܕܢ̈ܘܬܗܘܢ<EOS> ܘܡܼܢ<EOS>
ܐܬܩܝܡܘ ܓܘܫ̈ܡܐ ܟ݀ܠܗܘܢ ܕܡܼܢ ܐܪܥܐ ܕܐܝܟ ܕܗܒܐ ܘܣܐܡܪܐ ܘܦܪܙܠܐ ܘܢܚܿܫܐ ܘܣܛܪ<EOS> ܥܡ ܫܪܟܐ<EOS>
ܕܡ̈ܛܐܠܐܣ<EOS> ܐܘܟܝܼܬ ܢܦ̈ܩܐ ܕܡܼܢ ܐܪܥܐ ܒܕܦܐ ܩܝܙܙ̄ ܓ̄ ܘܡܢ ܡܢܐ ܐܝܼܬܝܗܘܢ ܡܝ̈ܐ ܚܡ̈ܝܼܡܐ<EOS>
ܕܐܝܬ ܒܕܘܼܟܝ̈ܬܐ<EOS> ܘܡܛܠܡܢܐ ܥܡ ܡܝ̈ܐ ܐܚܪ̈ܢܐ ܡܢܦܨܢܐ<EOS> ܘܫܪ̈ܟܐ ܕܫܘܚ̈ܠܦܐ ܣ̄ ܣܓܝ̈ܐܐ ܕܒܡܝ̈ܐ<EOS>ܟܕ ܬܪ̈ܝܢ ܠܚܘܼܕ ܐܢܘܢ ܕܡܝ̈ܐ<EOS> ܚܕ ܡܠܝܼܚܐ ܕܝܡ̈ܡܐ ܘܐܚܪܢܐ ܕܚܠ̈ܝܐ ܕܚܫܚܬܐ ܒܕܦܐ ܕ̄ ܘܡܢܐ<EOS>
ܐܝ̈ܠܢܐ ܘܥܣ̈ܒܐ ܘܓܢ̈ܣܐ ܕܙܪ̈ܥܘܼܢܐ<EOS> ܘܡܛܠܡܢܐ ܘܐܝܟܢܐ ܗ̄ ܘܡܼܢ ܐܝܟܐ ܚܝܘܼܬܐ ܘܒܥܝܼܪܐ ܘܡܛܠ<EOS>
ܡܢܐ<EOS> ܡܐܡܪܐ ܕܚ̄ ܕܐܝܼܬ ܒܗ ܩܦ̈ܠܐܐ ܗ̄ ܐ̄ ܕܐܝܟܢܐ ܙ݀ܕܩ ܕܡܬܚܫܒ ܥܠ ܟܿܠܗܝܢ ܗܿܠܝܢ ܕܐܡܝܪ̈ܢ<EOS>ܘܕܐܢ ܚܕܐ ܗܿܝ ܝܕܥܬܐ ܕܥܠ ܗܘ̈ܝܐ ܗܿܠܝܢ<EOS> ܘܚܕ ܗܼܘ ܣܘܼܟܠܐ ܘܬܐܘܪܝܐ ܕܥܠܝܗܘܢ ܘܐܢ ܥܡ<EOS>
ܕܘܼܒܪ̈ܐ ܘܝܼܕܥܬܐ ܕܩܿܢܐ ܒܪܐܢܫ ܘܡܫܬܘܫܛ ܐܦ ܝܕܥܬܐ ܕܗܿܠܝܢ ܡܫܬܘܫܛܐ ܒܗ<EOS> ܘܡܬܩܛܢܐ ܐܦ<EOS>
ܬܐܘܪܝܐ ܕܥܠ ܟܿܠܗܢܘܿܢ ܗܘ̈ܝܐ ܠܘܬܗ<EOS> ܘܕܡܢܐ ܝ݀ܬܪ ܒܪܐܢܫܐ ܡܼܢ ܝܕܥܬܐ ܫܪܝܪܬܐ ܕܗܿܠܝܢ ܒ̄<EOS>
ܘܕܡܢܘܼ ܕܘܼܒܪܐ ܘܗܪܟܐ ܕܡܥܼܠܐ ܠܗܘܢܗ ܕܒܪܐܢܫܐ ܘܡܣܼܩ ܠܗ<EOS> ܒܕܪ̈ܓܐ ܘܡܘܼܫܚ̈ܬܐ ܘܝܕܥ̈ܬܐ<EOS>
ܕܗܿܠܝܢ [ܟ݀ܠܗܝܢ] ܚܬܝܼܬܐܝܬ ܓ̄ ܘܕܒܟܡܐ ܡܘܼܫܚ̈ܬܐ ܣܿܠܩ ܘܡܼܬܥܠܐ ܒܪܐܢܫܐ ܒܕܘܒܪܗ ܕ̄ ܘܕܥܕܡܐ<EOS>
ܠܐܝܟܐ ܣܿܠܩ ܘܡܼܬܡܛܐ ܒܒܝܕܥܬܗ ܒܪܐܢܫܐ ܗ̄ ܘܐܢ ܐܝܼܬ ܣܿܟܐ ܠܝܕܥܬܐ ܕܫܪܪܐ ܐܘܿ ܬܚܘܼܡܐ<EOS> ܐܘܿ<EOS>
ܕܠܐ ܣܟ ܐܝܼܬܝܗܿ ܘܠܥܿܠܡ ܡܐܡܪܐ ܕܛ̄ ܕܐܝܼܬ ܒܗ ܩܦ̈ܠܐܐ ܙܙ̄ ܐ̄ ܘܡܢܐ ܐܝܼܬܝܗܿ ܡܠܟܘܼܬܐ<EOS>
ܕܫܡ̈ܝܐ<EOS> ܘܒܘܣܡܐ ܘܛܘܼܒ̈ܐ ܕܡܠܝܼܟܝܢ ܠܥܿܒ̈ܕܝ ܛܒ̈ܬܐ<EOS> ܘܟܡܐ ܡܨܝܐ ܕܢܬܼܝܕܥܘܢ ܒ̄ ܘܡܢܐ ܗܝܿܝ<EOS>
ܓܗܢܐ ܘܫܘܼܢܩܐ ܕܥܿܒ̈ܕܝ ܒܝܼ̈ܫܬܐ ܓ̄ ܘܕܐܢ ܚܕ ܗܼܘ ܛܟܣܐ ܘܡܫܘܼܚܬܐ ܕܒܘܼܣ̈ܡܐ ܘܫܘܼܢ̈ܩܐ<EOS> ܐܘܿ<EOS>
ܐܝܪܬ ܒܗܘܿܢ ܫܘܼܚܠ̈ܦܐ ܣܓܝ̈ܐܐ ܕ̄ ܘܐܕܢ ܗܢܘܢ ܫܘܚܠ̈ܦܐ ܕܒܘܼܣ̈ܡܐ ܘܕܫܘܼܢ̈ܩܐ ܒܚܕ ܛܟܼܣܐ<EOS>
ܐܢܘܢ ܐܡܝܼܢܐܝܼܬ ܐܘܿ ܡܫܬܚܠܦܝܢ ܗ̄ ܘܕܐܢ ܐܝܼܬ ܫܘܼܠܡܐ ܠܕܝܻܼܢ ܕܚܛܝ̈ܐ ܐܫܟ ܕܐܢ̈ܫܝܢ ܐܣܒܪܘ<EOS>
ܘ̄ ܘܐܢ ܐܝܼܬ ܫܘܼܠܡܐ ܠܕܝܼܢܐ ܐܟܡܐ ܕܐܚܪ̈ܢܐ ܚܘܝܼܘ ܙ̄ ܘܐܢ ܬܪ̈ܝܗܘܢ ܓܒ̈ܐ ܫܪܝܼܪܝܢ<EOS> ܘܐܝܟܢ<EOS>
ܫܪܝܪܝܢ<EOS> ܟܕ ܣܩܘܒ̈ܠܐ ܐܢܘܢ ܕܚܕ̈ܕܐ<EOS>
ܬܘ̄ܒ ܕܝܢ ܡܫܪܐ ܕܢܚܘܐ ܕܐܝܟܢܐ ܬܝܒܠܘ ܕܪ̈ܐ ܘܫܪ̈ܒܬܐ ܕܒܢܝ̈ܢܫܐ<EOS> ܘܕܠܡܐ ܡܫܚܠܦܝܢ ܠܢܫܝܗܘܢ<EOS>
ܕܒܢ̈ܝ ܐܢܫܐ ܘܠܡܢܐ ܡܫܚܠܦܝܢ ܦܪܨܘܼܦܝܗܘܢ ܘܩ̈ܠܝܗܘܢ ܘܕܡܘ̈ܬܗܘܢ ܡܬܚܙ̈ܝܢܝܢܬܐ ܟܕ ܚܕ ܗܼܘ<EOS>
ܛܟܼܣܐ ܕܟ̄ܝ ܕܟܝܿܢܗܘܢ ܘܕܐܢ ܨܒܝ̈ܢܝܗܘܢ ܘܬܪ̈ܥܝܬܗܘܢ ܗܿܟܢ ܡܫܚܠܝܢ ܐܝܟ ܕܡܘ̈ܬܗܘܢ ܘܕܡܛܠ<EOS>
ܡܢܐ<EOS>
ܫܘܚ̈ܠܦܐ ܗܿܠܝܢ ܣܓܝ̈ܐܐ ܒܓܠ̈ܝܬܗܘܢ ܕܒܢܝ̈ܢܫܐ ܘܒܟܣ̈ܝܬܗܘܢ ܘܕܐܟܝܢܐ ܩܡܼܘ ܡ̈ܠܟܐ ܒܥܿܠܡܐ<EOS>ܘܐܡܬܝ ܘܡܛܠܡܢܐ ܘܕܡܛܠ ܡܘܢ ܐܬܛܟܣܘ ܒܥܠܡܐ ܡܕܒܪ̈ܢܐ ܕܐܬܪ̈ܘܬܐ ܘܡܕܝ̈ܢܬܐ<EOS> ܘܕ݀ܝܢ̈ܐ ܘܣܿܝܡ̈ܝ<EOS>
ܢܿܡܘܣ̈ܐ ܘܡܛܠ ܡܢܐ ܬܒܢܝ̈ܝܢ<EOS> ܡܕܝܢ̈ܬܐ ܘܟܪ̈ܟܐ ܘܣܢܘ̈ܬܐ ܡܪ̈ܝܪܐ ܘܡܛܠܡܢܐ ܝܼܠܦܘ ܒܢܝ̈ܢܫܐ<EOS>
ܩܪ̈ܒܐ ܘܬܟܬܘܼܫ̈ܐ ܕܒܙܝ̈ܢܐ<EOS> ܘܐܬܼܛܟܣܘ ܚܝܠ̈ܘܬܐ ܠܢܚܫܝܼܪ̈ܐ ܘܩܐܪ̈ܣܐ ܘܕܐܝܟܢܐ ܙ݀ܕܩ ܠܟܿܠܚܕ<EOS>
ܡܼܢ ܛܟܼܣ̈ܐ ܗܿܠܝܢ ܗ̄ ܕܡ̈ܠܟܐ ܘܡܪ̈ܘܬܐ ܘܡܕܒܪ̈ܢܐ ܕܝܿܢ̈ܐ ܘܣܿܝܡ̈ܝ ܢܿܡܘܣ̈ܐ ܘܚܝ̈ܠܘܬܐ<EOS>
ܥܿܒ̈ܕܝ ܩܪ̈ܒܐ<EOS> ܕܢܼܬܕܒܪ ܘܢܼܬܚܫܚ ܟܿܠܚܕ ܡܼܢܗܘܢ ܒܛܟܼܣܗ ܘܒܬܫܡܫܬܗ ܘܡܛܠܡܢܐ ܐܬܼܦܝܫܘ<EOS>
ܥܡܼ̈ܡܐ ܡܼܢ ܚܕ̈ܕܐ<EOS> ܘܐܝܟܢܐ ܩ̈ܡܝ ܬܘܕ̈ܝܬܐ ܡܫܚܠܦ̈ܬܐ<EOS> ܘܐܡܼܬܝ ܘܡܛܠܡܘܢ ܘܕܟܡܐ ܐܝܼܬܝܗܝܢ<EOS>
ܬܘܕ̈ܝܬܐ ܓܢܣܢ̈ܝܬܐ ܕܒܥܿܠܡܐ<EOS> ܘܕܠܟܡܐ ܐܕ̈ܫܐ ܘܙܢ̈ܝܐ ܘܫܘܼܚܠܦ ܪ̈ܥܝܢܐ ܐܬܦܠܓܬ݀ ܟ݀ܠܚܕܐ<EOS>
ܡܢܗܝܢ<EOS> ܟܕ ܚܕ ܗܘܼ ܓܢܣܗܿ ܘܕܒܟܢܐ ܣܩܘܼܒ̈ܠܝܼܝܼܢ ܟ݀ܠܗܝܢ ܬܘܕ̈ܝܬܐ ܠܚܕ̈ܕܐ<EOS> ܘ̄ ܘܒܡܢܐ ܬܘܼܒ<EOS>
ܐܘܝ̈ܢ ܘܫܘ̈ܝܢ ܘܐܝܿܕܐ ܚܬܝܼܬܬܐ ܘܚܝܠܬܢܝܐ<EOS> ܣܩܘܼܒܠܝܘܼܬܗܝܢ ܐܘܿ ܐܘܝܘܼܬܗܝܢ ܕܬܘܕ̈ܝܬܐ<EOS>
ܘܠܡܢܐ ܐܬܼܛܟܣ ܪ̈ܝܫܝ ܗܝܡܢܘܼܬܐ ܘܩܕ̈ܡܝܐ ܒܟܿܠܗܝܢ ܬܘܕ̈ܝܬܐ<EOS> ܘܠܡܢܐ ܨܿܝܪܝܢ ܘܡܢܐ ܡܫܘܕܥܝܢ<EOS>
ܘܡܢܘܼ ܛܟܼܣܐ ܕܟܗܢܘܼܬܐ ܘܢܝܼܫܗܿ<EOS> ܘܐܝܟܢ ܐܝܼܬܝܗܝܢ ܡܘܫܚ̈ܬܗܿ<EOS> ܘܠܡܘܢ ܕܡ̈ܝܢ<EOS> ܘܐܝܟܢ ܘܿܠܐ<EOS>
ܠܗܘܢ ܠܪ̈ܝܫܝ ܬܘܕ̈ܝܬܐ ܘܠܟܗ̈ܢܐ ܕܢܬܕܒܪܘܢ ܒܥܿܠܡܐ ܗܿܢܐ<EOS> ܘܒܡܿܢ ܢܬܕܡܘܢ ܘܠܡܢܐ ܢܣܟܘܢ ܘܡܢܘܼ<EOS>
ܣܒܪܗܘܢ [ܘܐܝܟܢ ܙ݀ܕܩ ܕܢܬܕܒܼܪܘܢ ܫܪܟܐ ܕܒܢ̈ܝ ܐܢܫܐ ܦܠ̈ܚܐ ܘܬܓܪ̈ܐ ܘܫܪܟܐ ܕܐܘܡܢ̈ܐ<EOS>] ܘܐܝܟܢ<EOS>
ܙ݀ܕܩ ܠܡܒܪ̈ܢܐ ܐܚܝܼܕ̈ܝ ܥ݀ܠܡܐ<EOS> ܘܠܪ̈ܝܫܝ ܬܘܕ̈ܝܬܐ ܘܟܗ̈ܢܐ ܕܢܼܬܚܫܚܘܢ ܠܘܬ ܫܪܟܐ ܕܒܢܝ̈ܢܫܐ<EOS>
ܕܬܚܝܬ ܫܘܼܥܒܕܗܘܢ ܘܐܝܟܢܐ ܙ݀ܕܩ ܬܘܼܒ ܠܗܘܢ ܠܒܢܝ̈ܢܫܐ ܦ̈ܠܚܐ ܘܬܐܓܪ̈ܐ ܘܐܘܼܡ̈ܢܐ ܕܢܬܼܚܫܚܘܢ<EOS>
ܠܘܬ ܪ̈ܫܝܢܝܗܘܢ ܦܓܪ̈ܢܝܐ ܘܪ̈ܘܚܢܝܐ<EOS> ܒܥܿܒ̈ܕܐ ܘܒܚܘܼܫ̈ܒܐ ܘܒܬܪ ܗܿܠܢ ܟܿܠܗܝܢ ܡܢܐ ܗܿܘ<EOS>
ܕܙܿܕܩ ܘܡܥܕܠ ܗܘܢ ܠܟܿܠܗܘܢ ܒܢܝ̈ܢܫܐ ܕܢܥܒܕܘܢ ܘܢܼܬܚܫܚܘܢ<EOS> ܘܕܐܝܼܬܝܗܿ ܠܫܢܐ ܘܢܛܝܼܪܘܼܬܐ<EOS>
ܕܟܿܠܗܘܿܢ<EOS> ܘܗܼܝ ܐܿܠܨܐ ܘܡܬܬܚܝܼܒܐ ܥܠ ܟܿܠܗܘܢ ܗܿܠܝܢ ܐܝܼܬܝܗܘܢ ܢܝܼܫ̈ܘܗܝ ܕܟܬܒܐ ܗܢܐ ܥܡ<EOS>
ܫܪ̈ܒܐ ܐܚܪ̈ܢܐ ܡܘܬܪ̈ܢܐ<EOS> ܘܡܠܼܬܐ ܕܝܕܥܬܐ ܕܚܠܝܼܛܐ ܒܝܢܬ ܢܝܼ̈ܫܐ ܗܿܠܝܢ ܐܝܟ ܕܝܗܒܬ݀ ܘܚܟܡܬ݀<EOS>
ܛܝܒܘܼܬܗ ܕܝ݀ܗܘܼܒܐ ܥܬܝܼܪܐ ܘܓܡܝܼܪܘܼܬܐ ܒܡܫܡܠܝܘܼܬܐ ܠܟܬܘܼܒܐ ܡܚܝܼܠܐ ܘܚܣܝܼܪܐ<EOS> ܡܛܠ<EOS>
ܝܘܼܬܪܢܐ ܘܥܘܕܪܢܐ ܕܣܓܝ̈ܐܐ ܕܥܬܝܕܝܢ ܠܡܦܓܥ ܘܠܡܼܬܗܓܝܘܼ ܒܗܿܠܝܢ<EOS> ܘܡܿܢ ܕܩܿܪܐ ܠܗܢܐ ܟܬܒܐ<EOS>
ܒܚܬܝܼܬܘܼܬܐ ܘܝܼܕܥܬܐ<EOS> ܒܫܠܝܐ ܘܒܗܝܼܠܘܼܬܐ ܘܟܢܝܫܘܬ ܗܘܢܐ ܘܚܘܼܫܒܐ<EOS> ܘܬܢܿܐ ܘܡܬܠܬ ܘܠܐ ܡܐܢܐ<EOS>
ܠܗ<EOS> ܡܼܫܬܡܠܐ ܒܟ݀ܠܗܿ ܝܼܕܥܝܬܐ ܕܫܪܪܐ<EOS> ܘܡܫܼܬܘܫܛ ܘܡܼܬܥܠܐ ܘܡܬܫܓܡܪ<EOS> ܘܗܿܝ ܕܚܬܝܼܬܐ ܠܡܐܡܪ<EOS>ܘܐܦܢ ܪܒܐ ܗܿܝ ܠܡܪܡܪ ܡܬܐܠܗ ܘܡܼܬܕܟܐ ܘܫܦܐ ܗܘܢܗ<EOS>
ܘܡܬܚܝܕ ܒܥܒܘܼܕܗ<EOS> ܘܚܿܙܐ ܠܗ ܠܥܒܘܕܗ ܒܢܦܫܗ ܘܗܿܠܝܢ ܟ݀ܠܗܝܢ ܕܐܡܝܪ̈ܢ ܕܠܐ ܡܣܼܬܝܟ̈ܢ ܒܪ̈ܒܘ<EOS>
ܪ̈ܒܘܢ ܥ̈ܠܡܐ ܕܐܝܟ ܗܿܢܐ<EOS> ܟܿܠܗܝܢ ܒܗ ܡܣܝ̈ܟܢ ܘܠܓܘ ܡܢܗ ܕܒܪܢܫܐ ܐܝܬܝܗܘܢ<EOS> ܒܕܘܟܬܐ ܙܥܘܼܪܬܐ<EOS>
ܕܠܝܬ ܕܙܥܘܼܪ ܡܢܗܿ<EOS> ܗ̄ ܒܡܨܥܬܐ ܕܠܒܐ<EOS> ܘܡܿܢ ܕܠܗܿܠܝܢ ܡܿܛܐ ܟܿܠܗ ܫܘܼܠܛܢܗ ܕܥܿܠܡܐ ܗܢܐ<EOS>
ܘܫܘܼܒܚܗ ܘܪܒܘܼܬܗ ܘܥܘܼܬܪܗ ܘܩܢܝܘܼܬܗ<EOS> ܐܝܟ ܥܦܪܐ ܫܝܼܛܐ ܐܢܝܢ ܠܗ<EOS> ܘܠܝܬ ܡܕܡ ܒܥܿܠܡܐ ܒܬܪ<EOS>
ܥܒܘܕܗ ܕܪܚܝܼܡ ܘܚܒܝܼܒ ܥܠܘܗܝ ܐܝܟ ܒܪܢܫܐ ܒܪ ܟܝܿܢܗ<EOS> ܒܗ ܚܿܙܐ ܠܡܪܗ<EOS> ܘܒܗ ܩܿܢܐ ܠܒܪܘܼܝܗ<EOS>ܐܠܐ ܠܘ ܟܕ ܩܪܝܼܒ ܠܗ<EOS> ܐܠܐ ܟܕ ܡܪܚܩ ܡܼܢ ܟܿܠܗ ܗܘܼܦܟܗ ܘܥܢܝܿܢܐ ܕܒܢܝ̈ܢܫܐ ܘܗܿܠܝܢ ܣܦܩ̈ܢ<EOS>
ܥܕܡܐ ܠܗܪܟܐ<EOS> ܐܣܬܝܩܘ ܕܝܢ ܒܟܬܒܐ ܗܿܢܐ ܡܐܡܪ̈ܢܐ ܬܫܥܐ<EOS> ܘܒܟܿܠ ܩܦ̈ܠܐܐ ܡܫܘܕܥ̈ܢܐ ܕܫܪ̈ܒܢܐ<EOS>
ܐܝܟ ܕܪܫܝܼܡ ܒܫܘܼܪܝܗ ܕܟܿܠ ܡܐܡܪܐ ܚܕ ܚܒܬܪ ܚܕ ܒܛܟܼܣܐ<EOS> ܫܬܐ ܩܦ̈ܠܐܐ ܕܙ݀ܕܩ ܕܢܬܬܣܝܼܡܘܢ ܩܕܡ<EOS>
ܟܬܒܐ<EOS> ܗܿܠܝܢ ܐܢܘܢ ܐ̄ ܐܝܬܘܗܝ ܕܝܢ ܢܝܼܫܗ ܕܟܬܒܐ ܗܿܢܐ<EOS> ܕܡܠܦ ܓܡܝܼܪܘܼܬܐ ܕܝܕܥܬܐ ܕܫܪܪܐ ܒ̄<EOS>
ܚܿܫܚ ܕܝܢ ܠܗܘܓܝܐ ܕܟܿܠ ܥܡ̈ܡܝܢ ܘܠܿܚܡ ܠܟܠ ܩ̈ܘܡܝܢ ܘܠܟܿܠ ܡܘܼܫ̈ܚܢ<EOS> ܒܗܿܝ ܕܢܗܝܪ ܘܓܿܠܐܼ<EOS>ܘܦܫܝܩ ܣܘܼܟܠܗ<EOS> ܘܠܝܬ ܒܗ ܥܡܘܼܛܘܬܐ<EOS> ܓ̄ ܪܫܝܼܡ ܕܝܢ ܥܠ ܟܬܒܐ ܓܘܢܝܐ ܠܟܿܠ ܥܡ̈ܡܼܝܢ ܕ̄ ܡܦܠܓ<EOS>
ܠܡܐܡܪ̈ܐ ܘܠܩܦ̈ܠܐܐ ܕܒܗܘܢ ܡܫܘܕܥ ܟܿܠ ܝܕ̈ܥܢ ܗ̄ ܐܝܼܬܝܗܿ ܕܝܢ ܡܟܬܒܢܘܼܬܐ ܕܐܢܫ ܐܟܣܢܝܐ ܪܕܝܦ<EOS>
ܡܛܪܦܐ ܕܐܬܥܢܘܝ ܫܠܝܐܝܬ ܘܠܚܘܕܝܘܬܐ ܒܛܘܪܐ ܫܗܝܐ<EOS> ܘܪܬܚ ܒܚܘܼܒܐ ܕܒܢܝ̈ܢܫܐ ܟܿܠܗܘܿܢ<EOS> ܘܒܿܠܥ<EOS>
ܒܪܚܡܬܗܘܢ ܒܗܿܝ ܕܐܫܬܘܕܥ ܟܝܿܢܗܘܢ ܘܐܝܼܩܪܗܘܢ ܐܝܟ ܕܡܫܘܕܥ ܒܓܘܼܫܡܗ ܟܬܒܐ ܗܿܢܐ ܘܒܫܘܼܠܡܗ<EOS>ܘ̄ ܛܟܣܼܗ ܕܝܢ ܕܟܬܒܐ ܗܿܢܐ ܕܙ݀ܕܩ ܕܢܼܬܩܪܐ ܒܫܠܝܐ ܘܒܗܝܪܘܬܐ ܥܡ ܐܢ̈ܫܐ ܝܕܘܼܥ̈ܬܢܐ<EOS> ܕܡܚܪܪܝܢ<EOS>
ܡܼܢ ܟܿܠܗ ܚܫܐ ܕܚܣܡܐ ܘܪܚܡܬ݀ ܫܘܼܒܚܐ ܣܪܝܼܩܐ<EOS> ܐܝܟܢܐ ܕܢܬܥܕܪ ܩܪܘܼܝܐ ܘܫܡܘܼܥܢܐ<EOS> ܘܢܬܚܢܢ<EOS>
ܐܡܘܼܪܐ ܘܟܬܘܼܒܐ<EOS> ܘܗܿܝܢ ܐܢܘܢ ܫܬܐ ܩܦ̈ܠܐܐ ܕܙ݀ܕܩ ܕܢܬܬܣܝܼܡܘ ܩܕܡ ܟܿܠ ܡܟܬܒܢܘܼܬܐ<EOS> ܡܼܢ<EOS>
ܗܪܟܐ ܡܫܪܐ ܥܠ ܬܘܼܟܠܢܐ ܐܠܗܝܐ ܘܐܝܠܐ ܫܡܿܝܢܐ ܘܥܘܕܪܢܐ ܡܪܢܝܐ ܒܡܟܬܒܢܘܼܬܐ ܗܿܕܐ ܩܕܡ̄<EOS>
ܨܠܘܼܬܐ ܕܬܟܫܦܬܐ<EOS> ܐܘܟܝܬ ܒܿܥܘܼܬܐ ܕܠܘܬ ܥܠܼܬܐ ܕܟܿܠ ܥ̈ܠܠܢ ܘܒܪܘܼܝܐ ܕܟܿܠ ܒܪ̈ܝܢ ܘܡܪܐ ܕܟܿܠ<EOS>
ܡܪ̈ܘܢ ܐܝܟܢ ܕܥܠ ܫܬܼܐܣܐ ܕܫܪܪܐ ܢܗܼܘܐ ܒܢܝܢܐ ܕܡܠܦܢܘܼܬܐ ܕܬܗܼܘܐ ܡܥܕܪܢܝܼܬܐ ܠܐܡܘܪܐ<EOS>
ܘܠܟܬܘܼܒܐ ܘܠܩܪܘܝܐ<EOS> ܐܝܟ ܕܠܬܫܒܘܿܚܬܐ ܕܚܕ ܡܪܐ<EOS> ܐܝܬܝܐ ܡܬܘܼܡܝܐ<EOS> ܗܿܘ ܕܐܝܼܬܘܗܝ ܗܘܼܐ ܡܼܢ<EOS>
ܥܿܠܡ ܕܠܐ ܫܘܼܪܝ<EOS> ܘܐܝܼܬܘܗܝ ܐܡܝܼܢܐܝܬ ܘܒܟܿܠ ܙܒܢ ܕܠܐ ܫܘܼܚܠܦ<EOS> ܘܗܼܘ ܟܕ ܗܼܘ ܐܝܼܬܘܗܝ<EOS>
ܠܕܪܕܪ̈ܝܢ ܘܠܥܿܠܡܥܠܡܝܢ ܕܠܐ ܫܘܼܠܡ<EOS> ܥܠܼܬܐ ܪܝܫܼܝܬܐ ܘܛܒܿܬܐ ܕܟܠ ܥ̈ܠܼܠܢ<EOS> ܘܒܪܘܼܝܐ ܚܟܝܼܡܐ<EOS>
ܕܟܿܠ ܒܪ̈ܝܢ<EOS> ܘܡܪܐ ܥܬܝܼܪܐ ܕܟܿܠ ܡܪ̈ܘܢ<EOS> ܘܥܒܘܕܐ ܘܡܬܩܢܢܐ ܕܡܬܚܙ̈ܝܢܝܬܐ ܘܠܐ ܡܬܚܙ̈ܝܢܝܬܐ<EOS>ܓܢܝܼܙܐ ܘܠܐ ܡܼܬܕܪܟܢܐ<EOS>
ܘܠܐ ܡܣܬܝܟܢܐ<EOS> ܡܕܒܪܢܐ ܘܡܦܪܢܣܢܐ<EOS> ܘܡܐܚܝܢܐ ܝܨܘܼܦܐ ܐܡܝܼܢܐ ܘܡܢܛܪܢܐ ܘܡܣܬܪܢܐ<EOS> ܐܢܬ ܗܼܘ ܡܪܐ<EOS>
ܘܡܠܟܐ ܘܐܚܝܕܐ<EOS> ܛܒܿܐ ܘܚܟܝܼܡܐ ܘܥܬܝܼܪܐ ܘܠܐ ܚܣܝܼܪܐ<EOS> ܡܪܚܡܢܐ ܘܡܪܚܦܢܐ ܘܣܓܝ ܛܝܒܘ̈ܬܐ<EOS>ܘܫܦܝܼܥ ܒܡܘܗ̈ܒܬܐ ܛܒ̈ܬܐ<EOS> ܕܒܼܙܐ ܘܥܒܼܕ ܘܐܝܬܝܼ ܟܿܠ ܠܗܘܿܝܐ ܒܛܝܒܘܬܗ<EOS> ܘܒܛܝܼܠ ܠܗ ܥܠ ܟܿܠ<EOS>ܘܡܕܒܪ ܟܿܠ ܒܚܟܡܬܗ<EOS> ܘܝ݀ܨܦ ܠܟܿܠ ܘܡܦܪܢܣ ܟܿܠ ܡܼܢ ܒܝܬ ܓܿܙܼܐ ܫܦܝܼܥ ܘܥܬܝܼܪܐ ܕܡܪܘܬܗ<EOS> ܐܢܬ<EOS>
ܗܼܘ ܒܠܚܘܼܕܝܟ ܐܠܗ ܐ̈ܠܗܝܢ ܘܡܪܐ ܡܪ̈ܘܢ ܘܐܚܝܼܕ ܟܿܠܗܘܿܢ ܥܠ̈ܡܐ ܡܬܚܙ̈ܝܢܐ ܘܠܼܐ ܡܬܚܙ̈ܝܢܐ<EOS>ܒܟ ܡܪܝ ܘܐܠܝ ܘܥܿܒܘܕܝ ܡܘܕܐ ܐܢܼܐ ܘܡܗܝܡܢ ܐܢܼܐ ܘܐܚܝܼܕ ܐܢܼܐ<EOS> ܘܠܟ ܡܫܒܚ ܐܢܼܐ ܘܡܪܡܪܡ ܐܢܼܐ<EOS>
ܘܡܘܪܒ ܐܢܼܐ<EOS> ܠܟ ܣܿܓܕ ܐܢܼܐ ܘܩܕܡܝܟ ܡܬܓܗܢ ܐܢܼܐ<EOS> ܘܩܕܡ ܡܪܘܼܬܟ ܡܬܓܪܓ ܐܢܼܐ<EOS> ܩܕܡ ܟܘܼܒܫܐ<EOS>
ܕܪ̈ܓܠܝܟ ܐܘ̄ ܓܢܝܙܐ ܘܠܐ ܡܬܕܪܟܢܐ ܡܪܟܢ ܐܢܼܐ ܨܘܪܐ ܕܢܦܫܝ ܘܪܕܘܚܝ ܘܕܦܓܪܝ<EOS> ܘܒܘܪܟܐ ܣܿܐܡ<EOS>
ܐܢܼܐ ܘܒܿܥܐ ܐܢܼܐ ܘܡܬܟܫܦ ܐܢܼܐ ܠܬܚܘܡܐ ܪܒܐ<EOS> ܘܠܐ ܡܬܡܫܚܢܐ ܕܛܝܒܘܼܬܟ ܗܒܠܝ ܡܪܝ ܡܼܢ ܒܝܬܓܙܐ<EOS>
ܪܒܐ ܕܡܪܚܡܢܘܼܬܟ ܡܼܢ ܝܡܐ ܪܒܐ ܘܠܐ ܡܼܣܬܝܟܢܐ ܕܚܟܼܡܬܟ ܣܓܝܐܬ݀ ܦܘܪ̈ܫܢܐ<EOS> ܗܿܘܢܐ ܨܠܝܼܠܐ<EOS>
ܘܢܦܫܐ ܫܦܝܼܬܐ ܘܝܕܥܬܐ ܕܫܪܪܐ<EOS> ܘܒܪܝ ܒܢ ܠܒܐ ܕܟܝܐ ܘܚܕܬ ܒܢ ܪܘܼܚܐ ܬܪܝܼܨܬܐ<EOS> ܘܩܕܫ ܙܘ̈ܥܝܢ<EOS>ܘܐܢܼܗܪ ܚܘܼܫ̈ܒܝܢ<EOS> ܘܚܟܡ ܗܕܝܘܛܘܼܬܢ<EOS> ܐܝܟܢܐ ܕܐܝܟ ܨܒܝܿܢܟ ܘܐܝܟ ܕܫܿܦܪ ܠܟ<EOS> ܘܐܝܟ ܚܝܠܗ<EOS>
ܕܫܪܪܟ<EOS> ܢܼܬܚܫܒ ܡܡܠܠ ܘܡܛܠܬܟ ܢܟܬܒ<EOS> ܡܛܠ ܕܟܿܠ ܡܼܢܟ<EOS> ܘܟܿܠ ܒܐܝܼܕ̈ܝܟ<EOS> ܘܟܿܠ ܡܛܠܬܟ<EOS> ܐܢܬ<EOS>
ܗܼܘ ܐܒܐ ܘܡܪܐ ܘܥܒܘܼܕܐ ܕܢܦܫ̈ܬܢ<EOS> ܘܡܬܩܢܢܐ ܘܡܦܪܢܣܢܐ ܕܦܓܪ̈ܝܢ<EOS> ܘܥܠܼܬܐ ܕܟܿܠܗܝܢ ܛܒ̈ܬܢ<EOS>ܘܡܥܕܪܢܐ ܕܟܿܠܢ<EOS> ܘܠܝܟ ܣܿܓܕܝܢܢ ܘܡܫܒܚܝܼܢܢ ܟܿܠܢ ܥܡ ܟܿܠܢ ܗ̄ ܕܒܪܬ݀ ܡܪܘܼܬܟ<EOS> ܗܫܐ ܘܒܟܠܙܒܢ<EOS>
ܘܒܟܠܗܘܢ ܥܠ̈ܡܐ ܕܐ݀ܬܝܢ ܠܥܡܥܠܡܝܢܐܡܝܢ<EOS> ܥܠܼܬܐ ܕܡܬܟܒܢܘܼܬܐ ܗܕܐ ܕܡܛܠܡܢܐ ܗܼܘܬ݀ ܘܕܡܢܘܼ<EOS>
ܐܝܼܬܝܗܿ ܘܕܠܘܬ݀ ܡܿܢ ܐܬܟܬܒܬ݀ ܠܟܿܠܗܘܿܢ ܥܡܼ̈ܡܐ ܕܬܚܝܬ ܫܡܝܐ<EOS> ܐܚ̈ܐ ܘܐܚ̈ܝܢܐ ܘܗܕ̈ܡܐ<EOS>
ܕܚܕܕ̈ܐ<EOS> ܒܢ̈ܝ ܚܕ ܓܢܼܣܐ ܘܚܕ ܛܘܗ̈ܡܐ<EOS> ܘܚܕܐ ܫܘܬܦܘܼܬܐ ܕܡܢ ܢܦܫܐ ܡܠܝܼܠܬܐ ܘܪܘܼܚܢܝܬܐ<EOS>
ܡܩܒܠܢܝܼܬܐ ܕܗܘܢܐ ܘܕܝܕܥܬܐ<EOS> ܘܡܼܢ ܦܓܪܐ ܓܫܝܼܡܐ ܘܡܪܟܒܐ ܕܡܼܢ ܐܪܒܥܐ ܐܣܛܘܼܟ̈ܣܐ ܗܘܼܠܢ̈ܝܐ<EOS>
ܫܠܡܐ ܘܫܝܢܐ ܥܠ ܟܿܠܗܘܿܢ<EOS> ܡܼܢ ܡܪܗ ܕܫܠܡܐ ܫܪܝܼܪܐ<EOS> ܘܚܘܠܡܢܐ ܡܫܡܠܝܐ ܢܗܼܘܐ ܠܟܿܠܟܘܿܢ<EOS>ܘܫܦܝܪܘܬ ܩܘܼܝܡܐ ܘܢܛܝܼܪܘܬ ܚܝ̈ܐ ܕܒܢܘܼܗܪܐ ܕܝܕܥܬܗ ܕܫܪܪܐ ܗܿܘ ܕܒܠܥܕܘܗܝ ܠܝܬ ܚܝ̈ܐ ܫܪܝܪ̈ܐ<EOS>ܘܠܐ ܫܦܝܼܪܘܼܬ ܩܘܼܝܡܐ ܘܠܐ ܚܘܼܠܡܢܐ ܡܫܡܠܝܐ<EOS> ܐܠܐ ܚܫܼܟܐ ܘܕܓܠܘܼܬܐ ܘܬܘܫܐ ܕܛܥܿܝܘܬܐ ܘܡܘܬܐ<EOS>
ܕܐܒܕܢܐ ܗܿܘ ܕܡܢܗ ܢܫܼܬܘܙܒ ܟܿܠܢ ܥܡ ܟܿܠܢ ܐܡܝܢ ܘܒܢܘܼܗܪܐ ܕܝܕܥܬܗ ܕܫܪܪܐ ܢܿܐܚܐ ܘܢܼܬܒܣܡ<EOS>
ܟ݀ܠܢ ܒܛܝܒܘܬܗ ܘܒܪ̈ܚܼܡܘ̄ ܕܡܪܐ ܛܒܿܐ ܕܟܿܠܢ ܘܡܕܒܪܢܐ ܚܟܝܼܡܐ ܕܢܦܫ̈ܬܢ ܘܡܦܪܢܣܢܐ ܥܬܝܼܪܐ<EOS>
ܕܚܝ̈ܝܢ<EOS> ܕܠܗ ܬܫܒܘܚܬܐ ܐܡܝܼܢܬܐ ܡܼܢ ܟܿܠܢ<EOS> ܘܬܘܕܝܬܐ ܬܪܝܼܨܬܐ ܘܣܓܕܬܐ ܫܪܝܼܪܬܐ ܘܪܘܼܚܢܝܿܬܐ<EOS>
ܒܟܿܠܙܒܢ ܘܒܟܿܠܗܘܢ ܕܪ̈ܐ ܘܥ̈ܠܡܐ ܠܥܡܝܢܐܡܝܢ<EOS>
ܐܚܐ ܒܨܝܪܐ ܕܟܿܠܗܘܢ ܘܗܕܡܐ ܙܥܘܼܪܐ ܡܫܘܬܦ ܒܓܢܼܣܢܘܼܬܐ ܐ̱ܢܫܝܬܐ ܥܡ ܟܿܠܟܘܿܢ<EOS> ܐܢܫ ܡܚܝܼܠܐ<EOS>
ܕܡܼܢ ܐܘܼܪܗܝ ܡܕܝܢܬܐ ܕܒܝܬ ܢܗܪܝܢ<EOS> ܗܿܝ ܕܝܿܬܒܐ ܒܪܝܼܫ ܡܨܥܬ݀ ܢܗܪ̈ܘܬܐ ܕܦܪܬ ܘܕܩܠܬ ܢܗܪ̈ܘܬܐ<EOS>
ܪ̈ܘܪܒܐ<EOS> ܒܝܫܐ ܕܚܘܼܒܐ ܫܪܝܼܪܐ ܘܒܪܚܼܡܬܐ ܐܠܗܝܿܬܐ ܡܘܕܥ ܠܡܝܩܪܘܼܬܟܘܢ ܘܠܚܼܟܡܬܟܘܿܢ ܫܪܝܪܬܐ<EOS>ܕܐܢܿܐ ܒܨܝܼܪܐ ܐܚܘܼܟܘܢ ܐܝܟܢ ܕܗܼܘ ܐܬܩܿܪܒܬ ܠܕܪܓܐ ܕܩܝܘܼܡܘܼܬܐ ܕܒܪܝܫ ܥܡܐ<EOS> ܐܢ ܒܨܒܝܿܢܐ<EOS>
ܕܐܠܗܐ ܐܢ ܒܡܥܒܕܢܘܼܬܐ ܕܒܢܝ̈ܢܫܐ ܫܘ̄ ܠܗܿܘ ܕܗܼܘ ܒܠܚܘܕ̄ ܝܿܕܥ ܟܿܠ ܡܕܡ<EOS> ܘܟܿܬܪܬ ܒܬܫܡܫܬܐ<EOS>
ܗܕܐ ܕܒܪܝܫ ܥܡܐ ܕܝܼܠܝ ܐܝܟ ܬܠ̈ܬܝܢ ܫܢ̈ܝܐ<EOS> ܘܐܬܢܿܣܝܬ ܒܣܓܝ̈ܐܬܐ ܘܣܿܒܠܬ ܥܩ̈ܬܐ ܪ̈ܘܪܒܬܐ<EOS>ܘܐܘܠܨܢ̈ܐ ܣܓܝ̈ܐܐ<EOS> ܘܫܚ̈ܩܐ ܘܛܘܼܪ̈ܦܐ<EOS> ܒܗܘܼܦܟܗ ܕܗܢ ܥܿܠܡܐ ܡܕܘܕܢܐ ܘܡܚܫܟܢܐ ܐܝܟ ܕܡܥܕܝܢ<EOS>
ܪ̈ܝܼܫܝ ܥܡܐ ܘܪ̈ܥܘܬܐ ܣܿܒܠܝܢ ܡܼܢ ܡܪ̈ܥܝܬܐ ܘܥܡܐ ܕܬܚܝܬ ܐܝܕ̈ܝܗܘܢ<EOS> ܘܟܕ ܣܿܓܝܼ ܢܿܦܠܬ ܘܩܿܡܬ<EOS>
ܘܚܫܿܬ ܘܐܬܢܿܣܝܬ ܘܥ݀ܪܩܬ ܘܐܪܚܿܩܬ<EOS> ܘܬܘܼܒ ܐܬܩܿܪܝܬ ܘܗܿܦܟܬ ܘܐܙܕܿܟܝܬ ܡܢ ܫܓܝܼܫܘܬܗ ܕܥܠܡܐ<EOS>ܘܐܬܚܿܫܒܬ ܕܐܢ ܠܐ ܐ݀ܥܪܘܩ ܟܿܠܢܐܝܼܬ ܘܐܪܚܩ ܡܼܢ ܥܿܠܡܐ ܘܟܿܠܗ ܗܘܼܦܟܗ ܓܡܝܼܪܐܝܼܬ ܚܫܟܐ<EOS>
ܢܦܫܝ ܘܡܣܬܡܐ ܗܘܢܝ ܘܐܒܿܕ ܐܢܼܐ ܡܼܢ ܚܝ̈ܐ ܕܫܪܪܐ<EOS> ܘܬܘܼܒ ܐܬܼܢܣܝܬ ܒܚܘܼܫ̈ܒܝ ܘܐܬܦܿܠܓܬ<EOS>ܕܠܡܐ ܠܐ ܐܝܼܬܘܗܝ ܚܘܼܫܒܐ ܗܢܐ ܐܝܟ ܚܝܠܗ ܕܫܪܪܐ<EOS> ܐܘܿ ܕܠܡܐ ܒܬܪ ܕܡܫܢܐ ܐܢܼܐ ܬܘܼܒ ܡܬܐܿܠܨ<EOS>
ܐܢܼܐ<EOS> ܐܘܿ ܡܼܢ ܚܘܼܒܐ ܕܒܢܝ̈ܢܫܐ ܐܘܿ ܡܼܢ ܩܛܝܼܪܐ ܐܘܿ ܡܼܢ ܢܣܝܘܼܢܐ<EOS> ܘܗܿܦܟ ܐܢܼܐ ܬܘܼܒ<EOS>
ܠܥܿܠܡܐ<EOS> ܘܟܕ ܡܼܢ ܚܘܼܫ̈ܒܐ ܗܿܠܝܢ ܣܿܓܝܼ ܡܬܠܙܙ ܗܼܘܝܬ ܘܡܦܝܼܣ ܗܿܘܝܬ ܠܡܪܐ ܛܒܿܐ ܕܒܛܝܼܠ ܠܗ<EOS>
ܥܠ ܒܪ̈ܝܬܗ ܕܢܫܪܪ ܚܘܼܫ̈ܒܝ ܥܠ ܗܿܠܝܢ ܕܫܦܪ̈ܢ ܠܗ ܘܐܝܼܬܝܗܝܢ ܐܝܟ ܨܒܝܿܢܗ ܘܡܥܕܪ ܠܢܦܫܐ<EOS>
ܕܝܼܠܝ ܘܡܝܒ̈ܠܢ ܠܝ ܠܢܘܼܗܪܐ ܕܝܼܕܥܬܗ ܕܫܪܪܐ<EOS> ܗܿܝܕܝܢ ܚܝܠܬܢܐܝܼܬ ܐܫܬܪܪܘ ܚܘܼܫ̈ܒܝ ܥܠ<EOS>
ܥܪܘܩܝܐ ܘܡܼܪܚܩܢܘܼܬܐ ܕܡܼܢ ܥܿܠܡܐ<EOS> ܘܬܘܼܒ ܝܬܝܪ ܣܿܓܝܼ ܐܬܥܕܪܬ ܘܐܬܠܒܿܒܬ ܘܐܫܬܪܪܬ ܕܡܼܢ<EOS>
ܐܠܗܐ ܗܿܘ ܚܘܼܫܒܐ ܗܿܢܐ<EOS> ܕܒܗ ܒܙܒܢܐ ܗܿܘ ܣܓܝܼܘ ܥܠܝ ܢܼܣܝܘܼ̈ܢܐ ܡܪ̈ܝܪܐ ܡܫܚ̈ܠܦܐ ܘܐܬܬܢܒܕܘ<EOS>
ܐܢܫ̈ܝܢ ܘܗܼܘܘ ܠܝ ܣܩܘܼܒ̈ܠܐ<EOS> ܡܛܠ ܕܡܪܬܐ ܗܘܿܝܬ ܠܗܘܿܢ ܡܛܠ ܡܗܡܝܢܘܼܬܗܘܢ ܕܡܼܢ ܝܕܥܬܐ ܕܫܪܪܐ<EOS>
ܘܡܟܣ ܗܘܿܝܬ ܚܘܼܒܢܐܝܼܬ ܥܠ ܣܘܥܪ̈ܢܝܗܘܢ ܫܟܝܼܪ̈ܐ ܘܚܫܘܼܟܘܼܬܗܘܢ ܐܝܟ ܥܝܿܕܐ ܘܛܟܼܣܐ ܕܪ̈ܥܘܬܐ<EOS>
ܕܡܪܬܝܢ ܘܡܠܦܝܢ ܠܥܡܐ ܐܝܟ ܕܡܬܬܚܝܼܒ ܥܠܝܗܘܿܢ ܘܦܩܝܼܕܝܢ<EOS> ܘܒܝܕ ܗܿܟܢ ܐܬܩܫܝ ܥܠܝ<EOS>
ܢܣܝܘܢܐ ܘܐܬܥܪܡ ܕܠܐ ܦܫܼ ܠܝܼ ܬܘܼܒ ܒܝܬ ܓܘܣܐ ܐܠܐ ܥܪܘܼܩܝܐ ܘܓܗܝܿܬܐ ܘܕܚܘܼܩܝܐ ܕܡܼܢ ܥ݀ܠܡܐ<EOS>
ܘܡܼܢ ܟܿܠܗ ܗܘܼܦܟܗ ܕܓܠܐ ܘܡܿܠܐ ܡܐܣܒ ܒ̈ܐܦܐ<EOS> ܗܿܝ ܕܐܦ ܗܼܘܬ݀<EOS> ܘܝܗܒܿܬ ܚܨܐ ܘܥܪܩܿܬ<EOS> ܘܫܢܝܿܬ<EOS>
ܠܛܘܼܪܐ ܫܗܝܐ ܘܡܕܒܪܐ ܨܕܝܐ ܘܡܓܙܝ ܡܼܢ ܒܢܝ̈ܢܫܐ<EOS> ܘܓܢܝܼܙ ܘܡܒܥܕ ܡܼܢ ܡܥܒܪܬܐ ܘܫܒ̈ܝܼܠܐ<EOS>ܘܡܼܢ ܟܿܠܗܿ ܩܪܝܼܒܘܼܬܐ ܕܥܘܼܡܪܐ ܕܒܢܝ̈ܢܫܐ<EOS> ܘܥܡܿܪܬ ܒܫܼܠܝܐ ܘܠܚܘܼܕܝܘܼܬܐ<EOS> ܒܩܪܝܼܒܘܼܬ ܬܪܝܢ<EOS>
ܬܠܬܐ ܝܚܝܼܕ̈ܝܐ ܫܘܝ̈ܝ ܒܕܘܒܪܐ ܘܟܿܠ ܐܡܬܝ ܕܡܼܬܕܟܪ ܗܘܝܿܬ ܠܥܿܠܡܐ ܘܡܬܥܼܗܕܐ ܗܘܝܿܬ ܗܘܼܦܟܗ<EOS>
ܘܕܝܼܢܐ ܕܒܗ<EOS> ܙܿܐܥ ܗܘܝܿܬ ܘܪܥܿܠ<EOS> ܘܐܝܟ ܕܡܼܢ ܢܘܼܪܐ ܡܫܠܗܒܬܐ ܘܝܡܐ ܫܓܝܼܫܐ ܡܘܒܕܢܐ ܩܿܢܛ<EOS>
ܗܘܝܿܬ ܡܣܬܪܕ<EOS> ܘܟܡܐ ܕܣܝܿܒܪܬ ܒܫܠܼܝܐ ܘܠܚܘܼܕܝܘܬܐ ܘܪܚܝܼܩܘܬܐ ܕܡܼܢ ܥܢܝ̈ܢܘܗܝ ܕܥ݀ܠܡܐ<EOS>
ܘܠܼܙܬܗ<EOS> ܐܬܼܚܝܠ ܠܒܝ ܘܐܬܼܥܫܢ<EOS> ܘܐܬܓܢܒܪ ܪܥܝܢܝ<EOS> ܘܫܪܝܬ݀ ܡܡܟܐ ܥܠܝ ܚܕܘܼܬܐ ܪܒܬܐ ܘܒܘܼܝܐܐ<EOS>
ܣܓܝܐܐ<EOS> ܒܗܿܝ ܕܫܪܝ ܡܙܠܓ ܥܠܝ ܢܘܼܗܪܗ ܕܫܪܪܐ<EOS> ܘܡܼܢ ܒܬܪܟܢ ܐܫܼܬܪܪܘ ܚܘܼܫ̈ܒܝ ܘܗܘܿܝܬ ܡܬܓܪܓܝ<EOS>
ܐܢܼܐ ܩܕܡ ܡܪܐ ܛܒܿ<EOS> ܘܡܘܕܐ ܐܢܼܐ ܠܛܝܒܘܼܬܗ ܪܒܬܐ ܘܠܐ ܡܼܬܡܠܠܢܝܬܐ ܕܣܥܼܪ ܠܘܬ ܫܝܛܘܼܬܝ<EOS>ܘܗܘܼܐ ܠܒܝ ܪܚܿܡ ܘܡܚܒ ܠܪ̈ܘܕܦܝ ܘܐ̈ܠܘܨܝ ܘܡܥܝܼܩ̈ܢܝ ܣܿܓܝܼ<EOS> ܘܡܨܿܠܐ ܗܘܝܿܬ ܘܡܬܟܫܦ ܚܠܦ<EOS>
ܥܘܪܕܢܗܘܢ<EOS> ܘܦܘܪܩܢܗܘܢ ܕܡܼܢ ܚܫܼܟܐ ܕܠܐ ܝܼܕܥܬܐ<EOS> ܕܐܦܢ ܗܼܢܘܢ ܣܢܐܘܘܢܝ ܘܪܕܦܘܼܢܢܝ<EOS> ܐܠܐ ܠܝܼ<EOS>
ܠܛܒܿܬܐ ܪܒܬܐ ܗܘܼܬ݀ ܘܠܥܘܪܕܢܐ ܣܓܝܐܐ<EOS> ܘܠܦ ܥܘܼܠܒܢܝ ܘܛܠܝܼܡܘܼܬܝ ܐܫܿܟܚܬ ܪ̈ܚܡܼܐ ܣܓܝ̈ܐܐ<EOS>ܘܐܣܬܥܿܪܬ ܡܼܢ ܛܝܒܘܼܬܐ ܐܠܗܝܬܐ<EOS> ܘܕܢܚ ܥܠܝ ܢܘܗܪܗ ܕܫܪܪܐ<EOS> ܘܟܕ ܒܫܠܝܐ ܗܿܘ ܘܡܓܙܝܘܼܬܐ ܩܠܝܼܠ<EOS>
ܙܒܢܐ ܐܫܼܬܘܚܪܬ<EOS> ܢܦܼܠ ܒܝ ܚܘܼܫܒܐ ܕܥܠ ܒܪܝܬܐ ܘܒܪܘܼܝܐ<EOS> ܘܗܘܝܿܬ ܗܿܪܓ ܐܢܼܐ ܘܡܼܬܚܫܒ ܐܢܼܐ<EOS>
ܒܗܿܠܝܢ ܣܿܓܝܼ ܥܕ̈ܢܐ<EOS> ܘܬܘܼܒ ܡܕܡ ܣܟ ܠܐ ܪܓܿܬ ܕܢܗܼܘܐ ܠܝܼ<EOS> ܐܠܐ ܕܬܬܝܼܗܒܝ ܠܝܼ ܝܕܥܬܗ<EOS>
ܕܫܪܪܐ<EOS> ܘܟܕ ܣܿܓܝܼ ܨܠܝܿܬ ܘܐܬܟܫܿܦܬ ܘܐܦܝܣܿܬ ܥܠ ܗܿܟܢ ܡܛܠ ܕܚܼܙܐ ܡܪܝ ܕܫܦܝܼܪ ܫܐܠܿܬ<EOS> ܝܗܼܒ<EOS>
ܘܫܟܢ ܗܿܘ ܡܪܐ ܛܒܿܐ<EOS> ܠܘ ܐܝܟ ܕܐܢܿܐ ܫܿܘܐ ܗܘܝܿܬ ܐܠܐ ܐܝܟ ܛܒܘܬܗ ܕܝܼܠܗ ܠܐ ܡܬܡܠܠܢܝܼܬܐ<EOS>ܘܐܝܟ ܡܠܟܐ ܐܦ ܡܘܗܒܬܗ ܡܠܟܿܝܬܐ ܘܫܦܝܼܥܬܐ<EOS> ܘܝܬܝܪܐܝܬ ܒܗܕܐ ܝܿܪܒܐ ܬܫܒܘܼܚܬܗ ܕܠܐ ܟܿܠܐ<EOS>
ܛܝܒܘܼܬܗ ܐܦܢ ܠܐ ܫܿܘܝܢ ܢܣܘܒ̈ܐ<EOS> ܐܟܡܐ ܕܡܕܢܚ ܫܡܼܫܗ ܥܠ ܛܒ̈ܐ ܘܥܠ ܒܝܼ̈ܫܐ<EOS>ܗܟܢܐ ܦܪܝܼܣܝܢ ܪ̈ܚܼܡܘܗܝ ܥܠ ܟܿܠܗܘܼܢ ܒܢ̈ܝܢܫܐ<EOS> ܘܟܿܠ ܕܫܦܝܼܪ ܫܿܐܠ ܡܼܢܗ ܣܿܓܝܼ ܫܦܝܪ ܘܫܦܝܼܥ<EOS>
ܢ݀ܣܒ<EOS> ܐܢ ܟܝܼܬ ܘܫܦܝܪ ܫܿܐܠ<EOS> ܟܕ ܗܿܟܝ ܣܥܼܪ ܡܪܝܐ ܘܥܕܪ ܠܡܚܝܼܠܘܼܬܝ ܒܛܝܒܘܬܗ<EOS> ܡܼܢ ܢܣܝܿܢܐ<EOS>
ܕܒܢܦܫܝ ܕܘܝܼܬܐ<EOS> ܐܪܓܫܿܬ ܘܐܣܬܟܿܠܬ ܠܚܘܼܒܐ ܪܒܐ ܘܒܛܝܼܠܘܼܬܐ ܣܓܝܐܬܐ ܕܐܝܼܬ ܠܡܪܐ ܛܒܿܐ<EOS>
ܘܒܪܘܝܐ ܚܟܝܼܡܐ ܘ ܡܦܪܢܣܢܐ ܥܬܝܼܪܐ ܥܠ ܒܪܝܼܬܗ ܚܒܝܼܒܬܐ<EOS> ܘܟܕ ܐܬܒܝܿܢܬ ܒܐܝܼܩܪܐ ܪܒܐ<EOS>
ܕܒܢܝ̈ܢܫܐ<EOS> ܕܡܼܢ ܐܝܿܕܐ ܪܝܫܬܐ ܐܝܼܬܝܗܘܢ<EOS> ܘܡܼܢ ܐܝܢܐ ܛܘܼܗܡܐ<EOS> ܘܠܡܘܢ ܢܛܝܼܪܝܢ<EOS> ܘܡܿܢܐ ܗܿܘ<EOS>
ܫܘܼܚܠܦܐ ܕܥܬܝܕ ܕܢܗܼܘܐ ܠܗܘܿܢ ܒܬܪ ܚܪܬܐ ܘܫܘܼܠܡܐ ܕܥܠ݀ܠܡܐ ܗܿܢܐ ܒܝܬ ܕܘܪܫܗܘܢ<EOS> ܒܠܿܥܬ<EOS>
ܒܚܘܼܒܐ ܪܒܐ ܕܠܘܬܗܘܢ ܘܣܦܬ݀ ܒܝ ܢܘܼܪܐ ܥܙܝܼܙܒܬܐ ܕܪܚܡܼܬܗܘܢ ܕܟܿܠܗܘܿܢ ܒܢ̈ܝ ܐܢܫܐ ܕܬܚܝܼܬ<EOS>
ܫܡܿܝܐ<EOS> ܘܟܕ ܡܬܚܫܒ ܐܢܼܐ ܒܛܒ̈ܐ ܘܝܕܘܥܬ̈ܢܐ ܚܟܝܼܡ̈ܝ ܒܫܪܪܐ ܘܪ̈ܕܘܝܼܝܼ ܒܢܘܼܗܪܐ ܕܝܕܥܬܐ<EOS>ܚܿܕܐ ܠܒܝ ܘܡܼܬܥܫܢ<EOS> ܘܪܘܙܐ ܢܦܫܝ ܣܿܓܝܼ ܝܬܝܼܪ ܡܼܢ ܟܿܠ ܛܒܿܬܐ ܕܗܿܘܝܐ ܠܘܬܝ<EOS> ܘܟܕ ܡܼܬܥܗܕ<EOS>
ܐܢܼܐ ܠܡܗܡ̈ܝܢܐ ܚܒܪ̈ܝ ܘܟܢܘ̈ܬܝ ܗܿܢܘܿܢ ܕܓܠܝܙܝܢ ܡܼܢ ܢܘܗܪܐ ܕܝܕܥܬܗ ܕܫܪܪܐ<EOS> ܘܡܛܠܿܗܕܐ<EOS>
ܒܚܫܘܼܟܐ ܪ݀ܕܝܢ<EOS> ܘܒܬܘܫܐ ܕܛܥܿܝܘܼܬܐ ܘܗܿܝ ܕܝܬܝܪ ܡܪܝܼܪܐ ܕܐܦܠܐ ܝ݀ܕܥܝܢ<EOS> ܘܠܡܚܼܙܐ ܢܘܼܗܪܐ<EOS>
ܠܐ ܡܼܬܝܐܝܼܒܝܢ<EOS> ܚܿܐܫ ܐܢܼܐ ܘܡܬܬܥܝܼܩ ܐܢܼܐ ܘܡܬܓܢܚ ܠܒܝ<EOS> ܘܟܪܝܐ ܠܗܿ ܠܢܦܫܝ ܥܕܡܐ ܠܡܘܬܐ<EOS>ܬܘܼܒ ܠܝܬ ܠܝ ܥ݀ܩܬܐ ܘܟܪܝܘܼܬܐ ܐܠܐ ܗܿܕܐ ܒܠܚܘܼܕ<EOS> ܘܡܼܢ ܟܐܒܗ ܕܠܒܝ ܘܡܫܘܬܦܘܼܬ ܚܫܐ<EOS>
ܕܟܝܿܢܐ<EOS> ܘܚܘܼܒܐ ܣܓܝܐܐ ܕܠܘܬ ܗܕܡ̈ܝ<EOS> ܘܪܚܼܡܬܐ ܐܠܗܿܝܬܐ ܕܠܘܬ ܟܿܠܗܘܢ ܒܢܝ̈ܢܫܐ ܒܢ̈ܝ ܓܢܼܣܝ<EOS>ܐܬܚܿܫܒܬ ܕܐܟܿܬܘܒ ܗܿܠܝܢ ܠܘܬ ܟܿܠܗܘܿܢ ܥܡܼ̈ܡܐ ܕܐܝܟܐ ܕܐܝܼܬ ܐܢܫ ܚܒܢܢܐ ܘܡܗܡܝܢܐ ܕܐܟܘܬܝ<EOS>
ܢܼܩܪܐܘܢܫܼܡܥ ܗܿܠܝܢ<EOS> ܘܢܬܬܥܝܼܪ ܡܼܢ ܫܢܼܬܐ ܕܡܗܝܡܢܘܼܬܐ ܘܢܼܥܪܘܩ ܡܼܢ ܚܫܘܼܟܘܬ ܠܠܝܐ ܕܠܐ<EOS>
ܝܕܥܬܐ<EOS> ܘܢܗܠܟ ܒܐܘܪܚܗ ܕܢܘܗܪܐ ܕܫܪܐ<EOS> ܘܢܡܼܛܐ ܠܡܕܝܢܬ݀ ܡܠܟܘܼܬܐ ܫܡܝܢܝܬܐ<EOS> ܘܬܡܢ ܢܚܼܕܐ<EOS>
ܘܢܼܬܒܣܡ ܥܡ ܡܠܟܐ ܪܒܐ ܘܡܪܗ ܕܬܫܒܘܚܬܐ ܗܿܘ ܕܦܬܝܼܚ ܬܪܥܗ ܠܟܿܠ ܕܢ݀ܩܫ ܒܗ<EOS> ܘܡܩܒܠܐ ܡܠܟܘܼܬܗ<EOS>
ܠܟܠܗܘܢ ܥܠ̈ܡܐ<EOS> ܘܣܿܦܩܐ ܠܟܿܠܗܝܢ ܒܪ̈ܝܬܐ<EOS> ܘܐܢ ܕܝܢ ܡܼܬܥܣܩ̈ܢ ܗܠܝܢ ܥܠ ܒܢ̈ܝ ܥܡܝ ܘܐܚܝܼܕ̈ܝ<EOS>
ܬܘܕܝܬܝ<EOS> ܘܪܓܙܝܢ ܥܠܝ ܩܕܡ̈ܝܐ ܘܪ̈ܝܼܫܢܐ ܕܗܝܡܢܘܬܢ<EOS> ܘܥ݀ܕܠܝܢ ܠܝܼ ܚܟܝܼ̈ܡܐ ܘܝܕܘܼܥܬ̈ܢܐ<EOS>
ܕܫܪܪܐ<EOS> ܕܡܛܠ ܡܢܐ ܗܿܐ ܡܫܠܡ ܐܢܼܐ ܠܚܡܐ ܕܒܢ̈ܝܐ ܒ̈ܝܬܝܐ ܠܒ̈ܢܝܐ ܢܘܼܟܪ̈ܝܐ<EOS> ܡܦܝܼܣ ܐܢܼܐ<EOS>
ܘܡܼܬܟܫܦ ܐܢܼܐ ܠܪܒܘܬܗܘܢ ܕܠܐ ܢܪܓܙܘܢ ܥܠ ܫܝܼܛܘܼܬܝ ܘܢܼܥܕܠܘܢ ܠܒܨܝܼܪܘܼܬܝ ܒܗܿܝ ܕܠܘ<EOS>
ܒܨܒܝܿܢܝ ܥ݀ܒܕܬ ܗܿܠܝܢ<EOS> ܐܠܐ ܒܡܥܒܕܢܘܬܐ ܘܨܒܝܢܐ ܕܡܪܐ<EOS>
ܛܒܿܐ ܘܒܪܘܝܐ ܚܟܝܼܡܐ ܕܟܠܢ<EOS> ܗܿܘ ܡܦܪܢܣܢܐ ܥܬܝܪܐ ܕܚ̈ܝܝܢ<EOS> ܘܒܛܝܼܠ ܠܗ ܥܠ ܥܘܼܕܪܢܐ ܘܫܦܝܪܘܬ<EOS>
ܩܘܼܝܿܡܐ ܕܟܿܠܢ<EOS> ܗܿܘ ܕܡܕܢܚ ܫܡܫܗ ܥܠ ܛܒ̈ܐ ܘܥܠ ܒܝܼ̈ܫܐ<EOS> ܗܿܘ ܕܡܐܚܬ ܡܼܛܪܗ ܥܠ ܟ̈ܐܢܐ ܘܥܠ<EOS>
ܥܿܘ̈ܠܐ<EOS> ܗܿܘ ܕܡܬܼܚ ܫܡܿܝܐ ܫܘܝܐܝܼܬ ܠܥܼܠ ܡܼܢ ܟ݀ܠܢ<EOS> ܘܐܫܼܕ ܠܐܐܪ ܗܿܢܐ ܡܐܚܝܿܢܐ ܫܘܝܐܝܼܬ<EOS>
ܠܣܘܦܐ ܘܢܫܡܬܐ ܕܚܝ̈ܐ ܕܟ݀ܠܢ<EOS> ܗܿܝ ܕܦܪܝܼܣܝܢ ܟܢ̈ܦܐ ܕܛܝܒܘܼܬܗ ܘܡܫܬܪ ܥܠ ܟ݀ܠܢ<EOS> ܘܫܦܝܼܥܝܢ<EOS>
ܪ̈ܚܼܡܘܗܝ ܥܠ ܛܒ̈ܐ ܘܒܝܼ̈ܫܐ ܫܘܝܐܝܬ ܕܠܐ ܚܣܡ ܘܕܠܐ ܟܠܝܢ<EOS> ܗܿܘ ܡܪܐ ܛܒܿܐ ܘܡܪܚܡܢܐ ܘܡܪܚܦܢܐ<EOS>ܕܓܠ̈ܝܢ ܠܗ ܟ݀ܠܗܝܢ ܟܣ̈ܝܬܐ ܕܥܿܒ̈ܕܝܢ ܘܕܡܠ̈ܝܢ ܘܕܚܘܼܫ̈ܒܝܢ<EOS> ܘܩܕܡ ܪܒܘܼܬܗ ܫܒܝܼܚܬܐ ܗܐ<EOS>
ܚܿܛܝܢܢ ܘܡܪܫܥܝܼܢܢ<EOS> ܘܠܘܬܗ ܐܝܼܬܝܗܿ ܣܟܠܘܼܬܢ ܘܗܼܘ ܐܝܼܬܘܗܝ ܕܝܿܢܐ ܕܟܿܠܢ<EOS> ܘܫܠܝܼܛ ܥܠ<EOS>
ܚܝ̈ܝܢ ܘܡܘܬܢ<EOS> ܠܘ ܒܠܚܘܼܕ ܗܿܐ ܛ݀ܥܢ ܥܘܠܢ ܘܡܣܝܒܪ ܠܢ ܟܕ ܚ݀ܛܝܢܢ ܘܡܣܟܠܝܼܢܢ<EOS> ܘܡܐܓܪ ܪܘܼܚܗ<EOS>
ܘܠܐ ܡܘܒܕ ܠܢ<EOS> ܐܠܐ ܕܡܐܚܐ ܘܡܢܿܛܪ ܚܝ̈ܝܢ<EOS> ܘܡܐܛܒ ܠܢ ܘܡܦܪܢܣ<EOS> ܘܒܛܝܼܠ ܠܗ ܥܠܝܢ ܘܠܐ ܣܟ ܡܗܡܐ<EOS>
ܡܼܢ ܛܒ̈ܬܢ<EOS> ܗܿ، ܕܨ݀ܒܐ ܕܟܿܠܗܘܿܢ ܒܢܝ̈ܢܫܐ ܢܐܚܘܢ<EOS> ܘܠܝܼܕܥܬܐ ܕܫܪܪܐ ܢܐܬܘܢ<EOS> ܘܠܐ ܨ݀ܒܐ<EOS>
ܒܡܘܬܗ ܕܚܛܝܐ<EOS> ܘܠܐ ܕܚܕ ܒܪ ܐܢܫܐ ܢܐܒܕ ܡܼܢ ܐܘܼܪܚܐ ܕܫܪܪܐ<EOS> ܘܡܕܝܢ ܚܢܢ ܕܘ̈ܝܐ ܟܡܐ ܙ݀ܕܩ ܠܢ<EOS>
ܕܢܐܚܒ ܠܟܿܠܗܘܢ ܒܢܝ̈ܢܫܐ<EOS> ܘܢܥܕܪ ܡܼܢ ܟ݀ܠܗ ܚܝܠܐ ܘܒܟܠܗܿ ܡܬܼܡܨܝܢܘܼܬܢ<EOS> ܘܡܿܢ ܕܪܚܿܡ ܠܒܪܘܝܐ<EOS>
ܘܪܓܝܼܫ ܒܗ ܘܕ݀ܚܠ ܡܢܗ<EOS> ܢܪܚܡ ܐܦ ܠܨܠܡܗ ܘܓܒܝܼܠܬܗ ܘܒܪܝܼܬܗ<EOS> ܘܡܢܟܠ ܕܐܬܝܼܗܒ ܠܗ ܡܼܢ ܠܥܠܼ<EOS>
ܢܼܬܠ ܘܢܦܪܢܣ ܠܟܿܠܗܘܿܢ ܐܚܘ̈ܗܝ ܒܢ̈ܝ ܓܢܼܣܗ<EOS> ܘܟ݀ܠ ܕܠܐ ܢܐܛܼܒ ܘܢܥܕܪ ܠܐܚܪ̈ܢܐ ܐܢ ܒܡܼܠܬܐ<EOS>
ܘܐܢ ܒܥܿܒܕܐ ܘܐܝܟܢ ܕܗܼ،<EOS> ܘܟܿܠܐ ܛܒܿܬܗ ܡܼܢ ܐ̱ܢܫ ܡܿܢ ܕܗܼܘ<EOS> ܐܢ ܐܝܼܬܘ̄ ܒܪ ܬܘܕܝܬܗ ܘܐܢ<EOS>
ܢܘܼܟܪܝܐ<EOS> ܘܐܢ ܙܕܝܼܩܐ ܘܐܢ ܚܛܝܐ<EOS> ܘܐܢ ܡܗܝܡܢܐ ܘܐܢ ܟܦܘܼܪܐ<EOS> ܗܘܼ ܐܝܬܘ̄ ܟܦܘܼܪܐ ܘܛܠܘܼܡܐ<EOS>
ܘܣܿܢܐ ܠܒܢܝ̈ܢܫܐ<EOS> ܘܡܿܢ ܕܣܿܢܐ ܒܢܝ̈ܢܫܐ ܣܿܢܐ ܐܦ ܠܒܪܘܝܗ<EOS> ܘܗܿܠܝܢ ܣܦܩ̈ܢ ܠܡܿܢ ܕܝܿܕܥ ܕܐܝܼܬ<EOS>
ܠܗ ܡܪܐ ܘܒܪܘܝܐ ܘܣܢܝܼܩ ܥܠ ܪ̈ܚܡܐ ܕܐܠܗܐ ܘܥܘܕܪܢܐ ܕܡܢܗ<EOS> ܘܕܢܚܣܐ ܘܢܫܼܒܘܿܩ ܠܗ ܣܟ̈ܠܘܬܗ<EOS>ܘܢܢܿܛܪ ܚܼܝ̈ܘܗܝ ܘܢܐܛܒ ܠܗ ܒܚܝ̈ܘܗܝ ܘܒܬܪ ܡܘܬܗ<EOS> ܡܛܠ ܕܐܡܝܪ ܘܦܩܝܼܕ<EOS> ܘܟܿܠܗܘܿܢ ܥܡܼ̈ܡܐ<EOS>
ܣܿܗܕܝܢ ܕܫܪܝܪܐ ܗܿܝ ܡܠܼܬܐ ܗܕܐ<EOS> ܕܐܝܼܬܝܗܿ ܐܟܡܐ ܕܨܿܒܝܢ ܐܢܬܘܢ ܕܢܥܼܒܕܘܢ ܠܟܘܿܢ ܒܢܝ̈ܢܫܐ<EOS>
ܐ̱ܚܪ̈ܢܐ<EOS> ܥܒܕܘܢ ܐܢܬܘܢ ܠܐܚܪ̈ܢܐ<EOS> ܘܡܕܡ ܕܣܿܢܐ ܥܠܝܟܘܢ ܠܐܚܪ̈ܢܐ ܠܐ ܬܥܒܼܕܘܢ<EOS> ܘܐܟܡܐ ܕܪܓܝܢ<EOS>
ܐܢܬܘ ܢ ܘܨܿܒܝܢ ܐܢܬܘܢ ܕܢܥܼܒܕ ܠܟܘܿܢ ܒܪܘܝܐ ܥܒܕܘܢ<EOS>
ܐܦ ܐܢܬܘܢ ܒܐܝܠܝܢ ܕܡܨܝܢ ܐܢܬܘܢ ܠܟܿܠܗܿ ܒܪܝܼܬܐ<EOS> ܘܣܿܟܐ ܡܿܕܝܢ ܙܕܿܩ ܠܟܿܠܡܿܢ ܕܕܚܿܠ ܡܼܢ<EOS>
ܡܪܝܐ ܘܪܚܿܡ ܠܗ ܘܣܢܝܼܩ ܥܠ ܪ̈ܚܡܼܐ ܘܥܘܼܕܪܢܐ ܕܡܼܢܗ<EOS> ܕܟܕ ܢܦܓܥ ܒܗܢܐ ܟܬܒܐ ܓܘܢܝܐ<EOS> ܢܛܪܘܕ<EOS>
ܡܼܢ ܢܦܫܗ ܠܟܿܠܗܿ ܡܥܒܕܢܘܼܬܐ ܒܝܼܫܬܐ ܕܚܿܫܐ ܣܢܝܐ ܕܚܣܿܡܐ ܩ݀ܛܠ ܒܢܝ̈ܢܫܐ<EOS> ܘܟܿܠܗ ܢܟܼܠܐ<EOS>
ܘܡܐܣܒ ܒܐܦ̈ܐ<EOS> ܘܟܿܠܗܿ ܣܼܢܐܬܐ ܘܥܕܠܝܐ ܘܩܘܼܛܪܓܐ ܕܐܚܪ̈ܢܐ<EOS> ܘܢܼܠܒܫ ܚܘܼܒܐ ܐܠܗܝܐ<EOS> ܕܡܬܼܝܕܥ<EOS>
ܡܼܢ ܚܘܼܒܐ ܕܒܢܝ̈ܢܫܐ<EOS> ܘܢܙܕܝܢ ܒܪܚܡܬ݀ ܨܠܡܗ ܕܒܪܘܝܐ<EOS> ܘܢܼܬܚܙܩ ܒܣܒܪܐ ܫܡܝܿܢܐ<EOS> ܘܢܫܼܬܪܪ<EOS>
ܒܝܼܕܥܬܐ ܕܫܪܪܐ<EOS> ܒܡܟܝܼܟܘܼܬܐ ܡܪܡܪܡܢܝܼܬܐ ܘܡܬܢܚܬܢܘܼ̄ ܨܒܝܢܝܿܬܐ ܥܡ ܡܫܬܘܬܦܘܼܬ ܚܫܐ<EOS>
ܟܝܿܢܝܐ<EOS> ܘܢܘܣܦ ܥܠ ܛܒܿܬܐ ܘܥܘܕܪܢܐ ܓܘܢܝܐ<EOS> ܘܢܢܗܪ ܠܡܟܬܒܢܘ̄ ܗܕܐ ܘܢܦܫ ܫܦܝܼܪ<EOS> ܘܢܐܨܝܝ<EOS>
ܘܢܼܟܬܘܼܒ ܒܟ̈ܬܒܐ ܐܚܪ̈ܢܐ ܟܡܐ ܕܡܨܝܐ ܠܗ<EOS> ܘܢܬܪܨ ܐܝܟܐ ܕܐܝܼܬ ܦܘܕܐ<EOS> ܘܢܡܠܐ ܐܝܟܐ ܕܚܣܝܼܪ<EOS>ܘܢܝܒܠ ܡܢ ܕܘܼܟܐ ܠܕܘܼܟܐ<EOS> ܘܢܥܒܪ ܡܼܢ ܥܡܐ ܠܥܡܐ<EOS> ܘܡܼܢ ܠܫܢܐ ܠܠܫܢܐ<EOS> ܘܡܼܢ ܣܦܼܪܐ ܠܣܦܼܪܐ<EOS>ܘܐܝܟܢܐ ܕܬܪܕܐ ܘܬܫܬܦܥܝ ܛܝܒܘܼܬܗ ܕܡܪܐ ܛܒܿܐ ܘܝܗܘܼܒܐ ܥܬܝܼܪܐ<EOS> ܘܡܦܪܢܣܢܐ ܚܟܝܼܡܐ<EOS> ܥܠ<EOS>
ܟܿܠܗܘܿܢ ܥܡܼ̈ܡܐ ܘܠ̈ܫܢܐ<EOS> ܐܝܟܢܐ ܕܟܿܠܝܢ ܢܗܼܘܐ ܫܘܬܦ̈ܐ ܒܛܒܿܬܐ ܗܿܕܐ ܘܥܘܕܪܢܐ ܓܘܢܝܐ<EOS>ܘܟܿܡܿܢ ܕܒܚܘܼܒܐ ܘܡܟܝܼܟܘܬܐ ܘܕܚܠܬ݀ ܐܠܗܐ ܝ݀ܨܦ ܠܛܒܿܬܐ ܘܟܿܬܒ ܘܡܐܨܝܝ ܒܟ̈ܬܒܐ ܐܚܪ̈ܢܐ<EOS>
ܠܗܿܠܝܢ ܘܡܝܒ ܘܡܥܒܪ ܡܼܢ ܥܡܐ ܠܥܡܐ<EOS> ܘܡܼܢ ܠܫܢܐ ܠܠܫܢܐ<EOS> ܘܡܢ ܣܦܼܪܐ ܠܣܦܼܪܐ<EOS> ܐܦ ܗܼܘ ܢܬܥܕܪ<EOS>
ܡܼܢ ܒܪܘܼܝܗ ܡܪܐ ܛܒܿܐ<EOS> ܘܨܿܒܐ ܒܚ̈ܝܐ ܘܦܘܼܪܩܢܐ ܕܟܿܠܢ<EOS> ܢܫܼܬܦ̈ܥܢ ܥܠܘܗܝ ܛܒ̈ܬܐ ܫܡܝܢܝ̈ܬܐ<EOS>ܘܢܬܬܘܣ̈ܦܢ ܠܗ ܒܘܼܪ̈ܟܬܐ ܐܠܗܝ̈ܬܐ<EOS> ܢܕܿܢܚ ܠܗ ܢܘܗܪܗ ܕܫܪܪܐ<EOS> ܘܢܬܚܟܡ ܒܝܕܥܬܐ ܫܪܝܼܪܬܐ<EOS>ܢܬܩܕܫ ܦܓܪܗ ܒܩܕܝܼܫܘܼܬܐ<EOS> ܘܬܙܕܗܐ ܢܦܫܗ ܒܛܝܒܘܼܬܐ<EOS> ܢܼܬܕܟܐ ܠܒܗ ܡܼܢ ܟܿܠܗܘܿܢ ܚܫ̈ܐ<EOS>
ܕܚܛܝܼܬܐ<EOS> ܘܢܨܛܠܠ ܗܘܢܗ ܡܼܢ ܟܿܠܗ ܬܐܛܪܐ ܕܒܝܼܫܘܼܬܐ<EOS> ܘܢܬܥܕܪ ܡܢ ܡܪܐ ܫܡܿܝܐ ܘܐܪܥܐ<EOS> ܘܢܬܚܝܠ<EOS>
ܒܚܝܠܐ ܪܒܐ ܙ݀ܟܐ ܟܿܠ ܚܝ̈ܠܢ<EOS> ܘܣܓܝ̈ܢ ܥܠܘ̄ ܛܝܒ̈ܘܬܐ ܐܠܗ̈ܝܬܐ<EOS> ܘܢܫܼܬܪܬܚ ܒܡܘܗ̈ܒܬܐ<EOS>
ܪ̈ܘܚܢܝܬܐ<EOS> ܘܢܬܢܚܡ ܡܼܢ ܡܪܗ ܕܫܡܝܐ<EOS> ܘܢܼܚܕܐ ܒܥܒܘܕܗ ܡܪܐ ܕܟܠܐ<EOS> ܬܕܢܚܝ ܐܝܟ ܢܘܼܗܪܐ<EOS>
ܙܕܝܼܩܘܼܬܗ<EOS> ܘܬܼܬܢܨܚܝ ܐܝܟ ܫܡܼܫܐ ܗܝܡܢܘܼܬܗ<EOS> ܢܬܢܛܪ ܘܢܬܦܙܩ ܘܢܼܬܘܙܒ ܡܢܟܿܠ ܢܟܝ̈ܢ ܘܣܘܓܦ̈ܢ<EOS>
ܘܣܩܘܼܒ̈ܠܐ ܒܝܼ̈ܫܐ ܕܓ݀ܕܫܝܼܢ ܒܥܿܠܡܐ ܗܿܢܐ<EOS> ܘܢܫܬܘܐ ܠܚܪܬܐ ܛܒܿܬܐ ܘܠܫܘܠܡܐ ܫܦܝܼܪܐ ܘܡܦܩܢܐ<EOS>
ܡܫܝܢܐ<EOS> ܬܗܼܘܐ ܩܝܿܡܬܗ ܥܡ ܟ̈ܐܢܐ ܘܙܕ̈ܝܩܐ<EOS> ܘܢܘܚܡܗ ܥܡ ܛܒ̈ܐ ܘܡܪ̈ܚܡܢܐ<EOS> ܘܢܬܒܣܡ ܒܛܘܼܒ̈ܐ<EOS>
ܫܡܝ̈ܢܐ<EOS>ܘܢܐܪܬ ܚܝ̈ܐ ܥ̈ܠܡܝܼܢܝܐ ܒܡܠܟܘܬܐ ܫܡܝܢܝܼܬܐ<EOS> ܒܚܕܘܬܐ ܪܘܚܢܝܿܬܐ<EOS> ܒܓܢܬܐ ܥܕܢܝܬܐ<EOS> ܩܕܡ ܡܪܘܼܬܐ<EOS>
ܐܠܗܿܝܬܐ<EOS> ܒܩܪܝܼܒܘܼܬ ܥܠܼܬܐ ܐܒܗܝܬܐ ܡܪܬ݀ ܟܿܠ ܥ݀ܠܡܝܢ<EOS> ܥܠܼܬ݀ ܟܿܠ ܥ̈ܠܼܠܢ<EOS> ܘܐܚܝܼܕܬ݀ ܟܿܠ<EOS>
ܒܪ̈ܝܢ<EOS> ܗܿܘ ܕܠܗ ܟܿܠܢ ܣܿܓܕܝܼܢܢ ܘܡܫܒܚܝܼܢܢ<EOS> ܘܡܪܡܪܡܝܼܢܢ ܘܡܒܪܟܝܼܢܢ<EOS> ܘܠܫܒܪܗ ܡܣܟܝܢܢ<EOS>
ܘܚܿܝܪܝܼܢܢ<EOS> ܘܪ̈ܚܡܐ ܡܢܗ ܫܿܐܠܝܼܢܢ ܘܢܦܫ̈ܬܢ ܒܐܝ̈ܕܘ̄ ܡܿܓܥܠܝܼܢܢ<EOS> ܘܠܗ ܙ݀ܕܩ ܘܡܬܬܚܝܼܒܐ<EOS>
ܬܫܒܘܼܚܬܐ ܘܬܘܕܝܬܐ ܘܣܓܕܬܐ ܘܐܝܼܩܪܐ ܘܪܘܼܡܪܡܐ ܘܩܘܼܠܣܐ ܡܼܢ ܟ݀ܠܗܘܿܢ ܫܡܝ̈ܢܐ ܘܐܪ̈ܥܢܝܐ<EOS>ܡܼܢ ܟܿܠ ܕܗܘܼܐ ܘܗܿܘܐ ܘܒܪܬ ܡܪܘܼܬܗ<EOS> ܗܿܫܐ ܘܒܟܿܠܙܒܢ ܘܠܕܪܕܪܝܢ ܘܒܟܿܠܗܘܿܢ ܥܠ̈ܡܐ ܕܗܘܼܘ<EOS>
ܘܗܿܘܝܢ ܠܥܠܡ ܘܕܠܐ ܣܘܼܦ ܠܥܠܡܥܠܡܝܢ ܐܡܝܢ ܫܠܼܡܬ݀ ܩܕܝܼܡܘܼܬ ܡܠܼܬܐ ܡܫܘܕܥܢܝܼܬܐ ܕܥܠܼܬܗ<EOS>
ܕܟܬܒܐ ܗܿܢܐ ܓܘܢܝܐ<EOS> ܕܥܠ ܝܕܥܬܐ ܕܫܪܪܐ<EOS> ܘܕܠܘܬ ܟܿܠܗܘܿܢ ܥܡܼܡ̈ܐ ܕܬܚܝܬ ܫܡܝܐ<EOS>