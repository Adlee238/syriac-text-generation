ܐܩܠܣܝ̈ܣܛܝܩܐ<EOS>ܐܘܟܝܬ ܬܫܥ̈ܝܬܐ ܕܥܕܬܐ<EOS>ܕܡܪܝ ܐܘܣܒܣ<EOS>ܩܣܪܝܐ<EOS>ܣܦܪܐ ܩܕܡܝܬܐ ܕܬܫ̈ܥܝܬܐ ܕܥܕܬܐ<EOS>ܫܪܒܐ ܩܕܡܝܐ<EOS> ܕܡܢܘ ܫܪܒܐ ܕܫܘܪܝܗ<EOS>ܕܬܪܝܢ<EOS> ܦܣܘ̈ܩܐ ܕܪ̈ܫܐ ܕܐܡܝܪܝܢ ܥܠ ܩܕܝܡܘܬ ܐܠܗܘܬܗ ܕܦܪܘܩܢܿ ܘܡܪܢ ܝܫܘܥ ܡܫܝܚܐ ܒܪܗ<EOS>ܕܐܠܗܐ<EOS>ܕܬܠܬܐ<EOS> ܥܠ ܫܡܐ ܕܝܫܘܥ ܘܕܡܫܝܚܐ<EOS> ܕܝܕܥ ܗܘܐ ܘܡܝܩܪ ܠܘܬ ܢܒ̈ܝܐ ܩ̈ܕܝܫܐ<EOS>ܕܐܒܥܐ<EOS> ܕܠܐ ܗܘܐ ܛܠܠܐܼ ܐܘ ܢܘܟܪܝ ܝܘܠܦܢܐ ܕܕܚܠܬ ܐܠܗܐ ܕܐܟܪܙ<EOS>ܕܚܡܫܐ ܥܠ ܙܒ̈ܢܐ ܕܐܬܚܙܝ ܒܗܘܢ ܒܝܬ ܒ̈ܢܝ ܐܢܫܐ<EOS>ܕܫܬܐ<EOS> ܕܒܙܒ̈ܢܘܗܝ ܕܝܠܗ ܐܝܟ ܕܐܡܪܬ ܢܒܝܘܬܐ ܐܘܦܝܘ ܪ̈ܝܫܢܐ<EOS> ܗܿܢܘܢ ܕܡܢ ܩܕܝܡ<EOS> ܡܢ ܝܘܒܠܐ<EOS>ܕܐܒ̈ܗܝܗܘܢ ܕܝܗ̈ܘܕܝܐ<EOS> ܗܘܝܢ ܗܘܘ ܡܕܒܪ̈ܢܐ ܡܢܗܘܢ ܥܠܝܗܘܢܿ ܘܗܘܐ ܥܠܝܗܘܢ ܡܠܟܐ ܡܢ ܥܡ̈ܡܐ<EOS>ܩܕܡܐܝܬ ܗܪܘܕܣ<EOS>ܕܫܒܥܐ<EOS> ܥܠ ܣܦܪ ܬܘ̈ܠܕܬܗ ܕܡܫܝܚܐ<EOS> ܕܡܣܬܒܪ ܕܠܐ ܫܠܡܝܢ ܐܘ̈ܢܓܠܣܛܐ ܠܚܕ̈ܕܐ<EOS>ܕܬܡܢܝܐ<EOS> ܥܠ ܢܟܠܐ ܕܩܛܠܐ ܕܐܬܢܟܠ ܗܪܘܕܣ ܥܠ ܛ̈ܠܝܐ ܕܒܝܬ ܠܚܡ<EOS> ܘܕܐܝܕܐ ܚܪܬܐ ܒܝܫܬܐ ܗܘܬ<EOS>ܠܗ<EOS>ܕܬܫܥܐ<EOS> ܥܠ ܙܒ̈ܢܘܗܝ ܕܦܝܠܛܘܣ<EOS>ܕܥܣܪ̈ܐ<EOS> ܥܠ ܪ̈ܒܝ ܟܗ̈ܢܐ ܕܝܗܘ̈ܕܝܐ ܕܒܝܘܡ̈ܬܗܘܢ ܐܠܦ ܡܪܢ<EOS>ܕܚܕܥܣܪ<EOS> ܥܠ ܣܗ̈ܕܘܬܐ ܕܐܡܝܪܢ ܥܠ ܝܘܚܢܢ ܡܥܡܕܢܐܘܥܠ ܡܫܝܚܐ<EOS>ܕܬܪܥܣܪ<EOS> ܥܠ ܬܠܡܝ̈ܕܘܗܝ ܕܦܪܘܩܢ<EOS>ܕܬܠܬܥܣܪܼ ܬܫܿܥܝܬܐ ܥܠ ܡܿܠܟܐ ܕܐܘܪܗܝ<EOS>ܫܪܒܐ ܩܕܡܝܐܼ ܕܡܢܐ ܗܘ ܫܪܒܐ ܕܫܘܪܝܗ<EOS>ܡܝܒܠܢܘܬܐ ܕܫ̈ܠܝܚܐ ܕܡܢ ܝܘܡ̈ܘܗܝ ܕܦܪܘܩܢ ܘܥܕܡܐ ܠܘܬܢܼ ܨܿܒܝܬ ܕܐܫܘܡ ܒܟܬܒܐܿ<EOS>ܘܕܟܡܐ ܘܕܐܝܟ ܐܝܠܝܢ ܨܒ̈ܘܬܢ ܡܬܡܠܠܢ ܕܐܣܬܥܪ ܒܬܫܥ̈ܝܬܐ ܕܥܪ̈ܕܬܐܿ<EOS> ܘܕܐܝܠܝܢ ܐܢܘܢ<EOS>ܗܠܝܢ ܕܫܒܝܚܐܝܬ ܒܟܢܘ̈ܫܬܐ ܝܕܝܥ̈ܬܐ ܗܘܘ ܪ̈ܫܢܐ ܘܡܕܒܪ̈ܢܐܿ<EOS> ܘܕܐܝܠܝܢ ܐܢܘܢ ܗܿܢܘܢ<EOS>ܕܒܕܪ ܕܪ ܐܟܪܙܘ ܡܼܠܬܐ ܕܐܠܗܐ ܐܘ ܕܠܐ ܟܬܝ̈ܒܬܐ ܐܘ ܒܟܬܝ̈ܒܬܐܿ<EOS> ܘܕܐܝܠܝܢ ܐܢܘܢ ܘܟܡܐ<EOS>ܘܒܐܝܠܝܢ ܙܒ̈ܢܐ ܝܥܘ ܚܕܬܐܝܬ ܡ̈ܠܦܢܐ ܕܛܥܝܘܬܐ ܕܝܕܥܬܐ ܕܓܠܬܐܿ<EOS> ܘܕܠܐ ܚܘܣܢ ܐܝܟ<EOS>ܕܐܒ̈ܐ ܚܿܒ̈ܠܐ ܣܥܘ ܥܠ ܡܪܥܝܬܗ ܕܡܫܝܚܐ<EOS> ܘܥܡ ܗܠܝܼܢ ܡܕܡ ܕܓܼܕܫ ܡܚܕܐ ܠܥܡܐ ܕܝܗܘ̈ܕܝ<EOS>ܥܠ ܕܣܥܘ ܘܐܡܪܚܘ ܥܠ ܦܪܘܩܢ<EOS> ܘܕܐܝܟܢܐ ܘܒܐܝܠܝܢ ܙܒ̈ܐ ܐܬܕܪܦܬܿ ܡܢ ܥܡ̈ܡܐ ܣܒܪܬܗ<EOS>ܕܐܠܗܐܿ<EOS> ܘܕܐܝܠܝܢ ܐܢܫܝܢ ܒܟܠ ܙܒ̈ܢܝܢ ܣܒܠܘ ܐܓܘܢܐ ܡܛܠ ܫܡܗ ܕܡܪܢܿ<EOS>ܒܫ̈ܢܕܐ ܘܫܘ̈ܢܩܐ ܘܐܫܕ ܕܡܐ<EOS> ܘܥܡ ܗܠܝܼܢ ܐܦ ܥܠ ܣܗ̈ܕܐ ܕܗܘܼܘ ܒܝܘܡܬܢܿ<EOS> ܘܥܘܕܪ̈ܢܐ<EOS>ܕܡܪܚܡܢܘܬܗ ܕܦܪܘܩܢ ܕܗܘܼܘ ܒܟܠ ܙܒ̈ܢܝܢ ܟܕ ܗܠܝܢ ܕܝܢ ܕܐܟܬܘܒ ܨܒܿܢܐܼ<EOS> ܘܿܠܐ ܕܐܥܒܕ<EOS>ܫܘܪܝܐ ܠܡܠܬܐܿ<EOS> ܡܢ ܡܦܪܢܣܢܘܬܗ ܩܕܡܝܬܐ ܕܦܪܘܩܢ ܡܪܢ ܝܫܘܥ ܡܫܝܚܐ ܒܪܗ ܕܐܠܗܐ ܫܿܐܠ<EOS>ܐܢܐ ܕܝܼܢ ܕܢܕܥܘܢ ܡܢ ܢܦܫܝ ܦܪ̈ܘܫܐ<EOS> ܡܘܕܐ ܐܢܐ ܓܝܪܼ ܕܠܒܪ ܡܢ ܚܝܠܝ ܐܝܬܝܗܿ ܗܕܐܿ<EOS>ܕܡܫܡܠܝܐܝܬ ܐܫܿܠܡ ܗܢܐ ܫܘܘܕܝܐܼ<EOS> ܡܛܠ ܕܐܢܚܢܢ ܗܘ ܓܝܪ ܩܕܡܝܬ ܐܩܦܢܢ ܒܗܢܐ ܫܪܐ<EOS> ܐܝܟ<EOS>ܐܢܫ ܕܪ̈ܕܐ ܒܐܘܚܐ ܕܠܐ ܕܪܝܫܐ<EOS> ܘܡܨܠܝܢ ܐܢܚܢܢ ܕܐܠܗܐ ܢܗܘܐ ܠܢ ܗܕܝܐܼ<EOS> ܘܚܝܠܐ ܕܡܪܢ<EOS>ܢܗܘܐ ܒܥܘܕܪܢܢ<EOS> ܥܩܒ̈ܬܐ ܓܝܪ ܓ̈ܠܝܬܐ ܕܐܢܫܐ ܐܚܪ̈ܢܐ ܕܪܕܘ ܩܕܡܝܬ ܒܗܕܐ ܐܘܪܚܐ ܠܐ<EOS>ܐܫܟܚܢܿ<EOS> ܐܠܐ ܒܠܚܘܕ ܥ̈ܠܠܼܬܐ ܙܥܘܪ̈ܝܬܐ ܕܬܫ̈ܥܝܬܐ ܕܐܢܫ ܐܢܫ ܒܙ̈ܒܢܐ ܕܗܘܼܘ ܒܗܘܢ<EOS>ܒܡܢ̈ܘܢ ܡܢ̈ܘܢ ܕܫܒܩܘ ܠܢ܇ ܘܐܝܟ ܕܡܢ ܛܿܘܪܐ ܣܓܝܐܐ ܒܙܗܪ̈ܝܪܐ ܕܩܠܝܗܘܢ ܐܝܟ ܕܡܢ<EOS>ܢܝܚܐ ܕܪܘܡܐ ܩܿܥܝܢܿ<EOS> ܘܦܩܕܝܢ ܕܒܐܿܝܕܐ ܐܘܪܚܐ ܢܐܙܠ<EOS> ܘܡܪܕܝܬܐ ܕܡܠܬܐ ܬܪܨܝܢ ܠܼܢ<EOS>ܕܠܐ ܛܥܝܘܬ<EOS> ܟܠܗܝܢ ܕܝܢ ܐܝܠܝܢ ܕܪܢܿܝܢ ܐܢܚܢܢ ܕܚܫܚܢ ܠܗܢܐ ܫܪܒܐܼ<EOS> ܡܢ ܐܝܠܝܢ<EOS>ܕܒܕܝܪܢ ܒܥܘܗܕܢܝܗܘܢ ܕܒܟ̈ܬܒܢܐ ܩܕܡ̈ܝܐܿ<EOS> ܐܝܟ ܕܡܢ ܡܪ̈ܓܐ ܡ̈ܠܝܠܐ<EOS>ܢܠܩܿܛ ܗܒ̈ܒܐ ܕܩܠܝܗܘܢ ܘܢܓܿܫܡ ܒܬܼܢܝܢܐ ܕܬܫܥܝܬܢܿ ܘܢܫܿܠܡ ܡܝܒܠܢܘܬܐ ܕܫ̈ܠܝܚܘܗܝ<EOS>ܕܦܪܘܩܢܿ<EOS> ܕܢܛܝܪ ܥܘܗܕܢܗܿ ܒܥܕܬ̈ܐ ܝܕܝ̈ܥܬܐ ܥܕܡܐ ܠܝܘܡܢܐ<EOS> ܐܦܢ ܠܐ ܕܟܠܗܘܢܼ ܐܠܐ<EOS>ܐܦܢ ܕܐܝܠܝܢ ܕܝܕܥܝܢ ܒܗܘܢ<EOS> ܣܿܓܝ ܕܝܢ ܥܿܗܢ ܥܡܠܗ ܕܗܢܐ ܫܪܒܐ ܕܪܡܼܐ ܠܢ<EOS> ܡܛܠ ܕܠܚܕ<EOS>ܡܢ ܡܟܬ̈ܒܢܐ ܩܕܡ̈ܝܐ ܕܗܘܼܘ ܒܥܕܬܐܼ<EOS> ܠܐ ܐܪܓܫܢܢ ܕܗܘܼܬ ܚܦܝܛܘܬܐ ܥܠ ܡܟܬܒܢܘܬܗ ܕܗܢܐ<EOS>ܫܪܒܐ<EOS> ܣܿܒܪ ܐܢܐ ܕܝܢ ܕܢܗܘܐ ܝܘܬܪܢܐ<EOS> ܠܐܝܠܝܢ ܕܡܚܒܝܢ ܝܘܠܦܢܐ ܕܬܢܝܢܐ ܕܬܫܥܝܬܐ<EOS>ܗܕܐ<EOS> ܐܦ ܥܕ ܗܫܐ ܕܝܢ ܡܢܗ ܕܗܢܐ ܫܪܒܐܼ<EOS> ܒܬܫ̈ܥܝܬܐ ܕܙܒ̈ܢܐ ܕܡܢ ܩܕܝܡ ܣܝܡܝܢ ܠܢ<EOS>ܒܦܣܩܝܢ ܦܣܩܝܢ ܪܫܝܡ ܗܘ ܠܢ<EOS> ܗܫܐ ܕܝܼܢ ܡܫܡܠܝܐܝܬ ܐܬܿܚܦܛܬ ܕܐܥܒܕ ܫܘܠܡܐ ܕܗܕܐ<EOS>ܬܫܥܝܬܐ ܕܪܡܝܐ ܠܢ<EOS>ܕܬܪ̈ܝܢ<EOS> ܦܣܘ̈ܩܐ ܕܪ̈ܝܫܐ<EOS> ܕܐܡܝܪܝܢ ܥܠ ܩܕܝܡܘܬ ܐܠܗܘܬܗ ܕܦܪܘܩܢܿ ܡܪܢ ܝܫܘܥ ܡܫܝܚܐ<EOS>ܒܪܗ ܕܐܠܗܐ<EOS>ܐܫܪܐ ܗܟܝܠ ܒܡܠܬܐܐܝܟ ܕܩܕܡܬ ܐܡܪܬ<EOS> ܡܢ ܐܠܗܘܬܗ ܡܥܠܝܬܐ ܘܫܒܝܚܬܐ ܕܡܫܝܐ<EOS> ܕܩܕܝܡܐ<EOS>ܠܗܕܐ ܡܦܪܢܣܢܘܬܐ ܕܒܦܓܪ<EOS> ܐܦ ܙܕܩܗܘ ܓܝܪ ܠܐܝܢܐ ܕܥܬܝܕ ܕܢܫܠܡ ܒܝܕ ܟܬܝܒ̈ܬܐ ܬܫ̈ܥܝܬܐ<EOS>ܕܫܪ̈ܒܝܗܿ ܕܥܕܬܐ<EOS> ܕܡܢ ܠܥܠ ܢܐܡܪ ܥܠ ܫܪܒܗ ܕܡܪܢܿ ܡܢ ܐܠܗܘܬܐ ܗܘ ܓܝܪ ܩܒܠܬ ܐܢܫܘܬܐ<EOS>ܟܘܢܝ ܡܫܝܚܘܬܐ ܗܕܐ<EOS> ܐܝܬܘܗܝ ܓܝܪܛܘܦܣܗܿ ܒܬܪܝܢ ܦܘܪ̈ܫܢܝܢ<EOS> ܕܡܬܦܚܡ<EOS>ܒܦܓܪܐ<EOS> ܕܪܫܐ ܐܝܬܝܗܿ ܐܠܗܘܬܗ<EOS> ܘܒܪ̈ܓܠܐ ܡܬܦܚܡܐ ܐܢܫܘܬܗ<EOS> ܕܠܒܫ ܡܛܘܠ<EOS>ܦܘܪܩܢܢ<EOS> ܡܐ ܕܥܒܕܢܢ ܗܟܝܠ ܫܘܪܝܐ ܠܡܠܬܢ ܡܢ ܩܕܝܡܘܬ ܐܠܗܘܬܗ<EOS> ܗܘܝܐ ܡܫܡܠܝܐ ܬܫܥܝܬܐ<EOS>ܒܣܕܝܪܘܬܗܿ<EOS> ܒܗܿ ܕܝܢ ܒܗܕܐ ܐܦ ܩܕܝܡܘܬܗܘܢܼ ܘܥܬܝܩܘܬܗܘܢ ܕܟܪ̈ܣܛܝܢܐ ܡܬܝܕܥܐ<EOS> ܕܐܦ<EOS>ܡܢ ܩܕܝܡ ܫܒܝܚܐ ܗܘܬ ܠܐܠܗܐ<EOS> ܘܠܐ ܗܘܐ ܐܝܟ ܕܣܒܪܝܢ ܐܢ̈ܫܝܢ ܕܗܫܐ ܗܘ ܚܕܬܐܝܬ<EOS>ܐܬܚܙܝܬ ܥܠ ܡܘܠܕܐ ܕܝܢ ܘܐܝܩܪܐ ܕܐܝܬܘܬܗ ܕܡܫܝܚܐ ܠܐ ܐܝܬ ܡܠܬܐ ܕܣܦܩܐ ܠܡܫܬܥܝܘ<EOS>ܐܝܟ ܕܐܡܪܬ ܪܘܚܐ ܕܐܠܗܐ ܒܢܒܝܘܬܐ<EOS> ܕܕܪܗ ܡܢܘ ܢܫܬܥܐ<EOS> ܡܛܠ ܓܝܪ ܕܐܝܟܢܐ ܕܠܐܒܐ ܠܐ<EOS>ܝܕܥ ܐܢܫ ܐܠܐ ܐܢ ܒܪܐ<EOS> ܐܦ ܠܐ ܠܒܪܐ ܡܫܟܚ ܐܢܫ ܕܢܕܥ ܐܝܟ ܡܐ ܕܐܝܬܘܗܝ<EOS> ܐܠܐ ܒܠܚܘܕ<EOS>ܐܒܐ ܕܝܠܕܗ<EOS> ܠܢܘܗܪܐ ܓܝܪ ܕܡܢ ܩܕܡ ܥܠܡܐ<EOS> ܘܠܚܟܡܬܐ ܕܩܢܘܡܐ ܡܫܠܡܝܐ<EOS> ܘܠܡܠܬܐ ܐܠܗܐ<EOS>ܚܝܐ<EOS> ܗܘܿ ܕܐܝܬܘܗܝ ܗܘܐ ܡܢ ܒܪܝܬ ܠܘܬ ܐܒܘܗܝ<EOS> ܡܢܘ ܡܨܐ ܕܢܬܪܥܝܘܗܝ ܝܩܝܪܐܝܬ<EOS> ܐܠܐ<EOS>ܐܒܐ<EOS> ܠܗܘܿ ܕܗܘܝܘ ܒܠܚܘܕܘܗܝ ܝܠܕܐ ܕܐܠܗܘܬܐ<EOS> ܕܩܕܝܡ ܠܟܠܗܝܢ ܒܪ̈ܝܬܐ ܕܡ̈ܬܚܙܝܢ ܘܕܠܐ<EOS>ܡ̈ܬܚܙܝܢ<EOS> ܠܪܒ ܚܝ̈ܠܘܬܐ ܕܚ̈ܝܠܐ ܫܡ̈ܝܢܐ ܕܠܐ ܡܝܬܝܢ<EOS> ܠܗܿܘ ܕܗܘܝܘ ܕܘܡܪܐ ܘܡܠܘܟܐ<EOS>ܠܣܥܘܪܐ ܕܨܒܝܢܗ ܟܣܝܐ ܕܐܒܐ<EOS> ܠܗܿܘ ܕܐܝܬܘܗܝ ܒܪܘܝܐ ܕܟܠ ܥܡ ܐܒܐ<EOS>ܠܗܿܘ ܕܗܘܝܘ ܥܠܬܐ ܕܟܘܠ ܕܗܘܐ<EOS> ܠܗܿܘ ܕܐܝܬܘܗܝ ܒܪܐ ܚܬܝܬܐ ܘܝܚܝܕܝܐ ܕܐܠܗܐ<EOS> ܗܘܿ<EOS>ܕܐܝܬܘܗܝ ܥܠ ܟܠ ܡܪܐ ܘܐܠܗܐ ܘܡܠܟܐ<EOS> ܕܐܝܟ ܚܕܐ ܡܪ̈ܘܬܐ ܘܫ̈ܘܠܛܢܐ ܥܡ ܚܝܠܐ ܘܐܠܗܘܬܐ<EOS>ܘܐܝܩܪܐ ܡܢ ܟܝܢܐ ܕܐܝܬܘܬܐ ܕܐܒܐ ܐܝܬ ܠܗ<EOS> ܕܐܝܟ ܪܙܐ ܕܐܡܪܝܢ ܟܬ̈ܒܐ ܥܠ ܐܠܗܘܬܗ<EOS>ܒܪܫܝܬ ܐܝܬܘܗܝ ܗܘܐ ܡܠܬܐ<EOS> ܘܗܘ ܡܠܬܐ ܐܝܬܘܗܝ ܗܘܐ ܠܘܬ ܐܠܗܐ<EOS> ܘܐܠܗܐ ܐܝܬܘܗܝ ܗܘ<EOS>ܡܠܬܐ<EOS> ܘܟܠ ܒܗ ܗܘܐ<EOS> ܘܒܠܥܕܘܗܝ ܐܦܠܐ ܡܕܡ ܗܘܐ<EOS> ܕܗܝ ܗܕܐ ܐܦ ܡܘܫܐ ܩܕܡܝܐ ܘܪܫܐ<EOS>ܕܢܒ̈ܝܐ<EOS> ܟܕ ܐܟܬܒ ܒܪܘܞܚܐ ܕܐܠܗܐ ܥܠ ܗܘܝܐ ܘܬܘܩܢܐ ܕܒܪ̈ܝܬܐ ܥܠܘܗܝ ܥܠ ܡܫܝܚܐ ܐܟܬܒ<EOS>ܕܐܝܬܘܗܝ ܒܪܘܝܐ ܕܟܠ ܘܡܬܩܢܐܐ<EOS> ܗܢܘ ܕܝܢ ܥܠ ܡܠܬܐ ܐܠܗܐ<EOS> ܕܝܠܝܕ ܡܢ ܒܪܫܝܬ<EOS> ܘܠܗ ܗܘ<EOS>ܫܘܬܦ ܥܡܗ ܒܬܘܩܢܐ ܕܒܪܢܫܐ<EOS> ܐܡܪ ܠܡ ܓܝܪ ܐܠܗܐ<EOS> ܕܢܥܒܕ ܐܢܫ ܒܨܠܡܢ ܐܝܟ ܕܡܘܬܢܿ<EOS>ܘܥܠܝܗܿ ܥܠ ܗܕܐ ܡܠܬܐ<EOS> ܚܬܡ ܥܠܝܗܿ ܢܒܐ ܐܚܪܢܐ<EOS> ܟܕ ܐܡܪ ܥܠ ܐܠܗܐ ܒܬܫܒ̈ܚܬܐ<EOS> ܕܗܘ<EOS>ܐܡܪ ܘܗܘܘ<EOS> ܘܗܘ ܦܩܕ ܘܐܬܒܪܝܘ<EOS> ܗܢܘ ܕܝܢ<EOS> ܕܡܫܘܬܦ ܠܒܪܐ ܥܡ ܐܒܐ ܒܨܒ̈ܝܢܘܗܝ<EOS> ܠܗܐ<EOS>ܕܝܢ ܪܝܫ ܡܠܘܬܐ <EOS> ܟܠ ܐܝܠܝܢ ܕܐܫܬܡܗܘ ܒܙܕܝܩܘܬܐ<EOS> ܘܒܕܘܒܪ̈ܐ<EOS>ܫܒ̈ܝܚܐ ܕܕܚܠܬ ܐܠܗܐ<EOS> ܕܒܝܬ ܡܘܫܐ ܘܩܕܡܘܗܝ<EOS> ܐܒܪܗܡ ܘܒ̈ܢܘܗܝ<EOS> ܐܝܠܝܢ ܕܐܬܚܙܝܘ ܡܢ<EOS>ܒܬܪܟܢ ܙܕܝܩ̈ܐ ܘܢܒ̈ܝܐ<EOS> ܒܥܝܢܐ ܢܗܝܪܬܐ ܕܬܪܥܝܬܐ ܚܙܐܘܗܝ ܘܝܕܥܗܘܢ ܐܝܟ ܕܠܒܪܐ ܐܠܗܐ<EOS>ܣܓܕܬܐ ܕܙܕܩܐ ܡܩܪܒܝܢ ܗܘܘ ܠܗ<EOS> ܘܗܘ ܗܘܐ ܠܟܠܗܘܢ ܡܠܦܢܐ ܥܠ ܐܝܕܥܬܐ ܕܐܒܐ<EOS> ܐܡܪ ܓܝܪ<EOS>ܐܬܚܙܝ ܡܪܝܐ ܐܠܗܐ ܐܝܟ ܒܪܢܫܐ ܫܚܝܡܐ ܠܐܒܪܗܡ<EOS> ܟܕ ܝܬܒ ܥܠ ܓܢܒ ܒܠܘܛܐ ܕܡܡܪܐ<EOS> ܗܘ<EOS>ܕܝܢ ܢܦܠ ܣܓܕ<EOS> ܟܕ ܕܝܢ ܒܥܢ̈ܘܗܝ ܒܪ ܐܢܫܐ ܚܙܐ ܗܘܐ<EOS> ܣܓܕ ܗܘܐ ܐܝܟ ܕܠܐܠܗܐ<EOS> ܘܡܬܟܫܦ<EOS>ܗܘܐ ܐܝܟ ܕܠܡܪܐ<EOS> ܘܡܘܕܐ ܕܠܐ ܛܥܝܐ ܗܘܬ ܠܗ ܕܡܢܘ ܗܿܘ<EOS> ܟܕ ܐܡܪ ܒܡ̈ܠܐ ܗܟܢܐ<EOS> ܡܪܝܐ<EOS>ܕܝܢܐܿ ܕܟܠܗܿ ܐܪܥܐ<EOS> ܠܐ ܢܬܥܒܕ ܕܝܢܐ ܗܢܐ<EOS> ܐܠܗܐ ܕܝܢ ܘܡܪܝܐ ܕܕܐܿܢ ܟܘܠܗܿ ܐܪܥܐ<EOS>ܐܬܚܙܝ ܒܐܣܟܡܐ ܕܒܪܢܫܐ<EOS> ܡܢܘ ܐܚܪܝܢ ܡܫܬܡܗ ܐܠܐ ܐܢ ܡܠܬܐ ܐܠܗܐ<EOS> ܗܘܿ ܕܐܝܬܘܗܝ ܗܘܐ<EOS>ܡܢ ܩܕܝܡ<EOS> ܕܥܠܘܗܝ ܐܡܝܪ ܒܡܙܡܘܪܐ<EOS> ܕܫܕܪ ܡܠܬܗ ܘܐܣܝ ܐܢܘܢܿ ܘܦܨܝ ܐܢܘܢ ܡܢ ܚܒܠܐ<EOS> ܥܠ<EOS>ܗܢܐ ܕܐܝܬܘܗܝ ܡܪܝܐ ܕܫܪܪܐ ܥܡ ܐܒܐ<EOS> ܦܫܝܩܐܝܬ ܐܡܪ ܡܘܫܐ<EOS> ܕܐܡܛܪ ܡܪܝܐ ܥܠ ܣܕܘܡ ܘܥܠ<EOS>ܥܡܘܪܐ ܢܘܪܐ ܘܟܒܪܝܬܐ ܡܢ ܩܕܡ ܡܪܝܐ<EOS> ܠܗܢܐ ܕܐܬܚܙܝ ܠܝܥܩܘܒ ܒܐܣܟܡܐ<EOS>ܕܒܪ ܐܢܫܐ<EOS> ܐܠܗܐ ܡܫܡܗ ܠܗ ܟܬܒܐ<EOS> ܐܡܪ ܠܗ ܓܝܪ ܠܝܥܩܘܒ<EOS> ܕܠܐ ܡܟܝܠ ܢܬܩܪܐ ܫܡܟ<EOS>ܝܥܩܘܒ<EOS> ܐܠܐ ܢܗܘܐ ܫܡܟ ܐܝܣܪܝܠ ܕܐܫܬܪܪܬ ܥܡ ܐܠܗܐ<EOS> ܘܩܪܐ ܝܥܩܘܒ ܫܡܗ ܕܐܬܪܐ ܗܘܿ<EOS>ܚܙܘܐ ܕܐܠܗܐ<EOS> ܐܡܪ ܓܝܪ ܕܚܙܝܬ ܠܐܠܗܐ ܐ̈ܦܝܢ ܒܐ̈ܦܝܢ ܘܐܬܦܨܝܬ ܢܦܫܝ<EOS> ܚܙ̈ܘܐ ܓܝܪ<EOS>ܕܐܠܗܐ ܕܐܬܟܬܒܘ<EOS> ܕܢܣܒܪ ܕܐܝܬܝܗܘܢ ܕܡ̈ܠܐܟܐ ܡ̈ܫܥܒܕܐ ܘܡܫܡ̈ܫܢܐ<EOS> ܠܐ ܫܠܝܛ ܠܢ<EOS> ܐܡܬܝ<EOS>ܓܝܪ ܕܐܬܚܙܝ ܠܒ̈ܢܝ ܐܢܫܐ ܚܕ ܡܗܘܢܿ ܠܐ ܡܟܣܐ ܫܡܗ ܟܬܒܐ<EOS> ܠܐܓܝܪ ܡܪܝܐ ܘܠܐ ܐܠܗܐ<EOS>ܡܫܡܗ ܠܗܘܢ<EOS> ܐܠܐ ܡ̈ܠܐܟܐ<EOS> ܕܡܢ ܣ̈ܓܝܬܐ ܡܫܟܚ ܐܢܫ ܠܡܬܛܦܣܘ ܦܫܝܩܐܝܬ<EOS> ܠܗܢܐ<EOS> ܐܦ<EOS>ܝܫܘܥ ܗܘܿ ܕܩܒܠ ܡܢ ܡܘܫܐ<EOS> ܐܝܟ ܡܫܠܛ ܥܠ ܡ̈ܠܐܟܐ ܕܫܡܝܐ<EOS> ܘܪ̈ܒܝ ܡ̈ܠܐܟܐ ܘܚ̈ܝܠܘܬܐ<EOS>ܫܒ̈ܝܚܐ<EOS> ܪܒ ܚܝ̈ܠܘܬܐ ܕܡܪܝܐ ܡܫܡܗ ܠܗ<EOS> ܟܕ ܚܙܝܗܝ ܒܐܣܟܡܐ ܕܒܪ ܐܢܫܐ<EOS> ܟܬܝܒ ܓܝܪ ܕܟܕ<EOS>ܗܘܐ ܝܫܘܥ ܒܦܩܥܬܐ ܕܐܝܪܝܚܘ<EOS> ܐܪܝܡ ܥܝܢ̈ܘܗܝ ܘܚܙܐ ܠܓܒܪܐ ܕܩܐܡ ܠܩܘܒܠܗ<EOS> ܘܣܝܦܗ ܫܡܝܛ<EOS>ܘܐܚܝܕ ܒܐܝܕܗ<EOS> ܘܩܪܒ ܠܘܬܗ ܝܫܘܥ ܘܐܡܪ ܠܗ<EOS> ܡܢܢ ܐܢܬ ܐܘ ܡܢ ܒܥ̈ܠܕܒܒܝܢ<EOS> ܘܐܡܪ ܠܗ<EOS>ܐܢܐ ܪܒ ܚܝ̈ܠܘܬܗ ܐܢܐ ܕܡܪܝܐ<EOS> ܘܗܫܐ ܐܬܝܬ<EOS> ܘܝܫܘܥ ܢܦܠ ܥܠ ܐ̈ܦܘܗܝ ܥܠ ܐܪܥܐ<EOS> ܘܐܡܪ<EOS>ܠܗ ܡܪܝ ܡܢܐ ܦܩܕ ܐܢܬ ܠܗ ܠܥܒܕܟ<EOS> ܘܐܡܪ ܪܒ ܚܝ̈ܠܘܬܗ ܕܡܪܝܐ ܠܝܫܘܥ<EOS> ܫܪܝ ܡ̈ܣܢܝܟ ܡܢ<EOS>ܪ̈ܓܠܝܟ<EOS> ܡܛܠ ܕܕܘܟܬܐ ܕܩܐܡ ܐܢܬ ܒܗܿ ܩܕܝܫܐ ܗܝ<EOS> ܡܢ ܗܪܟܐ ܡܫܬܘܕܥܬ ܡܢܗܝܢ ܡܢ ܡ̈ܠܐ<EOS>ܕܗܢܐ ܠܐ ܗܘܐ ܗܿܘ ܕܐܬܚܙܝ ܠܡܘܫܐ<EOS> ܕܗܢܝܢ ܗܠܝܢ ܡ̈ܠܐ ܐܡܪ ܟܬܒܐ<EOS>ܕܐܬܐܡܪ ܐܦ ܠܘܬ ܗܢܐ<EOS> ܟܕ ܚܙܐ ܠܡ ܡܪܝܐ ܕܩܪܒ ܡܘܫܐ ܠܡܚܙܐ<EOS> ܩܪܐ ܠܗ ܡܪܝܐ ܡܢ ܣܢܝܐ<EOS>ܘܐܡܪ<EOS> ܡܘܫܐ ܡܘܫܐ<EOS> ܘܐܡܪ ܗܐ ܐܢܐ<EOS> ܘܐܡܪ ܠܐ ܬܬܩܪܒ ܠܗܪܟܐ<EOS> ܫܪܝ ܡ̈ܣܢܝܟ ܡܢ ܪ̈ܓܠܝܟ<EOS>ܡܛܠ ܕܐܬܪܐ ܕܩܐܡ ܐܢܬ ܒܗ ܐܬܪܐ ܗܘ ܩܕܝܫܐ<EOS> ܘܐܡܪ ܠܗ<EOS> ܐܢܐܿ ܐܢܐ ܠܗܗ ܕܐܒܘܟ<EOS> ܐܠܠܗ<EOS>ܕܐܒܪܗܡܿ<EOS> ܐܠܗܗ ܕܐܝܣܚܩ<EOS> ܐܠܗܗ ܕܝܥܩܘܒ<EOS> ܗܟܢܐ ܡܩܕܡܐ ܗܬܘ ܝܕܝܥܐܼ<EOS> ܕܐܝܬ ܗܘܐ ܩܕܡ<EOS>ܥܠܡܐ ܐܝܬܘܬܐ ܚܝܬܐ ܕܡܫܡܠܝܐ ܒܩܢܘܡܗܿ܇ ܗܝܿ ܕܡܫܘܬܦܐ ܗܘܬ ܥܡ ܐܒܐ ܘܐܠܗܐ ܕܟܠ<EOS>ܒܬܘܩܢܐܢ ܕܟܘܠ ܕܐܬܒܪܝܿ<EOS> ܕܗܝܼ ܐܬܩܼܪܝܬܿ ܡܠܬܐ ܕܐܠܗܐ ܘܚܟܡܬܐ<EOS> ܕܐܝܬܘܗܝ ܗܘܐ ܗܟܝܠ<EOS>ܡܢ ܩܕܝܡ ܡܠܬܐ ܐܠܗܐ ܘܠܐܢܫ ܐܢܫ ܡܬܚܙܐ ܗܘܐܿ ܐܦܢ ܠܐ ܠܟܠ ܐܢܫܼ<EOS> ܗܠܝܼܢ ܒܙܥܘܪ̈ܝܬܐ<EOS>ܐܡܪܢܢ<EOS> ܕܡܛܠ ܐܿܕܝܐ ܕܝܢ ܠܐ ܡܬܟܪܙ ܗܘܐ ܠܟܠ ܥܡ̈ܡܝܢ ܡܢ ܩܕܝܡ ܐܝܟ ܕܗܫܐܼ ܢܘܕܥ<EOS>ܦܫܝܩܐܝܬ ܕܘܒܪܐ ܩܕܡܝܐ ܕܐܢܫܘܬܐ<EOS> ܠܐ ܡܨܐ ܗܘܐ ܚܝܠܐ ܕܢܩܿܒܠ ܝܘܠܦܢܐ ܕܚܟܡܬܗ ܫܒܝܚܬܐ<EOS>ܕܡܫܝܚܐ<EOS> ܟܕ ܒܣܐ ܓܝܪ ܒܪܢܫܐ ܩܕܡܝܐ ܥܠ ܦܘܩܕܢܐ ܕܐܠܗܐܼ<EOS> ܐܬܓܠܙ ܡܢ ܗܿܢܘܢ ܚ̈ܝܐ<EOS>ܡܫ̈ܒܚܐܼ ܘܐܫܬܕܝ ܡܚܕܐ ܠܗܠܝܢ ܚ̈ܝܐ ܡܝ̈ܘܬܐ ܕܙܒܢܐ ܙܥܘܪܐܿ<EOS> ܘܚܿܠܦ ܠܗ݀ܘ ܦܘܪܦܥܐ<EOS>ܕܒܐܠܗܐ ܒܗܕܐ ܐܪܥܐ ܕܠܘ̈ܛܬܐ<EOS> ܘܐܝܠܝܢ ܬܘܒ ܕܗܘܼܘ ܡܢ ܒܬܪܗ ܘܡܠܼܘ<EOS>ܟܠܗܿ ܐܪܥܐܼ ܐܫܬܟܚܞܘ ܠܗܘܢ ܒܝܫܝܢ ܡܢܗܿ<EOS> ܠܒܪ ܡܢ ܚܕ ܐܘ ܬܪܝܢ<EOS> ܘܐܝܟ ܕܒܛܘܦܣܐ<EOS>ܕܚ̈ܝܘܬܐܼ<EOS> ܚ̈ܝܐ ܗܢܿܘܢ ܕܠܐ ܗܘܼܘ ܚ̈ܝܐܼ ܓܒܼܘ ܠܗܘܢ<EOS> ܐܠܐܼ ܐܦ ܠܐ ܡܕܝܢܬܐ ܘܕܘܒܪܐ<EOS>ܐܘ ܚܟܡܬܐܥܠ ܪܥܝܢܗܘܢ ܡܿܝܬܝܢ ܗܘܘ<EOS> ܢܡ̈ܘܣܐ ܕܝܢ ܘܕܝ̈ܢܼܐ ܐܘ ܓܒܝܘܬܐ ܕܚܟܡܬܐܼ<EOS>ܘܐܦܠܐ ܫܡܗܿ ܡܿܩܒܠܝܢ ܗܘܘ<EOS> ܐܠܐ ܐܝܟ ܪ̈ܡܟܐ ܒܥܪ̈ܝܪܝܐ ܘܩ̈ܫܝܐ ܒܡܕܒܪܐܼ ܡܬܗܿܦܟܝܢ<EOS>ܗܘܘ<EOS> ܘܚ̈ܘܫܒܐ ܕܟܝܢܐ ܕܙܕܩܝܢ ܘܙܪܥܐ ܡܫܝܢܐ ܕܐܝܕܥܬܐ ܕܢܦܫܐ ܡܚܒܠܝܢ ܗܘܘܿ<EOS> ܡܢ<EOS>ܣܓܝܐܘܬ ܒܝܫܬܗ ܕܨܒܝܢܗܘܢ<EOS> ܘܠܟܠ ܣܘܝܒܝܢ ܝܿܗܒܝܢ ܗܘܘ ܢܦܫܗܘܢ ܡܠܝܐܝܬ<EOS> ܕܒܙܒܼܢ<EOS>ܠܚ̈ܕܕܐ ܡܚܒܠܝܢ ܗܘܘ<EOS> ܘܒܙܒܢ ܚܕ ܠܚܕ ܡܩܛܠܝܢ ܗܘܘܼ<EOS> ܘܒܙܒܼܢ ܠܐܢܫܐ ܐܟܠܝܢ ܗܘܘ<EOS>ܘܒܩܪ̈ܒܐ ܕܓܢܒܪ̈ܐ ܗܿܢܘܢ ܕܠܘܬ ܟܠܢܫ ܡܫܬܡܗܝܼܢ<EOS> ܐܦ ܡܓܕܠܐ ܡܢ ܐܪܥܐ ܠܫܡܝܐ ܕܢܥܒܕܘܢ<EOS>ܡܬܚܿܫܒܝܢ ܗܘܘ<EOS> ܘܒܫܢܝܘܬܐ ܕܪܥܝܢܗܘܢ ܡܢ ܐܬܪܗܘܢ ܕܢܿܩܪܒܘܢ ܥܡ ܗܘܿ ܕܐܝܬܘܗܝ ܐܠܗܐ<EOS>ܥܠ ܟܠ ܡܬܛܝܒܝܢ ܗܘܘ ܘܡܛܠ ܕܒܗܢܐ ܛܘܦܣܐ ܡܬܿܕܒܪܝܢ ܗܘܘ ܒܛܘ̈ܦܢܐ ܕܡ̈ܝܐ<EOS>ܘܕܢܘܪܐ ܐܝܟ ܕܠܥܿܒ̈ܐ ܕܕܒܪܐ ܕܐܫܝܕܝܢ ܒܟܘܠܗܿ ܐܪܥܐ ܐܝܬܝ ܥܠܝܗܘܢ ܦܘܪܥܢܐ ܐܠܗܐ<EOS>ܘܒܟ̈ܢܦܐ ܐܡ̈ܝܢܐ ܘܒܡ̈ܘܬܢܐ ܘܒܩܪ̈ܒܐܿ<EOS> ܘܒܢܘܪܐ ܕܡܢ ܠܥܠ ܡܚܬ<EOS>ܗܐܘܼ ܡܿܓܡܪ ܗܘܐ ܠܗܘܢ<EOS> ܘܠܟܘܪܗܢܐ ܒܝܼܫܐ ܕܢܦܫ̈ܬܐ ܒܫܘܢܩܐ ܡܪܝܪܐ ܕܦܘܪ̈ܥܢܐ ܬܿܟܣ<EOS>ܗܘܐ<EOS> ܟܕ ܕܝܢ ܥܠ ܟܠܢܫ ܒܨܝܪ ܩܠܝܠ ܐܫܕܝܐ ܗܘܬ ܒܝܫܬܐ ܘܐܝܟ ܪܘܝܼܬܐ ܚܣܝܢܬܐ ܡܛܠܐ<EOS>ܗܘܬ ܘܡܚܫܼܟܐ ܢܦܫ̈ܬܐ ܕܒ̈ܢܝ ܐܢܫܐܼ<EOS> ܗܝܕܝܢ ܚܟܡܬܐ ܕܐܠܗܐ ܕܡܢ ܡܬܘܡ ܐܝܬܘܗܝ ܡܠܬܐ<EOS>ܗܘܿ ܕܡܢ ܩܕܝܡ ܐܝܬܘܗܝ ܗܐ ܒܡܪܚܡܢܘܬܗ ܣܓܝܐܬܐ ܕܠܘܬ ܒ̈ܢܝ ܐܢܫܐܼ<EOS> ܒܙܒܼܢ ܒܝܕ ܚܙܬܐ<EOS>ܕܡܠܐ̈ܟܐ<EOS> ܒܙܒܢ ܕܝܢ ܗܘܿ ܚܝܠܐ ܕܐܠܗܐ ܕܐܝܬܘܗܝ ܦܪܘܩܼܢ<EOS> ܠܚܕ ܐܘ ܬܪ̈ܝܢ ܡܢ ܩܕܡ̈ܝܐ<EOS>ܪܚܡܿܘܗܝܼ<EOS> ܒܕܡܘܼܬܐ ܕܒܪ ܐܢܫܐ ܐܬܚܙܝ<EOS> ܐܦ ܠܐ ܓܝܪ ܡܫܟܚܝܢ ܗܘܘ ܐܚܪܢܝܐܝܬ ܚܿܙܝܢ<EOS>ܠܗ<EOS> ܟܕ ܕܝܢ ܒܝܕ ܗܠܝܢ ܒܣܘܓܐܐ ܕܒ̈ܢܝ ܐܢܫܐ ܙܪ̈ܥܐ ܕܕܚܠܬ ܐܠܗܐ ܐܙܕܪܥܘ ܗܘܘ<EOS> ܥܡܐ<EOS>ܚܕ ܟܠܗ ܕܥܒܪ̈ܝܐ ܐܬܦܢܝ ܠܕܚܠܬ ܐܠܗܐ<EOS> ܠܗܘܢ ܕܝܢ ܠܗܠܝܢ<EOS> ܡܛܠ ܕܥܕܟܝܠ ܒܣܘܓܐܐ<EOS>ܕܥܗܝܕܐ ܩ̈ܕܡܝܐ ܕܥܡ̈ܡܐ ܡܬܗܦܟܝܢ ܗܘܘ<EOS> ܒܝܕ ܡܘܫܐ ܢܒܝܐ<EOS> ܕܡܘܬܐ ܘܐܪܙܐ ܕܫܒܬܐ<EOS>ܘܕܓܙܘܪܬܐ<EOS> ܘܕܐܚܪ̈ܢܐ ܛܘ̈ܦܣܐ ܐܥܠ<EOS> ܠܘ ܕܝܢ ܠܗܿ ܠܚܬܝܬܘܬܐ ܕܐܪܙܐ<EOS>ܡܫܠܡ ܗܘܐ<EOS> ܟܕ ܕܝܢ ܢܡܘܣܐ ܕܐܬܣܝܡ ܠܗܠܝܢ ܐܫܬܡܗ<EOS> ܘܐܝܟ ܪܝܚܐ ܒܣܝܡܐ ܒܟܠܗܘܢ ܒ̈ܢܝ<EOS>ܐܢܫܐ ܡܬܝܒܠ ܗܘܐ<EOS> ܡܢܗܘܢ ܕܝܢ ܡܢ ܗܠܝܢ ܐܦ ܣܘܓܐܐ ܕܥ̈ܡܡܐ<EOS> ܒܝܕ ܣܝܡ̈ܝ ܢܡ̈ܘܣܐ<EOS>ܘܦܝ̈ܠܣܦܐ ܕܗܘܘ ܒܟܠ ܐܬܪ<EOS> ܡܢ ܗܿܝ ܩܫܝܘܬܐ ܘܒܥܪܝܪܘܬܐ<EOS> ܐܬܗܦܟܘ ܪ̈ܥܝܢܐ ܕܣ̈ܓܝܐ<EOS>ܠܫܝܢܐ ܘܡܟܝܟܘܬܐ<EOS> ܐܝܟ ܕܢܗܘܐ ܫܝܢܐ ܣܓܝܐܐ<EOS> ܘܪܚܡܬܐ ܘܚܠܝܛܘܬܐ ܕܥܡ ܚ̈ܕܕܐ<EOS> ܘܡܟܝܠ<EOS>ܠܟܠܗܘܢ ܒ̈ܢܝ ܐܢܫܐ<EOS> ܠܟܠ ܥܡ̈ܡܝܢ ܕܐܝܬ ܒܒܪܝܬܐ<EOS> ܐܝܟ ܕܠܐܢܫܐ ܕܩܕܡܘ ܐܬܥܕܪܘ<EOS>ܘܡܫܟܚܝܢ ܡܟܝ ܠܡܩܒܠܘ ܝܕܥܬܗ ܕܐܒܐ<EOS> ܗܘ ܗܿܘ ܡܠܦܢܐ ܕܓܒ̈ܝܬܐ ܘܡܫܒ̈ܚܬܐ<EOS> ܗܿܘ ܕܡܫܘܬܦ<EOS>ܥܡ ܐܒܐ ܒܟܠܗܝܢ ܛܒ̈ܬܐ<EOS> ܡܠܬܗ ܕܐܠܗܐ ܘܚܟܡܬܗ<EOS> ܠܒܫ ܦܓܪܐ<EOS> ܘܥܒܕ ܬܪܥܘܬܐ ܠܓܢܣܐ<EOS>ܕܐܢܫܘܬܐ<EOS> ܐܬܚܙܝ ܕܝܢ ܒܫܘܪܝ ܡܠܟܘܬܐ ܕܪ̈ܗܘܡܝܐ<EOS> ܘܣܥܪ ܘܣܒܠ<EOS> ܐܝܠܝܢ ܕܠܡ̈ܠܐ<EOS>ܕܢܒ̈ܝܘܬܐ ܫܡܠܢ ܗܘ̈ܝ<EOS> ܡܩܕܡ ܗܘܐ ܓܝܪ ܘܐܡܝܪ ܒܢܒ̈ܝܐܐ<EOS> ܕܐܠܗܐ<EOS> ܒܪܢܫܐ ܢܐܬܐ ܠܗ<EOS>ܠܥܠܡܐ<EOS> ܐܦ ܣܥܘܪܐ ܕܥܒ̈ܕܐ ܫܒ̈ܝܚܐ<EOS> ܘܡܠܦܢܐ ܕܥ̈ܡܡܐ ܟܠܗܘܢ ܕܣܓܕܬ ܐܒܐ<EOS> ܐܦ ܥܠ<EOS>ܡܝܬܪܘܬܐ ܕܝܢ ܕܝܕܥܬܗ<EOS> ܘܕܝܘܠܦܢܐ ܚܕܬܐ ܘܕܣܘܥܪ̈ܢܘܗܝ ܬܡ̈ܝܗܐ<EOS> ܡܩܕܡ ܗܘܐ ܘܐܡܝܪ<EOS>ܘܥܡ ܗܠܝܢ<EOS> ܘܐܦ ܥܠ ܛܘܦܣܐ ܕܡܘܬܗ<EOS> ܘܥܠ ܩܝܡܬܗ ܕܡܢ ܒܝܬ ܡ̈ܝܬܐ<EOS> ܘܡܣܩܗ ܕܠܫܡܝܐ<EOS>ܘܕܐܬܓܡܪܬ ܐܢܫܘܬܗ ܒܐܠܗܘܬܗ<EOS> ܥܠ ܡܠܟܘܬܗ ܕܝܢ ܕܒܚܪܬܐ<EOS> ܕܢܝܐܝܠ ܚܙܐ<EOS>ܒܪܘܞܚܐ ܚܙܬܐ ܕܐܠܗܐ<EOS> ܘܨܪܗܿ ܠܢ ܐܢܫܐܝܬ<EOS> ܐܡܪ ܓܝܪ ܕܚܙܐ ܗܘܝܬ ܕܐܬܣܝܡܘ ܟܘܪ̈ܣܘܬܐ<EOS>ܘܥܬܝܩ ܝܘܡ̈ܬܐ ܐܝܬܒ<EOS> ܠܒܘܫܗ ܐܝܟ ܬܠܓܐ ܚܘܪܐ<EOS> ܘܣܥܪܐ ܕܪܫܗ ܐܝܟ ܥܡܪܐ ܕܟܝܐ<EOS> ܟܘܪܣܝܗ<EOS>ܫܠܗܒܝܬܐ ܕܢܘܪܐ ܓܝܓ̈ܠܘܗܝ ܕܢܘܪܐ ܝܩܕܬܐ<EOS> ܢܗܪܐ ܕܢܘܪܐ ܪܕܐ ܘܢܦܩ ܡܢ ܩܕܡܘܗܝ<EOS> ܐܠܦ<EOS>ܐ̈ܠܦܢ ܡܫܡܫܝܢ ܠܗ<EOS> ܘܪܒܘ ܪ̈ܒܘܬܢ ܩܝܡܝܢ ܩܕܡܘܗܝ<EOS> ܕܝܢܐܿ ܐܝܬܒ ܘܣܦܪܗܐ ܐܬܦܬܚܘ<EOS> ܘܡܢ<EOS>ܒܬܪܟܢ ܐܡܪ<EOS> ܕܚܙܐ ܗܘܝܬ ܥܠ ܥ̈ܢܢܝ ܫܡܝܐ ܐܝܟ ܒܪ ܐܢܫ̈ܝܢ<EOS> ܐܬܐ ܘܡܛܠ ܥܕܡܐ ܠܥܬܝܩ<EOS>ܝܘܡ̈ܬܐ<EOS> ܘܩܕܡܘܗܝ ܐܬܩܪܒ<EOS> ܘܠܗ ܐܬܝܗܒ ܫܘܠܛܢܐ ܘܐܝܩܪܐ ܘܡܠܟܘܬܐ<EOS> ܘܟܠ ܥܡ̈ܡܝܢ<EOS>ܘܠܫܢ̈ܝܢ ܠܗ ܢܦܠܚܘܢ<EOS> ܫܘܠܛܢܗ ܫܘܠܛܢ ܥܠܡ ܕܠܐ ܥܒܪ<EOS> ܘܡܠܟܘܬܗ ܠܐ ܡܬܚܠܦܐ<EOS> ܗܠܝܢ<EOS>ܦܫܝܩܝܬ ܥܠ ܦܪܘܩܢ ܗܘ ܫܠܡܢ<EOS> ܗܿܘ ܕܐܝܬܘܗܝ ܗܘܐ ܡܢ ܒܪܫܝܬ ܠܘܬ ܐܠܗܐ ܡܠܬܐ ܐܠܗܐ<EOS>ܘܐܫܬܡܗ ܒܪ ܐܢ̈ܫܝܢ ܥܠ ܕܠܒܫ ܐܢܫܘܬܢ ܒܚܪܬܐ ܡܛܠ ܕܝܢ ܕܒܡܐܡܪܐ ܐܚܪܢܐ ܠܩܛܢܢ<EOS>ܘܟܢܫܢܢ ܡܢ ܢܒ̈ܝܐ ܟܠܗܝܢ ܕܐܡܝܪܝܢ ܥܠ ܦܪܘܩܢ ܡܪܢ ܝܫܘܥ ܡܫܝܚܐ<EOS> ܒܗܢܐ ܫܪܒܐ ܗܠܝܢ<EOS>ܣܦܩܢ<EOS> ܥܠܘܗܝ ܕܝܢ ܥܠ ܫܡܐ ܕܝܫܘܥ ܡܫܝܚܐ<EOS> ܒܗܕܐ ܕܡܝܩܪ ܗܘܐ ܠܘܬ ܢܒ̈ܝܐ ܪ̈ܚܡܘܗܝ<EOS>ܕܐܠܗܐ<EOS> ܙܒܢܐ ܗܘ ܗܫܐ ܕܢܚܘܐ<EOS>ܕܬܠܬܐ<EOS> ܥܠ ܫܡܐ ܕܝܫܘܥ ܘܕܡܫܝܚܐ<EOS> ܕܝܕܥ ܗܘܐ ܘܡܝܩܪ ܠܘܬ ܢܒ̈ܝܐ ܩܕ̈ܝܫܐ<EOS>ܕܣܓܝܕ ܗܘܐ ܘܡܫܒܚ ܫܡܗ ܕܡܫܝܚܐ ܩܕܡܝܬ ܡܘܫܐ ܚܘܝ<EOS> ܒܛܘ̈ܦܣܐ ܫܡ̈ܝܢܐ<EOS> ܘܒ̈ܦܠܐܬܐ<EOS>ܘܕܡ̈ܘܬܐ ܕܐܪܥܐ<EOS> ܐܟ ܗܿܘ ܩܠܐ ܕܐܡܪ ܠܗ<EOS> ܕܗܟܢܐ ܙܗܝܪܐܝܬ ܥܒܕ ܟܠ ܡܕܡ<EOS> ܒܕܡܘܬܐ ܗ݀ܝ<EOS>ܕܐܬܚܙܝܬ ܠܟ ܒܛܘܪܐ<EOS> ܘܚܘܝܗ ܪܒ ܟܗ̈ܢܐ ܕܐܠܗܐ<EOS> ܘܐܝܟ ܕܡܫܟܚܐ ܗܘܬ ܒܝܬ ܒܢ̈ܝ ܐܢܫܐ<EOS>ܕܢܫܬܡܗ<EOS> ܠܗ ܠܗܢܐ ܡܫܝܚܐ ܩܪܐ ܠܗ<EOS> ܘܠܗܢܐ ܐܝܩܪܐ ܕܪܒܘܬ ܕܡܥܠܝ ܗܘܐ ܒܝܬ ܒ̈ܢܝ ܐܢܫܐ<EOS>ܡܢ ܟܘܠ ܕܪ̈ܓܝܢ<EOS> ܫܡܐ ܕܡܫܝܚܐ ܣܐܡ ܠܗ<EOS> ܠܐܝܩܪܐ ܘܠܫܒܘܚܐ<EOS> ܗܟܢܐ ܡܦܣ ܗܘܐ<EOS> ܕܫܡܐ<EOS>ܕܡܫܝܚܐ ܫܡܐ ܗܘ ܐܠܗܝܐ<EOS> ܬܘܒ ܕܝܢ ܗܘ ܡܘܫܐ<EOS> ܐܦ ܫܡܐ ܕܝܫܘܥ ܕܩܕܡ ܚܙܐ ܒܪܘܚܐ ܕܐܠܗܐ<EOS>ܒܡܝܬܪܘܬܐ ܕܫܘܡܗܐ ܣܐܡ ܠܗ<EOS> ܕܒܝܬ ܒ̈ܢܝ ܐܢܫܐ ܡܡܬܘܡ ܠܐ ܐܫܬܡܗ<EOS> ܥܕܡܐ ܕܐܬܝܕܥ ܠܡܘܫܐ<EOS>ܫܡܐ ܕܝܫܘܥ<EOS> ܘܠܗ ܠܗܢܐ ܫܡܐ ܕܝܫܘܥ ܩܕܡܐܝܬ<EOS> ܠܗܿܘ ܕܒܕܡ̈ܘܬܐ ܘܒܦ̈ܠܐܬܐ ܩܒܠ ܪܝܫܢܘܬܐ<EOS>ܥܠ ܟܠܗ ܥܡܐ<EOS> ܡܢ ܒܬܪ ܡܘܬܗ ܣܐܡ ܠܗ ܫܡܐ<EOS> ܫܡܐ ܕܝܢ ܐܚܪܢܐ ܐܝܬ ܗܐܘ ܠܗ ܡܢ ܩܕܝܡ<EOS>ܗܿܘ ܕܐܬܝܡ ܠܗ ܡܢ ܐܢܫ̈ܘܗܝ<EOS> ܗܢܘ ܕܝܢ ܗܘܫܥ ܒܪܢܘܢܿ ܝܫܘܥ ܕܝܢ ܗܘ ܡܘܫܐ ܡܟܢܐ ܠܗ<EOS>ܠܐܝܩܪܐ ܕܡܝܬܪ ܡܢ ܬܓܐ ܕܡܠܟܘܬܐ<EOS> ܗܘ ܓܝܪ ܝܫܘܥ ܒܪ ܢܘܢ<EOS> ܕܡܘܬܐ ܗܘ ܕܦܪܘܩܢ ܠܒܝܫ<EOS>ܗܘܐ<EOS> ܗܿ، ܕܗܘ ܒܠܚܘܕܘܗܝ ܩܒܠ ܪܝܫܢܘܬܐ ܕܫܘܡܠܝܐ ܕܬܫܡܫܬܐ ܕܫܪܪܐ<EOS>ܗܝܿ ܕܠܡܘܫܐ ܒܪܙܐ ܘܦܠܐ̈ܬܐ ܐܫܬܠܡܬ<EOS> ܡܘܫܐ ܕܝܢ ܠܬܪ̈ܝܢ ܐܢ̈ܫܝܢ ܕܗܘܘ ܥܡܗ<EOS> ܡܢ ܟܠܗ<EOS>ܥܡܐ ܡܝܬܪܝܢ ܗܘܘ ܒܕܘܒܪ̈ܐ ܫܒ̈ܝܚܐ<EOS> ܠܚܕ ܒܪܒܘܬ ܟܗܢܘܬܗ<EOS> ܘܠܐܚܪܢܐ ܕܩܒܠ ܡܢ ܒܬܪܗ<EOS>ܪܝܫܢܘܬܐ<EOS> ܫܡܗ ܕܦܪܘܩܢ ܡܪܢ ܝܫܘܥ ܡܫܝܚܐ ܐܝܟ ܕܒܐܝܩܪܐ ܣܡ ܠܗܘܢܿ ܐܦ ܢܒ̈ܝܐܐ ܕܗܘܘ<EOS>ܡܢ ܒܬܪܟܢ<EOS> ܒܫܡܐ ܠܡܫܝܚܐ ܡܟܪܙܝܢ ܗܘܘܦܫܩܐܝܬ<EOS> ܐܦ ܡܕܡ ܕܥܬܝܕ ܗܘܐ ܕܢܣܒܘܠ ܡܢ<EOS>ܝܗܘ̈ܕܝܐ<EOS> ܘܬܘܒ ܐܦ ܥܠ ܩܪܝܬܐ ܕܥܡ̈ܡܐ<EOS> ܕܗܘܝܐ ܗܘܬ ܒܐܝܕܗ ܩܕܡܘ ܣܗܕܘ<EOS> ܒܙܒܢ ܐܪܡܝܐ<EOS>ܟܕ ܐ ܡܪ ܗܟܢ<EOS> ܪܘܚܐ ܕܐ̈ܦܝܢ ܡܫܝܚܗ ܕܡܪܝܐ<EOS> ܐܬܚܕ ܒܓܘܡܣܗܘܢܿ ܗܿܘ ܕܐܡܪܢ ܕܒܛܠܠܗ<EOS>ܢܚܐ ܒܝܬ ܥܡ̈ܡܐ<EOS> ܬܘܒ ܕܘܝܕ ܟܕ ܬܗܝܪ ܒܗܠܝܢ ܐܡܪ<EOS> ܕܠܡܢܐ ܠܡ ܪܓܫܘ ܥܡ̈ܡܐ<EOS> ܘܐܡ̈ܘܬܐ<EOS>ܪܢܝ ܣܪܝܩܘܬܐ<EOS> ܩܡܘ ܡ̈ܠܟܝܗܿ ܕܐܪܥܐ ܘܫܠܝܛܢܝܗܿ<EOS> ܐܬܡܠܟܘ ܐܟܚܕܐ ܥܠ ܡܪܝܐ ܘܥܠ<EOS>ܡܫܝܚܗ<EOS> ܘܡܢ ܒܬܪ ܗܠܝܢ<EOS> ܐܡܪ ܐܝܟ ܕܡܢ ܦܪܨܘܦܗ ܕܡܫܝܚܐ<EOS> ܡܪܝܐ ܐܡܪ ܠܝ ܕܒܪܝ ܐܢܬ<EOS>ܐܢܐ ܝܘܡܢܐ ܐܝܠܕܬܟ<EOS> ܫܐܠ ܡܢܝ ܘܐܬܠ ܠܟ<EOS> ܥܡ̈ܡܐ ܠܝܪܬܘܬܟ<EOS> ܘܐܘ̈ܚܕܢܝܟ ܥܒܪ̈ܝܗܿ<EOS>ܕܐܪܥܐ<EOS> ܘܠܘ ܒܠܚܘܕ ܠܐܝܠܝܢ ܕܒܪܒܘܬ ܟܗܢܘܬܐ ܡܝܩܪܝܢ ܗܘܘ<EOS> ܡܬܡܫܚܝܢ ܗܘܘ ܒܐܪܙܐ<EOS>ܒܡܫܝܚܐ ܡܒܣܡܐ<EOS> ܡܨܒܝܬ ܗܘܬ ܫܡܐ ܕܡܫܝܚܐ ܒܝܬ ܥܒܪ̈ܝܐ<EOS> ܐܠܐ ܐܦ<EOS>ܠܡ̈ܠܟܐ ܗܿܢܘܢ ܕܐܝܟ ܕܒܐܪܙܐ ܕܐܠܗܐ ܡܫܚܝܢ ܗܘܘ ܠܗܘܢ ܢܒ̈ܝܐܐ<EOS> ܐܝܟ ܕܠܐܚ̈ܝܕܝ<EOS>ܛܠܢܝܬܐ ܡܫ̈ܝܚܐ ܥܒܕܝܢ ܗܘܘ ܠܗܘܢ<EOS> ܐܦ ܗܢܘܢ ܓܝܪ ܕܡܘܬܐ ܕܗܿܘ ܕܗܘܝܘ ܒܠܚܘܕܘܗܝ<EOS>ܡܫܝܚܐ ܕܫܪܪܐ<EOS> ܗܿܘ ܕܥܠ ܟܘܠ ܡܡܠܟ ܠܒܝܫܝܢ ܗܘܘ<EOS> ܕܡܠܟܘܬܐ ܘܕܫܘܠܛܢܐ ܘܕܪܝܫܢܘܬܐ<EOS>ܬܘܒ ܐܦ ܡܢ ܢܒ̈ܝܐܐ ܕܐܬܡܫܚܘ ܐܝܟ ܕܒܘܦܣܐ ܡ̈ܫܝܚܐ ܐܬܟܢܝܘ<EOS> ܕܗܢܘܢ ܗܠܝܢ ܛܘܦܣܐ<EOS>ܕܐܚܝܕܝܢ ܗܘܘ<EOS> ܠܗܿܘ ܕܗܘܝܘ ܡܫܝܚܐ ܕܫܪܪܐ ܡܠܬܐ ܐܠܗܐ ܡܝܒܠܝܢ ܗܘܘܿ<EOS> ܠܗܿܘ ܕܗܘܝܘ<EOS>ܒܠܚܘܕܘܗܝ ܪܒ ܟܘܡܪ̈ܐ ܥܠ ܟܠ܇ ܘܒܠܚܘܕܘܗܝ ܡܿܠܟܐ ܥܠ ܟܠܗܝܢ ܒܪ̈ܝܬܐܿ<EOS> ܘܒܠܚܘܕܘܗܝ ܪܒ<EOS>ܢܒ̈ܝܐ ܕܐܒܐ<EOS> ܘܬܚܘܝܬܗܿ ܕܗܕܐ ܕܠܚܕ ܡܢ ܩܕܡ̈ܝܐ ܕܒܐܪܙܐ ܐܬܡܫܚܘܼ<EOS> ܠܐ ܡܢ ܟܗ̈ܢܐ ܘܠܐ<EOS>ܡܢ ܡ̈ܠܟܐܼ ܘܠܐ ܡܢ ܪܒ ܢܒ̈ܝܐ ܩܢܼܐ ܕܐܝܟ ܗܢܐ ܚܝܠܐ ܫܒܝܚܐ ܕܐܠܗܐܿ<EOS> ܕܚܘܝ ܦܪܘܩܢ<EOS>ܡܪܢ ܝܫܘܥ܇ ܗܿܘ ܕܗܘܝܘ ܒܠܚܘܕܘܗܝ ܡܫܝܚܐ ܕܫܪܪܐ<EOS> ܘܚܕ ܡܢ ܗܠܝܢܿ ܐܦ ܟܕ ܐܝܬ ܗܘܐ<EOS>ܠܗܘܢ ܕܪ̈ܓܐ ܕܐܝܩܪܐ<EOS> ܘܒܟܘܠ ܕܪ̈ܝܢ ܐܫܬܒܚܘ ܒܥܡܗܘܢܿ ܠܐܝܠܝܢ ܕܗܘܘ ܬܚܝܬ ܫܘܠܛܢܗܘܢ<EOS>ܠܐ ܫܡܗܘܢ ܟܪ̈ܣܛܝܢܐ<EOS> ܡܢ ܗܿܘ ܛܘܦܣܐ ܫܐܝܠܐ ܕܐܝܬ ܗܘܐ ܠܘܬܗܘܢܿ ܐܠܐ ܐܦ ܠܐ ܐܝܩܪܐ<EOS>ܕܣܓܕܬܐ ܗܘܐ ܠܐܢܫ ܡܢܗܘܢ ܡܢ ܡܫܬܡܥܢܝܗܘܢܼ<EOS> ܐܦ ܠܐ ܡܢ ܒܬܪ ܡܘܬܗܘܢ<EOS>ܕܐܝܟ ܗܕܐ ܬܪܥܝܬܐ ܕܚܘܒܐ ܚܘܝܘ ܠܘܬܗܘܢ܇ ܕܥܬܝܕܐܝܬ ܥܠ ܐ̈ܦܝܗܘܢ ܢܗܘܘܢ ܡܿܝܬܝܢ<EOS> ܐܦ<EOS>ܠܐ ܠܟܠܗܘܢ ܥܡ̈ܡܐ ܕܬܚܝܬ ܫܡܝܐܼ ܡܬܘܡ ܗܼܘܐ ܕܐܝܟ ܗܢܐ ܫܚܩܐ ܥܠ ܚܕ ܡܢ ܗܿܢܘܢ<EOS>ܩܕܡ̈ܝܐܼ<EOS> ܡܛܠ ܕܐܦ ܠܐ ܕܐܝܟ ܗܢܐ ܚܝܠܐ ܩܢܐ ܗܘܐ ܐܪܙܗܘܢ ܕܕܐܝܟ ܗܕܐ ܢܣܥܘܪ ܗܘܐܿ<EOS>ܐܝܟ ܡܐ ܕܗܼܘ ܫܪܪܐ ܚܘܝ ܒܝܕ ܦܪܘܩܢ<EOS> ܗܿܘ ܕܠܐ ܗܘܐ ܦܠܐ̈ܬܐ ܘܐܪ̈ܙܐ ܕܪܒܘܬ ܟܗܢܘܬܐ<EOS>ܢܣܼܒ ܡܢ ܐܢܫܼ<EOS> ܐܦ ܠܐ ܡܢ ܓܢܣܐ ܕܟܗܢܘܬܐ ܐܝܟ ܕܒܦܓܪ ܐܝܬܘܗܝ ܗܘܐ<EOS> ܐܦ ܠܐ ܒܐܢܫܐ<EOS>ܠܒ̈ܝܫܝ ܙܝܢܐ ܩܡ ܒܡܠܟܘܬܐܼ<EOS> ܐܦܠܐ ܢܒܝܐ ܒܕܡܼܘܬܐ ܕܩܕܡ̈ܝܐ ܕܗܘܘ ܐܬܩܪܝ ܗܘܐܼ<EOS> ܐܦ<EOS>ܠܐ ܕܪܓܐ ܘܫܘܠܛܢܐ ܕܡܕܡ ܐܝܬ ܗܘܐ ܠܗ ܠܘܬ ܝܗ̈ܘܕܝܐ<EOS> ܐܦܢ ܕܝܢ ܒܪܙܐ ܠܐܼ<EOS> ܐܠܐ<EOS>ܒܫܪܪܐ ܡܢ ܐܒܐ ܒܟܠܗܝܼܢ ܡܼܨܒܬ ܗܘܐ<EOS> ܐܝܟ ܕܩܿܕܡܬ ܓܝܪ ܐܿܡܪܬܼ<EOS> ܠܘ ܐܟܘܬܗܘܢ ܕܗܿܢܘܢ<EOS>ܐܫܬܘܝ ܠܟܘܠܗܝܢ ܗܠܝܢ<EOS> ܘܡܛܠ ܗܿܝ ܐܦ ܡܫܝܚܐ ܡܫܬܡܗ<EOS> ܐܠܐ ܡܛܠ ܕܗܘܝܘ ܒܠܚܘܕܘܗܝ<EOS>ܡܫܝܚܐ ܕܫܪܪܐ ܘܡܢ ܫܡܗ ܩܕܝܫܐ ܘܫܒܚܐ ܫܡܿܗ ܘܡܠܼܐ ܒܟܠܗ ܥܠܡܐ ܟܪ̈ܣܛܝܢܐܼ<EOS> ܠܐ ܡܟܝܠ<EOS>ܛܘ̈ܦܣܐܼ ܐܦܠܐ ܕܡܘ̈ܬܐ<EOS> ܐܠܐ ܫܪܪܐ ܓܠܝܐ ܘܕܘܒܪ̈ܐ ܫܡ̈ܝܿܢܐܼ<EOS> ܘܫܒܝܚܘܬܐ ܕܦܘܩ̈ܕܢܘܗܝ<EOS>ܡܫܠܡ ܗܘܐ ܠܐܝܠܝܢ ܕܡܫܬܡܥܝܢ ܠܗ ܘܡܫܝܚܘܬܐܼ ܠܘ ܗܿܝ ܕܒܒܣ̈ܡܐ ܡܬܬܩܢܐ ܗܘܬ<EOS> ܐܠܐ<EOS>ܒܪܘܞܚܐ ܕܐܠܗܐܼ ܐܝܟ ܕܝܐܐ ܠܐܠܗܐܿ<EOS> ܡܢܗܿ ܡܢ ܐܝܬܘܬܐ ܕܐܠܗܘܬܗ ܕܐܒܐ ܩܒܿܠ<EOS> ܘܗܼܝ<EOS>ܗܕܐ ܬܘܒܼ ܐܫܥܝܐ ܡܿܠܦ<EOS> ܘܐܝܟ ܕܡܢ ܦܪܨܘܦܐ ܕܡܫܝܚܐ ܡܿܟܪܙ ܗܘܐܼ<EOS>ܗܟܢܐ<EOS> ܪܘܚܗܿ ܕܡܪܝܐ ܥܠܝ<EOS> ܕܡܛܘܠܬܗ ܡܫܚܢܝ ܕܐܣܿܒܪ ܠܡܣ̈ܟܢܐܿ<EOS> ܘܫܠܚܢܝ ܠܡܟܪܙܘ<EOS>ܦܘܪܩܢܐ ܠܫܒܼ̈ܝܐ ܘܠܥܘܝܪ̈ܐ ܚܿܙܝܐ<EOS> ܘܠܐ ܗܘܐ ܒܠܚܘܕ ܐܫܥܝܐ<EOS> ܐܠܐ ܐܦ ܕܘܝܕ ܐܟܪܙ<EOS>ܥܠܘܗܝ<EOS> ܟܘܪܣܝܟ ܐܠܗܐ ܠܥܠܡ ܥܠܡܝܢ<EOS> ܫܒܛܐ ܦܫܝܛܐ ܫܒܛܐ ܕܡܠܟܘܬܟ<EOS> ܪܚܼܡܬ ܙܕܝܩܘܬܐ<EOS>ܘܣܢܼܝܬ ܥܘܼܠܐ<EOS> ܡܛܠ ܗܢܐ ܡܫܚܟ ܐܠܗܐ ܐܠܗܟ<EOS> ܡܫܚܐ ܕܚܕܘܬܐ ܝܬܝܪ ܡܢ ܗܿܢܘܢ ܕܐܬܡܫܚܘ<EOS>ܕܒܗܿ ܒܡܠܬܐ ܒܚܘܩܐ ܩܕܡܝܐ ܡܫܡܗ ܠܗ ܐܠܗܐܼ<EOS> ܒܗܿܘ ܕܝܢ ܕܬܪܝܼܢ ܒܫܒܛܐ ܕܡܠܟܘܬܟ ܡܝܩܪ<EOS>ܠܗ<EOS> ܘܬܘܒ ܟܕ ܢܚܿܬ ܒܗܿ ܒܡܠܬܐ ܡܢ ܒܬܪ ܚܝܠܐ ܕܐܠܗܘܬܐ ܘܡܠܟܘܬܐܼ<EOS> ܒܛܟܣܐ ܕܬܠܬܐܼ<EOS>ܕܗܼܘܐ ܡܫܝܼܚܐ ܡܚܘܐ ܥܠܘܗܝ<EOS> ܠܘ ܒܡܫܚܐ ܕܡܢ ܒܪ̈ܝܬܐ ܡܬܿܩܢ<EOS> ܐܠܐܼ ܒܗܿܘ ܡܫܝܚܐ<EOS>ܕܚܕܘܬܐ ܕܒܐܠܗܐܿ<EOS> ܕܚܘܝ ܡܝܬܪܘܬܐ ܕܡܫܝܚܘܬܗ<EOS> ܕܦܪܝܫ ܗܘܐ ܡܢ ܕܗܿܢܘܢ ܩܕܡ̈ܝܐܿ<EOS>ܕܒܐܪ̈ܙܐ ܘܒܕܡܘ̈ܬܐ ܒܓܫ̈ܡܬܐ ܡܫܝܚܝܢ ܗܘܘ<EOS> ܘܒܕܘܟܬܐ ܐܚܪܬܐ ܬܘܒ ܐܡܼܪ ܥܠܘܗܝ ܗܟܢܐ<EOS>ܕܐܡܼܪ ܡܪܝܐ ܠܡܪܝܼ ܬܒ ܠܟ ܡܢ ܝܡܝܢܝܿ<EOS> ܥܕܡܐ ܕܐܣܝܡ ܒ̈ܥܠܕܒܒܝܟ ܟܘܒܫܐ ܬܚܝܬ<EOS>ܪ̈ܓܠܝܟ<EOS> ܘܒܗܕܪ̈ܝ ܩܘܕܫܐ ܡܢ ܡܪܒܥܐܼ ܘܡܢ ܩܕܝܡ ܝܠܕܬܟ<EOS> ܐܝܡܐ ܡܪܝܐ<EOS>ܘܠܐ ܢܟܕܒܼ<EOS> ܕܐܢܬ ܗܘ ܟܘܡܪܐ ܠܥܠܡ ܒܕܡܘܼܬܗ ܕܡܠܟܝܙܕܩܿ ܗܢܐ ܕܝܢ ܡܠܟܝܙܕܩ ܕܡܚܘܝܢ<EOS>ܥܠܘܗܝ ܟܬ̈ܒܐ ܕܐܝܬܘܗܝ ܟܘܡܪܐ ܕܐܠܗܐ ܡܪܝܡܐܼ<EOS> ܠܐ ܗܘܐ ܒܡܫܚܐ ܡܒܣܿܡܐ ܡܚܙܐ ܕܡܫܝܚ<EOS>ܗܘܐ<EOS> ܐܠܐ ܐܦܠܐ ܡܢ ܡܝܒܠܢܘܬܐ ܕܓܢܣܐ ܕܡܚܝܢܐ ܠܟܗܢܘܬܐ ܕܥܒܪ̈ܝܐ ܐܝܬܘܗܝ ܗܘܐ<EOS> ܡܛܠ<EOS>ܗܢܐ ܒܕܡܘܬܗܼ ܘܠܐ ܕܗܿܢܘܢ ܕܒܦܠܐ̈ܬܐ ܘܒܛܘ̈ܦܣܐ ܐܝܬܝܗܘܢ ܗܘܘ<EOS> ܡܫ̈ܝܚܐ ܘܟܘܡܪ̈ܐ<EOS>ܡܫܬܡܗ ܦܪܘܩܢ<EOS> ܐܠܐ ܒܡܘ̈ܡܬܐ ܕܩܿܒܠ<EOS> ܡܛܠ ܗܢܐ ܐܦܠܐ ܕܐܬܡܫܚ ܦܓܪܢܐܝܬ ܡܢ ܝܗܘ̈ܕܝܐ<EOS>ܐܫܠܡܬܿ ܬܥܝܼܬܐܼ<EOS> ܐܦ ܠܐ ܕܗܘܐ ܡܢ ܫܪܒܬܐ ܕܟܗ̈ܢܐ<EOS> ܐܠܐܼ ܕܡܢܗ ܡܢ ܐܠܗܐ ܐܬܝܠܕ ܡܢ<EOS>ܩܕܡ ܒܪ̈ܝܬܐ<EOS> ܘܟܘܡܪܘܬܐ ܕܠܐ ܡܝܿܬܐ ܘܠܐ ܣܐܒܿܐ ܐܚܝܕܼ ܠܥܠܡ ܥܠܡܝܢ ܕܡܫܝܚܘܬܐ ܕܝܢ<EOS>ܪܘܚܢܝܬܐ ܘܐܠܗܝܬܐ ܩܒܿܠܼ<EOS> ܬܚܘܝܬܗܿ ܪܒܬܐ ܘܓܠܝܬܐ ܗܕܐ ܗܝ<EOS> ܕܡܢ ܟܠ ܕܗܘܘ ܒܟܠ ܕܪ̈ܝܢ<EOS>ܘܥܕܠܡܐ ܠܝܘܡܢܐܼ ܗܼܘ ܒܠܚܘܕܘܗܝ ܡܫܬܡܗ ܡܫܝܚܐܿ<EOS> ܠܘܬ ܟܠܗܘܢ ܒ̈ܢܝ ܐܢܫܐ ܕܐܝܬ ܒܟܠܗ<EOS>ܥܠܡܐ<EOS> ܘܟܠ ܐܢܫ ܣܗܿܕ ܘܡܘܕܐ ܒܗ ܒܗܢܐ ܫܡܐ<EOS> ܝܘ̈ܢܝܐܼ <EOS> ܘܥܕܡܐ ܠܗܫܐ ܟܠܗܿ ܒܪܝܬܐ ܡܢ<EOS>ܟܠ ܕܡܘܕܝܢ ܒܗ<EOS> ܡܬܝܩܪ ܐܝܟ ܡܠܟܐܼ<EOS> ܘܡܫܬܡܗ ܒܬܕܡܘܪܬܐ ܝܬܝܪ ܡܢ ܢܒ̈ܝܐ<EOS> ܘܡܫܬܒܚܿ<EOS> ܕܗܘܝܘ ܒܫܪܪܐ ܪܒ ܟܘܡܪ̈ܐ ܕܐܠܗܐ<EOS> ܘܥܡ ܗܠܝܢ ܟܠܗܝܢ ܕܐܝܬܘܗܝ ܡܠܬܐ<EOS>ܐܠܗܐ ܕܐܬܝܠܕ ܡܢ ܩܕܡ ܥ̈ܠܡܐ ܟܠܗܘܢ܇ ܘܐܝܩܪܐ ܕܣܓܕܬܐ ܐܝܬ ܠܗ ܡܢ ܠܘܬ ܐܒܘܗܝ<EOS>ܟܝܢܐܝܬ ܘܡܣܬܓܕ ܐܝܟ ܐܠܗܐܼ<EOS> ܕܒܫܪܪܐ ܐܝܬܘܗܝ ܡܢ ܗܿ، ܕܐܝܬܘܗܝ ܒܫܪܪܐ ܐܠܗܐ<EOS>ܕܡܝܬܪܐ ܕܝܢ ܡܢ ܟܠ ܡܕܡܼ<EOS> ܕܠܘ ܒܩܥܬܐ ܒܠܚܘܕ ܐܘ ܒܩܠܐ ܕܡ̈ܠܐ ܡܝܩܪܝܢ ܠܗ ܐܝܠܝܢ<EOS>ܕܡܚܒܝܢ ܠܗܼ<EOS> ܐܠܐ ܡܢ ܚܘܒܐ ܡܫܡܠܝܐ ܕܢܦܫܐ<EOS> ܘܡܝܬܪܐ ܠܢ ܣܗܕܘܬܗܼ ܐܦ ܝܬܝܪ ܡܢ<EOS>ܚ̈ܝܝܢ<EOS> ܗܠܝܢ ܕܝܢ ܟܠܗܝܼܢ<EOS> ܒܙܕܩܐ ܣܝܼܡܢ ܠܢ ܩܕܡ ܫܪܒܐ ܕܬܫܥܝܬܐܿ<EOS> ܕܠܐ ܐܢܫ ܢܣܼܒܪ<EOS>ܥܠ ܦܪܘܩܢ ܡܪܢ ܝܫܘܥ ܡܫܝܚܐ ܕܛܠܐ ܗܘ ܘܚܼܕܬ ܝܘܠܦܢܗܿ<EOS> ܡܛܠ ܕܘܒܪ̈ܐ ܕܙܒܢܐ ܕܐܢܫܘܬܐ<EOS>ܕܐܒܥܐܼ<EOS> ܕܠܐ ܗܼܘܐ ܛܠܐ ܐܘ ܢܘܟܪܝ ܝܘܠܦܢܐ ܕܕܚܠܬ ܐܠܗܐ ܕܐܟܪܙ ܦܪܘܩܢ<EOS>ܬܘܒ ܕܝܼܢ ܠܐ ܐܢܫ ܢܣܼܒܪ ܠܗ ܕܢܘܟܪܝ ܗܘ ܘܛܠܐ ܝܘܠܦܢܗܿ<EOS> ܕܐܝܟ ܕܡܢ ܚܕܬܐ ܐܬܡܠܠ ܐܘ<EOS>ܕܠܐ ܡܚܿܝܢ ܒܡܕܡ ܠܫܪܟܐ ܕܐܢܫܘܬܐ<EOS> ܢܿܐܡܪ ܩܠܝܠܼ ܐܦ ܡܛܠ ܗܕܐ<EOS> ܡܛܠ ܓܝܪ ܕܫܪܘܬܝܢ<EOS>ܕܢܚܬܿ ܡܐܬܝܬܗ ܕܦܪܘܩܢ ܡܪܢ ܝܫܘܥ ܡܫܝܚܐ ܠܟܠܗܘܢ ܒ̈ܢܝ ܐܢܫܐܼ<EOS> ܡܘܕܝܢ ܐܢܚܢܼܢ ܕܚܼܕܬ<EOS>ܗܘ ܥܡܢ<EOS> ܐܠܐ ܕܝܼܢ ܠܘ ܥܡܐ ܗܘ ܒܼܨܝܪܐ ܐܘ ܟܪܝܗܐ ܕܗܝܡܢ ܒܗ ܕܣܝܡ ܒܕܘܟ ܒܓܘܢܝܐ<EOS>ܕܐܪܥܐ<EOS> ܐܠܐ ܕܒܟܠ ܥܡܡܝܢ ܐܝܬܘܗܝ ܘܣܓܝܐܐ <EOS> ܘܕܚܿܠ ܡܢ ܐܠܗܐܿ<EOS> ܘܠܐ<EOS>ܡܬܚܒܠ ܐܘ ܡܙܕܟܐ<EOS> ܘܐܝܬܘܗܝ ܐܠܗܐ ܒܟܠ ܙܒܼܢ ܒܥܘܕܪܢܗ<EOS> ܘܗܟܢܐ ܡܢ ܫܠܝ ܠܘܬ ܟܠܢܫܼ<EOS>ܐܬܚܙܝ ܥܡܐ ܕܡܝܩܪ ܒܫܡܗ ܕܡܫܝܚܐܼ<EOS> ܒܗܕܐ ܐܦ ܚܕ ܡܢ ܢܒ̈ܝܐ ܬܼܗܪ ܒܗܼܿ<EOS> ܕܩܿܕܡ ܚܼܙܐ<EOS>ܒܥܝܢܐ ܕܪܘܚ ܩܘܕܫܐ ܡܕܡ ܕܥܬܝܕ ܗܘܐ ܠܡܗܘܐܼ ܘܗܟܢܐ ܐܡܼܪ<EOS> ܡܿܢ ܫܡܼܥ ܐܝܟ ܗܠܝܢܿ<EOS>ܘܡܿܢ ܚܼܙܐ ܐܝܟ ܗܕܐ<EOS> ܕܡܿܚܒܠܐ ܐܪܥܐ ܒܝܘܡܐ ܚܕ܇ ܘܡܬܝܠܕ ܥܡܐ ܒܫܥܬܐ ܚܕܐ<EOS> ܘܗܼܘ ܗܢܐ<EOS>ܥܠܘܗܝ ܥܠ ܫܡܐ ܐܘܕܥ ܟܕ ܐܿܡܪܼ<EOS> ܕܢܬܩܪܐ ܠܟܘܢ ܠܚ̈ܠܝ ܫܡܝܼ ܫܡܐ ܚܕܬܐ ܕܡܬܒܪܟ<EOS>ܒܐܪܥܐ<EOS> ܐܠܐ ܐܦܢ ܚ̈ܕܬܐ ܐܼܬܝܢ ܘܕܫܪܘܬܝܢ ܐܬܝܕܥ ܫܡܐ ܕܟܪ̈ܣܛܝܢܐ ܠܘܬ ܟܠܗܘܢ<EOS>ܥܡ̈ܡܐܼ<EOS> ܗܼܘ ܕܝܢ ܕܘܒܪܐ ܘܚܝܠܗ ܘܩܝܡܐ ܕܦܘܠܚܢܗܼ<EOS> ܠܐ ܗܘܐ ܕܫܪܘܬܝܢ ܐܬܓܒܠ ܡܢܢ<EOS>ܐܠܐ ܡܢ ܪܝܫ ܬܘܩܢܐ ܕܐܢܫܘܬܐܼ ܡܬܿܩܝܡ ܗܘܐ ܡܢ ܐܢܫܐ ܩܕܡ̈ܝܐ ܪ̈ܚܡܿܘܗܝ ܕܐܠܗܐܿ<EOS> ܐܝܟ<EOS>ܕܡܢ ܬܪܥܝܬܐ ܕܟܝܢܐ<EOS> ܕܐܝܟܢܐ ܕܝܼܢ ܗܫܐ ܢܚܘܐ<EOS> ܥܡܐ ܕܥܒܪ̈ܝܐܼ ܠܐ ܗܘܐ ܚܼܕܬ ܗܘ<EOS> ܐܠܐ<EOS>ܩܼܕܡܝܘܬܗܼ ܡܝܩܪܐ ܗܝ ܒܝܬ ܒܢ̈ܝ ܐܢܫܐ<EOS> ܥܡܐ ܗܘ ܓܝܪ ܝܕܝܥܐ<EOS> ܐܝܬ ܕܝܢ ܠܘܬܗ ܒܡ̈ܠܐ<EOS>ܘܒܟ̈ܬܒܐ ܬܫ̈ܥܝܬܐ ܥܠ ܐܢܫܐ ܩܕܡ̈ܝܐ<EOS> ܕܠܝܼܠܝܢ ܕܝܢ ܘܒܡܢܝܢܐ ܙܥܘܪܝܢ<EOS> ܐܠܐܼ ܕܝܢ<EOS>ܒܙܕܝܩܘܬܐ ܘܒܕܚܠܬ ܐܠܗܐ ܘܒܫܪܟܐ ܕܕܘܒܪ̈ܐ ܫܒ̈ܝܚܐܼ ܡܝܬܝܪܝܢ ܗܘܘ ܩܕܡ<EOS>ܛܘܦܢܐ<EOS> ܐܢܫ ܐܢܫ ܡܢ ܒܬܪܗܿ ܐܚܪ̈ܢܐ ܕܗܼܘܘ ܡܢ ܒ̈ܢܘܗܝ<EOS> ܕܢܘܚ ܘܡܢ ܒ̈ܢܝ ܒ̈ܢܘܗܝ<EOS>ܥܕܡܐ ܠܐܒܪܗܡ ܗܿܘ ܕܡܫܬܒܗܪܝܢ ܒܗ ܥܒܪ̈ܝܐ ܕܐܝܬܘܗܝ ܪܫܐ ܕܐܒ̈ܗܬܗܘܢܼ<EOS> ܟܠܗܘܢ ܝܢ<EOS>ܠܗܝܢ ܐܕܝܬ ܥܠܝܗܘܢ ܣܗܕܘܬܐ ܕܟܐܢܘܬܐܿ ܡܢ ܐܒܪܗܡ ܘܥܕܡܐ ܠܒܪ ܐܢܫܐ ܩܕܡܝܐܼ<EOS> ܐܢ ܐܢܫ<EOS>ܢܐܡܪ ܕܒܿܥ̈ܒܕܐ ܟܪ̈ܣܛܝܢܐ ܗܘܘܿ ܐܦܢ ܠܐ ܒܫܘܡܗܐܼ<EOS> ܡܢ ܫܪܪܐܼ ܠܐ ܢܿܦܩ<EOS> ܡܕܡ ܓܝܪ<EOS>ܕܬܒܿܥ ܡܢ ܓܒܪܐ ܟܪܣܛܝܢܐܼ ܗܼܘ ܗܢܐ ܫܒܡܐ<EOS> ܗܢܘ ܕܝܢ ܝܕܥܬܗ ܕܡܫܝܚܐܼ ܘܝܘܠܦܢܗ<EOS>ܘܢܟܦܘܬܐܼ ܘܙܕܝܩܘܬܐ<EOS> ܘܡܣܝܒܪܢܘܬܐ ܕܕܘܒܪ̈ܐ ܛܒ̈ܐܼ ܘܡܘܕܝܢܘܬܐ ܕܕܚܠܬ ܐܠܗܐ<EOS> ܕܢܘܕܐܼ<EOS>ܕܚܕ ܗܘ ܐܠܗܐ ܒܠܚܘܕܘܗܝ ܥܠ ܟܠ<EOS> ܒܗܠܝܢ ܟܠܗܝܼܢ ܠܐ ܗܘܐ ܒܼܨܝܪ ܡܢܢ ܡܬܚܦܛܝܢ ܗܘܘ<EOS>ܒܗܝܢ ܗܿܢܘܢ ܩܕܡ̈ܝܐ<EOS> ܠܝܬ ܗܘܐ ܠܗܘܢ ܓܝܪ ܒܝܛܠܼܘܬܐ ܥܠ ܓܙܘܪܬܐ ܦܓܪܢܝܬܐ ܐܝܟ ܕܐܦܠܐ<EOS>ܠܢ<EOS> ܐܦܠܐ ܥܠ ܢܘܛܪܐ ܕܫܒ̈ܐܼ ܐܝܟܢܐ ܕܐܦܠܐ ܠܢ<EOS> ܐܦܠܐ ܥܠ ܦܘܪܫܢܐ ܕܡܐ̈ܟܠܬܐ ܐܘ<EOS>ܕܐܚܪ̈ܢܝܬܐ ܕܩܕܡܐܝܬ ܡܘܫܐ ܗܼܘ ܫܿܪܝ ܒܗܝܢܿ<EOS> ܘܐܫܠܡ ܐܢܝܢ ܕܢܬܢܼܛܪܢ ܒܝܕ ܦܠܐ̈ܬܐ<EOS>ܠܗܿܢܘܢ ܕܡܢ ܒܬܪܗܿ<EOS> ܐܝܟܢܐ ܕܐܦܠܐ ܗܫܐ ܟܪ̈ܣܛܝܢܐ ܢܛܪܝܢ ܕܐܝܟ ܗܠܝܢ<EOS> ܐܠܐ ܘܐܦ<EOS>ܦܫܝܩܐܝܬ ܝܕܥܝܢ ܗܘܘ ܠܗ ܠܡܫܝܚܐ ܒܪܗ ܕܐܠܗܐܼ<EOS> ܕܗܐ ܐܬܝܕܥܬܿ ܠܗܿ ܕܐܬܚܙܝ ܠܐܒܪܗܡܿ<EOS>ܘܡܼܠܟ ܡܘ̈ܠܟܢܐ ܠܐܝܣܚܩ ܘܡܠܠ ܥܡ ܐܝܣܪܐܝܠ܇ ܘܥܡ ܡܘܫܐ ܘܥܡ ܢܒ̈ܝܐ<EOS>ܕܗܘܘܼ ܡܢ ܒܬܪܗ<EOS> ܡܢ ܗܪܟܐ ܕܝܢ ܡܫܟܚ ܐܢܬ ܠܡܕܥܼ<EOS> ܕܐܫܬܘܝܘ ܠܡܫܐ ܡܫܝܚܝܐ ܗܼܢܘܢ<EOS>ܗܿܢܘܢ ܪ̈ܚܡܿܘܗܝ ܕܐܠܗܐ ܐܝܟ ܡܠܬܐ ܕܐܡܪܐ ܡܛܠܬܗܘܢ܇ ܕܠܐ ܬܩܼܪܒܘܢ ܠܡܫ̈ܝܚܝ<EOS>ܘܠܢܒ̈ܝܝ ܠܐ ܬܿܒܐܫܘܢ<EOS> ܡܟܝܠ ܦܫܝܩܐܝܬܼ ܠܗܕܐ ܗܘ ܕܚܠܬ ܐܠܗܐ ܕܗܫܐ ܒܝܕ ܡܠܦܢܘܬܗ<EOS>ܕܡܫܝܚܐ ܐܬܟܪܙܬܿ ܠܟܠ ܥܡ̈ܡܝܢ܇ ܙܕܩܿ ܕܢܚܫܒܘ ܕܩܕܡܝܐ ܘܥܬܝܩܐܿ<EOS> ܠܟܠܗܘܢ ܗܿܢܘܢ ܐܢܫܐ<EOS>ܪ̈ܚܡܿܘܗܝ ܕܐܠܗܐ ܕܒܝܬ ܐܒܪܗܡ<EOS> ܘܐܢ ܐܡܝܪ ܡܢ ܒܬܪ ܙܒܢܐ ܣܓܝܐܐ ܥܠ ܐܒܪܗܡܿ ܕܩܒܿܠ<EOS>ܦܘܩܕܢܐ ܕܓܙܘܪܬܐܼ<EOS> ܩܕܡܝܗܼܿ ܒܗܝܡܢܘܬܐ ܗܘ ܡܣܼܗܕܐ ܥܠܘܗܝ ܕܐܙܕܕܩܿ<EOS> ܐܝܟ ܕܐܡܪܬܿ<EOS>ܥܠܘܗܝ ܡܠܬ ܐܠܗܐܿ<EOS> ܕܗܝܡܢ ܐܒܪܗܡ ܒܐܠܗܐ ܘܐܬܚܼܫܒܬܿ ܠܗ ܠܙܕܝܩܘ<EOS> ܘܟܕ ܗܟܢܐ ܐܝܬܘܗܝ<EOS>ܗܘܐ ܩܕܡ ܓܙܘܪܬܐܼ<EOS> ܐܬܐܡܪ ܠܗ ܡܢ ܐܠܗܐ ܕܐܬܚܙܝ ܠܗ ܕܗܘܝܘ ܡܫܝܚܐ ܡܠܬܗ ܕܐܠܗܐܿ<EOS> ܥܠ<EOS>ܗܿܢܘܢ ܕܒܬܪ ܙܒܢܐ ܒܕܡܘܼܬܗ ܥܬܝܕܝܢ ܗܘܘ ܠܡܙܕܕܩܘܿ<EOS> ܒܗܝܢ ܒܡ̈ܠܐ ܕܐܫܬܘܕܝ ܠܗ ܗܟܢܐ<EOS>ܕܢܬܒܪܟܢ ܒܟܼ ܟܠܗܝܢ ܫܪ̈ܒܬܐ ܕܐܪܥܐ<EOS> ܘܕܢܗܐ ܠܥܡܐ ܪܒܐ ܘܣܓܝܐܐܼ ܘܕܢܬܒܪܟܘܢ ܒܗܼ<EOS>ܟܠܗܘܢ ܥܡ̈ܡܐ ܕܐܪܥܐ<EOS> ܕܥܠܝܢ ܕܝܢ ܫܠܼܡܬܿ ܝܕܝܥܐ ܗܝܼ ܡܢ ܗܕܐ<EOS> ܒܗܝܡܢܘܬܐ ܗܘ ܓܝܪ<EOS>ܕܗܿܘ ܕܐܬܚܙܝ ܠܗ ܐܙܕܕܩ ܕܐܝܬܘܗܝ ܡܠܬܐ ܕܐܠܗܐܿ<EOS> ܘܐܪܚܩ ܡܢ ܦܬܟܪ̈ܐ ܕܐܒܗܘܗܝ<EOS> ܘܡܢ<EOS>ܕܘܒܪ̈ܐ ܩܕܡ̈ܝܐ ܕܛܥܝܘܬܐܿ<EOS> ܘܐܘܕܝ ܒܗܿܘ ܕܚܕ ܗܘ ܐܠܗܐ ܥܠ ܟܠ<EOS> ܘܒܿܥܒ̈ܕܐ ܫܒ̈ܝܚܐ<EOS>ܦܿܠܚ ܗܘܐ ܠܗܼ<EOS> ܘܠܐ ܒܢܛܘܪ̈ܬܗ ܕܢܡܘܣܐ ܕܐܬܝܗܒ ܒܝܕ ܡܘܫܐ<EOS> ܕܟܠܗܝܢ ܕܝܢ ܫܪ̈ܒܬܐ<EOS>ܕܐܪܥܐ ܘܟܠܗܘܢ ܥܡ̈ܡܐ ܒܗ ܡܬܒܪܟܝܼܢ<EOS> ܒܿܥܒ̈ܕܐ ܕܝܕܝܥܝܢ ܘܓܠܼܝܢ ܛܿܒ<EOS>ܡܢ ܡ̈ܠܐ ܐܬܝܕܥܬܿ ܗܫܐܿ<EOS> ܕܒܠܚܘܕ ܨܝܕ ܟܪ̈ܣܛܝܢܐ ܗܘ ܡܫܬܟܚ ܗܼܘ ܗܿܘ ܕܘܒܪܐ ܫܒܝܚܐ<EOS>ܡܢ ܗܫܐܼ ܡܢܐ ܗܝ ܟܠܝܿܬܐ ܕܢܘܕܐܿ<EOS> ܕܚܕ ܗܘ ܕܘܒܪܐ ܘܛܘܦܣܐ ܕܕܚܠܬ ܐܠܗܐ ܐܝܬ ܠܢ<EOS>ܕܩܿܒܠܢܢ ܡܢ ܡܫܝܚܐܿ<EOS> ܘܠܗܿܢܘܢ ܩܕܡ̈ܝܐ ܪ̈ܚܡܿܘܗܝ ܕܐܠܗܐ<EOS> ܡܟܝܠܼ ܠܐ ܚܕܬܐ ܘܢܘܟܪܝܐ<EOS>ܢܬܚܫܼܒ ܝܘܠܦܢܗ<EOS> ܐܠܐ ܐܝܢ ܙܕܩܿ ܕܢܐܡܪ ܫܪܝܪܐܝܬܼ<EOS> ܕܗܕܐ ܗܝ ܕܚܠܬ ܐܠܗܐ ܐܝܬ ܒܠܚܘܕ<EOS>ܩܕܡܝܬܐ ܘܫܪܝܪܬܐܿ<EOS> ܗܕܐ ܕܒܝܕ ܝܘܠܦܢܗ ܕܡܫܝܚܐ ܐܫܬܼܠܡܬܿ ܠܢ<EOS>ܕܚܡܫܐ ܥܠ ܙܒ̈ܢܐ ܕܐܬܚܙܝ ܒܗܘܢ ܒܝܬ ܒ̈ܢܝ ܐܢܫܐ ݂ ݂ ݂ ݂<EOS>ܡܢ ܒܬܪ ܗܐܢ ܬܘܩܢܐ ܕܘܿܠܐ ܗܘܐ ܕܢܬܣܝܡ ܩܕܡ ܬܫ̈ܥܝܬܐ ܕܥܕܬܐܼ<EOS> ܢܿܐܡܪ ܗܫܐ ܡܢ<EOS>ܡܬܚܙܝܢܘܬܗ ܕܦܪܘܩܢ ܕܒܦܓܪ<EOS> ܘܐܝܟ ܕܒܡܪܕܝܬܐ ܕܐܘܪܚܐܼ ܢܿܩܪܘܒ ܠܗܿ ܠܬܫܥܝܬܐ<EOS> ܘܢܿܩܪܐ<EOS>ܠܐܠܗܐ ܐܒܐ ܘܠܡܪܢ ܝܫܘܥ ܡܫܝܚܐ ܦܪܘܩܢ ܡܠܬܗ ܕܐܠܗܐܿ<EOS> ܕܗܘܼ ܢܗܐܘ ܠܢ ܡܥܕܪܢܐ ܠܫܪܪܐ<EOS>ܕܬܫ̈ܥܝܬܐ ܗܠܝܢ<EOS> ܐܝܬܝܗܿ ܗܘܬ ܫܢܬ ܐܪܒܥܝܢ ܘܬܪܬܝܢ ܕܡܠܟܘܬܗ ܕܐܓܘܣܛܘܣܼ<EOS> ܡܢ ܒܬܪ<EOS>ܥܣܪܝܢ ܘܬܡܢܐ ܫ̈ܢܝܢ ܕܐܫܬܡܥܒܕܬܿ ܡܨܪܝܢܿ<EOS> ܘܡܝܬܘ ܐܢܛܘܢܝܢܘܣ ܘܩܠܐܘܦܛܪܐܿ<EOS>ܘܐܣܬܝܟܬܿ ܒܚܪܬܐ ܗܿܝ ܕܡܬܐܡܪܐ ܓܢܒܪܘܬܐ ܕܒܝܬ ܦܘܛܠܡܐܘܣܿ<EOS> ܟܕ ܦܪܘܩܢ ܘܡܪܢ ܝܫܘܥ<EOS>ܡܫܝܚܐ ܐܝܟ ܢܒܝܘܬܐ ܕܗܼܘܬ ܥܠܘܗܝ ܐܬܝܠܕ ܒܝܬ ܠܚܡ ܕܝܗܘܕܐܿ<EOS> ܒܗܿܝ ܡܟܬܒܢܘܬܐ ܩܕܡܝܬܐ<EOS>ܕܗܼܘܬ ܗܝܕܝܢܿ ܒܗܓܡܘܢܘܬܗ ܕܩܝܪܝܢܘܣ ܒܣܘܪܝܐ<EOS> ܠܗܕܐ ܕܝܢ ܡܟܬܒܢܘܬܐ<EOS>ܕܗܼܘܬ ܒܫ̈ܢܝ ܩܝܪܝܢܘܣܼ<EOS> ܐܦ ܦܠܘܝܘܣ ܝܘܣܝܦܘܣ ܓܒܪܐ ܝܕܝܥܐ ܡܢ ܡܟܬ̈ܒܢܐ ܕܬܫ̈ܥܝܬܐ<EOS>ܕܗܼܘܘ ܒܝܬ ܥܒܪ̈ܝܐ ܡܼܕܟܪ ܠܗܼܿ<EOS> ܘܡܿܩܦ ܠܗܿ ܬܘܒܼ ܐܦ ܬܫܥܝܬܐ ܐܚܪܬܐ ܥܠ ܗܪܣܝܣ<EOS>ܕܓ̈ܠܝܠܝܐ ܕܝܥܬ ܒܗܿܢܘܢ ܙܒ̈ܢܐܿ<EOS> ܗܿܝ ܕܐܦ ܠܘܬܢ ܥܒܼܕ ܕܘܟܪܢܗܿ ܠܘܩܐ ܒܦܪܟܣܣ ܟܕ<EOS>ܐܿܡܪ܇ ܕܡܢ ܒܬܪܗ ܠܡ ܩܡ ܝܗܘܕܐ ܓܠܝܠܝܐ ܒܗܿܢܘܢ ܝܘ̈ܡܬܐ ܕܟܬܒܢܘܬܐܿ<EOS> ܘܐܙܼܠ ܒܬܪܗ ܡܢ<EOS>ܥܡܐܿ<EOS> ܐܦ ܗܼܘ ܐܒܼܕ ܘܐܝܠܝܢ ܕܐܛܦܝܣܘ ܠܗ ܐܬܒܕܪܘܿ<EOS> ܕܠܗܝܢ ܠܗܠܝܢ ܫܠܼܡ ܐܦ ܗܢܐ<EOS>ܓܒܪܐ ܕܩܿܕܡܢܢ ܐܡܪܢܢ ܥܠܘܗܝ<EOS> ܟܕ ܣܐܡ ܒܡ̈ܠܘܗܝܼ ܗܟܢܐ<EOS> ܩܝܪܝܢܘܣ ܠܡ ܓܒܪܐ ܡܢ ܐܝܠܝܢ<EOS>ܕܡܬܟܿܢܫܝܢ ܒܒܘܼܠܐ ܕܕܒܿܪ ܪ̈ܫܢܘܬܐ ܐܚܪ̈ܢܝܬܐ ܘܪܼܕܐ ܒܟܠܗܝܢ ܘܗܼܘܐ ܗܘܦܛܘܣ ܘܐܦ<EOS>ܒܐܚܪ̈ܢܝܬܐ ܪܒ ܗܘܐ ܒܐܝܩܿܪ̈ܐܼ<EOS> ܐܬܼܐ ܥܡ ܙܥܘܪ̈ܐ ܠܣܘܪܝܐ ܕܐܫܬܕܪ ܡܢ ܩܣܪ܇ ܕܢܗܘܐ<EOS>ܕܝܿܢܐ ܬܪܝܨܐ ܠܥܡܐ ܘܡܬܒܟܢܐ ܕܩܢ̈ܝܢܝܗܘܢ<EOS> ܘܒܬܪ ܩܠܝܠܼ ܐܡܪ<EOS> ܝܗܘܕܐ ܕܝܢ ܓܒܪܐ<EOS>ܓܘܠܘܢܝܐ ܡܢ ܡܕܝܢܬܐ ܕܫܡܗܿ ܓܐܡܠܐܼ<EOS> ܐܩܦ ܠܗ ܠܫܿܕܘܟ ܦܪܝܫܝܐܼ ܘܡܬܚܦܛ ܗܘܐ ܕܢܥܒܕ<EOS>ܡܪܕܐ ܒܥܡܐ<EOS> ܐܡܪܝܢ ܗܘܘ ܓܝܪ ܕܗܕܐ ܡܟܬܒܢܘܬܐܼ ܠܥܒܕܘܬܐ ܡܝܬܝܐ<EOS> ܘܡܒܝܐܝܢ ܗܘܘ<EOS>ܘܡܬܟܠܝܢ ܠܗ ܠܥܡܐܼ ܥܠ ܣܒܪܐ ܕܚܐܪܘܬܐ<EOS> ܘܒܪܒܐ ܕܬܪܝܢ ܕܬܫܥܝܬܐ ܕܩܪܒܐ ܕܝܗܘ̈ܕܝܐܼ<EOS>ܥܠܘܗܝ ܥܠ ܗܢܐܼ ܗܠܝܢ ܐܟܬܒ ܕܥܠ ܫ̈ܢܝ ܗܢܐ ܠܡ ܩܕܡ ܓܒܪܐ ܓܠܝܠܝܐ ܝܗܘܕܐ ܫܡܗܼ<EOS>ܘܢܓܿܕ ܗܘܐ ܠܥܡܐ ܠܡܪܘܕܘܬܐܼ<EOS> ܘܝܗܒܿ ܗܘܐ ܘܝܐ ܠܥܡܐ ܕܟܘܪܐܿ<EOS> ܕܐܢ ܡܩܿܒܠܝܢ ܥܠܝܗܘܢ<EOS>ܕܢܬܠܘܢ ܟܣܦ ܪܫܐ ܠܪ̈ܗܘܡܝܐܿ<EOS> ܘܒܬܪ ܐܠܗܐ ܕܢܗܘܘܢ ܥܠܝܗܘܢ ܡܪ̈ܝܐ<EOS>ܡܝ̈ܘܬܐ<EOS> ܗܠܝܢ ܐܡܼܪ ܝܘܣܝܦܘܣ ܒܗܿܘ ܙܒܢܐܼ ܩܒܿܠ ܗܘܐ ܡܠܟܘܐ ܥܠ ܝܗܘ̈ܕܝܐ ܗܪܘܕܣܿܪ<EOS>ܕܩܕܡܐܝܬ ܡܢ ܥܡܡܐ ܗܼܘ ܗܼܘܐ ܥܠܝܗܘܢ ܡܿܠܟܐܿ<EOS> ܘܒܗ ܐܬܚܼܬܡܬܿ ܢܒܝܘܬܐ ܕܗܼܘܬ ܒܝܕ<EOS>ܡܘܫܐ ܕܐܡܼܪܬܿ܇ ܕܠܐ ܢܥܢܼܕ ܫܒܛܐ ܡܢ ܝܗܘܕܐ ܘܡܒܕܩܢܐ ܡܢ ܒܝܬ ܪ̈ܓܠܘܗܝ ܥܕܡܐ ܕܢܐܬܐ<EOS>ܡܿܢ ܕܕܝܠܗ ܗܼܝܿ<EOS> ܘܗܼܘ ܢܗܘܐ ܣܘܟܝܐ ܕܥܡܡ̈ܐ ܕܠܐ ܫܘܠܡܐ ܕܝܢ ܐܝܬܝܗܿ ܗܘܬ ܗܕܐ<EOS>ܕܡܩܿܕܡܐ ܗܘܬ ܐܡܝܪܐܿ<EOS> ܟܡܐ ܕܡܢܗ ܡܢ ܥܡܐ ܕܝܠܗܘܢ ܫܠܝܛ ܗܘܐ ܠܗܘܢ ܕܢܗܘܘܢ ܥܠܝܗܘܢ<EOS>ܪ̈ܫܢܐܿ<EOS> ܕܫܪܝܘ ܡܢ ܡܘܫܐ ܘܥܕܡܐ ܠܡܠܟܘܬܗ ܕܐܓܘܣܛܘܣܿ<EOS> ܗܿܘ ܕܒܝܘ̈ܡܬܗ ܩܕܡܐܝܬ ܡܢ<EOS>ܥܡܡ̈ܐ ܗܪܘܕܣܿ<EOS> ܩܒܿܠ ܡܦܣܢܘܬܐ ܕܪܫܢܘܬܐ ܡܢ ܪ̈ܗܘܡܝܐ ܥܠ ܥܡܐ ܕܝܗܘ̈ܕܝܐ<EOS> ܕܐܝܟ<EOS>ܕܡܚܘܐ ܝܣܝܦܘܣܼ<EOS> ܐܕܘܡܝܐ ܗܐܘ ܓܢܣܗܼ ܡܢ ܐܒܐ<EOS> ܥܪܒܼܝܐ ܕܝܼܢ ܡܢ ܐܡܐ<EOS> ܡܢܚܘܐ ܕܝܼܢ<EOS>ܐܦ ܐܦܪܝܩܝܢܘܣ<EOS> ܗܿܘ ܕܐܦ ܗܼܘ ܠܐ ܗܘܐ ܓܒܪܐ ܫܚܝܡܐ ܐܝܬܘܗܝ ܗܘܐ ܒܝܬ ܡܟ̈ܬܒܢܐ<EOS>ܕܬܫ̈ܥܝܬܐܿ<EOS> ܐܝܟ ܕܐܡܪܝܢ ܥܠܘܗܝ ܐܝܠܝܢ ܕܫܦܝܪ ܡܦܣܝܢ ܒܗ<EOS> ܕܐܝܬ ܗܘܐ ܠܗ ܠܡ ܐܒܐ<EOS>ܠܗܪܘܕܣ ܕܫܡܗ ܐܢܛܝܦܛܪܘܣ ܒܪܗ ܕܗܪܘܣ ܡܢ ܐܫܩܠܘܢܼ<EOS> ܘܐܝܬܘܗܝ ܗܘܐܼ ܡܢ ܗܿܢܘܢ<EOS>ܕܡܫܥܒܕܝܢ ܒܝܬ ܦܬܟܪ̈ܐ ܕܐܿܦܠܘ<EOS> ܘܗܼܘ ܐܢܛܝܦܛܪܘܣ ܐܫܬܒܝ ܡܢ ܓ̈ܝܼܣܐ ܕܐܕܘ̈ܡܝܐ ܟܕ<EOS>ܛܠܝܐ ܗܘܐܼ ܘܐܝܬܘܗܝ ܗܘܐ ܥܡܗܘܢܿ<EOS> ܡܛܠ ܕܠܐ ܣܦܼܩ ܒܐܝ̈ܕܘܗܝ ܕܐܒܘܗܝ ܕܡܣܟܢܐ ܗܘܐ<EOS>ܕܢܬܠ ܘܢܦܼܪܩܝܘܝ<EOS> ܘܟܕ ܐܬܪܒܝ ܒܥܝ̈ܕܝܗܘܢ ܕܗܿܢܘܢܼ<EOS> ܠܚܪܬܐܼ ܗܼܘܬ ܠܗ<EOS>ܪܚܡܘܬܐ ܥܡ ܗܪܩܢܣ ܪܒ ܟܗ̈ܢܐ ܕܝܗ̈ܘܕܝܐ<EOS> ܒܪܗ ܕܗܢܐ ܐܢܛܝܦܛܪܘܣ ܐܝܬܘܗܝ ܗܘܐ ܗܪܘܕܣ<EOS>ܗܿܘ ܕܗܘܐ ܒܝ̈ܘܡܝ ܦܪܘܩܢ<EOS> ܟܕ ܕܝܢ ܐܬܬ ܠܗܢܐ ܕܗܟܢܐ ܗܘܿ ܡܠܟܘܬܐ ܕܝܗ̈ܘܕܝܐܼ<EOS> ܒܬܪܥܐ<EOS>ܡܟܝܠܼ ܐܝܬܘܗܝ ܗܘܐ ܣܘܟܝܐ ܕܥܡܡ̈ܐ ܐܝܟ ܕܐܡܪܬܿ ܢܒܝܘܬܐ<EOS> ܘܐܬܿܛܠܩܘ ܐܝܟ ܕܡܢ<EOS>ܝܘܡ̈ܘܗܝ ܕܗܿܘ ܐܝܠܝܢ ܕܡܢܗܘܢ ܗܘܿܝܢ ܗܘܘ ܪ̈ܫܢܐ ܘܡܕܒܪ̈ܢܐܿ<EOS> ܕܫܪܝܘ ܡܢ ܡܘܫܐ<EOS>ܒܝܘܒܠܐ<EOS> ܩܕܡ ܫܒܝܘܬܗܘܢ ܕܝܢ ܘܫܘܢܝܗܘܢ ܕܠܒܒܠܼ<EOS> ܫܪܝܘ ܕܢܿܡܠܟܘܢ ܥܠܝܗܘܢ ܩܕܡܐܝܬ<EOS>ܠܫܐܘܠܼ ܘܠܕܘܝܕ<EOS> ܩܕܡ ܡ̈ܠܟܐ ܕܝܢ ܘܪ̈ܫܝܢܐܼ<EOS> ܡܕܒܪܝܢ ܗܘܘ ܠܗܘܢ ܗܿܢܘܢ ܕܡܬܩܪܝܢ ܗܘܘ<EOS>ܕܝ̈ܢܐܿ<EOS> ܕܫܪܝܘ ܐܦ ܗܼܢܘܢ ܡܢ ܒܬܪ ܡܘܫܐ ܘܝܫܘܥ ܗܿܘ ܕܩܒܿܠ ܒܬܪܗ<EOS> ܡܢ ܒܬܪ ܕܝܢ<EOS>ܦܘܢܝܗܘܢ ܕܡ ܒܒܠܼ<EOS> ܠܐ ܓܡܼܪܬܿ ܡܢܗܘܢ ܡܕܒܪܢܘܬܐ<EOS> ܪ̈ܒܝ ܟܗ̈ܢܐ ܓܝܪ ܩܝܡܝܢ ܗܘܘ ܥܠ<EOS>ܨܒܘ̈ܬܗܘܢܼ<EOS> ܥܕܡܐ ܕܦܘܡܦܐܝܘܣ ܪܒ ܚܝܠܐ ܕܪ̈ܗܘܡܝܐ ܩܡ ܥܠܝܗܘܢܿ<EOS> ܘܐܚܼܕ ܠܐܘܪܫܠܡ<EOS>ܘܫܒܗܿ܇ ܘܣܝܒ ܒܝܬ ܩܘܕܫ̈ܝܗܘܢ<EOS> ܘܥܼܠܼ ܥܕܡܐ ܠܒܝܬ ܩܕܘܫ ܩܘ̈ܕܫܐ<EOS> ܘܠܗܿܘ ܕܒܝܘܒܠܐ ܡܢ<EOS>ܝܘ̈ܡܝ ܐܒܗ̈ܝܗܘܢ ܐܚܝܕ ܗܘܐ ܡܠܟܘܬܐ ܿ ܕܫܡܗ ܗܘܐ ܐܪܣܛܒܘܠܘܣܼ<EOS> ܟܕ ܦܟܝܪ ܫܕܪܗ<EOS>ܠܪܗܘܡܐ ܥܡ ܒܢ̈ܘܗܝܿ<EOS> ܘܐܫܼܠܡ ܪܒܘܬ ܟܗܢܘܬܐ ܠܗܪܩܢܣ ܐܚܘܝܗ ܕܗܢܐ<EOS> ܘܠܟܠܗ ܥܡܐ<EOS>ܕܝܗܘ̈ܕܝܐ ܡܢ ܗܝܕܝܼܢ<EOS> ܣܡ ܐܢܘܢ ܕܢܗܘܘܢ ܡܣܩܝܢ ܡܕܐܬܐ ܠܪ̈ܗܘܡܝܐ<EOS>ܘܬܘܒ ܐܦ ܗܪܩܢܣ ܕܒܗ ܐܬܚܿܬܡܬܿ ܡܝܒܠܢܘܬܐ ܕܪ̈ܒܝ ܟܗ̈ܢܐܼ<EOS> ܐܬܼܕܒܪ ܒܫܒܝܬܐ ܡܢ<EOS>ܦܪ̈ܬܘܝܐܿ<EOS> ܘܗܝܕܝܢ ܐܝܟ ܕܩܿܕܡܬ ܣܘܢܩܠܛܝܩܘܣ ܕܪܗܘܡܐ ܘܡܢ ܐܓܘܣܛܘܣ ܡܠܟܐ ܩܿܒܠ<EOS>ܡܠܟܘܬܐ ܥܠ ܥܡܐ ܕܝܗܘ̈ܕܝܐܿ<EOS> ܕܒܝ̈ܘܡܘܗܝ ܕܗܢܐ ܗܘܬ ܡܐܬܝܬܗ ܕܡܫܝܚܐ ܘܣܘܟܝܐ<EOS>ܕܦܘܪܩܢܐܿ<EOS> ܘܩܪܝܿܬܐ ܕܥܡ̈ܡܐ ܐܫܬܿܠܡܬܿ<EOS> ܐܝܟ ܕܐܡܝܪ ܒܢܒܝܘܬܐ<EOS>ܕܫܬܐܼ ܕܒܙܒ̈ܢܘܗܝ ܕܝܠܗ ܐܝܟ ܕܐܡܪܬܿ ܢܒܝܘܬܐ ܐܘܦܝܘ ܪ̈ܫܢܐܿ<EOS> ܗܿܢܘܢ ܕܡܢ ܩܕܝܡ ܡܢ<EOS>ܝܘܒܠܐ ܕܐܒ̈ܬܗܘܢ ܿ<EOS> ܕܡܢܗܘܢ ܗܘܿܝܢ ܗܘܘ ܡܕܒܪ̈ܢܐ ܥܠܝܗܘܢ<EOS> ܘܗܼܘܐ ܥܠܝܗܘܢ ܡܠܟܐ ܡܢ<EOS>ܥܡܡ̈ܐ ܩܕܡܐܝܬ ܗܪܘܕܣ<EOS>ܡܢ ܒܬܪ ܙܒܢܐ ܕܓܡܼܪܘ ܡܢ ܥܡܐ ܕܗܘ̈ܕܝܐ ܪ̈ܫܢܐ ܘܡܕܒܪ̈ܢܐ ܐܦ ܪܒܘܬ ܟܗܢܘܬܐ ܕܡܢ<EOS>ܝܘ̈ܡܝ ܐܒܗ̈ܬܗܘܢ ܡܩܼܝܡܐ ܗܘܬ ܒܗܿܢܘܢ ܕܡܩܿܒܠܝܢ ܗܘܘ ܠܗ ܒܝܘܒܠܐ ܒܟܠ ܕܪ̈ܝܼܢ<EOS>ܒܙܒ̈ܢܘܗܝ ܕܡܪܢܼ ܡܚܕܐ ܐܬܒܼܠܒܠܬܿ<EOS> ܘܐܝܬ ܠܟ ܣܗܕܐ ܕܠܗܝܢ ܕܫܿܘܐ ܠܡܬܗܝܡܢܘܼ<EOS>ܝܘܣܝܘܦܘܣ<EOS> ܕܡܚܘܐܼ<EOS> ܕܟܕ ܩܒܿܠ ܗܪܘܕܣ ܡܠܟܘܬܐ ܡܢ ܪ̈ܗܘܡܝܐܼ<EOS> ܠܐ ܡܟܝܠ ܡܩܼܝܡ ܗܘܐ<EOS>ܪ̈ܒܝ ܟܗ̈ܢܐ ܡܢ ܗܿܘ ܛܘܗܡܐ ܩܕܡܝܐ<EOS> ܐܠܐ ܠܐܢܫܐ ܫܚ̈ܝܡܐܼ ܗܢܐ ܐܝܩܪܐ ܝܗܿܒ ܗܘܐ<EOS>ܘܒܕܡܘܬܗ ܕܗܪܘܕܣܼ ܥܒܼܕ ܐܦ ܐܪܟܠܐܿܘܣ ܒܪܗ ܒܘܠܒܠܐ ܒܪ̈ܒܝ ܟܗ̈ܢܐ<EOS>ܘܡܢ ܒܬܪܗ ܬܘܒܼ ܪ̈ܗܘܡܝܐ ܕܢܣܒܘ ܪܫܢܘܬܐ ܕܝܗܘ̈ܕܝܐ<EOS> ܘܗܼܘ ܟܕ ܗܼܘ ܝܘܣܝܦܘܣ ܡܚܘܐܼ<EOS>ܕܐܦ ܐܣܛܠܐ ܩܕܝܫܬܐ ܕܪ̈ܒܝ ܟܗ̈ܢܐܼ<EOS> ܗܪܘܕܣ ܩܕܡܐܝܬ ܚܒܫܗܿ ܘܥܒܕܗܿ ܕܐܝܕܗܼ<EOS> ܘܠܐ ܐܦܣ<EOS>ܕܬܗܐܘ ܬܚܝܬ ܐܝ̈ܕܝܗܘܢ ܕܪ̈ܒܝ ܟܗ̈ܢܐ<EOS> ܘܐܟܘܬܗ ܥܒܼܕ ܐܦ ܐܪܟܠܐܿܘܣܼ ܘܡܢ ܒܬܪܗ<EOS>ܪ̈ܗܘܡܝܐ<EOS> ܗܠܝܢ ܐܡܝܪܢ ܠܼܢ ܠܬܚܘܝܬܐ ܕܢܒܝܘܬܐ ܐܚܪܝܬܐ ܕܫܼܠܡܬܿ܇ ܟܕ ܐܬܚܙܝ ܦܪܘܩܢ<EOS>ܡܪܢ ܝܫܘܥ ܡܫܝܚܐ<EOS> ܐܦ ܦܫܝܩܐܝܬ ܗܟܝܠ ܒܕܢܝܐܝܠ ܐܡܝܪ ܒܡܢܝܢܐ ܝܕܝܥܐ ܕܫܒ̈ܘܥܐ ܕܣܝܟܼ<EOS>ܥܕܡܐ ܠܡܕܒܪܢܐ ܡܫܝܚܐ<EOS> ܘܥܠܝܗܘܢ ܐܡܝܪ ܗܘ ܠܼܢ ܒܓܒܐ ܐܚܪܢܐ<EOS> ܕܡܢ ܒܬܪ ܕܡܫܬܿܠܡܝܼܢ<EOS>ܐܢܒܝ ܕܡܬܚܒܠܐ ܡܫܝܚܘܬܐ ܗܿܝ ܕܐܝܬ ܗܘܬ ܠܘܬ ܝܗܘ̈ܝܕܐ<EOS> ܘܗܝܼ ܗܕܐ ܦܫܝܩܐܝܬ ܒܙܒܐܢ<EOS>ܕܡܘܠܕܗ ܕܦܪܘܩܢ ܡܪܢ ܝܫܘܥ ܡܚܘܝܐܼ ܕܐܫܬܿܠܡܬܿ<EOS> ܗܠܝܢ ܒܘܠܝܬܿܐ ܢܬܢܛܪܢ ܠܩܘܝܡܐܼ<EOS>ܠܫܪܪܐ ܕܙܒ̈ܢܐ<EOS>ܕܫܒܥܐ ܥܠ ܣܦܪ ܬܘ̈ܠܕܬܗ ܕܡܫܝܚܐܿ<EOS> ܕܡܣܼܬܒܪ ܕܠܐ ܫܠܡܝܢ ܐܘܢ̈ܓܠܣܛܐ ܠܚ̈ܕܕܐ<EOS>ܡܛܠ ܕܝܢ ܕܡܬܝ ܘܠܘܩܐ ܐܘܢ̈ܓܠܣܛܐ ܡܫܚܠܦܐܝܬ ܐܫܠܡܘ ܠܢ ܬܘ̈ܠܕܬܗ ܕܡܫܝܚܐ ܘܡܣܼܬܒܪܝܢ<EOS>ܠܣ̈ܓܝܐܐ ܕܐܝܟ ܦܠܼܝܓܝܢ ܥܠ ܚ̈ܕܕܐ ܘܟܠ ܚܕ ܚܕ ܡܢ ܡܗܝ̈ܡܢܐ ܕܠܐ<EOS>ܡܦܼܣ ܒܫܪܪܗ ܕܗܢܐ ܫܡܐ ܠܫܟܚܬܐ ܕܡ̈ܠܐ ܡܬܛܝܒܼ<EOS> ܢܼܣܝܡ ܬܫܥܝܬܐ ܕܩܿܒܠܢܢ ܡܛܠ ܗܕܐܿ<EOS>ܗܿܝ ܕܒܐܓܪܬܐ ܟܬܼܒ ܠܐܪܣܛܝܕܐ ܐܦܪܝܩܝܢܘܣ ܗܿܘ ܕܩܕܡ ܩܠܝܠ ܐܘܕܥܢܢ ܥܠܘܗܝܿ<EOS> ܕܟܬܼܒ<EOS>ܬܘܒ ܐܦ ܡܛܠ ܫܠܡܘܬܐ ܕܣܦܪ ܬܘ̈ܠܕܬܐ ܕܪܫܝܡܢ ܒܐܘ̈ܢܓܠܣܛܐܿ<EOS> ܘܐܟܣ ܡܣܡ ܒܪ̈ܥܝܢܐ<EOS>ܕܗܘܼܘ ܠܣ̈ܓܝܐܐ ܡܛܠ ܗܕܐܿ<EOS> ܕܕܓܠܝܢ ܐܢܘܢ ܕܥܿܨܝܢ ܠܫܪܪܐ<EOS> ܘܬܫܥܝܬܐ ܕܩܿܒܠܼ ܗܼܘ ܣܡ<EOS>ܒܗܠܝܢ ܡ̈ܠܐ ܡܛܠ ܠܡ ܕܫܡ̈ܗܐ ܕܫܪ̈ܒܬܐ ܡܬܡܢܝܢ ܗܘܘ ܒܐܝܣܪܐܝܠ ܐܘ ܐܝܟ ܕܡܢ ܟܝܢܐ<EOS>ܐܘ ܐܝܟ ܕܡܢ ܢܡܘܣܐ ܐܝܟ ܕܡܢ ܢܡܘܣܐ ܕܝܢ ܗܿܘ ܕܡܬܝܠܕ ܠܣܝܡܬ ܒܢ̈ܝܐ ܠܐܚܐ ܕܡܝܬ ܕܠܐ<EOS>ܒܢܝܢ ܕܢܩܼܝܡ ܠܗ ܫܡܐܼ<EOS> ܡܛܠ ܓܝܪ ܕܥܕܟܝܠ ܠܐ ܐܬܝܗܒ ܗܘܐ ܣܒܪܐ ܕܩܝܼܡܝܬܐ ܕܡ̈ܝܬܐ<EOS>ܦܫܝܩܐܝܬ<EOS> ܠܡܘܠܟܢܐ ܗܿܘ ܕܥܬܝܕ ܗܘܐ ܕܢܗܘܐ ܒܩܝܼܡܬܐ ܡܝ̈ܘܬܐ ܡܿܡܪܝܢ ܗܘܘܼ<EOS> ܕܠܐ<EOS>ܢܥܢܼܕ ܫܡܗ ܕܗܿܘ ܕܡܝܬ<EOS> ܘܡܛܠ ܕܝܢ ܕܗܠܝܢ ܕܪܫܡܢܢ ܒܗܢܐ ܣܦܪ ܬܘ̈ܠܕܬܐ ܐܝܬ ܒܢ̈ܝܐ<EOS>ܕܡܢ ܐܒ̈ܗܐ ܕܟܝܢܐ ܐܬܝܒܠܘ ܘܐܝܬ ܕܐܬܝܠܕܘ ܡܢ ܐܚܪ̈ܢܐ ܘܗܼܘܘ ܕܐܚܪ̈ܢܝܼܢ<EOS> ܕܬܪ̈ܝܗܘܢ<EOS>ܗܟܝܠܼ ܗܘܼܐ ܕܘܟܪܢܐ ܕܫܡ̈ܗܐ<EOS> ܘܕܗܿܢܘܢ ܕܐܘܠܕܘ ܘܕܗܿܢܘܢ ܕܠܗܘܢ ܐܬܝܠܕܘ<EOS> ܘܡܛܠ ܗܢܐܼ<EOS>ܚܕ ܡܢ ܐܘܢ̈ܓܠܣܛܐ ܠܐ ܕܓܿܠ܇ ܕܡܢܼܐ ܠܫܪ̈ܒܬܐ ܕܟܝܢܐ ܘܕܢܡܘܣܐ<EOS> ܐܬܚܿܠܛ ܓܝܪ ܫܪ̈ܒܬܐ<EOS>ܚܐ ܒܚܕܐ ܕܫܠܝܡܘܢܼ ܘܕܢܬܢ<EOS> ܕܐܝܠܝܢ ܕܡܩܼܝܡܝܢ ܗܘܘ ܒܢ̈ܝܐ ܠܐܚ̈ܝܗܘܢ<EOS>ܕܡܿܝܬܝܢ ܗܘܘܼ<EOS> ܘܕܐܝܠܝܢ ܕܢܣܒܝܢ ܗܘܘ ܬܪ̈ܬܝܢ ܢܫ̈ܝܢ<EOS> ܘܟܐܢܐܝܬ ܗܢܼܘܢ ܗܠܝܢ<EOS>ܡܣܼܬܒܪܝܢ ܗܘܘ ܕܒܢ̈ܝܗܘܢ ܐܢܘܢ ܕܗܿܢܘܢ ܕܡܝܬܘ ܐܝܟ ܕܒܢܡܘܣܐܿ<EOS> ܘܕܒܢ̈ܝܗܘܢ ܐܢܘܢ<EOS>ܗܿܢܘܢ ܕܐܬܝܠܕܘ ܡܢܗܘܢ ܐܝܟ ܕܒܟܝܢܐ<EOS> ܐܝܟܢܐ ܬܪܬܝܗܝܢ ܗܠܝܢ ܬܫ̈ܝܥܬܐ ܕܫܪ̈ܒܬܐ ܒܫܪܪܐ<EOS>ܫܠܡܢ ܥܠ ܝܘܣܦ<EOS> ܐܦܢ ܡܫܚܠܦܐܝܬܼ ܐܠܐܼ ܚܬܝܬܐܝܬ<EOS> ܕܢܗܘܐ ܕܝܢ ܦܫܝܩ ܗܢܐ ܡܕܡ<EOS>ܕܐܡܪܢܐܼ<EOS> ܐܫܬܥܝܘܗܝ ܠܗ ܠܫܘܚܠܦܐ ܕܫܪ̈ܒܬܐ<EOS> ܡܢ ܕܘܝܕ ܒܝܕ ܫܠܝܡܘܢ ܟܕ ܡܬ̈ܡܢܝܢ<EOS>ܫܪ̈ܒܬܐ ܡܢܡ ܫܘܠܡܐܼ ܕܬܠܬܐ ܡܫܬܟܚ ܗܡܿܬܢ܇ ܕܗܼܘ ܐܘܠܕ ܠܝܥܩܘܒ ܐܒܘܗܝ ܕܝܘܣܦ<EOS> ܡܢ<EOS>ܢܬܢ ܕܝܢ ܒܪ ܕܘܝܕ ܐܝܟ ܕܡܚܘܐ ܠܘܩܐܼ<EOS> ܕܬܠܬܐ ܐܝܟ ܕܡܢ ܫܘܠܡܐ ܡܫܬܟܚܼ ܡܠܟܝ<EOS> ܝܘܣܦ<EOS>ܓܝܪ ܒܪ ܥܠܝܼ ܒܪ ܡܠܟܝ<EOS> ܢܝܫܐ ܗܟܝܠ ܣܝܡ ܠܢ ܕܢܚܘܐ ܥܠ ܝܘܣܦ܇ ܕܐܝܟܢܐ ܡܚܘܝܐ ܠܢ<EOS>ܬܫܥܬܝܐ ܕܐܝܬܝܗܘܢ ܬܪܝܗܘܢ ܐܒܗ̈ܘܗܝ ܕܡܝܒܠܝܢ ܫܪ̈ܒܬܐܿ<EOS> ܠܝܥܩܘܒ ܡܢ ܫܠܝܡܘܢ ܘܠܥܠܝ<EOS>ܡܢ ܢܬܢ܇ ܘܕܐܝܟܢܐ ܐܝܬܝܗܘܢ ܝܥܩܘܒ ܘܥܠܝ ܬܪܝܗܘܢ ܐܚ̈ܐ<EOS> ܘܩܕܡܝܗܘܢ ܐܒܗ̈ܝܗܘܢ ܡܬܢ<EOS>ܘܡܠܟܝܼ<EOS> ܢܣܒܘ ܬܪܝܗܘܢ ܠܚܕܐ ܐܢܬܬܐ ܕܫܡܗܿ ܐܿܣܬܐܼ<EOS> ܘܐܘܠܕܘ ܬܪܝܢ ܐ̈ܚܝܼܢ ܡܢ ܚܕܐ<EOS>ܐܡܐ<EOS> ܡܛܠܼ ܕܠܐ ܟܿܠܐ ܗܘܐ ܢܡܘܣܐ ܠܐܿܝܕܐ ܕܡܪܡܠܐ ܗܘܬ ܐܘ ܠܐܿܝܕܐ<EOS>ܕܡܫܬܒܩܐ ܗܿܘܬ ܡܢ ܒܥܠܗܿ ܕܬܗܘܐ ܠܐܚܪܢܐ<EOS> ܩܕܡܐܝܬ ܡܿܬܢ ܗܿܘ ܕܡܬܝܒܠܐ ܫܪܒܬܗ ܡܢ<EOS>ܫܠܝܡܘܢܼ ܐܘܠܕ ܠܝܥܩܘܒ<EOS> ܘܟܕ ܡܝܬ ܡܿܬܢ ܘܡܪܡܠܐ ܗܘܬܼ ܢܣܒܗܿ ܡܠܟܝ<EOS> ܗܿܘ ܕܡܬܝܒܠܐ<EOS>ܫܪܒܬܗ ܡܢ ܢܬܢܿ<EOS> ܕܡܢܗ ܡܢ ܫܒܛܐ ܐܝܬܘܗܝ<EOS> ܐܠܼܐ ܡܢ ܫܪܒܬܐ ܐܚܪܬܐ ܐܝܟ ܕܩ݀ܕܡܢ<EOS>ܐܡܼܪܢ<EOS> ܘܟܕ ܢܣܒܗܿ ܐܘܠܕܼ ܠܥܠܝ<EOS> ܗܟܢܐ ܕܟܕ ܡܿܦܪܫܢ ܗܠܝܢ ܬܪܬܝܗܝܢ ܫܪ̈ܒܬܐܼ<EOS>ܡܫܟܚܝܢ ܚܢܢ ܕܐܝܬܝܗܘܢ ܝܥܩܘܒ ܘܥܠܝ ܐܚ̈ܐܼ ܡܢ ܚܕܐ ܐܡܐ<EOS> ܘܝܥܩܘܒ ܟܕ ܡܝܬ ܥܠܝ ܐܚܘܗܝ<EOS>ܕܠܐ ܒ̈ܢܝܢ ܢܣܼܒ ܐܢܬܬܗܼ<EOS> ܘܐܘܠܕ ܡܢܗܿ ܠܝܘܣܦ ܬܠܝܬܝܐܿ<EOS> ܕܐܝܬܘܗܝ ܒܪܐ ܕܝܠܗ ܐܝܟ<EOS>ܕܒܟܝܢܐ<EOS> ܘܡܛܠ ܗܢܐ ܟܬܝܒܼ ܕܝܥܩܘܒ ܐܘܠܕ ܠܝܘܣܦ<EOS> ܐܝܟ ܕܒܢܡܘܣܐ ܕܝܢ ܐܝܬܘܗܝܼ ܒܪܗ<EOS>ܕܥܠܝ<EOS> ܠܗܿܘ ܗܘ ܓܝܪ ܐܩܝܡ ܙܪܥܐ ܝܥܩܘܒܼ ܡܛܠ ܕܐܚܘܗܝ ܗܘܐ<EOS> ܡܛܠܗܢܐ ܠܐ ܐܬܦܣܼܩ ܣܦܪ<EOS>ܬܘ̈ܠܕܬܗ<EOS> ܟܕ ܡܿܢܐ ܠܗ ܕܝܢ ܡܬܝ ܐܿܡܪܼ ܕܝܥܩܘܒ ܐܘܠܕ ܠܝܘܣܦ<EOS> ܠܘܩܐ ܕܝܢ ܟܕ ܚܫܿܒ ܡܢ<EOS>ܠܬܚܬ ܠܥܠ ܐܿܡܪܼ ܕܐܝܟ ܕܡܣܼܬܒܪ ܗܘܐܼ ܕܐܝܬܘܗܝ ܒܪ ܝܘܣܦܿ<EOS> ܒܪ ܥܠܖܝ ܒܪ ܡܠܟܝ<EOS> ܠܗܿܝ<EOS>ܓܝܪ ܫܪܒܬܐ ܕܐܝܟ ܕܡܢ ܢܡܘܣ ܗܝ ܘܠܘ ܐܝܟ ܕܡܢ ܟܝܢܐܼ<EOS> ܠܐ ܡܫܟܚ ܗܘܐ ܕܢܐܡܪ ܕܐܘܠܕ<EOS>ܐܠܐ ܒܗܕܐ ܕܐܝܟ ܕܒܣܝܡܬ ܒܢ̈ܝܐ ܗܘܬܼ ܫܬܼܩ ܠܗܿܝ ܕܐܘܠܕܿ<EOS> ܥܕܡܐ ܕܐܣܩܗ ܠܘܬ ܐܕܡ<EOS>ܘܐܡܼܪ ܒܪ ܐܕܡ ܒܪ ܐܠܗܐܼ ܘܣܝܟ <EOS> ܘܗܠܝܼܢ ܠܘ ܡܕܡ ܕܠܝܬ ܠܗ<EOS>ܬܚܘܝܬܐ ܐܡܼܪܢ ܐܘ ܡܼܕܡܐ ܗܘ ܕܡܿܐ<EOS> ܐܠܐ ܐܝܠܝܢ ܕܡܢ ܫܪܒܬܗ ܐܢܘܢ ܕܦܪܘܩܢ ܒܦܓܪ ܐܘ<EOS>ܝܕܘ̈ܥܘܗܝ ܐܠܦܘ ܫܚܝܡܐܝܬ<EOS> ܒܫܪܪܐ ܕܝܢ ܐܫܠܡܘ ܘܥܡ ܗܕܐܼ ܐܦ ܗܠܝܢ<EOS> ܕܐܕܘ̈ܡܝܐ ܠܢ<EOS>ܢܦܠܘ ܥܠ ܐܫܩܠܘܢ ܡܕܝܢܬܐ ܕܦܠܣܛܝܢܐܼ<EOS> ܘܫܒܘ ܡܢ ܒܝܬ ܦܬܟܪ̈ܐ ܕܐܿܦܠܘ ܕܣܝܡ ܗܘܐ ܥܠ<EOS>ܓܢܒ ܫܘܪܐܿ<EOS> ܠܐܢܛܝܦܛܪܘܣ ܒܪܗ ܕܗܪܘܕܣ ܗܘ ܕܐܝܬܘܗܝ ܗܘܐ ܥܒܼܕܐ ܒܗܿܘ ܒܝܬ ܦܬܟܪ̈ܐܿ<EOS>ܥܡ ܫܪܟܐ ܕܫܒܝܬܐ ܐܚܪܬܐ<EOS> ܘܕܒܼܪܘܗܝܼ ܘܐܙܠܘ<EOS> ܘܗܼܘ ܗܢܐ ܟܘܡܪܐܼ<EOS> ܡܛܠ ܕܠܐ ܡܿܛܐ ܗܘܐ<EOS>ܒܐܝ̈ܕܘܗܝ ܕܢܬܠ ܘܢܦܼܩܝܘܗܝ ܠܒܪܗܼ<EOS> ܐܬܪܒܝ ܗܼܘ ܐܢܛܝܦܛܪܘܣ ܒܥܝ̈ܕܝܗܘܢ ܕܐܕܘܡ̈ܝܐ<EOS>ܘܠܚܪܬܐ ܗܘܬ ܠܗ ܪܚܡܘܬܐ ܥܡ ܗܪܩܢܣ ܪܒ ܟܗ̈ܢܐ ܕܝܗ̈ܘܕܝܐܼ<EOS> ܘܗܘܐ ܐܝܙܓܕܐ ܚܠܦܘܗܝ ܠܘܬ<EOS>ܦܘܡܦܝܘܣܼ ܘܚܪܪ ܠܗ ܡܠܟܘܬܗܿ<EOS> ܕܡܬܦܣܼܩܐ ܗܘܬ ܘܡܫܬܡܕܐ ܡܢ ܐܪܣܛܒܘܠܘܣ ܐܚܘܗܝ<EOS> ܘܟܕ<EOS>ܢܨܼܚ ܒܗܠܝܼܢ ܗܼ،ܐ ܐܦܝܡܠܛܘܣ<EOS> ܗܢܘ ܕܝܼܢ ܝܨܘܦܐ ܕܦܠܣܛܝܢܐ<EOS> ܩܒܿܠ ܕܝܢ ܡܢ<EOS>ܐܢܛܝܦܛܪܘܣ ܟܕ ܐܬܼܩܛܠ ܒܢܟܠܐ ܕܚܣܡܐ ܡܛܠ ܢܨܝܚܘܬܗ ܣܓܝܐܬܐܼ ܗܪܘܕܣ ܒܪܗ<EOS> ܕܗܼܘ ܬܘܒ<EOS>ܒܪܬܐ ܒܦܘܩܕܢܐ ܕܐܢܛܘܢܝܢܘܣ ܘܕܐܓܘܣܛܘܣ ܡܠܟܐ ܘܕܣܘܢܐܩܠܛܘܣ ܗܼ،ܐ ܡܠܟܐ ܥܠ<EOS>ܝܗܘ̈ܕܝܐܿ<EOS> ܕܠܗ ܗܼܘܘ ܒܢ̈ܝܐܿ<EOS> ܗܪܘܕܣ ܪܒܝܥܝܐ ܘܗܠܝܢ ܐܚܪ̈ܢܐ ܪ̈ܫܐ ܪ̈ܒܝܥܝܐ<EOS>ܗܠܝܢ ܕܝܢ ܫܠܡܢ ܐܢܝܼܢ ܐܦ ܠܬܫܥܝܬܐ ܕܝܘ̈ܢܝܐ<EOS> ܟܬ̈ܝܒܢ ܗܘ̈ܝ<EOS>ܕܝܢ ܫܪ̈ܒܬܐ ܕܥܒܪ̈ܝܐ ܥܕܡܐ ܠܗܝܕܝܢ ܒܝܬ ܐܪܟܼܐܼ ܥܕܡܐ ܕܐܦ ܕܓܝܘܪ̈ܐܿ<EOS> ܐܝܟ ܐܚܝܘܕ<EOS>ܡܢ ܥܡܘ̈ܢܝܐ ܘܪܥܘܬ ܡܢ ܡܘܐ̈ܒܝܐܿ<EOS> ܘܚܠܘܛܐ ܕܣܠܼܩ ܥܡܗܘܢ ܡܢ ܡܨܪܝܢ<EOS> ܗܪܘܕܣ ܕܝܢ ܡܛܠ<EOS>ܕܡܕܡ ܚܘܫܒܢܐ ܠܝܬ ܗܘܐ ܠܗ ܒܛܘܗܡܐ ܕܒܝܬ ܐܝܣܪܐܝܠ ܘܟܿܘܝܐ ܗܘܬ ܠܗ ܬܐܪܬܗ ܒܡܫܟܪܘܬܐ<EOS>ܕܛܘܗܡܗܼ<EOS> ܐܘܩܕ ܟܘܠܗܿ ܡܟܬܒܢܘܬܐ ܕܫܪ̈ܒܬܐ ܕܝܗܘ̈ܕܝܐ<EOS> ܕܣܼܒܪ ܒܪܥܝܢܗܼ ܕܡܢ ܛܘܗܡܐ<EOS>ܛܒܿܐ ܢܬܚܙܐܿ<EOS> ܡܐ ܕܠܝܬ ܐܚܪܢܐܢ ܕܡܫܟܚܐ ܕܢܝܒܠ ܡܢ ܟܬܒܐ ܕܓܘܐ ܫܪܒܬܗ ܘܢܿܥܠܝܗܿ<EOS>ܥܕܡܐ ܠܪ̈ܫܝ ܐܒ̈ܗܬܐܿ<EOS> ܐܘ ܡܢ ܓܝܘܪ̈ܐ<EOS> ܐܘ ܡܢ ܚܠܘܛܐ ܕܗܼܘܐ ܒܝܢܬܗܘܢ<EOS> ܕܠܝ̈ܠܼܐ ܕܝܢ<EOS>ܡܢ ܚ̈ܦܝܛܐ ܕܒܗܘܢ<EOS> ܥܒܕܘ ܠܗܘܢ ܡܟܬܒܢܘܬܐ ܫܚܝܡܬܐ ܕܫܪ̈ܒܬܐ<EOS> ܐܘ ܡܛܠ ܕܡܬܕܟܪܝܢ ܗܘܘ<EOS>ܠܗܘܢ ܠܫܡ̈ܗܐܼ<EOS> ܐܘ ܕܟܒܪ ܐܫܬܟܚ ܨܐܕܝܗܘܢ ܗܘܘ ܗܿܢܘܢ ܕܩܿܕܡܢܢ ܐܡܪܢܢ ܥܠܝܗܘܢܿ<EOS>ܘܡܫܬܒܗܪܝܢ ܗܘܘ ܡܪ̈ܘܬܐ ܡܛܠ ܚܠܝܛܘܬܗܘܢ ܕܒܛܘܗܡܗ ܕܦܪܘܩܢܿ<EOS> ܘܐܝܬܝܗܘܢ ܗܘܘ ܡܢ ܢܨܪܬ<EOS>ܘܟܘܟܒܐ ܩܘܪܝܐ ܕܝܗܘܕܐ<EOS> ܘܟܕ ܢܦܩܘ ܠܐܪ̈ܥܬܐ ܐܚܪ̈ܢܝܬܐܼ<EOS> ܐܫܬܥܝܘ ܐܝܟ ܕܐܬܡܨܝܘ<EOS>ܒܚܝܠܐܼ ܡܢ ܣܦܪ ܝܘ̈ܡܬܐ<EOS> ܗܢܘ ܕܝܼܢ ܡܢ ܣܦܪ ܬܘ̈ܠܕܬܐ<EOS> ܐܢ ܕܝܢ ܗܟܢܐ ܘܐܢ<EOS>ܐܚܪܢܝܐܝܬܼ<EOS> ܬܫܥܝܬܐ ܕܦܫܝܩܐ ܡܢ ܗܘܐ ܐܢܫ ܐܚܪܝܢ ܕܢܫܟܚܼ ܠܝܬ ܐܝܟ<EOS>ܕܣܿܒܪ ܐܢܐ<EOS> ܘܟܠ ܕܐܝܬܘܗܝ ܦܪܘܫܐܼ ܒܗܕܐ ܢܬܚܠܦܛ ܒܚܘܦܛܢܿ<EOS> ܐܦܢ ܠܝܬ ܗܘܐ ܠܗܿ<EOS>ܣܗܕܘܬܐܿ<EOS> ܒܗܿܝ ܕܠܐ ܡܫܟܚ ܕܢܐܡܪ ܬܫܥܝܬܐ ܕܡܝܬܪܐ ܘܫܪܝܪܐ ܡܢ ܗܕܐ<EOS> ܐܘܢܓܠܝܘܢ ܕܝܢ<EOS>ܒܩܘܫܬܐܼ ܫܪܝܪ ܗܘ<EOS> ܘܒܫܘܠܡܐ ܕܝܠܗܿ ܕܗܕܐ ܐܓܪܬܐܼ ܐܘܣܦ ܗܠܝܢ<EOS> ܕܡܿܬܢ ܠܡ ܗܿܘ ܕܡܢ<EOS>ܫܠܝܡܘܢܼ ܗܼܘ ܐܘܠܕ ܠܝܥܩܘܒ<EOS> ܘܟܕ ܡܝܬ ܡܿܬܢܼ<EOS> ܡܿܠܟܝ ܗܿܘ ܕܡܢ ܢܬܢ ܐܦ ܗܼܘ ܡܢܗܿ ܡܢ<EOS>ܐܢܬܬܐܼ ܐܘܠܕ ܠܥܠܝ<EOS> ܒ̈ܢܝ ܚܕܐ ܗܟܝܠ ܐܡܐ ܐܝܬܝܗܘܢ ܗܘܘ ܐܚ̈ܐ ܥܠܝܼ ܘܝܥܩܘܒ ܥܠܝ ܕܝܢ<EOS>ܡܝܬ ܕܠܐ ܒ̈ܢܝܼܢ<EOS> ܘܝܥܩܘܒ ܐܩܝܡ ܠܗ ܙܪܥܐܼ ܕܐܘܠܕ ܠܝܘܣܦ<EOS> ܐܝܟ ܕܡܢ ܟܝܢܐܼ ܠܢܦܫܗ<EOS>ܐܝܟ ܕܡܢ ܢܡܘܣܐ ܕܝܼܢ ܠܥܠܝ<EOS> ܗܟܢܐ ܐܝܬܘܗܝ ܗܘܐ ܝܘܣܦܼ ܒܪܐ ܕܬܪ̈ܝܗܘܢ<EOS> ܗܠܝܢ ܟܠܗܝܢ<EOS>ܐܡܼܪ ܐܦܪܝܩܝܢܘܣ<EOS> ܒܗܿܝ ܕܝܢ ܕܐܬܟܬܒ ܝܘܣܦ ܒܫܪ̈ܒܬܐܼ<EOS> ܒܚܝܠܐ ܐܦ ܡܪܝܡ ܥܡܗ<EOS>ܐܬܝܕܥܬܼܿ ܕܡܢܗܿ ܗܘܐ ܕܫܪܒܬܐ<EOS> ܡܛܠ ܕܐܝܟ ܢܡܘܣܗ ܕܡܘܫܐܼ<EOS> ܠܐ ܫܠܝܛܝܢ ܗܘܘ ܕܢܚܿܠܛܘܢ<EOS>ܫܪ̈ܒܬܐ ܚܕܐ ܒܚܕܐ<EOS> ܦܩܿܕ ܓܝܪ ܕܠܚܕ ܡܢܗ ܕܥܡܐ ܘܡܢܗܿ ܕܫܪܒܬܐ ܬܗܘܐ ܡܫܬܘܬܦܐ ܐܢܬܬܐ<EOS>ܠܓܒܪܐܿ<EOS> ܕܠܐ ܬܗܘܐ ܡܬܗܼܦܟܐ ܦܨܬܐ ܕܝܿܪܬܘܬܐ ܕܛܘܦܡܐ ܡܢ ܫܪܒܬܐ ܠܫܪܒܬܐ<EOS> ܥܕܡܐ<EOS>ܠܗܪܟܐܼ ܐܦ ܗܠܝܢ ܣܦܩܢ <EOS> <EOS>ܕܬܡܢܝܐܼ ܥܠ ܢܟܠܐ ܕܩܛܠܐ ܕܐܬܢܟܠ ܗܪܘܕܣ ܥܠ ܛ̈ܠܝܐ ܕܒܝܬ ܠܚܡܿ<EOS> ܘܐܿܝܿܕܐ ܚܪܬܐ ܒܝܫܬܐ<EOS>ܗܘܼܬ ܠܗ<EOS>ܟܕ ܐܬܝܠܕ ܕܝܢ ܡܫܝܚܐ ܒܒܝܬ ܠܚܡ ܕܝܗܘܕܐ ܐܝܟ ܣܗܕܘܬܐ ܕܢܒܝܘܬܐܿ ܒܗܠܝܢ ܙܒ̈ܢܐ<EOS>ܕܩܿܕܡܢ ܐܘܕܥܢ ܥܠܝܗܘܢܼ<EOS> ܟܕ ܐܬܘ ܡ̈ܓܘܫܐ ܡܢ ܡܕܢܚܐ ܘܡܫܐܠܝܢ ܗܘܘ ܕܐܝܟܘ ܡܿܠܟܐ<EOS>ܕܐܬܝܠܕ ܠܝܗܘ̈ܕܝܐ<EOS> ܚܼܙܝܢ ܓܝܪ ܟܘܟܒܗ ܘܗܕܐ ܥܠܼܬܐ ܕܗܿܝ ܟܠܗܿ ܡܪܕܝܬܐ ܕܐܘܪܚܐ<EOS>ܕܗܘܼܬ ܠܗܘܢ ܒܚܘܦܛܐ ܣܓܝܐܐ ܕܢܐܬܘܢ ܘܢܣܓܕܘܢܼ ܠܗܿܘ ܕܐܬܝܠܕ ܐܝܟ ܕܠܐܠܗܐܼ<EOS> ܗܪܘܕܣ<EOS>ܕܝܼܢ ܠܐ ܗܘܐ ܙܥܘܪܝܐܝܬ ܐܬܙܝܥ ܒܗܕܐ ܨܒܘܬܐ<EOS> ܪܢܼܐ ܓܝܪ ܒܪܥܝܢܗܼ ܕܡܫܬܩܠܐ ܠܗܿ ܡܢܗ<EOS>ܪܫܝܢܘܬܐ<EOS> ܘܡܫܿܐܠ ܗܘܐ ܠܡ̈ܠܦܝ ܢܡܘܣܐ ܕܥܡܐܼ<EOS> ܕܐܝܟܐ ܡܣܟܝܢ ܗܘܘ ܕܡܬܝܠܕ ܡܫܝܚܐ<EOS> ܟܕ<EOS>ܕܝܢ ܝܕܥܿ ܕܐܡܪܬܿ ܢܒܝܘܬܗ ܕܡܝܟܐ ܕܒܝܬ ܠܚܡܼ<EOS> ܒܚܕ ܦܘܩܕܢܐܼ ܠܟܠܗܘܢ ܝܠܘ̈ܕܐ ܕܐܝܬ<EOS>ܒܝܬ ܠܚܡ ܘܒܟܠܗܘܢ ܬܚ̈ܘܡܝܗܿ ܡܢ ܒܪ ܬܪ̈ܬܝܢ ܫ̈ܢܝܢ ܘܠܬܚܬ ܠܕܡܼܘܬܐ ܕܙܒܢܐ ܕܐܡܪܘ<EOS>ܠܗ ܡܓܘ̈ܫܐ ܦܩܼܕ ܕܢܬܩܿܛܠܘܢ<EOS> ܘܣܼܒܪ ܒܪܥܝܢܗܼ ܕܐܦ ܝܫܘܥ ܥܡܗܘܢ ܥܡ ܗܿܢܘܢ ܛ̈ܠܝܐ<EOS>ܐܿܒܕ ܗܘܐ<EOS> ܩܕܡܼܗ ܕܝܢ ܠܢܟܠܗ ܚܙܘܐ ܕܡܠܐܟܐܿ ܕܐܠܦ ܠܐ̈ܢܝܘܫܗ ܡܕܡ ܕܥܬܝܕ ܗܘܐ<EOS>ܠܡܗܘܐܼ<EOS> ܘܫܩܠܘܗܼܝ ܘܥܪܩܘ ܠܡܨܪܝܢ<EOS> ܗܠܝܼܢ ܟܬܒܐ ܩܕܝܫܐ ܕܐܘܢܓܠܝܘܢ<EOS>ܡܠܦ<EOS> ܘܿܠܐ ܕܝܢ ܕܢܚܙܐ ܡܢܐ ܓܕܫܗ ܠܗܪܕܘܣ ܡܛܠ ܡܪܚܘܬܗ ܕܥܠ ܡܫܝܚܐ ܘܥܠ ܗܿܢܘܢ<EOS>ܛ̈ܠܝܐ ܕܒܝܬ ܠܚܡܿ<EOS> ܕܡܢ ܚܕܐ ܒܪ ܫܥܬܗ ܩܿܕܡܗ ܕܝܢܼܐ ܟܐܢܐ ܕܐܠܗܐ<EOS> ܘܟܕ ܗܼܘ ܚܝ<EOS>ܒܥܠܡܐܼ<EOS> ܡܢ ܗܪܟܐ ܩܿܕܡ ܚܘܝܗ ܡܕܡ ܕܥܬܝܕ ܕܢܣܒܘܠ ܡܢ ܒܬܪ ܕܡܫܬܪܐ ܡܢ ܥܠܡܐ<EOS>ܘܟܗܝܢܘܬܐ ܕܡܠܟܘܬܐ ܕܣܼܒܪ ܕܗܘܝܐ ܗܘܬ ܠܗܼ<EOS> ܐܫܟܚܘܗܿ ܐܒ̈ܠܐ ܣܓ̈ܝܐܐ ܕܩ̈ܛܠܐ ܕܥܒܼܕ<EOS>ܒܒܝܬܗܿ ܕܐܢܬܬܐ ܘܕܒܢ̈ܘܗܝܿ<EOS> ܘܕܫܪܟܐ ܕܐܝܠܝܢ ܕܚܒ̈ܝܒܝܢ ܗܘܘ ܘܡܝܒܪܝܢ ܒܛܘܗܡܗ<EOS> ܕܗܫܐ<EOS>ܕܝܢ ܢܚܫܘܒ ܐܢܘܢ ܠܗܠܝܼܢ ܠܐ ܡܫܟܚܝܢ ܚܢܢ<EOS> ܫܪܒܐ ܓܝܪ ܕܬܫܥܝܬܗܘܢ<EOS> ܡܪܘܚܿܐܝܬ ܐܡܝܪ<EOS>ܠܝܘܣܝܦܘܣ ܒܬܫ̈ܥܝܬܐ ܕܐܟܬܒ<EOS> ܕܥܡܗ ܥܡ ܗܿܘ ܢܟܠܐ ܕܩܛܠܐ ܕܥܒܼܕ ܥܠ ܦܪܘܩܢ ܘܥܠ ܗܿܢܘܢ<EOS>ܛ̈ܠܝܐܼ<EOS> ܩܿܕܡܬܗ ܡܚܘܬܗ ܕܐܠܗܐܼ ܘܥܕܡܐ ܠܡܘܬܐ ܪܕܦܬܗ<EOS> ܠܐ ܗܘܬ ܕܝܢ ܣܢܼܝܐ ܕܠܗܝܢ<EOS>ܠܡ̈ܠܘܗܝ ܕܡܟܬܒܢܐ ܢܫܼܡܥ ܕܐܟܬܒ ܒܗܠܝܢ ܡ̈ܠܐ ܥܠ ܚܪܬܐ ܒܝܫܬܐ ܕܡܘܬܗ<EOS> ܕܟܘܪܗܝܢܗ ܠܡ<EOS>ܕܗܪܘܕܣ ܡܐܪ ܗܘܐ ܥܠܘܗܝܼ ܝܬܝܪܐܝܬ<EOS> ܐܠܗܐܿ ܓܝܪ ܥܒܼܕ ܗܘܐ ܡܢܗ ܬܒܥܬܐ ܕܡܕܡ ܕܡܥܘܠ<EOS>ܗܘܐ<EOS> ܢܘܪܐ ܓܝܪ ܕܐܫܬܐ ܕܩܝܩܬܐ ܝܩܿܕܐ ܗܘܬ ܒܗܼ<EOS> ܕܡܢ ܠܒܪܼ ܠܐ ܡܚܘܝܐ ܗܘܬ ܝܩܕܢܗܿ<EOS>ܐܝܟ ܡܐ ܕܡܢ ܠܓܘ ܡܬܝܬܪ ܗܘܐ ܫܘܢܩܗܿ<EOS> ܘܕܢܩܿܒܠ ܡܕܡ ܡܐܟܘܠܬܐܼ ܐܦ ܠܐ<EOS>ܡܬܪܓܪܓܘ ܡܬܪܓܪܓ ܗܘܐ<EOS> ܡܛܠܼ ܕܠܐ ܡܗܠܟܐ ܗܘܬ<EOS> ܘܫܘܚܢܐ ܘܟܐܒܐ ܚܣܝܢܐ ܒܡ̈ܥܘܗܝܼ<EOS>ܘܥܘܒܝܢܐ ܪܛܝܒܐ ܒܪ̈ܓܠܘܗܝ<EOS> ܘܚܢܗ ܠܡ ܐܬܡܣܝܼ ܘܐܪܚܫ ܬܘ̈ܠܥܐ<EOS> ܘܪܘܚܐ ܟܪܝܬܐ ܕܩܝܡܐ<EOS>ܗܘܬ ܥܠܘܗܝܼ ܘܐܦ ܗܝܼ ܡܛܪܦܐ ܗܘܬ ܘܡܥܝܩܐ ܠܗܿ<EOS> ܒܪܝܚܐ ܒܝܼܫܐ ܘܣܘܩܐ ܐܟܝܦܐ ܘܐܠܝܨܐ<EOS>ܘܟܐ̈ܒܐ ܚܣ̈ܝܢܐ ܡܢ ܟܠ ܓܒ̈ܝܼܢ ܡܿܚܝܢ ܗܘܘ ܠܗ<EOS> ܘܚܝܠܐ ܕܢܣܝܒܪܼ ܠܝܬ ܗܘܐ ܒܗ <EOS><EOS> ܡܬܐܡܪ ܗܘܐ ܕܝܢ ܡܢ ܐܝܠܝܢ ܕܐܝܟ ܕܡܢ ܐܠܗܐ ܡܡܠܠܝܢ ܗܘܘ܇ ܘܡܢ ܐܝܠܝܢ ܕܡܩܿܕܡܝܢ<EOS>ܐܡܪܝܢ ܒܚܟܡܬܐ ܕܐܝܟ ܗܠܝܼܢ<EOS> ܕܡܛܠ ܩ̈ܛܠܐ ܣܓ̈ܝܐܐ ܕܪܘܫܥܐ ܕܥܒܼܕ ܗܘܐܿ<EOS> ܥܒܼܕ ܡܢܗ<EOS>ܐܠܗܐ ܬܒܥܬܐܿ ܡܢ ܡܿܠܟܐ<EOS> ܘܬܘܒܼ ܒܬܫ̈ܥܝܬܐ ܐܚܪ̈ܢܝܬܐ ܕܕܡ̈ܝܢ ܠܗܠܝܢܿ<EOS> ܐܡܼܪ ܥܠܘܗܝ<EOS>ܗܼܘ ܗܢܐ ܡܟܬܒܢܐ<EOS> ܕܟܕ ܫܩܠܗ ܟܘܪܗܢܐܼ<EOS> ܡܢ ܗܪܟܐܼ ܠܦܓܪܗ ܦܿܠܓܗ ܠܟܐ̈ܒܐ ܡܦܪ̈ܫܐ<EOS>ܐܫܬܐ ܓܝܪ ܐܝܬ ܗܘܬ ܥܠܘܗܝ ܕܫܗܝܐܼ ܘܐܟܠܢܐ ܕܠܐ ܣܟ ܒܟܠܗ ܦܓܪܗܿ<EOS> ܘܟܐܒܐ ܚܣܝܢܐ<EOS>ܒܡ̈ܥܘܗܝܿ<EOS> ܘܒܪ̈ܓܠܘܗܝ ܥܘܒܝܢܐ ܐܝܟ ܕܠܐܢܫ ܕܟܿܢܫ ܡ̈ܝܐܿ<EOS> ܘܒܚܢܗ ܡܣܝܘܬܐ ܕܡܘܠܕܐ<EOS>ܬܘ̈ܠܥܐ<EOS> ܘܬܘܒ ܟܪܝܘܬ ܪܘܚܐܿ<EOS> ܕܡܬܐܡܪܐ ܒܝܘܢܝܐ ܐܘܪܬܘܦܢܝܐ ܘܕܝܣܦܢܝܐ<EOS> ܘܐܘܠܨܢܐ<EOS>ܚܣܝܢܐܼ ܒܟܘܠܗܘܢ ܗܕܡ̈ܘܗܝ<EOS> ܕܐܝܠܝܢ ܕܡܢ ܐܠܗܐ ܡܡܠܠܝܢ ܐܡܪܝܢ ܗܘܘܼ<EOS> ܕܗܢܐ ܟܘܪܗܢܐܼ ܬܒܥܬܐ ܗܘ<EOS> ܗܼܘ ܕܝܢ ܟܕ ܡܫܬܢܩ ܗܘܐ ܒܟܠܗܘܢ ܗܠܝܢ ܟܐ̈ܒܐܼ<EOS>ܡܬܟܿܬܫ ܗܘܐ ܕܢܼܚܐܼ ܘܚܐܪ ܗܘܐ ܠܦܘܪܩܢܐ<EOS> ܘܐܣܝܘܬܐ ܠܢܦܫܗܼ ܡܬܦܪܣ ܗܘܐ<EOS> ܘܥܒܼܪ<EOS>ܝܘܪܕܢܼܢ ܘܡܬܚܫܚ ܗܘܐ ܒܗܿܝ ܚܡܝܡܬܐ ܕܐܝܬ ܒܩܠܝܪܘܐܿ<EOS> ܕܢܦܩܝܢ ܡ̈ܝܗܿ ܠܝܡܬܐ<EOS>ܕܐܣܦܠܛܣܿ<EOS> ܘܚܠܼܝܢ ܘܗܢܝܐܝܬ ܠܫܩܝܐ<EOS> ܘܫܼܦܪ ܠܗܘܢ ܠܐܣ̈ܘܬܐܼ ܕܗܪܟܐ ܢܿܣܚܘܢ ܠܟܗ<EOS>ܦܓܪܗ ܒܡܫܝܚܐ<EOS> ܘܟܕ ܛܒܼܥ ܟܠܗ ܒܡܐܢܐ ܕܡܠܼܐ ܡܫܚܐܼ<EOS> ܐܫܬܪܼܝ ܘܐܬܗܼܦܟ ܥܝ̈ܢܘܗܝ<EOS>ܘܪܗܝܒܘܬܐ ܣܓܝܐܬܐܼ ܗܼܘܬܐ ܒܥܼ̈ܒܕܘܗܝ<EOS> ܒܟܐܒܐ ܕܝܼܢ ܚܡܣܢ<EOS> ܦܠܚܼ̈ܘܗܝ ܚܡ̈ܫܝܢ<EOS>ܡܬ̈ܩܠܝܢ܇ ܘܕܗܒܐ ܣܓܝܐܐ ܠܗܓܡ̈ܘܢܐ ܘܠܪ̈ܚܿܡܘܗܝ<EOS> ܗܼܘ ܕܝܢ ܗܦܼܟ ܘܐܬܐ ܠܐܝܪܝܚܘܼ<EOS>ܘܡܬܚܡܬ ܗܘܐ ܘܡܬܡܪܡܪ ܘܡܬܠܚܡ ܥܠܘܗܝ ܥܠ ܡܘܬܐ<EOS> ܐܬܥܿܫܢ ܕܝܼܢ ܒܢܟܠܐ ܕܣܘܥܪܢܐ<EOS>ܒܝܼܫܐ<EOS> ܟܢܿܫ ܓܝܪ ܡܢ ܟܠܗܝܢ ܩܘܪ̈ܝܐ ܕܝܗܘܕܐ ܐܢܫܐ ܝܕܝ̈ܥܐ ܠܕܘܟܬܐ ܕܡܬܩܪܝܐ ܒܝܬ<EOS>ܪ̈ܗܼܛܐ ܕܪܟܫܐܼ<EOS> ܘܦܩܼܕ ܕܢܬܚܫܒܘܢ<EOS> ܩܼܪܐ ܕܝܢ ܠܫܿܠܘܡܐ ܚܬܗ ܘܠܒܥܠܗܿ ܐܠܟܣܐܼ ܘܐܼܡܪ<EOS>ܠܗܘܢ<EOS> ܝܕܥܢܐ ܕܠܝܗ̈ܘܕܝܐܼ ܥܐܕܐ ܗܿܘܐ ܠܗܘܢ ܒܡܘܬܝ<EOS> ܡܫܟܚ ܐܢܐ ܕܝܢ ܕܐܥܒܕ ܥܠܝ ܐܒܠܐ<EOS>ܒܝܕ ܐܚܪ̈ܢܐ ܘܢܗܘܐ ܥܠܝ ܒܝܬ ܒ̈ܟܐ ܕܫܒܝܚܿ<EOS> ܐܢ ܗܘ ܕܬܨܒܝܘܢ ܘܬܥܒܕܘܢ ܦܘܩܕܢܝ<EOS>ܕܠܗܠܝܢ ܐܢܫܐ ܕܚܒܝܫܝܼܢ ܡܚܕܐ ܕܡܐܬ ܐܢܐ ܐܩܝܡܘ ܥܠܝܗܘܢ ܦܠܼܚ̈ܐ ܘܩܿܛܠܘ ܐܢܘܢ<EOS>ܕܟܠܗܿ ܝܗܘܕ ܘܟܠ ܒܿܝܼ ܐܦ ܟܕ ܠܐ ܨܒܿܝܢ ܢܒܼܟܘܢ ܥܠܝ<EOS> ܘܡܢ ܒܬܪ<EOS>ܩܠܝܠܼ ܐܡܼܪ ܬܘܒ<EOS> ܕܡܬܐܠܨ ܗܘܐ ܡܛܠ ܕܠܐ ܡܫܟܚ ܗܘܐ ܠܡܩܿܒܠܘ ܡܐܟܘܠܬܐ<EOS> ܘܒܟܐܒܐ<EOS>ܚܣܝܢܐ ܕܫܥܠܐܼ ܡܬܦܿܣܩ ܗܘܐ<EOS> ܘܟܕ ܚܫ ܒܟܐ̈ܒܘܗܝܼ ܨܒܼܐ ܕܢܩܿܕܡܝܘܗܝ ܠܝܘܡ ܩܨܗ<EOS>ܘܢܣܼܒ ܠܗ ܚܙܘܪܐܼ ܘܫܼܐܠ ܣܟܝܢܐ<EOS> ܡܥܕ ܗܘܐ ܓܝܪ ܕܢܗܘܐ ܓܿܙܪ ܘܐܿܟܠ ܗܟܢܐ<EOS> ܘܡܢ<EOS>ܒܬܪܟܢ ܩܡ ܕܢܚܙܐ ܕܠܡܐ ܐܝܬ ܐܢܫ ܕܟܿܠܐ ܠܗܼ<EOS> ܘܐܪܝܡ ܝܡܝܢܗܼ ܐܝܟ ܕܢܩܛܘܠ ܢܦܫܗ<EOS> <EOS> <EOS>ܘܥܡ ܗܠܝܢ ܟܠܗܝܢ ܗܼܘ ܗܢܐ ܡܟܬܒܢܐ ܡܫܬܥܐܼ<EOS> ܕܠܚܕ ܡܢ ܒܢ̈ܘܗܝ ܩܕܡ ܩܠܝܠ ܙܒܢܐ ܕܡܐܬ<EOS>ܗܘܐܿ ܥܡ ܬܪ̈ܝܢ ܐܚܪ̈ܢܝܢ ܕܩܿܛܠ ܥܕ ܗܫܐܼ<EOS> ܐܦ ܠܗܢܐ ܕܬܠܬܐ ܩܼܛܠܼ ܘܗܝܕܝܢ ܒܟܐܒܐ<EOS>ܡܪܝܪܐ ܡܝܬ ܗܟܢܐ ܗܘܐ ܫܘܠܡܐ ܕܡܘܬܗ ܕܗܪܘܕܣ ܕܐܬܦܪܥ ܕܝܢܼܐ ܟܐܢܐܿ<EOS> ܥܠ ܕܩܿܛܠ<EOS>ܠܛ̈ܠܝܐ ܗܿܢܘܢ ܕܒܝܬ ܠܚܡ ܒܢܟܠܐ ܕܐܬܢܟܠ ܥܠ ܦܪܘܩܢܿ<EOS> ܕܡܢ ܒܬܪܟܢ ܐܬܚܙܝ ܡܠܐܟܐ<EOS>ܒܡܨܪܝܢ ܠܝܘܣܦ ܘܐܼܡܪ ܠܗܿ<EOS> ܕܢܫܩܘܠ ܠܛܠܝܐ ܘܠܐܡܗ ܘܢܐܙܠ ܠܐܪܥܐ ܕܝܗܘܕܿ<EOS> ܘܐܡܼܪ ܠܗ<EOS>ܕܡܝܬܘ ܠܗܘܢ ܗܿܢܘܢ ܕܒܿܥܝܢ ܢܦܫܗ ܕܛܠܝܐ<EOS> ܘܒܬܪ ܗܠܝܼܢ ܐܡܼܪ ܐܘܢܓܠܣܛܐ<EOS> ܕܫܼܡܥ<EOS>ܕܐܪܟܠܐܘܣ ܐܡܠܟ ܚܠܦ ܗܪܘܕܣ ܐܒܘܗܝܼ ܘܕܚܠܼ ܕܢܐܙܠ ܠܬܡܢ<EOS> ܘܚܙܐ ܒܚܠܡܐ ܕܢܐܙܠ ܠܗܼ<EOS>ܠܐܬܪܐ ܕܓܠܝܠܐ<EOS> ܘܥܠ ܡܠܟܘܬܗ ܕܝܢ ܕܐܪܟܠܐܘܣ ܕܒܬܪ ܗܪܘܕܣܼ<EOS> ܫܿܠܡ ܗܢܐ ܡܟܬܒܢܐ<EOS>ܕܩܿܕܡܢ ܐܼܡܪܢ ܥܠܘܗܝ<EOS> ܕܐܝܟܢܐ ܡܢ ܕܝܬܩܐ ܕܗܪܘܕܣ ܐܒܘܗܝ ܘܡܢ ܦܘܩ̈ܕܢܐ ܕܐܓܘܣܛܘܣ<EOS>ܩܣܪ ܩܒܿܠ ܡܠܟܘܬܐ ܥܠ ܝܗ̈ܘܕܝܐܿ<EOS> ܘܕܐܝܟܢܐ ܡܢ ܒܬܪ ܕܡܿܠܝ ܥܣܪ ܫܢ̈ܝܢ ܢܦܼܠ ܡܢ<EOS>ܡܠܟܘܬܗܿ<EOS> ܘܡܕܒܪܝܢ ܗܘܘ ܐܚ̈ܘܗܝ ܛܼܛܪܪܟܘܬܐ<EOS> ܗܢܘ ܕܝܼܢ ܚܕܐ ܡܢ ܐܪܒܥ<EOS>ܡܢ̈ܘܢ ܕܐܪܥܐ ܕܐܝܣܪܐܝܠ<EOS> ܦܝܠܝܦܘܣ ܘܗܪܘܕܣ ܛܠܝܐ ܘܠܘܣܢܝܐ<EOS>ܕܬܫܥܐܼ ܥܠ ܙܒܢ̈ܘܗܝ ܕܦܝܠܛܘܣ<EOS> <EOS>ܘܗܼܘ ܬܘܒ ܟܕ ܗܼܘ ܝܘܣܝܦܘܣ ܐܡܼܪ ܒܬܫܥܝܬܗܼ<EOS> ܕܒܫܢܬ ܬܪ̈ܬܥܣܪܐ ܕܛܒܪܝܘܣ ܩܣܪ ܗܼܘ<EOS>ܓܝܪ ܩܒܿܠ ܪܫܢܘܬܐ ܘܟܠܗܿ ܡܠܟܘܬܐ ܡܢ ܒܬܪ ܚܡ̈ܫܝܢ ܘܫܒܥ ܫ̈ܢܝܢ ܕܡܕܒܪܢܘܬܗ ܘܐܘܚܕܢܗ<EOS>ܕܐܓܘܣܛܘܣܼ<EOS> ܕܦܢܛܝܘܣ ܠܡ ܦܝܠܛܘܣ ܩܒܿܠ ܪܫܢܘܬܐ ܥܠ ܐܪܥܐ ܕܝܗܘܕܼ<EOS> ܘܬܡܢ ܩܘܝ ܥܣܪ<EOS>ܫ̈ܢܝܼܢ ܥܕܡܐ ܕܡܝܬ ܛܒܪܝܘܣ<EOS> ܡܕܝܢ ܦܫܝܩܐܝܬ ܐܬܟܘܢܬܿ ܛܥܝܘܬܐ ܕܓܒܠܘ ܗܿܢܘܢ ܕܥܒܕܘ<EOS>ܗܘܡܢܡܛܐ ܥܠ ܦܪܘܩܢ ܒܓܕܠܘܬܐܿ<EOS> ܕܡܢ ܩܕܡ ܐܬܡܠܝ ܐܫܠܡܘ ܐܢܘܢܿ<EOS> ܕܩܡܝܬ ܗܼܘ ܙܒܢܐ<EOS>ܕܐܟܬܒܘ ܗܿܢܘܢ ܕܓܒܠܘܗܿ ܠܛܥܝܘܬܐ ܗܼܘ ܡܟܿܣ ܠܗܿ ܠܕܓܠܘܬܗܘܢܿ<EOS> ܕܒܫܢܬ ܐܪܒܥ ܕܗܘܦܛܝܐ<EOS>ܕܛܝܒܪܝܘܣ ܕܗܼܘܬ ܒܫܢܬ ܫܒܥ ܕܡܠܟܘܬܗܿ<EOS> ܐܟܬܒ ܕܗܼܘܐ ܚܫܗ ܕܦܪܘܩܢ<EOS> ܒܗܿܘ ܡܕܡ ܕܐܡܪܚܘ<EOS>ܘܟܬܒܘ<EOS> ܕܒܗܢܐ ܙܒܢܐܼ ܕܐܦܠܐ ܡܕܪܟ ܕܪܟ ܗܘܐ ܦܝܠܛܘܣ ܒܝܗܘܕܐ<EOS> ܐܢ<EOS>ܘܿܠܐ ܕܢܿܫܪ ܣܗܕܘܬܗ ܕܝܘܣܝܦܘܣ ܕܐܟܬܒ ܗܟܢܐ ܐܝܟ ܕܩܿܕܡܢ ܬܢܝܿܢ<EOS> ܕܒܫܢܬ ܬܪ̈ܬܥܣܪܐ<EOS>ܕܡܠܟܘܬܗ ܕܛܝܒܪܝܘܣ ܗܼܘܐ ܐܦܛܪܘܦܐ ܥܠ ܝܗܘܕ ܦܝܠܛܘܣ<EOS> ܒܦܘܩܕܢܗ ܕܛܝܒܪܝܘܣ<EOS> ܘܒܫ̈ܢܝ<EOS>ܗܠܝܢ ܐܝܟ ܕܐܡܼܪ ܐܘܢܓܠܣܛܐ ܒܫܢܬ ܚܫܥܣܪ̈ܐ ܕܛܝܒܪܝܘܣ ܩܣܪ ܒܗܓܡܢܘܬܐ ܕܚܕܐ ܡܢ<EOS>ܐܪܒܥ ܕܐܝܣܪܝܠ ܕܦܢܛܝܘܣ ܦܝܠܛܘܣ ܘܟܕ ܪ̈ܫܐ ܪ̈ܒܝܥܝܐ ܫܪܟܐ ܕܝܗܘܕ ܡܕܒܪܝܢ ܗܘܘ<EOS>ܗܪܘܕܣ ܘܠܘܣܢܝܐ ܘܦܝܠܝܦܘܣܼ<EOS> ܦܪܘܩܢ ܘܡܪܢ ܝܫܘܥ ܡܫܝܚܗ ܕܐܠܗܐ ܫܪܝ ܗܘܐ ܕܢܗܘܐ ܐܝܟ<EOS>ܒܪ ܫ̈ܢܝܢ ܬܠܬܝܼܢ<EOS> ܘܐܬܼܐ ܠܡܥܡܘܕܝܬܗ ܕܝܘܚܢܢ<EOS> ܘܡܢ ܗܝܕܝܼܢ ܫܪܝ ܒܟܪܘܙܘܬܐ ܕܣܒܪܬܐ<EOS>ܕܥܣܪܐ ܥܠ ܪ̈ܒܝ ܟܗ̈ܢܐ ܕܝܗܘ̈ܕܝܐܿ<EOS> ܕܒܝܘܡ̈ܬܗܘܢ ܐܠܦ ܡܪܢ<EOS>ܐܡܼܪ ܕܝܢ ܟܬܒܐ ܩܕܝܫܐ ܥܠ ܦܪܘܩܼܢ<EOS> ܕܟܠܗ ܙܒܢܐ ܕܡܠܦܢܘܬܗ ܐܫܿܬܠܡܼ ܒܪܒܘܬ ܟܗܢܘܬܐ<EOS>ܕܚܿܢܢ ܘܕܩܝܦܐ<EOS> ܗܢܘ ܕܝܼܢ ܒܫ̈ܢܝܐ ܕܐܝܬ ܡܢ ܪܒܘܬ ܟܗܢܘܬܗ ܕܚܿܢܢ ܘܥܕܡܐ ܠܫܘܪܝ ܪܒܘܬ<EOS>ܟܗܢܘܬܐ ܕܩܝܦܐ<EOS> ܕܙܒܢܐ ܕܒܡܨܥܬܐܼ ܐܦܠܐ ܐܪܒܥ ܫܢ̈ܝܢ ܗܿܘܐ<EOS> ܡܛܠ ܓܝܪ ܕܐܣܼܬܬܪܘ ܗܘܘ<EOS>ܠܗܘܢ ܕܘܒܪ̈ܘܗܝ ܕܢܡܘܣܐܼ<EOS> ܡܢ ܗܝܕܝܼܢ ܐܫܬܪܝܬܿ ܗܘܬ ܠܗܿ ܗܿܝ<EOS>ܕܒܟܠܗܘܢ ܝܘܡ̈ܬܗ<EOS> ܐܝܟ ܕܡܢ ܝܘܒܠܐ ܕܐܒܗ̈ܬܐ ܡܙܕܩܐ ܗܘܬ ܠܗ ܬܫܡܫܬܐ ܠܪܒ ܟܗ̈ܢܐ<EOS> ܘܡܢ<EOS>ܗܓܡ̈ܘܢܐ ܕܪ̈ܗܘܡܝܐ ܡܩܒܠܝܢ ܗܘܿܘ ܒܙܒܢ ܙܒܢ ܦܘܩܕܢܐ ܕܪܒܘܬ ܟܗܢܘܬܐܼ<EOS> ܘܠܐ ܡܿܩܘܝܢ<EOS>ܗܘܿܘ ܒܙܒܢ ܙܒܢ ܦܘܩܕܢܐ ܕܪܒܘܬ ܟܗܢܘܬܐܼ<EOS> ܘܠܐ ܡܿܩܘܝܢ ܗܘܘ ܒܗܿ ܝܬܝܪ ܡܢ ܚܕܐ ܫܢܬܐ<EOS>ܡܫܬܥܐ ܕܝܢ ܗܼܘ ܝܘܣܝܦܘܣ<EOS> ܕܒܬܪ ܚܿܢܼܢ ܐܪܒܥܐ ܗܼܘܘ ܪ̈ܒܝ ܟܿܗ̈ܢܐ ܥܕܡܐ ܠܩܝܦܐ<EOS> ܕܒܗ<EOS>ܒܟܬܒܐ ܕܬܫܥܝܬܗ ܐܿܡܪܼ ܗܟܢܐ<EOS> ܕܘܠܪܝܘܣ ܓܪܐܢܛܣ ܐܦܩ ܠܚܿܢܢ ܡܢ ܪܒܘܬ ܟܗܢܘܬܐܼ<EOS>ܘܐܩܝܡ ܒܬܪܗ ܪܒ ܟܗ̈ܢܐܼ ܠܐܝܫܡܥܐܝܠ ܒܪ ܦܒܿܝ<EOS> ܘܡܢ ܒܬܪ ܩܠܝܠ ܙܒܢܐ ܐܦܩ ܐܦ ܠܗܢܐܼ<EOS>ܘܐܩܝܡ ܠܐܠܝܥܙܪ ܒܪܗ ܕܚܿܢܢ ܪܒ ܟܗ̈ܢܐ<EOS> ܘܟܕ ܕܝܢ ܗܘܼܐ ܐܦ ܗܢܐ ܡܠܐ ܫܢܬܐܼ<EOS> ܐܦܩܗܼ<EOS>ܘܐܩܝܡ ܠܫܡܥܘܢ ܒܪ ܩܕܡܝܬܘ<EOS> ܘܟܕ ܡܠܝ ܐܦ ܗܢܐ ܫܢܬܗܼ<EOS> ܩܒܿܠ ܒܬܪܗ ܝܘܣܝܦܘܣ ܕܗܼܘ<EOS>ܩܝܦܐ<EOS> ܡܟܝܠ ܟܘܠܗ ܙܒܢܐ ܕܡܠܦܢܘܬܗ ܕܦܪܘܩܢ ܐܦܠܐ ܐܪܒܥ ܫ̈ܢܝܢ ܡܡܿܠܐܿ<EOS> ܕܐܪܒܥܐ ܪ̈ܒܝ<EOS>ܟܗ̈ܢܐ ܐܪܒܥ ܫ̈ܢܝܢ ܡܿܠܝܘ ܡܢ ܚܿܢܢ ܘܥܕܡܐ ܕܩܡ ܩܝܦܐܿ<EOS> ܟܠ ܚܕ ܡܢܗܘܢ ܫܢܬܗ<EOS> ܥܠ<EOS>ܩܝܦܐ ܕܝܢ ܪܒ ܟܗ̈ܢܐ ܡܚܘܐ ܥܠܘܗܝ ܒܟܬܒܐ ܕܐܘܢܓܠܝܘܢܼ<EOS> ܕܒܗܿܝ ܫܢܬܐ ܕܚܫ ܒܗܿ ܦܪܘܩܢ<EOS>ܐܝܬܘܗܝ ܗܘܐ ܪܒ ܟܗ̈ܢܐܿ<EOS> ܕܡܢܗ ܡܬܝܕܥ ܙܒܢܐ ܕܡܠܦܢܘܬܗ ܕܦܪܘܩܢ ܕܗܘܼܐ ܐܝܟ ܕܩܿܕܡܢ<EOS>ܐܡܼܪܢ<EOS> ܐܠܐ ܕܝܢ ܦܪܘܩܢ ܘܡܪܢ ܡܢ ܒܬܪ ܩܠܝܠ ܙܒܢܐ ܕܫܘܪܝܐ ܕܟܪܘܙܘܬܗܼ ܩܼܪܐ ܠܬܪܥܣܪ<EOS>ܫ̈ܠܝܚܐܿ<EOS> ܕܠܗܘܢ ܒܠܚܘܕܝܗܘܢ ܝܬܝܪ ܡܢ ܟܘܠܗܘܢ ܬܠܡ̈ܝܕܘܗܝ ܐܚܪ̈ܢܐܿ<EOS>ܐܝܟ ܕܒܐܝܩܪܐ ܡܝܬܪܐ ܫܿܡܗ ܐܢܘܢ ܫ̈ܠܝܚܐ<EOS> ܘܬܘܒ ܕܝܢ ܒܬܪܟܢ ܚܘܝܼ ܫܒܥܝܢ ܐܚܪ̈ܢܝܢ<EOS>ܕܐܦ ܠܗܘܢ ܫܕܪ ܐܢܘܢ ܬܪ̈ܝܢ ܬܪ̈ܝܢ ܩܕܡ ܐ̈ܦܘܗܝܿ<EOS> ܠܟܠ ܐܬܪ ܘܡܕܝܢܐ ܕܥܬܝܕ ܗܘܐ<EOS>ܠܡܐܙܠ<EOS> <EOS>ܕܚܕܥܣܪܼ ܥܠ ܣܗ̈ܕܘܬܐ ܕܐܡܝܪܢ ܥܠ ܝܘܚܢܢ ܡܥܡܕܢܐܼ ܘܥܠ ܡܫܝܚܐ<EOS>ܡܢ ܒܬܪ ܩܠܝܠ ܙܒܢܐܼ ܦܣܼܩ ܪܫܗ ܕܝܘܚܢܢ ܡܥܡܕܢܐ ܗܪܕܘܣ ܪܒܝܥܝܐ<EOS> ܡܼܕܟܪ ܡܛܠ ܗܕܐܼ<EOS>ܟܬܒܐ ܩܕܝܫܐ ܕܐܘܢܓܠܝܘܢ<EOS> ܡܫܬܥܐ ܕܝܢ ܐܦ ܝܘܣܝܦܘܣ ܘܒܫܡܗܿ ܡܼܕܟܪ ܠܗܿ ܠܗܪܘܕܝܐܿ<EOS>ܘܕܐܢܬܬ ܐܚܘܗܝ ܗܘܬ ܘܢܣܒܗܿ ܗܪܕܘܣ ܠܗ ܐܢܬܬܐܿ<EOS> ܘܛܠܼܡ ܠܗܿܝ ܩܕܡܝܬܐ ܕܢܣܼܒ ܗܘܐ ܐܝܟ<EOS>ܕܒܢܡܘܣܐ<EOS> ܐܝܬܝܗܿ ܗܘܬ ܕܝܼܢ ܒܪܬܗ ܕܐܪܐܛܐ ܡܠܟܐ ܕܦܼܛܪ̈ܝܐ<EOS> ܠܗܪܘܕܝܐ ܕܝܼܢ ܦܪܫܗܿ<EOS>ܡܢ ܒܥܠܗܿ ܟܕ ܗܼܘ ܚܝܿ<EOS> ܕܡܛܠܬܗܿ ܩܼܛܠ ܐܦ ܠܝܘܚܢܢ<EOS> ܘܗܼܘܐ ܠܗ ܩܪܒܐ ܥܡ ܐܪܐܛܐܼ ܡܛܠ<EOS>ܕܐܬܛܫܝܬܿ ܗܘܬ ܒܪܬܗܿ<EOS> ܕܒܗ ܒܗܢܐ ܩܪܒܐ ܟܕ ܗܘܐ ܬܟܬܘܫܐ ܐܒܼܕ ܟܠܗ ܚܝܠܗ ܕܗܪܘܕܣ<EOS>ܘܗܠܝܢ ܓܕܫܝܗܝܼ ܡܛܠ ܢܟܠܐ ܕܒܝܫܬܐ ܕܥܒܼܕ ܠܝܘܚܢܢ<EOS> ܕܗܼܘ ܬܘܒ ܝܘܣܝܦܘܣܼ<EOS> ܝܬܝܪ ܡܢ<EOS>ܐܢܫܐ ܡܝܬܪܐ ܙܕܝܩܐ ܘܡܥܡܕܢܐ ܡܘܕܐ ܕܐܝܬܘܗܝ ܗܘܐ ܝܘܚܢܢ ܒܐܝܠܝܢ ܕܣܼܗܕ ܡܛܠܬܗܿ<EOS> ܐܝܟ<EOS>ܡܐ ܕܟܬܝܒ ܥܠܘܗܝ ܒܐܘܢܓܠܝܘܢ ܩܕܝܫܐ<EOS> ܡܫܬܥܐ ܕܝܢ ܐܦ ܥܠ ܗܪܘܕܣܼ<EOS>ܕܢܦܼܠ ܡܢ ܡܠܟܘܬܗ ܡܛܠܬܗܿ ܕܗܪܘܕܝܐܿ<EOS> ܕܥܡܗܿ ܐܬܪܕܦ ܘܐܫܬܕܝ ܠܒܪ ܡܢ ܬܚܘܡܐ<EOS>ܠܐܟܣܘܪܝܐܿ<EOS> ܕܢܥܼܡܪ ܒܒܝܐܢܢܐ ܡܕܝܢܬܐ ܕܓ̈ܠܼܝܐ<EOS> ܘܗܼܢܝܢ ܗܠܝܢ ܟܬܝܒܢ ܠܗ ܠܝܘܣܝܦܘܣ<EOS>ܥܠ ܘܚܢܼܢ ܗܟܢܐ<EOS> ܕܠܐܢ̈ܫܝܢ ܠܡ ܡܢ ܝܗ̈ܘܕܝܐ ܡܣܼܬܒܪ ܗܘܐܼ ܕܐܝܟ ܕܡܢ ܐܠܗܐܼ ܐܒܼܕ<EOS>ܚܝܠܗ ܕܗܪܘܕܣܿ<EOS> ܘܟܐܢܐܝܬ ܡܬܬܒܥܐ ܗܘܬ ܡܢܗ ܬܒܥܬܗ ܕܝܘܚܢܢܿ<EOS> ܗܿܘ ܕܡܬܩܪܐ ܗܘܐ<EOS>ܡܥܡܕܢܐ<EOS> ܗܪܘܕܣ ܓܝܪ ܩܛܠܗ ܠܗܢܐ ܝܘܚܢܢ ܕܐܝܬܘܗܝ ܗܘܐ ܓܒܪܐ ܛܒܐܿ<EOS> ܘܡܿܦܩܕ ܗܐܘ<EOS>ܠܝܗܘ̈ܕܝܐ ܦܘܠܚܢܐ ܓܒܝܐ ܘܟܐܢܘܬܐ ܕܠܘܬ ܚ̈ܕܕܐ<EOS> ܘܟܕ ܦܠܚܝܢ ܕܚܠܬ ܐܠܗܐ ܢܣܬܿܟܠܘܢ<EOS>ܒܡܥܡܘܕܝܬܗ<EOS> ܗܟܢܐ ܗܘ ܓܝܪ ܡܬܚܙܝܐ ܗܘܬ ܕܡܩܿܒܠܐ ܗܘܬ ܥܠܘܗܝ ܡܥܡܘܕܝܬܐܼ<EOS> ܠܘ<EOS>ܒܡܫܬܐܠܢܘܬܐ ܕܣܿܟܠܘܬܐ ܕܡܢ ܡܕܡ ܡܕܡܿ ܐܠܐܼ ܒܝܕ ܕܟܝܘܬܐ ܕܦܓܪܐܿ<EOS> ܟܕ ܡܬܕܟܝܐ ܢܦܫܐ<EOS>ܩܕܡܐܝܬ ܒܙܕܝܩܘܬܐ ܘܒܐܚܪ̈ܢܝܬܐ ܕܪ̈ܒܝܢ ܥܡܗܿ<EOS> ܐܦ ܐܬܥܠܝܘ ܕܝܢ ܝܬܝܪܐܝܬ ܒܫܡܥܐ<EOS>ܕܡ̈ܠܘܗܝ<EOS> ܕܚܠ ܕܝܢ ܗܪܘܕܣ ܒܗܕܐ ܟܠܗܿ ܡܦܝܣܢܘܬܗ ܕܠܘܬ ܒ̈ܢܝ ܐܢܫܐܼ ܕܠܡܐ ܬܐܬܐ<EOS>ܨܒܘܬܐ ܠܡܪܕܐ<EOS> ܡܬܚܙܝܢ ܗܘܘ ܓܝܪ ܕܟܠ ܡܕܡܼ ܡܢ ܡܠܼܟܐ ܕܗܿܘ ܣܥܪܝܢ ܗܘܘ<EOS> ܘܐܬܿܚܫܒ<EOS>ܒܪܥܝܢܗܼ<EOS> ܕܣܿܓܝ ܡܝܬܪܐ ܕܢܩܿܕܡ ܢܬܩܛܠ ܩܕܡ ܕܢܗܘܐ ܒܐܝܕܗ ܫܘܚܠܦܐܿ<EOS> ܐܘ ܕܡܢ ܒܬܪ<EOS>ܕܗܘܝܐ ܡܬܗܼܦܟܢܘܬܐ ܢܦܠ ܒܬܘܬ ܢܦܫܐ<EOS> ܘܐܝܟ ܕܡܢ ܗܕܐ ܡܣܼܒܪܢܘܬܗ<EOS>ܕܗܪܘܕܣܼ<EOS> ܟܕ ܦܟܝܪ ܐܫܬܕܪ ܠܒܝܬ ܐܣܝܪ̈ܐ ܕܡܬܩܪܐ ܡܟܪܘܢܛܐܼ ܘܬܡܢ ܐܬܩܛܠ<EOS> ܗܠܝܢ ܐܡܼܪ<EOS>ܥܠ ܝܘܚܢܢ<EOS> ܡܼܕܟܪ ܕܝܢ ܐܦ ܥܠ ܦܪܘܩܢ ܒܗ ܒܗܢܐ ܟܬܒܐ ܕܬܫܥܝܬܗܼ ܗܟܢܐ<EOS> ܗܘܐ ܠܡ ܒܗܢܐ<EOS>ܙܒܢܐܼ<EOS> ܓܒܪܐ ܠܡ ܚܕ ܚܟܝܡܐܿ ܕܫܡܗܼ ܝܫܘܥ<EOS> ܐܢ ܘܿܠܐ ܠܢ ܕܓܒܪܐ ܢܩܪܝܘܗܝ<EOS> ܐܝܬܘܗܝ<EOS>ܗܘܐ ܓܝܪ ܣܥܘܪܐ ܕܥܿܒ̈ܕܐ ܫܒ̈ܝܚܐܼ ܘܡܠܦܢܐ ܕܒ̈ܢܝ ܐܢܫܐܿ<EOS> ܗܿܢܘܢ ܕܒܪܓܬܐ ܡܩܿܒܠܝܢ<EOS>ܠܗ ܠܫܪܪܐ<EOS> ܘܠܣ̈ܓܝܐܐ ܡܢ ܝܗ̈ܘܕܝܐܿ ܘܠܣ̈ܓܝܐܐ ܕܝܢ ܐܦ ܡܢ ܥܡ̈ܡܐܼ ܬܠܡܕ ܗܘܐ<EOS>ܡܫܝܚܐܿ ܕܝܢ ܐܝܬܘܗܝ ܗܢܐ<EOS> ܘܠܗ ܐܝܟ ܕܡܢ ܣܗܕܘܬܐ ܕܐܢܫܐ ܪ̈ܫܘܗܝ ܕܥܡܢܼ<EOS> ܝܗܒܗ<EOS>ܦܝܠܛܘܣ ܠܡܣܡ ܒܪܫܐ ܕܨܠܝܒܐ<EOS> ܘܗܿܢܘܢ ܕܐܚܒܘܗܝܼ ܠܐ ܫܠܝܘ ܡܢ ܚܘܒܗ<EOS> ܐܬܚܙܝ ܠܗܘܢ ܓܝܪ<EOS>ܡܢ ܒܬܪ ܬܠܬܐ ܝܘܡ̈ܝܢ ܬܘܒ ܟܕ ܚܝܿ<EOS> ܕܢܒ̈ܝܐ ܕܐܠܗܐ ܗܠܝܢ ܘܪܒܘ ܐܝܟ ܗܠܝܢ ܐܡܪܘ<EOS>ܥܠܘܗܝ ܬܡܝ̈ܗܬܐܿ<EOS> ܘܥܕܡܐ ܠܝܘܡܢܐ ܠܐ ܡܓܪܕܐ ܥܡܐ ܕܟܪ̈ܣܛܝܢܐ ܕܡܢܗ ܡܫܬܡܗ ܗܠܝܢ ܗܿܘ<EOS>ܕܐܝܬܘܗܝ ܡܟܬܒܢܐ ܡܢܗܘܢ ܡܢ ܥܒܪ̈ܝܐ ܕܡܢ ܩܕܝܡ ܣܝܡܢ ܠܗ ܒܟ̈ܬܒܘܗܝ<EOS>ܥܠ ܝܘܚܢܢ ܡܥܡܕܢܐ ܘܥܠ ܦܪܘܩܼܢ<EOS> ܐܿܝܢܐ ܗܟܝܠ ܒܝܬ ܓܘܣܐ ܐܫܬܼܒܩܿ ܠܗܘܢ ܕܗܐ ܐܬܟܘܢܘ<EOS>ܠܗܘܢ ܘܐܬܚܡܨܘܿ<EOS> ܗܿܢܘܢ ܕܠܘܩܒܠ ܢܦܫܗܘܢ ܓܒܠܘ ܘܣܡܘ ܗܘܦܡܢܡܛܐ<EOS> ܐܠܐ ܐܦ ܗܠܝܼܢ ܥܕܡܐ<EOS>ܠܗܪܟܐ ܣܦܩܢ <EOS>ܕܬܪ̈ܥܣܪܼ ܥܠ ܬܠܡ̈ܝܕܘܗܝ ܕܡܪܢ<EOS>ܕܫ̈ܠܝܚܘܗܝ ܕܝܢ ܕܦܪܘܩܢ ܐܝܟ ܕܡܢ ܐܘܢܓܠܝܘܢܼ<EOS> ܝܕܝܥܝܢ ܐܢܘܢ ܫܡܗ̈ܝܗܘܢܼ ܠܟܠ ܐܢܫ<EOS>ܕܗܿܢܘܢ ܕܝܢ ܫܒܥܝܢ ܬܠܡ̈ܝܕܝܼܢ<EOS> ܬܢܝܢ ܫܡܗ̈ܝܗܘܢ ܒܕܘܟܼ ܠܐ ܝܕܝܥ<EOS> ܡܬܐܡܪ ܕܝܢ<EOS>ܕܒܪܢܒܐܼ ܚܕ ܡܢܗܘܢ ܐܝܬܘܗܝ ܗܘܐ<EOS> ܕܠܗ ܡܦܪܫܐܝܬ ܒܕܘ̈ܟܝܬܐ ܣܓܝܐ̈ܬܐ ܡܕܟܼܪܐ ܦܪܟܣܣ<EOS>ܕܫ̈ܠܝܚܐܿ<EOS> ܐܦ ܦܘܠܘܣ ܟܕ ܟܬܿܒ ܠܓ̈ܠܛܝܐ<EOS> ܡܬܐܡܪ ܕܝܼܢ<EOS> ܕܣܘܣܬܼܢܣ ܗܿܘ ܕܟܬܝܒ ܥܡ<EOS>ܦܘܠܘܣ ܒܐܓܪܬܐ ܕܩܘܪ̈ܢܬܝܐ ܐܦ ܗܼܘܼ ܡܢܗܘܢ ܗܘܐܿ<EOS> ܐܝܟ ܕܐܡܼܪ ܕܝܢ ܒܬܫܥܝܬܗ ܩܠܡܝܣ<EOS>ܐܦ ܟܐܦܐ ܗܿܘ ܕܐܼܡܪ ܕܝܢ ܒܬܫܥܝܬܗ ܩܠܡܝܣ<EOS> ܐܦ ܟܐܦܐ ܗܿܘ ܕܐܼܡܪ ܥܠܘܗܝ ܦܘܠܘܣ ܕܟܕ<EOS>ܐܬܼܐ ܟܐܦܐ ܠܢܛܝܘܟܝܿ ܥܝܢ ܒܐ̈ܦܝܢ ܐܟܣܬܗܼ<EOS> ܚܕ ܡܢ ܗܿܢܘܢ ܫܒܥܝܢ ܐܝܬܘܗܝ ܗܘܐܿ<EOS> ܒܪ<EOS>ܫܡܗ ܕܦܛܪܘܣ ܫܠܝܚܐ<EOS> ܘܬܘܠܡܝ ܗܿܘ ܕܐܬܡܢܝ ܥܡ ܫ̈ܠܝܚܐ ܚܠܦ ܝܗܘܕܐܿ ܐܦ ܝܘܣܛܘܣ ܗܿܘ<EOS>ܕܩܛܡ ܥܡܗ ܒܦܣܐܼ<EOS> ܡܬܐܡܪܼ ܕܡܢܗܘܢ ܡܢ ܫܒܥܝܢ ܐܝܬܝܗܘܢ ܗܘܘ<EOS> ܐܦ ܥܠ ܬܕܝ ܡܬܐܡܪܼ ܕܚܕ<EOS>ܡܢܗܘܢ ܐܝܬܘܗܝ ܗܘܐ<EOS> ܗܿܘ ܕܐܦ ܬܫܥܝܬܐ ܕܐܬܬ ܠܢ ܡܛܠܬܗ ܗܫܐ ܐܣܝܡܝܗܿ<EOS>ܐܦ ܕܝܬܝܪܝܢ ܡܢ ܗܠܝܢ ܫܒܥܝܢ ܡܫܟܚ ܐܢܬ ܐܝܠܝܢ ܕܐܬܝܕܥܘ ܕܐܝܬܝܗܘܢ ܗܘܘ ܬܠܡ̈ܝܕܘܗܝ<EOS>ܕܦܪܘܩܢܿ<EOS> ܐܝܟ ܕܡܢ ܣܗܕܘܬܗ ܕܦܘܠܘܣ ܕܐܼܡܪ܇ ܕܡܢ ܒܬܪ ܩܝܡܬܗ ܕܦܪܘܩܢ ܕܡܢ ܒܝܬ ܡܝ̈ܬܐ<EOS>ܐܬܚܙܝ ܩܕܡܐܝܬ ܠܟܐܦܐܿ<EOS> ܘܒܬܪܗ ܠܬܪ̈ܥܣܪ܇ ܘܒܬܪܟܢ ܐܬܚܙܝ ܠܝܬܝܪ ܡܢ ܚܡܫܡܐܐ ܐܚ̈ܝܢ<EOS>ܐܟܚܕܐܿ<EOS> ܕܡܢܗܘܢ ܐܡܼܪ ܕܕܡܟܘܿ<EOS> ܣܓ̈ܝܐܐ ܕܝܢ ܡܢܗܘܢ ܩܿܝܡܝܢ ܗܘܘ ܥܕܡܐ ܠܙܒܢܐ ܕܟܬܼܒ<EOS>ܗܠܝܢ<EOS> ܘܡܢ ܒܬܪܟܢ ܐܡܼܪ ܕܐܬܚܙܝ ܠܝܥܩܘܒܿ<EOS> ܗܿܘ ܕܚܕ ܡܢܗܿܢܘܢ ܕܡܬܐܡܪ ܕܐܝܬܝܗܘܢ<EOS>ܐܚ̈ܘܗܝ ܕܦܪܘܩܢ ܐܝܬܘܗܝ ܗܘܐ<EOS> ܘܬܘܒ ܐܝܟ ܕܡܢ ܗܠܝܼܢ ܡܿܪܝܘ ܒܬܪܥܣܪ ܣܓ̈ܝܐܐ ܕܗܘܼܘ<EOS>ܫ̈ܠܝܚܐܿ<EOS> ܐܝܟ ܕܐܝܬܘܗܝ ܗܘܐ ܗܼܘ ܦܘܠܘܣ<EOS> ܡܘܣܦ ܓܝܪ ܘܐܡܿܪܼ<EOS> ܕܡܢ ܒܬܪܟܢ ܐܬܚܙܼܝ<EOS>ܠܫ̈ܠܝܚܐ ܟܠܗܘܢ<EOS> ܗܠܝܼܢ ܒܦܣܝ̈ܩܬܐ ܐܬܐܡܪ <EOS> <EOS> <EOS> <EOS>ܕܬܠܬܥܣܪܼ ܬܫܥܝܬܐ ܥܠ ܡܠܟܐ ܕܐܘܪܗܝ<EOS>ܬܫܥܝܬܐ ܕܝܢ ܕܗܼܘܬ ܡܛܠ ܬܿܕܝܼ ܕܐܝܟ ܗܢܐ ܗܘܐ ܛܘܦܣܐ<EOS> ܟܕ ܡܬܟܪܙܐ ܗܘܼܬ ܐܠܗܘܬܗ<EOS>ܕܦܪܘܩܢ ܘܡܪܢ ܝܫܘܥ ܡܫܝܚܐ ܠܘܬ ܟܠܗܘܢ ܒܢ̈ܝ ܐܢܫܐܼ<EOS> ܡܛܠ ܚ̈ܝܠܐ ܬܡܝ̈ܗܐ ܕܣܿܥܪ<EOS>ܗܘܐܼ<EOS> ܪ̈ܒܘܬܐ ܕܝܼܢ ܐܦ ܡܢ ܐܬܪ̈ܘܬܐ ܕܪ̈ܚܝܩܝܢ ܡܢ ܐܪܥܐ ܕܝܗܘܕ ܕܐܝܬܝܗܘܢ ܗܘܘ<EOS>ܒܟܘܪ̈ܗܢܐ ܘܟܐ̈ܒܐ ܕܟܠ ܓܢܣܿ<EOS> ܥܠ ܣܒܪܐ ܕܐܣܝܘܬܐ ܐܬܿܝܢ ܗܘܘ ܠܘܬܗ<EOS> ܐܦ ܐܒܓܪ ܡܠܟܐ<EOS>ܕܒܥܡ̈ܡܐ ܕܡܕܢܚܝܗ ܕܦܪܬ ܡܫܬܡܗ ܗܘܐ ܒܓܒܪܘܬܐܼ<EOS> ܐܬܚܒܠ ܗܐ ܦܓܪܗ<EOS>ܒܟܐܒܐ ܩܫܝܐܿ<EOS> ܕܐܝܟ ܕܒܝܬ ܒܢ̈ܝ ܐܢܫܐ ܠܝܬ ܠܗ ܐܣܝܘܬܐ<EOS> ܘܟܕ ܫܡܼܥ ܘܝܼܠܦ ܫܡܗ<EOS>ܕܝܫܘܥܼ ܘܥܠ ܚܝ̈ܠܐ ܕܥܒܿܕ ܗܘܐܿ ܕܫܘܝܐܝܬ ܟܠܢܫ ܡܣܼܗܕ ܗܘܐ ܥܠܘܗܝܼ<EOS> ܫܕܪ ܐܓܪܬܐ<EOS>ܕܒܥܘܬܐ ܒܝܕ ܓܒܪܐ ܕܝܠܗ ܘܡܦܝܣ ܗܘܐ ܠܗܼ ܕܢܐܬܐ ܢܐܣܝܘܗܝ ܡܢ ܟܘܪܗܢܗ<EOS> ܗܼܘ ܕܝܢ<EOS>ܦܪܘܩܢ ܒܗܿܘ ܙܒܢܐ ܕܩܪܝܗܝܼ ܠܐ ܐܬܛܦܝܣ ܠܗ<EOS> ܠܐܓܪܬܐ ܕܝܼܢ ܐܫܘܝܗ<EOS> ܐܫܬܘܕܝ ܠܗ ܓܝܪ<EOS>ܕܢܫܕܪ ܠܚܕ ܡܢ ܬܠܡ̈ܝܕܘܗܝܼ ܘܢܐܣܐ ܟܘܪ̈ܗܢܘܗܝܿ<EOS> ܘܢܬܠ ܠܗ ܚ̈ܝܐ ܘܠܟܠܗܘܢ ܩܪ̈ܝܒܘܗܝ<EOS>ܠܐ ܕܝܢ ܐܫܬܘܚܪ ܕܢܫܿܠܡ ܠܗܫܘܘܕܝܗ<EOS> ܡܢ ܒܬܪ ܕܝܢ ܕܩܡ ܡܢ ܒܝܬ ܡܝ̈ܬܐ ܘܐܬܥܠܝ<EOS>ܠܫܡܝܐܼ<EOS> ܬܐܘܡܐ ܫܠܝܚܐ ܚܕ ܡܢ ܬܪܥܣܪܼ<EOS> ܠܬܿܕܝ ܗܿܘ ܕܡܬܡܢܐ ܗܘܐ ܐܦ ܗܼܘ ܡܢ ܫܒܥܝܢ<EOS>ܬܠܡ̈ܝܕܘܗܝ ܕܡܫܝܚܐܼ<EOS> ܐܝܟ ܕܡܢ ܡܥܒܕܢܘܬܐ ܕܐܠܗܐܼ ܫܕܪܗ ܠܐܘܪܗܝܿ<EOS> ܕܢܗܘܐ ܟܪܘܙܐ<EOS>ܘܡܣܿܒܪܢܐ ܕܝܘܠܦܢܗ ܕܡܫܝܚܐ<EOS> ܘܫܘܘܕܝܐ ܕܡܫܝܚܐܼ ܒܐܝܕܗ ܐܬܿܡܠܝ<EOS> ܐܝܬ ܠܟ ܒܟܬܝܒ̈ܬܐ<EOS>ܣܗܕܘܬܐ ܕܗܝܠܢ ܕܐܫܼܬܩܠܼ<EOS> ܡܢ ܣܦܪ ܥܘܗ̈ܕܢܐ ܕܐܝܬ ܗܘܐ ܒܐܘܪܗܝܿ<EOS> ܕܗܝܕܝܢ ܥܕܟܝܠ<EOS>ܩܿܝܡܐ ܗܘܬ ܡܠܟܘܬܗܿ<EOS> ܒܟܪ̈ܛܝܣܐ ܗܟܝܠ ܕܐܝܬ ܗܘܐ ܬܡܢ ܕܐܝܬ ܗܘܐ ܒܗܘܢ ܡܕܡ ܕܐܣܬܥܪ<EOS>ܡܢ ܩܕܡ̈ܝܐ ܥܕܡܐ ܠܐܒܓܪܼ<EOS> ܐܦ ܗܠܝܢ ܥܕܡܐ ܠܗܫܐܼ ܡܫܬܟܚܢ ܕܢܛܝܪܢ<EOS>ܬܡܢ<EOS> ܠܝܬ ܕܝܢ ܟܠܝܿܬܐ ܕܢܫܼܡܥ ܐܢܝܢ ܐܦ ܠܗܝܢ ܠܐܓܪ̈ܬܐ ܕܫܩܝܠܢ ܠܢ ܡܢ ܒܝܬ ܐܪܟܼܐܿ<EOS>ܕܐܝܬ ܠܗܝܢ ܛܘܦܣܐ ܕܗܠܝܢ ܡ̈ܠܐܿ<EOS> ܕܡܦܫܩܢ ܡܢ ܐܪܡܝܼܐ ܠܝܘܢܝܐ <EOS> ܦܚܡܐ ܕܐܓܪܬܐ<EOS>ܕܟܬܝܒܐ ܡܢ ܐܒܓܪ ܡܠܟܐ ܠܝܫܘܥܿ<EOS> ܘܐܬܕܪܬܿ ܠܗ ܒܝܕ ܚܢܢܝܐ ܛܒܠܪܐ ܠܐܘܪܫܝܡ ܐܒܓܪ<EOS>ܐܘܟܡܐ ܪܝܫ ܐܬܪܐܼ<EOS> ܠܝܫܘܥ ܦܪܘܩܐ ܛܒܿܐ ܕܐܬܚܙܝ ܒܐܬܪܐ ܕܐܘܪܫܠܡ ܫܠܡ <EOS> ܫܡܝܥ ܠܝ<EOS>ܥܠܝܟܼ ܘܥܠ ܐܣܝܘܬܐ ܕܗܘܝܐ ܒܐܝ̈ܕܝܟ ܕܠܐ ܣܡܡ̈ܢܐ ܘܥܩܪ̈ܐ<EOS> ܐܝܟ ܕܡܬܐܡܪ ܓܝܼܪ<EOS> ܥܒܿܕ<EOS>ܐܢܬ ܠܣܡ̈ܝܐܼ ܕܢܚܙܘܢ<EOS> ܘܠܚܓܝܪ̈ܐܼ ܕܢܗܠܟܘܢ<EOS> ܘܠܓܪ̈ܒܐܼ ܡܕܟܐ ܐܢܬ<EOS> ܘܪ̈ܘܚܐ ܛܢ̈ܦܬܐ<EOS>ܘܫܐ̈ܕܐܼ ܡܦܩ ܐܢܬ<EOS> ܘܠܐܝܠܝܢ ܕܡܫܬܢܩܝܢ ܒܟܘܪ̈ܗܢܐ ܢܓܝܪ̈ܐܼ ܡܐܣܐ ܐܢܬ<EOS> ܘܡ̈ܝܬܐܼ<EOS>ܡܩܝܡ ܐܢܬ<EOS> ܘܟܕ ܫܿܡܥܬ ܥܠܝܟ ܗܠܝܢ ܟܠܗܝܼܢ<EOS> ܣܡܿܬ ܒܪܥܝܢܝ ܚܕܐ ܡܢ ܬܪ̈ܬܝܢ<EOS> ܐܘ ܕܐܢܬ<EOS>ܗܘ ܐܠܗܐ ܕܢܚܝܼܬ ܡܢ ܫܡܝܐ ܘܥܒܿܕ ܐܢܬ ܗܠܝܼܢ<EOS> ܐܘ ܕܒܪܗ ܐܢܬ ܕܐܠܗܐ ܘܗܠܝܢ ܥܒܿܕ<EOS>ܐܢܬ<EOS> ܡܛܠܗܢܐ ܗܟܝܠ ܟܬܒܿܬ ܒܥܿܝܬ ܡܢܟܼ ܕܬܫܬܚܩ ܘܬܐܬܐ ܠܘܬܝܿ<EOS> ܘܬܐܣܗܐ ܗܢܐ ܟܐܒܐ<EOS>ܕܐܝܬ ܠܝ<EOS> ܐܦ ܫܿܡܥܬ ܓܝܪ ܕܝܗܘ̈ܕܝܐ ܡܪ̈ܛܢܝܢ ܥܠܝܟܼ ܨܿܒܝܢ ܕܢܒܐܫܘܢ ܠܟ<EOS> ܡܕܝܢܬܐ<EOS>ܕܝܢ ܙܥܘܪܬܐ ܘܫܦܝܪܬܐ ܐܝܬ ܠܝܼ ܕܣܦܩܐ ܠܬܪ̈ܝܢ <EOS> ܦܚܼܡܐ ܕܐܝܠܝܢ ܕܐܬܟܬܒ ܡܢ<EOS>ܝܫܘܥܿ<EOS> ܒܝܕ ܚܢܢܝܐ ܛܒܠܪܐ ܠܐܒܪܓ ܪܝܫ ܐܬܪܐ <EOS> ܛܿܘܒܘܗܝ ܠܐܝܢܐ<EOS>ܕܗܝܡܢ ܒܝ ܟܕ ܠܐ ܚܙܝܢܝ<EOS> ܟܬܝܒ ܓܝܪ ܡܛܠܬܝܼ<EOS> ܕܐܝܠܝܢ ܕܚܿܙܝܢ ܠܝܼ ܠܐ ܢܗܝܡܢܘܢ ܒܝ<EOS>ܘܐܝܠܝܢ ܕܠܐ ܚܙܐܘܢܝ ܗܼܢܘܢ ܢܗܝܡܢܘܢܼ ܘܢܼܚܘܢ<EOS> ܥܠ ܗܿܝ ܕܝܢ ܕܟܬܒܼܬ ܠܝ ܕܐܬܐ<EOS>ܠܘܬܟܼ<EOS> ܘܿܠܐ ܗܘ ܕܐܫܡܠܐ ܗܪܟܐ ܟܠ ܡܕܡ ܕܡܛܠܬܗ ܐܫܬܿܠܼܚܬ<EOS> ܘܡܢ ܒܬܪ ܕܡܫܡܠܐ ܐܢܐܼ<EOS>ܗܝܕܝܢ ܐܬܥܠܐ ܠܘܬ ܡܿܢ ܕܫܠܼܚܢܝ<EOS> ܘܡܐ ܕܐܬܿܥܠܝܬ ܡܫܕܪ ܐܢܐ ܠܟ ܠܚܕ ܡܢ ܬܠܡ̈ܝܕܝ<EOS>ܕܟܐܒܟ ܢܐܣܐܼ<EOS> ܐܦ ܚ̈ܝܐ ܢܬܠ ܠܟܼ ܘܠܐܝܠܝܢ ܕܐܝܬ ܥܡܟ<EOS> ܠܗܝܢ ܕܝܢ ܠܗܠܝܢ ܐܓܪ̈ܬܐܼ ܐܦ<EOS>ܗܠܝܢ ܢܩܝܦܢ ܠܗܝܢ ܒܠܫܢܐ ܐܪܡܝܐܿ<EOS> ܕܡܢ ܒܬܪ ܕܐܣܬܠܿܩ ܝܫܘܥܿ<EOS> ܫܕܪ ܠܗ ܝܗܘܕܐ ܬܐܘܡܐ<EOS>ܠܬܿܕܝ ܫܠܝܚܐ ܚܕ ܡܢ ܫܒܥܝܢ<EOS> ܘܟܕ ܐܬܼܐ ܫܼܪܐ ܗܘܐ ܠܘܬ ܛܘܼܒܝܐ ܒܪ ܛܘܼܒܝܐ<EOS> ܟܕ ܕܝܢ<EOS>ܐܫܬܼܡܥܬܿ ܥܠܘܗܝܼ ܐܘܕܥܘܗܝ ܠܐܒܓܪ܇ ܕܐܬܼܐ ܫܠܝܚܐ ܕܝܫܘܥ ܠܗܪܟܐ ܐܝܟ ܕܫܠܼܚ ܠܟ<EOS> ܫܪܝ<EOS>ܗܘܐ ܕܝܢ ܗܘܼ ܬܿܕܝ ܕܢܐܣܐ ܟܠ ܟܐܒ ܘܟܘܪܗܢ ܒܚܝܠܐ ܕܐܠܗܐܼ ܐܝܟܢܐ ܕܟܠ ܐܢܫ ܢܬܕܡܪ<EOS><EOS> <EOS> ܟܕ ܕܝܢ ܫܼܡܥ ܐܒܓܪ ܪ̈ܘܪܒܬܐ ܘܬܡܝ̈ܗܬܐ ܕܥܒܿܕ ܗܘܐ ܘܡܐܣܐܼ<EOS> ܪܢܼܐܼ ܕܗܘܝܘ<EOS>ܗܿܘ ܕܫܠܼܚ ܠܗ ܝܫܘܥ ܘܐܼܡܪ ܠܗܿ<EOS> ܕܡܐ ܕܐܬܥܿܠܝܬ ܡܫܕܪ ܐܢܐ ܠܟ ܠܚܕ ܡܢ ܬܠܡ̈ܝܕܝ<EOS>ܕܗܼܘ ܢܐܣܐ ܟܐܒܟ<EOS> ܘܫܕܪ ܩܼܪܐ ܠܛܘܼܒܝܐ ܗܿܘ ܕܠܘܬܗ ܫܼܪܐ ܗܘܐܼ ܘܐܼܡܪ ܠܗ<EOS> ܫܡܿܥܬ<EOS>ܕܓܒܪܐ ܚܝܠܬܢܐ ܐܬܼܐܼ ܘܥܼܠ ܫܼܪܐ ܒܒܝܬܟ<EOS> ܐܣܩܝܗܝ ܗܟܝܠ ܠܘܬܝ<EOS> ܟܕ<EOS>ܐܬܼܐ ܕܝܢ ܛܘܼܒܝܐ ܠܘܬ ܬ݀ܕܝܼ ܐܼܡܪ ܠܗ<EOS> ܐܒܓܪ ܡܠܟܐ ܫܕܪ ܩܪܢܝ ܘܐܼܡܪ ܠܝ ܕܐܣܩܟ<EOS>ܠܘܬܗܼ<EOS> ܕܬܐܣܝܘܝܗܝ<EOS> ܘܗܼܘ ܬ݀ܕܝ ܐܼܡܼ ܣܠܿܩ ܐܢܐ<EOS> ܡܛܠ ܓܝܪ ܕܒܚܝܠܐܼ ܠܘܬܗ ܗܘ<EOS>ܐܫܬܿܠܚܬ<EOS> ܩܿܕܡ ܗܟܝܠ ܛܘܼܒܝܐ ܠܒܬܪܗ ܕܝܘܡܐ ܘܕܒܼܪ ܠܬܕܝܼ ܘܐܬܼܐ ܠܘܬ ܐܒܓܪ<EOS> ܟܕ ܕܝܢ<EOS>ܣܠܩܘܼ ܐܫܬܘܪܝܘ ܩܝܡܝܢ ܬܡܢ ܪ̈ܘܪܒܢܘܗܝ<EOS> ܘܡܢ ܚܕܐ ܟܕ ܥܐܠ ܗܘܐܼ<EOS> ܚܙܘܐ ܪܒܐ ܐܬܚܙܝ<EOS>ܠܐܒܓܪ ܒܦܪܨܘܦܗ ܕܬܿܕܝ ܫܠܝܚܐ<EOS> ܘܟܕ ܚܙܝܗܝ ܐܒܓܪ ܠܬܿܕܝܼ ܣܓܼܕ ܠܗ<EOS> ܘܐܼܚܕ ܬܗܪܐܼ<EOS>ܠܟܠܗܘܢ ܕܩܝܡܝܢ ܗܘܘ ܬܡܢ<EOS> ܗܢܼܘܢ ܓܝܪ ܠܐ ܚܙܐܘܗܝ ܠܗܿܘ ܚܙܘܐܿ<EOS> ܗܿܘ ܕܠܗ ܠܐܒܓܪ<EOS>ܒܠܚܘܕܘܗܝ ܐܬܚܙܝ<EOS> ܘܗܼܘ ܡܫܿܐܠ ܗܘܐ ܠܗ ܠܬܕܝܼ<EOS> ܕܐܢ ܒܫܪܪܐ ܐܢܬ ܬܠܡܝܕܗ ܐܢܬ ܕܝܫܘܥ<EOS>ܒܪܗ ܕܐܠܗܐܿ<EOS> ܗܿܘ ܕܐܼܡܪ ܠܝ ܕܡܫܕܪ ܐܢܐ ܠܟ ܠܚܕ ܡܢ ܬܠܡ̈ܝܕܝܿ<EOS> ܕܗܼܘ ܢܐܣܝܟ ܘܢܬܠ<EOS>ܠܟ ܚ̈ܝܐ<EOS> ܘܬܿܕܝ ܥܢܼܐ ܘܐܼܡܪ<EOS> ܡܛܘܠ ܕܪܘܪܒܐܝܬ ܗܝܼܡܢܬ ܒܗ ܒܗܿܘ ܕܫܠܼܚܢܝܼ<EOS> ܡܛܠ<EOS>ܗܢܐ ܐܫܬܿܠܼܚܬ ܠܘܬܟ<EOS> ܘܬܘܒ ܐܢ ܬܗܝܡܢ ܒܗܼ ܢܗܘܝܢ ܠܟ ܫܐ̈ܠܬܗ ܕܠܒܟ<EOS> ܘܗܼܘ ܐܒܓܪܼ<EOS>ܐܼܡܪ ܠܗ<EOS> ܕܗܟܢܐ ܠܡ ܢܬ ܒܗܼ<EOS> ܐܝܟܐܢ ܕܐܦ ܠܝܗ̈ܘܕܝܐ ܗܿܢܘܢ ܕܨܠܒܘܗܝ ܒܥܿܝܬ ܕܐܼܕܒܪ<EOS>ܚܝܠܐ ܘܐܚܪܘܒ ܐܢܘܢ܇ ܐܠܘ ܠܐ ܕܐܬܟܿܠܝܬ ܡܛܠ ܡܠܟܘܬܐ ܕܪ̈ܗܘܡܝܐ<EOS> ܘܬܿܕܝܼ ܐܼܡܪ<EOS> ܡܪܢܼ<EOS>ܨܒܝܢܗ ܕܐܒܘܗܝ ܫܡܠܝ<EOS> ܘܟܕ ܫܡܠܝܼ ܐܬܥܠܝ ܠܘܬ ܐܒܘܗܝ<EOS> ܐܿܡܪ ܠܗ ܐܒܓܪ<EOS> ܐܦ ܐܢܐ<EOS>ܗܝܿܡܢܬ ܒܗܼ ܘܒܐܒܘܗܝ<EOS> ܘܬܕܝܼ ܐܡܼܪ<EOS> ܡܛܠܗܢܐܼ ܣܐܡ ܐܢܐ ܥܠܝܟ ܐܝܕܝ<EOS>ܒܫܡܗ<EOS> ܘܟܕ ܥܒܼܕ ܗܕܐܼ<EOS> ܡܚܕܐ ܐܬܐܣܝ ܡܢ ܟܘܪܗܢܗܼ ܘܡܢ ܟܐܒܐ ܕܐܝܬ ܗܘܐ ܠܗ<EOS> ܘܐܬܕܡܪܿ<EOS>ܐܒܓܪ<EOS> ܕܐܝܟ ܕܫܡܥܝ ܗܘܐ ܠܗ ܥܠ ܝܫܘܥ ܗܟܢܐ ܚܼܙܐ ܒܥܿܒ̈ܕܐ ܒܝܕ ܬܿܕܝ ܬܠܡܝܕܗܿ<EOS> ܕܕܠܐ<EOS>ܣܡ̈ܡܢܐ ܘܥܩܪ̈ܐ ܐܣܝܗ<EOS> ܠܘ ܕܝܢ ܠܗ ܒܠܚܘܕܼ<EOS> ܐܠܐܼ ܐܦ ܠܥܒܕܘ ܒܪ ܥܒܕܘ ܕܐܝܬ ܗܘܐ ܠܗ<EOS>ܦܘܕܓܪܐܿ<EOS> ܕܐܦ ܗܼܘ ܥܠܼ ܘܢܦܼܠ ܥܠ ܪ̈ܓܠܘܗܝ<EOS> ܘܟܕ ܨܠܝ ܥܠܘܗܝܼ ܐܬܐܣܝ<EOS> ܘܠܐܚܪ̈ܢܐ<EOS>ܣܓ̈ܝܐܐ ܒܢ̈ܝ ܡܕܝܢܬܗܘܢ ܐܣܝܼ<EOS> ܘܥܒܿܕ ܗܘܐ ܪ̈ܘܪܒܬܐܼ ܘܡܟܪܙ ܡܠܬܐ ܕܐܠܗܐ ܒܬܪ<EOS>ܗܠܝܼܢ ܐܡܼܪ ܠܗ ܐܒܓܪ<EOS> ܐܢܬ ܬܿܕܝܼ<EOS> ܒܚܝܠܐ ܕܐܠܗܐܼ ܗܠܝܢ ܥܒܿܕ ܐܢܬ<EOS> ܐܦ ܚܢܼܢ<EOS>ܐܬܕܡܪܢ ܒܗܠܝܢ<EOS> ܐܠܐ ܥܡ ܗܠܝܢ ܟܠܗܝܢ ܒܥܿܢܐ ܡܢܟܼ<EOS> ܕܬܫܬܥܐ ܠܝ ܥܠ ܡܐܬܝܬܗ ܕܡܫܝܚܐܿ<EOS>ܕܐܝܟܢܐ ܗܘܼܬ ܘܥܠ ܚܝܠܗܿ<EOS> ܘܕܒܐܝܢܐ ܚܝܠܐ ܗܠܝܢ ܕܫܿܡܥܬ ܣܿܥܪ ܗܘܐ <EOS> ܘܬܿܕܝܼ<EOS>ܐܼܡܪ<EOS> ܗܫܐܼ ܫܿܬܩ ܐܢܐ<EOS> ܡܛܠ ܕܝܢ ܕܠܡܟܪܙܘ ܡܠܬܐܕܐܠܗܐ ܐܫܬܿܠܼܚܬܼ<EOS> ܡܚܪ ܟܢܿܫ ܠܝ<EOS>ܠܒܢ̈ܝ ܡܕܝܢܬܟ ܟܘܠܗܘܢܼ<EOS> ܘܩܕܡܝܗܘܢ ܡܟܪܙ ܐܢܐܼ ܘܙܿܪܥ ܐܢܐ ܒܗܘܢ ܡܠܬܐ ܕܚ̈ܝܐܿ<EOS> ܘܥܠ<EOS>ܡܐܬܝܬܗ ܕܝܫܘܥ ܕܐܝܟܢܐ ܗܼܘܬ܇ ܘܥܠ ܫܠܝܚܘܬܗ ܕܡܛܠ ܐܝܕܐ ܐܫܬܼܠܚ ܡܢ ܐܒܘܗܝܿ<EOS> ܘܥܠ<EOS>ܚܝܠܗ ܘܥܿܒ̈ܕܘܗܝ ܘܥܠ ܐܪ̈ܙܐ ܕܡܠܠ ܒܥܠܡܐܿ<EOS> ܘܒܐܝܢܐ ܚܝܠܐ ܗܠܝܢ ܣܿܥܪ ܗܘܐܿ<EOS> ܘܥܠ<EOS>ܟܪܘܙܘܬܗ ܚܿܕܬܐ ܘܥܠ ܙܥܘܪܘܬܗ ܘܡܘܟܟܗܿ<EOS> ܘܕܐܝܟܢܐ ܡܟܟ ܘܣܿܪܩ ܘܐܙܥܪ<EOS>ܢܦܫܗ ܘܐܨܛܠܒ ܘܢܚܼܝܬ ܠܫܝܘܠܿ<EOS> ܘܬܼܪܥ ܣܝܓܐ ܕܡܢ ܥܠܡ ܠܐ ܐܬܼܪܥ ܘܐܩܝܡ ܡܝ̈ܬܐܿ<EOS>ܘܢܚܼܝܬ ܒܠܚܘܕܘܗܝܼ ܘܣܠܼܩ ܒܟܢܫܐ ܣܓܝܐܐ ܠܘܬ ܐܒܘܗܝ <EOS> <EOS> ܦܩܼܕ ܗܟܝܠ ܐܒܓܪܼ<EOS>ܕܠܨܦܪܐ ܢܬܟܿܢܫܘܢ ܟܠܗܘܢ ܒܢ̈ܝ ܡܕܝܢܬܗܿ<EOS> ܘܢܫܼܡܥܘܢ ܟܪܘܙܘܬܗ ܕܬܕܝ<EOS> ܘܒܬܪ ܗܝܕܝܢ<EOS>ܦܩܼܕ ܕܢܬܝܗܒ ܠܗ ܕܗܒܐ ܘܣܐܡܐܼ<EOS> ܘܗܼܘ ܕܝܼܢ ܠܐ ܩܒܿܠ<EOS> ܘܐܼܡܪ<EOS> ܐܢܗܘ ܕܕܝܠܢ ܫܒܩܼܢ<EOS>ܐܿܝܟܢܐ ܢܣܒ ܕܐܚܪ̈ܢܐ ܐܣܬܥܪ ܗܠܝܼܢ ܒܫܢܬ ܬܠܬܡܐܐ ܘܐܪܒܥܝܢ<EOS> ܕܠܘ ܕܝܢ ܣܪܝܩܐܝܬ<EOS>ܢܦܼܩ ܗܠܝܢ ܒܟܠ ܦܬܓܡ ܡܢ ܐܪܡܝܼܐ ܠܝܘܢܝܐܼ<EOS> ܒܙܒܢܝܗܝܢ ܐܬܬܣܝܡ ܗܪܟܐ <EOS> <EOS> <EOS>ܫܠܡ ܣܦܼܪ ܩܕܡܝܐ<EOS><EOS> <EOS> <EOS>