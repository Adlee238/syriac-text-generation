ܦܪܓܡܛܝܐ ܕܬܠܬ<EOS> ܕܒܬܪ ܟܝܢ̈ܝܬܐ<EOS> ܗܿܝ ܕܦܝܠܘܣܘܦܝܐ ܩܕܡܝܬܐ ܡܬܟܢܝܐ<EOS>ܘܬܐܘܠܘܓܝܐ<EOS>ܦܘܡܝܘܢ<EOS>ܩܦܠܐܘܢ ܩܕܡܝܐ ܥܠ ܦܘܠܓܐ ܕܗܿܘ ܕܐܝܬܘܗܝ<EOS> ܩܕܡܝܬ ܥܠ ܦܘܠܓܐ ܕܗܿܘ ܕܐܝܬܘܗܝ<EOS>ܠܐܘܣܝܐ ܘܠܓܕܫܐ<EOS>ܩܦܠܐܘܢ ܕܬܪܝܢ ܥܠ ܗܠܝܢ ܕܐܠܨܝ ܐܝܬܘܬܐ ܘܐܝܟܢܝܘܬ ܡܥܒܕܢܘܬܗ<EOS>ܩܦܠܐܘܢ ܕܬܠܬܐ ܡܠܬܐ ܥܠ ܡܒܪܝܘܬܐ ܕܡܢ ܗܘܠܐ ܘܡܕܪܟܢܘܬܐ ܘܒܛܝܠܘܬܐ ܘܚܠܩܐ<EOS>ܘܡܠܟܘܬ ܫܡܝܐ ܐܘܟܝܬ ܒܘܣ̈ܡܐ<EOS>ܩܦܠܐܘܢ ܕܐܪܒܥܐ ܡܠܬܐ ܕܥܠ ܢܒܝ̈ܘܬܐ ܘܐܬܘ̈ܬܐ ܘܚܙܘ̈ܢܐ ܘܚ̈ܠܡܐ<EOS>ܩܦܠܐܘܢ ܩܕܡܝܐ<EOS>ܥܠ ܦܘܠܓܐ ܕܗܿܘ ܕܐܝܬܘܗܝ<EOS>ܩܕܡܝܬ ܥܠ ܦܘܠܓܐ ܕܗܿܘ ܕܐܝܬܘܗܝ ܠܐܘܣܝܐ ܘܠܓܕܫܐ<EOS>ܘܗܿܘ ܕܐܝܬܘܗܝ ܐܘ ܒܡܫܪܝܐ ܡܕܡ ܡܨܐ ܕܢܗܘܐ ܒܠܚܘܕ<EOS> ܐܘ ܠܘ ܒܡܫܪܝܐ<EOS>ܘܒܡܫܪܝܐ ܡܢ ܠܗܿܘ ܗܘ ܐܡܪܝܢܢ ܕܒܟܠܗ ܡܕܡ ܢܫܪܐ ܠܘ ܐܝܟ ܡܢܬܗ ܒܕܠܩܘܒܠܐ ܕܣܟܬܐ ܒܐܣܬܐ<EOS>ܐܘ ܡܢܬܐ ܒܟܘܠܐ<EOS> ܘܗܘ ܗܢܐ ܐܘ ܠܘ ܡܣܢܩ ܣܢܝܩ ܒܩܘܝܡܗ ܡܫܪܝܗ ܠܘܬ ܗܿܝ ܕܒܗ ܢܫܪܐ<EOS> ܘܓܕܫܐ<EOS>ܡܬܩܪܐ ܘܡܩܒܠܢܗ ܐܘܟܝܬ ܗܿܘ ܕܒܗ ܫܪܐ ܗܿܘ ܕܣܝܡ<EOS> ܐܘ ܠܐ ܡܨܐ ܡܬܩܝܡܘ ܒܠܥܕܘܗܝ ܘܐܕܫܐ<EOS>ܡܬܩܪܐ<EOS> ܘܡܩܒܠܢܗ ܗܘܠܐ<EOS> ܘܓܕܫܐ ܡܢ ܠܘ ܡܫܚܠܦܘ ܡܫܚܠܦ ܒܫܘܚܠܦܗ ܠܦܘܢܝܐ ܕܗܿܝ ܕܡܢܐ<EOS> ܐܕܫܐ<EOS>ܕܝܢ ܡܫܚܠܦ ܐܝܟ ܐܣܛܠܐ ܠܡܐܡܪ ܚܘܪܬܐ ܕܐܟܡܐ<EOS> ܘܡܝ̈ܐ ܕܗܘܘ ܐܐܪ<EOS> ܕܗܿܝ ܡܢ ܘܠܐ ܣܟ<EOS>ܡܫܬܚܠܦܐ ܡܢܝܘܬܗܿ<EOS> ܗܠܝܢ ܕܝܢ ܪܒܬ<EOS> ܘܗܿܘ ܕܠܘ ܒܗܿܘ ܕܣܝܡ ܗܘ ܐܘܣܝܐ ܡܬܩܪܐ<EOS> ܢܗܘܐ ܕܫܪܐ<EOS>ܒܡܫܪܝܐ ܐܘ ܠܐ ܢܗܘܐ<EOS> ܐܪܒܥܐ ܡܕܝܢ ܗܿܘܝܢ ܦܘ̈ܠܓܝܗܿ ܕܐܘܣܝܐ<EOS> ܓܘܫܡܐ ܘܡܢܘ̈ܬܗ ܗܘܠܐ<EOS>ܘܐܕܫܐ ܘܗܿܘ ܕܐܚܪܝܢ ܗܘ ܡܢ ܗܠܝܢ ܬܠܬܐ ܕܐܝܬܘܗܝ ܡܬܦܪܫܢܐ<EOS> ܐܘܟܝܬ ܗܘܢܐ<EOS> ܠܒܪ ܕܝܢ ܡܢ<EOS>ܗܿܠܝܢ ܐܪܒܥܐ ܘܠܐ ܚܕܐ ܐܘܣܝܐ<EOS> ܒܗܿܝ ܕܟܠ ܐܘܣܝܐ<EOS> ܐܘ ܓܘܫܡܐ ܗܝ ܐܘ ܬܪ̈ܬܝܗܝܢ ܡܢܘ̈ܬܗ<EOS>ܐܘ ܠܐ ܓܘܫܡܐ<EOS> ܐܦܠܐ ܡܢܘ̈ܬܗ<EOS> ܘܡܢ ܕܝܠܝ̈ܬܐ ܡܢ ܕܐܘܣܝܐ<EOS> ܗܿܝ ܕܠܐ ܡܕܡ ܣܩܘܒܠܝܐ ܠܗܿ<EOS>ܢܗܘܐ<EOS> ܒܗܿܝ ܕܠܦܘܬ ܡܫܠܡܢܘܬ ܚܟܝ̈ܡܐ ܡܬܪܫܡܝܢ ܣܩܘܒ̈ܠܝܐ ܕܐܝܬܝܗܘܢ<EOS> ܟܝܢ̈ܐ ܡܕܡ ܬܪ̈ܝܢܐ<EOS>ܗܿܢܘܢ ܕܥܠ ܚܕ ܗܿܘ ܕܣܝܡ ܡܟܢܝܢ ܠܡܬܚܠܦܘ<EOS> ܟܕ ܡܒܥܕܘܬܐ ܕܒܣܟ̈ܐ ܐ̱ܚܪ̈ܢܐ ܬܗܘܐ ܒܝܢܬܗܘܢ<EOS>ܘܟܕ ܐܘܣܝܐ ܠܘ ܒܗܿܘ ܕܣܝܡ ܗܝ ܐܝܢܐ ܣܩܘܒܠܝܐ ܠܗ ܢܗܘܐ<EOS> ܐܢܕܝܢ ܬܚܠܘܦ ܗܿܘ ܕܣܝܡ ܡܫܪܝܐ<EOS>ܢܬܢܣܒ ܒܬܚܘܡ ܣܩܘܒ̈ܠܝܐ ܠܡܕܡ ܐܘܣܝܐ<EOS> ܐܟܙܢܐ ܕܐܕܫܐ ܠܘ ܠܐ ܢܗܘܐ ܣܩܘܒܠܝܐ<EOS> ܘܡܢ ܕܝܠܝ̈ܬܐ<EOS>ܬܘܒ ܕܡܕܡ ܡܢ ܐܘܣܝ̈ܣ ܗܿܝ ܕܒܗܢܐ ܡܬܚܘܝܐ ܐܝܟ ܡܢ̈ܬܝܝ ܓܘܫ̈ܡܐ<EOS> ܘܗܠܝܢ ܡܢ ܥܠ ܗܠܝܢ ܕܠܘ<EOS>ܒܗܿܘ ܕܣܝܡ<EOS> ܗܠܝܢ ܕܝܢ ܒܗܿܘ ܕܣܝܡ ܕܐܝܬܝܗܘܢ ܓܕܫ̈ܐ<EOS> ܐܘ ܡܨܝܐ ܠܡܬܪܢܝܘ ܟܘܬܪܗܘܢ<EOS> ܐܘ ܠܐ<EOS>ܡܨܝܐ<EOS> ܘܗܿܘ ܕܐܝܟ ܗܢܐ ܗܝ ܡܬܬܙܝܥܢܘܬܐ ܐܝܬܝܗܿ<EOS> ܒܐܝܢܝܘܬܐ ܬܗܘܐ ܗܝ ܗܕܐ ܐܘ ܒܟܡܝܘܬܐ<EOS>ܐܘ ܒܣܝܡ<EOS> ܐܘ ܒܐܬܪܐ ܐܝܟ ܕܩܕܡ ܐܬܚܘܝ<EOS> ܘܟܠ ܕܡܬܪܢܐ ܟܘܬܪܗ<EOS> ܐܘ ܒܠܥܕ ܦܚܡܐ ܡܬܕܪܟܐ<EOS>ܡܢܝܘܬܗ<EOS> ܐܘ ܒܦܚܡܐ ܕܠܘܬ ܐ̱ܚܪܢܐ<EOS> ܘܗܢܐ ܐܝܟ ܗܠܝܢ ܕܠܘܬ ܡܕܡ ܐܒܗܘܬܐ ܠܡܐܡܪ ܘܒܪܘܬܐ<EOS> ܠܐ<EOS>ܐܒܐ ܘܒܪܐ ܒܗܿܝ ܕܠܟܠܚܕ ܡܢ ܗܠܝܢ ܐܘܣܝܐ ܐܝܬ ܗܿܝ ܕܐܝܛܐ ܢܩܦ ܠܗ ܦܚܡܐ<EOS> ܘܗܿܘ ܕܒܠܥܕ<EOS>ܦܚܡܐ ܡܬܕܪܟ<EOS> ܐܘ ܡܩܒܠܢܐ ܗܘ ܕܦܘܠܓܐ ܒܝܬܗ<EOS> ܘܟܡܝܘܬܐ ܡܬܩܪܐ<EOS> ܘܒܡܨܥܝܘܬܗܿ ܦܘܠܓܐ ܘܠܐ<EOS>ܦܘܠܓܐ<EOS> ܘܡܣܝܟܘܬܐ ܘܠܐ ܡܣܝܟܘܬܐ<EOS> ܘܫܘܝܘܬܐ ܘܠܐ ܫܘܝܘܬܐ ܠܓܘܫܡܐ ܟܝܢܝܐ ܢܩܦܝܢ<EOS> ܘܡܬܦܠܓܐ<EOS>ܠܣܒܝܣܬܐ ܘܠܡܦܪܫܬܐ<EOS> ܘܣܒܝܣܬܐ ܡܢ ܐܝܬܝܗܿ ܕܐܝܬ ܒܗܿ ܬܚܘܡܐ ܡܕܡ ܓܘܢܝܐ ܕܠܘܬܗ ܡܬܬܠܘ̈ܬܢ<EOS>ܡܢ̈ܘܬܗܿ<EOS> ܘܡܬܦܠܓܐ ܠܗܿܝ ܕܠܐ ܐܝܬ ܣܝܡܐ ܐܘܟܝܬ ܩܘܡܐ ܠܡܢ̈ܘܬܗܿ ܐܝܟ ܡܫܘܚܬܗܿ<EOS>ܕܡܬܬܙܝܥܢܘܬܐ ܕܒܗܫܐ ܡܢ̈ܘܬܗܿ ܡܬܬܠܘ̈ܬܢ<EOS> ܘܗܝ ܗܝ ܙܒܢܐ<EOS> ܘܠܗܿܝ ܕܐܝܬ ܣܝܡܐ ܠܡܢ̈ܘܬܗܿ<EOS>ܘܡܬܦܠܓܐ ܠܐܘܪܟܐ ܡܕܡ ܦܫܝܛܐ ܕܒܗܘܢܐ ܒܠܚܘܕ ܠܚܘܕܐܝܬ ܡܬܢܣܒ ܘܡܬܟܢܐ ܣܘܪܛܐ<EOS> ܘܠܐܘܪܟܐ<EOS>ܕܥܡ ܦܬܝܐ ܗܿܘ ܕܫܛܝܚܘܬܐ ܡܬܩܪܐ<EOS> ܘܠܗܿܘ ܕܥܡ ܥܘܡܩܐ ܬܘܒ ܘܡܬܟܢܐ ܓܘܫܡܐ ܡܬܡܛܝܩܝܐ<EOS>ܘܡܣܬܒܪܐ ܕܐܬܪܐ ܡܢ ܐܕܫ̈ܐ ܗܘ ܕܟܡܝܘܬܐ ܘܠܘ ܦܐܝܐܝܬ<EOS> ܒܗܿܝ ܕܟܕ ܠܘ ܡܕܡ ܗܘ ܐ̱ܚܪܝܢ ܣܛܪ<EOS>ܡܢ ܫܛܝܚܘܬܐ ܐܝܟܢܐ ܠܐܕܫܢܝܘܬܐ ܐ̱ܚܪܬܐ ܡܫܬܘܝܐ<EOS> ܡܦܪܫܬܐ ܕܝܢ ܬܘܒ ܐܝܬܝܗܿ<EOS> ܗܿܝ ܕܠܝܬ<EOS>ܠܡܣܒ ܒܗܿ ܬܚܘܡܐ ܓܘܢܝܐ ܕܠܘܬܗ ܢܬܬܠܘ̈ܬܢ ܡܢ̈ܘܬܐ ܐܟܙܢܐ ܕܡܢܝܢܐ<EOS> ܘܡܠܬܐ ܠܘ ܐܕܫܐ ܗܝ<EOS>ܡܪܢܝܐ ܕܟܡܝܘܬܐ ܐܠܐ ܨܒܘܬܐ ܕܠܗܿ ܢܩܦܬ ܟܡܝܘܬܐ<EOS> ܘܡܢ ܕܝܠܝ̈ܬܐ ܡܢ ܕܟܡܝܘܬܐ ܗܿܝ ܕܠܝܬ<EOS>ܠܗܿ ܣܩܘܒܠܝܐ<EOS> ܒܗܿܝ ܕܗܠܝܢ ܣܒܝ̈ܣܬܐ ܐܟܚܕܐ ܡܬܟܢ̈ܫܢ<EOS> ܘܠܙܒܢܐ ܬܘܒ ܠܝܬ ܗܿܘ ܕܣܝܡ<EOS>ܡܟܬܪܢܐ ܕܥܠܘܗܝ ܢܬܚ̈ܠܦܢ ܡܢܘ̈ܬܗ ܒܗܿܝ ܕܒܡܬܬܙܝܥܢܘܬܐ ܣܝܡ<EOS> ܘܗܿܢܝܢ ܡܦܪ̈ܫܬܐ ܟܠ ܐܕܫܐ<EOS>ܕܒܨܝܪ ܒܗܿܘ ܕܝܬܝܪ ܡܫܬܟܚ<EOS> ܘܗܿܢܝܢ ܡܢ ܕܣܩܘܒ̈ܠܝܬܐ ܡܣܬܒܪ̈ܢ ܒܟܡܝܘܬܐ ܐܟܙܢܐ ܕܟܦܝܦܘܬܐ<EOS>ܘܬܪܝܨܘܬܐ<EOS> ܘܝܬܝܪܘܬܐ ܘܒܨܝܪܘܬܐ ܐܘ ܪܒܘܬܐ ܘܙܥܘܪܘܬܐ ܠܘ ܟܡܝ̈ܘܬܐ ܐܝܬܝܗ̈ܝܢ<EOS> ܐܠܐ<EOS>ܐܝܢܝ̈ܘܬܐ ܕܕܝܠܢܐܝܬ ܠܟܡܢܝܐ ܢܩܝ̈ܦܢ<EOS> ܐܘ ܠܐ ܡܩܒܠܢܐ ܕܦܘܠܓܐ ܒܝܬܗ<EOS> ܘܐܝܢܝܘܬܐ ܡܬܩܪܐ<EOS>ܘܡܬܪܫܡܐ ܕܐܝܬܝܗܿ ܙܢܐ ܡܕܡ ܡܟܬܪܐ ܕܒܠܥܕ ܦܘܚܡܐ ܡܬܕܪܟ<EOS> ܐܦܠܐ ܡܩܒܠܢܐ ܗܘ ܕܦܘܠܓܐ ܒܝܬܗ<EOS>ܚܘܪܘܬܐ ܓܝܪ ܡܢ ܐܦܢ ܡܬܦܠܓܐ ܐܠܐ ܠܘ ܒܝܬܗܿ<EOS> ܒܗܿܝ ܕܒܦܘܠܓܗ ܕܗܿܘ ܕܒܗ ܗܝ ܡܬܦܠܓܐ ܗ̄<EOS>ܕܓܘܫܡܐ ܘܐܝܢܝ̈ܘܬܐ ܡܢ ܡܢܗܝܢ ܡܢ ܫܘܡ̈ܠܝܐ ܐܝܬܝܗ̈ܝܢ ܡܢܗܝܢ ܕܝܢ ܥܗܢ̈ܘܬܐ<EOS> ܘܫܘܡ̈ܠܝܐ ܡܢ<EOS>ܐܘ ܡܬܪ̈ܓܫܢܐ ܐܝܬܝܗܘܢ<EOS> ܐܘ ܠܐ ܡܬܪ̈ܓܫܢܐ<EOS> ܘܡܬܪ̈ܓܫܢܐ ܡܢ ܐܢ ܡܣ̈ܬܬܐ ܡܕܡ ܐܝܬܝܗܘܢ<EOS>ܐܝܢܝ̈ܘܬܐ ܡܚܫܢ̈ܝܬܐ ܡܬܩܪܝܢ ܐܝܟ ܣܘܡܩܘܬܗ ܕܘܪܕܐ<EOS> ܘܚܘܪܘܬܗ ܕܬܠܓܐ<EOS> ܐܢ ܕܝܢ ܠܐ ܡܣ̈ܬܬܐ<EOS>ܚ̈ܫܐ ܡܬܩܪܝܢ ܐܝܟ ܣܘܡܩܘܬܐ ܕܡܢ ܬܚܡܨܬܐ<EOS> ܘܠܐ ܡܬܪ̈ܓܫܢܐ ܬܘܒ ܐܢ ܡܣ̈ܬܬܐ ܡܕܡ ܐܝܬܝܗܘܢ<EOS>ܐܟܣܝ̈ܣ ܡܬܩܪܝܢ<EOS> ܐܢ ܢܓܝܪܘܬ ܪܘܚܐ ܕܗܿܘ ܕܠܐ ܐܠܡ<EOS> ܐܢ ܕܝܢ ܠܐ ܡܣ̈ܬܬܐ ܕܝܐܬܣܝ̈ܣ ܡܬܩܪܝܢ<EOS>ܐܝܟ ܚܘܡܣܢ ܪ̈ܓܘܙܬܢܐ<EOS> ܘܥܗܢܘܬܐ ܬܘܒ ܐܢ ܕܥܒܘܕܘܬܐ ܗܝ ܚܝܠܐ ܟܝܢܝܐ ܡܬܩܪܝܐ ܐܝܟ ܩܫܝܘܬܐ<EOS>ܕܠܐ ܡܩܒܠܢܝܬܗ ܗܝ ܕܦܣܩܐ<EOS> ܐܢ ܕܝܢ ܕܚܫܘܫܘܬܐ ܗܝ ܠܐ ܚܝܠܐ ܟܝܢܝܐ ܡܬܩܪܝܐ ܐܝܟ ܪܟܝܟܘܬܐ<EOS>ܕܠܝܠܬ ܠܡܚܫ<EOS> ܐܝܬ ܓܝܪ ܐܝܢܝ̈ܘܬܐ ܐ̱ܚܪ̈ܢܝܬܐ ܕܠܟܡܝܘܬܐ ܕܝܠܢܐܝܬ ܢܩ̈ܦܢ ܘܐܝܟ ܬܪܝܨܘܬ<EOS>ܣܘܪ̈ܛܐ ܐܘ ܟܦܝܦܘܬܗܘܢ<EOS> ܘܡܢܦ̈ܫܐ ܡܢ ܐܝܟ ܕܒܣܘܓܐܐ ܕܡܘ̈ܬܐ ܡܬܩܪ̈ܝܢ<EOS> ܘܒܠܐىܡܢܦ̈ܫܐ<EOS>ܐܣܟܝ̈ܡܐ<EOS> ܘܠܦܘܬ ܦܘܠܓܐ ܗܢܐ ܒܡܢܝܢܐ ܪܒܝܥܝܐ ܐܣܬܝܟܘܢ ܓܢ̈ܣܐ ܗܠܝܢ ܓܢܣ ܓܢ̈ܣܝܢ ܥܠܝ̈ܐ<EOS>ܒܐܘܣܝܐ ܠܡܐܡܪ ܘܟܡܝܘܬܐ ܘܐܝܢܝܘܬܐ ܘܠܘܬ ܡܕܡ<EOS> ܗܠܝܢ ܕܝܢ ܐ̱ܚܪ̈ܢܝܬܐ<EOS> ܐܟܙܢܐ ܕܐܝܟܐ<EOS>ܕܡܬܚܘܝܐ ܕܐܝܬܝܗܿ ܡܫܘܕܥܢܝܬܐ ܕܗܘܝܗܿ ܕܐܘܣܝܐ ܒܐܬܪܐ ܡܕܡ<EOS> ܘܐܝܟ ܐܡܬܝ ܕܗܘܝܗܿ ܕܐܘܣܝܐ<EOS>ܒܙܒܢܐ ܡܕܡ ܡܫܘܕܥܐ ܘܐܝܟ ܐܝܬ ܠܗ<EOS> ܕܗܘܝܗܿ ܕܐܘܣܝܐ ܒܚܘܫܒܐ ܡܕܡ ܗܿܘ ܕܒܫܘܢܝܗܿ ܡܫܢܐ<EOS>ܡܫܘܕܥܐ ܐܝܟ ܗܿܝ ܕܠܡܬܥܛܦܘ ܐܘ ܠܡܬܦܓܕܘ<EOS> ܘܐܝܟ ܣܝܡ ܗܿܝ ܕܦܘܚܡܐ ܕܡܢܝ̈ܘܬ ܓܘܫ̈ܡܐ ܠܘܬ<EOS>ܚܕ̈ܕܐ ܒܦܢܝ̈ܬܐ ܕܡܫܚ̈ܠܦܢ ܡܫܘܕܥܐ ܐܝܟ ܗܿܝ ܕܓܢܐ ܝܬܝܒ<EOS> ܘܐܝܟ ܗܿܝ ܕܥܒܕ ܡܥܒܕܢܘܬ ܐܘܣܝܐ<EOS>ܒܐܚܪܝܢ ܠܐ ܡܣܬܬܐܝܬ ܡܫܘܕܥܐ<EOS> ܘܐܝܟ ܗܿܝ ܕܚܐܫ ܕܡܬܥܒܕܢܘܬ ܐܘܣܝܐ ܒܐܚܪܝܢ ܠܐ ܡܣܬܬܐܝܬ<EOS>ܡܫܘܕܥܐ<EOS> ܠܘ ܕܠܐ ܦܘܚܡܐ ܐܘ ܐܚܝܢܘܬܐ ܡܨܝܢ ܠܡܬܕܪܟܘ<EOS> ܒܗܿܝ ܕܟܕ ܓܘܫܡܐ ܒܐܬܪܐ ܡܕܡ ܗܘܐ<EOS>ܠܘ ܫܟܝܚܘܬܐ ܠܗ ܗܘܬ<EOS> ܐܠܐ ܫܟܝܚܘܬ ܐܚܝܢܘܬܐ ܡܕܡ<EOS> ܘܗܟܢܐ ܗܠܝܢ ܐ̱ܚܪ̈ܢܝܬܐ ܐܚܝܢ̈ܘܬܐ<EOS>ܐܢܝܢ ܕܝܠܢܝ̈ܬܐ ܕܥܠܝܗܝܢ ܐܚܝܢܘܬܐ ܦܫܝܛܬܐ ܕܗܝ ܗܝ ܩܛܓܘܪܝܐ ܕܠܘܬ ܡܕܡ ܡܬܐܡܪܐ<EOS> ܒܕܓܘܢ<EOS>ܠܘ ܓܢ̈ܣܐ ܐܢܝܢ ܓܢܣ ܓܢܣܝ̈ܢ<EOS> ܒܕ ܗܿܝ ܗܝ ܓܢܣܗܝܢ<EOS> ܘܠܐ ܢܣܬܒܪ ܕܡܕܠܩܒ ܣܝܡܝܢܢ<EOS>ܠܦܝܠܣܝܘܦܐ ܒܗܕܐ<EOS> ܒܕ ܠܘ ܡܢܗ ܢܣܝ̈ܒܢ ܩܛܓܘܪ̈ܝܣ ܗܠܝܢ<EOS> ܐܠܐ ܡܢ ܓܒܪܐ ܐ̱ܢܫ ܦܝܬܐܓܘܪܝܐ<EOS>ܫܡܐ ܠܗ ܐܪܟܘܛܘܣ ܐܝܟ ܕܡܬܬܢܝܐ<EOS> ܘܠܗܢܐ ܡܢ ܘܠܐ ܚܕܐ ܐܝܬ ܡܚܘܝܢܘܬܐ ܥܠ ܣܘܝܟܗܝܢ ܕܒܥܣܪ<EOS>ܐܘ ܕܣܘܝܟ ܟܠ ܒܗܝܢ<EOS>ܢܘܗܪܐ ܘܡܢ ܗܿܝ ܕܢܚܘܐ ܕܐܝܠܝܢ ܐܢܝܢ ܡܩܒ̈ܠܢܝܬܐ ܕܝܬܝܪܘܬܐ ܘܒܨܝܪܘܬܐ<EOS>ܐܗܡܝܢܢ ܒܥܠܬ ܡܛܥܝܢ̈ܘܬܐ ܕܓܕ̈ܫܢ<EOS> ܒܗܿܝ ܕܡܥܕܐ ܕܬܬܐܡܪ ܕܟܡܝܘܬܐ ܠܐ ܡܩܒܠܐ ܝܬܝܪܘܬܐ<EOS>ܘܒܨܝܪܘܬܐ<EOS> ܒܕ ܠܐ ܡܬܐܡܪ ܕܣܘܪܛܐ ܡܕܡ ܝܬܝܪܐܝܬ ܣܘܪܛܐ ܗܘ ܡܢ ܗܿܘ ܐ̱ܚܪܢܐ<EOS> ܘܡܬܐܡܪܐ<EOS>ܕܐܪܝܟܐ ܗܘ<EOS> ܟܕ ܛܒ ܣܘܪܛܐ ܠܘ ܠܘ ܡܕܡ ܗܘ ܐ̱ܚܪܝܢ<EOS> ܐܠܐ ܐܘܪܟܐ ܦܫܝܛܐܝܬ<EOS> ܒܗܿ ܒܕܡܘܬܐ<EOS>ܘܒܡܢܝ̈ܢܐ ܡܬܐܡܪܐ ܕܗܢܐ ܡܢ ܡܢܝܢܐ ܣܓܝܐܬ ܗܘ<EOS> ܗܿܘ ܕܝܢ ܒܨܝܪܐ ܟܕ ܛܒ ܠܘ ܡܕܡ ܐ̱ܚܪܝܢ ܗܘ<EOS>ܡܢܝܢܐ ܣܛܪ ܡܢ ܣܓܝܐܘܬܐ<EOS> ܘܡܬܐܡܪܐ ܬܘܒ ܕܐܘܣܝܐ ܠܐ ܡܩܒܠܢܝܬܐ ܗܝ ܕܝܬܝܪܘܬܐ ܘܒܨܝܪܘܬܐ<EOS>ܘܟܠܗܘܢ ܩܕܡ̈ܝܐ ܫܠܡܘ ܕܐܘܣܝ̈ܣ ܟܠܗܝܢ ܕܥܠܡܐ ܕܗܪܟܐ ܛܠܢܝ̈ܬܐ ܐܢܝܢ ܕܗܢܝܢ ܕܥܠܡܐ ܕܠܥܠ<EOS>ܘܐܝܟܢܐ ܫܘܝܐܝܬ ܒܗܿܝ ܕܐܘܣܝܐ ܡܫܘ̈ܬܦܢ ܗܿܢܝܢ ܡܒܪ̈ܝܬ ܡܢ ܗܘܠܐ<EOS> ܘܗܿܢܝܢ ܕܠܐ ܡܨ̈ܝܢ ܐܠܐ<EOS>ܕܒܗܘܠܐ ܠܐ ܢܬܩܝ̈ܡܢ<EOS> ܘܓܘ̈ܢܐ ܡܢ ܐܝܟ ܕܡܬܐܡܪܐ<EOS> ܟܕ ܝܬܝܪܘܬܐ ܘܒܨܝܪܘܬܐ ܡܩܒܠܝܢ<EOS> ܬܚܘܡ<EOS>ܚܘܪܘܬܐ ܐܟܚܕܐ ܠܟܠܗܘܢ ܚܘܪ̈ܐ ܐܚܕ<EOS>ܢܘܗܪܐ ܘܓܕܫܢܝܘܬ ܡܢ ܗܠܝܢ ܬܫܥ ܝܕܝܥܐ ܡܢ ܗܿܝ ܕܡܬܚܠܦܘ ܡܬܚ̈ܠܦܢ<EOS> ܘܟܕ<EOS>ܫܘܚܠܦܐ ܘܠܐ ܚܕ ܒܐܣܝܐ ܥܒ̈ܕܢ<EOS> ܐܝܟ ܩܐܪܘܬܐ ܠܡܐܡܪ<EOS> ܗܿܝ ܐܝܕܐ ܕܡܫܬܚܠܦܝܢ ܠܗܿ ܓܘ̈ܢܐ<EOS>ܘܐܣܟܝ̈ܡܐ ܘܪ̈ܒܘܬܐ<EOS> ܘܗܝ ܗܝ ܟܕ ܗܝ ܗܝ ܒܐܘܣܝܐ<EOS> ܘܓܘܫܡܐ ܡܢ ܡܬܡܛܝܩܝܐ ܕܐܕܫܐ ܗܘ<EOS>ܕܟܡܝܘܬܐ ܓܕܫܐ ܗܘ<EOS> ܒܗܿܝ ܕܟܢܝܫܘܬܐ ܗܘ ܕܡܬܚ̈ܐ<EOS> ܗܠܝܢ ܕܒܓܘܫܡܐ ܟܝܢܝܐ ܩܢܝܢ ܩܘܝܡܐ<EOS>ܕܝܬܐ<EOS> ܘܓܕܫ̈ܐ ܡܢ ܠܘ ܡܫܢܝܘ ܡܨܝܢ ܕܢܫܢܘܢ ܡܢ ܓܘܫ̈ܡܐ ܠܓܘܫ̈ܡܐ<EOS> ܒܗܿܝ ܕܗܫܐ ܗܿܝ ܕܒܗܿ<EOS>ܡܢ ܗܢܐ ܡܫܢܐ<EOS> ܐ̱ܚܪܬܐ ܗܝ ܡܢ ܗܿܝ ܕܒܗ ܒܗܿܝ ܐ̱ܚܪܢܐ ܫܘܐ<EOS> ܘܒܝܬ ܬܪ̈ܬܝܗܝܢ ܙܒܢܐ ܡܕܡ<EOS>ܫܠܝܐ ܐܠܨܐ ܕܢܗܘܐ ܕܒܗ ܩܐܡ ܠܝܬܗ ܙܕܩ ܕܢܗܘܐ ܓܕܫܐ ܗܿܘ<EOS> ܘܟܕ ܗܝ ܗܕܐ ܥܛܠܐ ܠܟܝ̈ܢܐ<EOS>ܓܕܫ̈ܢܝܐ ܡܢ ܗܿܢܝܢ ܕܠܐ ܡܨ̈ܝܢ ܗܘ ܫܘܢܝܗܘܢ ܒܠܥܕ ܚܘܒܠܗܘܢ<EOS> ܘܓܕ̈ܫܐ ܡܢ ܠܘ ܩܝ̈ܡܝ<EOS>ܠܝܬܗܘܢ ܐܢܘܢ<EOS> ܒܗܿܝ ܕܐܠܘ ܡܢܗܘܢ ܠܗܘܢ ܣܟ ܐܬܡܨܝܘ ܠܡܩܡ<EOS> ܠܘ ܒܓܘܫ̈ܡܐ ܫܪܘ<EOS> ܒܗܿܝ ܕܡܛܠ<EOS>ܗܿܝ ܕܢܬܩܝܡܘܢ ܒܗܘܢ ܫܪܝܢ<EOS>ܢܘܗܪܐ ܥܠ ܦܘܠܓܐ ܗܿܘ ܕܐܝܬܘܗܝ ܠܟܘܠܢܝܐ ܘܠܡܢܬܝܐ<EOS>ܗܿܘ ܕܐܝܬܘܗܝ ܐܘ ܟܠܢܝܐ ܡܕܡ ܐܝܬܘܗܝ ܐܘ ܡܢܬܝܐ<EOS> ܘܠܬܪܝܗܘܢ ܐܫܬܘܕܥܬ<EOS>ܒܠܘܓܝܩܝ<EOS> ܘܐ̱ܢܫܘܬܐ ܡܢ ܟܠܢܝܬܐ ܠܘ ܣܘܟܠܐ ܗܝ ܓܘܢܝܐ ܒܣܘܥܪܢܐ ܕܐܟܚܕܐ ܗܘ ܟܕ ܗܘ<EOS>ܒܡܢ̈ܬܝܐ ܫܟܝܚ<EOS> ܒܗܿܝ ܕܗܢܐ ܡܢ ܒܪܢܫܐ ܣܛܪ ܡܢ ܗܿܘ ܐ̱ܚܪܢܐ<EOS> ܐܦܠܐ ܒܟܠܚܕ ܡܢܗܘܢ ܡܢܬܐ<EOS>ܡܢܗܿ ܐܝܬ<EOS> ܘܐܠܐ ܐܠܨܐ ܗܘܬ ܕܒܒܘܛܠ ܚܕ ܡܢ ܒܢܝܢ̈ܫܐ<EOS> ܘܐ̱ܢܫܘܬܐ ܒܛܠܐ ܗܘܬ<EOS> ܘܗܐ ܠܘ<EOS>ܗܟܢܐ<EOS> ܐܠܐ ܒܟܠ ܩܢܘܡ ܐ̱ܢܫܘܬܐ ܐܝܬ ܕܡܫܡܠܝܐ<EOS> ܗܿܝ ܐܝܕܐ ܕܠܐ ܡܙܕܡܝܐ ܒܒܘܛܠܗ ܕܗܿܘ<EOS>ܐ̱ܚܪܢܐ<EOS> ܫܪܝܟܐ ܡܕܝܢ ܕܟܠ ܟܠܢܝܐ ܫܟܝܚܘܬܐ ܒܠܚܘܕ ܚܘܫܒܝܬܐ ܠܗ ܡܨܝܐ ܕܬܗܘܐ ܘܠܘ<EOS>ܣܘܥܪܢܝܬܐ<EOS> ܘܨܘܪܬܐ ܡܕܡ ܐܝܬܝܗܿ<EOS> ܗܿܝ ܕܚܘܫܒܐ ܡܢ ܡܢ̈ܬܝܐ ܢܣܒ ܠܗܿ ܘܐܟܚܕܐ ܟܠܗܘܢ ܒܗܿ<EOS>ܫܘܝܢ ܐܝܟ ܩܐܪ̈ܘܬܐ ܠܡ ܣܓܝ̈ܐܬܐ ܕܒܨܘܪܬܐ ܡܕܡ ܕܝܠܢܝܬܐ ܡܬܪ̈ܫܡܢ<EOS> ܟܕ ܛܒ ܗܿܝ ܨܘܪܬܐ<EOS>ܡܬܘܡ ܡܨܝܐ ܕܡܢܗܿ ܘܠܗܿ ܒܣܘܥܪܢܐ ܬܩܘܡ<EOS> ܟܕ ܡܒܪܝܐ ܡܢ ܩܐܪܘܬܐ<EOS> ܘܗܟܢܐ ܡܫܬܪܐ ܪܥܝܢܐ<EOS>ܕܐܝܬ ܠܦܠܛܘܢ ܥܠ ܣܘܥܪ̈ܢܐ ܟܠܢ̈ܝܐ ܕܡܢܗܘܢ ܘܠܗܘܢ ܡܩܝܡܝܢ<EOS> ܕܠܗܘܢ ܩܪܐ ܬܦܢ̈ܟܐ<EOS>ܘܒܟܠܢ̈ܝܐ ܡܢ ܣܓܝܐܘܬܐ ܘܠܐ ܚܕܐ ܡܨܝܐ ܕܬܗܘܐ ܒܠܥܕ ܬܘܣܦܬܐ ܕܣܘܟܠܐ ܡܕܡ ܕܠܒܪ ܗܘ ܡܢܗܿ<EOS>ܕܟܠܢܝܘܬܐ<EOS> ܗܐ ܓܝܪ ܐܪܒܥ ܡܢ ܦܪ̈ܚܬܐ<EOS> ܘܐܪܒܥ ܡܢ ܟܐܦ̈ܐ<EOS> ܟܠܚܕܐ ܡܢܗܝܢ ܕܬܪܬܝܢ ܐܪܒܥ ܐܠܘ<EOS>ܐܪܒܥܝܘܬܐ ܒܠܚܘܕ ܦܫܝܛܬܐ ܐܝܬ ܗܘܬ ܒܣܘܟܠܗܿ<EOS> ܗܝ ܗܿܝ ܐܚܪܬܐ ܗܘܬ ܘܠܘ ܒܡܕܡ ܡܫܚ̈ܠܦܢ<EOS>ܗܘ̈ܝ<EOS> ܘܓܠܝܐ ܕܡܫܚܠܦܐ ܟܠܚܕܐ ܡܢܗܝܢ ܡܢ ܗܿܝ ܐ̱ܚܪܬܐ<EOS> ܠܘ ܒܗܿܝ ܕܐܪܒܥܐ ܐܠܐ ܒܗܘܠܐ<EOS>ܘܒܝܕ ܗܿܠܝܢ ܝܕܝܥܐ ܕܟܝ̈ܢܐ ܫܘ̈ܝܐ ܒܗܘ̈ܠܐܣ ܘܙܒܢ̈ܐ ܡܫܚܠܦܝܢ ܐܟܚܕܐ<EOS> ܐܘ ܒܙܒܢܐ ܒܠܚܘܕ<EOS>ܐܝܟ ܬܪܬܝܢ ܐܘܟܡ̈ܬܐ ܕܒܚܕ ܗܿܘ ܕܣܝܡ ܡܫܬܟܚ̈ܢ<EOS> ܐܠܐ ܟܠܚܕܐ ܡܢܗܝܢ ܒܬܪ ܒܘܛܠܗܿ ܕܗܿܝ<EOS>ܐ̱ܚܪܬܐ<EOS> ܘܟܕ ܙܒܢܐ ܡܢ ܗܠܝܢ ܗܘ ܕܒܗ ܡܬܦܪܫܝܢ ܕܡܝ̈ܝܐ<EOS> ܡܢ ܟܠܝ̈ܬܐ ܗܝ ܗܿܝ ܕܢܗܦܘܟ ܗܿܘ<EOS>ܕܐܬܚܒܠ<EOS> ܒܗܿܝ ܕܗܿܘ ܕܒܙܒܢܐ ܬܪܝܢܐ<EOS> ܡܗܘܐ ܗܿܘܐ ܐ̱ܚܪܝܢ ܗܘ ܡܢ ܗܿܘ ܕܒܙܒܢܐ ܩܕܡܝܐ ܗܘܐ<EOS>ܒܕܓܘܢ ܟܠܚܕ ܡܢܗܘܢ ܐ̱ܚܪܢܐ ܗܘ ܡܢ ܗܿܘ ܐ̱ܚܪܢܐ<EOS> ܠܘ ܗܘ ܟܕ ܗܘ<EOS> ܘܠܫܘܚ̈ܠܦܐ ܡܢ ܘܠܐ ܚܕܐ<EOS>ܡܥܠܬܐ ܐܝܬ ܒܡܢܝܘܬܗܘܢ ܕܓܢ̈ܣܐ<EOS> ܘܐܠܐ ܠܟܠܗܘܢ ܐܕܫ̈ܐ<EOS> ܗܢܘܢ ܟܕ ܗܢܘܢ ܗܘܘ<EOS> ܥܐܠܝܢ ܕܝܢ<EOS>ܒܪܡ ܒܫܟܝܚܘܬܗܘܢ<EOS> ܒܗܿܝ ܕܘܠܐ ܚܕ ܓܢܣܐ ܒܠܥܕ ܫܘܚܠܦܐ ܒܣܘܥܪܢܐ ܡܨܐ ܠܡܫܬܟܚܘ<EOS>ܢܘܗܪܐ ܥܠ ܦܘܠܓܐ ܕܗܿܘ ܕܐܝܬܘܗܝ ܠܡܣܝܟܐ ܘܠܠܐ ܡܣܝܟܐ<EOS>ܟܠ ܡܢܝܢܐ ܕܠܠܚܘܕܝ̈ܬܗ ܛܟܣܐ ܡܕܡ ܐܝܬ ܣܝܡܝܐ ܐܘ ܟܝܢܝܐ ܘܐܟܚܕܐ<EOS>ܒܡܥܒܕܢܘܬܐ ܫܟܝ̈ܚܢ<EOS> ܡܢ ܐܢܢܩܝ ܕܡܣܝܟܐ ܡܕܡ ܢܗܘܐ<EOS> ܘܠܡܣܝܟܘܬܐ ܡܢ ܕܩܢ̈ܝܝ ܛܟܣܐ ܣܝܡܝܐ<EOS>ܐܟܙܢܐ ܕܓܘܫ̈ܡܐ<EOS> ܩܕܡܬ ܡܠܬܐ ܒܡܚܘܝ̈ܢܘܬܐ ܫܪܪܬ<EOS> ܘܕܛܟܣܐ ܡܢ ܟܝܢܝܐ ܐܟܙܢܐ ܕܥ̈ܠܠܬܐ<EOS>ܘܥ̈ܠܠܬܢܐ<EOS> ܗܐ ܗܫܐ ܡܢܣܝܐ ܠܡܫܪܪܘ<EOS> ܒܗܿܝ ܕܟܕ ܣܝܣܪܬܐ ܡܕܡ ܠܐ ܡܣܝܟܬܐ ܡܢܗܝܢ ܕܗܠܝܢ<EOS>ܢܫܟܚ<EOS> ܐܝܬ ܗܘ ܠܢ ܠܡܪܡܘ ܡܢ ܡܨܥܬܗܿ ܡܢܝܢܐ ܡܕܡ ܡܣܝܟܐ ܘܒܪܕܪܫ ܢܩܦ ܠܣ̈ܟܐ<EOS> ܘܢܣܒܝܗܿ<EOS>ܠܣܝܣܪܬܐ ܚܕܐ ܙܒܢ<EOS> ܟܕ ܡܪܝܡ ܡܢܗܿ ܗܿܘ ܡܢܝܢܐ<EOS> ܘܙܒܢ ܐܚܪܝܢ ܟܕ ܠܐ ܡܪܡ ܘܢܦܚܡ ܐܢܝܢ<EOS>ܒܚܕ̈ܕܐ ܘܠܐ ܡܨܝܐ ܕܫܘܝ̈ܬ ܡܢܝܢܐ ܢܗܘ̈ܝܢܢ<EOS> ܘܐܠܐ ܡܫܬܟܚ ܚܣܝܪܐ ܕܠܘ ܚܣܝܪܐ ܗܘ ܗܿܝ<EOS>ܕܫܟܝܪܐ<EOS> ܙܕܩ ܡܕܝܢ ܕܒܡܢܝܢܐ ܡܕܡ ܡܣܝܟܐ ܬܬܝܬܪ ܚܕܐ ܥܠ ܚܒܪܬܗܿ<EOS> ܘܗܿܝ ܚܣܝܪܬܐ ܬܣܬܝܟ<EOS>ܘܠܘ ܥܡܗܿ ܠܠܐ ܣܘܦ ܬܬܡܬܚ<EOS> ܘܟܠ ܕܡܢܝܢܐ ܡܣܝܟܐ ܡܢ ܗܿܘ ܕܡܣܝܟ ܝܬܝܪ<EOS> ܐܢܢܩܝ ܕܐܦ ܗܘ<EOS>ܡܣܝܟܐ ܠܘ ܠܐ ܡܣܝܟܐ ܢܗܘܐ<EOS> ܘܣܘܥܪ̈ܢܐ ܡܢ ܕܐܦܢ ܒܡܥܒܕܢܘܬܐ ܐܟܚܕܐ ܫܟܝܚܝܢ<EOS> ܐܠܐ ܠܘ ܛܟܣܐ<EOS>ܡܕܡ ܒܝܢܬܗܘܢ ܐܝܬ<EOS> ܐܟܙܢܐ ܕܢܦܫ̈ܬܐ ܐ̱ܢܫܝ̈ܬܐ<EOS> ܐܘ ܐܦܢ ܛܟܣܐ ܟܝܢܝܐ ܒܝܢܬܗܘܢ ܐܝܬ<EOS> ܐܠܐ<EOS>ܠܘ ܟܠܗܘܢ ܐܟܚܕܐ ܒܡܥܒܕܢܘܬܐ ܫܟܝܚܝܢ<EOS> ܐܟܙܢܐ ܕܙܘ̈ܥܐ ܡܘܙܠܬܢ̈ܝܐ<EOS> ܡܣܝܟܘܬܐ ܘܠܐ ܚܕܐ<EOS>ܠܗܘܢ ܙܕܩ ܕܬܗܘܐ ܐܦܠܐ ܠܗܕܐ ܡܚܘܝܢܘܬܐ ܫܒܝܠܐ ܠܘܬܗܘܢ ܐܝܬ<EOS> ܘܒܩܢܘ̈ܢܐ ܡܢ ܗܠܝܢ ܬܪܝܢ<EOS>ܣܘܓܐܬ ܡܛܥܝܢ̈ܘܬܐ ܡܫܬܪ̈ܝܢ<EOS>ܦܘܠܓܐ ܕܗܿܘ ܕܐܝܬܘܗܝ ܠܚܕ ܘܠܣܓܝ̈ܐܐ<EOS>ܘܠܗܿܘ ܕܡܪܢܐܝܬ ܚܕ ܗܘ<EOS> ܐܪܒܥܐ ܐܝܬ ܛܟ̈ܣܐ<EOS>ܩܕܡܝܐ ܡܢ ܘܝܬܝܪ ܡܪܢܝ ܠܚܘܕܝܘܬܐ<EOS> ܗܿܘ ܠܐ ܡܬܦܠܓܢܐ ܒܟܡܝܘܬܐ ܐܟܚܕ<EOS>ܘܒܬܚܘܡܐ ܠܐ ܒܚܝܠܐ ܐܦܠܐ ܒܡܥܒܕܢܘܬܐ ܐܝܟ ܝܬܐ ܕܫܪܪܐ ܩܕܡܝܐ<EOS>ܬܪܝܢܐ ܕܝܢ ܗܿܘ ܠܐ ܡܬܦܠܓܢܐ ܒܟܡܝܘܬܐ<EOS> ܘܐܦܢ ܡܬܝܩܢ ܦܘܠܓܗ ܠܡܢܘ̈ܬ<EOS>ܬܚܘܡܐ ܒܗܘܢܐ ܐܝܟ ܗܘ̈ܢܐ ܘܢܦܫ̈ܬܐ<EOS>ܕܬܠܬܐ ܕܝܢ<EOS> ܗܿܘ ܕܚܕ ܗܘ ܒܣܒܝܣܘܬܐ ܒܠܚܘܕ ܐܝܟ ܟܠܚܕ ܚܕ ܡܢ ܣܘܪ̈ܛܐ<EOS>ܐܘܡܢ̈ܐܐܘ ܡܝ̈ܐ ܕܡܩܒ̈ܠܢܐ ܐܢܘܢ ܕܦܘܠܓܐ ܟܡܢܝܐ ܒܚܝܠܐ<EOS> ܘܡܢܘ̈ܬ ܟܠܚܕ ܡܢܗܘܢ ܫܘܝ̈ܬ<EOS>ܒܬܚܘܡܐ ܐܝܬܝܗܘܢ<EOS>ܕܐܪܒܥܐ ܕܝܢ<EOS> ܗܿܘ ܕܚܕ ܗܘ ܒܟܢܝܫܘܬܐ ܐܝܟ ܒܪܢܫܐ ܕܚܕ ܗܘ ܡܢ ܘܦܓܪܐ ܘܡܢ<EOS>ܢܦܫܐ ܡܪܟܒ ܘܡܢ ܡܫܟܐ ܘܓܪ̈ܡܐ ܘܫܪܟܐ<EOS> ܘܗܿܘ ܕܫܐܝܠܐܝܬ ܚܕ ܗܘ ܒܝܕ ܡܫܘܬܦܘܬܐ ܡܕܡ ܕܠܘܬ<EOS>ܡܕܡ ܐܚܪܢܐ<EOS> ܗܿܝ ܕܚܕ ܥܠܘܗܝ ܡܬܩܛܪܓܐ<EOS> ܘܗܝ ܗܕܐ ܐܘ ܒܓܒܐ ܗܝ ܕܗܿܘ ܕܡܬܩܛܪܓ ܐܘ ܟܕ ܗܿܘ<EOS>ܕܣܝܡ<EOS> ܘܡܫܘܬܦܘܬܐ ܕܒܐܕܫܐ ܡܣܒܗܘܬܐ ܡܬܩܪܝܐ<EOS> ܘܗܿܝ ܕܒܓܢܣܐ ܡܬܓܢܣܢܘܬܐ<EOS> ܘܗܿܝ ܕܒܐܝܢܝܘܬܐ<EOS>ܕܡܝܘܬܐ<EOS> ܘܗܿܝ ܕܒܟܡܝܘܬܐ ܫܘܝܘܬܐ<EOS> ܘܗܿܝ ܕܒܣܝܡܐ ܐܚܘܕܘܬܐ<EOS> ܘܗܿܝ ܕܒܗܠܝܢ ܕܠܘܬ ܡܕܡ<EOS>ܐܚܝܢܘܬܐ ܐܝܟ ܗܿܝ ܕܡܬܐܡܪܐ ܕܐܚܝܢܘܬܐ ܕܡܠܟܐ ܕܠܘܬ ܡܕܝܢܬܗ<EOS> ܐܝܬ ܠܢܦܫܐ ܠܘܬ ܦܓܪܐ<EOS> ܘܗܿܝ<EOS>ܕܒܓܒܐ ܕܗܿܘ ܕܣܝܡ ܐܝܟܗܿܝ ܕܡܬܐܡܪܐ ܕܚܘܪܐ ܠܡ ܘܚܠܝܐ ܚܕ ܐܢܘܢ<EOS> ܗܿܢܘ ܕܝܢ ܕܐܟܚܕܐ<EOS>ܡܬܩܛܪ̈ܓܢܐ ܥܠ ܚܕ ܘܗܘ ܟܕ ܗܘ ܐܝܟ ܕܒܫܐ ܐܝܬܝܗܘܢ ܘܠܚܕ ܡܢ ܡܩܦ ܢܩܦܐ ܗܝܟܕܗܝܘܬܐ ܗܿܝ<EOS>ܕܡܬܩܛܪܓܐ ܥܠ ܟܝܢܐ ܡܕܡ ܗܿܘ ܕܒܙܢ̈ܝܐ ܡܫܚ̈ܠܦܐ ܡܬܝܕܥ ܐܝܟ ܗܿܝ ܕܡܬܐܡܪܐ ܕܗܢܐ ܐܣܝܐ ܗܘ<EOS>ܟܕ ܗܘ ܓܐܘܡܛܪܐ ܐܝܬܘܗܝ<EOS> ܘܠܣܓܝܐܘܬܐ ܡܢ ܢܩܝ̈ܦܢ ܡܫܚܠܦܘܬܐ ܘܕܠܩܘܒܠܝܘܬܐ<EOS> ܘܕܠܩܘܒ̈ܠܝܐ<EOS>ܡܢ ܐܝܬܝܗܘܢ ܗܿܢܘܢ ܕܠܐ ܡܬܟܢܫܝܢ ܒܗ ܟܕ ܒܗ ܒܡܕܡ<EOS> ܒܗ ܟܕ ܒܗ ܒܙܒܢܐ ܘܙܢܐ<EOS> ܘܗܠܝܢ ܡܢ<EOS>ܪܒܝܥܐܝܬ ܐܝܬܝܗܘܢ<EOS>ܢܘܗܪܐ ܐܕܫܐ ܓܝܪ ܩܕܡܝܐ ܕܕܠܩܘܒܠܝܘܬܐ<EOS> ܠܩܘܒܠܝܘܬܐ ܐܝܬܘܗܝ …<EOS> ܟܐܡܬ<EOS>ܦܪ̈ܘܛܣܝܣ ܗܘ̈ܝܢ ܗܿܢܝܢ ܡ̈ܠܐ ܐܘ ܡܢ̈ܘܬܐ ܦܪ̈ܘܛܣܝܣ<EOS> ܒܪ ܨܠܝܒܝ ܕܝܢ ܡܢܚܐ ܟܕ ܦܠܛܬܗ<EOS>ܚܬܝܬܘܬܐ ܗܕܐ<EOS> ܡܗܡܝܢܘܬܐ ܕܒܬܚܘܝܬܐ ܩܛܪܓ ܥܠ ܦܝܠܣܘܦܐ<EOS> ܣܘܣܝܐ ܘܠܐ ܣܘܣܝܐ<EOS> ܢܣܒ ܒܬܚܘܝܬܐ<EOS>ܒܩܛܝܓܘܪ̈ܝܣ<EOS> ܘܥܠܗܕܐ ܚܢܢ ܐܒܠܨܢܝܗܝ ܠܣܘܟܠܐ<EOS>ܘܐܕܫܐ ܡܢ ܩܕܡܝܐ ܕܕܠܩܘܒܠܝܘܬܐ<EOS> ܠܩܘܒܠܝܘܬ ܩܛܦܣܝܣ ܘܐܦܘܦܣܝܣ<EOS> ܠܘ<EOS>ܒܦܪ̈ܘܛܣܝܣ ܒܠܚܘܕ<EOS> ܐܠܐ ܘܟܕ ܣܘܣܝܐ ܐܡܪ ܐܢܬ ܘܠܐ ܣܘܣܝܐ<EOS>ܕܬܪܝܢ ܕܝܢ ܠܩܘܒܠܝܘܬ ܗܠܝܢ ܕܠܘܬ ܡܕܡ ܐܝܟ ܐܒܗܘܬܐ ܘܒܪܘܬܐ<EOS>ܕܬܠܬܐ ܕܝܢ ܠܩܘܒܠܝܘܬ ܣܩܘܒ̈ܠܝܐ ܕܐܫܬܘܕܥܬ ܐܢܘܢ<EOS>ܕܐܪܒܥܐ ܕܝܢ ܠܩܘܒܠܝܘܬ ܓܠܝܙܘܬܐ ܘܩܢܝܘܬܐ<EOS> ܘܩܢܝܘܬܐ ܡܢ ܡܪܢܝܬܐ ܐܝܬܝܗܿ<EOS>ܡܬܡܨܝܢܘܬ ܡܕܡ ܥܠ ܗܿܘ ܡܐ ܕܠܗ ܡܟܢ ܠܡܗܘܐ<EOS> ܐܡܬܝ ܕܢܨܒܐ ܐܝܟ ܡܬܡܨܝܢܘܬܐ ܕܥܠ ܚܙܝܐ<EOS>ܘܓܠܝܙܘܬܐ ܡܪܢܝܬܐ ܐܝܬܝܗܿ ܠܐ ܫܟܝܚܘܬ ܡܬܡܨܝܢܘܬܐ ܗܕܐ ܠܗܿܘ ܕܡܟܢܐ ܕܬܗܘܐ ܠܗ ܐܝܟ<EOS>ܣܡܝܘܬܐ ܠܟܠܒ̈ܐ ܠܐ ܠܟܠܒܘ̈ܣܐ<EOS> ܒܗܿܝ ܕܠܐ ܥܕܡܫ ܡܟܢܝܢ ܠܡܚܙܐ<EOS> ܘܐ̱ܢܫ̈ܝܢ ܡܢ ܐܦܢ ܐܬܦܪܣܘ<EOS>ܕܒܪܒܝܥܝܘܬܐ ܢܣܝܟܘܢ ܠܐܕܫ̈ܝ ܕܠܩܘܒܠܝܘܬܐ ܟܕ ܐܡܪܝܢ ܕܗܝ ܗܕܐ ܐܘ ܒܡ̈ܠܐ ܗܝ ܐܘ<EOS>ܒܣܘܥܪ̈ܢܐ<EOS> ܐܘ ܒܐܚܝܢܘܬܐ ܡܬܝܕܥܝܢ ܗܢܘܢ ܣܘܥܪ̈ܢܐ<EOS> ܐܘ ܠܘ ܒܐܚܝܢܘܬܐ<EOS> ܘܗܠܝܢ ܕܠܘ<EOS>ܒܐܚܝܢܘܬܐ<EOS> ܐܘ ܬܪ̈ܝܗܘܢ ܕܠܩܘܒ̈ܠܝܐ ܝܬܢ̈ܝܐ ܐܝܬܝܗܘܢ<EOS> ܐܘ ܠܘ ܗܟܢܐ<EOS> ܠܘ ܚܒܘܫܐ ܐܫܬܟܚ<EOS>ܦܘܠܓܗܘܢ<EOS> ܒܗܿܝ ܕܠܘ ܟܠ ܕܠܩܘܒܠܝܘܬܐ ܚܕܐ ܗܝ ܡܢܗܝܢ ܕܐܪܒܥ<EOS> ܘܗܕܐ ܐܝܟ ܠܩܘܒܠܝܘܬ ܚܕ<EOS>ܘܣܓܝ̈ܐܐ<EOS> ܕܠܘ ܣܩܘܒ̈ܠܝܐ ܐܝܬܝܗܘܢ<EOS> ܒܗܿܝ ܕܒܚܕ ܡܩܝܡ ܣܓܝ̈ܐܐ<EOS> ܐܦܠܐ ܩܛܦܣܝܣ ܘܐܦܘܦܣܝܣ<EOS>ܐܝܬܝܗܘܢ<EOS> ܐܦܠܐ ܓܠܝܙܘܬܐ ܘܩܢܝܘܬܐ<EOS> ܒܗܿܝ ܕܬܪ̈ܝܗܘܢ ܝܬܢ̈ܝܐ ܐܝܬܝܗܘܢ<EOS> ܐܦܠܐ ܬܘܒ ܡܢ<EOS>ܗܠܝܢ ܕܠܘܬ ܡܕܡ ܐܝܬܝܗܘܢ<EOS> ܒܗܿܝ ܕܐܝܬ ܐܡܬܝ ܕܠܠܚܘܕܝܘܬܐ ܡܢܗܿ ܘܠܗܿ ܒܠܥܕ ܦܚܡܐ ܕܠܘܬ<EOS>ܐܚܪܢܐ ܢܬܗܘܢܢ<EOS>ܘܗܘ ܐܕܫܐ ܚܡܝܫܐ ܕܐܝܟ ܗܢܐ ܡܢܗܘܢ ܦܠܛ̈ܘ ܡܢ ܩܨ ܗܿܝ ܕܠܘ ܟܐܢܐܝܬ<EOS>ܒܦܘܠܓܗܘܢ ܐܬܚܫܚܘ<EOS> ܒܕ ܙܕܩ ܗܘܐ ܠܗܘܢ ܕܠܗܿܘ ܚܕ ܡܢ ܫܩ̈ܐ ܗ̄ ܕܕܠܩܘܒ̈ܠܝܐ ܝܬܢ̈ܝܐ ܕܒܠܥܕ<EOS>ܐܚܝܢܘܬܐ ܡܬܝܕܥܝܢ<EOS> ܐܦ ܠܗ ܢܦܠܓܘܢ ܘܢܐܡܪܘܢ ܕܗܢܘܢ ܗܠܝܢ ܐܘ ܡܫܡ̈ܠܝܢܐ ܐܢܘܢ ܕܚܕ̈ܕܐ ܐܘ<EOS>ܥܛܘ̈ܝܐ<EOS> ܘܠܐܕܫܐ ܡܢ ܩܕܡܝܐ ܕܝܠܝܬܐ ܗܿܝ ܕܡܢ ܐܢܢܩܝ ܚܕ ܡܢܗܘܢ ܫܪܝܪܐ ܢܗܘܐ<EOS> ܟܕ ܗܿܘ<EOS>ܐ̱ܚܪܢܐ ܡܕܓܠ<EOS> ܘܒܗܦܟܐ ܒܕܠܩܘܒܠܐ ܕܗܿܠܝܢ ܕܫܪܟܐ<EOS> ܕܥܠ ܗܿܘ ܕܠܐ ܐܝܬܘܗܝ ܐܟܚܕܐ ܡܕܓܠܝܢ<EOS>ܘܕܝܠܝܬܐ ܡܢ ܕܐܕܫܐ ܬܪܝܢܐ ܐܢܢܩܝܘܬ ܢܩܝܦܘܬܐ ܘܗܿܘ ܕܬܠܬܐ ܡܬܡܨܝܢܘܬ ܡܨܥܝܐ ܕܒܝܢܬܗܘܢ<EOS>ܘܗܦܘܟܝܗܘܢ ܕܠܚܕ̈ܕܐ<EOS> ܘܕܗܿܘ ܪܒܝܥܝܐ<EOS> ܠܐ ܫܟܝܚܘܬ ܚܕ ܡܢ ܓܒ̈ܐ<EOS> ܘܥܠܬܗܿ ܕܓܠܝܙܘܬܐ ܐܟܙܢܐ<EOS>ܕܫܠܝܐ<EOS> ܓܠܝܙܘܬܐ ܕܥܠܬ ܩܢܝܘܬܐ ܐܟܙܢܐ ܕܡܬܬܙܝܥܢܘܬܐ<EOS>ܢܘܗܪܐ ܥܠ ܦܘܠܓܐ ܕܗܿܘ ܕܐܝܬܘܗܝ ܠܩܕܡܝܐ ܘܠܐܚܪܝܐ<EOS>ܡܬܐܡܪܐ ܓܝܪ ܕܩܕܡܝ ܐ̱ܚܪܢܐ ܡܢ ܐ̱ܚܪܢܐ ܒܙܒܢܐ<EOS> ܐܝܟ ܐܕܡ ܠܫܝܬ<EOS> ܘܒܐܝܩܪܐ<EOS>ܐܝܟ ܡܘܫܐ ܡܢ ܐܗܪܘܢ<EOS> ܘܒܟܝܢܐ ܐܝܟ ܡܢܬܐ ܡܢ ܟܠܐ<EOS> ܚܕ ܠܡܐܡܪ ܡܢ ܬܪܝܢ<EOS> ܘܟܠܢܐܝܬ ܡܐܡܪ ܟܠ<EOS>ܡܕܡ ܕܡܬܬܪܝܡ ܒܡܬܬܪܝܡܢܘܬܗ ܗܿܘ ܐ̱ܚܪܢܐ<EOS> ܘܠܐ ܡܫܬܟܚ ܒܫܟܝܚܘܬܗ ܕܝܠܗ ܒܠܚܘܕܘܗܝ ܩܕܡܝ ܗܘ<EOS>ܡܢܗ ܕܗܿܘ ܐ̱ܚܪܢܐ<EOS> ܘܒܛܟܣܐ<EOS> ܘܗܘ ܗܢܐ ܬܪܝܢܐܝܬ<EOS> ܒܗܿܝ ܕܐܘ ܛܟܣܐ ܗܘ ܣܝܡܝܐ ܗܘ ܛܟܣܐ<EOS>ܐܟܡܐ ܕܩܕܡܝ ܡܟܗܢܢܐ ܡܢ ܗܿܘ ܕܡܫܡܫ ܟܕ ܡܢ ܬܪܘܢܘܣ ܢܫܪܐ<EOS> ܘܗܘ ܗܢܐ ܩܕܡܝ ܡܢܗ ܕܗܿܘ<EOS>ܕܡܟܗܢ ܟܕ ܡܢ ܬܪܥܐܢܫܪܐ<EOS> ܐܘ ܛܟܣܐ ܗܘ ܟܝܢܝܐ ܐܝܟ ܡܛܟܣܘܬ ܓܘܢܝܘܬܐ<EOS> ܟܕ ܡܢ ܐܘܣܝܐ<EOS>ܡܫܪܝܢܢ ܠܡܚܬ ܠܘܬ ܒܪܢܫܐ<EOS> ܠܗܿܘ ܕܓܘܢܝ ܡܫܟܚܝܢܢ ܕܩܕܡܝ<EOS> ܟܕ ܕܝܢ ܡܢ ܒܪܢܫܐ ܡܫܪܝܢܢ ܠܡܣܩ<EOS>ܠܗܿܘ ܕܕܝܠܢܝ ܡܫܟܚܝܢܢ ܕܩܕܡܝ<EOS> ܐܝܬ ܓܝܪ ܘܩܕܡܝܘܬܐ ܐ̱ܚܪܬܐ ܕܒܟܝܢܐ ܣܛܪ ܡܢ ܗܿܘ ܕܒܛܟܣܐ<EOS>ܐܝܟ ܕܩܕܡܝܐ ܥܠܬܐ ܡܫܡܠܝܬܐ ܠܥܠܬܢܗܿ<EOS> ܐܡܪ ܐܢ̱ܬ ܓܝܪ ܕܐܬܬܙܝܥܬ ܨܒܥܐ<EOS> ܘܐܬܬܙܝܥܬ ܥܙܩܬܐ<EOS>ܘܠܐ ܐܡܪ ܐܢ̱ܬ ܕܐܬܬܙܝܥܬ ܥܙܩܬܐ<EOS> ܘܐܬܬܙܝܥܬ ܨܒܥܐ<EOS> ܐܘ ܫܠܬ ܗܿܝ ܘܠܐ ܐܬܬܙܝܥܬ ܗܕܐ<EOS> ܘܟܕ<EOS>ܠܩܕܡܝܐ ܡܢ ܦܘ̈ܠܓܐ ܕܐܝܟ ܗܠܝܢ ܗܿܘܝܢ<EOS> ܐܟܘܬܗܘܢ ܘܦܘ̈ܠܓܐ ܕܐ̱ܚܪܝܐ ܙܕܩ ܕܢܗܘܘܢ<EOS> ܒܗܿ<EOS>ܒܕܡܘܬܐ ܘܗܠܝܢ ܕܐܟܚܕܐ<EOS> ܘܚܕ ܡܢ ܣܘܥܪܢܐ ܠܐ ܡܨܝܐ ܕܒܚܕ ܡܢ ܗܠܝܢ ܙܢ̈ܝܐ ܩܕܡܝܐ ܐܟܚܕ<EOS>ܘܐ̱ܚܪܝܐ ܢܗܘܐ ܡܢ ܐ̱ܚܪܢܐ ܒܐܚܪܢܐ ܕܝܢ ܘܐ̱ܚܪܢܐ ܙܢܐ ܠܘ ܠܐ ܡܨܝܐ<EOS>ܦܘܠܓܐ ܕܗܿܘ ܕܐܝܬܘܗܝ ܠܥܠܬܐ ܘܠܥܠܬܢܐ<EOS>ܘܥܠܬܐ ܡܢ ܡܬܐܡܪܐ ܠܗܿܘ ܕܡܢ ܫܟܝܚܘܬܗ ܫܟܝܚܘܬܐ ܗܿܘܝܐ ܠܐܚܪܢܐ<EOS> ܘܡܢ<EOS>ܓܠܝܙܘܬܗ ܓܠܝܙܘܬ ܐ̱ܚܪܢܐ<EOS> ܘܥܠܬܢܐ ܡܢ ܡܬܐܡܪ ܠܗܿܘ ܕܐܢܢܩܐܝܬ ܒܫܟܝܚܘܬ ܐ̱ܚܪܢܐ ܡܫܬܟܚ<EOS>ܘܒܓܠܝܙܘܬܗ ܡܬܓܠܙ<EOS> ܡܬܐܡܪܐ ܕܝܢ ܬܘܒ ܥܠܬܐ ܘܠܗܿܘ ܕܡܥܠ ܥܐܠ ܒܫܟܝܚܘܬ ܐ̱ܚܪܢܐ<EOS> ܘܡܛܠ ܗܕܐ<EOS>ܠܐ ܡܨܝܐ ܕܢܫܬܟܚ ܗܿܘ ܐ̱ܚܪܢܐ ܒܠܥܕܘܗܝ ܐܦܠܐ ܡܫܬܟܚ ܒܫܟܝܚܘܬܗ ܒܠܚܘܕܘܗܝ<EOS> ܘܐܪܒܥ ܐܢܝܢ<EOS>ܥ̈ܠܠܬܐ<EOS> ܚܕܐ ܡܢ ܥܒܘܕܘܬܐ ܘܐܝܬܝܗܿ ܗܿܝ ܕܒܐܝܕ̈ܝܗܿ ܡܗܘܐ ܗܿܘܐ ܡܕܡ<EOS> ܐܝܟ ܢܓܪܐ ܠܥܪܣܐ<EOS>ܘܗܝ ܗܕܐ ܐܘ ܒܚܝܠܐ ܗܝ ܐܢ ܡܢ ܩܕܡ ܗܘܝܗ ܕܥܠܬܢܐ ܬܬܢܣܒ<EOS> ܐܘ ܒܡܥܒܕܢܘܬܐ ܐܢ ܥܡ ܗܘܝܗ<EOS>ܬܬܦܚܡ<EOS> ܒܗܿ ܒܕܡܘܬܐ ܐܘ ܓܘܢܝܬܐ ܗܝ ܐܝܟ ܐܘܡܢܐ ܠܥܪܣܐ<EOS> ܐܘ ܕܝܠܢܝܬܐ ܐܝܟ ܢܓܪܐ ܠܗ ܟܕ<EOS>ܠܗ<EOS> ܗܘ ܗܟܘܬ ܐܘ ܦܫܝܛܬܐ ܐܝܟ ܢܓܪܐ ܦܫܝܛܐܝܬ ܠܥܪܣܐ ܦܫܝܛܐܝܬ<EOS> ܐܘ ܡܢܬܝܬܐ ܐܝܟ ܗܢܐ<EOS>ܠܗܢܐ<EOS> ܒܗܿ ܒܕܡܘܬܐ ܬܘܒ<EOS> ܐܘ ܩܪܝܒܬܐ ܗܝ ܐܝܟ ܡܣܝܘܬܐ ܠܐܫܬܐ<EOS> ܐܘ ܪܚܝܩܬܐ ܐܝܟ ܣܒܪܐ<EOS>ܕܥܠܬܐ ܗܘ ܩܪܝܒܬܐ ܠܡܠܝܘܬܐ<EOS> ܘܒܡܨܥܝܘܬܗܿ ܠܡܣܝܘܬܐ<EOS> ܘܒܝܕ ܗܕܐ ܠܐܫܬܐ<EOS> ܕܬܪܬܝܢ ܕܝܢ<EOS>ܗܘܠܢܝܬܐ ܘܐܝܬܝܗܿ ܗܿܝ ܕܡܢܗܿ ܡܕܡ ܐܝܟ ܩܝܣܐ ܠܥܪܣܐ<EOS> ܕܬܠܬ ܕܝܢ ܐܕܫܢܝܬܐ ܘܐܝܬܝܗܿ ܗܿܝ<EOS>ܕܐܢܢܩܐܝܬ ܠܫܟܝܚܘܬܗܿ ܥܠܬܢܐ ܢܩܦ ܐܝܟ ܐܣܟܝܡܐ ܠܟܘܪܣܝܐ<EOS> ܕܐܪܒܥ ܕܝܢ ܫܘܡܠܝܢܝܬܐ ܘܐܝܬܝܗܿ<EOS>ܗܿܝ ܕܡܛܠܬܗܿ ܡܕܡ ܐܝܟ ܣܢܝܩܘܬ ܡܓܣܐ ܕܥܠܘܗܝ<EOS> ܘܗܝ ܗܕܐ ܒܡܢܝܘܬܗܿ ܡܢ ܥܠܬܐ ܗܝ ܕܥܠܬܘܬ<EOS>ܥܠܬܐ ܥܒܘܕܬܐ<EOS> ܒܕܓܘܢ ܩܕܝܡܐ ܡܢܗܿ ܒܟܝܢܐ<EOS> ܒܫܟܝܚܘܬܗܿ ܕܝܢ ܥܠܬܢܝܬܐ ܗܝ ܕܝܠܗܿ<EOS> ܘܡܛܠ<EOS>ܗܕܐ ܐ̱ܚܪܝܐ ܡܢܗܿ<EOS> ܒܙܢܐ ܒܪܡ ܐ̱ܚܪܢܐ ܘܐ̱ܚܪܢܐ<EOS> ܘܗܕܐ ܗܝ ܕܡܬܐܡܪܐ ܕܢܝܫܐ ܐܝܬܘܗܝ ܫܘܠܡܐ<EOS>ܕܩܕܡ ܡܬܗܘܢܢ<EOS> ܘܬܘܒ ܗܝ ܥܠܬܐ ܐܘ ܒܟܝܢܐ ܗܝ ܐܝܟ ܐܣܝܐ ܠܡܚܠܡܢܘܬܐ<EOS> ܐܘ ܒܓܕܫܐ<EOS> ܘܗܕܐ<EOS>ܬܪܝܢܐܝܬ<EOS> ܒܗܿܝ ܕܗܝ ܓܕܫܢܝܘܬܐ<EOS> ܐܘ ܒܓܒܐ ܗܝ ܕܥܠܬܐ ܐܝܟ ܟܬܘܒܐ ܠܡܚܠܡܢܘܬܐ<EOS> ܘܝܕܝܥܐ<EOS>ܕܟܬܘܒܐ ܠܘ ܒܗܿܝ ܕܟܬܘܒܐ ܐܠܐ ܒܗܿܝ ܕܐܣܝܐ ܡܚܠܡ<EOS> ܘܐܦܢ ܓܕܫܬ ܠܗ ܕܐܦ ܟܬܘܒܐ ܢܗܘܕܐ<EOS> ܐܘ<EOS>ܒܓܒܐ ܗܿܝ ܕܥܠܬܢܐ ܐܝܟ ܡܫܒܚܬܐ ܠܩܪܝܪܘܬܐ<EOS> ܘܝܕܝܥܐ ܕܩܪܝܪܘܬܐ ܠܘ ܕܡܫܒܚܬܐ ܗܝ ܥܠܬܢܝܬܐ<EOS>ܒܟܝܢܐ<EOS> ܐܠܐ ܠܣܘܦܩ ܡܪܬܐ ܗܿܝ ܚܡܝܡܬ ܒܟܠ<EOS> ܘܥܠܬܐ ܡܢ ܩܪܝܒܬܐ ܒܓܘܫܡܐ<EOS> ܗܘܠܐ ܐܝܬܝܗܿ<EOS>ܘܐܕܫܐ<EOS> ܘܥܒܘܕܐ ܡܢ ܦܫܝܛܐ<EOS> ܗܿܘ ܗܘ ܡܪܢܐܝܬ ܕܥܠܬܐ ܗܘ ܕܟܠܗܝܢ ܡܢܘ̈ܬ ܥܠܬܢܐ<EOS> ܘܐܦܢ ܐܦ<EOS>ܗܿܘ ܕܥܠܬܐ ܗܘ ܕܚܕܐ ܡܢ ܡܢܘ̈ܬܐ<EOS> ܥܠܬܐ ܐܦ ܕܟܘܠܐ ܡܬܐܡܪ<EOS> ܒܗܿܝ ܕܠܐ ܡܨܝܐ ܕܟܘܠܐ ܢܬܩܝܡ<EOS>ܡܫܡܠܝܐܝܬ ܒܠܥܕ ܡܢܬܐ ܗܿܝ<EOS> ܐܠܐ ܠܘ ܡܪܢܐܝܬ<EOS> ܘܡܪܢܐܝܬ ܡܢ ܠܐ ܡܨܝܐ ܕܬܪܬܝܢ ܥ̈ܠܠܢ ܠܚܕ<EOS>ܥܠܬܢܐ ܢܗܘ̈ܝܢ<EOS> ܒܗܿܝ ܕܟܕ ܒܠܥܕ ܚܕܐ ܡܢܗܝܢ ܡܨܝܐ ܕܢܗܘܐ ܥܠܬܢܐ<EOS> ܠܘ ܥܠܬܐ ܗܝ ܡܪܢܐܝܬ ܗܝ<EOS>ܗܕܐ<EOS> ܗܘ ܗܟܘܬ ܘܗܿܝ ܐ̱ܚܪܬܐ<EOS> ܐܢ ܕܝܢ ܚܕܐ ܡܢܗܝܢ ܡܥܠ ܥܐܠܐ ܒܫܟܝܚܘܬܗ ܕܥܠܬܢܐ<EOS> ܠܘ ܥܠܬܐ<EOS>ܗܝ ܡܪܢܝܬܐ ܐܘܟܝܬ ܡܫܡܠܝܬܐ<EOS> ܐܠܐ ܡܠܘܢ ܡܢܬܐ ܕܥܠܬܐ ܡܫܡܠܝܬܐ<EOS>ܦܘܠܓܐ ܕܗܿܘ ܕܐܝܬܘܗܝ ܕܒܚܝܠܐ ܘܠܗܿܘ ܕܒܡܥܒܕܢܘܬܐ<EOS>ܘܒܡܥܒܕܢܘܬܐ ܡܢ ܡܬܐܡܪ<EOS> ܠܗܿܘ ܕܫܟܝܚ ܘܐܝܬܘܗܝ<EOS> ܒܚܝܠܐ ܕܝܢ ܠܗܿܘ ܕܠܐ<EOS>ܐܝܬܘܗܝ<EOS> ܐܠܐ ܡܟܢ ܠܡܗܘܐ<EOS> ܡܬܐܡܪ ܕܝܢ ܬܘܒ ܘܚܝܠܐ<EOS> ܠܙܢܐ ܗܿܘ ܕܒܗ ܡܬܡܨܐ ܠܡܥܒܕ ܗܿܘ<EOS>ܕܥܒܕ<EOS> ܐܘ ܠܡܚܫ ܗܿܘ ܕܚܐܫ<EOS> ܒܗܿܝ ܕܟܕ ܠܘ ܡܢ ܩܨ ܐܘܣܝܝܘܬܗܘܢ ܐܘ ܓܘܫܡܢܝܘܬܗܘܢ ܥܒܕܝܢ ܐܘ<EOS>ܚܐܫܝܢ ܣܘܥܪ̈ܢܐ<EOS> ܘܐܠܐ ܐܟܚܕܐ ܟܠܗܘܢ ܥܒܘ̈ܕܐ ܐܘ ܚܫܘ̈ܫܐ ܙܕܩ ܗܘܐ ܕܢܗܘܘܢ<EOS> ܫܪܝܟܐ ܕܒܙܢܐ<EOS>ܡܕܡ ܕܝܠܢܝܐ ܠܕܐܝܟ ܗܠܝܢ ܥܗܢܝܢ<EOS> ܕܐܦ ܠܗ ܚܝܠܐ ܩܪܝܐ ܡܠܬܐ<EOS> ܘܦܪܝܫܝܢ ܬܪ̈ܝܗܘܢ ܣܘܟ̈ܠܝ<EOS>ܚܝܠܐ<EOS> ܒܗܿܝ ܕܚܝܠܐ ܗܢܐ ܬܪܝܢܐ ܥܡ ܡܥܒܕܢܘܬܐ ܗܘ ܗܿܘܐ<EOS> ܗܿܘ ܕܝܢ ܩܕܡܝܐ ܘܠܐ ܣܟ<EOS>ܦܘܠܓܐ ܕܗܿܘ ܕܐܝܬܘܗܝ ܠܐܠܨܝܐ ܘܠܡܬܡܨܝܢܐ<EOS>ܘܡܬܡܨܝܢܐ ܡܢ ܡܬܐܡܪ ܠܗܿܘ ܕܠܘ ܐܢܢܩܐܝܬ ܗܝ ܠܗ ܗܿܝ ܕܢܗܘܐ<EOS> ܐܦܠܐ ܗܿܝ<EOS>ܕܠܐ ܢܗܘܐ<EOS> ܘܡܬܡܨܝܢܘܬܐ ܡܢ ܠܘ ܓܠܝܙܘܬܢܝܬܐ ܐܘܟܝܬ ܠܝܬܝܘܬܢܝܬܐ ܡܕܡ ܐܝܬܝܗܿ<EOS> ܒܗܿܝ ܕܥܡ<EOS>ܐܝܬܘ̈ܬܐ ܘܡܢܝ̈ܘܬܐ ܡܬܟܢܫܐ<EOS> ܘܐܝܟܢܐ ܬܗܘܐ ܓܠܝܙܘܬܗܝܢ ܐܘ ܡܪܝܡܢܘܬܗܝܢ<EOS> ܐܦܠܐ ܬܘܒ<EOS>ܓܠܝܙܘܬܐ ܗܝ ܕܐܠܨܝܘܬܐ ܘܐܠܐ ܐܦ ܟܠܝܘܬܐ ܓܠܝܙܘܬܗܿ ܗܘܬ ܒܫܪܪܐ ܕܐܠܨܝܘܬܐ<EOS> ܘܗܘ̈ܝܢ ܠܚܕܐ<EOS>ܨܒܘ ܬܪܬܝܢ ܓܠܝܙܘ̈ܬܐ ܐܟܚܕܐ ܗܿܝ ܕܫܟܝܪܐ<EOS> ܫܪܝܟܐ ܡܕܝܢ ܕܣܘܟܠܐ ܡܕܡ ܗܝ ܗܘܢܢܝܐ<EOS>ܘܐܝܬܘܬܢܝܐ<EOS> ܘܟܠܝܘܬܐ ܓܠܝܙܘܬܗܿ ܗܝ ܕܝܠܗܿ<EOS> ܘܕܐܠܨܝܘܬܐ<EOS> ܘܡܬܡܨܝܢܐ ܡܢ ܟܕ ܬܫܬܟܚ ܥܠܬܗ<EOS>ܡܫܡܠܝܬܐ ܐܠܨܐܝܬ ܡܫܬܟܚ<EOS> ܘܟܕ ܬܬܓܠܙ ܐܢܢܩܐܝܬ ܡܬܓܠܙ<EOS> ܘܒܝܬܗܿ ܡܢ ܒܠܥܕ ܦܘܚܡܐ ܕܥܡ ܥܠܬܐ<EOS>ܠܗܠ ܗܘ ܡܢ ܟܠ ܐܠܨܝܘܬܐ ܘܐܢܢܩܝܘܬܐ<EOS> ܡܬܡܨܝܢܐ ܕܝܢ ܒܠܚܘܕ ܦܫܝܛܐܝܬ<EOS> ܡܬܡܨܝܢܐ ܡܢ ܠܘ ܡܢ<EOS>ܝܬܗ ܡܨܐ ܠܡܗܘܐ ܒܗܿܝ ܕܐܠܘ ܐܬܢܬܥܬ ܫܟܝܚܘܬܗ ܛܒ ܡܢ ܓܠܝܙܘܬܗ ܒܝܬܗ<EOS> ܐܠܨܝܐ ܗܘܐ ܠܐ<EOS>ܡܬܡܨܝܢܐ<EOS> ܐܦܠܐ ܬܘܒ ܡܢ ܝܬܗ ܡܨܐ ܠܡܬܓܠܙܘ<EOS> ܘܐܠܐ ܟܠܝܐ ܠܘ ܡܬܡܨܝܢܐ ܗܘܐ<EOS> ܫܪܝܟܐ ܡܕܝܢ<EOS>ܕܫܟܝܚܘܬܗ ܒܫܟܝܚܘܬܐ ܗܝ ܕܥܠܬܗ ܐܢܢܩܐܝܬ<EOS> ܘܓܠܝܘܙܘܬܗ ܒܓܠܝܙܘܬܗܿ ܘܐܠܨܝܐ ܒܝܬܗ ܠܐ ܡܨܝܐ<EOS>ܕܐܦ ܐܠܨܝܐ ܒܐܚܪܝܢ ܢܗܘܐ<EOS> ܒܗܿܝ ܕܐܠܘ ܦܫܬ ܠܗ ܐܠܨܝܘܬܐ ܒܓܠܝܙܘܬ ܗܿܘ ܐ̱ܚܪܢܐ<EOS> ܠܘ ܐܠܨܝܐ<EOS>ܗܘ ܒܗ<EOS> ܐܢ ܕܝܢ ܠܐ ܦܫܬ ܡܬܡܨܝܢܐ ܗܘ ܡܕܝܢ ܗܝܕܝܟ ܘܠܘ ܐܠܨܝܐ<EOS>ܩܦܠܐܘܢ ܕܬܪܝܢ<EOS>ܥܠ ܗܠܝܢ ܕܐܠܨܝ ܐܝܬܘܬܐ ܘܐܝܟܢܝܘܬ ܡܥܒܕܢܘܬܗ<EOS>ܢܘܗܪܐ ܕܥܠ ܝܬܗ ܕܐܝܬܝܗܿ ܠܡ ܘܕܝܬܗ ܗܝ ܐܝܬܘܬܗ ܐܘܟܝܬ ܫܟܝܚܘܬܗ ܗܝ<EOS>ܘܟܕ ܟܠܚܕ ܡܢ ܡܬܡܨܝ̈ܢܐ ܥܠ ܥܠܬܐ ܗܘ<EOS> ܡܢ ܐܢܢܩܝ ܣܢܝܩ ܠܘܬ ܗܿܝ ܕܢܗܘܐ<EOS>ܟܠܗܘܢ ܒܗܿ ܒܕܡܘܬܐ ܙܕܩ ܕܢܗܘܘܢ<EOS> ܒܗܿܝ ܕܗܘ ܟܘܠܐ ܥܠܬܢܐ ܗܘ ܕܡܢܘ̈ܬܗ<EOS> ܒܕܓܘܢ ܡܢ ܐܢܢܩܝ<EOS>ܥܠ ܥܠܬܐ ܗܘ ܣܢܝܩ<EOS> ܗܿܝ ܐܝܕܐ ܕܠܘ ܡܬܡܨܝܢܝܬܐ ܗܝ<EOS> ܘܐܠܐ ܡܢܗ ܕܟܠܐ ܗܘܬ<EOS> ܘܡܢ ܗܠܝܢ<EOS>ܡܬܟܢܫܐ ܕܐܠܨܐܝܬ ܒܝܬܗܿ ܗܝ ܗܝ ܥܠܬܗ<EOS>ܡܚܘܝܢܘܬܐ ܐܚܪܬܐ ܗܘ ܟܘܠܐ ܥܠܬܢܐ ܕܡܢܘ̈ܬܐ ܥܠܬܗ ܡܫܡܠܝܬܐ<EOS> ܐܢ ܟܠ ܚܕܐ<EOS>ܡܢ ܡܢܘ̈ܬܗ ܗܝ ܐܘܟܝܬ ܟܠܗܝܢ<EOS> ܡܫܬܟܚ ܕܥܠܬܐ ܗܘ ܕܝܬܗ<EOS> ܐܢܕܝܢ ܚܕܐ ܡܢܗܝܢ ܗܝ ܕܝܠܢܐܝܬ<EOS>ܥܠܬܐ<EOS> ܘܗܝ ܗܕܐ ܬܘܒ ܟܕ ܥܠܬܢܝܬܐ ܗܝ ܡܢ ܐܢܢܩܝ ܥܠ ܥܠܬܐ ܣܢܝܩܐ ܕܠܒܪ ܗܝ ܡܢܗܿ ܕܣܝܣܪܬ<EOS>ܡܬܡܨܝ̈ܢܐ<EOS> ܕܠܗܿ ܐܠܨܝ ܐܝܬܘܬܐ ܡܫܬܘܕܥܐ ܡܠܬܐ<EOS>ܘܐܚܪܬܐ ܟܠ ܣܝܣܪܬܐ ܡܠܚܡܬ ܡܢ ܥ̈ܠܠܬܐ ܘܥ̈ܠܬܢܐ ܡܣܬܝܟܢܝܬܐ ܡܢ ܐܢܢܩܝ<EOS>ܙܕܩ ܕܬܗܘܐ ܐܝܟ ܕܩܕܡܬ ܐܬܚܘܝܬ<EOS> ܘܗܘ ܣܘܝܟܗܿ ܠܘܬ ܗܿܘ ܕܠܐ ܡܬܡܨܝܢܐ ܙܕܩ ܕܢܗܘܐ<EOS> ܕܗܘܝܘ<EOS>ܐܠܨܝܐ<EOS> ܒܕ ܠܝܬ ܗܿܘ ܕܟܠܝܐ ܗܘ<EOS>ܢܘܗܪܐ ܘܡܚܘܝܢܘܬܐ ܐܠܨܝ ܐܝܬܘܬܐ ܠܐ ܙܕܩ ܕܫܟܝܚܘܬܗ ܐ̱ܚܪܝܢ ܬܗܘܐ ܡܢ<EOS>ܡܢܝܘܬܗ ܐܘܟܝܬ ܐܝܬܘܬܗ ܡܢ ܟܝܢܗ ܘܝܬܗ<EOS> ܒܗܿܝ ܕܗܝ ܡܢܝܘܬܐ ܐܘܟܝܬ ܟܝܢܐ ܠܐ ܡܨܝܐ ܕܥܠܬܐ<EOS>ܬܗܘܐ ܕܝܬܗܿ<EOS> ܘܐܠܐ ܡܫܬܟܚܐ ܕܐܝܬܝܗܿ ܡܢ ܩܕܡ ܕܬܗܘܐ ܗܿܝ ܕܫܟܝܪܐ<EOS> ܐܢܕܝܢ ܟܕ ܠܐ ܐܝܬܝܗܿ<EOS>ܗܘܬ ܥܠܬ ܝܬܗܿ ܝܬܝܪ ܫܟܝܪܐ<EOS> ܗܿܘ ܓܝܪ ܕܠܐ ܐܝܬܘܗܝ ܐܝܟܢ ܢܗܘܐ ܥܠܬܐ<EOS> ܓܠܝܐ ܡܕܝܢ ܕܠܐܠܨܝ<EOS>ܐܝܬܘܬܐ ܠܘ ܐ̱ܚܪܝܢ ܡܨܝܐ ܕܬܗܘܐ ܡܢܝܘܬܐ<EOS> ܣܛܪ ܡܢ ܫܟܝܚܘܬܐ ܐܘܟܝܬ ܐܝܬܘܬܐ<EOS> ܘܬܘܒ ܐܠܘ<EOS>ܡܢܝܘܬܗ ܐ̱ܚܪܬܐ ܗܘܬ ܡܢ ܫܟܝܚܘܬܗ<EOS> ܘܗܝ ܗܕܐ ܟܕ ܠܘ ܡܥܠ ܥܐܠܐ ܒܡܢܝܘ̈ܬܐ ܟܠܗܝܢ ܓܕܫܐ ܙܕܩ<EOS>ܕܬܗܘܐ<EOS> ܘܟܠ ܓܕܫܐ ܡܬܡܨܝܢܐ ܗܘ ܒܝܬܗ<EOS> ܘܡܬܟܢܫܐ ܕܐܠܨܝ ܐܝܬܘܬܐ ܡܬܡܨܝܢܐ ܗܘ ܒܝܬܗ<EOS> ܗܿܝ<EOS>ܕܐܦ ܡܢ ܟܠ ܫܟܝܪ̈ܘܢ ܫܟܝܪܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܐܠܨܝ ܐܝܬܘܬܐ ܡܫܘܬܦ ܠܣܘܥܪ̈ܢܐ ܒܐܝܬܘܬܐ<EOS>ܒܕܓܘܢ ܒܙܢܐ ܐ̱ܚܪܢܐ ܣܛܪ ܡܢܗ ܙܕܩ ܕܡܢܗܘܢ ܢܬܦܪܫ<EOS> ܘܗܟܢܐ ܪܘܟܒܐ ܠܗ ܢܩܦ<EOS> ܘܒܝܕܗ ܐܦ<EOS>ܡܬܡܨܝܢܘܬܐ<EOS> ܒܗܿܝ ܕܐܡܪܝܢܢ ܕܗܢܐ ܦܘܪܫܢܐ ܙܕܩ ܗܘܐ ܐܠܘ ܐܝܟ ܓܢܣܐ ܡܬܩܛܪܓܐ ܗܘܬ ܐܝܬܘܬܐ<EOS>ܥܠܘܗܝ ܘܥܠ ܗܠܝܢ ܐ̱ܚܪ̈ܢܐ<EOS> ܘܟܕ ܠܘ ܗܟܢܐ<EOS> ܐܠܐ ܝܬܝܪܐܝܬ ܘܒܨܝܪܐܝܬ ܘܡܪܢܐܝܬ ܘܫܐܝܠܐܝܬ<EOS>ܗܝ ܡܫܡܠܝܘܬ ܐܝܬܘܬܐ ܘܡܪܢܝܘܬܗܿ ܣܦܩܐ ܕܬܦܪܫܝܘܗܝ ܒܝܬܗ ܡܢ ܗܿܠܝܢ ܐ̱ܚܪ̈ܢܐ<EOS> ܘܠܐ ܣܢܝܩ<EOS>ܕܒܝܕ ܦܘܪܫܢܐ ܐ̱ܚܪܢܐ ܕܣܛܪ ܡܢ ܐܝܬܘܬܗ ܡܫܡܠܝܬܐ ܘܡܪܢܝܬܐ ܡܢܗܘܢ ܢܬܦܪܫ<EOS>ܢܘܗܪܐ ܥܠ ܗܿܝ ܕܠܘ ܠܘܬ ܣܓܝܐܘܬܐ ܡܨܝܐ ܕܬܦܘܩ ܐܠܨܝܘܬ ܐܝܬܘܬܐ<EOS>ܐܠܨܝܘܬ ܐܝܬܘܬܐ ܐܠܘ ܥܠ ܣܓܝ̈ܐܐ ܡܟܢܐ ܗܘܬ ܠܡܬܩܛܪܓܘ ܐܘ ܐܝܟ ܓܢܣܐ<EOS>ܠܐܕܫ̈ܐ ܡܬܩܛܪܓܐ ܗܘܬ<EOS> ܐܘ ܐܝܟ ܐܕܫܐ ܠܩܢܘܡ̈ܐ<EOS> ܘܗܝܕܝܟ ܐܠܨܐ ܗܘܬ ܕܐܘ ܒܝܕ ܫܘܚ̈ܠܦܐ<EOS>ܢܬܦܪܫܘܢ ܗܘܘ<EOS> ܐܘ ܒܝܕ ܕܝܠܝ̈ܬܐ ܡܝܩܢܢ̈ܝܬܐ ܕܟܠܚܕ<EOS> ܘܩܕܡܬ ܐܬܚܘܝܬ ܕܗܢܘܢ ܦܘܪ̈ܫܢܐ ܕܐܝܟ<EOS>ܗܿܠܝܢ ܠܘ ܒܡܢܝܘܬܗܘܢ ܕܟܠܢ̈ܝܐ ܥܐܠܝܢ<EOS> ܐܠܐ ܡܠܘܢ ܥ̈ܠܠܬܐ ܐܢܘܢ ܕܫܟܝܚܘܬܗܘܢ ܐܘܟܝܬ<EOS>ܐܝܬܘܬܗܘܢ<EOS> ܘܡܬܟܢܫܐ ܕܐܠܨ̈ܝܝ ܐܝܬܘ̈ܬܐ ܗܿܠܝܢ ܐܢ ܐܝܬܝܗܘܢ ܡܬܡܨ̈ܝܢܝ ܐܝܬܘܬܐ ܐܝܬܝܗܘܢ<EOS>ܗܿܝ ܕܫܟܝܪܐ<EOS> ܒܗܿܝ ܕܟܠ ܥܠܬܢܐ ܡܬܡܨܝܢܐ<EOS> ܐܦܠܐ ܬܘܒ ܐܝܟ ܐܕܫܐ ܥܠ ܩܢܘ̈ܡܐ ܡܨܝܐ ܕܬܬܩܛܪܓ<EOS>ܥܠܝܗܘܢ<EOS> ܒܗܿܝ ܕܩܢܘ̈ܡܐ ܒܙܢ̈ܝܐ ܓܕܫ̈ܢܝܐ ܐܚܝ̈ܢܝ ܗܘܠܐ ܡܬܦܪܫܝܢ<EOS> ܘܟܠ ܐܠܨܝ ܐܝܬܘܬܐ ܠܘ<EOS>ܗܘܠܢܝܐ ܗܘ<EOS> ܘܐܠܐ ܡܪܟܒܐ ܗܘ<EOS> ܘܐܠܐ ܡܬܡܨܝܢܐ ܗܘ ܘܠܘ ܐܠܨܝܐ<EOS>ܢܘܗܪܐهܥܠ ܗܿܝ ܕܠܐܠܨܝ ܐܝܬܘܬܐ ܘܠܐ ܚܕܐ ܐܝܬ ܡܢܬܐ ܐܘ ܓܢܣܐ ܐܘ ܫܘܚܠܦܐ<EOS>ܐܘ ܣܩܘܒܠܝܐ<EOS>ܠܐܠܨܝ ܐܝܬܘܬܐ ܠܐ ܡܨܝܐ ܕܬܗܘܐ ܡܢܬܐ ܡܕܡ<EOS> ܘܐܠܐ ܡܪܟܒܐ ܗܘܐ<EOS> ܘܟܠ ܡܪܟܒܐ<EOS>ܥܠܬܢܐ ܗܘ ܕܡܢܘ̈ܬܗ<EOS> ܘܕܥ̈ܠܬܢܐ ܡܬܡܨܝ̈ܢܐ ܘܠܘ ܐܠܨ̈ܝܐ ܐܝܬܘܬܗܘܢ ܓܠܝܐ<EOS> ܘܡܛܠ ܗܕܐ ܐܦܠܐ<EOS>ܓܢܣܐ ܡܨܐ ܕܠܗ ܢܗܘܐ<EOS> ܘܒܝܕ ܗܕܐ ܬܘܒ ܐܦܠܐ ܥܠ ܫܘܚܠܦܐ ܡܣܢܩ ܣܢܝܩ ܠܘܬ ܦܘܪܫܢܐ ܕܡܢ<EOS>ܡܬܓܢܣܢ̈ܘܗܝ ܒܕ ܠܐ ܐܬܝܗܘܢ<EOS> ܐܦܠܐ ܬܘܒ ܥܠ ܕܝܠܝܬܐ ܡܝܩܢܢܝܬܐ ܕܟܠܚܕ<EOS> ܘܐܠܐ ܥܠܬܢܐ ܡܫܬܟܚ<EOS>ܩܢܘܡܗ ܕܕܝܠܝܬܐ ܗܝ<EOS> ܘܟܕ ܠܝܬ ܠܗ ܓܢܣܐ ܐܦܠܐ ܫܘܚܠܦܐ<EOS> ܐܦܠܐ ܬܚܘܡܐ ܠܗ ܙܕܩ ܕܢܗܘܐ<EOS> ܘܟܕ<EOS>ܘܠܐ ܚܕ ܐܠܨܝ ܐܝܬܘܬܐ ܣܛܪ ܡܢܗ<EOS> ܘܠܐ ܚܕ ܟܢܬܐ ܠܗ ܡܨܝܐ ܕܢܗܘܐ<EOS> ܘܟܕ ܡܒܪܝ ܗܘ ܡܢ ܟܠ ܗܿܘ<EOS>ܕܣܝܡ<EOS> ܐܦܠܐ ܣܩܘܒܠܝܐ ܠܗ ܙܕܩ ܕܢܗܘܐ<EOS> ܘܟܕ ܠܘ ܓܘܫܡܐ ܗܘ ܒܕ ܠܝܬ ܠܗ ܡܢܘ̈ܬܐ<EOS> ܐܦܠܐ ܬܚܝܬ<EOS>ܚܘܘܝܐ ܕܒܨܒܥܐ ܢܦܠ<EOS> ܟܒܪ ܒܝܕ ܗܘܢܐ ܠܗܘܢܐ ܢܬܚܘܐ<EOS> ܘܗܘܝܘ ܫܟܝܚܘܬܐ ܦܫܝܛܬܐ ܕܠܝܬ ܒܗ<EOS>ܣܘܟܠܐ ܐ̱ܚܪܢܐ ܣܛܪ ܡܢ ܗܿܝ ܕܐܝܬܘܗܝ<EOS> ܘܟܕ ܟܠ ܐܝܬܘܬܐ ܒܠܨܘܨܝܬܐ ܗܝ ܡܢ ܢܘܗܪܗ<EOS> ܓܠܝܐ<EOS>ܕܠܝܬܘܗܝ ܗܘ ܦܫܝܛܐܝܬ ܐܠܐ ܗܘ ܘܟܠ ܡܢܗ ܘܟܢ ܠܗ<EOS> ܘܟܕ ܐܢܢܩܐܝܬ ܟܠܐ ܡܢܗ ܟܠ ܦܘܠܓܐ<EOS> ܗܘܝܘ<EOS>ܦܫܝܛܐܝܬ<EOS> ܘܫܪܪܐ ܬܘܒ ܡܪܢܐܝܬ<EOS> ܒܗܿܝ ܕܫܪܝܪܘܬ ܟܠ ܡܕܡ ܕܝܠܝܘܬ ܫܟܝܚܘܬܗ ܗܝ ܕܠܗ ܫܟܝܚܐ<EOS>ܒܕܓܘܢ ܘܠܐ ܚܕ ܫܪܪܐ ܐܝܬ ܫܪܝܪܐ ܣܛܪ ܡܢ ܗܿܘ ܕܡܢܝܘܬܗ ܕܝܠܝܘܬ ܫܟܝܚܘܬܗ ܗܝ<EOS> ܡܬܐܡܪ ܕܝܢ<EOS>ܬܘܒ ܘܫܪܪܐ<EOS> ܘܠܬܘܕܝܬܐ ܕܗܿܘ ܕܐܝܬܘܗܝ ܐܝܟ ܗܿܘ ܕܐܝܬܘܗܝ<EOS> ܒܕܓܘܢ ܘܠܐ ܚܕ ܫܪܝܪܐ ܡܢ ܗܿܘ<EOS>ܕܐܡܝܢܐܝܬ ܐܝܟ ܗܿܘ ܕܐܝܬܘܗܝ ܡܬܬܘܕܐ<EOS> ܘܡܬܘܡܐܝܬ ܠܝܬܗ ܐܝܬܘܗܝ<EOS> ܘܗܘܝܘ ܐܝܬܘܬܐ ܦܫܝܛܐܝܬ<EOS>ܘܗܘܝܘ ܬܘܒ ܛܒܘܬܐ ܡܪܢܝܬܐ<EOS> ܒܗܿܝ ܕܠܗ ܡܬܝܐܒ ܟܠ<EOS> ܘܡܢܗ ܗܝ ܠܟܠ ܗܿܝ ܕܐܝܬܘܗܝ<EOS> ܘܒܗܿܝ<EOS>ܬܘܒ ܕܡܗܢܝܢܐ ܗܘ<EOS> ܒܝܫܬܐ ܕܝܢ ܓܠܝܙܘܬܢܝܬܐ ܡܕܡ ܐܝܬܝܗܿ ܐܝܟ ܕܐܝܬ ܠܡܚܘܝܘ<EOS> ܘܡܬܡܨܝܢܘܬܐ<EOS>ܒܝܫܬܐ ܗܝ<EOS> ܒܗܿܝ ܕܠܝܬ ܒܟܝܢܗܿ ܗܿܝ ܕܬܗܘܐ<EOS> ܝܬܝܪ ܡܢ ܗܿܝ ܕܠܐ ܬܗܘܐ<EOS> ܘܡܛܠ ܗܕܐ ܡܪܝܡ ܗܘ<EOS>ܡܢܗܿ ܗܿܘ ܕܟܠ ܡܢܗ<EOS>ܦܘܫܟܐ ܘܫܪܝܐ ܘܠܐ ܡܬܐܡܪܐ ܕܟܕ ܠܘ ܒܗܿܘ ܕܣܝܡ ܐܝܬܘܗܝ<EOS> ܓܢܣܗ ܙܕܩ<EOS>ܕܬܗܘܐ ܩܛܝܓܘܪܝܐ ܕܐܘܣܝܐ<EOS> ܒܗܿܝ ܕܐܡܪܝܢܢ ܕܠܘ ܬܚܘܡܐ ܗܘ ܗܢܐ ܕܐܘܣܝܐ<EOS> ܐܦܠܐ ܪܘܫܡܐ<EOS>ܡܪܢܝܐ<EOS> ܒܕ ܠܝܬ ܒܗ ܓܢܣܐ<EOS> ܘܥܡ ܗܿܠܝܢ ܬܘܒ ܕܐܡܪܝܢܢ ܕܐܘܣܝܐ ܡܢ ܠܘ ܠܗܿܘ ܕܒܡܥܒܕܢܘܬܐ ܠܐ<EOS>ܒܗܿܘ ܕܣܝܡ ܐܝܬܘܗܝ ܒܠܚܘܕ ܐܡܪܝܢܢ<EOS> ܐܝܟܢܐ ܕܗܿܘ ܚܟܡ ܕܓܡܠ ܐܘܣܝܐ ܐܝܬܝܗܿ<EOS> ܙܕܩ ܐܦ<EOS>ܕܢܚܟܡ ܐܢܢܩܐܝܬ ܕܒܡܥܒܕܢܘܬܐ ܐܝܬܝܗܿ<EOS> ܐܠܐ ܠܟܠ ܡܢܝܘܬܐ ܐܝܕܐ ܕܟܕ ܡܫܬܟܚܐ ܠܐ ܒܗܿܘ ܕܣܝܡ<EOS>ܡܨܝܐ ܕܬܗܘܐ<EOS> ܒܕܓܘܢ ܠܗܿܘ ܕܐܝܬܘܬܐ ܗܘ ܦܫܝܛܬܐ ܒܠܥܕ ܡܢܝܘܬܐ ܐ̱ܚܪܬܐ<EOS> ܐܝܟܢܐ ܙܕܩ ܕܒܙܢܐ<EOS>ܗܢܐ ܢܣܬܟܠܝܘܗܝ<EOS> ܘܐܘܣܝܐ ܥܠܘܗܝ ܢܩܛܪܓ<EOS> ܘܟܕ ܠܘ ܬܚܝܬ ܐܘܣܝܐ ܢܦܠ<EOS> ܟܡܐ ܝܬܝܪܐܝܬ ܙܕܩ<EOS>ܕܐܦܠܐ ܬܚܝܬ ܚܕܐ ܡܢ ܬܫܥ ܐ̱ܚܪ̈ܢܝܬܐ ܢܦܠ<EOS> ܒܝܕ ܓܕܫܢܝܘܬܗܝܢ<EOS> ܘܟܕ ܟܠ ܓܕܫܐ ܡܬܡܨܝܢܐ<EOS>ܐܠܨܐ ܗܘܬ ܕܐܦ ܗܘ ܬܚܝܬ ܡܬܡܨܝܢܘܬܐ ܢܦܠ ܗܘܐ<EOS> ܟܐܡܬ ܒܡܨܥܝܘܬ ܓܢܣܐ ܕܠܗ ܡܬܒܕܐ ܗܘܐ<EOS> ܗܿܝ<EOS>ܕܫܟܝܪܐ<EOS> ܟܠܗܝܢ ܡܕܝܢ ܩܛܓܘܪ̈ܝܣ ܟܕ ܡܬܡܨܝܢ̈ܝܬܐ ܐܢܝܢ ܥܠܘܗܝ ܕܐܠܨܝܐ ܡܣܬܢ̈ܩܢ<EOS>ܒܫܟܝܚܘܬܗܝܢ ܠܐ ܗܘܠܢܝܘܬܗܝܢ<EOS>ܢܘܗܪܐ ܥܠ ܡ̈ܠܐ ܡܕܡ ܩܢܘ̈ܢܝܬܐ ܒܙܢ̈ܝܐ ܕܠܗ ܒܝܬܝܝܢ<EOS>ܟܠ ܝܬܐ ܡܬܝܕܥܢܝܬܐ ܐܦ ܒܗܿ ܗܘ ܫܘܡܠܝܗܿ<EOS> ܐܘ ܡܢ ܐ̱ܚܪܢܐ ܗܝ ܠܗܿ ܟܠܡܐ<EOS>ܕܗܿܝ ܡܢ ܝܬܗܿ ܐܝܬ ܠܗܿ<EOS> ܘܓܠܝܐ ܕܗܿܝ ܩܕܡܝܬܐ ܝܬܝܪ ܡܫܡܠܝܬܐ ܗܝ ܡܢ ܩܨ ܓܠܝܙܘܬ ܣܢܝܩܘܬܐ<EOS>ܒܫܘܡܠܝܗܿ ܥܠ ܐ̱ܚܪܢܐ<EOS> ܡܢ ܩܨ ܬܘܒ ܕܟܠܗܘܢ ܫܘܡ̈ܠܝܐ ܕܗܿܢܘܢ ܕܠܗ ܚܕܝܪܝܢ ܩܢܝܐ<EOS> ܗܢܘܢ<EOS>ܕܝܢ ܠܘ ܟܠܗܘܢ ܕܝܠܗ<EOS>ܩܢܘܢܐ ܟܠ ܝܬܐ ܕܥܒܕܐ ܐܟܚܕ ܘܡܩܒܠܐ ܒܙܢܐ ܐ̱ܚܪܢܐ ܘܐ̱ܚܪܢܐ ܙܕܩ ܕܬܥܒܕ<EOS>ܘܬܩܒܠ<EOS> ܒܗܿܝ ܕܒܡܟܢܘܬܐ ܡܕܡ ܘܡܬܡܨܝܢܘܬܐ ܡܩܒܠܐ ܘܒܐܠܨܝܘܬܐ ܥܒܕܐ<EOS> ܘܬܪ̈ܬܝܗܝܢ ܡܫܚ̈ܠܦܢ<EOS>ܘܬܘܒ ܥܒܘܕܘܬܐ ܡܒܛܠܢܝܬܐ ܗܝ ܕܚܝܠܐ ܗܿܘ ܕܒܗ ܥܗܢ ܠܡܩܒܠܘ ܗܿܘ ܕܡܩܒܠ<EOS> ܘܐܠܘ ܝܬܢܝ̈ܬܐ<EOS>ܗܘ̈ܝ ܬܪ̈ܬܝܗܝܢ ܠܗ ܟܕ ܠܗ ܡܫܬܟܚ ܗܘܐ ܟܝܢܐ<EOS> ܕܡܒܛܠܢܐ ܗܘ ܕܝܬܗ ܗܿܝ ܕܫܟܝܪܐ<EOS>ܩܢܘܢܐ ܐܠܨܝ ܐܝܬܘܬܐ ܘܠܐ ܚܕ ܙܢܐ ܐܠܨܝܐ ܠܗ ܡܨܐ ܠܡܗܘܐ<EOS> ܒܗܿܝ ܕܩܕܡܬ<EOS>ܐܬܚܘܝܬ ܕܘܠܐ ܚܕ ܐܠܨܝ ܐܝܬܘܬܐ ܐܠܐ ܗܘ<EOS> ܘܬܘܒ ܡܢ ܐܢܢܩܝ ܙܢ̈ܝܐ ܒܗܿ ܒܝܬܐ ܡܬܩܝܡܝܢ<EOS> ܘܐܢ<EOS>ܐܬܩܝܡܬ ܐܦ ܗܿܝ ܒܗܝܢ<EOS> ܡܬܟܢܫܐ ܕܘܠܐ ܚܕ ܡܢ ܓܒ̈ܐ ܐܠܨܝܐ ܒܝܬܗ<EOS> ܘܠܟܠܚܕ ܡܢ ܙܢ̈ܝܐ ܠܐ<EOS>ܡܨܝܐ ܕܝܬܐ ܬܗܐ ܡܢܬܥܢܝܬܐ ܘܐܠܐ ܡܫܬܟܚܐ ܗܝ ܟܕ ܗܝ ܝܬܐ ܕܥܒܘܕܬܐ ܗܝ ܘܡܩܒܠܢܝܬܐ ܗܿܝ<EOS>ܕܫܟܝܪܐ<EOS> ܐܦܠܐ ܡܢ ܐܠܨܝܐ ܐ̱ܚܪܢܐ ܩܢܝܐ ܗܿܝ ܕܬܥܒܕ<EOS> ܒܕ ܠܝܬ ܐܠܐ ܗܝ<EOS> ܐܦܠܐ ܡܢ ܥܠܬܢܗܿ<EOS>ܗܿܝ ܕܛܒ ܫܟܝܪܐ<EOS> ܒܗܿܝ ܕܡܬܟܢܫܐ ܕܥܒܕ<EOS> ܘܚܫ ܡܢ ܥܒܕܐ<EOS> ܒܕܓܘܢ ܡܢ ܐܡܗ̈ܬܐ ܥܠܝ̈ܬܐ<EOS>ܘܓܕܫܢ̈ܝܬܐ<EOS> ܠܐ ܡܕܡ ܠܗ ܢܩܦ<EOS> ܣܛܪ ܡܢ ܐܚܝ̈ܢܘܬܐ<EOS> ܐܟܙܢܐ ܕܪܫܝܬܝܘܬܐ ܘܥܠܬܝܘܬܐ<EOS>ܘܕܐܚܝ̈ܢܘܬܐ ܡܢ ܫܘܚܠܦܐ ܘܠܐ ܚܕ ܡܥ̈ܕܢ ܠܡܥܒܕ ܒܟܝܢ ܣܘܥܪ̈ܢܐ<EOS> ܐܦܠܐ ܣܓܝܐܘܬܐ ܓܠܝܐ ܡܢ<EOS>ܗܿܝ ܕܡܫܬܚܠܦܝܢ ܗܿܢܘܢ ܕܥܠ ܝܡܝܢܟ<EOS> ܒܗܿ ܒܕܡܘܬܐ ܘܗܢܘܢ ܕܡܢ ܣܡܠܟ ܐܦܠܐ ܡܣܓܐ ܣܓܝܢ ܟܕ<EOS>ܠܐ ܣܟ ܒܝܕܗܘܢ ܡܫܬܚܠܦ ܐܢ̱ܬ ܐܘ ܣܓܐ<EOS> ܗܿܠܝܢ ܕܝܢ ܐ̱ܚܪ̈ܢܝܬܐ ܢܩ̈ܦܝܬܐ ܡܢ ܢܩܝܦܘܬܗܝܢ<EOS>ܕܠܗ ܫܟܝܪ̈ܘܬܐ ܠܐ ܙܥܘܪ ܓܕ̈ܫܢ<EOS> ܒܕܓܘܢ ܠܐ ܢܩ̈ܦܢ ܡܩܦ ܕܝܢ ܢܩܝܦܝܢ ܠܗܿܘ ܣܓܝܕܐ ܡܪܝܡ<EOS>ܒܟܠ<EOS> ܙܢ̈ܝܐ ܐܚܝ̈ܢܝܐ ܣܘܓܐܐ<EOS> ܠܐ ܐܡܪ ܐ̱ܢܐ ܙܢ̈ܝܐ ܕܠܗܘܢ ܢܩܦܐ ܐܚܝܢܘܬܐ ܕܠܐ ܣܓܝܐܘܬܐ<EOS>ܬܥܘܠ ܒܟܝܢܗ<EOS> ܐܝܬ ܠܗ ܕܝܢ ܘܙܢ̈ܝܐ ܐ̱ܚܪ̈ܢܐ ܐܦܘܦܛܝ̈ܩܝܝ ܣܘܟܠܐ ܐܟܙܢܐ ܕܩܕܝܫܘܬܐ<EOS>ܘܠܚܘܕܝܘܬܐ<EOS> ܘܫܪܟܐ ܕܠܗܠܝܢ ܕܡܝܢ<EOS> ܗܿܢܘܢ ܐܝܠܝܢ ܕܣܓܝܐܘܬܐ ܘܠܐ ܚܕܐ ܒܗ ܡܢܝܢܢ ܠܡܥܒܕ<EOS>ܢܘܗܪܐ ܕܥܠ ܥܒܘܕܘܬܐ ܘܡܢܒܗܝܘܬܐ<EOS>ܥܒܝܕܐ ܡܢ ܡܬܐܡܪ ܐܝܟ ܪܥܝܢܐ ܚܬܝܬܐ ܠܗܿܘ ܕܒܗܘܠܐ ܩܕܝܡ ܠܐ ܗܘܝܗ ܠܗܘܝܗ<EOS>ܢܒܝܗܐ ܕܝܢ ܠܗܿܘ ܕܠܘ ܒܗܘܠܐ<EOS> ܒܕܓܘܢ ܗܘܠܐ ܘܟܠܗܘܢ ܟܝ̈ܢܐ ܡܬܗܘ̈ܢܢܐ<EOS> ܢܒܝ̈ܗܐ ܡܢ ܘܠܘ<EOS>ܥܒܝ̈ܕܐ<EOS> ܥܠܡܐ ܕܝܢ ܓܘܫܡܢܝܐ<EOS> ܘܟܠܗܘܢ ܟܝ̈ܢܐ ܡܬܪ̈ܓܫܢܐ<EOS> ܥܒܝ̈ܕܐ ܡܢ ܘܠܘ ܢܒܝ̈ܗܐ ܐܝܟ<EOS>ܕܝܢ ܪܥܝܢ ܩܘܛܢܐ<EOS> ܥܒܝܕܐ ܡܢ ܡܬܐܡܪ ܠܗܿܘ ܕܒܙܒܢܐ ܩܕܝܡ ܠܐ ܗܘܝܗ ܠܗܘܝܗ ܟܐܡܬ ܠܗܿܘ ܕܡܢ<EOS>ܒܬܪ ܕܠܐ ܐܝܬܘܗܝ ܗܘܐ ܗܘܐ ܘܐܝܟ ܪܥܝܢܐ ܚܬܝܬܐ ܬܘܒ<EOS> ܥܒܝܕܐ ܡܢ ܒܗܿܝ ܕܗܘܐ ܐܝܬܘܗܝ ܣܢܝܩ<EOS>ܥܠ ܥܒܘܕܐ<EOS> ܘܠܘ ܒܗܿܝ ܕܡܢ ܩܕܝܡ ܠܐ ܐܝܬܘܗܝ ܐܝܟ ܕܝܢ ܪܥܝܢ ܩܘܛܢܐ ܒܗܦܟܐ<EOS> ܟܐܡܬ ܒܗܿܝ<EOS>ܕܡܢ ܩܕܝܡ ܠܐ ܐܝܬܘܗܝ ܗܘܐ<EOS> ܘܠܘ ܒܗܿܝ ܕܗܘܐ ܐܝܬܘܗܝ<EOS> ܘܥܠ ܗܕܐ ܫܢܘ ܐ̱ܢܫ̈ܐ ܠܐ ܪ̈ܕܝܐ<EOS>ܘܦܛ̈ܥܐ ܕܢܐܡܪܘܢ<EOS> ܐܠܘ ܢܬܪܢܐ ܓܠܝܙܘܬܐ ܕܒܪܘܝܐ<EOS> ܘܠܐ ܒܡܕܡ ܡܙܕܡܝܐ ܒܪܝܬܐ ܒܗܘܝܗܿ<EOS> ܒܗܿܝ<EOS>ܕܟܕ ܡܢ ܟܕܘ ܐܬܥܒܕܬ<EOS> ܠܐ ܬܘܒ ܣܢܝܩܐ ܕܬܬܥܒܕ<EOS> ܘܡܬܠܘܗܿ ܠܗܕܐ ܒܒܢܝܢܐ ܕܦܐܫ ܡܢ ܒܬܪ<EOS>ܒܢܝܐ<EOS> ܘܠܘܬܗܘܢ ܡܬܐܡܪܐ ܕܗܿܘ ܕܗܘܐ ܡܢ ܒܬܪ ܕܠܐ ܐܝܬܘܗܝ ܗܘܐ ܩܕܡ ܕܢܗܘܐ ܘܠܐ ܡܕܡ<EOS>ܐܝܬܘܗܝ ܗܘܐ<EOS> ܠܐ ܡܕܡ ܕܝܢ ܐܝܟܢܐ ܣܢܝܩܐ ܐܘ ܠܐ ܣܢܝܩܐ ܢܗܘܐ<EOS> ܫܪܝܟܐ ܡܕܝܢ ܕܒܗܿܝ ܕܗܘܐ<EOS>ܐܝܬܘܗܝ ܣܢܝܩ ܥܠ ܥܒܘܕܐ<EOS> ܘܬܘܒ ܟܠ ܡܕܡ ܕܐܟܚܕܐ ܠܓܘܢܝܐ ܘܠܡܢܬܝܐ ܢܩܦ ܓܠܝܐ ܕܩܕܡܝܬ<EOS>ܘܡܪܢܐܝܬ ܠܓܘܢܝܐ ܢܩܦ<EOS> ܐܝܛܐ ܒܝܕܗ ܠܡܢܬܝܐ<EOS> ܘܗܿܝ ܕܢܗܘܐ ܡܕܡ ܡܢ ܡܕܡ<EOS> ܓܘܢܝܐ ܡܢ ܗܿܝ<EOS>ܕܢܗܘܐ ܡܕܡ ܡܢ ܡܕܡ ܒܬܪ ܕܠܐ ܐܝܬܘܗܝ ܗܘܐ<EOS> ܥܠܡܐ ܐܪܐ ܒܗܿܝ ܕܗܘܐ ܐܝܬܘܗܝ ܣܢܝܩ ܡܪܢܐܝܬ<EOS>ܥܠ ܥܒܘܕܐ<EOS> ܘܠܘ ܒܗܿܝ ܕܡܢ ܩܕܝܡ ܠܐ ܐܝܬܘܗܝ ܗܘܐ<EOS> ܒܟܝܢܗ ܐܪܐ ܐܘܟܝܬ ܒܡܬܡܨܝܢܘܬܗ ܣܢܝܩ<EOS>ܥܒܝܕܐ ܥܠ ܥܒܘܕܐ<EOS> ܘܐܠܘ ܒܬܪ ܕܗܘܐ ܐܝܬܘܗܝ ܠܐ ܣܢܝܩ ܥܠ ܥܒܘܕܐ<EOS> ܢܩܦ ܠܗ ܡܢ ܟܝܢ<EOS>ܡܬܡܨܝܢܘܬܐ ܗܿܝ ܕܫܟܝܪܐ<EOS> ܡܘܕܝܢ ܕܝܢ ܬܘܒ<EOS> ܕܗܿܝ ܕܥܒܕ ܥܠ ܣܥܘܪܘܬܐ ܒܠܚܘܕ ܨܒܝܢܝܬܐ<EOS>ܡܫܪܐ<EOS> ܘܠܘ ܥܠ ܟܝܢܝܬܐ<EOS> ܘܡܬܟܣܣܝܢ ܒܗܿܝ ܕܐܝܟ ܕܒܣܘܓܐܐ ܥܒܕ ܨܒܝܢܐܝܬ ܐܡܪܝܢ<EOS> ܘܥܒܕ<EOS>ܟܝܢܐܝܬ<EOS> ܘܠܐ ܡܬܒܝܢܝܢ ܕܗܿܝ ܕܥܒܕ ܐܢ ܠܗܿܝ ܕܨܒܝܢܐܝܬ ܥܒܕ ܡܫܘܕܥܐ<EOS> ܐܝܟܢܐ ܠܘ ܐܝܩܝ<EOS>ܡܘܣܦܝܢ ܒܡܠܬܐ ܗܿܝ ܕܨܒܝܢܐܝܬ<EOS> ܘܐܢ ܬܘܒ ܠܗܿܝ ܕܠܘ ܟܝܢܐܝܬ ܥܒܕ ܡܫܘܕܥܐ ܐܝܟܢܐ ܠܘ<EOS>ܠܐܢܛܝܦܛܝ̈ܩܝܐ ܢܨ̈ܝܝ ܥܡ ܚܕ̈ܕܐ ܐܟܚܕܐ ܡܟܢܫܝܢ ܒܡܠܬܗܘܢ<EOS> ܘܡܬܠܗܘܢ ܗܿܘ ܡܣܬܬܪ<EOS> ܒܗܿܝ<EOS>ܕܒܢܝܐ ܥܠܬܐ ܗܘ ܒܠܚܘܕ ܕܡܬܬܙܝܥܢܘܬ ܡܢܘ̈ܬܗ ܕܒܢܝܢܐ<EOS> ܘܥܠ ܗܕܐ ܥܡ ܒܘܛܠܗ ܒܛܠܐ<EOS> ܥܠܬܐ<EOS>ܕܝܢ ܢܛܪܬ ܐܣܟܝܡܗ ܕܒܢܝܢܐ ܠܘ ܗܘ ܒܢܝܐ ܐܝܬܘܗܝ<EOS> ܐܠܐ ܝܒܝܫܘܬ ܡܢܘ̈ܬܐ<EOS> ܘܡܛܠ ܗܕܐ ܥܡ<EOS>ܒܘܛܠܗܿ ܒܛܠ<EOS> ܒܬܠܝܠܘܬܐ ܐܡܪ ܐ̱ܢܐ ܐܘ ܒܙܢܐ ܐ̱ܚܪܢܐ ܕܫܪܝܐ<EOS> ܘܥܠܬܐ ܡܢ ܥܒܘܕܬܐ ܐܝܬ ܐܡܬܝ<EOS>ܕܐܦ ܗܝ ܘܢܛܘܪܬܐ ܐܝܬܝܗܿ ܐܝܟ ܥܒܘܕܐ ܕܗܢܐ ܟܠ ܠܥܒܝܕ̈ܘܗܝ<EOS> ܘܐܝܬ ܐܡܬܝ ܕܐ̱ܚܪܬܐ ܘܐ̱ܚܪܬܐ<EOS>ܐܝܟ ܒܢܝܐ ܘܝܒܝܫܘܬ ܡܢܘ̈ܬܐ ܒܡ̈ܬܠܐ ܕܐܬܐܡܪ<EOS>ܢܘܗܪܐ ܟܕ ܗܿܝ ܕܥܒܕ ܣܘܟܠ ܗܿܝ ܕܨܒܝܢܐܝܬ ܥܒܕ ܩܢܝܐ ܠܘܬ ܩܘܛܢܐ<EOS> ܗܿܘ<EOS>ܕܐܡܪ ܕܥܒܕ ܨܒܝܢܐܝܬ ܡܥܦܦܘ ܡܥܦܦ ܠܗܿܝ ܕܨܒܝܢܐܝܬ<EOS> ܘܠܗܿܘ ܕܐܡܪ ܕܣܘܩܪܛܝܣ ܒܪܢܫܐ ܚܝܘܬܐ<EOS>ܐܝܬܘܗܝ ܕܡܝܐ ܠܗܿܝ ܕܫܟܝܪܐ<EOS> ܘܗܿܘ ܬܘܒ ܕܐܡܪ ܕܥܒܕ ܟܝܢܐܝܬ<EOS> ܠܗܿܘ ܕܐܡܪ ܕܥܒܕ ܨܒܝܢܐܝܬ<EOS>ܘܠܘ ܨܒܝܢܐܝܬ ܕܡܐ<EOS> ܒܗܿܝ ܕܥܒܕܐ ܟܝܢܝܐ ܘܠܘ ܨܒܝܢܝܐ ܗܘ ܐܝܟ ܪܥܝܢ ܩܘܛܢܐ ܐܡܪ ܐܢܐ ܘܠܘ<EOS>ܐܝܟ ܬܪܥܝܬ ܦܠܣܘܦܐ<EOS>ܢܘܗܪܐ ܥܠ ܡܛܟܣܘܬ ܥܠܬܢ̈ܐ ܘܥܠܬܐ ܘܐܝܟܢܝܘܬ ܡܣܝܟܘܬܗܘܢ<EOS>ܫܟܝܚܘܬܗ ܓܝܪ ܕܟܠ ܥܠܬܢܐ ܣܢܝܩܐ ܥܠ ܥܠܬܐ ܒܙܢ̈ܝܐ ܗܿܢܝܢ ܕܒܗܘܢ ܗܝ<EOS>ܥܠܬܐ<EOS> ܥܠܬܐ ܐܝܟ ܡܣܝܥܢܐ ܠܡܐܡܪ ܐܘ ܙܒܢܐ ܐܘ ܗܘܠܐ ܐܘ ܡܣܛܝܢܘܬ ܗܿܘ ܡܐ ܕܟܠܐ<EOS> ܐܘ ܨܒܝܢܐ<EOS>ܡܕܡ ܐܘ ܥܠܬܐ ܕܩܪܝܐ ܕܡܘܬ ܟܦܢܐ ܠܘܬ ܡܐܟܘܠܬܐ<EOS> ܟܠܗܘܢ ܡܕܝܢ ܙܢ̈ܝܐ ܕܐܝܟ ܗܠܝܢ ܡܥܠ<EOS>ܥܐܠܝܢ ܒܥܠܬܘܬ ܟܠ ܥܠܬܐ ܕܒܙܢܐ ܡܕܡ ܗܝ ܥܠܬܐ<EOS> ܘܟܕ ܟܠܗܘܢ ܢܬܟܢܫܘܢ ܡܢ ܠܐ ܡܫܟܚܢ̈ܝܬܐ ܗܝ<EOS>ܕܠܐ ܢܫܬܟܚ ܥܠܬܢܐ<EOS> ܘܟܕ ܠܐ ܡܫܬܟܚ<EOS> ܐܘ ܗܿܝ ܥܠܬܐ ܒܙܢ̈ܝܗܿ ܟܠܗܘܢ ܓܠܝܙܐ<EOS> ܐܘ ܒܚܕ ܡܢ<EOS>ܙܢ̈ܝܗܿ<EOS> ܒܕܓܘܢ ܐܝܟܢ ܕܗܘ ܟܕ ܬܬܓܠܙ ܥܠܬܐ ܐܢܢܩܝ ܕܐܦ ܥܠܬܢܐ<EOS> ܓܠܝܙܐ ܢܦܘܫ<EOS> ܘܐܢ ܬܗܘܐ<EOS>ܕܡܬܘܡܐܝܬ<EOS> ܘܒܗ ܟܕ ܒܗ ܒܙܢܐ<EOS> ܐܦ ܒܓܒܐ ܕܫܟܝܚܘܬܐ ܘܫܟܚܬܐ ܐܝܟ ܕܐܬܐܡܪܬ ܐܝܬܝܗܿ<EOS>ܫܟܝܚܘܬܐ ܕܡܕܡ ܡܢ ܡܕܡ ܒܠܥܕ ܣܢܝܩܘܬܐ ܕܥܠ ܡܕܡ ܣܟ ܗܘܠܐ ܠܡܐܡܪ ܐܘ ܙܒܢܐ<EOS> ܐܘ ܙܢܐ ܡܢ<EOS>ܗܠܝܢ ܕܐܬܡܢܝܘ<EOS> ܘܛܒ ܡܥܠܝܐ ܡܢ ܥܒܝܕܘܬܐ ܕܒܝܬܝܐ ܠܗܘܠܐ<EOS> ܘܗܘ̈ܝܐ ܕܒܝܬܝܝܢ ܠܙܒܢ̈ܐ<EOS>ܐ̱ܚܪ̈ܢܐ ܘܐ̱ܚܪ̈ܢܐ<EOS> ܘܟܠ ܕܩܕܝܡܐ ܠܗ ܓܠܝܙܘܬܐ ܠܘ ܫܟܚܬܢܐܝܬ ܫܟܝܚ<EOS> ܒܗܿܝ ܕܥܠ ܛܘܝܒܐ<EOS>ܕܡܕܡ ܡܢ ܙܢ̈ܝܐ ܗܠܝܢ ܡܫܘ̈ܬܦܝ ܒܥܠܬܘܬܐ ܣܢܝܩ<EOS>ܦܣܘܩܐ ܡܬܡܨܝܢܐ ܓܝܪ ܕܐܚܪܝ ܡܢ ܥܠܬܐ ܡܫܡܠܝܬܐ ܒܟܝܢܐ<EOS> ܐܠܨܝܘܬܗ ܒܐܚܪܢܐ<EOS>ܐ̱ܚܪܝܐ ܡܢ ܡܬܡܨܝܢܘܬܗ ܒܝܬܗ<EOS> ܒܗܿܝ ܕܐܠܘ ܐܠܨܝܐ ܗܘܐ ܒܟܝܢܗ<EOS> ܐܘ ܠܘ ܡܫܟܚܢܐ ܠܐ ܡܬܘܡ<EOS>ܐܣܬܢܩ ܠܐܚܪܝܢ<EOS> ܒܕܓܘܢ ܡܬܡܨܝܢܐ ܠܘ ܡܫܬܘܐ ܫܘܐ ܒܝܬܗ ܠܫܟܝܚܘܬܐ<EOS> ܫܘܐ ܕܝܢ ܒܥܠܬܗ ܘܗܕܐ<EOS>ܗܝ ܗܘܝܘܬܗ ܟܝܢܝܬܐ<EOS> ܒܗܿܝ ܕܠܐ ܫܘܝܘܬܗ ܠܫܟܝܚܘܬܐ ܒܝܬܗ ܩܕܝܡܐ ܥܠ ܫܟܝܚܘܬܗ ܒܥܠܬܗ<EOS> ܘܗܝ<EOS>ܗܕܐ ܗܘܝܘܬܐ ܐܡܝܢܐܝܬ ܥܠ ܐܡܝ̈ܢܝ ܫܟܝܚܘܬܐ ܒܐܚܪܝܢ ܐܘܟܝܬ ܥܠ ܡܬܡܨܝ̈ܢܐ ܟܠܗܘܢ ܡܬܘܡ̈ܝܐ<EOS>ܡܫܪܐ<EOS>ܦܣܘܩܐ ܟܠ ܓܝܪ ܕܠܐ ܐܝܬܘܗܝ ܗܘܐ ܘܗܘܐ<EOS> ܡܢ ܐܢܢܩܝ ܕܐܦ ܥܠܬܐ ܡܢܬܥܢܝܬ<EOS>ܫܟܝܚܘܬܗ ܒܬܪ ܗܿܝ ܕܠܐ ܐܝܬܝܗܿ ܗܘܬ ܬܗܘܐ<EOS> ܒܗܿܝ ܕܐܢܢܩܐܝܬ ܢܩܝܦܐ ܠܐܡܝܢܘܬ ܡܢܬܥܢܐ<EOS>ܐܡܝܢܘܬ ܡܬܢܬܥܢܐ<EOS> ܒܕܓܘܢ ܐܦ ܗܝ ܥܠܬܐ ܡܢܬܥܢܝܬܐ ܗܿܝ ܕܠܐ ܐܝܬܝܗܿ ܗܘܬ ܘܗܘܬ ܡܢ ܐܢܢܩܝ<EOS>ܠܗܿ ܡܢ ܥܠܬܐ ܐ̱ܚܪܬܐ ܕܐܟܘܬܗܿ<EOS> ܘܗܟܢܐ ܒܫܫܠܬܐ ܠܐ ܡܣܬܝܟܢܝܬܐ ܢܦ̈ܠܢ ܥ̈ܠܠܬܐ ܕܐܝܟ<EOS>ܗܿܠܝܢ<EOS> ܕܐܟܚܕܐ ܟܠܗܝܢ ܡܫܬܟ̈ܚܢ<EOS> ܐܘ ܚܕܐ ܒܬܪ ܚܕܐ ܡܛܟܣܐܝܬ<EOS> ܘܟܕ ܙܢܐ ܩܕܡܝܐ ܡܢ ܪܫܝܬܐ<EOS>ܒܝܕ ܐܦܘܕܟܣܝܣ ܐܬܒܛܠ<EOS> ܫܪܝܟ ܙܢܐ ܬܪܝܢܐ<EOS> ܘܠܘ ܡܕܡ ܗܘܐ ܐ̱ܚܪܝܢ ܐܠܐ ܙܘ̈ܥܐ ܡܘܙًܠܬܢܝܐ<EOS>ܕܘܠܐ ܚܕ ܣܘܝܟܐ ܐܘܟܝܬ ܪܫܐ ܐܘ ܫܘܠܡܐ ܐܝܬ ܠܚܘܕܝܘ̈ܬܗܘܢ<EOS> ܘܡܛܠ ܕܒܡܬܡܨ̈ܝܢܐ ܣܘܥܪ̈ܢܐ<EOS>ܐܝܬ ܐܡܝ̈ܢܐ ܘܡܫܪܪ̈ܐ<EOS> ܘܟܢܝܫܘܬܐ ܕܡܬܡܨ̈ܝܢܐ ܐܡܝܢܬ ܫܘܪܪܐ ܗܝ<EOS> ܘܡܛܠܗܕܐ ܥܠܬܐ ܐܝܬ ܠܗܿ<EOS>ܗܿܘ ܕܐܠܨܝ ܐܝܬܘܬܐ ܗܘ<EOS>ܦܣܘܩܐ ܗܿܘ ܓܝܪ ܕܥܡ ܙܘܥܐ ܥܢܐ ܓܘܫܡܢܝܐ<EOS> ܠܐ ܡܨܝܐ ܕܗܘܢܐ ܢܗܘܐ<EOS>ܡܬܦܪܫܢܐ<EOS> ܒܗܿܝ ܕܡܢ ܐܢܢܩܝ ܠܗ ܠܡܬܗܓܓܘ ܬܚܘ̈ܡܐ ܘܐܬܪ̈ܘܬܐ ܡܢ̈ܬܝܐ<EOS> ܙܘܥܐ ܓܝܪ ܕܡܢ ܐܬܪܐ<EOS>ܓܡܠ ܠܘܬ ܐܬܪܐ ܒܝܬ ܐ̱ܚܪܝܢ ܗܘ ܡܢ ܗܿܘ ܕܡܢ ܒܝܬ ܠܕܠܬ<EOS> ܘܡܕܪܟܢܘܬܐ ܟܠܢܝܬܐ ܐܘܟܝܬ<EOS>ܦܫܝܛܬܐ ܠܐ ܡܫܬܠܚ ܡܢܗܿ ܨܒܝܢܐ ܡܢܬܝܐ<EOS> ܒܗܿܝ ܕܕܠܝܠܘܬ ܡܨܛܒܝܢܘܬܗܿ ܒܡܢܬܝܐ ܡܕܡ ܠܘ<EOS>ܝܬܝܪܐܝܬ ܗܝ ܠܗ ܡܢ ܡܢܬܝܐ ܐ̱ܚܪܢܐ<EOS> ܘܗܘܢܐ ܡܬܦܪܫܢܐ ܟܕ ܠܟܠܗܝܢ ܢܘܩܕ̈ܬܐ ܟܠܢܐܝܬ ܡܕܪܟ<EOS>ܒܫܘܝܘܬ ܙܢܐ ܡܢ ܠܐ ܡܬܡܨܝ̈ܢܝܬܐ ܗܝ ܠܗ ܕܡܢ ܗܕܐ ܡܢ ܢܙܝܥ ܠܘܬ ܕܝܢ ܗܕܐ ܢܡܛܐ<EOS> ܫܪܝܟܐ<EOS>ܡܕܝܢ ܕܡܙܝܥܢܐ ܕܐܝܟ ܗܢܐ ܚܝܠܐ ܢܗܘܐ ܓܘܫܡܢܝܐ ܕܡܟܢ ܠܡܬܗܓܓܘ ܢܘܩܕ̈ܬܐ ܣܘܓܐܐ ܟܠܚܕܐ<EOS>ܚܕܢܐܝܬ ܥܡ ܦܘܪ̈ܫܢܐ ܩܢܘ̈ܡܝܐ ܘܠܗ ܠܚܝܠܐ ܡܬܗܓܓܢܐ ܐܘܟܝܬ ܡܕܪܟܢܐ ܗܿܘ<EOS> ܢܦܫܐ ܫܡܝܢܝܬܐ<EOS>ܩܪܝܐ ܡܠܬܐ<EOS>ܦܣܘܩܐ ܟܠ ܓܝܪ ܗܘܝܐ ܡܬܡܨܝܢܐ ܗܘ ܡܢܩܕܡ ܗܘܝܗ<EOS> ܘܠܘ ܗܝ ܓܠܝܙܘܬܗ ܗܝ<EOS>ܡܬܡܨܝܢܘܬܗ<EOS> ܒܗܿܝ ܕܓܠܝܙܘܬܐ ܐܦ ܠܠܐ ܡܬܡܨܝ̈ܢܐ ܝܬܝܪ ܒܝܬܝܐ<EOS> ܐܦܠܐ ܡܬܡܨܝܢܘܬ ܚܝܠܐ<EOS>ܕܡܗܘܝܢܗ ܗܝ ܡܬܡܨܝܢܘܬܗ<EOS> ܒܗܿܝ ܕܡܬܐܡܪܐ ܥܠ ܡܕܡ ܕܠܐ ܡܨܐ ܚܝܠܐ ܠܡܗܘܐ<EOS> ܒܗܿܝ ܕܠܘ<EOS>ܡܫܟܚܢܐ ܗܘ ܐܘܟܝܬ ܟܠܝܐ ܠܦܘܬ ܡܠܬܢ<EOS> ܟܕ ܠܘ ܚܕ ܗܘ ܣܘܟܠܐ ܕܬܪ̈ܬܝܗܝܢ ܦܪ̈ܘܛܣܝܣ<EOS> ܘܐܠܐ<EOS>ܡܫܬܟܚ ܗܘܐ ܗܘ ܗܿܘ ܣܘܟܠܐ ܕܡܬܥܠܠ ܗܘܐ ܒܝܬܗ<EOS> ܡܕܝܢ ܠܘ ܡܬܡܨܝܢܘܬ ܚܝܠܐ ܕܡܗܘܝܢܐ ܗܝ<EOS>ܡܬܡܨܝܢܘܬܗ ܕܗܘܝܐ<EOS> ܐܦܠܐ ܨܒܘܬܐ ܗܝ ܕܩܝܡܐ ܠܝܬܗܿ<EOS> ܘܐܠܐ ܠܐ ܐܫܬܟܚܬ ܒܐܚܪܢܐ ܘܐܬܩܛܪܓܬ<EOS>ܥܠܘܗܝ<EOS> ܡܢ ܐܢܢܩܝ ܡܕܝܢ ܕܗܿܘ ܕܣܝܡ ܢܗܘܐ ܠܗܿ ܕܠܗܿ ܗܘܠܐ ܡܫܡܝܐ ܡܠܬܐ ܕܟܐܢܐܝܬ ܠܟܠܗܘܢ<EOS>ܗܘ̈ܝܐ ܩܕܝܡܐ ܥܡܗܿ ܕܡܬܡܨܝܢܘܬܐ ܩܕܡܝܘܬܐ ܐܡܪ ܐ̱ܢܐ ܟܝܢܝܬܐ ܘܗܘܢܢܝܬܐ ܘܠܘ ܙܒܢܢܝܬܐ<EOS>ܢܘܗܪܐ ܥܠ ܐܝܟܢܝܘܬ ܡܫܟܚܢܘܬܐ ܕܚܕ ܡܪܢܐܝܬ ܒܟܠ ܙܢ̈ܝܢ ܠܥܠܬܢ̈ܐ<EOS> ܘܥܠ<EOS>ܗܿܝ ܕܡܢ ܐܠܨܝ ܐܝܬܘܬܐ ܠܐ ܡܨܝܐ ܠܡܫܬܟܚܘ ܡܕܡ ܒܬܪ ܗܿܝ ܕܠܐ ܐܝܬܘܗܝ ܗܘܐ<EOS>ܡܢ ܓܝܪ ܚܕ ܠܐ ܡܨܐ ܠܡܫܬܟܚܘ ܒܠܥܕ ܡܨܥܝܐ ܣܛܪ ܡܢ ܚܕ<EOS> ܒܗܿܝ ܕܐܢ ܬܪܝܢ<EOS>ܐܟܚܕܐ ܐܫܬܟܚܘ ܡܢܗ<EOS> ܓܡܠ ܠܡܐܡܪ ܘܒܝܬ<EOS> ܙܢܐ ܗܿܘ ܕܒܗ ܓܡܠ ܡܢܗ ܐܫܬܟܚܬ ܐ̱ܚܪܝܢ ܗܘ ܡܢ<EOS>ܙܢܐ ܕܒܗ ܒܝܬ ܡܢܗ ܐܫܬܟܚܬ<EOS> ܘܗܢܘܢ ܬܪܝܢ ܙܢ̈ܝܐ ܐܘ ܡܢܘ̈ܬܐ ܐܢܘܢ ܕܝܬܗ<EOS> ܐܘ ܡܩܦ ܢܩܝܦܝܢ<EOS>ܠܝܬܗ<EOS> ܘܗܿܘ ܩܕܡܝܐ ܡܦܩ ܠܝܬܗ ܡܢ ܠܚܘܕܝܘܬܐ ܠܘܬ ܬܪܝܢܘܬܐ<EOS> ܘܗܿܘ ܬܪܝܢܐ ܠܘܬ ܥܛܘܦܝܗܿ<EOS>ܕܡܠܬܐ ܡܘܒܠ ܒܗܿܝ ܕܡܬܐܡܪܐ ܕܙܢܐ ܕܒܗ ܢܩܦܐ ܠܗ ܢܩܝܦܘܬ ܓܡܠ ܐ̱ܚܪܝܢ ܗܘ ܡܢ ܙܢܐ ܕܢܩܝܦܘܬ<EOS>ܒܝܬ<EOS> ܒܕܓܘܢ ܗܢܘܢ ܙܢ̈ܝܐ ܐܘ ܡܢܘ̈ܬܐ ܐܢܘܢ ܕܝܬܗ<EOS> ܐܘ ܡܩܦ ܢܩܝܦܝܢ ܠܗ<EOS> ܘܗܟܢܐ ܠܠܐ ܣܘܦ<EOS>ܦܗܐ ܦܘܠܓܐ<EOS> ܘܠܐ ܡܙܕܓܪ ܐܠܐ ܐܢ ܠܘܬ ܬܪܝܢܘܬܐ ܕܚܝܬ ܠܠܚܘܕܝܘܬܐ<EOS> ܘܬܘܒ ܐܢ ܐܫܬܟܚܘ ܡܢܗ<EOS>ܓܡܠ ܘܒܝܬ<EOS> ܘܒܝܬ ܠܐ ܓܡܠ ܐܝܬܝܗܿ<EOS> ܡܬܟܢܫܐ ܕܒܚܕ ܙܢܐ ܘܗܘ ܟܕ ܗܘ ܡܫܬܟܚܐ ܡܢܗ ܓܡܠ ܗܿܝ<EOS>ܕܛܒ ܫܟܝܪܐ ܩܪܝܚܐܝܬ<EOS>ܦܣܘܩܐ ܘܡܢ ܡܬܡܨܝ̈ܢܐ ܡܢ ܗܢܐ ܡܢ ܡܥܠܝܐ ܗܘ<EOS> ܗܢܐ ܕܝܢ ܡܟܐ<EOS> ܘܕܡܥܠܝܐ<EOS>ܡܢ ܩܕܡܝ ܫܟܚܬܐ ܙܕܩ ܕܢܗܘܐ ܓܠܝܐ<EOS> ܒܗܿܝ ܕܥܠܬܐ ܠܚܘܕܝܬ ܙܢܐ ܐܢ ܐܗܘܝܬ ܠܡܟܐ ܘܐܫܪܟܬ<EOS>ܠܡܥܠܝܐ ܗܘ ܡܥܠܝܐ ܙܢܐ ܕܛܒ ܡܥܠܝ ܡܢ ܗܿܘ ܠܚܘܕܝ ܙܢܐ ܕܐܫܟܚܗ ܠܡܟܐ ܬܒܥ ܒܗܘܝܗ<EOS> ܘܟܕ ܡܢ<EOS>ܠܘ ܡܫܟܚܢ̈ܝܬܐ ܗܝ ܠܡܫܬܟܚܘ ܙܢܐ ܕܡܥܠܝ ܡܢ ܙܢܐ ܕܒܗ ܗܘ ܐܠܨܝ ܐܝܬܘܬܐ ܥܠܬܐ ܐܘ ܠܐ ܡܬܘܡ<EOS>ܢܫܬܟܚ ܡܬܡܨܝܢܐ ܕܡܥܠܝ ܗܿܝ ܕܫܟܝܪܐ<EOS> ܐܘ ܢܫܬܟܚ ܡܢ ܪܫܝܬܐ ܗܘ ܘܢܬܒܣܬܪ ܗܿܘ ܡܟܐ ܗܿܝ<EOS>ܕܫܟܝܪܐ<EOS>ܦܣܘܩܐ ܡܢ ܓܝܪ ܐܠܨܝ ܐܝܬܘܬܐ ܠܐ ܡܨܐ ܡܕܡ ܠܡܫܬܟܚܘ ܒܬܪ ܗܿܝ ܕܠܐ<EOS>ܐܝܬܘܗܝ ܗܘܐ ܟܐܡܬ ܠܐ ܣܟ ܩܕܡܐ ܓܠܝܙܘܬܐ ܠܥܠܬܢܗ<EOS> ܒܗܿܝ ܕܡܢܬܥܢܗܿ ܕܫܟܝܚܘܬ ܗܿܘ ܕܠܐ<EOS>ܐܝܬܘܗܝ ܗܘܐ<EOS> ܐܢ ܗܘ ܝܬܗ ܐܝܬܘܗܝ ܐܘ ܙܢ̈ܝܐ ܕܒܝܬܝܝܢ ܠܗ ܐܠܨܐ ܕܥܡ ܝܬܗ ܐܦ ܗܘ ܥܠܬܢܗ<EOS>ܢܗܘܐ ܡܬܘܡܐܝܬ<EOS> ܐܢܕܝܢ ܡܢܬܥܢܐ ܐ̱ܚܪܝܢ ܗܘ ܣܛܪ ܡܢ ܝܬܗ ܘܙܢ̈ܘܗܝ ܡܫܬܟܚ ܕܒܐܚܪܝܢ<EOS>ܡܫܬܡܠܝܐ ܥܠܬܘܬܗ ܗܿܝ ܕܫܟܝܪܐ<EOS> ܒܗܿܝ ܕܠܘܬ ܚܣܝܪܘܬܗ ܡܘܒܠܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܗܘܝܘ ܥܠܬܐ ܡܫܡܠܝܬܐ<EOS> ܒܪܡ ܕܝܢ ܠܐ ܣܥܪ ܗܘܐ<EOS>ܡܢܩܕܝܡ ܘܣܥܪ ܐܝܛܐ<EOS> ܒܗܿܝ ܕܐܡܪܝܢܢ ܕܗܕܐ ܠܘܬ ܚܘܕܬܐ ܕܨܒܝܢܐ ܡܘܒܠܐ<EOS> ܘܚܘܕܬܐ ܠܘܬ<EOS>ܫܘܚܠܦܐ<EOS> ܘܕܪܡ ܗܘ ܡܢ ܫܘܚ̈ܠܦܐ ܠܐ ܡܨܐ ܐܢ̱ܬ ܕܬܟܦܘܪ<EOS> ܘܬܘܒ ܡܢ ܩܕܝܡ ܗܘܝܐ ܕܗܢܐ ܟܠ<EOS>ܘܠܐ ܚܕ ܐܝܬ ܠܡܬܪܢܝܘ ܙܒܢܐ ܕܒܗ ܡܨܝܐ ܕܬܬܐܡܪ ܕܢܦܠ ܗܘܝܐ<EOS> ܒܕܓܘܢ ܙܕܩ ܗܘܐ ܕܡܬܘܡܝ<EOS>ܓܠܝܙܘܬܐ ܢܦܘܫ ܗܘܐ ܗܢܐ ܟܠ<EOS> ܡܗܘܝܢܐ ܗܘ ܡܟܝܠ ܘܡܫܟܚܢܐ ܕܗܢܐ ܟܠ ܐܠܨܐܝܬ ܟܐܡܬ ܗܝ ܛܒܘܬܗ<EOS>ܠܐ ܡܣܝܟܬܐ ܟܝܢܐܝܬ ܫܦܥܬ<EOS> ܘܥܠ ܟܝ̈ܢܐ ܡܬܡܨܝ̈ܢܐ ܐܬܦܪܣܬ ܘܠܗܿܝ ܕܢܗܘܘܢ ܠܗܘܢ ܫܟܢܬ<EOS>ܘܕܢܬܢܛܪܘܢ ܐܡܝܢܐܝܬ ܡܫܟܢܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܟܠܚܕ ܡܢ ܩܢܘ̈ܡܐ ܕܟܠܚܕ ܡܢ ܐܕܫ̈ܐ ܩܕܝܡܐ<EOS>ܠܗܘܝܗ ܓܠܝܙܘܬܐ<EOS> ܡܕܝܢ ܐܦ ܠܟܘܠܢܝܘܬܗܘܢ ܕܐܕܫ̈ܐ ܩܕܝܡܐ ܘܠܝܬ ܡܬܘܡܝܘܬܐ<EOS> ܒܗܿܝ ܕܐܡܪܝܢܢ<EOS>ܕܗܢܐ ܦܣܩܐ ܗܘ ܥܠ ܟܘܠܐ ܒܗܿܘ ܡܐ ܕܐܝܬ ܒܟܠ ܚܕ ܡܢ ܡܢܘ̈ܬܗ ܘܠܘ ܠܒܪ ܗܝ ܡܢ ܛܘܥܝܝ ܗܝ<EOS>ܬܪܥܝܬܐ<EOS> ܘܐܝܟܢܐ ܠܐ<EOS> ܘܗܐ ܟܠܚܕ ܡܢ ܣܩܘ̈ܒܠܝܐ ܡܨܐ ܗܘ ܠܡܫܬܟܚܘ ܒܗܿܘ ܕܣܝܡ ܡܕܡ<EOS>ܘܬܪ̈ܝܗܘܢ ܐܟܚܕܐ ܘܠܐ ܣܟ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܬܪܥܝܬܟܘܢ ܡܕܝܢ ܠܘܬ ܫܘܝܘܬܐ ܡܘܒܠܐ ܕܒܪܘܝܐ<EOS>ܘܒܪܝܐ<EOS> ܒܗܿܝ ܕܐܡܪܝܢܢ ܕܠܘ ܒܟܠ ܡܕܡ ܗܝ ܫܘܝܘܬܐ<EOS> ܐܝܟܢܐ ܠܐ ܘܩܕܡܝܘܬܐ ܐܝܬ ܘܐܚܪܝܘܬܐ<EOS>ܒܝܢܬܗܘܢ ܟܝܢ̈ܝܬܐ ܐܡܪ ܐ̱ܢܐ ܘܠܘ ܙܒܢܝ̈ܬܐ<EOS>ܢܘܗܪܐ ܥܠ ܥ̈ܠܠܬܐ ܘܫܘܡ̈ܠܝܐ ܘܡܛܟܣܘܬܐ ܕܗܘ̈ܝܐ<EOS>ܥܬܝܪܐ ܡܪܢܝܐ ܐܝܬܘܗܝ ܗܿܘ ܕܠܐ ܣܢܝܩ ܒܫܘܡܠܝܗ ܥܠ ܐ̱ܚܪܝܢ<EOS> ܘܨܪܝܟܐ<EOS>ܒܗܦܟܗ<EOS> ܘܡܠܟܐ ܟܐܢܐ ܐܝܬܘܗܝ ܗܿܘ ܕܠܘ ܡܢ ܩܨ ܡܕܡ ܗܝ ܝܬܗ<EOS> ܘܡܢ ܩܨܕܝܠܗ ܝܬ ܟܠ<EOS>ܦܣܘܩܐ ܫܦܝܥܘܬܐ ܐܝܬܝܗܿ ܝܗܘܒܘܬ ܗܿܘ ܡܐ ܕܙܕܩ ܒܠܥܕ ܣܘܟܝ ܦܘܪܥܢܐ<EOS>ܘܗܿܘ ܕܝܗܒ ܠܐ ܗܿܘ ܡܐ ܕܙܕܩ ܠܘ ܫܦܝܥܐ ܗܘ<EOS> ܗܘ ܗܟܘܬ ܘܗܿܘ ܕܝܗܒ ܗܿܘ ܡܐ ܕܙܕܩ ܐܝܟ<EOS>ܕܠܡܫܬܟܚܘ ܘܐܝܟ ܕܢܓܠܐ ܫܘܠܛܢܐ ܕܩܢܐ ܐܘ ܡܝܬܪܘܬܐ<EOS> ܐܘ ܠܡܬܦܨܝܘ ܡܢ ܡܟܪܙܘܬܐ ܘܓܘܢܝܐ<EOS>ܒܗܿܝ ܕܟܠܗܝܢ ܕܐܝܟ ܡܢ ܦܘܪ̈ܥܢܐ ܐܢܘܢ<EOS> ܘܝܗܘܒܐ ܕܚܠܦܝܗܝܢ ܡܥܪܦܢܐ ܗܘ ܘܠܘ ܫܦܝܥܐ<EOS>ܦܣܘܩܐ ܟܠ ܕܡܟܢ ܠܡܫܬܟܚܘ ܡܢܗ ܣܥܘܪܘܬܐ ܡܕܡ<EOS> ܟܕ ܗܝ ܗܕܐ ܠܐ ܬܫܬܟܚ ܡܢܗ<EOS>ܓܠܝܐ ܕܓܠܝܙ ܗܘ ܫܘܡܠܝܗ ܦܫܝܛܐ<EOS> ܒܗܿܝ ܕܥܠ ܐ̱ܚܪܝܢ ܗܘ ܣܢܝܩ ܠܘܬ ܫܘܡܠܝܗ<EOS> ܘܟܠ ܕܠܘ<EOS>ܐܠܨܐܝܬ ܐܠܐ ܟܕ ܡܨܒܐ ܨܒܐ ܣܥܪ<EOS> ܐܢܢܩܝ ܕܠܚܕ ܡܢ ܓܒ̈ܐ ܕܐܢܛܝܦܣܝܣ ܢܓܒܐ<EOS> ܒܗܿܝ ܕܐܠܘ<EOS>ܬܪ̈ܝܗܘܢ ܢܫܬܘܘܢ ܠܘܬܗ ܐܠܨܐ ܕܐܘ ܠܬܪ̈ܝܗܘܢ ܐܟܚܕܐ ܢܣܥܘܪ ܐܘ ܠܐ ܠܚܕ ܡܢܗܘܢ<EOS> ܘܬܪ̈ܝܗܘܢ<EOS>ܦܫܚ̈ܘܗܝ ܕܦܘܠܓܐ ܫܟܝܪܝܢ<EOS> ܫܪܝܟܐ ܡܕܝܢ ܕܠܘ ܠܬܪ̈ܝܗܘܢ ܐܠܐ ܠܗܿܘ ܕܥܗܢ ܡܢܗܘܢ ܢܓܒܐ<EOS>ܘܐܠܨܝ ܐܝܬܘܬܐ ܟܕ ܘܠܐ ܚܕ ܐܝܬ ܫܘܡܠܝܐ ܠܒܪ ܡܢܗ ܛܒ ܫܟܝܪܐ ܕܣܥܘܪ̈ܘܬܐ ܥܗܢ̈ܝܬܐ ܒܦܚܡܗ<EOS>ܢܬܬܘ̈ܕܝܢ<EOS> ܫܪܪܐ ܡܟܝܠ ܩܕܡܝܐ ܘܥܬܝܪܐ ܡܪܢܝܐ ܠܐ ܣܢܝܩܐ ܒܝܬܗ<EOS> ܘܗܿܘ ܕܪܡ ܘܡܥܠܝ ܠܐ ܡܬܘܡ<EOS>ܚܠܦ ܗܿܘ ܕܡܐܟ ܘܡܟܝܟ ܣܥܪ ܒܗܿܝ ܕܠܘܬ ܚܣܝܪܘܬܗ ܡܘܒܠܐ ܗܕܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܠܘ ܠܡܫܬܡܠܝܘ ܣܥܪ<EOS> ܐܠܐ ܠܡܫܡܠܝܘ<EOS> ܒܗܿܝ<EOS>ܕܐܡܪܝܢܢ ܕܡܫܡܠܝܢܘܬܗ ܕܠܗܿܘ ܕܚܣܝܪ ܐܢ ܫܘܝܐ ܠܘܬܗ ܠܠܐ ܡܫܡܠܝܘܬܗ<EOS> ܗܐ ܐܫܬܘܝܘܢ ܠܘܬܗ<EOS>ܬܪ̈ܝܗܘܢ ܓܒ̈ܐ ܕܐܢܛܝܦܣܝܣ<EOS> ܘܠܐ ܐܠܨܐ ܕܢܓܒܐ ܚܕ ܡܢܗܘܢ ܐܢܕܝܢ ܠܐ<EOS> ܐܠܐ ܗܿܘ ܚܕ ܝܬܝܪ<EOS>ܥܗܢ ܗܐ ܥܠܬ ܣܢܝܩܘܬܐ ܫܟܝܪܬܐ<EOS>ܢܘܗܪܐ ܥܠ ܡܙܝܥܢܘ̈ܬܐ ܫܡܝ̈ܢܝܬܐ<EOS>ܕܨܒܝܢ̈ܝܐ ܐܢܘܢ ܙܘ̈ܥܐ ܕܐܝܟ ܗܠܝܢ ܡܢ ܪܫܝܬܐ ܐܬܚܘܝ<EOS> ܒܕܓܘܢ ܢܝܫܗܘܢ ܐܢ<EOS>ܫܟܝܚܐ ܗܘܐ ܠܐ ܐܬܒܥܝ<EOS> ܐܘ ܐܢ ܡܬܒܥܝܢܐ ܗܘܐ ܡܢܬܝܐ ܐܬܟܠܝ ܟܕ ܡܛܝܗܝ<EOS> ܐܘ ܠܐ ܣܟ ܠܒܥܬܗ<EOS>ܐܬܬܙܝܥ ܐܢ ܡܢ ܠܐ ܡܬܡܛܝ̈ܢܐ ܗܘܐ<EOS> ܫܪܝܟܐ ܡܕܝܢ ܕܢܝܫܗܘܢ ܢܝܫܐ ܗܘ ܟܠܢܝܐ<EOS> ܕܡܢ ܨܒܝܢܐ<EOS>ܟܘܠܢܝܐ ܡܬܝܠܕ ܗܿܘ ܐܝܢܐ ܕܠܡܕܪܟܢܘܬܐ ܟܠܢܝܬܐ ܢܩܦ ܕܗܝ ܗܝ ܝܕܥܬܐ ܡܫܘܕܥܬ ܥܠ ܢܦܫܐ<EOS>ܡܠܝܠܬܐ<EOS>ܘܬܘܒ ܢܝܫܐ ܕܙܘ̈ܥܐ ܫܡܝ̈ܢܐ ܐܘ ܡܬܒܥܝܢܐ ܗܘ ܚܝܘܬܢܝܐ ܐܘ ܗܘܢܢܝܐ<EOS>ܘܡܬܒܥܝܢܐ ܚܝܘܬܢܝܐ ܐܘ ܕܚܝܐ ܗܘ ܕܡܣܓܦܢܐ<EOS> ܘܫܡܝ̈ܢܐ ܟܕ ܪܡܝܢ ܡܢ ܗܘܝܐ ܘܚܘܒܠܐ<EOS>ܘܡܨܛܪܝܢܘܬܐ ܘܠܐ ܚܕ ܡܣܓܦܢܐ ܠܗܘܢ ܐܝܬ ܠܡܬܗܓܓܘ<EOS> ܐܘ ܢܬܘܦܘܬ ܡܘܬܪܢܐ<EOS> ܘܠܗܿܘ ܕܠܐ ܡܬܘܡ<EOS>ܡܣܛܐ ܡܢ ܟܝܢܗ ܐܝܢܐ ܡܘܬܪܢܐ ܐܝܬ ܠܡܘܕܝܘ ܐܘ ܡܬܢܩܡܢܘܬܐ ܡܕܡ<EOS> ܘܠܗܿܘ ܕܘܠܐ ܚܕܐ ܪܓܬܐ ܐܘ<EOS>ܚܡܬܐ ܐܝܕܐ ܡܬܢܩܡܢܘܬܐ ܫܪܝܟܐ ܡܕܝܢ ܕܢܝܫܗܘܢ ܙܢܐ ܡܕܡ ܗܘ ܗܘܢܢܝܐ ܕܡܢ ܢܦܫܐ ܡܨܐ ܗܘ<EOS>ܠܡܗܘܐ ܡܠܝܠܬܐ<EOS> ܐܦܠܐ ܬܘܒ ܡܣܬܒܪܢܐ ܡܕܡ ܡܨܐ ܠܡܗܘܐ ܢܝܫܗܘܢ<EOS> ܘܐܠܐ ܠܘ ܐܡܝ̈ܢܝ ܒܥܬܐ ܗܘܘ<EOS>ܠܩܢܝܢܗ<EOS>ܦܣܘܩܐ ܡܬܡܨܝܢܘܬܗܘܢ ܓܝܪ ܛܒ ܡܥܠܝܐ ܡܢ ܡܬܡܨܝܢܘܬܐ ܕܥܠܡܐ ܕܗܘܝܐ<EOS>ܘܚܘܒܠܐ<EOS> ܒܕܓܘܢ ܠܐ ܣܟ ܚܠܦܘܗܝ ܡܬܬܙܝܥܝܢ<EOS> ܘܟܠ ܗܘܢܐ ܓܒܪܢܝܐ ܘܠܐ ܡܟܪܗܐ ܣܗܕ ܠܡܠܬܐ<EOS>ܒܠܥܕ ܣܢܝܩܘܬܐ ܕܥܠ ܐܦܘܕܝܟܣܝܣ<EOS> ܫܪܝܟܐ ܡܕܝܢ ܕܚܠܦ ܪܚܘܡܐ ܡܕܡ ܡܫܢܓܐ ܡܬܬܙܝܥܝܢ<EOS> ܐܘ<EOS>ܠܡܩܢܐ ܝܬܗ<EOS> ܐܘ ܠܡܬܕܡܝܘ ܒܗ<EOS> ܒܙܢܐ ܡܕܡ ܡܢܬܝܐ ܐܘ ܠܡܬܕܡܝܘ ܒܗ ܒܙܢܐ ܡܕܡ ܟܠܢܝܐ<EOS> ܘܟܕ<EOS>ܗܠܝܢ ܬܪܝܢ ܩܕܡ̈ܝܐ ܚܣܝܢܐܝܬ ܐܬܒܛܠܘ<EOS> ܫܪܝܟ ܗܿܘ ܬܠܝܬܝܐ ܐܢܢܩܝ ܫܪܪܐ<EOS> ܘܗܘ ܗܿܘ ܟܠܢܝܐ<EOS>ܠܘ ܚܕ ܘܗܘ ܟܕ ܗܘ ܠܡܗܘܐ ܡܬܒܥܝܢܐ ܕܟܠܗܘܢ<EOS> ܘܐܠܐ ܠܐ ܐܫܬܚܠܦܘܢ ܠܗܘܢ ܙܘ̈ܥܐ<EOS> ܘܡܢ ܗܠܝܢ<EOS>ܡܬܟܢܫܐ<EOS> ܕܡܬܒܥܝ̈ܢܝܗܘܢ ܗܘ̈ܢܐ ܐܢܘܢ ܡܬܦܪ̈ܫܢܐ ܘܐܘܣܝ̈ܣ ܡܒܪ̈ܝܬܐ ܕܟܠܗܝܢ ܕܝܠܗܘܢ ܐܘܟܝܬ<EOS>ܓܡܝܪ̈ܘܬܐ ܕܠܗܘܢ ܡܟܢܝܢ ܒܡܥܒܕܢܘܬܐ ܠܗܘܢ ܫܟܝ̈ܚܢ<EOS> ܘܠܗܘܢ ܡܬܝ̈ܐܒܢ ܠܡܬܕܡܝܘ ܢܦܫ̈ܬܐ<EOS>ܡܘܙܠܬܢ̈ܝܬܐ ܠܡܦܩ ܠܡ ܡܢ ܚܝܠܐ ܠܡܥܒܕܢܘܬܐ<EOS>ܦܣܘܩܐ ܓܘܫܡܐ ܡܘܙܠܬܢܝܐ ܟܠܗܘܢ ܫܘܡ̈ܠܝܘܗܝ ܒܡܥܒܕܢܘܬܐ ܠܗ ܫܟܝܚܝܢ<EOS> ܣܛܪ<EOS>ܡܢ ܣܝ̈ܡܐ<EOS> ܒܗܿܝ ܕܐܠܘ ܟܠ ܡܢܬܐ ܡܢܗ ܥܠ ܣܝܡܐ ܕܝܠܢܝܐ ܩܡܬ<EOS> ܦܝ̈ܫܢ ܗܘ̈ܝ ܟܠܗܝܢ ܡܢܘ̈ܬܐ<EOS>ܒܓܠܝܙܘܬܐ ܕܣܝ̈ܡܐ ܐ̱ܚܪ̈ܢܐ<EOS> ܘܗܘܝܢ ܗܘܘ ܒܚܝܠܐ ܕܠܐ ܡܟܢ ܠܡܦܩ ܠܡܥܒܕܢܘܬܐ<EOS> ܘܟܕ ܠܐ ܡܨܝܢ<EOS>ܕܐܟܚܕܐ ܟܠ ܚܕܐ ܡܢܗܘܢ ܒܟܠܗܘܢ ܣܝ̈ܡܐ ܬܗܘܐ<EOS> ܒܙܒܢ̈ܐ ܡܫܚ̈ܠܦܐ ܟܠܚܕܐ ܒܟܠܗܘܢ ܗܘܝܐ<EOS>ܒܡܥܒܕܢܘܬܐ<EOS> ܘܗܢܘܢ ܫܪ̈ܝܐ ܡܫܚ̈ܠܦܐ ܕܒܣܝ̈ܡܐ ܡܫܚ̈ܠܦܐ ܥً̈ܠܠܬܐ ܗܘܝܢ ܕܫܘܟ̈ܢܐ ܚܕ̈ܬܐ<EOS>ܕܢܛܚܝܢ ܥܠܝܗܘܢ ܡܢ ܪܚܘܡܐ ܛܒܐ ܘܡܪܢܝܐ ܕܟܠ ܚܕ ܡܢܗܘܢ<EOS> ܘܒܡܨܥܝܘܬܗܘܢ ܐܦ ܥܠ ܥܠܡܐ ܡܟܐ<EOS>ܕܡܢ ܐܣܛܘܟ̈ܣܐ ܫܝ̈ܛܐ ܘܣܩܘܒ̈ܠܝܐ ܢܛܚܐ ܛܒܘܬܐ ܘܡܬܦܫܛܐ<EOS>ܐܟܣܝܣ ܬܐܘܡܝܣܛܝܘܣ ܐ̱ܢܫ ܡܢ ܩܕܡ̈ܝܐ ܐܘܕܝ ܕܡܫܚܠܦܘܬ ܙܘ̈ܥܐ ܘܦܢܝ̈ܬܐ<EOS>ܕܠܐܦܝ̈ܗܝܢ ܙܘ̈ܥܐ ܕܫܡܝ̈ܢܐ ܡܛܠ ܝܘܬܪܢܐ ܕܥܠܡܐ ܗܘܬ ܡܬܚܬܝܐ<EOS> ܐܡܪ ܓܝܪ ܕܢܝܫܐ ܡܢ<EOS>ܕܫܡܝ̈ܢܐ ܐܘܟܝܬ ܚܘܕܬ ܫܘܟ̈ܢܐ ܕܒܝܕ ܫܪܝܐ ܕܒܟܠܗܘܢ ܣܝ̈ܡܐ ܗܿܘܝܐ<EOS> ܐܦ ܒܡܫܘܬܦܘܬ ܙܘܥܐ<EOS>ܕܡܝܐ ܘܗܝܟܕܗܝܘܬ ܦܢܝܬܐ ܡܟܢܐ ܗܘܬ ܕܬܗܘܐ<EOS> ܐܠܐ ܟܕ ܒܡܫܚܠܦܘܬܐ ܣܛܪ ܡܢ ܕܒܡܫܘܬܦܘܬܐ ܡܨܐ<EOS>ܗܘ ܠܡܩܦ ܗܢܝܢܐ ܠܬܚ̈ܬܝܐ ܠܗ ܓܒܐ ܟܠܚܕ ܡܢ ܫܡܝ̈ܢܐ ܕܠܘܬܗ ܡܬܐܡܪܐ ܕܡܢ ܟܕܘ ܩܡܬ<EOS>ܐܦܘܕܝܟܣܝܣ<EOS> ܥܠ ܗܿܝ ܕܗܿܘ ܕܡܥܠܝ ܘܠܐ ܡܕܡ ܣܥܪ ܡܛܠ ܗܿܘ ܕܡܐܟ<EOS>ܦܣܘܩܐ ܠܐ ܕܡܝܪܐ ܕܢܗܘܐ ܠܟܠܗܘܢ ܪܚܘܡܐ ܚܕ ܠܚܘܕܝܐ ܕܗܘܝܘ ܫܪܪܐ ܩܕܡܝܐ<EOS>ܘܥܠ ܗܕܐ ܐܫܬܘܬܦܘܢ ܙܘ̈ܥܐ ܒܚܘܕܪܢܝܘܬܐ<EOS> ܘܐܫܬܚܠܦܘܢ ܒܙܢ̈ܝܐ ܘܦܢ̈ܝܬܐ ܕܙܘ̈ܥܐܡܢ ܩܨ<EOS>ܡܫܚܠܦܘܬ ܪ̈ܚܘܡܐ ܕܝܠܢ̈ܝܐ ܕܟܠܚܕ ܕܗܢܘܢ ܐܢܘܢ ܗܘ̈ܢܐ<EOS> ܘܟܠ ܓܝܪ ܗܘܢܐ ܪܚܘܡܐ ܠܘܬ ܟܠ<EOS>ܢܦܫܐ ܪܚܘܡܬܐ ܡܘܙܠܬܢܝܬܐ ܦܚܡܐ ܩܢܐ ܕܗܘܢܐ ܡܥܒܕܢܐ ܠܘܬ ܢܦܫ̈ܬܐ<EOS> ܘܡܢ ܥܠܬܐ ܡܢ ܩܕܡܝܬܐ<EOS>ܠܐ ܡܨܝܐ ܕܬܫܬܦܥ ܛܒܬܐ ܥܠ ܥܠܬܢܐ ܐܚܪܢܐ<EOS> ܐܠܐ ܐܢ ܒܡܨܥܝܘܬ ܥܠܬܗ<EOS> ܘܡܢܝܢܐ ܡܢ ܕܗܘ̈ܢܐ<EOS>ܠܦܘܬ ܪܫܐ ܪܒܐ ܕܡܗ̈ܠܟܢܐ<EOS> ܘܐܝܬܝܗܘܢ ܒܛܘܡ̈ܣܘܗܝ ܐܪ̈ܙܢܝܐ ܝܬܝܪ ܡܢ ܚܡܫܝܢ<EOS> ܐܚܪ̈ܢܐ ܕܝܢ<EOS>ܒܢ̈ܝ ܓܒܗ ܥܣܪܐ ܒܠܚܘܕ ܠܗܘܢ ܡܘܕܝܢ ܠܦܘܬ ܡܢܝܢܐ ܕܓܝ̈ܓܠܐ ܟܠܢ̈ܝܬܐ ܒܠܚܘܕ<EOS>ܦܣܘܩܐ ܘܠܐܝܟܢܝܘܬ ܓܝܪ ܒܘܣܡܐ ܕܩܢܝܢ ܫܡܝ̈ܢܐ ܡܢ ܥ̈ܠܠܬܗܘܢ<EOS>ܘܠܡܬܬܒܪܩܢܘܬܗܘܢ ܒܢܘܗܪ̈ܐ ܠܐ ܐܝܢ̈ܝܐ<EOS> ܐܝܬ ܐܡܬܝ ܕܡܕܪ̈ܟܢܐ ܗܘܝܢ ܓܡܝܪ̈ܐ<EOS> ܘܐܦ ܗܘ ܪܫܐ<EOS>ܪܒܐ ܘܬܪܐܗ ܐܠܗܝܐ ܬܢܝܘܗܿ ܕܐܕܪܟܘܗܿ ܒܢܦܫ̈ܬܗܘܢ ܡܨ̈ܠܠܬܐ<EOS>ܦܣܘܩܐ ܟܠ ܓܝܪ ܚܝܠܐ ܓܘܫܡܝܐ ܡܣܝܟܐ ܙܕܩ ܕܢܗܘܐ<EOS> ܘܐܠܘ ܐܬܡܨܝ ܚܝܠܐ ܡܕܡ<EOS>ܓܘܫܡܢܝܐ ܥܠ ܣܥܘܪܘܬܐ ܕܠܐ ܣܘܦ<EOS> ܐܬܡܨܝܬ ܐܦ ܡܢܬܗ ܥܠܝܗܿ ܥܠ ܗܕܐ<EOS> ܒܕ ܡܫܘܬܦܐ ܡܢܬܐ ܠܟܠܐ<EOS>ܒܓܘܫܡܢܝܘܬܐ<EOS> ܘܡܬܟܢܫܐ ܕܟܠ ܚܕܐ ܡܢ ܡܢܘ̈ܬܐ ܫܘܝܐ ܠܟܠܐ ܒܣܥܘܪܘܬܐ ܗܿܝ ܕܫܟܝܪܐ<EOS> ܢܦܫ̈ܬܐ<EOS>ܕܝܢ ܓܘܫܡܢ̈ܝܬܐ ܕܡܘ̈ܙܠܬܐ ܡܬܡܨ̈ܝܢ ܚܝܠܐ ܕܣܥܘܪܘܬܐ ܕܠܐ ܣܘܦ ܠܘ ܐܝܟ ܕܐܬܝܐ ܘܒܟܝܢܗܝܢ<EOS>ܐܠܐ ܒܣܘܝ̈ܥܐ ܘܚܘܝ̈ܠܐ ܕܗܘ̈ܢܐ ܡܬܦܪ̈ܫܢܐ ܢܛܘܪ̈ܝܗܝܢ<EOS>ܢܘܗܪܐ ܥܠ ܦܐܝܘܬ ܡܛܟܣܘܬܐ ܕܗܘ̈ܝܐ<EOS>ܓܘܫܡܐ ܓܝܪ ܡܢ ܗܘܠܐ ܡܪܟܒ ܘܐܕܫܐ<EOS> ܘܟܠ ܚܕ ܡܢܗܘܢ ܠܘ ܗܿܘ ܐ̱ܚܪܢܐ<EOS>ܐܝܬܘܗܝ<EOS> ܒܕܓܘܢ ܡܢ ܐܢܢܩܝ ܕܥܠܬܐ ܕܒܝܬܝܐ ܠܗܿ ܬܪܝܢܘܬܐ ܬܗܘܐ ܡܫܟܚܢܝܬܗ<EOS> ܘܟܕ ܐܠܨܝ<EOS>ܐܝܬܘܬܐ ܪܡ ܗܘ ܡܢܗܿ ܠܐ ܡܨܐ ܕܢܗܘܐ ܥܠܬܗ<EOS> ܥܠܬܢܗ ܡܕܝܢ ܩܕܡܝܐ ܐܘܣܝܐ ܐܝܬܘܗܝ ܗܘܢܢܝܬܐ<EOS>ܡܥܠܝܬ ܡܢ ܟܠ ܐܘܣܝܐ ܡܬܡܨܝܢܝܬܐ ܕܗܝ ܗܘܢܐ ܕܟܠ ܡܥܕܐ ܕܬܬܩܪܐ ܐܦ ܚܟܡܬܐ ܒܪܝܬ ܒܪܫ<EOS>ܒܪ̈ܝܬܐ ܟܐܡܬ ܩܕܡܝܬܐ ܕܟܠܗܘܢ ܥܠܬܢ̈ܐ<EOS> ܘܓܘܫܡܐ ܡܢ ܠܐىܡܨܐ ܠܡܗܘܐ ܥܠܬ ܫܟܝܚܘܬܐ ܕܓܘܫܡܐ<EOS>ܐ̱ܚܪܢܐ<EOS> ܒܗܿܝ ܕܐܚܘܕܐ ܐܘܟܝܬ ܚܒܘܫܐ ܐܢ ܥܠܬܐ ܗܘ ܕܡܬܬܚܕܢܐ ܥܡܗܿ ܕܫܟܝܚܘܬ ܐܚܘܕܐ<EOS> ܐܦ<EOS>ܡܬܡܨܝܢܘܬ ܫܟܝܚܘܬܐ ܕܡܬܬܚܕܢܐ ܫܟܝܚܐ ܗܝ ܕܫܘܝܐ ܠܡܬܡܨܝܢܘܬ ܠܐ ܫܟܝܚܘܬܐ ܕܡܬܬܚܕܢܐ<EOS> ܘܗܝ<EOS>ܗܕܐ ܠܘܬ ܡܬܡܨܝܢܘܬ ܫܟܝܚܘܬܐ ܕܣܦܝܩܘܬܐ ܡܘܒܠܐ ܗܿܝ ܕܡܢ ܠܥܠ ܐܬܚܘܝܬ ܫܟܝܪܘܬܗܿ<EOS> ܐܦܠܐ<EOS>ܬܘܒ ܡܬܚܒܫܢܐ ܥܠܬܐ ܡܨܐ ܠܡܗܘܐ ܕܚܒܘܫܐ ܗܿܘ ܕܛܒ ܡܝܬܪ ܘܡܥܠܝ ܡܢܗ<EOS> ܐܦܠܐ ܬܘܒ ܢܦܫܐ ܥܠܬܐ<EOS>ܡܨܝܐ ܕܬܗܘܐ ܕܓܘܫܡܐ<EOS> ܒܗܿܝ ܕܐܠܘ ܒܠܥܕ ܡܨܥܝܘܬܐ ܕܓܘܫܡܗܿ ܐܫܬܟܚܬ ܠܘ ܢܦܫܐ ܗܝ ܐܠܐ ܗܘܢܐ<EOS>ܡܒܪܝܐ<EOS>ܦܣܘܩܐ ܩܢܘ̈ܡܐ ܓܝܪ ܕܐܕܫܐ ܡܕܡ ܠܐ ܡܨܝܐ ܕܚܕ ܡܢܗܘܢ ܥܠܬܐ ܢܗܐ ܕܗܿܘ<EOS>ܐ̱ܚܪܢܐ ܡܢ ܩܨ ܫܘܝܘܬܐ ܟܝܢܝܬܐ<EOS> ܘܗܘ̈ܢܐ ܠܘ ܡܢ ܚܕ ܐܕܫܐ ܐܢܘܢ<EOS> ܘܐܠܐ ܐܦ ܡܘ̈ܙܠܬܐ<EOS>ܥܠܬܢܝ̈ܬܗܘܢ ܡܢ ܚܕ ܐܕܫܐ ܙܕܩ ܗܘܐ ܕܢܗܘ̈ܝܢ<EOS> ܘܗܢܝܢ ܗܿܠܝܢ ܠܐ ܐܫܬܚܠܦܘܢ ܐܬܪ̈ܘܬܗܝܢ<EOS>ܘܙܘ̈ܥܝܗܝܢ<EOS> ܐܠܐ ܒܫܘܚܠܦ ܐܕܫ̈ܝܗܝܢ<EOS> ܐܘܟܝܬ ܟܝܢ̈ܝܗܝܢ<EOS> ܘܟܠܗܝܢ ܒܦܚܡܐ ܕܥܠܡܐ ܕܗܘܝܐ<EOS>ܘܚܘܒܠܐ ܐܣܛܘܟܣܐ ܐܢܝܢ ܘܟܝܢܐ ܚܡܝܫܝܐ<EOS> ܘܬܘܒ ܐܠܘ ܡܘ̈ܙܠܬܐ ܡܢ ܚܕ ܗܘ̈ܝ ܐܕܫܐ ܘܟܝܢܐ<EOS>ܘܐܬܡܨܝ ܦܣܩܐ ܘܦܘܪܫܐ ܒܗ ܒܐܕܫܢܝܘܬܗܘܢ ܠܡܬܡܨܝܘ ܙܕܩ ܗܘܐ ܐܦ ܒܩܢܘܡܐ ܡܢܗ ܕܐܕܫܐ ܘܕܠܐ<EOS>ܡܨܛܪ̈ܝܢܝܬܐ ܐܢܝܢ ܓܠܝܐ<EOS>ܦܣܘܩܐ ܘܟܕ ܠܐ ܡܫܬܟܚ ܡܢ ܫܪܪܐ ܩܕܡܝܐ ܐܠܐ ܐܢ ܚܕ<EOS> ܗܘ ܗܢܐ ܩܢܘܢܐ ܐܢ<EOS>ܠܟܠܗܿ ܣܝܣܪܬ ܥ̈ܠܠܬܐ ܘܥ̈ܠܬܢܐ ܢܩܦ<EOS> ܠܐ ܡܬܘܡ ܡܬܝܒܠ ܗܘܝܐ ܠܘܬ ܓܘܫܡܐ<EOS> ܘܟܕ ܗܘܐ ܐܢܢܩܝ<EOS>ܕܡܢ ܩܨ ܣܓܝܐܘܬܐ ܕܢܩܦܬ ܠܥܠܬܢܐ ܡܕܡ<EOS> ܘܠܐ ܡܨܝܐ ܕܡܘ̈ܙܠܬܐ ܟܠܗܝܢ ܡܢ ܗܘܢܐ ܡܕܡ<EOS>ܒܠܚܘܕܘܗܝ ܡܫܬܟ̈ܚܢ ܒܗܿܝ ܕܐܬܚܘܝ ܕܠܟܠ ܚܕܐ ܗܘܢܐ ܐܝܬ ܪܚܘܡܐ<EOS> ܫܪܝܟܐ ܡܕܝܢ ܕܥܠܬܢܐ<EOS>ܩܕܡܝܐ ܡܬܡܨܝܢܐ ܗܘ ܒܝܬܗ<EOS> ܘܐܠܨܝ ܐܝܬܘܬܐ ܒܫܪܪܐ ܩܕܡܝܐ ܥܠܬܗ<EOS> ܘܡܕܪܟܘ ܡܕܪܟ ܠܗܿ<EOS>ܠܬܪܝܢܘܬ ܙܢ̈ܝܐ ܗܿܠܝܢ ܐܦ ܠܝܬܗ<EOS> ܒܕܓܘܢ ܠܡܬܗܘܢܢܘܬ ܐܠܨܝܘܬ ܐܝܬܘܬܗ ܒܥܠܬܗ ܗܘܝܐ ܕܗܘܢܐ<EOS>ܐ̱ܚܪܢܐ ܢܩܦ<EOS> ܘܠܡܬܗܘܢܢܘܬ ܡܬܡܨܝܢܘܬ ܐܝܬܘܬܗ ܒܝܬܗ<EOS> ܗܘܝܐ ܕܓܘܫܡܐ ܡܘܙܠܬܢܝܐ ܢܩܦ<EOS> ܒܗܿܝ<EOS>ܕܐܠܨܝܘܬܐ ܛܒ ܡܝܬܪܐ ܡܢ ܡܬܡܨܝܢܘܬܐ<EOS> ܘܠܡܬܗܘܢܢܘܬ ܝܬܗ<EOS> ܗܘܝܐ ܢܩܦ ܕܢܦܫܐ ܓܘܫܡܢܝܬܐ<EOS>ܕܡܘܙܠܬܐ<EOS> ܗܘ ܗܟܘܬ ܡܢ ܥܠܬܢܐ ܬܪܝܢܐ ܗܘܢܐ ܗܿܘܐ<EOS> ܘܡܘܙܠܬܐ ܕܕܩܢ̈ܣܐ ܘܢܦܫܗܿ<EOS> ܘܡܢ<EOS>ܬܠܝܬܝܐ<EOS> ܗܘܢܐ ܐ̱ܚܪܢܐ ܘܡܘܙܠܬܐ ܕܩܪܘܢܘܣ<EOS> ܘܗܘܝܐ ܒܐܝܕܐ ܒܐܝܕܐ ܥܕܡܐ ܕܢܫܬܡ̈ܠܝܢ<EOS>ܡܘ̈ܙܠܬܐ ܬܫܥ<EOS> ܘܗܘܢܐ ܥܣܝܪܝܐ ܠܡܬܗܘܢܢܘܬ ܡܬܡܨܝܢܘܬܗ ܠܝܬܗ<EOS> ܗܘܝܐ ܕܗܘܠܐ ܡܫܘܬܦܬܐ<EOS>ܕܐܣܛܘܟ̈ܣܐ ܢܩܦ<EOS> ܘܠܡܬܗܘܢܢܘܬ ܝܬܗ ܗܘܝܐ ܕܨܘܪ̈ܬܐ ܐܘܟܝܬ ܐܕܫ̈ܐ ܕܝܠܢ̈ܝܐ ܕܐܣܛܘܟ̈ܣܐ<EOS>ܢܩܦ<EOS> ܘܠܡܬܗܘܢܢܘܬ ܐܠܨܝܘܬܗ ܒܠܥܬܗ<EOS> ܗܘܝܐ ܕܢܦܫ̈ܬܢ ܡܠܝ̈ܠܬܐ ܢܩܦ<EOS> ܟܕ ܗܢܘܢ ܙܘ̈ܥܐ<EOS>ܒܫܘܚ̈ܠܦܝܗܘܢ ܥܗܢܘ̈ܬܐ ܡܫܚ̈ܠܦܬܐ ܠܗܘܠܐ ܡܫܟܢܝܢ ܠܘܬ ܩܘܒܠܐ ܕܢܛܚ̈ܐ ܫܘܡܠܝܢ̈ܝܐ ܕܠܐ<EOS>ܣܘܦ<EOS> ܘܕܥܒܘܕܐ ܦܫܝܛܐ ܠܚܘܕܐܝܬ ܣܥܘܪ̈ܘܬܐ ܢܫܘܫܛ ܡܫܚ̈ܠܦܐ ܠܦܘܬ ܛܘܝ̈ܒܐ ܡܫܚ̈ܠܦܐ ܓܠܝܐ<EOS>ܗܐ ܓܝܪ ܙܠܝܩܐ ܫܡܫܢܝܐ ܘܙܓܘܓܝ̈ܬܐ ܡܫܚ̈ܠܦܬ ܓܘ̈ܢܐ ܙܢ̈ܝܐ ܓܠܐ ܡܫܚ̈ܠܦܐ<EOS> ܘܗܘܢܐ ܦܫܝܛܐ<EOS>ܘܡܒܪܝܐ<EOS> ܠܐ ܡܫܥܒܕ ܠܫܘܚ̈ܠܦܐ ܒܗܿܝ ܕܫܘܚ̈ܠܦܘܗܝ ܠܘܬ ܫܘܚܠܦܐ ܡܘܒܠܝܢ ܕܐܠܨܝ ܐܝܬܘܬܐ<EOS>ܒܡܨܥܝܐ ܐܘ ܕܠܐ ܡܨܥܝܐ<EOS>ܦܣܘܩܐ ܗܘܠܐ ܓܝܪ ܠܐ ܡܨܝܐ ܕܬܗܘܐ ܒܬܪ ܗܿܝ ܕܠܐ ܐܝܬܝܗܿ ܗܘܬ<EOS> ܒܗܿܝ ܕܟܠ<EOS>ܗܘܝܐ ܡܢ ܐܢܢܩܝ ܕܥܗܢܘܬ ܗܘܝܗ ܬܩܕܡܝܘܗܝ ܒܗܿܝ ܕܐܬܚܘܝ ܕܥܒܘܕܐ ܠܐ ܡܫܬܚܠܦܢܐ ܗܘ<EOS>ܘܥܗܢܘܬܐ ܗܿܝ ܗܝ ܗܝ ܡܬܡܨܝܢܘܬܐ ܐܡܪܗܿ ܦܝܠܣܘܦܐ<EOS> ܟܐܡܬ ܕܡܩܕܡ ܩܕܝܡܐ ܠܟܠ ܗܘܝܐ<EOS> ܘܟܕ<EOS>ܩܕܡ ܗܘܠܐ ܘܠܐ ܚܕ ܐܝܬ ܡܩܒܠܢܐ ܕܥܗܢܘܬ ܗܘܝܗ<EOS> ܒܗܿܝ ܕܠܘܬ ܣܝܣܪܬܐ ܕܠܐ ܡܣܝܟܘܬܐ ܡܘܒܠܐ<EOS>ܡܠܬܐ ܕܬܗܘܐ<EOS> ܟܐܡܬ ܠܟܠ ܗܘܠܐ ܐ̱ܚܪܬܐ ܗܿܝ ܕܫܟܝܪܐ<EOS> ܡܕܝܢ ܠܐ ܡܨܝܐ ܕܬܬܘܕܐ ܕܟܕ ܠܐ<EOS>ܐܝܬܝܗܿ ܗܘܬ ܗܘܬ<EOS>ܦܣܘܩܐ ܡܢ ܓܝܪ ܗܘܢܐ ܐ̱ܚܪܢܐ ܡܘ̈ܠܕܐ ܟܠܗܘܢ ܡܬܬܝܬܝܢ<EOS> ܨܘܪ̈ܬܐ ܐܡܪ<EOS>ܐ̱ܢܐ ܐܣܛܘܟ̈ܣܢܝܬܐ ܘܢܦܫ̈ܬܐ ܐܪ̈ܥܢܝܬܐ<EOS> ܘܢܦܫܐ ܡܠܝܠܬܐ<EOS> ܘܠܘܬܗܿ ܡܣܬܝܟ ܝܘܒܠܐ<EOS>ܕܡܬܗܘ̈ܢܢܐ<EOS> ܘܫܪܝ ܡܢ ܗܘܝܐ ܡܢ ܡܥ̈ܠܝܐ ܠܡܥ̈ܠܝܐ<EOS> ܗܘܢܐ ܠܡܐܡܪ ܐܝܛܐ ܢܦܫܐ ܡܘܙܠܬܢܝܬܐ<EOS>ܘܓܘܫ̈ܡܐ ܫܡܝ̈ܢܐ<EOS> ܐܝܛܐ ܗܘ̈ܠܐ ܫܝ̈ܛܬܐ<EOS> ܘܗܪܟܐ ܗܿܦܟ ܝܘܒܠܐ ܡܢ ܫܝ̈ܛܐ ܘܐܣܬܝܟ ܒܡܥ̈ܠܝܐ<EOS>ܡܢ ܡܡܫܚܘܬܐ ܠܡܐܡܪ ܡܘܙܓܝܬܐ ܘܢܦܫܐ ܢܨܒܬܢܝܬܐ<EOS> ܐܝܛܐ ܚܝܘܬܢܝܬܐ<EOS> ܐܝܛܐ ܡܠܝܠܬܐ<EOS> ܘܡܢܗܿ<EOS>ܗܘܢܐ ܗܘܠܢܝܐ ܥܕܡܐ ܠܗܘܢܐ ܡܬܓܪܐ ܘܢܦܫܐ ܩܘܕܫܢܝܬܐ ܡܬܝܒܠ<EOS> ܘܠܗܿ ܠܗܕܐ ܬܪܬܝܢ ܗܘ̈ܝ<EOS>ܐܚܝܢ̈ܘܬܐ<EOS> ܚܕܐ ܡܢ ܠܘܬ ܥܠܡܐ ܕܩܘܕ̈ܫܐ ܒܥܠܬ ܐܠܨܝܘܬܗܿ<EOS> ܘܐ̱ܚܪܬܐ ܠܘܬ ܥܠܡܐ ܕܗܘܠܐ<EOS>ܫܝܛܬܐ ܘܡܬܬܥܒܕܢܝܬܐ ܡܢ ܩܨ ܡܬܡܨܝܢܘܬܗܿ<EOS>ܦܣܘܩܐ ܐܢ ܓܝܪ ܟܠ ܣܓܝܐܘܬܐ ܐܠܨܐ ܕܐܦ ܡܢ ܣܓܝܐܘܬܐ ܬܗܘܐ<EOS> ܠܐ ܐܠܨܐ ܕܐܦ<EOS>ܡܢ ܟܠ ܣܓܝܐܘܬܐ<EOS> ܣܓܝܐܘܬܐ ܬܗܘܐ<EOS> ܐܝܟܢܐ ܕܠܠܐ ܣܘܦ ܢܫܬܘܫܛܘܢ ܫܘ̈ܟܢܐ ܘܢܛܚ̈ܐ ܕܛܒܘܬܐ<EOS>ܐܝܟܢܐ ܕܩܛܦܣܝܣ ܗܿܝ ܟܠܢܝܬܐ ܗܝ ܦܪܘܛܣܝܣ ܘܒܟܝܢܐ ܠܐ ܡܬܗܦܟܢܝܬܐ ܗܝ ܐܝܟ ܢܦܫܗܿ<EOS>ܩܦܠܐܘܢ ܕܬܠܬܐ<EOS>ܡܠܬܐ ܕܥܠ ܡܒܪܝܘܬܐ ܕܡܢ ܗܘܠܐ ܘܡܕܪܟܢܘܬܐ ܘܒܛܝܠܘܬܐ ܘܚܠܩܐ<EOS>ܘܡܠܟܘܬ ܫܡܝܐ ܐܘܟܝܬ ܒܘܣ̈ܡܐ<EOS>ܘܐ̱ܢܫ̈ܝܢ ܡܢ ܐܣܒܪܘ ܕܡܕܪܟܢܘܬܐ ܐܝܬܝܗܿ ܗܿܝ ܕܢܗܘܐ ܡܕܪܟܢܐ ܗܘ ܩܢܘܡ<EOS>ܡܬܕܪܟܢܐ<EOS> ܘܐ̱ܚܪ̈ܢܐ ܐܣܒܪܘ ܕܡܕܪܟܢܘܬ ܢܦܫܐ ܐܝܬܝܗܿ ܘܚܕܝܘܬܗܿ ܕܒܗܘܢܐ ܡܥܒܕܢܐ<EOS> ܘܐܢ̱ܬ<EOS>ܐܫܬܘܕܥܬ ܡܢ ܗܠܝܢ ܕܡܢ ܠܥܠ ܕܬܪܝܢ ܠܐ ܡܨܝܢ ܠܡܗܘܐ ܚܕ<EOS> ܐܠܐ ܐܢ ܒܡܘܙܓܐ ܐܘ ܒܣܒܝܣܘܬܐ ܐܘ<EOS>ܒܪܘܟܒܐ<EOS> ܘܟܠܗܝܢ ܕܐܝܟ ܗܠܝܢ ܕܝܠܝ̈ܬܐ ܐܢܝܢ ܕܓܘܫ̈ܡܐ<EOS> ܟܕ ܓܝܪ ܢܐܡܪ ܕܓܡܠ ܗܘܬ ܒܝܬ<EOS> ܠܘ<EOS>ܚܕܝܘܬܐ<EOS> ܐܢ ܓܡܠ ܐܝܟ ܕܐܝܬܝܗܿ ܦܫܬ ܘܗܘܬ ܒܝܬ ܠܘ ܚܕܝܘܬܐ<EOS> ܘܐܢ ܒܛܠܬ ܓܡܠ<EOS> ܐܘ ܠܐ ܗܘܬ<EOS>ܒܝܬ<EOS> ܗܘ ܗܟܘܬ ܠܘ ܚܕܝܘܬܐ<EOS>ܦܣܘܩܐ ܢܦܫܐ ܓܝܪ ܟܕ ܐܕܪܟܬ ܓܡܠ<EOS> ܐܢ ܐܝܟ ܕܐܝܬܝܗܿ ܦܫܬ ܠܘ ܚܕܝܘܬܐ<EOS>ܘܐܢ ܒܛܠܬ ܘܗܘܬ ܐ̱ܚܪܬܐ<EOS> ܗܐ ܬܘܒ ܠܘ ܚܕܝܘܬܐ<EOS> ܘܐܢ ܐܫܬܚܠܦܬ ܒܙܢܗܿ<EOS> ܗܘ ܗܟܘܬ ܠܘ<EOS>ܚܕܝܘܬܐ<EOS> ܘܗܘܝܘ ܒܝܢܬ ܦܪ̈ܥܘܗܝ<EOS> ܕܦܘܠܓܐ ܒܠܚܘܕܘܗܝ ܫܪܝܪܐ<EOS>ܦܣܘܩܐ ܡܬܚܝܕܢܘܬܐ ܕܒܗܘܢܐ ܡܥܒܕܢܐ ܠܐ ܫܪܝܪܐ<EOS> ܒܗܿܝ ܕܐܠܨܐ ܡܢ<EOS>ܡܕܪܟܢܘܬܐ ܡܕܡ ܕܝܠܢܝܬܐ<EOS> ܡܕܪܟܢܘܬܐ ܕܟܠܗܘܢ ܡܬܕܪ̈ܟܢܐ ܕܥܪܛܠܝܝܢ ܠܗܘܢܐ ܡܥܒܕܢܐ<EOS> ܘܗܐ ܠܘ<EOS>ܗܟܢܐ<EOS> ܘܠܗܿ ܠܫܟܝܪܘܬ ܙܢܐ ܕܚܕܝܘܬܐ ܕܐܝܟ ܗܕܐ ܩܛܪܓܗܿ ܡܝܬܪܐ ܕܐ̱ܚܪ̈ܝܐ ܥܠ ܦܪܦܘܪܝܘܣ<EOS>ܗܿܘ ܨܘܪܝܐ<EOS> ܘܒܙܚܗ ܠܐ ܡܡܫܚܐܝܬ<EOS> ܟܕ ܛܒ ܐܦ ܗܘ ܒܡܠܬܐ ܕܥܠ ܝܠܝܕܘܬܐ ܕܡܢܕܪܫ<EOS> ܘܒܡܕܡ ܡܢ<EOS>ܟܬܒܘ̈ܗܝ ܐܕܘܝܗܿ ܠܚܕܝܘܬܐ ܕܢܦܫܐ ܒܨܘܪ̈ܬܐ ܡܬܗܘ̈ܢܢܝܬܐ ܘܠܝ ܡܣܬܒܪܐ ܕܠܘ ܠܗ ܠܗܿܘ ܣܘܟܠܐ<EOS>ܕܒܥܝܗܝ ܗܿܘ ܒܫܡ ܚܕܝܘܬܐ<EOS> ܒܥܐ ܐܦ ܗܘ ܗܪܬܡܢ<EOS> ܐܠܐ ܐ̱ܚܪܢܐ ܟܐܡܬ ܕܗܢܘܢ ܟܕ ܗܢܘܢ ܗܿܘܝܢ<EOS>ܡܬܕܪ̈ܟܢܐ ܕܗܘܝܐ ܡܬܦܪܫܢܐ ܘܕܢܦܫܐ ܟܕ ܬܬܓܡܪ<EOS> ܘܓܠܝܐ ܕܚܕܝܘܬܐ ܡܕܡ ܐܝܬܘܗܝ ܐܦ ܣܘܟܠܐ<EOS>ܕܐܝܟ ܗܢܐ<EOS>ܦܣܘܩܐ ܟܠ ܓܝܪ ܐܘܣܝܐ ܡܒܪܝܬܐ ܡܕܪܟܢܝܬܐ ܗܝ ܕܝܬܗܿ ܘܝܕܝܥܘܬܗܿ<EOS> ܒܗܿܝ<EOS>ܕܝܬܗܿ ܐܡܝܢܬ ܫܟܝܚܘܬܐ ܗܝ ܠܗܿ ܟܡܐ ܕܐܝܬܝܗܿ<EOS> ܘܝܕܥܬܐ ܠܘ ܡܕܡ ܗܝ ܐ̱ܚܪܝܢ ܐܠܐ ܫܟܝܚܘܬ<EOS>ܡܢܝܘܬܗ ܕܡܬܝܕܥܢܐ ܒܝܬܗ ܕܝܕܘܥܐ<EOS> ܟܐܢܐܝܬ ܡܕܝܢ ܟܠ ܡܒܪܝܐ<EOS>ܝܕܘܥܐ ܗܘ ܘܡܬܝܕܥܢܐ<EOS> ܘܝܕܥܬܐ ܐܘ ܒܠܟܣܝܣ ܐ̱ܚܪܬܐ<EOS> ܗܘܢܐ ܠܡܐܡܪ ܘܡܗܘܢܢܐ<EOS>ܘܡܬܗܘܢܢܐ<EOS>ܦܣܘܩܐ ܒܪܢܫܐ ܓܝܪ ܝܕܥ ܝܬܗ ܠܘ ܒܗܿܝ ܕܡܥܒܕܐ ܝܬܗ ܒܗ<EOS> ܒܗܿܝ ܕܡܥܒܕܢܘܬܐ<EOS>ܗܝ ܐܘ ܦܫܝܛܬܐ ܗܝ ܘܠܐ ܡܕܠܠܬܐ ܒܝܬܗ<EOS> ܐܘ ܕܝܠܢܝܬܐ ܗܝ ܒܝܬܗ<EOS> ܘܗܿܝ ܩܕܡܝܬܐ ܠܐ ܡܗܢܝܐ<EOS>ܝܕܥܬܐ ܕܝܠܢܝܬܐ ܕܝܬܗ<EOS> ܘܗܿܝ ܕܬܪܬܝܢ ܬܘܒ ܠܐ ܡܗܢܝܐ ܝܕܥܬܐ ܕܝܬܐ<EOS> ܒܗܿܝ ܕܝܕܥܬܐ ܙܕܩ<EOS>ܕܬܗܘܐ ܝܬܐ ܩܕܡܝܬ ܘܐܠܐ ܐܝܟܢܐ ܡܬܝܕܥܐ ܕܗܿܝ ܡܥܒܕܢܘܬܐ ܕܝܠܢܝܐ ܠܗܿ ܐܘ ܠܐ<EOS> ܡܕܝܢ ܒܪܢܫܐ<EOS>ܐܘܟܝܬ ܢܦܫܐ ܡܠܝܠܬܐ ܒܝܬܗܿ ܡܫܬܘܕܥܐ ܝܬܗܿ<EOS> ܘܠܘ ܒܡܥܒܕܢܘܬܐ ܕܝܬܗܿ<EOS>ܦܣܘܩܐ ܝܕܥܬܗ ܓܝܪ ܕܫܪܪܐ ܩܕܡܝܐ ܠܐ ܡܫܥܒܕܬܐ ܗܝ ܠܫܘܚ̈ܠܦܐ<EOS> ܒܕܓܘܢ ܪܡܐ<EOS>ܡܢ ܙܒܢ̈ܢܝܐ<EOS> ܗܐ ܓܝܪ ܚܕ ܡܢܢ ܟܕ ܝܕܥ ܕܦܠܢ ܡܚܪ ܢܦܩ<EOS> ܟܕ ܢܦܩ ܐܢ ܗܝ ܗܿܝ ܝܕܥܬܐ ܟܬܪܬ<EOS>ܠܘ ܝܕܥܬܐ ܗܝ<EOS> ܐܢܕܝܢ ܠܘ ܗܝ ܗܐ ܐܫܬܚܠܦܬ<EOS> ܟܠ ܡܕܝܢ ܝܕܥܬܐ ܠܐ ܡܩܒܠܬ ܝܬܝܪܘܬܐ<EOS>ܘܒܨܝܪܘܬܐ<EOS> ܘܠܐ ܡܫܬܚܠܦܢܝܬܐ ܐܝܟ ܗܿܠܝܢ ܦܫܝ̈ܛܬܐ ܘܟܠܗܝܢ ܟܠܢܝ̈ܬܐ ܐܢܢܩܐܝܬ ܫܟܝܚܐ ܠܗ<EOS>ܡܪܝܡܐ<EOS> ܐܠܐ ܐܢ ܗܠܝܢ ܩܢܘܡ̈ܝܬܐ ܕܬܚܝܬ ܙܒܢܐ ܕܠܘ ܩܢܘܡܐܝܬ ܐܘ ܙܒܢܐܝܬ<EOS> ܐܠܐ ܒܙܢܐ<EOS>ܟܘܠܢܝܐ ܕܠܐ ܣܒܠ ܫܘܚܠܦܐ ܝܕܥ ܠܗܝܢ<EOS> ܘܗܟܢܐ ܐܦܠܐ ܚܕܐ ܦܪܨܢܘܢܝܬܐ ܡܢ ܗܿܢܝܢ ܕܒܫܡܝܐ<EOS>ܘܒܐܪܥܐ ܡܪܕܐ ܡܢ ܝܕܥܬܗ ܚܒܫܬ ܟܠ<EOS>ܦܣܘܩܐ ܫܪܪܐ ܩܕܡܝܐ ܚܝܐ ܗܘ<EOS> ܒܗܿܝ ܕܡܕܪܟܢܐ ܗܘ ܥܒܘܕܐ ܕܟܠܗܿ ܫܟܝܚܘܬܐ<EOS>ܐܟܡܐ ܕܝܕܥܬܗ ܠܘ ܐ̱ܚܪܬܐ ܗܝ ܡܢ ܝܬܗ<EOS> ܗܘ ܗܟܘܬ ܘܚܝܘܬܗ ܠܘ ܐ̱ܚܪܬܐ ܗܝ ܡܢ ܝܬܗ<EOS> ܘܟܕ ܠܐ<EOS>ܣܢܝܩ ܥܠ ܙܘ̈ܥܐ ܐܘܪ̈ܓܢܝܐ ܡܨܐ ܗܘ ܟܠ ܡܪܢܐܝܬ<EOS> ܘܝܕܥܬܗ ܒܠܚܘܕ ܒܗܿܠܝܢ ܕܐܝܬܝܗܝܢ ܒܗܿܝ<EOS>ܕܐܝܬܝܗܝܢ ܣܦܩܐ ܠܘܬ ܫܟܚܬܗܝܢ<EOS> ܠܗܠܝܢ ܕܝܢ ܒܝܕ ܡܨܥܝܐ<EOS> ܠܗܿܘ ܕܝܢ ܠܐ ܣܟ<EOS> ܘܒܛܝܠܘܬܐ<EOS>ܐܚܕܬ ܟܠ ܗܝ ܗܝ ܗܕܐ ܝܕܥܬܐ<EOS> ܗܿܢܘ ܗܟܝܠ ܐ̱ܪܙܗܿ ܕܒܪܘܝܘܬܐ<EOS> ܘܟܠ ܫܒܝܠ ܕܠܗܠ<EOS> ܠܘ ܠܐ<EOS>ܡܩܒܠܐ ܪܒܬ ܠܘܬ ܣܓܝܐܘܬܗ ܕܣܓܝܕܐ<EOS>ܦܣܘܩܐ ܗܿܝ ܕܫܟܝܚܘܬܐ ܦܫܝܛܬܐ ܗܝ ܗܿܝ ܡܢܝܘܬ ܙܟܝܬ ܟܠ ܓܡܝܪ̈ܘܢ<EOS>ܕܓܡܝܪ̈ܐ ܚܣܝܪܐ ܒܦܚܡܗܿ ܠܐ ܡܬܕܪܟܢܐ ܗܘ ܐܟܡܐ ܕܐܝܬܘܗܝ<EOS> ܐܠܐ ܠܗ<EOS> ܒܕ ܗܘ ܠܗ ܫܘܐ<EOS> ܘܠܗ<EOS>ܦܐܐ ܫܘܒܚܐ ܡܢ ܟܠ<EOS> ܠܐ ܡܬܕܪܟ ܡܢ ܟܠ<EOS> ܘܗܘ ܡܕܪܟ ܟܠ ܒܙܢܐ ܕܟܘܠܢܝ<EOS>ܦܣܘܩܐ ܠܐ ܓܝܪ ܦܐܝܐ ܗܘܬ ܠܛܒܘܬܗ ܕܫܪܪܐ ܩܕܡܝܐ<EOS> ܕܬܬܙܝܥ ܬܐܘܪܝܐ ܕܝܠܗ<EOS>ܘܬܩܘܡ ܠܘܬ ܬܚܘܡܐ ܕܡܟܢܘܬ ܡܬܡܨ̈ܝܢܐ ܕܠܐ ܣܘܦ<EOS> ܡܟܝܠ ܡܬܘܡܝܘܬܗ ܐܠܨܐܝܬ ܗܘܠܐ ܐܫܟܚ ܠܐ<EOS>ܙܒܢܝܬܐ ܕܩܢܝܐ ܚܝܠ ܚܫܘܫܘܬܐ ܕܠܐ ܣܘܦ<EOS> ܐܟܡܐ ܕܐܦ ܗܘ̈ܢܐ ܐܫܟܚ ܕܩܢܝܢ ܚܝܠ ܥܒܘܕܘܬܐ ܕܠܐ<EOS>ܣܘܦ<EOS> ܘܟܕ ܒܠܥܕ ܥܗܢ̈ܘܬܐ ܘܠܐ ܚܕ ܢܛܚܐ ܕܫܘܡܠܝܐ ܡܨܐ ܠܡܫܬܟܢܘ<EOS> ܩܢܘ̈ܡܐ ܐܫܟܚ<EOS>ܡܘܙًܠܬܢܝܐ<EOS> ܕܟܕ ܡܛܠ ܢܝ̈ܫܐ ܡܕܡ ܡܥ̈ܠܝܐ ܚܕܪܝܢ ܥܗܢ̈ܘܬܐ ܠܗܿ ܠܗܘܠܐ ܗܿܝ ܝܗܒܝܢ ܠܡܩܒܠܘ<EOS>ܨܘܪ̈ܬܐ ܘܫܘܡ̈ܠܝܐ ܕܠܐ ܣܘܦ<EOS> ܘܗܟܢܐ ܡܬܦܬܚܝܢ ܬܪ̈ܥܝ ܐܘܪܫܠܡ ܕܠܥܠ ܘܡܬܬܡܛܪ̈ܢ ܒܘܪ̈ܟܬܐ<EOS>ܘܥܗܢܘܬܐ ܡܢ ܗܝ ܗܝ ܟܐܢܐܝܬ ܨܝܘܕܬܗܘܢ ܕܫܘܡ̈ܠܝܐ<EOS> ܐܝܟܢܐ ܕܐܦ ܫܘܫܡܢܐ ܒܫܝܛܘܬܗ ܐܠܘ ܩܢܐ<EOS>ܗܘܐ ܡܘܙܓܐ ܒܝܬܝ ܠܡܡܫܚܘܬܐ ܐܝܟ ܕܐܦ ܐܕܡܝܐ ܠܘ ܡܬܟܠܝܘ ܡܬܟܠܝܐ ܗܘܬ ܡܢܗ ܢܦܫܐ ܡܠܝܠܬܐ<EOS>ܒܗܿܝ ܕܘܠܐ ܚܕܐ ܩܠܘܛܘܬܐ ܠܘܬ ܝܗܘܒܐ<EOS>ܦܣܘܩܐ ܡܢ ܓܝܪ ܐ̱ܪ̈ܙܝܗܿ ܕܒܛܝܠܘܬܐ ܣܝܡܝ̈ܗܘܢ ܕܗܝ̈ܟܠܝ ܢܦܫ̈ܬܐ<EOS>ܡܠܝ̈ܠܬܐ ܒܡܨܥܬܐ ܕܗܢܐ ܟܠ<EOS> ܒܗܿܝ ܕܐܢ ܐܬܩܪ̈ܒܝܢ ܠܐ ܝܬܝܪ ܛܟ ܐܣܬܝ̈ܛܝܢ<EOS> ܘܐܢ ܣܛܪ ܡܢ<EOS>ܢܘܪܐ ܗܘܐ ܗܘܐ ܫܒܒܗ ܕܡܘܙܠܬܐ<EOS> ܐܦ ܗܿܘ ܠܢܘܪܢܝܘܬܐ ܡܫܬܚܠܦ ܗܘܐ ܘܡܬܥܦܦܐ ܗܘܬ ܚܡܝܡܘܬܐ<EOS>ܠܒܪ ܡܢ ܡܡܫܚܘܬܐ<EOS> ܘܟܕ ܡܣܢܩ ܣܢܝ̈ܩܢ ܗܘ̈ܝ ܚܝ̈ܘܬܐ ܟܠܗܝܢ ܐܘܪ̈ܓܢܝܬܐ ܥܠ ܐܣܛܘܟܣܐ ܝܒܝܫܐ<EOS>ܠܡܣܬܡܟܘ ܥܠܘܗܝ ܠܘܬܗ ܕܗܢܐ ܐܫܬܟ̈ܚܝ<EOS> ܘܐܙܕܓܪ ܐܣܛܘܟܣܐ ܡܝܢܝܐ ܡܢ ܫܘܠܛܢܐ ܕܥܠܘܗܝ ܡܢ ܩܨ<EOS>ܣܢܝܩܘܬܐ ܐܢܢܩܝܬܐ ܕܥܠ ܢܦܐܫܬܐ<EOS> ܘܐܬܛܟܣ ܡܢ ܥܡ ܢܘܪܐ ܗܿܘ ܡܐ ܕܠܗܿ ܒܝܬܝ ܒܚܡܝܡܘܬܐ ܥܡ<EOS>ܕܝܢ ܐܪܥܐ ܗܿܘ ܡܐ ܕܠܗܿ ܒܝܬܝ ܒܩܪܝܪܘܬܐ<EOS> ܘܐܬܒܝܬܝܘ ܗܢܘܢ ܡܨ̈ܥܝܐ ܒܪܛܝܒܘܬܐ<EOS> ܐܝܟܢܐ ܕܠܐ<EOS>ܬܒܛܠ ܟܐܢܘܬܐ ܗܘ̈ܝܐ ܘܡܘܙًܠܬܐ ܬܘܒ ܐܠܘ ܒܟܠܢܝܘܬܗܝܢ ܢܘܗܪ̈ܝܬܐ ܗܘ̈ܝ ܡܘܩܕܘ ܡܘ̈ܩܕܢ<EOS>ܗܘ̈ܝ ܠܬܚ̈ܬܝܐ ܒܣܓܝܐܘܬ ܙܠܓܝ̈ܗܝܢ<EOS> ܘܐܠܘ ܒܟܠ ܐܣܬܦ̈ܩܝ ܡܢ ܢܘܗܪܐ<EOS> ܒܚܫܘܟܐ ܠܐ ܡܬܡܠܚܢܐ<EOS>ܦܝܫܝܢ ܗܘܘ ܬܚ̈ܬܝܐ<EOS> ܘܢܗܝܪ̈ܝܗܝܢ ܬܘܒ ܐܠܘ ܫܠܝ̈ܐ ܘܠܐ ܡܬܬܙܝ̈ܥܢܐ ܗܘܘ ܡܚܪܟܘ ܡܚܪܟܝܢ<EOS>ܗܘܘ ܙܠܝܩܝ̈ܗܘܢ ܠܗܢܘܢ ܩܪ̈ܝܒܐ<EOS> ܘܠܐ ܡܛܝܐ ܗܘܬ ܡܘܬܪܢܘܬܗܝܢ ܠܪ̈ܚܝܩܐ<EOS> ܫܘܒܚܐ ܡܕܝܢ<EOS>ܠܝܗܘܒܐ ܕܝܘܬܪ̈ܢܐ ܡܒܘܥܐ ܕܫܟܝܚܘܬܐ ܘܢܒܥܐ ܕܛܒܘܬܐ<EOS>ܦܣܘܩܐ ܐܨܕ ܐܘ ܐܢ̱ܬ ܒܐܚܝܢܘܬܐ ܕܩܢܐ ܦܓܪܟ ܠܘܬ ܥܠܡ ܐܣܛܘ̈ܟܣܐ<EOS>ܘܐܣܛܘܟܣܐ ܠܘܬ ܓܘܫܡܐ ܡܘܙܠܬܢܝܐ<EOS> ܘܗܘ ܗܢܐ ܠܘܬ ܢܦܫܐ ܡܘܙܠܬܢܝܬܐ<EOS> ܘܗܝ ܗܕܐ ܠܘܬ ܗܘ̈ܢܐ<EOS>ܘܗܢܘܢ ܗܠܝܢ ܠܘܬ ܗܘܢܐ ܥܠܬܢܐ ܩܕܡܝܐ ܡܕܒܪ ܡܪܟܒܬܐ ܪܡܬ ܡܢ ܟܠ<EOS> ܘܗܘ ܗܢܐ ܠܘܬܗ ܕܐܠܗܐ<EOS>ܐܚܪܝܐ ܕܟܠܗܘܢ ܘܩܕܡܝܐ ܕܠܗ ܟܠ ܡܫܬܥܒܕ ܘܠܟܠ ܐܚܝܕ ܘܡܢܗ ܟܠ ܡܠܐ<EOS>ܦܣܘܩܐ ܒܝܫܬܐ ܡܢ ܠܘ ܝܬܢܝܬܐ ܡܕܡ ܐܝܬܝܗܿ<EOS> ܐܠܐ ܓܠܝܙܘܬܐ ܕܝܬܐ<EOS> ܐܘ<EOS>ܓܠܝܙܘܬܐ ܕܫܘܡܠܝܐ ܡܕܡ<EOS> ܘܡܬܡܨ̈ܝܢܐ ܡܢܗܘܢ ܡܢ ܡܚܪܪܘ ܡܚܪܪܝܢ ܡܢ ܒܝܫܬܐ ܣܟ<EOS> ܘܓܡܝܪ̈ܝ<EOS>ܒܟܠ ܘܠܐ ܚܣܝܪ̈ܐ ܐܝܬܝܗܘܢ<EOS> ܘܡܢܗܘܢ ܕܝܢ ܚܒܝܟܐ ܒܛܒܘܬܗܘܢ ܒܝܫܬܐ<EOS> ܐܠܐ ܕܛܒܘܬܐ ܗܘ<EOS>ܥܘܠܒܢܐ<EOS> ܒܝܫܬܐ ܕܝܢ ܦܫܝܛܬܐ ܕܡܢܟܪܝܐ ܡܢ ܛܒܬܐ<EOS> ܐܘ ܒܝܫܬܐ ܚܒܝܟܬ ܥܡ ܛܒܬܐ<EOS> ܐܠܐ<EOS>ܕܕܒܝܫܘܬܐ ܗܝ ܥܘܠܒܢܐ<EOS> ܐܦܢ ܡܢ ܗܘܢܐ ܡܥܠ ܥ̈ܐܠܢ ܒܦܘܠܓܐ<EOS> ܒܡܥܒܕܢܘܬܐ ܕܝܢ ܘܠܐ ܣܟ ܡܨ̈ܝܢ<EOS>ܠܡܫܬܟܚܘ<EOS> ܟܕ ܠܐ ܦܐܐ ܠܛܒܐ ܠܡܫܟܚܘܬܗܝܢ<EOS> ܙܢܐ ܕܝܢ ܗܿܘ ܩܕܡܝܐ ܐܠܨܐܝܬ ܡܫܬܟܚ ܡܢ ܛܒܐ<EOS>ܡܪܢܝܐ ܐܝܟ ܕܝܠܦܬ ܥܠ ܡܬܡܨܝܢܐ ܡܥܠܝܐ ܘܥܠܬܢܐ ܩܕܡܝܐ ܘܗܘ̈ܢܐ ܕܥܡܗ<EOS> ܗܘ ܗܟܘܬ ܘܙܢܐ<EOS>ܬܪܝܢܐ<EOS> ܒܗܿܝ ܕܡܗܡܝܢܘܬܐ ܕܡܢ ܛܒܬܐ ܪܒܬܐ ܒܥܠܬ ܒܝܫܬܐ ܙܥܘܪܬܐ ܒܝܫܬܐ ܗܝ ܪܒܬܐ<EOS> ܘܗܘ ܗܢܐ<EOS>ܙܢܐ ܐܝܟ ܗܘܝܗܿ ܕܢܘܪܐ ܕܡܘܬܪ̈ܢܘܬܐ ܡܢ ܩܢܝܐ ܣܘܓܐܐ<EOS> ܐܘ ܐܝܟܢܐ ܠܐ<EOS> ܘܡܢܬܐ ܗܝ ܡܢ ܐܪܒܥ<EOS>ܡܢܘ̈ܢ ܕܥܠܡܐ ܐܣܛܘܟܣܢܝܐ<EOS> ܘܐܦܢ ܠܦܘܬ ܟܘܝ̈ܢܐ ܣܘܓ̈ܦܢܐ ܡܕܡ ܝܩܕܢ̈ܝܐ ܓܕܫܝܢ ܡܢܗ<EOS> ܒܗܿ<EOS>ܒܕܡܘܬܐ ܘܚܝ̈ܘܬܐ ܡܕܡ ܕܠܦܘܬ ܫܟܚܬܗܝܢ<EOS> ܠܘ ܠܒܪ ܡܢ ܛܒܘܬܐ ܐܢܝܢ<EOS> ܘܐܦܢ ܠܘ ܡܕܡ ܐ̱ܚܪܝܢ<EOS>ܢܗܐ ܒܗܘܢ ܡܢ ܛܒܘܬܐ ܣܛܪ ܡܢ ܫܟܝܚܘܬܐ<EOS> ܐܠܐ ܠܦܘܬ ܟܘܝ̈ܢܐ ܙܝ̈ܡܝܐܣ ܡܕܡ ܡܢܗܝܢ ܓܕ̈ܫܢ<EOS>ܗܘ ܗܟܘܬ ܘܐܕܫܐ ܐ̱ܢܫܝܐ ܕܥܗܢ ܠܡܩܒܠܘ ܡܝܬܪ̈ܘܬܐ ܣܘܓܐܐ ܓܕܫܐ ܠܗ ܠܡܘܕܝܘ ܬܘܕܝ̈ܬܐ<EOS>ܟܕܒ̈ܬܐ<EOS> ܘܠܡܣܥܪ ܣܥܘܪ̈ܘܬܐ ܒܝܬܝ̈ܬ ܠܚܛܝܬܐ<EOS> ܐܠܐ ܒܝܫ̈ܬܐ ܕܐܝܟ ܗܿܠܝܢ ܒܩܢܘ̈ܡܐ ܒܨܝܪ̈ܝ<EOS>ܡܢܝܢܐ ܡܫܬܟ̈ܚܢ<EOS> ܘܙܟ̈ܝܐ ܛܒ ܡܢ ܚܝ̈ܒܐ ܣܓܝܐܝܢ ܘܒܝܫܬܐ ܡܢ ܥܠܬ ܒܚܠܩܐ ܠܘ ܒܟܝܢܐ ܐܠܐ<EOS>ܒܓܕܫܐ<EOS> ܘܥܠܬܗ ܗܝ ܡܬܡܨܝܢܘܬܐ ܐܝܬܝܗܿ ܘܓܠܝܙܘܬܐ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܘܠܡܢܐ ܐܦ ܗܢܐ ܙܢܐ ܠܐ ܚܒܝܟ ܒܒܝܫܬܐ ܠܐ<EOS>ܐܫܬܟܚ<EOS> ܒܗܿܝ ܕܐܡܪܝܢܢ ܕܐܠܘ ܗܟܢܐ ܐܫܬܟܚ ܠܘ ܗܘ ܙܢܐ ܗܿܘܐ ܗܘܐ<EOS> ܐܠܐ ܗܿܘ ܩܕܡܝܐ<EOS> ܘܗܘ<EOS>ܦܘܫܟܐ ܠܘ ܡܕܡ ܗܘ ܐ̱ܚܪܝܢ<EOS> ܐܠܐ ܕܠܡܢ ܢܘܪܐ ܠܐ ܢܘܪܐ ܠܐ ܐܬܒܪܝܬ<EOS> ܐܘ ܡܝ̈ܐ ܠܐ ܡܝ̈ܐ<EOS>ܦܘܫܟܐ ܘܫܪܝܐ ܐܦܠܐ ܬܘܒ ܡܬܐܡܪܐ ܕܠܡܢܐ ܐܡܪܬܘܢ ܕܒܨܝܪܝܢ ܩܢܘ̈ܡܝ<EOS>ܚܣܝܪ̈ܐ ܡܢ ܕܓܡܝܪ̈ܐ<EOS> ܘܗܐ ܒܝ̈ܫܐ ܘܦܝܓ̈ܢܐ ܟܗܝܢܝܢ ܒܥܠܡܐ<EOS> ܒܗܿܝ ܕܐܡܪܝܢܢ ܕܒܢܝ̈ܢܫܐ<EOS>ܡܢܗܘܢ ܡܢ ܕܓܡܝܪ̈ܝ ܒܟܠ ܐܝܬܝܗܘܢ<EOS> ܡܢܗܘܢ ܕܝܢ ܚܣܝܪ̈ܝ ܒܟܠ<EOS> ܡܢܗܘܢ ܕܝܢ ܡܨ̈ܥܝܐ<EOS> ܘܟܕ<EOS>ܙܢܐ ܬܠܝܬܝܐ ܠܗܿܘ ܩܕܡܝܐ ܡܬܬܠܘܬ ܝܕܝܥܐ ܕܛܒܬܐ ܥܠܒܐ<EOS> ܘܓܠܝܐ ܬܘܒ ܕܩܢܘ̈ܡܐ ܕܛܒ ܓܘܡܕܢܝܢ<EOS>ܘܡܢ ܕܪܓܐ ܕܛܒܘܬ ܬܘܕܝܬܐ ܢܦܝܠܝܢ ܠܘ ܣܓܝ ܐܠܐ ܕܠܝ̈ܠܐ ܐܝܬܝܗܘܢ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܟܕ ܟܠ ܡܕܡ ܒܚܠܩܐ ܠܡܢܐ ܫܘܢܩܐ<EOS> ܒܗܿܝ<EOS>ܕܐܡܪܝܢܢ ܕܫܘܢܩܐ ܠܡ ܢܩܦ ܠܢܦܫܐ ܚܠܦ ܚܛܗ̈ܝܗܿ<EOS> ܠܘ ܡܢ ܡܬܢܩܡܢܐ ܡܕܡ<EOS> ܐܠܐ ܗܝ ܥܡܗܿ<EOS>ܛܥܝܢܐ ܙܢ̈ܝܐ ܡܫܢܩܢ̈ܝܗܿ ܕܐܝܬܝܗܘܢ ܪ̈ܓܝܓܬܐ ܒܣܪ̈ܢܝܬܐ ܕܡܢܗܝܢ ܟܕ ܡܬܦܪܫܐ ܒܝܕ ܩܨܐ<EOS>ܘܥܫܢܐ ܝܐܝܒܘܬܗܿ ܕܠܗܝܢ<EOS> ܘܠܐ ܡܬܡܨܝܢܐ ܗܘ ܠܗܿ ܗܦܘܟܝܐ<EOS> ܡܫܬܢܩܘ ܡܫܬܢܩܐ ܘܒܢܘܪܐ ܕܥܡܗܿ<EOS>ܒܪܘܚ ܝܩܕܐ<EOS> ܘܚܐܫܐ ܚܫܐ ܕܟܪ̈ܝܗܐ ܕܡܢ ܩܨ ܝܥܢܘܬܐ ܕܡܢ ܩܕܝܡ ܠܗܘܢ ܢܩܦ<EOS>ܦܣܘܩܐ ܢܦܫܐ ܓܝܪ ܡܦܫ ܦܝܫܐ ܒܬܪ ܦܓܪܐ<EOS> ܒܗܿܝ ܕܥܠܬܗܿ ܡܫܟܚܢܝܬܐ ܐܡܝܢܬ<EOS>ܫܟܝܚܘܬܐ ܗܝ<EOS> ܘܐܢ ܢܣܝܡ ܕܒܛܠܐ ܗܘ ܒܘܛܠܗܿ ܐܘ ܠܝܬܗܿ ܗܘ ܐܘ ܡܢ ܩܨ ܫܟܝܚܘܬܐ<EOS> ܕܗܿܘ ܡܐ<EOS>ܓܠܝܙܘܬܗ ܥܐܠܐ ܒܥܠܬܘܬ ܫܟܝܚܘܬܗܿ<EOS> ܐܘ ܡܢ ܩܨ ܓܠܝܙܘܬܐ ܕܗܿܘ ܡܐ ܕܫܟܝܚܘܬܗ ܥܐܠܐ ܒܥܠܬܘܬ<EOS>ܫܟܝܚܘܬܗܿ<EOS> ܘܗܿܘ ܩܕܡܝܐ ܠܐ ܫܪܝܪ ܒܗܿܝ ܕܐܠܘ ܠܝܬܗܿ ܗܿܘܐ ܒܘܛܠܗܿ ܠܐ ܣܟ ܐܫܬܟܚܬ<EOS> ܐܦܠܐ<EOS>ܬܘܒ ܣܩܘܒܠܝܐ ܩܢܝܐ ܡܒܛܠܢܐ<EOS> ܒܗܿܝ ܕܠܘ ܒܗܿܘ ܕܣܝܡ ܗܝ<EOS> ܒܗܿ ܒܕܡܘܬܐ ܘܬܪܝܢܐ ܘܬܠܝܬܝܬܐ<EOS>ܒܗܿܝ ܕܗܿܘ ܡܕܡ ܐܢ ܐܘܣܝܐ ܐܝܬܘܗܝ<EOS> ܠܐ ܝܗܒܬ ܫܟܝܚܘܬܐ ܠܐ ܐܠܨܐ ܡܢ ܓܠܝܙܘܬܗܿ ܓܠܝܙܘܬ<EOS>ܢܦܫܐ<EOS> ܘܐܢ ܕܓܕܫܐ ܗܘ<EOS> ܒܗܿ ܒܕܡܘܬܐ ܠܐ ܐܠܨܐ<EOS> ܒܗܿܝ ܕܫܟܝܚܘܬܗ ܐ̱ܚܪܢܐ ܡܢ ܫܟܝܚܘܬܗܿ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܗܘ ܫܪܝܗ ܕܐܣܪܐ ܣܦܩ ܗܘ ܠܘܬ ܒܘܛܠܗܿ<EOS> ܒܗܿܝ<EOS>ܕܐܡܪܝܢܢ ܕܐܣܪܐ ܡܢ ܩܛܝܓܘܪܝܐ ܗܘ ܕܠܘܬ ܡܕܡ<EOS> ܕܗܝ ܬܚܘܒܐ ܒܙܢ̈ܝܐ ܓܕܫܢ̈ܝܐ<EOS> ܘܕܓܕ̈ܫܐ ܡܢ<EOS>ܚܝ̈ܠܬܢܐ ܘܠܐ ܚܕ ܫܘܚܠܦܐ ܒܟܝ̈ܢܐ ܡܟܢܝܢ ܠܡܥܒܕ ܓܠܝܐ<EOS> ܐܝܟܢܐ ܡܕܝܢ ܬܚܘܒܗܘܢ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܐܟܡܐ ܕܡܘܙܓܐ ܥܠܬܐ ܗܘܐ ܕܫܟܝܚܘܬܗܿ ܒܫܘܪܝܐ<EOS>ܗܘ ܗܟܘܬ ܒܘܛܠܗ ܐܘܟܝܬ ܒܘܠܒܠܗ ܥܠܬܐ ܢܗܐ ܕܒܘܛܠܗܿ<EOS> ܒܗܿܝ ܕܐܡܪܝܢܢ ܕܡܘܙܓܐ ܥܠܬܐ ܗܘ<EOS>ܕܢܫܬܟܚ ܠܗ ܫܘܡܠܝܐ ܡܕܡ ܕܐܝܬܘܗܝ ܐܘܣܝܐ ܡܒܪܝܬܐ ܩܝܡܬ ܠܝܬܗܿ<EOS> ܒܕܓܘܢ ܠܘ ܡܕܡ ܐ̱ܚܪܝܢ<EOS>ܢܩܦ ܠܒܘܠܒܠܗ ܝܬܝܪ ܡܢ ܗܿܝ ܕܠܐ ܬܘܒ ܬܗܘܐ ܐܘܣܝܐ ܕܐܝܟ ܗܕܐ ܫܘܡܠܝܐ ܠܗ<EOS> ܘܠܘ ܕܠܐ ܬܗܘܐ<EOS>ܗܝ ܒܝܬܗܿ<EOS>ܦܣܘܩܐ ܢܦܫܐ ܓܝܪ ܠܐ ܡܟܢܐ ܕܬܥܒܪ ܡܢ ܦܓܪܐ ܠܐܚܪܝܢ<EOS> ܒܗܿܝ ܕܦܓܪܐ ܟܕ<EOS>ܡܘܙܓܐ ܡܕܡ ܠܗ ܢܗܘܐ<EOS> ܡܫܘܐ ܫܘܐ ܗܝܕܝܟ ܠܘܩܒܠ ܢܦܫܐ ܡܢ ܝܗܘܒܐ ܕܫܘܡ̈ܠܝܐ<EOS> ܘܐܢ ܢܦܫܐ<EOS>ܐ̱ܚܪܬܐ ܡܢ ܦܓܪ ܐ̱ܚܪܝܢ ܠܗܿ ܥܒܪܐ ܘܢܩܦܐ<EOS> ܡܫܬܟ̈ܚܢ ܠܚܕ ܦܓܪ ܬܪܬܝܢ ܢܦܫ̈ܢ ܗܿܝ ܕܫܟܝܪܐ<EOS>ܒܗܿܝ ܕܟܠ ܒܪܢܫ ܠܐ ܝܕܥ ܠܝܬܗ ܐܠܐ ܚܕܐ ܢܦܫ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܠܘ ܟܠ ܢܦܫܐ ܡܢ ܝܗܘܒܐ ܡܫܬܟܢܐ ܐܠܐ ܢܦܫ̈ܬܐ<EOS>ܕܢܨ̈ܒܬܐ ܟܕ ܡܫܬܡ̈ܠܝܢ ܠܦܓܪ̈ܝ ܚܝܘ̈ܬܐ ܥܒܪ̈ܢ<EOS> ܘܗܿܢܝܢ ܟܕ ܬܘܒ ܢܫܬܡ̈ܠܝܢ ܠܘܬ ܦܓܪ̈ܝ<EOS>ܒܢܝ̈ܢܫܐ ܥܒܪ̈ܢ<EOS> ܘܒܗܘܢ ܢܫܬܡ̈ܠܝܢ ܡܬܦܪ̈ܩܢ ܘܒܗܘ̈ܢܐ ܡܬܚܝ̈ܕܢ<EOS> ܒܗܿܝ ܕܐܡܪܝܢܢ ܕܐܢ<EOS>ܢܨܒܬܐ ܒܝܕ ܡܘܙܓܐ ܢܦܫܐ ܡܫܬܘܝܐ ܠܡܩܒܠܘ ܡܢ ܝܗܘܒܐ ܕܫܘܟ̈ܢܐ<EOS> ܟܡܐ ܟܝܬ ܦܓܪܐ ܐ̱ܢܫܝܐ ܕܛܒ<EOS>ܡܢܗ ܓܡܝܪ ܢܫܬܘܐ ܠܡܩܒܠܘ<EOS>ܦܘܫܟܐ ܘܫܪܝܐ ܐܦܠܐ ܬܘܒ ܡܬܐܡܪܐ ܕܡܕܝܢ ܠܡܓܢܛܝܣ ܠܡܢܐ ܝܬܝܪ ܡܢ ܕܠܦܓܪ<EOS>ܒܪܢܫܐ ܫܘܡܠܝܐ ܐܫܬܟܢ ܕܒܗ ܐܬܡܨܝ ܠܡܬܦ ܦܪܙܠܐ<EOS> ܟܕ ܛܒ ܝܬܝܪ ܚܣܝܪ ܡܢܗ<EOS> ܒܗܿܝ ܕܐܡܪܝܢܢ<EOS>ܕܦܓܪܐ ܐ̱ܢܫܝܐ ܒܝܕ ܡܥܠܝܘܬ ܡܘܙܓܗ ܫܘܡܠܝܐ ܕܝܬܝܪ ܓܡܝܪ ܘܡܥܠܝ ܡܢ ܢܬܘܦܘܬ ܦܪܙܠܐ ܐܫܬܘܝ<EOS>ܠܡܩܒܠܘ<EOS>ܦܣܘܩܐ ܠܗܢܝܐܘ̈ܬܐ ܓܝܪ ܡܬܪ̈ܓܫܢܝܬܐ ܕܡܢ ܪ̈ܓܫܐ ܒܪ̈ܝܐ ܡܬܕܪ̈ܟܢ ܐܝܟ<EOS>ܕܒܣܘܓܐܐ ܗܢܝܐܘ̈ܬܐ ܡܬܕܪ̈ܟܢܝܬܐ ܕܪ̈ܓܫܐ ܓܘ̈ܝܐ ܥܠܒ̈ܢ<EOS> ܐܝܟܢܐ ܠܐ<EOS> ܘܗܐ ܗܿܘ ܕܒܩܘܦ̈ܣܐ<EOS>ܫܓܝܡ ܡܫܬܥܐ<EOS> ܡܢ ܣܘܓܐܬ ܪ̈ܓܝܓܬܐ ܡܬܐܟܠܢܝ̈ܬܐ ܘܡܫܬܬܝܢ̈ܝܬܐ ܡܗܡܐ ܘܐܦ̈ܐ ܡܗܦܟ<EOS> ܘܠܐ<EOS>ܐܫܬܥܢܝܐ ܗܿܘ ܛܒ ܓܒܐ ܘܒܪܢܫܐ ܬܘܒ ܡܢ ܩܨ ܗܿܝ ܕܠܐ ܢܬܒܙܚ ܠܒܘܣ̈ܡܐ ܣܘܓܐܐ ܫܐܛ ܘܠܘ<EOS>ܒܪܢܫܐ ܒܠܚܘܕ ܐܠܐ ܘܚܝ̈ܘܬܐ ܕܠܐ ܡܠܝ̈ܠܢ<EOS> ܐܝܟܢܐ ܕܡܝܢܩܬܐ ܬܓܠܘܙ ܝܬܗܿ ܘܠܝܠܕܗܿ ܬܪ̈ܣܝܬܐ<EOS>ܫܦܝ̈ܥܬܐ ܬܥܬܕ<EOS> ܐܦ ܘܫܝܛܗܝܢ ܕܚܝ̈ܘܬܐ ܟܠܒܐ ܠܡܐܡܪ ܨܝܕܐ ܕܥܠ ܡܘܠܝ ܪܓܬ ܡܪܗ ܛܒ ܡܢ ܕܥܠ<EOS>ܟܦܢܗ ܠܗ ܡܬܒܛܠ<EOS> ܘܕܠܘܬ ܗܿܘ ܢܛܥܢܝܘܗܝ ܠܨܝܕܐ ܠܗ ܪܚܝܡ ܘܐܟܦ<EOS> ܘܟܕ ܗܠܝܢ ܗܟܢܐ ܐܢܝܢ ܕܠܐ<EOS>ܦܘܠܓ<EOS> ܟܡܐ ܝܬܝܪܐܝܬ ܗܢܝ̈ܐܘܬܐ ܡܬܗܘ̈ܢܢܝܬܐ ܕܡܘܬ ܫܡܫܐ ܟܕ ܢܕܢ̈ܚܢ ܢܚ̈ܦܝܢ ܠܗܢܝܢ<EOS>ܒܣܪ̈ܢܝܬܐ<EOS> ܡܐܟܠܐ ܠܡܐܡܪ ܐܘ ܡܫܬܝܐ ܐܘ ܙܘܘܓܐ<EOS> ܘܒܢ̈ܝ ܥܠܡܐ ܛܥܝܢ ܒܕܠܐ ܚܟܡܝܢ ܠܗܝܢ<EOS>ܘܡܛܠ ܗܕܐ ܐܦܠܐ ܡܬܝܐܒܝܢ ܠܡܬܬܒܪܩܘ ܒܙًܠܓܐ ܠܐ ܡܬܪ̈ܓܫܢܐ ܕܫܒܒܘܬ ܐܠܗܘܬܐ<EOS>ܦܣܘܩܐ ܗܢܝܐܘܬܐ ܡܢ ܐܝܬܝܗܿ ܡܕܪܟܢܘܬ ܫܘܡܠܝܐ ܕܡܕܪܟܢܐ ܠܡܕܪܟܢܐ ܒܗܿܝ<EOS>ܕܡܕܪܟܢܐ ܗܘ ܟܕ ܠܐ ܢܗܐ ܗܿܘ ܕܟܠܐ ܐܘ ܣܩܘܒܠܝ<EOS> ܒܕܓܘܢ ܟܠ ܚܝܠܐ ܕܝܠܢܝܐ ܕܝܠܢܐܝܬ ܫܘܡܠܝܐ<EOS>ܩܢܐ ܘܚܣܝܪܘܬܐ ܘܒܦܚܡܝܗܝܢ ܗܢܝܐܘܬܐ ܘܚܫܐ<EOS> ܘܡܣܬܒܪܐ ܕܠܘ ܟܠ ܫܘܡܠܝܐ ܐܦ ܗܢܝܐܘܬܐ ܐܟܙܢܐ<EOS>ܕܚܘܠܡܢܐ ܕܟܕ ܫܘܡܠܝܐ ܗܘ ܠܘ ܗܢܝܐܘܬܐ<EOS> ܘܕܠܐ ܫܪܝܪ ܣܒܪܐ ܓܠܝܐ<EOS> ܒܗܿܝ ܕܬܚܡܢܢ ܕܫܘܡܠܝܐ<EOS>ܡܬܕܪܟܢܐ ܙܕܩ ܕܢܗܘܐ<EOS> ܗܝܕܝܢ ܗܢܝܐܐ<EOS> ܚܘܠܡܢܐ ܕܝܢ ܘܣܘܓܐܐ ܕܐܝܢܝ̈ܘܬܐ ܐ̱ܚܪ̈ܢܝܬܐ ܟܕ<EOS>ܐܟܣܝܣܐܝܬ ܗܘ̈ܝܢ ܡܬܒܝ̈ܬܝܢ ܠܪܓܫܐ ܘܠܐ ܬܘܒ ܡܢܗܝܢ ܚܐܫ<EOS> ܘܡܛܠ ܗܕܐ ܠܐ ܡܬܕܪ̈ܟܢܝܬܐ ܠܗ<EOS>ܗܘ̈ܝܢ<EOS> ܐܝܟܢܐ ܠܐ ܘܗܐ ܟܪܝܗܐ ܟܕ ܡܢܫܠܝ ܚܘܠܡܢܐ ܩܢܐ ܒܗܢܝܐܘܬܐ ܕܠܐ ܙܥܘܪ ܡܪܓܫ<EOS>ܦܣܘܩܐ ܘܗܢܝܐܐ ܡܢ ܐܝܬ ܐܡܬܝ ܕܢܬܛܝܒ ܒܠܥܕ ܗܢܝܐܘܬܐ<EOS> ܐܟܙܢܐ ܕܚܝܠܝܘܬܐ<EOS>ܠܡܪ̈ܬܢܐ<EOS> ܗܘ ܗܟܘܬ ܘܡܚܫܢܐ ܒܠܥܕ ܚܫܐ ܐܝܟ ܓܙܪܐ ܘܝܩܕܢܐ ܠܡܪ̈ܝ ܦܠܓܐ ܘܬܝܘ̈ܒܐ<EOS> ܘܗܢܘܢ<EOS>ܗܠܝܢ ܠܘ ܡܬܚܓܪܝܢ ܡܢ ܗܿܝ ܕܢܬܗܢܘܢ ܐܘ ܢܚܫܘܢ ܐܠܐ ܡܢ ܩܨ ܓܠܝܙܘܬ ܡܕܪܟܢܘܬܐ ܕܡܕܪܟܢܐ<EOS>ܒܕܓܘܢ ܟܕ ܢܣܛܐ ܗܿܘ ܕܟܠܐ ܗܝܕܝܟ ܥܫܢܐ ܐܦ ܗܢܝܐܘܬܐ ܐܦ ܚܫܐ<EOS> ܗܘ ܗܟܘܬ ܘܗܿܘ ܕܠܐ ܛܥܡܗܿ<EOS>ܠܗܢܝܐܘܬܐ ܡܕܡ ܟܒܪ ܠܐ ܣܟ ܠܗܿ ܢܬܝܐܒ ܕܡܘܬ ܛܠܝܐ ܕܠܐ ܐܕܪܟ ܩܘܡܬ ܡܙܕܘ̈ܓܢܐ<EOS> ܒܕܓܘܢ ܠܘ<EOS>ܒܕܠܐ ܗܢܝ ܥܒܕܐ ܡܗܡܐ ܡܢܗ<EOS> ܐܠܐ ܒܕܠܐ ܢܣܝܗ<EOS> ܗܘ ܗܟܘܬ ܘܗܿܘ ܕܠܐ ܢܣܝ ܚܫܐ ܡܕܡ ܠܐ ܢܙܕܗܪ<EOS>ܡܢ ܥ̈ܠܠܬܐ ܕܡܚ̈ܫܢ ܐܝܟ ܓܓܪܢܐ ܕܠܐ ܡܬܘܡ ܐܬܟܪܗ<EOS>ܦܣܘܩܐ ܫܘܡܠܝܗ ܓܝܪ ܕܚܝܠܐ ܪܓܬܢܝܐ ܐܝܬܘܗܝ ܐܝܟ ܗܿܝ ܕܢܬܐܝܢ ܚܝܠܐ<EOS>ܛܥܘܡܐ ܒܐܝܢܝܘܬܐ ܕܚܠܝܘܬܐ<EOS> ܡܢ ܗܘܠܐ ܬܗܘܐ ܗܝ ܚܠܝܘܬܐ<EOS> ܐܘ ܠܘ ܡܢ ܗܘܠܐ ܐܟܙܢܐ ܕܚܠܡ̈ܐ<EOS>ܘܓܠܝܢ̈ܐ<EOS> ܗܘ ܗܟܘܬ ܘܓܫܬܐ ܘܣܘܩܐ ܘܫܪܟܐ ܕܪ̈ܓܫܐ ܘܫܘܡܠܝܐ ܕܚܝܠܐ ܚܡܬܢܝܐ ܐܝܬܘܗܝ<EOS>ܡܬܐܝܢܢܘܬܐ ܕܢܦܫܐ ܚܝܘܬܢܝܬܐ ܒܙܟܘܬܐ ܡܕܡ ܐܘ ܡܬܢܩܡܢܘܬܐ<EOS> ܘܟܕ ܠܟܠ ܚܝܠܐ ܫܘܡܠܝܐ ܐܝܬ<EOS>ܒܦܚܡܗ<EOS> ܫܘܡܠܝܐ ܕܐܘܣܝܐ ܡܗܘܢܬܐ ܘܡܒܪܝܬܐ ܐܝܬܘܗܝ ܗܿܝ ܕܬܗܘܐ ܗܘܢܐ ܡܬܦܪܫܢܐ<EOS> ܘܨܘܪܬܐ<EOS>ܕܟܠܗܝܢ ܗܠܝܢ ܕܐܝܬܝܗܝܢ ܒܗܿܝ ܕܐܝܬܝܗܝܢ ܒܗܿ ܢܬܬܨܝܪ̈ܢ ܡܢܗ ܕܫܪܪܐ ܩܕܡܝܐ<EOS> ܘܥܕܡܐ<EOS>ܠܗܘ̈ܢܐ ܟܠܗܘܢ ܘܢܦܫ̈ܬܐ ܘܓܘܫ̈ܡܐ ܘܗܿܢܘܢ ܘܬܚܘܬܝܗܘܢ ܦܐܝܘܬ ܡܛܟܣܐܝܬ<EOS> ܘܡܢ ܚܝܠܐ<EOS>ܠܡܥܒܕܢܘܬܐ ܓܡܝܪܬܐ ܬܦܘܩ ܐܟܣܝܣܐܝܬ<EOS> ܘܗܕܐ ܗܝ ܕܡܝܘܬܐ ܕܒܐܠܗܐ ܘܐܠܗ̈ܝܐ<EOS> ܘܗܘ ܗܢܐ<EOS>ܫܘܡܠܝܐ ܒܠܗܟܣܝܣ ܩܘܕܫܢܝܬܐ ܡܠܟܘܬܐ ܕܫܡܝܐ ܘܒܘܣܡܐ ܪܘܚܢܝܐ ܡܫܬܡܗ<EOS>ܦܣܘܩܐ ܗܘܢܐ ܓܝܪ ܟܕ ܛܒ ܡܢ ܟܠܗܘܢ ܚܝ̈ܠܐ ܡܕܪ̈ܟܢܐ ܡܥܠܝ<EOS> ܗܿܝ ܕܠܘ<EOS>ܫܛܝܚ̈ܘܬܐ ܘܒܪ̈ܝܘܬܐ ܕܣܘܥܪ̈ܢܐ ܐܝܟ ܪ̈ܓܫܐ ܡܕܪܟ<EOS> ܐܠܐ ܡܢܝ̈ܘܬܗܘܢ ܡܪ̈ܢܝܬܐ ܘܐܘܣܝ̈ܝܬܐ<EOS>ܐܠܨܐ ܕܐܦ ܗܢܝܐܘܬܗܿ ܡܥܠܝܬ ܡܢ ܟܠ ܗܢܝ̈ܐܘܢ ܬܗܘܐ<EOS> ܐܝܟܢܐ ܠܐ<EOS> ܘܗܐ ܡܬܕܪ̈ܟܢܘܗܝ ܡܥ̈ܠܝܐ<EOS>ܕܡܬܕܪ̈ܟܢܐ ܐܢܘܢ<EOS> ܐܝܬ ܓܝܪ ܘܙܢܐ ܐܚܪܢܐ ܕܫܘܡܠܝܐ ܠܢܦܫܐ ܠܦܘܬ ܐܣܪܗܿ ܕܥܡ ܗܘܠܐ<EOS> ܕܙܟܝܬܐ<EOS>ܠܡ ܬܗܘܐ ܠܚ̈ܝܠܝ ܦܓܪܐ<EOS> ܘܠܐ ܣܟ ܡܢܗܘܢ ܬܙܕܟܐ<EOS> ܘܗܟܢܐ ܟܐܢܘܬܐ ܡܡܠܟܐ ܒܫܘܬܦܘܬܗܿ<EOS>ܕܥܡܗܘܢ<EOS> ܘܟܐܢܘܬܐ ܡܢ ܬܠܝܬܝܬ ܙܢܐ ܗܝ<EOS> ܘܠܦܘܬ ܟܠ ܙܢܐ ܒܟܘܢܝܐ ܕܝܠܢܝܐ ܡܬܟܢܝܐ ܐܝܟ<EOS>ܢܟܦܘܬܐ ܘܓܢܒܪܘܬܐ ܘܚܟܝܡܘܬܐ ܕܐܝܬܝܗܝܢ ܡܡܫܚ̈ܘܬܐ ܕܚܝ̈ܠܐ ܡܫܚ̈ܠܦܐ ܕܪܓܬܐ ܘܚܡܬܐ<EOS>ܘܡܠܝܠܘܬܐ ܡܡܠܝܝܬ ܚ̈ܝܐ<EOS>ܦܘܣܩܐ ܗܿܝ ܓܝܪ ܕܠܘ ܡܬܝܐܒܘ ܬܬܝܐܒ ܢܦܫܐ ܠܫܘܡܠܝܗܿ ܐܘ ܠܐ ܬܬܗܢܐ ܒܗܿ<EOS>ܡܢ ܩܨ ܟܠܘ̈ܝܐ ܦܓܪ̈ܢܝܐ ܠܗܿ ܓܕܫܐ<EOS> ܘܗܢܘܢ ܗܠܝܢ ܙܢ̈ܝܐ ܒܝ̈ܫܐ ܕܒܣܪܐ ܟܕ ܐܟܣܝܣܐܝܬ ܐܦ<EOS>ܒܬܪ ܡܒܪܝܘܬܐ ܐܘܟܝܬ ܫܘܢܝܐ ܠܗܿ ܢܩܦܝܢ ܛܒ ܣܓܝ<EOS> ܥܗܪܝܢ ܫܘܢܩܝ̈ܗ<EOS> ܒܗܿܝ ܕܗܿܘ ܕܟܠܐ ܗܘܐ<EOS>ܡܢ ܡܕܪܟܢܘܬܗܘܢ ܐܬܬܣܝܡ ܘܐܣܛܝ<EOS> ܘܐܝܟܢܐ ܠܘ ܣܓܝ ܬܬܕܘܐ<EOS> ܘܪܥܝܢܗܿ ܠܒܝܬ ܬܚܬܝܢ ܠܘܬ ܥܠܡ<EOS>ܪ̈ܓܝܓܬܐ ܒܣܪ̈ܢܝܬܐ ܡܫܬܪܓܠ<EOS> ܘܠܐ ܡܬܡܨܝܢܐ ܗܘ ܠܗܿ ܩܢܝܢܗܝܢ<EOS> ܘܗܟܢܐ ܒܓܗܢܐ ܫܓܝܪܬ ܒܢܘܪܐ<EOS>ܡܬܝܕܥܢܝܬܐ<EOS> ܗܿܝ ܕܛܒ ܚܪܝܦܬ ܕܠܩܐ ܗܝ ܘܡܚܫܢܝܬܐ ܡܢ ܗܕܐ ܓܘܫܡܢܝܬܐ ܕܡܬܪܓܫܐ ܡܫܬܢܩܐ<EOS>ܘܗܿܢܘ ܐܪܙܗܿ ܕܗܿܝ ܕܟܠܢܫ ܢܘܪܗ ܡܢܗ ܗܝ<EOS> ܘܥܠ ܗܕܐ ܚܣܝ̈ܡܐ ܒܢ̈ܝ ܡܠܟܘܬܐ ܠܗܢܝ̈ܐܘܬܐ<EOS>ܥܠܡܢ̈ܝܬܐ ܚܕܝܢ ܒܗܢ ܥܠܡܐ ܐܡܪܘ ܕܕܡ ܗܿܢܝܢ ܕܝܬܝܪ ܪ̈ܒܢ ܒܗܿܘ ܕܥܬܝܕ ܢܐܪܬܘܢ<EOS> ܡܬܘܡܐܝܬ<EOS>ܕܝܢ ܘܠܥܠܡ ܡܬܕܘ̈ܝܢ ܢܦܫ̈ܬܐ ܟܪ̈ܝܗܬ ܒܣܟܠܘܬܐ ܡܪܟܒܬܐ ܕܐܝܬܝܗܿ ܓܠܝܙܘܬ ܝܕܥܬܐ ܫܪܝܪܬܐ<EOS>ܥܡ ܫܟܝܚܘܬ ܝܕܥܬܐ ܕܣܩܘܒܠܝܐ ܠܫܪܪܐ<EOS> ܢܦܫ̈ܬܐ ܕܝܢ ܟܪ̈ܝܗܬ ܒܙܢ̈ܝܐ ܕܚܫ̈ܝ ܪ̈ܓܝܓܬܐ ܥܡܗܿ<EOS>ܦܟܝܗܘܬ ܚ̈ܫܐ ܘܝܐܒܘ̈ܬܐ ܕܐܝܟ ܗܠܝܢ ܐܦ ܫܘܢܩܗܝܢ ܥܒܪ ܘܒܛܠ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܢܦܫܐ ܒܬܪ ܫܘܢܝܐ ܡܓܗܝܐ ܡܢ ܟܘܝ̈ܢܐ ܘܚܘ̈ܕܬܐ<EOS>ܘܐܝܟܢܐ ܡܕܝܢ ܢܫܢܘܢ ܡܢܗܿ ܙܢ̈ܝܐ ܒܝ̈ܫܐ ܘܚܫܢ̈ܝܐ ܐܝܟܢܐ ܕܢܒܛܠ ܫܘܢܩܗܿ<EOS> ܒܗܿܝ ܕܐܡܪܝܢܢ<EOS>ܕܥܠܡܐ ܕܚ̈ܝܐ ܚ̈ܕܬܐ ܠܘ ܟܠܢܐܝܬ ܣܪܝܩ ܡܢ ܚܘ̈ܕܬܐ<EOS> ܘܐܢܗܘ ܕܠܐ ܬܘܒ ܐܠܐ ܒܠܚܘܕ ܫܘܢ̈ܝܐ<EOS>ܕܢܦܫ̈ܬܐ ܕܒܐܡܝܢܘ ܡܓܗ̈ܝܢ ܡܢ ܐܣܪ̈ܝܗܝܢ<EOS> ܒܕܓܘܢ ܟܠ ܢܦܫܐ ܝܐܝܬܐ ܘܕܟܝܬܐ ܟܕ ܒܓܘ̈ܕܝ<EOS>ܐܕܫܗܿ ܡܬܚܠܛܐ ܚܕܘܬܐ ܚܕܝܐ ܠܐ ܡܫܬܪܝܢܝܬܐ<EOS> ܘܟܡܐ ܕܗܕܐ ܪܘܙܐ ܗܢܐ ܟܠܗ<EOS> ܗܿܝ ܐܚܪܬܐ<EOS>ܚܛܝܬܐ ܠܡܐܡܪ ܘܡܠܬܟܬܐ ܡܚܫ ܚܐܫܐ ܘܡܬܕܘܝܐ ܘܐܝܟ ܐܟܣܢܝܬܐ ܠܒܪ ܡܢ ܚܘܕܪ̈ܝܗܝܢ ܡܬܕܚܝܐ<EOS>ܦܣܘܩܐ ܗܿܝ ܓܝܪ ܕܡܬܐܡܪܐ ܕܡܨܝܐ ܕܢܗܘܐ ܒܐܐܪ ܓܘܫܡܐ ܡܕܡ ܡܪܟܒܐ ܡܢ<EOS>ܥܛܪܐ ܘܬܢܢܐ ܡܛܠ ܗܓܓ̈ܘܬܐ ܕܢܦܫ̈ܬܐ ܦܫܝ̈ܛܬܐ ܘܙܕܝ̈ܩܬܐ<EOS> ܘܢܦܫ̈ܬܐ ܐܚܪ̈ܢܝܬܐ ܚܛܝ̈ܬܐ<EOS>ܟܐܡܬ ܕܠܗ ܠܗܿܘ ܓܘܫܡܐ ܐܘܪܓܢܘܢ ܢܣܒܝܘܗܝ<EOS> ܘܐܟܡܐ ܕܒܦܓܪܐ ܒܗ ܢܬܗܓ̈ܓܢ ܐܦ ܗܢܝ̈ܐܘܬܐ<EOS>ܡܠܬܐ ܗܝ ܠܐ ܡܫܬܐܣܬܐ<EOS> ܒܗܿܝ ܕܗܿܘ ܡܐ ܕܒܐܐܪ ܠܐ ܡܟܢ ܠܡܫܬܪܪܘ ܡܢ ܩܨ ܪܛܝܒܘܬܐ<EOS> ܘܐܢ ܬܘܒ<EOS>ܒܛܟܣܐ ܗܘ ܥܠܝܐ ܕܐܐܪ ܡܢ ܢܘܪܐ ܡܬܚܪܟ<EOS> ܘܐܢ ܒܛܟܣܐ ܗܘ ܬܚܬܝܐ ܕܐܐܪ ܡܢ ܩܪܝܪܘܬܐ ܡܝܢܝܬܐ<EOS>ܡܬܠܒܕ ܘܐܝܟ ܥܢܢܐ ܡܬܦܠܗܕ<EOS> ܐܢ ܗܿܝ ܕܐܢܫ ܡܢ ܚܟܝ̈ܡܐ ܐܡܪ<EOS> ܕܗܘ ܓܘܫܡܐ ܕܐܝܟ ܗܢܐ ܫܡܝܢܐ<EOS>ܙܕܩ ܕܢܗܘܐ ܠܐ ܪܚܝܩܐ ܡܢ ܫܪܪܐ<EOS> ܘܒܗ ܢܦܫ̈ܬܐ ܡܕܡ ܙܕܝ̈ܩܐ ܐܦ ܚܛܝ̈ܬܐ ܗܿܢܝܢ ܒܪܡ<EOS>ܦܫܝ̈ܛܬܐ ܕܓܠܝ̈ܙܢ ܡܢ ܒܝܬܝܘܬܐ ܕܥܠܡ ܗܘ̈ܢܐ ܘܥܕܟܝܠ ܒܣܢܝܩܘܬܐ ܕܥܠ ܐܣܪܐ ܡܬܡܣ̈ܟܢܢ ܠܗ<EOS>ܠܗܿܘ ܕܡܘܬ ܦܓܪܐ ܐܘܪܓܢܘܢ ܢܣ̈ܒܢ ܘܪ̈ܓܝܓܬܗܝܢ ܡܡ̈ܠܝܢ<EOS> ܟܕ ܡܬܐܟ̈ܠܢܐ ܡܕܡ ܘܡܫܬܬܝ̈ܢܐ ܐܘ<EOS>ܫܪܟܐ ܕܙܢ̈ܝܐ ܪ̈ܓܬܢܝܐ ܒܗ ܡܬܗܓ̈ܓܢ<EOS> ܘܟܐܡܬ ܕܘܟܬ ܪܓܫܐ ܡܫܘܬܦܐ ܠܗܝܢ ܡܡܠܐ ܘܗܿܝ ܕܝܬܝܪ<EOS>ܕܡܝܐ ܕܠܘ ܚܕ ܙܕܩ ܕܢܗܘܐ ܓܘܫܡܐ ܐܘܪܓܢܘܢ ܕܙܕܝ̈ܩܐ ܦܫܝ̈ܛܐ ܘܗܿܘ ܕܥܘ̈ܠܐ<EOS> ܐܠܐ ܡܫܚܠܦܐ<EOS>ܒܕܓܘܢ ܢܦܫ̈ܬܐ ܙܕܝ̈ܩܬܐ ܒܐܘܪܓܢܘܢ ܗܘ ܕܡܘ̈ܬܐ ܬܗܝܪ̈ܬܐ ܘܐܣܟ̈ܡܐ ܕܡܝܪ̈ܝ ܫܘܦܪܐ ܕܛܒ<EOS>ܓܡܝܪܝܢ ܡܢ ܗܠܝܢ ܕܗܪܟܐ ܡܬܗܓ̈ܓܢ<EOS> ܚܛܝ̈ܬܐ ܕܝܢ ܢܘܪ̈ܘܬܐ ܘܬܢܝ̈ܢܐ ܘܥܩܪ̈ܒܐ ܠܦܘܬ<EOS>ܗܓܓܘ̈ܬܗܘܢ ܒܝ̈ܫܬܐ ܡܬܗܓ̈ܓܢ ܒܐܘܪܓܢܘܢ ܕܠܗܝܢ ܦܐܐ<EOS> ܟܕ ܗܓܓܘܬܐ ܕܟܠ ܢܦܫܐ ܠܦܘܬ ܬܐܘܪܝܐ<EOS>ܕܩܢܝܐ ܗܘܝܐ<EOS> ܗܘ ܗܟܘܬ ܘܥܫܝܢܘܬ ܐܣܪܗܿ ܘܦܟܝܗܘܬܗ<EOS> ܘܛܒ ܩܪܝܒܐ ܕܗܘ ܗܢܐ ܓܘܫܡܐ ܐܘܪܓܢܘܢ<EOS>ܚܛܝ̈ܐ<EOS> ܡܨܥܝܐ ܡܕܡ ܕܢܗܘܐ ܒܣܝܡܐ ܕܒܝܬ ܚܘܓܬܐ ܕܢܘܪܐ ܘܗܿܝ ܕܣܗܪܐ<EOS> ܓܘܫܡܐ ܕܝܢ ܐܘܪܓܢܘܢ<EOS>ܙܕܝ̈ܩܐ ܪܡ ܗܘ ܡܢ ܣܩܘ̈ܒܠܝܬܐ ܐܣܛܘܟܣ̈ܢܝܬܐ ܘܐܝܟ ܕܡܬܐܡܪܐ ܒܫܡܝܐ ܗܘ ܕܬܠܬܐ ܐܝܟ ܣܗܕܘܬܐ<EOS>ܫܠܝܚܝܬܐ ܕܗܘ ܗܿܘ ܫܡܝܐ ܕܐܦܪܘܕܝܛܝ ܡܠܝܬ ܫܘܦܪ̈ܐ ܕܬܠܝܬܝܐ ܗܘ ܡܢ ܣܗܪܐ<EOS> ܘܗܿܢܘ ܦܪܕܝܣܐ<EOS>ܓܘܫܡܢܝܐ ܘܓܗܢܐ ܓܘܫܡܢܝܬܐ<EOS>ܦܣܘܩܐ ܫܢܓܬܐ ܡܢ ܐܝܬܝܗܿ ܒܘܣܡܐ ܕܒܝܕ ܡܬܬܨܝܪܢܘܬܐ ܕܝܬܐ ܡܕܡ ܡܫܡܠܝܬܐ<EOS>ܗܿܘܐ<EOS> ܘܝܐܝܒܘܬܐ ܐܝܬܝܗܿ ܡܬܬܙܝܥܢܘܬܐ ܕܠܘܬ ܡܬܬܨܝܪܢܘܬܐ ܕܐܝܟ ܗܕܐ<EOS> ܟܠ ܡܕܝܢ ܝܐܝܒܐ ܠܘ<EOS>ܡܫܡܠܝܐ ܗܘ<EOS> ܫܪܪܐ ܡܟܝܠ ܩܕܡܝܐ ܡܥܠܝ ܗܘ ܡܢ ܟܠ ܝܐܝܒܘܬܐ<EOS> ܫܢܘܓܐ ܗܘ ܕܝܢ ܒܠܚܘܕ ܕܝܬܗ<EOS>ܘܡܫܢܓܐ ܡܢ ܝܬܗ<EOS> ܘܗܝ ܫܢܓܬܗ ܡܥܠܝܬ ܡܢ ܟܠ ܫܢܓܬܐ<EOS> ܙܕܩ ܕܬܗܘܐ<EOS> ܘܒܘܣܡܗ ܪܡ ܡܢ ܟܠ ܒܘܣܡܐ<EOS>ܒܗܿܝ ܕܓܡܝܪܘܬ ܡܬܕܟܪܢܗ ܛܒ ܡܢ ܟܠ ܓܡܝܪܘܬܐ ܓܡܝܪܐ<EOS> ܘܐܝܟ ܕܒܣܟܐ ܗܘܝܘ ܟܕ ܗܘ ܡܕܪܟܢܐ<EOS>ܘܡܬܕܪܟܢܐ ܕܡܢ ܟܠ ܡܕܪܟܢܐ ܕܡܬܕܪܟܢܐ ܓܡܝܪ ܘܪܡ ܘܫܒܝܚ ܘܡܥܠܝ<EOS> ܒܬܪܗ ܕܝܢ ܐܣܝ̈ܣ ܩܕܝ̈ܫܬܐ<EOS>ܗܘ̈ܢܐ ܠܡܐܡܪ ܡܬܦܪ̈ܫܢܐ ܕܐܦ ܗܢܘܢ ܪܡܝܢ ܡܢ ܕܪܓܐ ܕܝܐܝܒܘܬܐ<EOS> ܘܫܢܘ̈ܓܐ ܒܠܚܘܕ ܐܢܘܢ<EOS>ܕܩܕܡܝܐ ܘܕܝܬܗܘܢ<EOS> ܒܗܿܝ ܕܒܡܥܒܕܢܘܬܐ ܒܟܠܗܘܢ ܙܢܝ̈ܗܘܢ ܐܝܬܝܗܘܢ<EOS> ܒܬܪܗܘܢ ܕܝܢ ܢܦܫ̈ܬܐ<EOS>ܡܘܙܠܬܢܝ̈ܬܐ ܝܐܝ̈ܒܬܐ ܘܫܢܘ̈ܓܬܐ<EOS> ܒܬܪܗܝܢ ܕܝܢ ܢܦܫ̈ܬܐ ܐܢܫ̈ܝܬܐ ܗܿܢܝܢ ܓܡܝܪ̈ܬܐ ܠܡܐܡܪ<EOS>ܕܓܡܝܪ̈ܐ<EOS> ܒܬܪܗܝܢ ܕܝܢ ܢܦܫ̈ܬܐ ܗܿܢܝܢ ܙܕܝ̈ܩܬܐ ܕܦܫܝ̈ܛܢ ܒܛܟܣܝ̈ܗܝܢ ܡܫܚ̈ܠܦܐ<EOS> ܘܟܕ ܠܘ<EOS>ܟܠ ܗܢܝܐܘܬܐ ܒܝܕ ܡܕܪܟܢܘܬܐ ܘܚ̈ܝܐ ܡܥܕܐ ܕܬܗܘܐ<EOS> ܡܢܐ ܐܝܬ ܠܡܐܡܪ ܒܐܘܣܝ̈ܣ ܗܠܝܢ ܕܗܢܘܢ<EOS>ܟܝܢܝ̈ܗܝܢ ܚ̈ܝܐ ܐܢܘܢ ܘܝܕܥܬܐ ܘܡܕܪܟܢܘܬܐ<EOS> ܒܬܪ ܕܝܢ ܗܠܝܢ ܢܦܫ̈ܬܐ ܗܿܢܝܢ ܕܠܒܝܬ ܬܚܬܝܢ<EOS>ܕܪ̈ܓܝܓܬܐ ܕܚܝ̈ܠܐ ܓܘܫܡܢ̈ܝܐ ܐܬܥܓ̈ܢܝܢ<EOS> ܘܒܐܢܢܘܣܝܐ ܘܕܘܝܘܬܐ ܕܗܘܠܐ ܡܦܪܟܠܐܝܬ<EOS>ܐܬܬܣܪ̈ܝܢ<EOS> ܘܡܢ ܬܘ̈ܠܥܐ ܠܐ ܡܝܘ̈ܬܬܐ ܡܬܒܪ̈ܡܢ<EOS> ܘܡܢ ܥܩܪ̈ܒܝܗܿ ܡܬܕܒ̈ܨܢ ܘܬܩܝܦܐܝܬ ܝܬܗܝܢ<EOS>ܡܒܟ̈ܝܢ ܡܢ ܩܨ ܓܠܝܙܘܬܗܝܢ ܕܡܢ ܢܘܗܪܐ ܕܢܨܝܚܘܬܐ ܩܕܡܝܬܐ<EOS> ܘܒܚܫܘܟܐ ܗܿܘ ܠܐ ܡܬܡܠܚܢܐ<EOS>ܫܢ̈ܐ ܡܚܪ̈ܩܢ<EOS> ܟܕ ܫܡ̈ܥܢ ܠܒܪܬ ܩܠܐ ܗܿܝ ܕܠܐ ܝܕܥ ܐ̱ܢܐ ܠܟܝܢ ܡܢܗ ܕܩܕܡܝܐ<EOS> ܡܠܘܢ ܕܝܢ<EOS>ܐܦܠܐ ܡܢܟܝܢ ܡܬܝܕܥ ܐܢܐ<EOS> ܪܡ ܐܢܐ ܗܘ ܓܝܪ ܡܢ ܟܠ ܡܕܪܟܢܘܬܐ ܘܡܬܕܪܟܢܘܬܐ ܡܢܬܝܬܐ ܕܓܘܫ̈ܡܐ<EOS>ܘܚ̈ܝܠܐ ܦܓܪ̈ܢܝܐ<EOS>ܦܣܘܩܐ ܡܢ ܗܠܝܢ ܓܝܪ ܘܕܐܝܟ ܗܠܝܢ ܐܝܬ ܠܡܣܬܟܠܘ ܕܠܘ ܚܕܢܝ̈ܝ ܙܢܐ ܐܢܘܢ<EOS>ܓܡܝܪ̈ܐ ܒܕܪ̈ܓܝܗܘܢ ܐܦܠܐ ܚܣܝܪ̈ܐ ܒܐܩܡܝ̈ܗܘܢ<EOS> ܐܠܐ ܛܒ ܣܓܝܐܝܢ ܐܘܘ̈ܢܐ ܘܡܫܚܠܦܝܢ ܐܦ<EOS>ܒܘܣ̈ܡܐ ܐܦ ܫܘܢ̈ܩܐ ܠܦܘܬ ܛܘܝ̈ܒܐ ܘܥܗܢ̈ܘܬܐ ܡܫܚ̈ܠܦܬܐ<EOS>ܩܦܠܐܘܢ ܕܐܪܒܥܐ<EOS>ܡܠܬܐ ܕܥܠ ܢܒܝܘ̈ܬܐ ܘܐܬܘ̈ܬܐ ܘܚܙܘ̈ܢܐ ܘܚ̈ܠܡܐ<EOS>ܠܢܒܝܘܬܐ ܓܝܪ ܩܢܘ̈ܢܐ ܐܝܬ ܕܒܫܘܡܠܝܗܘܢ ܡܫܬܡܠܝܐ<EOS> ܩܕܡܝܐ ܡܢ ܕܡܢ ܫܡܝܐ<EOS>ܢܗܘܐ ܕܐܫܬܠܚ ܗܘ ܢܒܝܐ<EOS> ܕܬܪܝܢ ܕܝܢ ܕܣܘܓܐܐ ܕܝܕ̈ܥܬܐ ܒܠܥܕ ܝܘܠܦܢܐ ܐܢܫܝܐ ܢܗܘܐ ܕܚܟܡ<EOS>ܕܬܠܬܐ ܕܡܫܥܒܕܬܐ ܬܗܘܐ ܠܗ ܗܘܠܐ ܥܠܡܢܝܬܐ<EOS> ܘܒܗܿ ܐܝܟ ܕܨܒܐ ܡܥܒܕ<EOS> ܕܐܪܒܥܐ ܕܥܠ ܥܬܝ̈ܕܬܐ<EOS>ܢܗܘܐ ܡܒܕܩ ܐܦ ܥܠ ܗܿܢܝܢ ܕܥܒܪ̈ܝ ܚܬܝܬܐܝܬ<EOS> ܘܗܿܘ ܡܢ ܩܕܡܝܐ ܕܝܠܝܬܐ ܗܝ ܡܪܢܝܬܐ ܕܢܒܝ̈ܐ<EOS>ܗܠܝܢ ܕܝܢ ܕܫܪܟܐ ܡܨܝܢ ܗܘ ܠܡܫܬܟܚܘ ܐܦ ܠܐܢܫ̈ܝܢ ܓܡܝܪ̈ܐ ܘܢܙܝܪ̈ܐ ܩܕܝ̈ܫܐ ܘܠܐ ܡܛܘ̈ܫܐ<EOS>ܦܣܘܩܐ ܒܪܢܫܐ ܓܝܪ ܟܕ ܠܐ ܡܬܬܚܕ ܐܕܫܗ ܒܩܢܘܡܗ ܐܢܢܩܐܝܬ ܐܫܬܚܠܦܘܢ<EOS>ܡܢܝ̈ܢܐ ܘܐܫܬܓܢܝܘܢ ܩܢܝ̈ܢܐ<EOS> ܘܐܬܦܠܓܬ ܥܡܪܬܐ ܠܩܘܪ̈ܝܐ ܘܟܦܪ̈ܘܢܐ<EOS> ܘܩܢܘܡܐ ܕܝܠܢܝܐ ܠܘ<EOS>ܡܣܦܩ ܣܦܩ ܠܡܡܠܝܘ ܚܫܚ̈ܬܗ ܙܢܢܝ̈ܬܐ<EOS> ܡܛܠ ܗܕܐ ܐܬܐܠܨ ܠܘܬ ܡܣܒܐ ܘܡܬܠܐ ܘܣܘܝܥܐ<EOS>ܘܡܣܬܝܥܢܘܬܐ<EOS> ܘܟܕ ܗܢܘܢ ܗܿܠܝܢ ܠܘ ܐܝܟ ܕܐܬܝܐ ܡܨܝܢ ܗܘܘ ܠܡܗܘܐ ܦܐܝܘܬ ܡܛܟܣܐܝܬ<EOS> ܐܠܐ ܥܡ<EOS>ܩܢܘ̈ܢܐ ܘܬܚܘ̈ܡܐ ܢܡܘ̈ܣܝܐ<EOS> ܘܗܢܘܢ ܗܠܝܢ ܠܘ ܡܬܩܒ̈ܠܢܐ ܡܟܢܝܢ ܠܡܗܘܐ ܡܢ ܩܢܘܡܐ ܫܘܐ<EOS>ܠܩܘܛܢܐ ܒܙܢܘ̈ܗܝ<EOS> ܕܙܕܩܐ ܚܒܫܬ ܒܛܝܠܘܬܐ ܐܠܗܝܬܐ ܠܡܣܝܥܘ ܡܢ ܕܝܠܗܿ ܩܢܘܡܐ ܡܢܗܘܢ<EOS>ܕܩܢܘ̈ܡܐ<EOS> ܘܠܗ ܠܗܢܐ ܒܝܕ ܐܬܘ̈ܬܐ ܕܒܗܝܢ ܢܡܘ̈ܣܐ ܕܟܝܢܐ ܡܫܬܪܝܢ ܥܠ ܒܢ̈ܝ ܐܕܫܗ ܢܥܠܐ<EOS>ܘܠܗ ܢܬܠ ܫܘܠܛܢܐ ܕܣܝܘܡܘܬ ܢܡܘ̈ܣܐ ܘܠܡܙܕܗܪܘ ܘܡܟܘܢܘ ܡܢ ܒܝ̈ܫܬܐ ܕܡܣܓ̈ܦܢ ܠܐܕܫܐ<EOS>ܘܠܡܚܦܛܘ ܥܠ ܛܒ̈ܬܐ ܕܡܘܬܪ̈ܢ ܒܝܕ ܫܘܘ̈ܕܝܐ ܘܓܙܡ̈ܐ ܕܒܘ̈ܣܡܐ ܘܫܘ̈ܢܩܐ ܕܒܥܠܡܐ ܕܚܝ̈ܐ<EOS>ܚܕ̈ܬܐ ܗܘܝܢ<EOS> ܠܗܘܢ ܠܒܢܝ̈ܢܫܐ ܡܦܝܣ ܘܐܠܨ ܠܗܘܢ ܠܘܬ ܣܥܘܪ̈ܘܬܐ ܡܕܡ ܕܚܠܦ ܐܓܪܐ ܘܦܘܪܥܢܐ<EOS>ܡܣܬܥܪ̈ܢ<EOS> ܡܢܗܝܢ ܡܢ ܩܢܝܘ̈ܬܢܝܬܐ ܡܢܗܝܢ ܕܝܢ ܓܠܝܙܘ̈ܬܢܝܬܐ<EOS> ܘܗܢܝܢ ܩܢܝܘ̈ܬܢܝܬܐ ܡܢܗܘܢ<EOS>ܡܢ ܠܩܢܘܡܗܘܢ ܕܝܠܢܝܐ ܒܠܚܘܕ ܡܗ̈ܢܝܢ ܐܟܙܢܐ ܕܨܠܘ̈ܬܐ ܕܠܘܬ ܝܐܝܒܘܬܐ ܫܪܪܐ ܩܕܡܝܐ<EOS>ܡܙܝ̈ܥܢ<EOS> ܡܢܗܝܢ ܕܝܢ ܠܗܘܢ ܘܠܐܚܪ̈ܢܐ ܐܟܙܢܐ ܕܙܕܩ̈ܬܐ ܘܩܘܪ̈ܒܢܐ ܘܡܥܣܪ̈ܐ<EOS> ܘܓܠܝܙܘ̈ܬܢܝܬܐ<EOS>ܬܘܒ ܡܢܗܝܢ ܡܢ ܕܝܠܢܝ̈ܬܐ ܐܢܝܢ ܐܟܙܢܐ ܕܨܘ̈ܡܐ ܡܨ̈ܠܠܝ ܗܘ̈ܢܐ<EOS> ܡܢܗܝܢ ܕܝܢ ܐܦ ܠܗܘܢ ܐܦ<EOS>ܠܐܚܪ̈ܢܐ ܡܗ̈ܢܝܢ ܐܟܙܢܐ ܗܿܝ ܕܢܬܟܠܘܢ ܘܢܙܕܓܪܘܢ ܡܢ ܛܠܘ̈ܡܝܐ ܘܕܡ̈ܐ ܘܚܛܘܦܘ̈ܬܐ<EOS>ܘܙܢܝ̈ܘܬܐ<EOS> ܘܢܐܠܘܨ ܐܢܘܢ ܬܘܒ ܠܡܪܕܐ ܐܘܪ̈ܚܬܐ ܘܠܡܬܒܪܟܘ ܡܢ ܗܝ̈ܟܠܐ ܐܠܗ̈ܝܐ ܘܡܥܡܪ̈ܐ<EOS>ܕܓܡܝܪ̈ܐ ܕܕܡ ܒܗܕܐ ܢܥܗܕܘܢ ܐܘܪܚܐ ܗܿܝ ܕܠܐ ܐܝܬ ܡܢܗܿ ܠܡܫܬܐܠܘ ܘܕܐܝܟܢܐ ܠܘܬ ܗܿܝ<EOS>ܕܢܦܓܥܘܢ ܒܡܪܗܘܢ ܢܬܛܝܒܘܢ<EOS>ܢܘܗܪܐ ܥܠ ܣܥܘܪ̈ܘܬܐ ܢܘܟܪ̈ܝܬ ܠܕܥܝܕܐ ܥܡ ܙܘܗܪ̈ܐ ܡܘܬܪ̈ܢܐ<EOS>ܢܒܝ̈ܐ ܓܝܪ ܘܣܘܓܐܐ ܕܗܿܢܘܢ ܕܐܬܒܪܝܘ ܡܢ ܓܘܫܡܐ ܘܓܘܫܡܢ̈ܝܬܐ ܐܬܓܘܝܘ ܕܝܢ<EOS>ܒܐܠܗܐ ܘܐܠܗܝ̈ܬܐ ܣܒܝܣܐܝܬ ܥܒ̈ܕܐ ܥܠܝܢ ܬܗܝܪ̈ܐ ܢܘܟܪ̈ܝܝ ܠܥܝܕܐ<EOS> ܢܦܐܫܐ ܠܡܐܡܪ ܠܐܠܝ̈ܨܐ<EOS>ܘܐܣܘ̈ܬܐ ܠܕܒܝܫ ܥܒܝܕܝܢ ܘܬܘܪܣܝܐ ܕܠܐ ܡܐܟܪ ܠܗܿܢܘܢ ܕܟܦܢܝܢ ܘܡܫܥܒܕܘܬ ܚܝ̈ܘܬܐ<EOS>ܕܒܥܪܝܪ̈ܝܢ ܘܙܓܝܪܘܬ ܪ̈ܣܝܣܐ ܘܡܓܝܚܢܘܬܗܘܢ ܘܣܘܓܐܐ ܕܠܗܠܝܢ ܕܡܝܢ<EOS>ܪ̈ܡܙܐ ܬܚܘܝ̈ܬܢܝܐ ܩܕܡܬ ܓܝܪ ܐܬܐܪܙܬ ܕܢܦܫܐ ܚܒܝܟܬ ܒܦܓܪܐ ܐܝܬܝܗܿ ܐܠܐ<EOS>ܩܝܡܬ ܠܝܬܗܿ<EOS> ܘܡܫܥܒܕܘ ܡܫܥܒܕܐ ܠܗܿ ܗܘܠܐ ܕܦܓܪܐ<EOS> ܘܝܕܥܬ ܬܘܒ ܕܡܬܬܥܒܕܘ ܡܢ ܚܘܫ̈ܒܐ ܗܘ<EOS>ܦܓܪܐ ܡܬܬܥܒܕ<EOS> ܥܕܡܐ ܠܗܿܝ ܕܠܗܿܘ ܕܥܠ ܐܣܬܐ ܣܓܝܐܬ ܪܘܡܐ ܘܒܨܝܪܬ ܦܬܝܐ ܡܗܠܟ ܗܘ ܚܘܫܒ<EOS>ܡܦܘܠܬܐ ܥܓܠ ܡܦܠ<EOS> ܗܘ ܗܟܘܬ ܘܡܬܪܢܝܢܘܬ ܚܡܘܨܘܬܐ ܩܗܝܐ ܡܥܒܕܐ ܕܫܢ̈ܐ<EOS> ܝܬܝܪܐܝܬ ܐܢ ܡܢ<EOS>ܚܙܝܐ ܡܫܪܐ ܗܘ ܪܢܝܐ<EOS> ܘܟܕ ܗܠܝܢ ܗܟܢܐ ܐܢܝܢ ܠܐ ܕܡܝܪܐ ܐܢ ܠܢܦܫܐ ܡܕܡ ܚܝܠܐ ܢܗܐ ܐܠܗܝܐ<EOS>ܕܒܝܕܗ ܗܘܠܐ ܕܥܠܡܐ ܠܗܿ ܬܫܬܥܒܕ ܐܝܟ ܕܐܦ ܗܘܠܐ ܕܟܠ ܦܓܪ ܠܢܦܫܗ ܕܝܠܢܝܬܐ<EOS> ܘܟܡܐ ܕܢܦܫܐ<EOS>ܡܢ ܚܝ̈ܠܐ ܓܘܫ̈ܡܢܝܐ ܕܦܓܪܐ ܓܦܐ ܡܩܠܐ<EOS> ܘܠܥܠܡ ܗܘ̈ܢܐ ܡܬܚܝܢܐ<EOS> ܗܢܐ ܟܠܗ ܡܬܡܨܝܐ ܠܡܫܥܒܕܘ<EOS>ܠܐܣܛܘ̈ܟܣܝ ܥܠܡܐ ܕܗܘܝܐ ܘܚܘܒܠܐ ܘܐܝܟ ܕܬܨܒܐ ܒܗܘܢ ܡܬܚܫܚܐ<EOS>ܦܣܘܩܐ ܐܝܬ ܕܝܢ ܐܡܬܝ ܕܓܘ̈ܫܡܐ ܡܕܡ ܕܛܒ ܝܩܝܪܝܢ ܢܙܝܥܘܢ ܗܠܝܢ ܕܐܦܠܐ<EOS>ܟܠܗܘܢ ܐܟܚܕܐ ܒܢ̈ܝ ܐܕܫܐ ܡܨܝܢ ܕܢܙܝܥܘܢܝܗܝ<EOS> ܘܗܕܐ ܠܘ ܫܝܥܐܝܬ<EOS> ܐܢ ܓܝܪ ܚܢܢ ܒܚܕܘܐ ܡܕܡ<EOS>ܢܗܘܐ ܕܥܢܝܢܢ ܥܒ̈ܕܐ ܡܕܡ ܣܥܪܝܢܢ<EOS> ܗܿܢܘܢ ܐܝܠܝܢ ܕܒܙܒܢ ܐܚܪܝܢ<EOS> ܐܦܠܐ ܥܠ ܒܨܪܐ ܙܥܘܪܐ<EOS>ܡܢܗܘܢ ܢܬܡܨܐ<EOS> ܡܢܐ ܬܗܐ ܣܒܪ ܒܢܦܫܐ ܐܝܕܐ ܕܒܪܘܙܐ ܪܘܚܢܝܐ ܡܬܛܒܬܢܐ ܘܒܢܘܗܪܐ ܕܒܪܘܝܗܿ<EOS>ܡܚܓܝܐ ܕܪܒܘ ܓܒܪ̈ܘܬܐ ܬܥܒܕ<EOS> ܐܝܟܢܐ ܠܐ<EOS> ܘܗܿܝ ܕܐܝܟ ܗܕܐ ܐܟܣܝܣ ܕܗܘ̈ܢܐ ܩܢܝܐ<EOS>ܦܣܘܩܐ ܘܐܝܬ ܐܡܬܝ ܬܘܒ ܕܙܒܢܐ ܕܛܒ ܢܓܝܪ ܡܢ ܬܘܪܣܝܐ ܢܚܡܣܢܘܢ<EOS> ܘܠܐ<EOS>ܘُܠܐ ܕܠܘܬ ܟܦܘܪܝܐ ܢܫܬܡܪ ܗܿܘ ܕܫܡܥ<EOS> ܐܢ ܓܝܪ ܗܿܘ ܕܟܪܝܗ ܟܕ ܒܦܫܪܐ ܕܟܘ̈ܡܘ ܒܝ̈ܫܐ<EOS>ܡܫܬܓܡ ܟܝܢܗ<EOS> ܗܘ̈ܠܐܣ ܗܢܝܢ ܟܝܢ̈ܝܬܐ ܕܒܗܝܢ ܗܘ ܩܘܝܡܗ ܡܬܚܣ̈ܟܢ ܡܢ ܦܘܫܫܐ<EOS> ܘܗܟܢܐ ܚܝܐ<EOS>ܢܘܓܪܐ ܒܠܥܕ ܬܘܪܣܝܐ<EOS> ܟܡܐ ܟܝܬ ܙܕܩ ܠܡܣܒܪܘ ܢܛܘܪܘܬܐ ܕܗܘ̈ܠܐܣ ܟܝܢ̈ܝܬܐ ܕܓܫܘܡ ܢܦܫܐ<EOS>ܩܕܝܫܬܐ ܟܕ ܒܥܠܡ ܩܘܕܫ̈ܐ ܚܠܕܐ<EOS> ܘܥܡ ܩܕܝ̈ܫܐ ܡܬܥܢܝܐ ܘܡܬܓܫܡܐ<EOS> ܘܒܠܚܡ ܡܠܐܟ̈ܐ ܡܫܬܪܝܐ<EOS>ܐܦ ܡܚܫܡܐ<EOS> ܘܗܟܢܐ ܒܫܓܡܗܿ ܐܦ ܚܝ̈ܠܐ ܡܬܪ̈ܣܝܢܐ ܕܦܓܪܐ ܡܫܬܓܡܝܢ ܘܒܛܠܝܢ ܡܢ<EOS>ܡܥܒܕܢܘ̈ܬܗܘܢ<EOS> ܘܙܥܪ ܦܘܫܫܐ<EOS> ܘܕܥܡܗܿ ܕܢܦܫܐ ܡܬܢܬܦܝܢ<EOS> ܐܦ ܚܝ̈ܠܐ ܕܫܪܟܐ ܟܪ ܕܡܬܢܬܦܐ<EOS>ܘܒܛܠܝܢ<EOS> ܣܗܕ ܟܠ ܐܝܢܐ ܕܒܪܚܡܬ ܨܒܘ ܡܕܡ ܒܠܥ<EOS> ܐܝܟܢܐ ܡܢ ܟܠ ܨܒ̈ܘܢ ܕܫܪܟܐ ܡܗܡܐ<EOS> ܘܗܿܘ<EOS>ܕܚܣܝܢܐܝܬ ܩܢܛ ܠܟܠܗܘܢ ܡܬܕܪ̈ܟܢܘܗܝ ܢܫܐ ܘܒܗܿܘ ܡܬܩܢܛܢܐ ܠܚܘܕ ܗܪܓ<EOS>ܦܣܘܩܐ ܘܟܕ ܐܫܬܪܪܬ ܡܥܒܕܢ̈ܘܬ ܢܦܫ̈ܬܐ ܩܕܝ̈ܫܬܐ ܒܗܘܠܐ ܕܥܠܡܐ ܕܗܘܝܐ<EOS>ܘܚܘܒܠܐ ܡܢܗܝܢ ܕܡܥܒܕܢ̈ܘܬܐ ܐܫܬܘܕܥ<EOS> ܐܦ ܠܡܬܡܛܥܝܢܘܬ ܥܝܢܐ ܒܝܫܬܐ ܗܿܝ ܕܡܥܕܐ ܕܬܬܐܡܪ<EOS>ܘܐܝܬܝܗܿ ܙܢܐ ܡܕܡ ܡܬܕܡܪܢܐ ܕܢܦܫܐ ܗܿܘ ܐܝܢܐ ܕܚܘܒܠܐ ܡܥܒܕ ܒܗܿܘ ܕܒܗ ܡܬܕܡܪܐ<EOS> ܘܗܘ ܙܢܐ<EOS>ܕܐܝܟ ܗܢܐ ܕܝܠܢܐܝܬ ܠܡܕܡ ܡܢ ܢܦܫ̈ܬܐ ܡܠܝ̈ܠܬܐ ܡܫܬܟܚ ܐܝܟ ܕܝܠܝܬܐ<EOS> ܒܗܿ ܒܕܡܘܬܐ ܐܦ<EOS>ܚܪܫܘܬܐ ܡܢ ܕܝܠܝ̈ܬܐ ܕܢܦܫܐ ܡܕܡ ܒܝ̈ܫܬܐ ܕܚܘ̈ܒܠܐ ܒܠܚܘܕ ܡܟ̈ܢܢ ܠܡܥܒܕܘ ܒܡܨܥܝܘܬܐ<EOS>ܕܚܘ̈ܫܒܐ<EOS> ܡܣܬܥܪ̈ܢ ܕܝܢ ܬܘܒ ܬܕܡܪ̈ܬܐ<EOS> ܐܦ ܒܝܕ ܕܝܠܝ̈ܬܐ ܕܓܘܫ̈ܡܐ ܡܕܡ ܐܝܟ ܢܬܝܦܘܬ<EOS>ܡܓܢܛܝܣ ܠܦܪܙܠܐ<EOS> ܗܘ ܗܟܘܬ ܘܛܠܝܣ̈ܡܛܐ ܕܡܣܬܥܪ̈ܢ ܒܝܕ ܐܚܝܢܘܬܐ ܕܡܫܬܟܚܐ ܒܝܬ ܡܘܙًܓܐ ܡܕܡ<EOS>ܐܪ̈ܥܢܝܐ ܕܕܝܠܢܐܝܢ ܒܣܝ̈ܡܐܡܕܡ ܘܐܣܟܝ̈ܡܐ<EOS> ܐܘ ܚܝ̈ܠܐ ܡܕܡ ܢܦܫ̈ܢܝܐ ܕܐܚܝܢܘܬܐ ܡܫܬܟܚܐ<EOS>ܒܝܢܬܗܘܢ ܘܒܝܢܬ ܚܝ̈ܠܐ ܫܡܝ̈ܢܐ<EOS> ܘܠܗܿܠܝܢ ܩܪܝܒܝܢ ܐܦ ܥܛܪ̈ܐ ܡܕܡ ܡܚܝ̈ܠܝ ܢܦܫܐ<EOS>ܘܡܗܢܝ̈ܢܝܗܿ<EOS>ܦܣܘܩܐ ܟܠ ܓܝܪ ܕܠܡܢܬܐܡܕܡ ܒܨܝܪܬܐ ܡܢ ܗܠܝܢ ܡܛܐ ܠܐ ܕܡܝܪܐ ܐܢ ܣܓܝܐܬ<EOS>ܠܟܘܠܐ ܢܬܡܛܐ ܟܕ ܡܬܕܪܓ<EOS> ܒܗܿ ܒܕܡܘܬܐ ܐܦ ܐܢ̱ܬ ܕܥܡܗ ܡܠܬܐ ܟܕ ܒܨܪܐ ܡܢ ܕܐܝܟ ܗܠܝܢ<EOS>ܒܡܥܒܕܢܘܬܐ ܬܚܙܐ<EOS> ܠܘ ܥܛ̈ܠܬ ܠܫܟܚܬܐ ܢܣܬܒܪ̈ܢ ܠܟ ܣܘܓܐܐ ܕܬܗܝܪ̈ܬܐ ܕܐܝܟ ܗܿܘ ܘܕܪ̈ܡܢ ܡܢ<EOS>ܗܿܘ<EOS>ܢܘܗܪܐ ܥܠ ܡܩܕܡܘܬ ܒܘܕܩ̈ܐ<EOS>ܡܢ ܠܥܠ ܓܝܪ ܩܪܝܚܐܝܬ ܐܬܢܗܪ ܕܠܡܘܙًܠܬܐ ܢܦܫ̈ܬܐ ܐܝܬ ܡܠܝ̈ܠܬܐ ܕܨܒܝ̈ܢܐ<EOS>ܩܢܝ̈ܢ ܡܢ̈ܬܝܐ ܐܝܟ ܕܐܦ ܠܢܦܫ̈ܬܢ ܕܝܠܢ<EOS> ܐܝܬ ܠܗܝܢ ܕܝܢ ܬܘܒ ܘܬܐܘܪܝܐ ܟܠܢܝܬܐ ܡܢ<EOS>ܪ̈ܫܝܗܝܢ ܕܐܝܬܝܗܘܢ ܗܘ̈ܢܐ ܠܗܝܢ ܗܘܝܐ<EOS> ܒܗܿ ܒܕܡܘܬܐ ܙܘ̈ܥܐ ܡܢ̈ܬܝܐ<EOS> ܘܠܗܘ̈ܝܐ ܟܠܗܘܢ<EOS>ܩܢܘ̈ܢܐ ܐܝܬ ܝܕܝ̈ܥܐ ܘܢܛܝܪ̈ܐ<EOS> ܘܠܘ ܫܝܥܐܝܬ ܡܬܟܝܢܝܢ<EOS> ܘܡܩܕܡܘܬ ܒܘܕܩܐ ܥܠ ܡܕܪܟܢܐ<EOS>ܕܡܢ̈ܬܝܐ ܡܫܘܕܥܐ<EOS> ܘܗܝ ܢܦܫܐ ܐܢܫܝܬܐ ܠܘ ܒܟܝܢܐ ܡܕܪܟܢܝܬܗܘܢ ܗܝ<EOS> ܘܐܠܐ ܠܐ ܣܟ ܦܕܬ ܡܢ<EOS>ܝܕܥܬܐ ܕܗܿܢܘܢ ܕܡܬܚܕܬܝܢ<EOS> ܫܪܝܟܐ ܡܕܝܢ ܕܒܡܨܥܝܘܬ ܚܝܠܐ ܡܕܡ ܫܡܝܢܐ ܡܕܪܟܐ ܠܗܘܢ ܗܝ<EOS>ܢܦܫܐ<EOS> ܗܿܘ ܐܝܢܐ ܕܠܘ ܠܐ ܡܬܗܓܓ ܣܘܥܪ̈ܢܐ ܡܢًܬܝܐ ܕܡܢ ܗܘ̈ܢܐ ܡܒܪ̈ܝܐ ܕܠܘܬܗܘܢ ܡܣܝܟܝܢ<EOS>ܩܢܘ̈ܢܐ ܟܠܢ̈ܝܐ ܕܟܠ ܝܕܝܥܐ ܝܙܦ ܝܕܥܬܗܘܢ<EOS> ܘܗܘ ܗܿܢ ܚܝܠܐ ܢܦܫܐ ܗܘ ܡܘܙܠܬܢܝܬܐ ܕܟܕ<EOS>ܡܬܗܓܓܐ ܡܬܡܛܝܢܘܬܐ ܕܠܘܬ ܟܠ ܢܘܩܕܬܐ ܡܩܕܡܐ ܡܕܪܟܐ ܗܿܘ ܡܐ ܕܠܗܿ ܠܡܬܡܛܝܢܘܬܐ ܢܩܦ<EOS> ܘܗܝ<EOS>ܡܕܪܟܢܘܬܐ ܕܐܝܟ ܗܕܐ ܛܘܦܣܐ ܩܢܝܐ ܕܦܪܘܛܣܝܣ ܗܘܦܬܛܝܩܝܬܐ ܣܒܝܣܬܐ ܕܐܡܪܐ ܕܟܠ ܡܐ ܕܗܢܐ<EOS>ܗܟܢܐ ܗܘ<EOS> ܗܿܘ ܕܐܝܟ ܗܿܘ ܗܘ ܡܢ ܐܢܢܩܝ<EOS> ܘܡܕܪܟܢܐ ܩܐܡ ܠܝܬܗ ܗ̄ ܢܦܫܐ ܐܢܫܝܬܐ<EOS> ܐܠܘ ܠܐ<EOS>ܡܚܦܝܘܬܗ ܒܥܪܦܠܐ ܗܘܠܢܝܐ ܕܠܐ ܟܠܘ ܡܬܬܨܝܪ̈ܢ ܗܘ̈ܝ ܒܗ ܨܘܪ̈ܬܐ ܗܿܢܝܢ ܕܒܢܦܫ̈ܬܐ<EOS>ܫܡܝܢ̈ܝܬܐ<EOS> ܒܕܓܘܢ ܟܡܐ ܕܗܝ ܥܒܝܘܬܐ ܗܿܝ ܡܢ ܐܦܘ̈ܗܝ ܡܬܦܪܣܥܐ<EOS> ܘܥܪܦܠܐ ܗܿܝ ܡܣܬܝܚ<EOS>ܘܫܘܠܛܢ ܗܘܠܐ ܒܛܠ<EOS> ܗܢܐ ܟܠܗ ܡܬܓ̈ܐܝܢ ܟܣܝ̈ܬܐ ܠܡܕܪܟܢܐ ܗܿܘ ܐܝܟ ܕܐܦ ܠܢܦܫܐ<EOS> ܕܟܠܚܕ ܡܢܢ<EOS>ܒܙܒܢ ܫܢܬܐ ܕܐܝܬܝܗܿ ܩܦܝܣܘܬܐ ܕܪ̈ܘܚܐ ܡܪ̈ܟܒܬ ܚܝ̈ܠܐ ܡܢ ܠܒܪ ܠܓܘ ܦܓܪܐ<EOS> ܘܠܢܦܫ̈ܬܐ<EOS>ܕܢܒܝ̈ܐ ܐܘ ܕܓܡܝܪ̈ܐ ܒܟܠܙܒܢ<EOS>ܦܣܘܩܐ ܕܓܫܐ ܓܝܪ ܓܘܢܝܐ ܐܝܬܘܗܝ ܗܿܘ ܕܒܗ ܟܕ ܡܬܪܫܡ ܡܕܡ ܐܝܟ ܗܿܘ<EOS>ܕܒܡܥܒܕܢܘܬܐ ܗܘ ܫܟܝܚ ܡܬܪܓܫ<EOS> ܡܢ ܠܒܪ ܬܗܘܐ ܕܐܝܬܝܗܿ ܡܬܪܫܡܢܘܬܐ ܗܿܝ<EOS> ܐܘ ܡܢ ܥܠܬܐ ܕܡܢ<EOS>ܠܓܘ ܐܟܡܐ ܕܠܡܪ̈ܬܢܐ ܕܣܘܓܐܐ ܚܙܝܢ ܚܙܘ̈ܢܐ<EOS> ܟܕ ܡܬܚܙܝܢܐ ܡܢ ܠܒܪ ܘܠܐ ܣܟ ܐܝܬ<EOS> ܠܐ<EOS>ܠܪܚܝܩܐ ܡܕܝܢ ܐܦ ܒܡܬܕܪ̈ܟܢܘܗܝ ܕܚܝܠܐ ܡܬܗܓܓܢܐ<EOS> ܘܕܘܗܡ ܗܘ ܪܓܫܐ ܓܘܢܝܐ ܢܬܪܫܡ<EOS>ܘܡܬܪ̈ܓܫܢܐ ܒܡܥܒܕܢܘܬܐ ܢܫܬܟܚܘܢ ܡܬܕܪ̈ܟܢܐ ܗܠܝܢ<EOS>ܦܘܫܟܐ ܘܫܪܝܐ ܠܐ ܡܬܐܡܪܐ ܕܠܡܘܢ ܡܕܝܢ ܠܘ ܒܐܡܝܢܘ ܡܬܪ̈ܓܫܢܐ ܠܢ ܗܿܘܝܢ<EOS>ܒܡܥܒܕܢܘܬܐ ܗܓ̈ܓܐ ܕܐܝܟ ܗܠܝܢ<EOS> ܟܕ ܛܒ ܚܝܠܐ ܡܬܗܓܓܢܐ ܠܐ ܣܟ ܒܛܠ ܡܢ ܕܠܡܬܡܚܫܠܘ<EOS>ܒܡܬܗܓܓ̈ܢܘܗܝ<EOS> ܒܗܿܝ ܕܐܡܪܝܢܢ ܕܙܒܢ̈ܝܢ ܣܓܝ̈ܐܢ ܐܡܝܪܐ ܠܢ ܕܚܝ̈ܠܐ ܦܓܪ̈ܢܝܐ ܢܬܘ̈ܦܐ ܐܢܘܢ<EOS>ܕܚܕ̈ܕܐ<EOS> ܘܡܬܢًܬܦܢܐ ܡܢ ܚܕ̈ܕܐ<EOS> ܒܕܓܘܢ ܟܡܐ ܕܠܓܢܣܐ ܡܕܡ ܡܬܢܬܦܐ ܢܦܫܐ<EOS> ܥܡܗܿ ܐܦ ܚܝ̈ܠܐ<EOS>ܐܚܪ̈ܢܐ ܡܬܢܬܦܝܢ<EOS> ܘܡܢ ܡܕܪ̈ܟܢܘܬܗܘܢ ܒܛܠܝܢ ܐܝܟ ܗܿܘ ܕܠܐܘܪܥ ܚܒܝܒܐ ܕܡܢ ܢܘܓܪܐ ܠܗ<EOS>ܚܣܝܢܐܝܬ ܡܣܬܟܐ ܗܘܐ ܢܦܝܩ<EOS> ܠܡܐ ܡܪܓ ܪܐܓ ܠܡܠܥܣ ܐܘ ܠܡܬܢܩܡܘ ܐܘ ܬܐܘܪ̈ܝܣܐ ܠܡܥܒܕ ܐܢ ܡܢ<EOS>ܣܦܝܪ̈ܐ ܗܘ<EOS> ܠܐ ܐܢܫ ܣܥܐ ܠܡܐܡܪ<EOS> ܒܗܿ ܒܕܡܘܬܐ ܡܕܝܢ ܡܬܟܠܝܘ ܡܬܟܠܐ ܪܓܫܐ ܓܘܢܝܐ ܡܢ<EOS>ܕܠܡܬܪܫܡܘ ܐܡܝܢܐܝܬ ܒܡܬܪ̈ܓܫܢܐ ܕܠܘ ܡܢ ܠܒܪ ܫܟܝܚܝܢ ܡܢ ܥ̈ܠܬܐ ܬܪܬܝܢ<EOS> ܗܘܢܢܝܬܐ ܐܡܪ ܐܢܐ<EOS>ܐܘ ܘܗܡܝܬܐ<EOS> ܕܡܒܛܠܐ ܠܚܝܠܐ ܡܬܗܓܓܢܐ ܡܢ ܙܘ̈ܥܘܗܝ ܣܒܝ̈ܣܐ<EOS> ܐܘ ܪܓܫܬܝܬܐ ܕܡܢ ܠܒܪ<EOS> ܕܫܓܡܐ<EOS>ܟܐܡܬ ܘܡܥܠܝܐ ܠܠܘܚ ܪܓܫܬܐ ܓܘܢܝܐ ܐܝܟܢܐ ܕܠܐ ܢܣܦܩ ܠܡܬܪܫܡܘ ܒܗܓ̈ܓܐ ܕܡܢ ܠܓܘ<EOS> ܒܕܓܘܢ ܟܕ<EOS>ܚܕܐ ܡܢ ܬܪ̈ܬܝܗܝܢ ܗܿܠܝܢ ܟܠܘܝ̈ܬܐ ܡܘܚܠܐ ܡܫܬܠܛܘ ܡܫܬܠܛ ܚܝܠܐ ܡܬܗܓܓܢܐ ܥܠܘܗܝ ܕܠܘܚ<EOS>ܪܓܫܐ ܓܘܢܝܐ ܐܘܟܝܬ ܦܢܛܣܝܐ ܘܣܦܐ ܒܣܦܐ ܡܢ ܡܬܕܪ̈ܟܢܘܗܝ ܗܓ̈ܓܝܐ ܠܗ ܡܠܐ<EOS> ܗܿܝ ܡܢ<EOS>ܗܘܢܢܝܬܐ ܐܘ ܘܗܡܝܬܐ<EOS> ܐܟܡܐ ܕܒܙܒܢ ܟܘܪܗܢܐ ܟܕ ܢܦܫܐ ܠܦܢܝܬ ܚܫܐ ܡܨܛܠܝܐ<EOS> ܘܡܢ ܬܐܘܪ̈ܝܐܣ<EOS>ܡܒܛܠܢ̈ܝܬܐ ܘܢܬܘ̈ܦܬܐ ܕܡܬܗܓܓܢܐ ܒܛܠܐ<EOS> ܗܿܝ ܕܝܢ ܪܓܫܢܝܬܐ<EOS> ܐܟܡܐ ܕܒܙܒܢ ܫܢܬܐ ܟܕ ܪ̈ܓܫܐ<EOS>ܒܪ̈ܝܐ ܡܠܘܝ̈ܘܗܝ ܕܪܓܫܐ ܓܘܢܝܐ ܒܛܠܝܢ<EOS> ܘܗܟܢܐ ܒܬܪ̈ܝܗܘܢ ܙܢ̈ܝܐ<EOS> ܚܙܘ̈ܢܐ ܐܦ ܚܠܡ̈ܐ<EOS>ܡܬܚܙܝܢ ܟܕ ܡܬܗܓܓܐ ܘܪܓܫܐ ܓܘܢܝܐ ܡܢ ܟܠܘ̈ܝܐ ܬܪ̈ܝܢܝ ܙܢ̈ܝܐ ܕܐܬܐܡܪܘ ܡܡܕܝܢ ܒܥܕ̈ܢܐ<EOS>ܡܕܡ<EOS> ܘܠܘ ܒܐܡܝܢܘ<EOS>ܦܣܘܩܐ ܢܦܫܐ ܓܝܪ ܚܠܝܨܬ ܒܟܠ ܘܓܡܝܪܬܐ ܐܦ ܥܡܗܿ ܕܐܣܪܐ ܦܓܪܢܝܐ ܡܬܡܨܝܐ<EOS>ܠܡܬܥܢܝܘ ܥܡ ܗܿܢܘܢ ܕܠܥܠ ܡܢ ܥܠܡܐ<EOS> ܟܕ ܠܐ ܡܬܢܬܥܐ ܓܦܝ̈ܗܿ ܡܢ ܥܪܡܐ ܗܘܠܢܝܐ ܐܝܟ ܕܐܦ<EOS>ܣܘܓܐܐ ܕܐܢܫ̈ܝܢ ܚܙܝܢܢ ܕܒܚܕ ܘܗܘ ܟܕ ܗܘ ܙܒܢܐ ܐܦ ܩܪܝܢ ܐܦ ܟܬܒܝܢ ܐܦ ܨܝܬܝܢ ܗܿܘ ܡܐ<EOS>ܕܡܬܐܡܪ ܘܦܘܢ̈ܝܐ ܡܣܪܚܝܢ<EOS>ܦܣܘܩܐ ܢܦܫܐ ܓܝܪ ܕܕܠܝܠܐܝܬ ܠܗܘ̈ܢܐ ܡܬܛܝܒܐ ܠܡܬܚܝܕܘ<EOS> ܐܘ ܒܝܕ ܚܝܠܗܿ<EOS>ܟܝܢܝܐ ܐܟܡܐ ܕܠܢܒ̈ܝܐ<EOS> ܐܘ ܒܝܕ ܕܘܪܫܐ ܘܥܡܠܐ ܐܟܡܐ ܕܠܓܡܝܪ̈ܐ<EOS> ܐܘ ܒܝܕ ܢܫܝܫܘܬܐ ܕܥ̈ܠܠܬܐ<EOS>ܟܠܘ̈ܝܬܐ ܐܟܡܐ ܕܒܙܒܢ ܫܢܬܐ ܠܣܓܝ̈ܐܐ ܐܘ ܒܙܒܢ ܥܝܪܘܬܐ ܠܡܪ̈ܬܢܐ ܘܠܗܿܢܘܢ ܕܢܦܠܝܢ<EOS> ܘܗܢܘܢ<EOS>ܕܡܨܛܢܥܝܢ ܠܡܬܘܗܘ ܪ̈ܓܫܝܗܘܢ<EOS> ܘܠܡܠܚܐ ܟܠ ܨܘܪܬܐ ܓܘܫܡܢܝܬܐ ܡܢ ܗܓܓ̈ܝܗܘܢ<EOS> ܘܗܟܢܐ ܡܬܛܝܒܐ<EOS>ܢܦܫܐ ܡܠܝܠܬܐ ܠܡܬܬܚܝܕܘ ܠܥܠܡ ܗܘ̈ܢܐ ܟܕ ܡܢ ܪ̈ܓܫܐ ܡܡܕܐ<EOS> ܘܒܣܘ̈ܟܠܐ ܕܗܘ̈ܝܐ ܕܗܘ̈ܝ<EOS>ܘܗܘ̈ܝܢ ܘܐܝܬܝܗܘܢ ܡܬܬܨܝܪܐ<EOS> ܕܠܗܘܢ ܠܣܘ̈ܟܠܐ ܗܿܠܝܢ ܟܕ ܡܓܫܡ ܚܝܠܐ ܡܬܗܓܓܢܐ ܘܠܠܘܚ ܪܓܫܐ<EOS>ܓܘܢܝܐ ܐܘܟܝܬ ܦܢܛܣܝܐ ܡܥܒܪܐ ܠܗܘܢ ܡܬܪ̈ܓܫܢܐ ܗܿܘܝܢ ܡܬܝܕ̈ܥܢܐ ܕܐܝܟ ܗܠܝܢ<EOS> ܐܟܡܐ<EOS>ܕܐܢܫ̈ܝܢ ܟܘܡܪ̈ܐ ܡܨܛܢܥܝܢ ܠܡܕܪܟܘ ܥܬܝ̈ܕܬܐ ܘܠܡܬܢܐ ܥܬܝ̈ܩܬܐ ܕܥܒܪ̈ܝ<EOS> ܘܚܕ̈ܬܬܐ ܕܗܐ<EOS>ܗܘܝܢ ܒܐܬܪ̈ܘܬܐ ܪ̈ܚܝܩܐ ܒܝܕ ܙܘ̈ܥܐ ܣܒܝ̈ܣܐ ܕܦܓܪ̈ܐ<EOS> ܘܟܪ̈ܘܟܝܐ ܪ̈ܗܝܒܐ ܕܪ̈ܫܝܗܘܢ<EOS> ܘܡܢܗ<EOS>ܗܝ ܕܗܢ ܙܢܐ ܐܦ ܗܿܝ ܕܡܢ ܐܢܫ̈ܝܢ ܩܨܘ̈ܡܐ ܡܣܬܥܪܐ ܒܫܪ̈ܒܐ<EOS> ܘܢܫܘܢܝ̈ܬܐ ܟܐܡܬ ܒܡܚ̈ܝܠܝ<EOS>ܚܝ̈ܠܐ ܓܘ̈ܝܐ ܕܫܓܡܝܢ ܐܦ ܠܪ̈ܓܫܝܗܘܢ ܒܪ̈ܝܐ ܘܡܬܬܘܗܝܢ ܒܝܕ ܚܘܪܐ ܕܒܡܬܚܙܝ̈ܢܐ ܐܘܟ̈ܡܐ<EOS>ܕܡܙܠܓܝܢ<EOS> ܘܠܚܙܝܐ ܡܢܣܣܝܢ<EOS> ܘܒܓܘܫ̈ܡܐ ܚܕܪ̈ܝ ܪܗܝܒܐܝܬ ܕܠܗܿܘ ܕܡܐܨܕ ܥܓܠ ܡܦܠܝܢ<EOS> ܘܟܠܗܘܢ<EOS>ܦܘܪ̈ܣܐ ܕܐܝܟ ܗܠܝܢ ܠܘ ܣܓܝ ܫܦܪܝܢ ܠܡܪ̈ܝ ܚܟܡܐ ܣܛܪ ܡܢ ܗܿܘ ܕܓܡܝܪ̈ܐ<EOS>ܦܣܘܩܐ ܚܝܠܐ ܡܬܗܓܓܢܐ ܐܝܟ ܕܣܓܝܐܝܬ ܐܬܐܡܪܬ ܛܘܦܣ̈ܐ ܗܘ ܨܐܪ ܕܕܡܘ̈ܬܐ<EOS>ܡܬܕܪ̈ܟܢܝܬܐ<EOS> ܘܗܿܢܝܢ ܡܘܙܓ̈ܝܬܐ ܘܕܠܝܠܐܝܬ ܡܢ ܟܠ ܛܘܦܣܐ ܠܗܿܘ ܡܐ ܕܠܗ ܡܫܘܬܦ ܒܣܘܥܪܢܐ<EOS>ܐܘ ܒܫܡܐ ܐܘ ܠܗܿܘ ܡܐ ܕܠܗ ܣܩܘܒܠܝ ܡܫܢܐ<EOS> ܝܕܥܬܐ ܡܕܡ ܢܛܚܝܬ ܡܢ ܥܠܡ ܩܘܕ̈ܫܐ ܕܗܘ̈ܢܐ ܐܦ<EOS>ܒܫܢܬܐ ܐܦ ܒܥܝܪܘܬܐ<EOS> ܒܙܒܢ ܡܢ ܐܝܟ ܒܪܩܐ ܕܢܚܐ ܘܒܛܠܐ ܥܡ ܗܢܝܐܘܬܐ ܥܒܪܬ ܠܡܠܬܐ<EOS> ܐܟܡܐ<EOS>ܕܠܓܡܝܪ̈ܐ ܘܠܣܗ̈ܕܐ ܕܚܠܦܝܗܿ ܥܠ ܫܢ̈ܕܐ ܡܩܠܝܢ<EOS> ܐܘ ܒܠܥܕ ܗܢܝܐܘܬܐ ܐܟܡܐ ܕܠܣܓܝ̈ܐܐ<EOS>ܒܚ̈ܠܡܐ ܗܿܢܘܢ ܫܪܝܪ̈ܐ<EOS> ܘܗܘ ܒܪܩܐ ܫܡܝܢܐ ܕܐܝܟ ܗܿܘ<EOS> ܐܢ ܠܐ ܡܫܬܠܛ ܥܠܘܗܝ ܚܝܠܐ ܡܬܗܓܓܢܐ<EOS>ܠܡܓܫܡܘܬܗ ܠܐ ܣܟ ܡܬܡܨܐ ܗܿܘ ܕܚܙܐ ܠܡܒܕܩܘܬܗ<EOS> ܒܕܓܘܢ ܦܬܓܡܐ ܗܿܘ ܕܥܝܢܐ ܠܐ ܚܙܬ ܘܐܕܢܐ<EOS>ܠܐ ܫܡܥܬ ܬܢܐ<EOS> ܐܢܕܝܢ ܡܓܫܡܘ ܡܓܫܡ ܠܗ<EOS> ܘܠܘܚ ܦܢܛܣܝܐ ܒܗ ܡܬܬܨܝܪ<EOS> ܗܝܕܝܟ ܨܘܪܬܐ ܓܐܝܬܐ<EOS>ܦܐܝܬ ܒܟܠ ܠܗܘܢ ܡܬܚܙܝܐ<EOS> ܘܥܠ ܥܬܝ̈ܕܬܐ ܠܗܘܢ ܡܒܕܩܐ<EOS> ܐܘ ܗܢܝܢ ܥܬܝ̈ܕܬܐ ܒܗ ܡܬܪ̈ܫܡܢ<EOS> ܐܘ<EOS>ܐܬܘ̈ܬܐ ܡܒܕܩܢܝ̈ܬܗܝܢ ܒܗ ܡܬܟ̈ܬܒܢ ܐܝܟ ܗܿܝ ܕܡܢܐ ܡܢܐ ܬܩܠ ܘܦܪܣܝܢ<EOS> ܐܘ ܩܠܐ ܐܝܟ ܗܿܘ<EOS>ܕܒܡܕܒܪܐ ܩܪܐ ܫܡܥܝܢ<EOS> ܘܗܿܢܝܢ ܥܬܝ̈ܕܬܐ ܐܢ ܐܝܟ ܕܐܝܬܝܗܝܢ ܦܝ̈ܫܢ<EOS> ܗܘ ܚܙܘܐ ܐܘ ܚܠܡܐ ܠܐ<EOS>ܣܢܝ̈ܩܝ ܥܠ ܦܘܫ̈ܩܐ ܗܿܘܝܢ<EOS> ܐܢܕܝܢ ܒܛ̈ܠܢ ܘܛܘܦܣ̈ܝܗܝܢ ܦܝܫܝܢ ܥܠ ܦܘܫ̈ܩܐ ܡܣܬܢܩܝܢ<EOS> ܘܡܢ<EOS>ܗܿܠܝܢ ܢܗܝܪܐܝܬ ܐܬܚܘܝ ܕܠܘ ܟܠ ܡܬܚܙܝܢܐ ܐܘ ܡܫܬܡܥܢܐ ܐܘ ܡܕܡ ܐܚܪܝܢ ܡܬܪܓܫܢܐ ܡܢ ܠܒܪ<EOS>ܙܕܩ ܕܢܗܘܐ ܫܟܝܚ<EOS> ܘܟܠܗܘܢ ܕܝܘ̈ܐ ܘܫܪܟܐ ܕܕܡܘ̈ܬܐ ܙܝܥ̈ܬܐ ܘܩ̈ܠܐ ܕܚܝ̈ܠܐ ܥܒܕ̈ܐ ܐܢܘܢ<EOS>ܕܚܝܠܐ ܡܬܗܓܓܢܐ ܕܒܠܘܚ ܪܓܫܐ ܓܘܢܝܐ ܥܒܪܝܢ ܘܡܦܢ̈ܛܣܐ ܗܿܘܝܢ<EOS> ܘܣܟܢܐܝܬ ܠܡܐܡܪ ܟܡܐ<EOS>ܕܪ̈ܓܫܐ ܒܪ̈ܝܐ ܡܘܚܠܝܢ ܣܘܓܐܐ ܕܕܡܘ̈ܬܐ ܬܗܝܪ̈ܬܐ ܐܝܬ ܠܡܬܪܓܫܘ<EOS> ܡܥܕܪܐ ܕܝܢ ܝܬܝܪܐܝܬ ܠܘܬ<EOS>ܗܘܝܗܝܢ<EOS> ܩܦܝܠܘܬܗܿ ܕܥܢܢܐ ܗܘܠܢܝܬܐ ܕܦܓܪܐ<EOS> ܘܣܟܪ ܟܘ̈ܘܗܝ<EOS> ܘܗܿܢܘ ܐܪܙܐ ܕܡܬܥܠܝܢܘܬ ܗܘܢܐ<EOS>ܗܿܘ ܕܟܬܒ̈ܝ ܩܘܕܫܐ ܣܒܝܣܐܝܬ ܛܘܦܣ̈ܘܗܝ ܨܝܪܝܢ<EOS> ܘܠܗ ܝܕܘ̈ܥܬܢܐ ܡܪ̈ܢܝܐ ܡܬܪܓܪܓܝܢ<EOS>ܢܘܗܪ̈ܐ ܡܚܬܡ̈ܢܐ ܘܙܘܗܪ̈ܐ ܡܘܬܪ̈ܢܐ<EOS>ܠܒܢ̈ܝܐ ܓܝܪ ܕܕܪ̈ܝܟ ܘܡܫܘ̈ܬܦܐ ܕܟܝܢܟ ܐܢ ܬܗܘܐ ܕܥܒܪܬ ܒܦܩܥܬ ܣܘܦܝܐ ܠܐ<EOS>ܬܢܘܡ<EOS> ܐܘ ܬܣܬܡܟ ܥܠ ܥܪܣܐ ܕܪ̈ܓܝܓܬܟ ܒܓܘ ܚܪܒܬܟ ܛܡܐܬܐ ܘܬܐܡܪ ܕܟܕܘ ܠܝ ܕܐܬܓܡܪܬ<EOS>ܒܝܕ̈ܥܬܐ ܡܪ̈ܢܝܬܐ<EOS> ܐܬܬܥܝܪ ܕܘܝܐ ܘܕܚܘܩ ܡܢ ܬܚܘ̈ܡܝܟ ܒܥܠܕܒ̈ܒܝ ܐܠܗܐ<EOS> ܘܠܣܢܐܘ̈ܗܝ ܣܢܝ<EOS>ܠܐ ܓܝܪ ܐܬܒܪܝܬ ܠܡܬܦܪܦܥܘ ܥܡ ܗܿܢܘܢ ܕܡܢ ܐܢܫܘܬܟ ܠܟ ܡܦܠܝܢ<EOS> ܘܥܡ ܢܨܒ̈ܬܐ ܘܒܥܝܪܐ ܠܟ<EOS>ܡܫܘܝܢ<EOS> ܐܬܒܝܢ ܡܟܝܠ ܒܐܝܩܪܟ ܕܠܐ ܠܗܘܢ ܬܫܬܠܡ ܘܬܬܕܡܐ<EOS>ܦܣܘܩܐ ܗܿܘ ܕܩܪܐ ܒܡܕܒܪܟ ܫܗܝܐ ܘܐܢܬ ܚܪܫ ܢܘܕ ܡܢ ܫܢܬܟ ܘܦܐܪ̈ܐ ܥܒܕ<EOS>ܕܫܘܝܢ<EOS> ܘܟܕ ܫܪܝܬ ܕܬܙܪܘܥ ܣܒܪ<EOS> ܘܟܕ ܡܪܒܐ ܐܢܬ ܣܝܒܪ<EOS> ܘܟܕ ܬܩܛܘܦ ܐܘܕܐ<EOS>ܦܣܘܩܐ ܚܠܠ ܐܣܛ̈ܠܝܟ<EOS> ܘܡܢ ܗܿܢܘܢ ܕܫܘܝܢ ܠܚܠܘܠܐ ܛܝܒ ܝܬܟ<EOS> ܘܟܕ ܠܬܪܥ<EOS>ܬܪ̈ܥܝܢ ܩܪܒ ܐܢܬ ܩܥܝ ܟܕ ܐܡܪ ܐܢܬ ܝܗܒ ܚ̈ܝܐ ܕܟܠ ܢܫܡܐ<EOS> ܕَܠܐ ܨܠܡܟ ܫܡܠܐ ܫܘܘܕܝܟ<EOS> ܠܐ<EOS>ܬܗܦܟ ܐܦܝ̈ܟ ܡܢ ܓܒܝܠܬܟ ܕܐܗܦܟ ܐܦܘ̈ܗܝ ܡܢ ܗܘܠܐ<EOS> ܐܠܐ ܪܚܡ ܘܥܕܪ ܘܚܝܠ ܘܦܪܘܩ<EOS>ܦܣܘܩܐ ܥܡܐ ܓܝܪ ܐܝܢܐ ܕܡܢ ܥܡܡ̈ܐ ܒܢ̈ܝ ܐܕܫܗ ܐܣܛܝ<EOS> ܘܒܐܦ̈ܝ ܝܬܗ ܬܪ̈ܥܐ<EOS>ܐܚܕ ܕܪ̈ܓܫܐ ܘܠܟܠܗܘܢ ܨܒܝ̈ܢܐ ܚܫ̈ܢܝܐ ܡܘܒܕܢ̈ܘܗܝ ܡܢܗ ܕܚܐ<EOS> ܘܠܢܫ̈ܒܘܗܝ ܕܕܠܩܘܒܠܐ<EOS>ܒܥܘܗܕܢ ܡܪܗ ܦܣܩ ܕܠܐ ܟܠܘ ܒܥܠܡ ܩܘܕ̈ܫܐ ܡܣܬܒܣ<EOS> ܐܘ ܐܝܟ ܗܿܘ ܕܠܥܠ ܗܘ ܡܢ ܙܒܢ̈ܐ<EOS>ܘܦܢ̈ܝܬܐ ܘܣܝ̈ܡܐ ܗܿܘܐ<EOS> ܗܿܝܕܝܢ ܩܕܡܐܝܬ ܡܬܬܒܪܩ ܐܝܛܐ ܡܬܬܙܠܩ ܐܝܛܐ ܡܬܛܠܩ<EOS> ܗ̄ ܡܡܬ ܡܐܬ<EOS>ܠܗܘܠܐ ܘܒܟܠ ܠܐ ܡܬܚܙܝܢܐ ܘܠܐ ܡܬܓܫܫܢܐ ܗܿܘܐ<EOS>ܦܣܘܩܐ ܠܐ ܬܘܒܕ ܝܘ̈ܡܬܟ ܒܕ ܠܐ ܡܫܬܟܚܢܐ ܗܘ ܡܬܘܡ ܐܒܝܕܐ ܕܡܢܗܘܢ ܠܐ<EOS>ܬܬܪܡܛ ܕܠܐ ܠܝܓ ܠܝܓ ܬܕܪܘܟܟ ܚܒܢܢܘܬܐ<EOS> ܘܡܢ ܗܿܢܘܢ ܕܐܚܦܪܘ ܬܗܘܐ ܕܢܬܝܬܪ ܝܘܡܟ ܕܥܬܝܕ ܛܒ<EOS>ܡܢ ܗܿܘ ܕܩܐܡ ܪܢܝ<EOS> ܘܐܢ ܬܗܘܐ ܕܒܡܢܬܐ ܒܨܝܪܬܐ ܕܠܐ ܥܘܕ ܥܡ ܥܒ̈ܕܐ ܒܝ̈ܫܐ ܬܬܕܚܩ<EOS> ܚܨܦ ܟܕ<EOS>ܡܨܠܐ ܐܢܬ ܕܕܡ ܢܫܦܪ̈ܢ ܐܚܪ̈ܝܬܟ ܛܒ ܡܢ ܩܕܡܝ̈ܬܟ<EOS> ܨܠܘܬܐ ܓܝܪ ܡܬܦ ܢܬܦܐ ܠܫܐܠܬܐ ܐܝܟ ܕܐܦ<EOS>ܚܘܫܒܐ ܠܝܕ̈ܥܬܐ<EOS> ܝܬܝܪܐܝܬ ܟܕ ܒܠܠܝܐ ܬܗܘܐ ܓܢܝܙܬ ܡܢ ܗܿܢܘܢ ܕܡܬܛܒܒܝܢ<EOS> ܒܗܿܝ ܕܡܢ<EOS>ܬܟܫܦ̈ܬܐ ܟܣܝ̈ܬܐ ܡܥܕ̈ܢ ܠܡܬܚܦܛܘ ܡܘܗ̈ܒܬܐ ܚܣܝ̈ܬܐ<EOS> ܕܟܐ ܪ̈ܓܫܝܟ ܟܕ ܨܐܡ ܐܢܬ<EOS> ܘܐܢ ܬܗܘܐ<EOS>ܕܒܣܟܗ ܐܚܪܝܐ ܕܠܠܝܐ ܬܫܬܪܐ<EOS> ܝܬܝܪ ܡܥܕܪ ܠܘܬ ܨܠܝܠܘܬܗ ܕܗܿܘܢܐ<EOS> ܒܕ ܡܬܚܪܪܘ ܡܬܚܪܪܝܢ<EOS>ܚܝ̈ܠܝܟ ܓܘ̈ܝܐ ܡܢ ܥܛܪ̈ܐ ܡܚܫ̈ܟܢܐ ܡܣܬܠܩܝܢ<EOS> ܐܬܚܦܛ ܒܩܪܝܢ ܡ̈ܠܐ ܢܒܝ̈ܝܬܐ ܕܡܪ̈ܬܝܢ<EOS>ܘܐܬܪܓܪܓ ܠܡܫܬܘܝܘ ܠܐܩܡ̈ܝ ܓܡܝܪ̈ܐ<EOS> ܫܟܝܪܐ ܓܝܪ ܠܓܒܪܐ ܕܡܨܐ ܗܘ ܠܡܚܐ ܚܝ̈ܐ ܡܠܐܟ̈ܝܐ<EOS>ܘܡܨܛܒܐ ܒܚܝ̈ܐ ܐܢܫ̈ܝܐ<EOS> ܥܗܕ ܡܘܬܟ ܒܟܠܥܕܢ<EOS> ܘܦܓܥܟ ܕܒܡܪܟ<EOS> ܘܛܪ ܠܢܡܘܣܐ ܕܢܛܪܟ<EOS> ܘܠܐ<EOS>ܬܪܡܐ ܣܘܥܪܢ ܝܘܡܟ ܠܡܚܪ<EOS> ܒܗܿܝ ܕܠܐ ܪܚܝܩܐ ܐܢ ܬܡܛܝܘܗܝ<EOS> ܦܣܘܩ ܡܢܟ ܟܠ ܬܐܘܪܝܐ ܡܫܪܓܠܬ<EOS>ܠܒܝܬ ܬܚܬܝܢ<EOS> ܠܡܐ ܬܥܫܢܝ ܘܬܦܣܩܟ<EOS> ܥܝܕ ܢܦܫܟ ܠܡ̈ܠܐ ܫܪܝܪ̈ܬܐ<EOS> ܘܠܐ ܬܛܘܫܝܗܿ ܒܟܕܒܘܬܐ<EOS>ܘܢܬܚܒܠܘܢ ܚܠܡ̈ܝܟ<EOS> ܐܬܥܢܝ ܒܫܬܩܐ<EOS> ܘܠܚܘ̈ܫܒܐ ܗܒ ܙܟܘܬܐ ܥܠ ܡ̈ܠܐ<EOS> ܒܗܿܝ ܕܐܢ ܥܡ<EOS>ܝܕܘܥ̈ܬܢܐ ܒܝܕ ܡ̈ܠܐ ܡܬܡܢܐ ܐܢܬ<EOS> ܫܬܩܐ ܒܕܪܓܐ ܗܘ ܣܐܡ ܠܟ ܕܓܡܝܪ̈ܐ<EOS> ܬܗܘܐ ܠܟ ܥܡ ܡܪܟ<EOS>ܬܐܓܘܪܬܐ ܗܿܝ ܐܝܕܐ ܕܠܐ ܢܕܥܝܗܿ ܩܢܘܡܐ ܡܕܡ ܡܢ ܒܢ̈ܝ ܐܕܫܟ<EOS> ܐܬܚܡܨ ܡܢ ܝܬܟ ܝܬܝܪ ܡܢ<EOS>ܟܢܬܟ<EOS> ܘܕܥ ܕܥܝܢ ܡܪܟ ܠܐ ܢܝܡܐ<EOS> ܐܙܕܗܪ ܡܢ ܠܘܛܬܐ ܕܟܠ ܡܢ ܕܗܘ<EOS> ܕܠܐ ܬܬܠܝܛ ܡܢ ܢܦܫܐ<EOS>ܩܢܝܬ ܕܝܠܝܬܐ ܕܦܘܢܝ ܫ̈ܐܠܬܐ ܒܙܒܢ̈ܐ ܡܕܡ ܝܕܝ̈ܥܐ ܕܡܢܟ ܘܡܢ ܣܓܝ̈ܐܐ ܟܣܝܢ ܘܓܢܝܙܝܢ<EOS>ܐܙܕܗܪ ܡܢ ܚܘܠܛܢ ܣܟ̈ܠܐ<EOS> ܘܠܐ ܬܬܠ ܩܘܕ̈ܫܐ ܠܡܛܘ̈ܫܐ<EOS> ܒܗܿܝ ܕܐܦܢ ܡܢܟ ܠܐ ܝܬܪܝܢ<EOS> ܡܢ ܗܿܝ<EOS>ܕܡܢܗܘܢ ܬܚܣܪ ܠܐ ܡܡܕ ܐܢܬ<EOS>ܦܣܘܩܐ ܡܣܒܪܢܘܬܐ ܬܗܘܐ ܠܟ ܛܒܬܐ ܥܠ ܩܕܡ̈ܝܐ ܪܘܪ̈ܒܢܐ ܕܚܟܡܬܐ ܘܠܐ<EOS>ܬܬܛܥܐ ܒܡܠܝ̈ܗܘܢ<EOS> ܒܗܿܝ ܕܣܘܓܐܗܝܢ ܥܠ ܪ̈ܡܙܐ ܒܢ̈ܝܢ<EOS> ܘܐܚܪ̈ܝܐ ܕܩܪܝܒܝܢ ܠܕܪ̈ܝܢ<EOS> ܐܦܢ<EOS>ܩܛܝܢܐܝܬ ܕܩܘ<EOS> ܘܢܗܝܪܐܝܬ ܩܛܪܓܘ ܘܩܛܠܒܘ ܘܐܦܘܕܝܟܣܐ ܥܒܕܘ<EOS> ܠܘ ܥܠ ܟܠܗܝܢ ܟܣܝ̈ܬܐ ܕܗܿܠܝܢ<EOS>ܐܕܝܩܘ<EOS> ܘܟܠܗܘܢ ܫܠܡܘ ܕܐܒܐ ܕܐܒܗ̈ܬܐ ܛܘܒܬܢܐ ܗܪܡܝܣ ܐܬܥܠܝ ܒܢܦܫܗ ܠܥܠܡܐ ܠܐ ܗܘܠܢܝܐ<EOS>ܒܠܠܝܐ ܗܿܘ ܕܚܓܐ ܫܡܫܢܝܐ<EOS> ܟܕ ܒܗܝܟܠ ܢܘܗܪܐ ܡܨܠܐ ܗܘܐ<EOS> ܘܟܕ ܐܓܗ ܚܙܐ ܠܐܪܥܐ ܕܡܨܛܪܝܐ<EOS>ܘܒܠܥܐ ܠܡܪ̈ܓܙܝ ܡܪܗܘܢ<EOS> ܘܩܠܐ ܫܡܥ ܡܢ ܪܘܡܐ ܕܐܡܪ ܐܚܘܕ ىܒܚܒܠ ܙܠܝܩܐ ܘܐܣܬܠܩ<EOS> ܘܟܕ<EOS>ܐܣܬܠܩ ܚܙܐ ܟܘܒܫܐ ܕܪ̈ܓܠܘܗܝ ܡܬܝܕܥܢ̈ܝܬܐ<EOS> ܐܦ ܐܪܥܐ ܐܦ ܫܡܝܐ<EOS> ܐܦ ܓܝܪىܘܐܠܗܝܐ ܦܠܛܘܢ<EOS>ܐܠܣܬܘܕ ܕܟܕ ܒܫܠܝܐ ܥܡ ܝܬܝ ܐܬܥܢܝܬ<EOS> ܘܐܝܟ ܗܿܘ ܕܠܐ ܦܓܪ ܗܘܝܬ<EOS> ܟܕ ܠܗܠ ܣܡܬܗ ܘܡܢ<EOS>ܟܠܗܝܢ ܒܝܬܝ̈ܬܗܿ ܕܗܘܠܐ ܐܬܥܪܛܠܬ ܗܝܕܝܟ ܠܓܘ ܡܢ ܝܬܝ ܗܘܝܬ<EOS> ܘܥܢܝܬ ܒܢܦܫܝ ܓܐܝܘܬܐ<EOS>ܘܦܐܝܘܬܐ ܘܫܘܦܪܐ ܙܝܘܐ ܕܛܒ ܕܡܝܪ<EOS> ܘܐܫܬܘܕܥܬ ܕܡܢܬܐ ܐܢܐ ܡܢ ܥܠܡܐ ܕܠܥܠ<EOS> ܗܘ ܗܟܘܬ<EOS>ܘܫܘܒܚܐ ܕܦܐܪ̈ܝܦܛܝܩܘ ܕܕܡܝܢ ܠܗܠܝܢ ܐܕܟܪܘ<EOS> ܘܟܠܗܘܢ ܫܪܪܘ ܕܠܐ ܐܢܫ ܡܢ ܚܟܝ̈ܡܐ ܡܨܐ ܗܘ<EOS>ܠܡܗܘܐ ܟܡܐ ܕܠܐ ܢܫܠܚܝܘܗܝ ܠܦܓܪܐ ܘܢܡܝܬ ܪ̈ܓܫܘܗܝ<EOS> ܘܠܐ ܠܡܨܬ ܠܡܬܦܠܣ̈ܦܢܐ ܗܿܠܝܢ<EOS>ܓܘܫܡ̈ܢܝܐ ܕܫܐܝܠܐܝܬ ܒܟܘܢܝ ܚܟܡܬܐ ܐܬܛܝܫܘ<EOS> ܒܗܿܝ ܕܨܒܘܬܐ ܛܒ ܡܥܠܝܐ ܡܢ ܗܿܝ ܕܐܕܪܟܘ<EOS>ܘܡܝܬܪܐ ܡܢ ܗܿܝ ܕܐܡܪܘ<EOS> ܘܫܒܝ̈ܠܝ ܓܡܝܪ̈ܐ ܠܐ ܐܬܒܨܝܘܢ ܡܢܗܘܢ<EOS> ܒܕܓܘܢ ܥܡ ܡܬܢܓܕܢ̈ܝܗܘܢ<EOS>ܒܓܘܡܨܐ ܬܘܫܢܝܐ ܢܦܠܝܢ<EOS>ܦܣܘܩܐ ܘܕܠܡܐ ܥܠ ܗܘ̈ܕܝܐ ܡܕܡ ܬܣܬܢܩ<EOS> ܐܘ ܕܨܒܐ ܠܡܪܕܐ ܒܐܘܪܚܗ ܐܠܨܝܬܐ<EOS>ܕܥܠܡܐ ܠܐ ܗܘܠܢܝܐ<EOS> ܟܕ ܛܒ ܟܠܗܝܢ ܗܿܠܝܢ ܕܐܬܐܡܪ̈ܝ ܫܘܘ̈ܕܥܐ ܝܗܒܝܢ ܕܚܙܘܩܝܐ<EOS> ܝܬܝܪܐܝܬ<EOS>ܕܝܢ ܥܠ ܫܠܝܐ ܙܕܩ ܠܡܬܬܟܠܘ ܘܫܬܩܐ ܘܒܘܛܠܐ ܕܪ̈ܓܫܐ ܘܡܘܬܒܐ ܕܒܙܘ̈ܝܬܐ ܗܿܢܝܢ ܕܚܫܘ̈ܟܢ<EOS>ܘܥܩܘܪܝܐ ܕܐܝܠܝܢ ܪ̈ܓܝܓܬܐ ܕܒܣܪܐ ܡܢ ܫܪ̈ܫܘܗܝ<EOS> ܘܨܠܘ̈ܬܐ ܐܠܝ̈ܠܬܐ ܟܕ ܕܡܟܝܢ ܒܢ̈ܝ ܐܕܫܐ<EOS>ܘܣܦܝܩܘܬ ܐܣܛܘܡܟܐ ܟܕ ܪ̈ܓܫܐ ܒܪ̈ܝܐ ܡܫܪܝܢ ܠܡܒܛܠ<EOS> ܐܝܟܢܐ ܕܐܦ ܗܿܢܘܢ ܓܘ̈ܝܐ ܢܓܗܘܢ<EOS>ܘܢܨܛܠܠܘܢ<EOS> ܘܩܪ̈ܝܢܐ ܕܡ̈ܠܐ ܡܥܗܕܢ̈ܝܬܗ ܕܥܠܡܐ ܪܘܚܢܝܐ<EOS> ܘܡܣܓܦܢ̈ܝܬܐ ܕܗܢܝܐܘ̈ܬܗ<EOS>ܡܬܝܕܥܢ̈ܝܬܐ<EOS> ܠܐ ܐܡܪ ܐܢܐ ܡܬܪ̈ܓܫܢܝܬܐ ܗܿܢܝܢ ܕܐܝܟ ܟܠܒܐ ܥܠ ܬܝܘܒܐ ܡܥܛ̈ܦܢ ܠܢܦܫܐ<EOS>ܘܩܝܢ̈ܬܐ ܡܛܟ̈ܣܬܐ ܒܙܒܢ ܙܒܢ<EOS> ܒܕ ܗܢܝܢ ܛܒ ܡܢ ܟܠܗܝܢ ܪ̈ܓܝܓܬܐ ܡܬܪ̈ܓܫܢܝܬܐ ܒܝ̈ܬܝܢ<EOS>ܠܗܿܢܝܢ ܕܡܥ̈ܠܝܢ ܡܢ ܪ̈ܓܫܐ<EOS> ܒܕܐܝܟ ܗܠܝܢ ܓܝܪ ܟܕ ܡܬܥܢܐ ܗܿܘ ܕܒܐܘܪܚ ܡܠܟܘܬܐ ܠܡܚܙܩ<EOS>ܨܒܐ<EOS> ܡܬܚܛܦܘ ܡܬܚܛܦ ܗܘܢܗ<EOS> ܘܕܡܘܬ ܒܪ̈ܩܐ ܕܠܐ ܩܘ̈ܡܐ ܡܬܓܐܝܢ ܠܗ ܢܘܗܪ̈ܐ<EOS> ܘܟܕ ܬܘܒ<EOS>ܒܕܘܪ̈ܫܐ ܘܥܡ̈ܠܐ ܡܬܥܡܩ<EOS> ܬܘ ܣܓܝܐ ܠܗ ܡܬܚܙܘܙܝܢܘܬܐ ܕܢܘܗܪ̈ܐ ܗܿܠܝܢ ܠܐ ܡܬܪ̈ܓܫܢܐ<EOS> ܥܕܡܐ<EOS>ܠܗܿܝ ܕܟܕ ܨܒܐ ܘܟܕ ܠܐ<EOS> ܡܢܗܘܢ ܡܣܬܥܪ<EOS> ܗܿܝܕܝܢ ܐܟܣܝܣܐܝܬ ܠܘܬܗ ܗܿܘܝܢ ܒܠܥܕ ܫܘܢܝܐ<EOS>ܘܕܠܐ ܥܘܟܪ ܠܡܪܘܡܐ ܡܬܥܠܐ<EOS> ܘܟܕ ܒܐܪܥܐ ܗܘ ܥܡ ܫܡܝ̈ܢܐ ܡܕܝܪ<EOS> ܘܙܠܓ̈ܝ ܝܬܗ ܒܙܝܘܐ ܠܐ<EOS>ܡܬܡܠܠܢܐ ܠܗ ܡܬܓܠܝܢ<EOS> ܘܟܡܐ ܕܢܦܫܐ ܒܫܘܦܪ̈ܝܗܿ ܡܬܒܣܡܐ<EOS> ܠܐ ܥܕܟܝܠ ܒܕܡܝܘܬ ܡܪܗܿ ܕܗܝ ܗܝ<EOS>ܢܝܫܐ ܕܡܣܬܟܐ ܐܬܡܛܝܬ<EOS> ܟܕ ܕܝܢ ܡܢ ܡܕܪܟܢܘܬܐ ܕܝܬܗܿ ܘܕܒܘܣ̈ܡܝܗܿ ܬܒܛܠܝ<EOS> ܗܝܕܝܟ ܒܡܪܗܿ<EOS>ܡܬܓܡܪܐ<EOS> ܘܒܗ ܟܡܐ ܕܡܨܝܐ ܡܬܬܨܝܪܐ<EOS> ܘܒܡܩܘܝܢܘܬܗ ܡܩܘܝܐ<EOS> ܘܗܪܟܐ ܒܪܘܫܡܐ ܫܘܡܠܝܢܝܐ<EOS>ܕܦܝܠܣܘܦܝܐ ܡܪܢܐܝܬ ܡܬܪܫܡܐ<EOS>ܪ̈ܡܙܐ ܐܪ̈ܙܢܝܐ ܐܘ ܕܠܡܐ ܥܠ ܡܥܝܪܢܘܬܐ ܕܛܒ ܕܢܝܚܐ ܚܒܨ ܐܢܬ<EOS> ܠܘܬ ܗܿܝ<EOS>ܕܬܫܬܘܕܥ ܝܬܟ<EOS> ܘܬܕܥ ܪܒܘܬ ܛܘܗܡܟ<EOS> ܘܕܡܢ ܠܘܚܐ ܕܐܝܕܐ ܐܢܬ ܡܫܪܝܬܐ<EOS> ܐܬܒܩܐ ܢܐ ܘܒܨܝ ܬܚܘܡ<EOS>ܩܢܘܡܟ ܡܪܢܝܐ ܐܢ ܣܟ ܠܟ ܐܝܬ<EOS> ܐܘ ܪܘܫܡܟ<EOS> ܘܟܕ ܛܒ ܬܒܕܘܩ<EOS> ܠܐ ܐܡܪ ܐܢܐ ܕܝܬܝܪ ܡܢ ܗܿܝ<EOS>ܕܠܐ ܒܗܿܘ ܕܣܝܡ ܐܝܬܝܟ ܡܕܡ ܡܫܟܚ ܐܢܬ<EOS> ܐܘ ܗܿܝ ܕܫܘܡܠܝܐ ܐܢܬ ܕܓܘܫܡܐ ܡܕܡ ܟܝܢܝܐ<EOS>ܘܐܘܪܓܢܝܐ<EOS> ܗܿܘ ܡܢ ܒܗܿܝ ܕܐܘܣܝܐ ܐܢܬ ܦܫܝܛܐܝܬ<EOS> ܗܿܘ ܕܝܢ ܒܗܿܝ ܕܒܐܚܝܢܘܬܐ ܗܘ ܡܫܘܬܦ<EOS>ܐܢܬ ܠܗܝܟܠܟ<EOS> ܘܓܠܝܐ ܕܗܢܘܢ ܗܿܠܝܢ ܠܐ ܡܬܘܡ ܥܐܠܝܢ ܒܡܢܝܘܬ ܡܕܡ ܡܢ ܐܘܣܝ̈ܐܣ<EOS> ܒܗܿܝ ܕܗܿܘ<EOS>ܩܕܡܝܐ ܓܠܝܙܘܬܢܝܐ ܡܕܡ ܐܝܬܘܗܝ<EOS> ܘܗܿܘ ܕܬܪܝܢ ܡܢ ܙܢܐ ܕܬܚܘܒܐ ܕܓܕ̈ܫܐ ܗ̄ ܡܢ ܗܿܘ ܕܠܘܬ<EOS>ܡܕܡ<EOS> ܘܐܠܘ ܓܢܣܐ ܡܕܡ ܐܚܪܢܐ ܐܘ ܫܘܚܠܦܐ ܩܢِܐ ܗܘَܝܬ<EOS> ܙܕܩ ܗܘܐ ܕܐܢܬ ܛܒ ܡܢ ܟܠ ܠܗ ܚܟܡ<EOS>ܗܘܝܬ<EOS> ܒܗܿܝ ܕܐܢܬ ܠܟ ܝܬܝܪ ܡܢ ܟܠ ܩܪܝܒ ܐܢܬ<EOS> ܘܐܢ ܬܗܘܐ ܕܡܕܡ ܬܬܗܓܓ ܕܐܝܬ ܠܟ ܝܬܝܪ ܡܢ<EOS>ܗܿܝ ܕܐܢܬ ܐܢܬ<EOS> ܠܐ ܫܪܝܪ ܣܒܪܟ<EOS> ܒܗܿܝ ܕܟܠ ܡܕܡ ܕܝܬܝܪ ܡܢ ܗܿܝ ܕܐܢܬ ܐܢܬ ܠܒܪ ܗܘ ܡܢ ܗܿܝ<EOS>ܕܐܢܬ<EOS> ܒܕܓܘܢ ܓܕܫܢܝܐ ܗܘ ܒܦܚܡܟ ܘܠܘ ܡܢܬܟ<EOS> ܫܪܝܟܐ ܡܕܝܢ ܕܦܫܝܛܐ ܡܕܡ ܐܝܬܝܟ<EOS> ܘܡܢܝܘܬܟ<EOS>ܗܝ ܗܝ ܫܟܝܚܘܬܟ<EOS> ܘܫܟܝܚܘܬܟ ܡܢܝܘܬܟ<EOS> ܒܗܿܝ ܕܣܛܪ ܡܢ ܫܟܝܚܘܬܐ ܦܫܝܛܬܐ ܘܠܐ ܡܕܡ ܡܬܘܡ<EOS>ܠܡܬܪܢܝܘ ܠܟ ܡܬܬܝܬܐ ܟܝܢܐܝܬ<EOS> ܒܗܿ ܒܕܡܘܬܐ ܘܠܟܠܗܘܢ ܦܫܝ̈ܛܐ<EOS>ܦܘܫܟܐ ܘܫܪܝܐ ܠܐ ܡܨܐ ܐܢܬ ܠܡܐܡܪ ܕܡܕܝܢ ܐܠܨܝ ܐܝܬܘܬܐ ܡܕܡ ܐܝܬܝ<EOS> ܘܐܠܐ<EOS>ܒܡܢ ܐܪܐ ܡܢܗ ܐܬܦܪܫ<EOS> ܒܗܿܝ ܕܐܡܪܝܢ ܚܢܢ ܕܐܠܨܝܘܬ ܐܝܬܘܬܐ ܥܠ ܐܠܨܝ ܐܝܬܘܬܐ ܠܘ ܒܗܿܝ<EOS>ܕܫܟܝܚܘܬܐ ܗܘ ܦܫܝܛܬܐ ܡܬܩܛܪܓܐ<EOS> ܐܠܐ ܒܗܿܝ ܕܥܠܬܐ ܗܘ ܡܪܢܝܬܐ ܕܟܠ ܡܬܡܨܝܢܐ<EOS> ܠܗ ܕܝܢ ܘܠܐ<EOS>ܚܕܐ ܐܝܬ ܥܠܬܐ<EOS> ܡܬܦܪܫ ܐܢܬ ܕܝܢ ܡܢܗ ܒܚܣܝܪܘܬܐ ܘܓܡܝܪܘܬܐ ܐܝܟ ܕܐܦ ܢܘܗܪܐ ܙܠܝܩܢܝܐ ܡܢ<EOS>ܢܘܗܪܐ ܫܡܫܢܝܐ<EOS> ܗܘ̈ܢܐ ܕܝܢ ܕܒܟܠ ܓܡܝܪܝܢ<EOS> ܒܕܪ̈ܓܝ ܫܟܝܚܘܬܐ ܡܢ ܚܕ̈ܕܐ ܡܬܦܪܫܝܢ<EOS>ܒܩܕܡܝܘܬܐ ܐܡܪ ܐܢܐ ܘܬܪܝܢܘܬܐ ܘܬܠܝܬܝܘܬܐ ܘܫܪܟܐ<EOS> ܘܡܢ ܗܪܟܐ ܗܘܬ ܠܪܒܐ ܦܝܬܐܓܘܪܘܣ<EOS>ܠܡܘܕܝܘ ܕܡܢܝ̈ܢܐ ܐܕܫ̈ܐ ܐܢܘܢ ܕܗܘ̈ܝܐ<EOS> ܘܐܟܡܐ ܕܢܗܝܪ̈ܐ ܘܡܠܘܫ̈ܢܝܐ ܒܐܚܝܢ̈ܘܬܐ ܡܕܡ<EOS>ܣܝܡܝܬܐ ܡܢ ܚܕ̈ܕܐ ܡܬܦܪܫܝܢ<EOS> ܘܣܥܘܪ̈ܘܬܐ ܡܥܒܕܝܢ ܡܫܚ̈ܠܦܬܐ<EOS> ܒܗܿ ܒܕܡܘܬܐ ܘܗܘ̈ܢܐ<EOS>ܒܐܚܝܢ̈ܘܬܐ ܡܕܡ ܗܘܢܢ̈ܝܬܐ ܡܢ ܚܕ̈ܕܐ ܡܬܦܪܫܝܢ ܘܣܥܘܪ̈ܘܬܐ ܡܥܒܕܝܢ ܡܫܚ̈ܠܦܬܐ<EOS>ܕܠܐ ܦܘܠܓ ܡܟܝܠ ܐܬܒܝܢ ܒܐܝܩܪܟ ܘܐܫܬܪܪ ܕܛܘܦܬܐ ܐܢܬ ܡܢ ܝܡܐ ܡܬܝܕܥܢܐ<EOS>ܐܚܝܕ ܟܠ<EOS> ܘܙܠܓܐ ܠܐ ܡܬܪܓܫܢܐ ܡܢ ܓܡܘܪܐ ܕܓܡܝܪ̈ܐ<EOS> ܘܓܝܘܪܐ ܐܘܪܫܠܡܝܐ ܡܕܝܢܬܐ ܕܠܥܠ ܡܢ<EOS>ܫܡܝܐ<EOS> ܘܠܐ ܐܬܛܘܫ ܨܠܡܟ ܒܣܝܢ ܗܘ̈ܠܐ<EOS> ܒܕ ܒܨܠܡܗ ܗܘ ܕܡܨܠܡ ܟܠ ܡܨܠܡ ܐܢܬ<EOS> ܘܗܿܢܘ ܐܪܙܗܿ<EOS>ܕܡܨܛܠܡܢܘܬܐ<EOS> ܛܪܝܗܝ ܠܐܪܙܐ ܡܢ ܗܿܢܘܢ ܕܠܐ ܥܪܝܢ ܐܢ ܥܪܐ ܐܢܬ<EOS> ܘܠܐ ܬܗܐ ܡܨܥܝܐ ܒܝܫܐ<EOS>ܕܦܪܣܝ ܓܢܝ̈ܙܬܐ<EOS>ܐܫܬܠܡ ܟܬܒܐ ܕܬܐܓܪܬ ܬܐܓܪ̈ܬܐ ܒܫܘܠܡ ܚܙܝܪܢ ܫܢܬ ܐܠܦ ܘܬܫܥܡܐ ܘܐܪܒܥܝܢ<EOS>ܘܬܡܢܐ ܠܐܠܟܣܢܕܪܘܣ ܒܪ ܦܝܠܝܦܘܣ ܝܘܢܝܐ ܡ̄<EOS>ܐܬܟܬܒ ܟܬܒܐ ܗܢܐ ܒܡܕܝܢܬܐ ܒܪܝܟܬܐ ܘܟܗܝܢܬ ܒܗܝܡܢܘܬܐ ܐܪܬܕܘܟܣܝܬܐ ܐܡܕ<EOS>ܒܥܕܬܐ ܕܡܪܝ ܦܬܝܘܢ ܣܗܕܐ ܢܨܝܚܐ<EOS> ܒܓܘ ܩܠܝܬܐ ܕܐܦܣܩܘܦܝܘܢ ܡܥܡܪ ܠܗܿ ܡܪܢ ܐܡܝܢ<EOS>ܐܬܟܬܒ ܒܝܘ̈ܡܝ ܐܒܐ ܕܐܒܗ̈ܬܐ ܘܪܒܐ ܕܪ̈ܥܘܬܐ ܡܫܚ ܟܘܡܪ̈ܐ ܘܡܦܠܓ ܟܟܪ̈ܐ<EOS>ܡܪܝ ܫܡܥܘܢ ܘܩܬܘܠܝܩܐ ܦܛܪܝܪܟܝܣ ܕܡܕܢܚܐ<EOS> ܢܬܩܝܡ ܟܘܪܣܝܗ ܒܟܠ ܙܟܘ̈ܢ ܠܒܢܝܢܐ ܘܪܘܡܪܡܐ<EOS>ܕܥܕ̈ܬܐ ܩܕܝ̈ܫܬܐ ܐܡܝܢ<EOS>ܘܒܝܘ̈ܡܝ ܪܥܝܐ ܚܒܢܢܐ<EOS> ܘܢܦܬܐ ܘܣܘܠܐܢܐ<EOS> ܥܬܝܪ ܒܚ̈ܛܗܐ ܘܣܟ̈ܠܘܬܐ<EOS>ܘܡܣܟܢܐ ܒܥܒ̈ܕܐ ܕܡܝܬܪܘܬܐ<EOS> ܗܿܘ ܕܕܡܟ ܒܫܬܐ ܕܡܗܡܝܢܘܬܐ<EOS> ܘܫܒܩ ܠܥܪ̈ܒܐ ܡܠܝ̈ܠܐ ܒܐܝ̈ܕܝ<EOS>ܕܐܒ̈ܐ ܕܡܚܒܠܢܘܬܐ<EOS> ܘܠܐ ܫܘܐ ܟܠ ܟܠܢܐܝܬ ܕܢܬܕܟܪ ܫܡܗ ܒܟ̈ܬܒܐ ܡܛܠ ܣܓܝܐܘܬ ܡܐܝܢܘܬܗ<EOS>ܘܒܝܫܘܬ ܕܘܒܪ̈ܘܗܝ ܡܘܕܥ ܫܡ ܡܚܝܠܘܬܗ ܫܡܥܘܢ ܕܒܛܝܒܘ ܡܝܛܪܦܘܠܝܛܐ ܕܐܡܕ ܡܕܝܢܬܐ ܥܗܝܕܬܐ<EOS>ܟܕ ܒܚܘܒܐ ܦܝ̈ܣܐ ܘܬܟܫܦ̈ܬܐ ܡܩܪܒ ܐܢܐ ܠܟܠ ܡܢ ܕܒܣܘܪ̈ܓܕܝ ܫܝܛܘܬܝ ܥܬܝܕ ܠܡܦܓܥ<EOS> ܕܐܢ<EOS>ܢܫܟܚ ܦܘܕܐ ܐܘ ܛܥܘܢܐ ܢܬܪܨ ܒܚܘܒܐ ܘܢܨܠܐ ܘܢܐܡܪ ܐܠܗܐ ܡܪܚܡܢܐ ܘܪܚܡ ܒܢܝ̈ܢܫܐ ܚܘ ܘܚܣܐ<EOS>ܒܛܝܒܘܬܟ ܘܒܪ̈ܚܡܝܟ ܠܟܬܘܒܐ ܚܛܝܐ ܘܠܐܒܗ̈ܘܗܝ ܕܦܓܪ ܘܕܪܘܚ ܘܐܦ ܠܡܠܦܢ̈ܘܗܝ<EOS>ܐܬܟܬܒ ܕܝܢ ܟܬܒܐ ܗܢܐ ܐܝܟ ܕܠܚ̈ܠܦܐ ܘܦܪ̈ܥܐ ܬܪ̈ܝܨܐ ܪܒܢ ܝܘܣܦ ܐܡܪ ܐܢܐ<EOS>ܘܩܫܝܫܐ ܒܪܐܗܝܡ ܘܡܫܡܫܢܐ ܝܘܚܢܢ ܕܢܪܕܘܢ<EOS>