ܕܡܸܛܠ ܡܵܢܵܐ ܒܢܲܝ̈ܢܵܫܵܐ ܕܢܲܦܫܵܢܝܼܢ ܒܝܼܕܲܥܬܼܵܐ ܡܸܬܼܒܲܩܹܝܢ ܒܨܸܒܼ̈ܘܵܬܼܵܐ<EOS>ܪ̈ܘܼܚܵܢܵܝܵܬܼܵܐ ܐܲܝܟܼ ܥܲܒܼܝܼܘܼܬܼܵܐ ܕܓܘܼܫܡܵܐ<EOS> ܘܕܲܐܝܟܲܢ ܡܲܨܝܵܐ ܕܢܸܬܼܥܲܠܸܐ<EOS>ܪܸܥܝܵܢܵܐ ܡ̣ܢ ܗܵܕܹܐ<EOS> ܘܲܕܼܡܵܢܲܐ ܗ̣̄ܝ ܥܸܠܬܼܵܐ ܕܠܵܐ ܡܸܬܼܚܲܪܲܪܝܼܢܲܢ ܡܸܢܵܗ̇<EOS>ܘܕܐܹܡܲܬܼܝ ܘܲܒܼܡܵܢܵܐ ܡܸܫܟܿܚܵܐ ܕܲܢܟܲܬܲܪ ܪܸܥܝܵܢܵܐ ܕܠܵܐ ܕܸܡ̈ܘܵܬܼܵܐ<EOS>ܒܥܸܕܵܢܵܐ ܕܒܼܵܥܘܼܬܼܵܐ<EOS> ܤܓ<EOS>ܒܪܝܼܟܼ ܐܝܼܩܵܪܹܗ ܗ̤ܘ ܢܸܦܬܲܚ ܬܲܪܥܵܐ ܩܕܼܵܡܲܝܢ<EOS> ܕܠܵܐ ܬܸܗܘܸܐ<EOS>ܠܲܢ ܒܥܵܬܼܵܐ ܕܡܸܕܸܡ ܐܸܠܵܐ ܐܸܢ ܪܸܓܿܬܼܵܐ ܕܒܹܗ<EOS> ܕܗܵܟܲܢܵܐ ܟܲܕܼ ܢܲܪܦܸܐ<EOS>ܟܠܡܸܕܸܡ ܘܒܲܒܼܥܵܬܹܗ ܒܲܠܚܘܿܕܼ ܢܸܦܘܿܩ ܪܸܥܝܵܢܲܢ ܠܵܐ ܢܸܗܘܸܐ ܒܹܗ<EOS>ܪܸܢܝܵܐ ܕܡܸܕܸܡ ܕܤܵܐܹ̇ܡ ܕܤܵܐܹ̇ܓܼ ܒܐܲܦܵܘ̈ܗܝ ܩܕܼܵܡ ܗܵܘ̇ ܚܸܙܘܵܐ ܕܡܵܪܹܟܠ<EOS>ܟܠ ܟܡܵܐ ܕܫܵܒܹ̇ܩ ܪܸܥܝܵܢܵܐ ܚܲܒܼܝܼ̈ܒܲܝ ܪܸܢܝܵܐ ܕܗܵܠܹܝܢ ܕܡܸܬܼܚܲܙ̈ܝܵܢ<EOS>ܘܪܵܢܹܐ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ ܠܦܘܼܬܼ ܡܫܘܼܚܬܼܵܐ ܕܲܡܥܲܠܝܘܼܬܹܗ<EOS>ܕܡ̣ܢ ܪܸܢܝܵܐ ܕܓܼܘܼܫܡܵܐ ܘܥܸܢܝܵܢܹܗ ܕܲܒܼܗܵܘ̇ ܗܵܟܲܢܵܐ ܡܸܬܼܲܩܲܛܲܢ<EOS>ܘܗܵܘܹ̇ܐ ܫܦܸܐ ܒܲܨܠܘܿܬܼܵܐ<EOS> ܟܡܵܐ ܕܡܸܬܼܚܲܪܲܪ ܦܲܓܼܪܵܐ ܡ̣ܢ ܐܲܤܘܼܪܹ̈ܐ<EOS>ܕܨܸܒܼ̈ܘܵܬܼܵܐ ܗܵܟܼܘܵܬܼ ܡܸܬܼܚܲܪܲܪ ܪܸܥܝܵܢܵܐ<EOS> ܘܲܟܼܡܵܐ ܕܡܸܬܼܚܲܪܲܪ ܡ̣ܢ<EOS>ܦܟܵܪܹ̈ܐ ܕܡܲܪ̈ܢܝܬܼܵܐ ܗܵܟܲܢܵܐ ܡܸܫܬܲܦܸܐ<EOS> ܘܲܟܼܡܵܐ ܕܡܸܫܬܲܦܸܐ ܡܸܬܼܩܲܛܲܢ<EOS>ܘܲܟܼܡܵܐ ܕܡܸܬܼܩܲܛܲܢ ܡܸܬܼܥܲܠܸܐ ܡ̣ܢ ܙܵܘ̈ܥܹܐ ܕܥܵܠܡܵܐ ܗܵܢܵܐ ܕܲܛܥܝܼܢ<EOS>ܢܝܼܫܵܐ ܕܥܲܒܼܝܘܼܬܼܵܐ<EOS> ܘܝܵܕܲܥ̇ ܪܲܢܚܘܼܪ ܒܐܲܠܵܗܵܐ ܐܲܟܼܘܵܬܹܗ ܘܠܵܐ<EOS>ܐܲܟܼܘܵܬܲܢ<EOS> ܐܸܠܵܐ ܐ̄ܢܵܫ ܐܸܫܬܘܼܝ ܠܘܼܩܕܲܡ ܠܓܸܠܝܵܢܵܐ ܠܵܐ ܡܲܨܝܵܐ<EOS>ܕܢܸܕܲܥ ܗܵܕܹܐ<EOS> ܘܐܸܠܵܐ ܐܵܬܹ̇ܐ ܠܕܲܟܼܝܘܼܬܼܵܐ ܠܵܐ ܡܸܫܬܲܦܹܝܢ ܙܵܘܥܵܘ̈ܗܝ<EOS>ܠܲܡܚܵܪ ܒܟܲܤ̈ܝܵܬܼܵܐ<EOS> ܘܲܥܕܲܡܵܐ ܕܡܸܬܼܚܲܪܲܪ ܡ̣ܢ ܟܠ ܕܡܸܬܼܚܙܸܐ<EOS>ܒܩܸܢܝܵܢܹܗ ܠܵܐ ܡܸܬܼܚܲܪܲܪ ܐܵܦ ܡ̣ܢ ܙܵܘ̈ܥܹܐ ܕܲܥܠܲܝܗܹܝܢ ܘܠܵܐ ܗܵܘܹ̇ܐ<EOS>ܤܦܝܼܩ ܡ̣ܢ ܚܘܼ̈ܫܵܒܹܐ ܕܲܡܥܲܡܛܝܼܢ<EOS> ܘܲܟܼܡܵܐ ܕܥܲܡܛܵܢܵܐ ܘܥܘܼܪ̈ܙܵܠܲܝ<EOS>ܚܘܼ̈ܫܒܹܐ ܘܐܵܦ ܚܲܫܹ̈ܐ ܬܲܡܵܢ<EOS> ܐܸܠܵܐ ܓܹܝܪ ܡܸܬܼܚܲܪܲܪ ܐ̄ܢܵܫ ܡ̣ܢ ܗܵܠܹܝܢ<EOS>ܟܠܗܹܝܢ ܕܐܸܡ̇ܪܹܬܼ ܘܡ̣ܢ ܥܸܠܠܵܬܼ̈ܗܹܝܢ ܠܵܐ ܡܸܬܼܒܲܩܸܐ ܒܟܲܤ̈ܝܵܬܼܵܐ<EOS>ܕܪܸܥܝܵܢܵܐ<EOS> ܡܸܛܠ ܗܵܢܵܐ ܡ̣ܢ ܩܕܼܵܡ ܟܠܡܸܕܸܡ ܡܤܲܪܩܘܼܬܼܵܐ<EOS>ܦܲܩܕܲܢ ܡܵܪܲܢ ܕܢܹܐܚܘܿܕܼ ܘܡܸܬܼܪܲܚܩܵܢܘܼܬܼܵܐ ܕܡ̣ܢ ܫܓܼܘܼ̈ܫܝܹܐ<EOS>ܕܥܵܠܡܵܐ ܘܲܫܪܵܝܵܐ ܕܡ̣ܢ ܡܲܪܢܝܼܬܼܵܐ ܕܟܼܠ ܐ̄ܢܵܫ<EOS> ܡ̇ܢ ܕܠܵܐ ܠܲܡ<EOS>ܫܵܒܹ̇ܩ ܠܟܼܠܵܗ̇ ܐ̄ܢܵܫܘܼܬܹܗ ܘܟܼܠܡܸܕܸܡ ܕܐܝܼܬܼ ܠܹܗ ܘܟܼܵܦܲܪ ܐܵܦ<EOS>ܒܢܲܦܫܹܗ ܠܵܐ ܡܸܫܟܲܚ ܕܢܸܗܘܸܐ ܠܝܼ ܬܲܠܡܝܼܕܼܵܐ<EOS> ܕܲܒܼܡܸܕܸܡ<EOS>ܪܸܥܝܵܢܵܐ ܠܵܐ ܢܸܬܼܢܟܸܐ ܒܲܚܙܵܬܼܵܐ ܘܲܒܼܫܸܡܥܵܐ ܘܲܒܼܨܸܦܬܼܵܐ ܕܨܸܒܼ̈ܘܵܬܼܵܐ<EOS>ܘܚܘܼܒܵܠܗܹܝܢ ܘܬܲܪܒܿܝܼܬܼܗܹܝܢ ܘܲܒܼܐ̄ܢܵܫ<EOS> ܘܲܒܼܗܵܝ̇ ܕܐܲܤ̣ܪܹܗ ܠܪܸܥܝܵܢܲܢ<EOS>ܒܤܲܒܼܪܵܐ ܒܲܠܚܘܿܕܼ ܕܝܼܠܹܗ ܠܘܵܬܹܗ ܐܲܚܝܼܪܹܗ ܠܟܼܠܹܗ ܪܸܢܝܵܐ<EOS>ܕܚܘܼ̈ܫܵܒܲܝܢ<EOS> ܘܒܹܗ ܐܲܤܪܵܗ̇ ܠܟܼܠܵܗ̇ ܡܲܪܢܝܼܬܼܵܐ ܕܬܲܪܥܝܼܬܲܢ ܒܲܫܪܵܝܵܐ<EOS>ܕܟܼܠ<EOS> ܕܡ̣ܢ ܗܵܪܟܵܐ ܢܸܫܬܲܪܲܓܼܪܲܓܼ ܠܥܸܢܝܵܢܹܗ ܒܐܲܡܝܼܢܘܼܬܼܵܐ<EOS>ܕܨܸܦܬܲܢ ܕܲܥܠܵܘܗܝ<EOS> ܐܵܦ ܕܘܼܪܵܫܵܐ ܬܘܼܒܼ ܒܵܥ̇ܝܵܐ ܨܠܘܿܬܼܵܐ<EOS> ܕܡ̣ܢ<EOS>ܙܲܒܼܢܵܐ ܢܲܓܝܼܪܵܐ ܕܒܼܵܗ̇ ܢܸܬܼܚܲܟܲܡ ܪܸܥܝܵܢܵܐ<EOS> ܒܵܬܲܪ ܡܤܲܪܩܘܼܐ ܓܹܝܪ<EOS>ܕܫܵܪܝܵܐ ܙܵܘ̈ܥܲܝܢ ܡ̣ܢ ܦܟܼܵܪܹ̈ܐ ܐܲܡܝܼܢܘܼܬܼܵܐ ܒܵܥ̇ܝܵܐ ܨܠܘܿܬܼܵܐ<EOS> ܕܡ̣ܢ<EOS>ܐܲܡܝܼܢܘܼܬܼܵܐ ܘܙܲܒܼܢܵܐ ܢܸܤܲܒܼ ܪܸܥܝܵܢܵܐ ܐܵܦ ܕܘܼܪܵܫܵܐ ܠܡܸܕܲܥ<EOS>ܚܘܼܫܵܒܼܵܘ̈ܗܝ ܠܲܡܬܲܟܵܤܘܼ ܘܲܠܡܹܐܠܲܦ ܡ̣ܢ ܢܸܤ̈ܝܵܢܹܐ ܤܲܓܝܼ̈ܐܵܬܼܵܐ<EOS>ܐܲܝܠܹܝܢ ܕܠܲܡܩܲܒܵܠܘܼ ܡ̣ܢ ܐ̄ܚܪ̈ܵܢܹܐ ܠܵܐ ܡܸܫܟܲܚ<EOS> ܠܟܼܠ ܕܘܼܒܵܪܵܐ<EOS>ܕܐܝܼܬܼ ܬܲܪܒܿܝܼܬܼܵܐ ܐܝܼܬܼ ܠܹܗ ܒܕܼܘܼܒܵܪܵܐ ܕܲܩܕܼܵܡܵܘܗܝ<EOS> ܘܗܵܘ̇<EOS>ܕܲܩܕܼܵܡܵܘܗܝ ܡܸܬܼܒܿܥܸܐ<EOS> ܠܲܫܟܼܵܚܬܼܵܐ ܕܗܵܘ̇ ܕܒܼܵܬܼܪܹܗ<EOS> ܠܲܨܠܘܿܬܼܵܐ<EOS>ܩܲܕܝܼܡܵܐ ܠܵܗ̇ ܡܫܵܘܚܕܼܘܼܬܼܵܐ<EOS> ܘܐܵܦ ܗ̤ܝ ܡܫܵܘܚܕܼܘܼܬܼܵܐ ܡܸܛܠ<EOS>ܨܠܘܿܬܼܵܐ<EOS> ܘܲܨܠܘܿܬܼܵܐ ܐܲܝܟܼ ܕܢܸܩܢܸܐ ܡܸܢܵܗ̇ ܚܘܼܒܵܐ ܕܐܲܠܵܗܵܐ<EOS> ܡܸܛܠ<EOS>ܕܡܸܢܵܗ̇ ܡܸܫܬܲܟܼ̈ܚܵܢ ܥܸܠ̈ܠܵܬܼܵܐ ܠܡܲܚܵܒܼܘܼ ܠܐܲܠܵܗܵܐ<EOS>ܐܵܦ ܗܵܕܹܐ ܙܵܕܹܩ ܕܢܸܕܲܥ ܚܲܒܿܝܼ̈ܒܲܝ ܕܟܼܠ ܥܸܢܝܵܢܵܐ ܕܲܒܼܟܸܤܝܵܐ<EOS>ܕܐܝܼܬܼ ܘܟܼܠ ܪܸܢܝܵܐ ܫܲܦܝܼܪܵܐ ܕܡܲܕܥܵܐ ܕܒܲܐܠܵܗܵܐ ܘܟܼܠ ܗܸܪܓܵܐ<EOS>ܕܪ̈ܘܼܚܵܢܵܝܬܼܵܐ ܒܲܨܠܘܿܬܼܵܐ ܡܸܬܿܬܲܚܲܡ ܘܲܒܼܫܸܡ ܨܠܘܿܬܼܵܐ ܡܸܬܼܚܒܸܫ<EOS>ܘܲܠܓܼܵܘ ܡ̣ܢ ܫܘܼܡܵܗܵܐ ܗܵܢܵܐ ܡܸܤܬܲܝܲܟ<EOS> ܘܐܸܢ ܩܸܪܝܵܢܵܐ ܕܦܘܼܪܫܵܢܵܐ<EOS>ܬܹܐܡܲܪ ܘܐܸܢ ܩܵܠܹ̈ܐ ܕܦܘܼܡܵܐ ܕܲܒܼܬܸܫ̈ܒܿܚܵܬܹܗ ܕܐܲܠܵܗܵܐ ܘܪܸܢܝܵܐ<EOS>ܫܚܝܼܩܵܐ ܕܲܒܼܡܵܪܲܢ ܘܤܸܓܼܕܬܼܵܐ ܕܦܲܓܼܪܵܐ ܘܗܘܼ̈ܠܵܠܹܐ ܕܙܘܼܡܵܪܵܐ<EOS>ܘܫܲܪܟܵܐ<EOS> ܡܸܛܠ ܕܡܸܢܗܹܝܢ ܡܸܬܼܩܲܒܲܠ ܝܘܼܠܦܵܢܵܐ ܕܥܲܠ ܨܠܘܿܬܼܵܐ<EOS>ܚܲܬܿܝܼܬܿܬܵܐ ܘܡܸܢܵܗ̇ ܚܘܼܒܵܐ ܕܐܲܠܵܗܵܐ ܡܸܬܼܝܼܠܸܕܼ<EOS> ܘܗ̤ܘ ܚܘܼܒܵܐ ܒܝܲܕܼ<EOS>ܨܠܘܿܬܼܵܐ<EOS> ܘܲܨܠܘܿܬܼܵܐ ܒܕܼܘܼܝܵܪܵܐ ܡܫܵܘܚܕܼܵܐ<EOS> ܘܗ̤ܝ ܡܫܵܘܚܕܼܘܼܬܼܵܐ<EOS>ܠܗܵܕܹܐ ܡܸܛܠ ܕܢܸܗܘܸܐ ܠܲܢ ܐܲܬܼܪܵܐ ܕܒܲܠܚܘܿܕܲܝܢ ܥܲܡ ܐܲܠܵܗܵܐ<EOS>ܢܸܬܼܥܢܸܐ ܠܲܡܫܵܚܕܼܘܼܬܼܵܐ ܬܘܼܒܼ ܩܲܕܝܼܡܵܐ ܠܵܗ̇ ܫܒܼܝܼܩܘܼܬܼܵܐ<EOS>ܕܥܵܠܡܵܐ<EOS> ܕܐܸܠܵܐ ܐ̄ܢܵܫ ܫܵܒܹ̇ܩ ܥܵܠܡܵܐ ܠܘܼܩܕܲܡ ܘܡܸܤܬܲܦܲܩ<EOS>ܡ̣ܢ ܟܠ ܕܐܝܼܬܼ ܠܹܗ ܠܵܐ ܡܸܫܟܲܚ ܕܢܸܫܬܵܘܚܲܕܼ<EOS> ܗܵܟܲܢܵܐ<EOS>ܘܠܲܫܒܼܝܼܩܘܼܬܼܵܐ ܬܘܼܒܼ ܕܥܵܠܡܵܐ ܩܲܕܝܼܡܵܐ ܡܤܲܝܒܿܪܵܢܘܼܬܼܵܐ<EOS>ܘܠܲܡܤܲܝܒܿܪܵܢܘܼܬܼܵܐ ܤܸܢܐܲܬܼ ܥܵܠܡܵܐ<EOS> ܠܤܸܢܐܲܬܼ ܥܵܠܡܵܐ ܕܸܚܠܬܼܵܐ<EOS>ܘܪܸܚܡܬܼܵܐ<EOS> ܕܐܸܠܵܐ ܡܤܲܪܕܼܵܐ ܠܪܸܥܝܵܢܵܐ ܕܸܚܠܬܼܵܐ ܕܓܹܗܲܢܵܐ ܘܲܡܓܲܪܓܼܵܐ<EOS>ܪܸܚܡܬܼܵܐ ܕܛܘܼ̈ܒܹܐ ܠܵܐ ܕܵܝ̇ܠܵܐ ܒܹܗ ܤܸܢܐܬܼܵܐ ܕܥܵܠܡܵܐ ܗܵܢܵܐ<EOS> ܘܐܸܠܵܐ<EOS>ܢܸܤܢܸܐ ܠܥܵܠܡܵܐ ܠܵܐ ܡܤܲܝܒܲܪ ܡ̣ܢ ܥܸܢܝܵܢܹܗ ܘܲܢܝܵܚܹܗ<EOS> ܘܐܸܠܵܐ<EOS>ܩܵܕܼܡܵܐ ܡܤܲܝܒܿܪܵܢܘܼܬܼܵܐ ܠܪܸܥܝܵܢܵܐ ܠܵܐ ܡܸܫܟܲܚ ܓܵܒܹ̇ܐ ܥܘܼܡܪܵܐ<EOS>ܕܲܡܠܸܐ ܨܸܕܼܝܵܐ ܘܲܤܦܝܼܩ ܡ̣ܢ ܥܵܡܘܿܪܹ̈ܐ<EOS> ܘܐܸܠܵܐ ܢܸܓܼܒܸܿܐ ܠܹܗ ܚܲܝܹ̈ܐ<EOS>ܡܫܵܘܚ̈ܕܹܐ ܠܵܐ ܡܸܫܟܲܚ ܡܸܬܼܐܡܸܢ ܒܲܨܠܘܿܬܼܵܐ<EOS> ܘܐܸܠܵܐ ܢܸܗܘܸܐ<EOS>ܐܲܡܝܼܢ ܡܸܬܼܥܢܸܐ ܥܲܡ ܐܲܠܵܗܵܐ ܘܲܢܩܵܘܸܐ ܒܗܵܢ̇ܘܿܢ ܙܵܘ̈ܥܹܐ ܚܠܝܼ̈ܛܲܝ<EOS>ܒܲܨܠܘܿܬܼܵܐ ܘܐܵܕܼܫܲܝ̈ ܝܘܼܠܦܵܢܵܐ ܕܒܼܵܗ̇ ܕܐܸܬܼܐܡܲܪܘ ܠܵܐ ܡܲܪܓܸܫ<EOS>ܒܚܘܼܒܵܐ<EOS> ܡܵܕܹܝܢ ܚܘܼܒܵܐ ܕܐܲܠܵܗܵܐ ܡ̣ܢ ܥܸܢܝܵܢܵܐ ܕܥܲܡܹܗ<EOS> ܘܥܸܢܝܵܢ<EOS>ܨܠܘܿܬܼܵܐ ܒܝܲܕܼ ܫܸܠܝܵܐ<EOS> ܘܫܸܠܝܵܐ ܒܲܡܤܲܪܩܘܼܬܼܵܐ<EOS> ܘܲܡܤܲܪܩܘܼܬܼܵܐ<EOS>ܬܘܼܒܼ ܒܝܲܕܼ ܡܤܲܝܒܿܪܵܢܘܼܬܼܵܐ<EOS> ܘܲܡܤܲܝܒܿܪܵܢܘܼܬܼܵܐ ܒܝܲܕܼ ܤܸܢܐܬܼܵܐ<EOS>ܕܲܠܘܵܬܼ ܪ̈ܓܼܝܼܓܼܵܬܐ<EOS> ܘܤܸܢܐܲܬܼܸ ܪ̈ܓܼܝܼܓܼܵܬܐ ܒܝܲܕܼ ܕܸܚܠܬܼܵܐ ܕܓܹܗܲܢܵܐ<EOS>ܘܤܘܼܟܵܝܵܐ ܕܛܘܼ̈ܒܹܐ<EOS> ܤܵܢܹ̇ܐ ܠܗܹܝܢ ܠܲܪ̈ܓܼܝܼܓܼܵܬܐ ܐܲܝܢܵܐ ܕܝܵܕܲܥ̇ ܦܹܐܪܹ̈ܐ<EOS>ܕܡܸܢܗܹܝܢ ܕܡܵܢܵܐ ܡܛܲܝ̈ܒܼܵܢ ܠܹܗ ܘܡ̣ܢ ܐܲܝܢܵܐ ܛܘܼܒܼܵܐ ܡܸܬܼܓܠܸܙ<EOS>ܡܸܛܠܵܬܼܗܹܝܢ<EOS> ܘܗܵܟܲܢܵܐ ܟܠܚܲܕܼ ܡ̣ܢ ܕܘܼܒܵܪܹ̈ܐ ܒܗܵܘ̇ ܕܲܩܕܼܵܡܵܘܗܝ<EOS>ܐܲܤܝܼܪ ܘܡܸܢܹܗ ܫܵܩܹ̇ܠ ܬܲܪܒܿܝܼܬܼܵܐ ܘܡܸܫܬܵܘܫܲܛ ܠܲܐ̄ܚܪ̈ܵܢܹܐ ܕܡܸܢܹܗ<EOS>ܘܲܠܥܸܠ<EOS> ܘܐܸܢ ܚܲܕܼ ܡܸܢܗܘܿܢ ܡ̣ܢ ܡܨܲܥܬܼܵܐ ܚܲܤܝܼܪ ܠܵܐ ܡܸܬܼܩܲܝܲܡ<EOS>ܗܵܘ̇ ܕܒܼܵܬܼܪܹܗ<EOS> ܘܡܸܬܼܚܙܸܐ ܕܟܼܠܗܘܿܢ ܡܸܫܬܪܹܝܢ ܘܐܵܒܼܕܝܼܢ ܠܗܘܿܢ<EOS>