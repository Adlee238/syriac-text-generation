ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ<EOS><EOS>ܕܝܠܹܗ ܟܲܕ ܕܝܼܠܹܗ<EOS>ܡܸܐܡܪܵܐ ܕܫܸܬܝ ܘܬܡܢܝܵܐ<EOS>ܕܥܒܼܝܕ ܠܹܗ ܥܲܠ ܦܠܐܬܵܐ ܗ̇ܝ ܕܓܲܒܼܪܵܐ ܕܢܦܲܩ ܒܨܦܪܵܬ ܕܢܹܐܥܡܪ ܦܥ̈ܠܹܐ ܠܟܲܪܡܹܗ<EOS>ܩܵܠ ܫܝܦܘܿܪܵܬ ܕܢܚܹܗ ܕܡܪܲܢ ܐܙܥܸܩ ܒܐܲܪܥܵܐ<EOS>ܘܐܲܬܿܬܥܝܼܪ ܥܠܡܵܐ ܐܲܝܟ ܕܡ̣ܢ ܫܸܢܬܵܐ ܕܡܲܐܝܢܘܼܬܼܵܐ<EOS>ܒܡܐܝܼܢܘܼܬܼܵܐ ܕܡܸܟܼܘ ܡܵܝܘ̈ܬܹܐ ܐܲܝܟ ܕܒܫܢܬܐ<EOS>ܘܐܲܥܝܼܪ ܐܢܘܿܢ ܩܵܠܹܗ ܕܡܵܪܲܢ ܟܲܕ ܠܵܐ ܨܵܒܝܼܢ<EOS>ܠܵܐ ܨ̇ܒܝܢ ܗ̣̄ܘܵܘ ܕܡܟܹ̈ܐ ܕܥܘ̣ܠܐ ܠܡܸܣܢܵܐ ܥܘ̣ܠܵܐ<EOS>ܘܠܐ ܡܢܚܝܼܢ ܗ̄ܘ̣ܵܘ ܠܡܸܚܙܵܐ ܫܡܫܵܐ ܕܙܕܝܼܩܘܼܵܬܐ<EOS>ܠܸܠܝܵܐ ܕܛܘܥܝܲܝ ܪܚܝܼܡ ܗ̄ܘ̣ܵܐ ܥܠܝܼܗܘܿܢ ܕܒܢܲܝ̈ ܛܘܥܝܲܝ<EOS>ܘܠܐ ܪܓܼܝܼܓܼܢ ܗ̄ܘ̣ܵܘ ܠܡܨܬ ܩܠܐ ܕܕܢܚܹܗ ܕܩܘܼܫܬܵܐ<EOS>ܒܪܚܘܲܬܼ ܚܸܫܟܵܐ ܕܠܵܐ ܝܼܕܥܬܵܐ ܐܣܝܼܪܝܼܢ ܗ̄ܘ̣ܵܘ<EOS>ܘܗܢܝܼܝܼ ܗ̄ܘ̣ܵܐ ܠܗܘܿܢ ܒܹܝܬ ܐܣܝܼܪܹ̈ܐ ܕܫܟܝܼܪ̈ܬܐ<EOS>ܥܝܕܵܐ ܒܝܼܫܵܐ ܥܬܸܩ ܨܐܕܲܝܗܘܿܢ ܕܒܢܵܘ̈ܗܝ ܕܐܕܼܵܡ<EOS>ܘܪܚܸܡܘ ܘܲܐܚܸܒܘ ܠܫܟܝܼܪ̈ܬܐ ܐܲܝܟ ܦܐܝ̈ܬܐ<EOS>ܚܒܢܢܘܼܬܼܵܐ ܥܓܢܲܬ̤ ܐܸܢܘܿܢ ܒܫܸܬܩܵܐ ܕܛܘܥܝܲܝ<EOS>ܘܠܵܐ ܐܬܝܐܲܒܼܘ ܠܡܸܩܢܵܐ ܥܘܼܬܪܵܐ ܕܫܦܝܼܪܵܬܵܐ<EOS>ܕܠܐ ܦܘܠܚܢܵܐ ܕܫܦܝܪ̈ܬܐ ܗܘ̤ܘ ܡ̣ܢ ܕܗܘ̤ܵܘ<EOS>ܕܲܕܠܵܐ ܥܡܠܐ ܕܪܚܡܲܬ ܩܘܼܫܬܼܵܐ ܪܕܵܘ ܘܒܪܝܼܬܼܵܐ<EOS>ܚܒܢܢܐܝܬ ܡܬܡܦܟܝܼܢ ܗ̄ܘ̣ܵܘ ܒܣܘܥܪ̈ܟܵܝܗܘܿܢ<EOS>ܘܨܪܝܟܝܼܢ ܗ̣̄ܘܵܘ ܘܡܓܙܝܼܢ ܗ̄ܘ̣ܘ ܡ̣ܢ ܟܠ ܛܒ̈ܢ<EOS>ܠܲܝܬ ܗ̄ܘ̣ܵܐ ܙܗܪܵܐ ܕܛܒܼ ܐܘ ܡܛܐܒܼ ܒܹܝܬ ܡܥܡܪܗܘܿܢ<EOS>ܘܟܼܡܵܐ ܕܚ̇ܛܝܢ ܬܘܼܒܼ ܚ̇ܛܝܢ ܗ̄ܘ̣ܵܘ ܕܠܐ ܣܲܒܥܘܼܬܼܵܐ<EOS>ܥܘ̣ܠܵܐ ܒܥܘ̣ܠܵܐ ܚܠܝܼܛ ܗ̄ܘ̣ܵܐ ܒܥܘܼܡܪܵܐ ܕܗܘܦܟܿܝܼ̈ܗܘܿܢ<EOS>ܘܠܲܝܬ ܗ̄ܘ̣ܵܐ ܕܘܼܟܬܵܐ ܕܣܦܝܼܩܵܐ ܗ̄ܘ̣ܵܬ ܡ̣ܢ ܣܢܝ̈ܬܐ<EOS><EOS>ܐܲܝܟ ܠܵܐ ܐ̄ܢܫ̈ܐ ܡܬܕܒܪܝܼܢ ܗ̄ܘ̣ܵܘ ܒܕܘܼܒܪ̈ܲܝܗܘܿܢ<EOS>ܥܕܡܵܐ ܕܐܬܼܐ ܚܲܕ ܒܲܪܢܫܵܐ ܘܚܲܟܸܡ ܐܸܢܘܿܢ<EOS>ܚܲܕ ܒܲܪܢܫܵܐ ܩܡ ܡ̣ܢ ܐ̄ܢ̈ܫܵܐ ܟܪ̈ܝܗܲܝ ܢܫܦܵܐ<EOS>ܘܐܚܠܹܡ ܐܸܢܘܿܢ ܡ̣ܢ ܟܘܪܗܢܵܐ ܕܠܵܐ ܝܕܥܵܬܐ<EOS>ܒܣܡܵܐ ܕܡܠܵܘ̈ܗܝ ܢܚܸܡ ܐܸܢܘܿܢ ܡ̣ܢ ܚܘܒܲܝ̈ܗܘܿܢ<EOS>ܘܚܵܘܝܼ ܐܢܘܿܢ ܫܒܝܼܠ ܢܘܼܚܡܵܐ ܕܫܦܝܼܪ̈ܬܵܐ<EOS>ܒܫܦܝܪ̈ܬܵܐ ܐܥܢܝܼ ܐܸܢܘܿܢ ܠܡܬܗܓܵܝܘܼ<EOS>ܕܠܵܐ ܬܘܼܒܼ ܢܦܢܘܿܢ ܠܗܸܪܓܵܐ ܕܥܘ̣ܠܵܐ ܒܹܗ<EOS>ܡ̣ܢ ܨܝܕ ܥܘ̣ܠܵܐ ܬܚܸܡ ܐܸܢܘܿܢ ܠܡܠܚ̈ ܥܘ̣ܠܵܐ<EOS>ܘܨܝܼܕ ܟܐܢܘܼܬܵܐ ܓܪܓ ܐܸܢܘܿܢ ܠܡܬܩܪܒܘ<EOS>ܒܗܪܓܵܐ ܛܒܵܐ ܐܥܢܝܼ ܐܸܢܘܿܢ ܪܵܚܡܵܐ ܛܵܒܼܵܐ<EOS>ܘܐܲܝܟ ܦܠܚܹ̈ܐ ܐܘܿܓܲܪ ܐܸܢܘܿܢ ܠܥܲܡܠܵܐ ܛܒܼܵܐ<EOS>ܠܦܘܼܠܚܵܢ ܐ̄ܢܫܐ ܐܬܼܵܐ ܐ̄ܢܫܵܐ ܕܡ̣ܢ ܐ̄ܢܫܘܼܬܼܵܐ<EOS>ܘܐܪܝܼܡ ܩܵܠܹܗ ܘܐܫܡܲܥ ܐܸܢܘܿܢ ܙܢܲܝ̈ ܦܘܠܚܢܹܗ<EOS>ܒܡܲܬܠܵܐ ܪܟܒܹܗ ܠܦܘܼܠܚܵܢ ܥܲܡܠܵܐ ܕܟܼܵܘܿܙܘܼܬܹܗ<EOS>ܘܐܪܙܢܐܝܼܬ ܩܪ̣ܵܐ ܠܡܠܠܹ̈ܐ ܠܩܸܪܝܵܢ ܚܘܼܒܹܗ<EOS>ܩܵܠ ܩܸܪܝܢܹܗ ܕܩܪܵܐ ܠܐ̄ܢܵܫܵܐ ܫܡ̣ܥܘ ܚܘܫܒܲܝ̈<EOS>ܘܢܕܘ ܡ̣ܢ ܫܸܬܩܵܐ ܕܪܡܹܝܢ ܗ̄ܘ̣ܵܘ ܒܹܗ ܐܲܝܟ ܕܡ̣ܢ ܫܢܬܼܵܐ<EOS>ܒܸܡܐܝܢܘܬܵܐ ܕܡ<EOS>ܟܝܼܢ ܗ̄ܘ̣ܵܘ ܙܘܥܲܝ̈ ܪܥܝܵܢܝ<EOS>ܘܩܡܘ ܕܢܨܘܼܬܘܢ ܩܠܵܐ ܕܡܟܼܪܸܙ ܐܓܼܪܐ ܛܒܼܵܐ<EOS>ܒܩܵܐܐ ܕܐܓܼܪܐ ܐܬܬܥܝܼܪ ܕܲܥܝܵܢܝ ܚܫܢܢ ܥܡ̈ܐܐ<EOS>ܘܫܪܝܼ ܡܪܟܸܒܼ ܫܥܝܼܬ ܡ̈ܠܹܐ ܕܙܢ̈ܝ ܟܘܹܫܪܵܐ<EOS>ܐܝܟ ܕܒܚܠܡܵܐ ܚ̣ܙܵܝܗܝ ܠܲܫܪܪܵܐ ܟܲܕ ܡܬܬܪܓܡ<EOS>ܕܣܒܼܪ ܕܡܨܐ ܠܡܦܠܲܚ ܥܲܡ̈ܠܹܐ ܒܛܟܼܣܵܐ ܕܡ̈ܠܹܐ<EOS>ܡ̈ܠܐ ܫܡ̣ܥ ܗ̄ܘ̣ܵܐ ܡ̣ܢ ܗ̇ܘ ܦܘܼܡܵܐ ܡܬܪܓܡ ܚ̈ܝܹܐ<EOS>ܘܲܩܪܸܒܼ ܕܢܨܘܼܬ ܨܘܬܐ ܕܡܠܹܐ ܦܘܼܠܚܵܢ ܥܲܡ̈ܠܹܐ<EOS>ܠܦܘܠܚܵܢ ܥܡ̈ܐܐ ܩܪ̣ܝܗܝ ܠܟܼܝܢܲܢ ܪܚ̇ܡ ܓܸܢܣܲܢ<EOS>ܘܫܕܲܪ ܨܐܕܲܝܢ ܚܲܕ ܡ̣ܢ ܓܸܢܣܲܢ ܕܢܩܪܹܝܢ ܨܐܕܵܘ̈ܗܝ<EOS>ܒܡܬ̈ܠܹܐ ܨܕܢ ܐܲܝܟ ܨܝܕܵܐ ܠܚܘܼܬ ܟܸܢܦܵܐ<EOS>ܘܐܥܸܠ ܚܒܫܲܢ ܠܓܼܵܘ ܡ̣ܢ ܡ̈ܠܹܐ ܕܟܼܪܘܿܙܘܼܬܹܗ<EOS>ܠܩܛܵܐ ܕܡ̈ܐܐ ܐܪܡܝ ܒܐܲܪܥܵܐ ܩܕܼܵܡ ܪܥܝܢܲܢ<EOS>ܘܚܬܚܸܬܼ ܢܓܕܢ ܐܲܝܟ ܕܠܠܘܦܵܐ ܠܘܵܬܼ ܡܐܟܼܘܠܬܼܵܐ<EOS>ܦܲܚܵܐ ܕܡܬܠ̈ܐ ܨܠܵܐ ܠܹܗ ܠܠܸܒܲܢ ܪܚ̇ܡ ܦܸܗܝܵܐ<EOS>ܕܠܵܐ ܬܘܼܒܼ ܢܦܗܹܐ ܒܲܪ̈ܓܼܝܓܼܵܐ ܐܲܝܟ ܕܒܩܕܡܵܐ<EOS>ܝ̇ܕܥ ܗ̄ܘ̣ܵܐ ܠܲܢ ܕܐܸܬܥܝܼܕܢܲܢ ܒܦܗܝܵܐ ܕܛܘܥܝܲܝ<EOS>ܥܠܗ̇ܝ ܚܒܼܫܲܢ ܠܓܵܘ ܡ̣ܢ ܢܫܒܹ̈ܐ ܕܡܲܠܦܢܘܼܬܹܗ<EOS>ܐܘܼܡܵܢܵܐܝܼܬ ܨܕܢܚܘܼܒܹܗ ܐܲܝܟ ܕܠܨܝܕܵܐ<EOS>ܘܐܚܲܕ ܒܐܦܝ̈ܢ ܬܪܲܥ ܝܼܘܠܦܵܢܵܐ ܕܡܠܝܼ̈ ܦܘܼܡܹܗ<EOS>ܒܥܸܕܵܢ ܨܦܪܐ ܢܦܩ ܕܢܨܘܕܘܢ ܨܝܕ ܝܘܼܠܦܢܹܗ<EOS>ܐܲܝܟ ܡܵܐ ܕܪܕܹܐ ܥܝܼܪܵܐ ܒܐܲܪܥܵܐ ܨܝܕ ܦܠܚ̈ܐ<EOS>ܒܨܦܪܐ ܡܘܓܸܪ ܟܠ ܕܐܓܝܪܵܐ ܗ̄ܘ̣ ܒܹܝܬ ܐܲܪ݁ܢܥܹܐ<EOS>ܘܒܹܗ ܒܥܝܕܵܐ ܩܪܲܢ ܐܵܦ ܡܪܲܢ ܠܦܘܼܠܚܵܢ ܚܘܼܒܹܗ<EOS>ܨܦܪܵܐ ܢܟܝܹܗ ܠܫܘܼܪܵܝ ܡܲܬܠܵܐ ܕܟܼܵܪܘܿܙܘܼܬܹܗ<EOS>ܘܐܲܝܟ ܕܒܨܦܪܵܐ ܩܪܲܢ ܠܥܒܕܐ ܕܦܘܼܠܚܵܢ ܟܪܸܡܹܗ<EOS>ܠܠܸܠܝܵܐ ܕܡܝܹܗ ܠܙܒܼܢܵܐ ܩܲܕܡܵܐ ܕܡܸܢܹܗ ܘܠܗܠ<EOS>ܘܐܲܝܟ ܐܝܼܡܡܵܐ ܠܥܸܕܵܢ ܡܲܬܠܵܐ ܕܡܲܠܦܢܘܼܬܹܗ<EOS>ܐܲܝܟ ܚܲܕ ܝܵܘܡܵܐ ܣܡܹ̇ܗ ܠܪܲܗܛܵܐ ܕܗܵܢ ܕܘܼܒܵܪܵܐ<EOS>ܠܠܝ ܐܝܼܡܵܡ ܐܲܝܟ ܡܵܐ ܕܩ̣ܪܵܝܗܝ ܡܘܫܹܐ ܒܪܵܫܝܼܬ<EOS>ܠܲܬܼܪܹܝܢ ܛܵܘܪܹ̈ܐ ܠܦܓܹܗ ܠܙܒܼܢܵܐ ܕܟܼܠܗܘܿܬ ܕܲܪܹ̈ܐ<EOS>ܘܲܠܚܲܕ ܝܗ̣ܒ ܠܹܗ ܫܥܹ̈ܐ ܕܠܸܠܝܵܐ ܘܚܲܕ ܕܐܝܼܡܡܵܐ<EOS><EOS>ܠܛܵܘܪܵܐ ܕܥܪܟܲܢܝܹܗ ܠܸܠܝܵܐ ܡܸܛܠ ܛܘܠܝܲܝ<EOS>ܕܐܲܝܟ ܕܒܚܫܟܵܐ ܣܡܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܛܒܬܵܐ<EOS>ܠܙܒܼܢܵܐ ܕܝܸܠܹܗ ܩ̣ܪܵܝܗܝ ܐܡܡܵܐ ܡܸܛܠ ܩܘܿܫܬܼܵܐ<EOS>ܕܐܝܟ ܕܒܢܘܗܪܵܐ ܚܙ̣ܵܘ ܒܹܗ ܐ̄ܢܫ̈ܐ ܫܪܵܪܵܐ ܓܲܠܝܵܐ<EOS>ܫܪܪܵܐ ܓܲܠܝܵܐ ܐܲܟܼܪܸܙ ܩܠܹܗ ܒܐܕܢܲܝ̈ ܐ̄ܢܫ̈ܐ<EOS>ܘܨܬܘܼܗܝ ܐ̄ܢܵܫܐ ܐܲܝܟ ܕܠܐ̄ܢܫܵܐ ܕܡܲܟܼܪܸܙ ܩܘܼܫܬܼܵܐ<EOS>ܒܲܫܡܵܐ ܕܓܲܒܼܪܵܐ ܩܪ̣ܵܐ ܠܩܢܘܿܡܹܗ ܐ̄ܢܫܐ ܕܡܸܢܲܢ<EOS>ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܟܣܝܵܐ ܒܪܵܘܡܵܐܘ<EOS>ܕܡܝܵܐ ܐܡ̣ܪ ܡܠܟܘܼܬ ܪܘܡܵܐ ܡܲܠܟܵܐ ܕܕܘܡܵܐ<EOS>ܠܓܒܼܪܵܐ ܕܢܦ̣ܩ ܒܥܕܵܢ ܨܦܪܵܐ ܕܢܐܓܼܘܿܪ ܦܥ̈ܐܹܐ<EOS>ܩܨ ܥܲܡ ܦܥ̈ܠܹܐ ܡ̣ܢ ܕܹܝܢܪܵܐ ܒܦܘܼܠܚܵܢ ܝܵܘܡܵܐ<EOS>ܘܫܕܲܪ ܐܸܢܘܿܢ ܠܡܦܠܲܚ ܟܲܪܡܵܐ ܕܘܼܚܢܝܵܐ<EOS>ܢܦܲܩ ܬܘܼܒܼ ܒܬܠܬ ܘܒܫܸܬ ܘܒܬܫܲܥ ܘܒܚܕܝܣܪ̈ܐ<EOS>ܘܐܲܓܲܪ ܐܸܢܘܿܢ ܒܬܢܘܵܝ ܕܐܓܼܪܵܐ ܐܲܝܟ ܩܕܡܝܹ̈ܐ<EOS>ܒܫ̈ܥܹܐ ܚܕܥܣܲܪ ܐܓܪ ܐܸܢܘܿܢ ܐܲܝܟ ܕܒܨܦܪܐ<EOS>ܘܠܹܗ ܬܘܼܒܼ ܠܐܓܼܪܵܐ ܐܫܘܝܼ ܐܸܢܘܿܢ ܒܚܕܵܐ ܫܘܝܼܘ<EOS>ܒܥܕܵܢ ܪܡܫܵܐ ܩ̣ܪܐ ܠܪܒܝܬܐ ܕܢܬܸܠ ܐܓܼܪܵܐ<EOS>ܘܝܗܒ̣ ܠܐ̄ܚܪ̈ܝܐ ܕܝܢܵܪ ܕܝܢܵܪ ܐܲܝܟ ܕܐܸܬܦܩܲܕ<EOS>ܦܥ̈ܠܹܐ ܩܕܡܹ̈ܐ ܚܙ̣ܵܘ ܡܘܗܒܼܬܼܵܐ ܕܝܗܒ̣ ܠܐܚܪ̈ܝܹܐ<EOS>ܘܣܒܼܪܘ ܕܠܗܘ̇ܢ ܝܬܲܝܼܪ ܝ̇ܗܸܒ ܠܦܘܼܬ ܥܸܕܵܢܵܐ<EOS>ܫܩ̣ܠܘ ܐܦ ܗܢܘܿܢ ܕܝܢܪ ܕܝܹܢܵܪ ܐܲܝܟ ܚܲܒܼܪ̈ܵܝܗܘܿܢ<EOS>ܘܫܪܝܼܘ ܬ̇ܢܹܝܢ ܙܢܝ̈ <EOS> ܪܘܼܓܢܵܐ ܒܪ̈ܥܝܢܲܝܗܘܿܢ<EOS>ܪܛܢܵܐ ܐܵܘܠܸܕܘ ܟܕܬܲܡܝܼܗܝܼܢ ܥܲܠ ܡܵܘܗ̇ܒܼܬܼܵܐ<EOS>ܕܡܸܛܠ ܡܢܵܐ ܥܒܲܕ ܫܘܝܘܼܬܼܵܐ ܒܦܘܪܥܵܢ ܐܲܓܼܪܵܐ<EOS>ܚܢܲܢ ܠܲܡ ܣܝܒܪܢ ܝܘܼܩܪܵܐ ܘܚܘܼܡܵܐ ܕܟܼܠܗ ܝܘܡܵܐ<EOS>ܘܗܠܹܝܢ ܕܐܘܿܓܲܪܘ ܒܚܕܵܐ ܫܥܵܐ ܫܩ̣ܠܘ ܐܟܘܿܬܢ<EOS>ܠܵܐ ܟܹܐܝܢ ܐܓܼܪܵܐ ܐܸܢ ܢܸܬܦܚܲܡ ܥܲܡ ܦܘܼܠܚܵܢܵܐ<EOS>ܘܠܵܐ ܫܘܹܐ ܥܲܡܠܵܐ ܕܚܕܵܐ ܫܥܵܐ ܘܟܸܠܹܗ ܝܘܡܵܐ<EOS>ܟܠܹܗ ܝܘܡܐ ܠܐܹܝܢ ܒܥ̇ܒܕܵܐ ܕܠܵܐ ܡܲܐܝܢܘܼ<EOS>ܘܡܢܐ ܗ̄ܝ̣ ܗܵܕܹܐ ܕܣܓܝܼ ܥܲܡܠܵܐ ܘܫܘܹܐ ܐܓܼܪܵܐ<EOS>ܡܵܪܹܐ ܒܲܝܬܵܐ ܚܙܵܐ ܦܠܚ̈ܝܹܐ ܕܐܘܠܸܕܘ ܪܸܛܢܵܐ<EOS>ܘܠܚܲܕ ܡܸܢܗܘܢ ܩ̣ܪܵܐ ܘܐܦܝܼܣܹܗ ܒܦܪܨܘܿܦ ܚܒܼܪ̈ܘܗܝ<EOS>ܚܒܼܪܝ ܐܡ̣ܪ ܠܹܗ ܘܩܪܝܗܝ ܚܒܼܪܹܗ ܒܣܝܡܐܝܼܬ<EOS>ܘܚܘܹܝܗ ܢܝܼܫܵܐ ܕܪܒܘܼܬ ܚܘܼܒܹܗ ܕܠܘܵܬ ܐ̄ܢܵܫܵܐ<EOS>ܠܵܐ ܡܥܘܸܠ ܐ̄ܢܵܐ ܒܦܘܼܪܥܵܢ ܐܓܼܪܵܐ ܐܲܝܟ ܡܵܐ ܕܣܒܼܪܬ<EOS>ܘܠܵܐ ܛܠܸܡ ܐ̄ܢܵܐ ܠܐܝܢܵܐ ܕܠܦܚܵܒܝ ܚܘܼܒܢܵܐܝܼܬ<EOS>ܒܚܲܕ ܕܝܢܪܐ ܩܨܬ ܥܲܡܟ ܘܐܲܢ̄ܬ ܩܗ̇ܕ ܐܲܢ̄ܬ<EOS>ܣܒܼ ܕܝܪܵܟ ܘܦܘܼܫ ܡ̣ܢ ܡ̈ܠܹܐ ܕܡܠܝܼ̈ܢ ܕܲܛܢܵܐ<EOS>ܫܠܡ ܡܠܹ̈ܐ ܕܬܪܓܸܡ ܡܪܲܢ ܐ̄ܪܙܟܐܝܼܬ<EOS>ܢܸܒܼܥܹܐ ܢܸܦܫܐ ܒܥܬܵܐ ܕܟܲܣܝܵܐ ܒܬܘܼܪ̈ܓܡܲܝܗܹܝܢ<EOS>ܒܥܬܵܐ ܒ̇ܥܐ ܟܠ ܬܘܪܓܡܵܐ ܕܒܦܠܐ̈ܬܐ<EOS>ܕܐܠܵܐ ܡܢܗܪܵܬ ܒܥܵܬܐ ܠܡ̈ܐܹܐ ܠܵܐ ܡܸܬܢܲܗܪ̈ܵܢ<EOS>ܢܘܗܪܵܐ ܕܬܪܝܢ ܒܥܵܬܐ ܕܒܥܝܵܐ ܕܡܸܠܹ̈ܐ<EOS>ܘܐܲܝܟ ܕܒܢܘܼܗܪܵܐ ܡܚܵܘܝܵܐ ܢܘܼܗܪܵܐ ܕܣܘܟܵܠ ܡܸܠܹ̈ܐ<EOS>ܠܲܝܬ ܢܲܥܝܼܪ̈ܵܐ ܕܪܲܒ ܡ̣ܢ ܢܘܗܪܵܐ ܕܡܠܲܝ̈ ܪܘܼܚܵܐ<EOS>ܘܠܐ ܚܟܼܡ̈ܬܐ ܕܩܢ̈ܝܢ ܚܲܝܠܵܐ ܐܲܝܟ ܚܟܡܵܬܗܹ̈ܝܢ<EOS>ܠܵܐ ܡܬܬܩ̈ܠܢ ܥܲܡ ܒܪ̈ܘܠܹܐ ܘܡܪ̈ܓܢܝܬܵܐ<EOS>ܘܠܵܐ ܡܬܦܝ̈ܡܵܢ ܥܲܡ ܟܠ ܡܸܕܸܡ ܕܝܲܩܝܼܪ ܦܸܚܡܹܗ<EOS>ܒܨܝܼܪ ܟܠܡܸܕܡ ܟܲܕ ܢܬܦܚܲܡ ܒܫܘܼܦܪܵܐ ܕܒܼܗܹܝܢ<EOS><EOS>ܘܐܲܝܟ ܠܵܐ ܫܘܦܪܵܐ ܗ̄ܘ̣ ܟܠ ܫܦܝܼܪܵܐ ܕܕܼܵܡ ܪܓܲܢܗܘܿܢ<EOS>ܪ̈ܓܼܝܓܢ ܣܓܼܝ ܡ̣ܢ ܟܠ ܕܲܪܓܼܝܼܓ ܒܝܬ ܐܪ̈ܥܢܹܐ<EOS>ܘܛܟ ܪܓܲܬܗܹܝܢ ܫܒܬܹܗ ܠܥܠܡܵܐ ܨܝܕ ܪܓܬܗܹܝܢ<EOS>ܕܲܓܬܵܐ ܕܒܼܗܹܝܢ ܫܒܲܬ̤ ܠܐܪ̈ܥܢܹܐ ܘܠܫܡܝ̈ܢܹܐ<EOS>ܫܛܘ ܟܠܡܸܕܸܡ ܩܪܚܸܡܘ ܘܐܲܚܸܒܘ ܠܗܸܪܓܵܐ ܕܒܼܗܹܝܢ<EOS>ܗܪܓܵܐ ܕܒܼܗܝܢ ܪܚܡ̇ܬ ܐܦ ܐ̄ܢܐ ܟܲܕ ܠܵܐ ܪܚܡܸ̇ܬ<EOS>ܒܡ̈ܐܹܐ ܪܚܡܸ̇ܬ ܟܲܕ ܪܚܝܼܩ ܐ̄ܢܐ ܡ̣ܢ ܣܘܼܥܪ̈ܢܹܐ<EOS>ܪܓܬܐ ܪܓܬܢܝ ܕܐܪܓܼ ܡ̈ܐܹܐ ܕܠܵܐ ܣܘܼܥܪ̈ܢܹܐ<EOS>ܕܛܟ ܡ̣ܢ ܡܠܹ̈ܐ ܢܦܢܹܐ ܪܸܥܝܵܢܝ ܨܝܕ ܣܘܼܥܪ̈ܵܢܹܐ<EOS>ܐܝܟ ܕܠܫܒܪܐ ܓܲܪܓܼܢܝ ܕܲܥܝܵܢܝ ܨܝܕ ܝܘܼܠܦܵܢܵܐ<EOS>ܕܡ̣ܢ ܝܘܼܠܦܢܵܐ ܐܹܠܦ ܚܲܝܠܐ ܕܒܝܘܠܦܢܵܐ<EOS>ܠܒܹܝܬ ܝܘܠܦܢܵܐ ܕܪܒ ܡܲܠܦܢܹ̈ܐ ܒܥ̇ܝܬܼ ܕܐܬܩܪܲܒܼ<EOS>ܕܚܙܝܬܿ ܕܡܗܝܼܪ ܡܸܐܡܪܵܐ ܕܡܸܠܬܹܗ ܡ̣ܢ ܟܠ ܝܘܼܠܦܵܢ<EOS>ܡܸܐܡܪܵܐ ܛܵܒܼܵܐ ܫܡܥ̇ܬ ܕܐܡ̣ܪ ܒܐܕܢܲܝ̈ ܐ̄ܢܫ̈ܐ<EOS>ܘܫܚ̇ܩܬ ܐܢܵܐ ܠܝܼ ܕܐܕܲܥ ܘܐܘܕܲܥ ܡܐܡܪܵܐ ܕܫܡܥ̇ܬ<EOS>ܛܒܵܐ ܕܐܓܪܵܐ ܕܝܗ̣ܒ ܠܐܓܝܼܪܹ̈ܐ ܐܬܼܐ ܠܐܕܢܝ̈<EOS>ܘܒܼܥܝܬ ܕܐܘܓܪ ܐܦܸܢ ܩܲܠܝܼܠ ܒܫܘܼܠܵܡ ܝܵܘܡܵܐ<EOS>ܒܨܦܪܵܐ ܫܡ̇ܥܬܼ ܕܐܓܼܪ ܦܥ̈ܐܹܐ ܠܦܚܠܚܵܢ ܟܲܪܡܹܐܗ<EOS>ܘܩܨ ܕܝܢܪܵܐ ܠܚܕܵܐ ܫܵܥܵܐ ܘܠܚܕ ܥܣܪܹ̈ܐ<EOS>ܒܫܘܝܘܬܼ ܐܓܼܪܵܐ ܬܗܲܪܘ ܚܘܼܫܒܲܝ̈ ܡܚܝܲܠܲܝ̈ ܚܲܝܐܐ<EOS>ܕܡܵܢܵܐ ܗ̄ܝ̣ ܗܵܕܹܐ ܕܠܵܐ ܫܘܹܐ ܐܲܓܼܪܵܐ ܥܲܡ ܦܘܼܠܚܢܵܐ<EOS>ܡܢܘܼ ܡ̣ܢ ܡܬܘܩ ܩܨܕܝܼܢܪܵܐ ܠܫܥܹ̈ܐ ܬܪܥܣܲܪ<EOS>ܘܐܝܢܵܘ ܦܲܥܠܵܐ ܕܲܠܐܝܼ ܗܟܼܵܢ ܘܢܣܲܒܼ ܗܵܟ̣ܵܢ<EOS>ܠܲܝܬ ܥܬܝܪ ܕܐܸܓܪ ܦܲܥ̈ܐܹܐ ܒܟܼܠܗܹܝܢ ܫܥܹ̈ܐ<EOS>ܘܠܵܐ ܐܓܼܝܼܪܵܐ ܕܡܵܘܓܪ ܟܠܫܵܥ ܒܦܠܓܘܼܬ ܝܘܡܵܐ<EOS>ܢܘܼܟܼܪܝ ܫܡܥܹܗ ܕܗܵܢ ܦܘܼܠܚܢܵܐ ܠܟܼܠ ܦܘܼܠܚܢܝܼ̈ܢ<EOS>ܘܠܲܝܬ ܠܹܗ ܕܘܼܡܝܵܐ ܒܟܼܠ ܦܘܼܠܚܵܢܝܼ̈ܢ ܕܒܹܝܬ ܐܪ̈ܥܢܹܐ<EOS>ܠܵܐ ܕܡܝܘܼܬܹܗ ܥܨܬܵܢܝ ܕܐܒܼܠܹܐ ܒܥܬܐ ܕܥܵܠܘܗܝ<EOS>ܕܡܸܛܠ ܡܵܢܵܐ ܡܫܵܓܢܵܝ ܕܘܼܡܝܹܗ ܡ̣ܢ ܟܠ ܕܘܡܝ̈ܢ<EOS>ܕܘܡܝܹܗ ܓܪܓܼܢܝ ܕܐܨܘܿܪ ܕܘܼܡܝܹܗ ܒܣܡܵܐ ܕܡ̈ܠܹܐ<EOS>ܕܒܝܲܕ ܡܠܹ̈ܐ ܐܓܼܠܹܐ ܠܐ̄ܢܫ̈ܐ ܙܢܲܝ̈ ܕܡܘ̈ܬܹܗ<EOS>ܕܡܘܼܬܼܵܐ ܕܥܲܡܠܵܘ̈ܗܝ ܚܙܝ̇ܬ ܕܪܫܝܼܡܵܐ ܒܟܬܝܿ̈ܒܬܼܵܐ<EOS>ܘܡ̣ܢ ܕܟܬܝ̈ܒܵܢ ܒܥܝ̇ܬ ܕܡܬܝܼ̈ܒܵܢ ܠܲܕܠܵܐ ܟܬܝܼ̈ܒܵܢ<EOS>ܒܟܬܝܒ̈ܬܐ ܚܙ̇ܝܬ ܟܕ ܪܗ̇ܛ ܫܸܡ ܡܠܟܘܼܬܼܵܐ<EOS>ܘܥܡܹܗ ܕܫܡܵܬܐ ܓܲܒܼܪܵܐ ܕܐܓܪ ܦܥ̈ܠܹܐ ܠܟܪܡܹܗ<EOS>ܠܐܓܪ ܦܥ̈ܠܹܐ ܕܡܝܼܗ ܠܓܒܼܪܵܐ ܕܡܟܼܪܙ ܩܘܼܫܬܼܵܐ<EOS>ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܐܝܼܬܹܝܗ̇ ܒܪܘܡܵܐ<EOS>ܡܠܟܘܼܬ ܪܘܡܵܐ ܩܪܵܗ̇ ܠܲܣܒܪܬܵܐ ܕܐܟܼܪܙ ܒܲܐܪܥܵܐ<EOS>ܒܗ̇ܝ ܕܡܚܘܝܵܐ ܫܒܝܼܠ ܡܲܠܟܿܘܼܬܼܵܐ ܠܕܒܼܥܝܵܢ ܠܵܗ̇<EOS>ܫܒܝܼܠ ܡܥܟܘܬܵܐ ܕܪܫܬ̤ ܒܲܐܪܥܵܐ ܡܠܬܹܗ ܕܡܪܲܢ<EOS>ܘܐܠܦܬ̤ ܐ̄ܢܫ̈ܐ ܕܢܪܕܘܢ ܥܲܡܵܗ̇ ܠܐܝܟܵܐ ܕܐܝܼܬܹܝܗ̇<EOS>ܬܘܼܩܵܢ ܪܘܡܵܐ ܥܬܝܼܕ ܗ̄ܘ̣ܵܐ ܕܢܸܓܼܠܹܐ ܠܐܪ̈ܥܢܝܹܐ<EOS>ܘܨܪ ܕܡܘ̈ܬܹܗ ܒܹܝܬܼ ܐܪ̈ܥܢܹܐ ܥܕܠܵܐ ܢܸܗܘܹܐ<EOS>ܒܥܡ̈ܐܹܐ ܕܪܘܼܚܵܐ ܣܝܼܡܵܐ ܗ̄ܘ̣ܵܬ ܠܹܗ ܕܢܲܢܹܐ ܠܐ̄ܢܫ̈ܐ<EOS>ܘܐܥܢܝܼ ܐܢܘܿܢ ܦܓܪܢܐܝܼܬ ܩܕܼܵܡ ܣܘܥܪ̈ܢܹܐ<EOS>ܦܛܪܢܐܝܼܬ ܚܙ݂ܲܩ ܦܓܼܪܢܐ ܩܕܼܵܡ ܦܓܼܪ̈ܢܹܐ<EOS>ܘܚܘܝܼ ܠܐ̄ܢܫܐ ܠܡܸܕܪܐ ܒܐܘܼܪܚܐ ܕܪ̈ܘܚܢܝܵܬܼܵܐ<EOS>ܥܡܐܐ ܕܕܘܼܚܵܐ ܪܫ̣ܡ ܒܚܙܬܵܐ ܕܪܲܓܼܫܝ ܦܓܼܪܐ<EOS>ܘܫܲܪܝܼܘ ܐܢܫܵܐ ܠܡܸܚܢܵܐ ܠܢܝܼܫܵܐ ܕܟܼܣܹܐ ܒܪܵܘܡܵܐ<EOS><EOS>ܐܘ ܬܸܕܡܘܪܬܵܐ ܕܗܘ̤ܵܬ ܒܐܵܪܥܵܐ ܒܹܝܬ ܐܪ̈ܥܢܹܐ<EOS>ܕܟܲܕ ܐܪ̈ܥܢܝܼܢ ܪܚܸܡܘ ܥܢܝܢܵܐ ܕܠܵܐ ܐܪ̈ܥܢܐ<EOS>ܩܵܠܵܐ ܚܕܬܵܐ ܫܡ݂ܲܥܘ ܐܪ̈ܥܢܹܐ ܡ̣ܢ ܐܘܥܢܵܐ<EOS>ܕܡܟܼܪܸܙ ܒܐܪܥܵܐ ܣܒܲܪܬܵܐ ܚܲܕܬܵܐ ܕܠܵܐ ܐܬܟܪܙܲܬ̤<EOS>ܒܬܢܘܝ ܕܐܓܼܪܐ ܚܬܚܸܬ ܐܸܢܘܿܢ ܠܒܢܲܝ̈ ܐܲܪܥܵܐ<EOS>ܘܪܗܸܛܘ ܨܐܕܵܘܗܝ ܘܩܲܒ̣ܠܘ ܐܸܢܘܿܢ ܚܘܼܒܵܢܵܐܝܼܬ<EOS>ܚܘܼܒܹܗ ܢܓܕܹܗ ܠܘܵܬ ܥܸܢܝܢܵܐ ܕܒܢܲܝ̈ ܓܸܢܣܹܗ<EOS>ܕܢܐܓܼܘܪ ܐܢܘܿܢ ܠܦܘܼܠܚܵܢ ܚܲܝܹ̈ܐ ܪ̈ܘܚܢܝܹܐ<EOS>ܙܢܲܝ̈ ܦܘܼܠܚܢܵܐ ܪܘܚܢܝܵܐ ܐܲܠܸܦ ܐܸܢܘܿܢ<EOS>ܕܡ̣ܢ ܥܡܠܝ̈ܗܘܿܢ ܢܸܩܢܘܿܢ ܚܲܝܹ̈ܐ ܠܵܐ ܡܝܘ̈ܬܹܐ<EOS>ܒܗܕܐ ܐܢܘܝ ܢܦ̣ܩ ܡ̣ܢ ܨܦܪܵܐ ܕܫܘܼܪܵܝ ܕܢܚܹܗ<EOS>ܟܕ ܠܹܗ ܠܕܼܢܚܹܗ ܟܢܝܼ ܨܦܪܵܐ ܘܫܘܪܝ ܝܘܡܵܐ<EOS>ܓܲܒܼܪܵܐ ܟܢܝܼ ܗܘ̤ ܠܲܩܢܘܿܡܹܗ ܒܗܝ ܕܐܵܦ ܓܲܒܼܪܵܐ ܗ̄ܘ̣<EOS>ܘܠܝܘܠܦܸܢܹܗ ܩ̣ܪܐ ܡܠܟܘܼܬܼܵܐ ܡܠܝܲܬ̤ ܚܲܝܹ̈ܐ<EOS>ܥܕܢ ܨܦܪܵܐ ܗܘ̤ܵܐ ܫܘܼܪܝܵܐ ܕܟܪܘܿܙܘܼܬܹܗ<EOS>ܘܦܥ̈ܠܹܐ ܕܨܦܪܐ ܫܠܝܼܚܹ̈ܐ ܬܪܥܣܲܪ ܕܐܘܓܲܪܘ ܥܲܡܗ<EOS>ܗܢܘܿܢ ܐܘܓܲܪܘ ܒܥܕܢ ܨܦܪܵܬ ܕܟܪܵܘܿܙܘܵܬܼܵܐ<EOS>ܘܗܢܘܿܢ ܐܢܘܢ ܕܛܥܢܘ ܝܘܼܩܪܵܐ ܕܟܼܠܹܗ ܝܵܘܡܵܐ<EOS>ܝܘܩܪܵܐ ܪܒܵܐ ܛܥܢܘ ܟܪܵܙܹܐ ܕܡܠܬܼ ܚ̈ܝܹܐ<EOS>ܒܗ̇ܝ ܕܩܫܹܐ ܗ̄ܘ̣ܵܐ ܫܘܪܵܝ ܙܒܼܪܵܐ ܕܟܪܘܿܙܘܬܼܵܐ<EOS>ܩܫܹܐ ܗ̄ܘ̣ܵܐ ܙܒܢܵܐ ܕܣܝܒܲܪܘ ܟܠܢܹ̈ܐ ܫܠܝܼܚܹ̈ܐ ܓܒܲܝ̈ܐ<EOS>ܘܛܵܒܼ ܥܙܝܼܙ ܗ̄ܘ̣ܵܐ ܩܪܒܼܵܐ ܚܕܢܦ̈ܐ ܘܕܝܗܘܕ̈ܝܹܐ<EOS>ܥܙܝܼܙܵܐ ܗ̄ܘ̣ܵܐ ܝܗܘܕܝܘܼܬܼܵܐ ܒܢܛܘܪ̈ܬܵܐ<EOS>ܘܚܡܝܡܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ ܒܪܚܡܲܬ ܫܸܐܕܹ̈ܐ<EOS>ܒܪܚܡܲܬ ܫܐܕܹ̈ܐ ܐܣܝܼܪܝܼܢ ܗ̄ܘ̣ܵܘ ܥܡܡܹ̈ܐ ܚܢ̈ܦܹܐ<EOS>ܘܡܣܬܬܐ ܗ̄ܘ̣ܬ ܪܚܡܲܬܿ ܫܸܐܕܹ̈ܐ ܩܪܸ̈ܥܝܢܲܝܗܘܿܢ<EOS>ܬܪܸܝܢ ܬܟܬܘ̈ܫܹܐ ܥܒܲܕܘ ܐܬܠܝ̈ܛܹܐ ܕܙܕܝܼܩܘܼܬܵܐ<EOS>ܥܲܡ ܚܢܦܘܼܬܼܵܐ ܘܝܗܘܕܝܘܼܬܵܐ ܫܩܝܼ̈ܦܹܐ ܪܡܹܐ<EOS>ܒܪܘܡܵܐ ܪܡܵܐ ܣܝܼܡ ܗ̄ܘ̣ܵܐ ܪܫܗ̇ ܕܝܗܘܕܝܘܼܬܼܵܐ<EOS>ܘܐܲܝܟ ܕܒܚܣܢܹ̈ܐ ܡܣܬܬܪܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ<EOS>ܚܣܝܼܟܝܼܢ ܗ̄ܘ̣ܵܘ ܫܸܡ ܐܲܠܵܗܹ̈ܐ ܕܠܵܐ ܐܠܗܹ̈ܐ<EOS>ܘܣܚܦܘ ܐܸܢܘܿܢ ܫܠܝܼܚܹ̈ܐ ܒܐܲܪܥܵܐ ܒܫܸܡ ܚܲܕ ܚܲܝܠܵܐ<EOS>ܫܸܡ ܚܲܕ ܚܝܠܵܐ ܐܲܟܼܪܸܙܘ ܒܐܪܥܵܐ ܐܪ̈ܥܢܝܹܐ<EOS>ܘܙܵܥܘ ܘܐܸܬܒܲܠܗܝܼܘ ܟܠ ܫܘܼܡܗܝܼ̈ܢ ܕܠܵܐ ܐܠܗܹ̈ܐ<EOS>ܠܵܐ ܐܠܗܹ̈ܐ ܥܩ̣ܪܘ ܡ̣ܢ ܐܪܥܵܐ ܐܲܠܗ̈ܝܹܐ<EOS>ܘܐܲܝܟ ܕܠܙܪܥܵܐ ܙܪܥܘܼܗܝ ܠܲܫܡܵܐ ܕܚܲܕ ܐܠܗܵܐ<EOS>ܐܲܝܟ ܕܠܚܪܵܐ ܥܵܕܘܼܗܝ ܠܝܥܪܵܐ ܕܦܬܼܪܘܼܬܼܵܐ<EOS>ܕܠܵܐ ܢܬܥܘܟ ܙܲܪܥܵܐ ܕܚܲܝܹ̈ܐ ܡ̣ܢ ܬܪܒܼܝܬܹܗ<EOS>ܕܬܪܒܝܼܬ ܙܲܪܥܵܐ ܚܨܝܼܦܝܢ ܗ̄ܘ̣ܵܘ ܦܥ̈ܠܹܐ ܛܒܹ̈ܐ<EOS>ܘܒܕܡܘܼܬ ܡܘܼܬ ܛܠܐ ܡܫܩܝܼܢ ܗ̄ܘ̣ܵܘ ܠܹܗ ܡܠܝ̈ ܪܘܼܚܵܐ<EOS>ܒܡܠܲܝ̈ ܪܘܼܚܵܐ ܦܠܚܝܼܢ ܗ̄ܘ̣ܵܘ ܠܹܗ ܠܟܪܡܵܐ ܕܐ̄ܢܵܫܐ<EOS>ܘܡܣܟܝܢ ܗ̄ܘ̣ܵܘ ܕܢܬܸܠ ܦܐܪܹ̈ܐ ܪ̈ܘܚܢܝܹܐ<EOS>ܒܩܢܛܵܐ ܘܚܘܼܒܵܐ ܡܬܩܪܒܝܼܢ ܗ̄ܘ̣ܵܘ ܨܝܕ ܦܘܼܠܚܢܹܗ<EOS>ܕܠܵܐ ܢܸܬܒܣܪܘܢ ܡ̣ܢ ܗܘ̇ ܡܪܵܐ ܕܐܘܓܪܘ ܥܲܡܹܗ<EOS>ܐܲܝܟ ܟܣܘܚܹ̈ܐ ܦܣܩܘ ܡܸܢܹܗ ܙܢܲܝ̈ ܒܝܼܫ̈ܬܐ<EOS>ܕܢܗܘܹܐ ܫܲܪܝܼܪ ܥܩܪ ܫܪ̈ܫܐ ܕܗܝܡܢܘܼܬܹܗ<EOS>ܒܗܲܝܡܢܘܬܵܐ ܡܣܬ̇ܬܝܼܢ ܗܘ̣ܘ ܠܗ̇ ܠܗܝܡܢܘܼܬܹܗ<EOS>ܕܠܵܐ ܢܟܘܼܢܵܝܗܝ ܫܘܒܵܐ ܘܥܪܝܵܐ ܕܪ̈ܓܝܼܓܬܐ<EOS>ܣܓܼܝ ܣܘܹܝܢ ܗ̄ܘ̣ܵܘ ܕܲܢܢܲܛܪܘܼܢܵܝܗܝ ܡ̣ܢ ܢܸܟܝܵܢܹ̈ܐ<EOS><EOS>ܘܲܚܦܝܼܛܝܼܢ ܗ̄ܘ̣ܵܘ ܕܠܵܐ ܢܸܚܣܲܪ ܠܹܗ ܫܸܩܝܵܐ ܕܪܘܼܚܵܐ<EOS>ܘܥܲܡ̈ܐܹܐ ܦܲܠܚܘܼܗܝ ܘܲܒܼܦܸܬܓܼܵܡܹ̈ܐ ܣܲܡܸܟܘ ܣܵܘܟܵܘ̈ܗܝ<EOS>ܘܗܲܒܸܒܼܘ ܛܲܪܦܹ̈ܐ ܘܛܥܢ ܦܸܐܪܹ̈ܐ ܕܕܟܝܘܼܬ ܢܲܦܫܵܐ<EOS>ܦܸܐܪܹ̈ܐ ܕܟܼܝ̈ܵܐ ܛܥܝܼܢ ܗ̄ܘ̣ܵܐ ܟܲܪܡܵܐ ܓܠܝܼܙ ܡ̣ܢ ܦܸܐܪܹ̈ܐ<EOS>ܘܲܬܼܗܲܪܘ ܐ̄ܢܫ̈ܐ ܘܲܫܡܲܝܵܢܹ̈ܐ ܒܛܵܒܘܼܬܼ ܦܹܐܪ̈ܵܘܗܝ<EOS>ܬܲܗܪܬܐ ܪܲܒܵܐ ܒܫܘܼܚܠܵܦ ܙܲܒܼܢܵܐ ܕܟܲܪܡܵܐ ܕܥܲܡܡܹ̈ܐ<EOS>ܕܝܲܗ̣ܒ ܛܲܒܼ̈ܬܐ ܚܠܵܦ ܚܲܪ݁ܘܼܒܹܐ ܕܡܪܒܹܐ ܗ̄ܘ̣ܵܐ<EOS>ܙܢܲܝ̈ ܚܲܪ̈ܘܼܒܹܐ ܛܥܝܲܢ ܗ̄ܘ̣ܵܐ ܒܙܲܒܼܢܵܐ ܕܲܦܬܿܟܼܪܘܼܬܼܵܐ<EOS>ܘܲܕܝܲܗ̣̄ܒ ܢܲܦܫܹܗ ܠܦܘܼܠܚܵܢ ܪܘܼܚܵܐ ܛܥܢ ܒܘܼܪ̈ܟܵܬܼܵܐ<EOS>ܪܘܼܚܵܢܐܹܝܬ ܦܲܠܚܘܼܗܝ ܩܵܐܹ̈ܐ ܕܫܠܝܼܚܝܘܬܐ<EOS>ܘܛܪܕܘ ܡܸܢܹܗ ܕܐܸܒܹ̈ܐ ܘܕܲܒܹ̈ܐ ܘܢܲܝ̈ ܒܝܼ̈ܫܵܐ<EOS>ܙܢܲܝ̈ ܒ̈ܝܼܫܵܢܵܐ ܕܵܝܫܝܼܢ ܗ̄ܘ̣ܵܘ ܠܹܗ ܐܲܝܟ ܚܲܝ̈ܘܵܬܼܵܐ<EOS>ܘܣܓܼܘ ܒܐܲܦܲܝ̈ܗܘܿܢ ܙܢܲܝ̈ ܛܵܒܼ̈ܬܐ ܕܠܵܐ ܡܸܬܚܲܣܢܝܼܢ<EOS>ܣܝܵܓܼܵܐ ܪܡܵܐ ܥܒܲܕܘ ܠܹܗ ܠܪܲܪܡܵܐ ܐܲܠܵܗܵܝܵܐ<EOS>ܕܠܵܐ ܢܲܟܼܘܼܢܵܝܗܝ ܫܸܐܕܹ̈ܐ ܛܪ̈ܘܢܹܐ ܒܢܸܟܼܝܵܢܲܝ̈ܗܘܿܢ<EOS>ܡܲܓܼܕܠܵܐ ܕܫܘܼܒܼܚܵܐ ܒܢܵܘ ܒܲܡܨܥܬܹܗ ܠܲܡܫܲܒܵܚܘܼ<EOS>ܘܢܸܗܘܹܐ ܢ̇ܛܪ ܦܸܐܪܹ̈ܐܐ ܕܫܘܼܒܼܚܵܐ ܕܡܸܬܼܚܲܡܠܝܼܢ ܒܹܗ<EOS>ܐܵܦ ܡܲܥܨܲܪܼܬܵܐ ܕܡܲܥܡܘܿܕܝܼܬܼܵܐ ܥܒܕܘ ܠܲܡܝܼ̈ܕܹܐ<EOS>ܕܲܢܕܟܘܢ ܒܵܗ̇ ܡܘܼܡܹ̈ܐ ܕܲܦܓܼܪܵܐ ܘܲܕܪܸ̈ܥܝܵܢܹܐ<EOS>ܥܲܠܝܼܪܵܐܝܼܬ ܐܣܢܘ ܣܵܡܘ ܒܗ ܙܢܲܝ̈ ܛܵܒܼܬܐ<EOS>ܕܠܵܐ ܢܸܚܣܲܪ ܒܹܗ ܚܲܕ ܡ̣ܢ ܛܘܼܒܹ̈ܐ ܠܲܕܦܠܲܚ ܒܹܗ<EOS>ܚܝܠܵܐ ܕܪܘܼܚܵܐ ܚܲܟܸܡ ܐܸܢܘܿܢ ܠܡܸܣܥܲܪ ܗܵܠܹܝܢ<EOS>ܘܗܘ̤ ܝܲܗ̣ܒ ܚܲܝܠܵܐ ܒܪܸ̈ܥܝܵܢܲܝܗܘܿܢ ܠܡܸܦܠܲܚ ܐ̄ܢܫ̈ܐ<EOS>ܠܡܸܦܠܲܚ ܒܟܲܪܡܹܗ ܫܲܕܲܪ ܐܸܢܘܿܢ ܡܵܪܹܐ ܟܲܪܡܵܐ<EOS>ܘܐܲܝܟ ܨܒܼܝܵܢܹܗ ܓܡܲܪܘ ܨܒܼܝܵܢܹܗ ܒܦܘܼܠܚܵܢ ܟܲܪܡܹܗ<EOS>ܟܠܵܗ̇ ܕܓܬܹܗ ܕܡܵܕܐ ܟܲܪܡܵܐ ܓܡ݂ܲܪܘ ܦܠܲܚܹ̈ܐ<EOS>ܘܫܲܪܝܼܘ ܘܫܲܠܸܡܘ ܒܚܲܕ ܨܒܼܝܵܢܵܐ ܕܠܵܐ ܩܘܼܛܵܟܵܐ<EOS>ܠܵܐ ܐܬܩܛܥܘ ܪܸ̈ܥܝܵܢܲܝܗܘܿܢ ܒܦܘܠܚܵܢܲܝ̈ܗܘܿܢ<EOS>ܒܲܕ ܚܵܝܪܝܼܢ ܗ̄ܘ̣ܵܘ ܕܪܲܒ ܦܘܼܪܥܵܢܵܐ ܛܵܒܼ ܡ̣ܢ ܥܲܡ̈ܠܹܐ<EOS>ܙܥܘܿܪ ܗ̄ܘ̣ܵܐ ܥܲܡܠܵܐ ܟܲܕ ܢܸܬܼܦܲܚܲܡ ܥܲܡ ܦܘܼܪܥܵܢܵܐ<EOS>ܘܠܵܐ ܦܚ̈ܡܵܢ ܗ̈ܘ̣ܝ ܫܥ̈ܐ ܬܪܹܥܣܲܪ ܠܚܲܕ ܕܝܹܢܵܪܵܐ<EOS>ܚܲܕ ܕܝܼܢܵܪܐ ܩܨܵܐ ܗ̄ܘ̣ܵܐ ܛܵܒܼܵܐ ܠܦܵܠܚܹ̈ܐ ܛܵܒܹ̈ܐ<EOS>ܘܛܵܒܼ ܐܸܬܼܟܲܫܲܪܘ ܠܡܸܦܠܲܚ ܟܲܪܡܵܐ ܕܡܠܝܼܠܘܼܬܼܵܐ<EOS>ܟܲܕܡܵܐ ܡܠܝܼܠܵܐ ܦܠܲܚܘ ܦܲܠܵܚܹ̈ܐ ܕܙܲܕܝܼܩܘܼܬܼܵܐ<EOS>ܘܲܢܛܲܪܘ ܦܐܲܪ̈ܘܗܝ ܕܠܵܐ ܢܸܬܼܚܲܒܠܘܿܢ ܡ̣ܢ ܢܸܟܼܝܵܢܹ̈ܐ<EOS>ܫܡܵܗܹ̈ܐ ܬܠܵܬܵܐ ܥܒܲܕܼܘ ܠܹܗ ܫܘܼܪܐ ܠܫܘܼܛܵܪ ܚܲܝܵܘ̈ܗܝ<EOS>ܕܢܸܗܘܹܐ ܫܲܪܝܼܪ ܒܸܢܝܵܢ ܚܲܝܹ̈ܐ ܕܡܵܝܘܿܬܘܼܬܹܗ<EOS>ܝܵܕܥܝܼܢ ܗ̄ܘ̣ܵܘ ܠܹܗ ܠܪܘܼܟܵܒܼ ܦܲܓܼܪܹܗ ܕܡܸܫܬܲܝܵܢܵܐ ܗ̄ܘ̣<EOS>ܥܲܠ ܗ̇ܝ ܣܵܡܘ ܠܹܗ ܫܡܵܗܹ̈ܐ ܬܠܵܬܐ ܒܲܕ ܡܘܼܬ ܥܲܪ݁ܩܹܐ<EOS>ܒܥܲܪ̈ܩܹܐ ܕܪܘܼܚܵܐ ܒܢܵܘ ܒܲܢܵܝܹ̈ܐ ܠܒܸܢܝܵܢ ܐ̄ܢܵܫ̈ܐ<EOS>ܘܫܲܪܪܵܘ ܐܸܣܵܘ̈ܗܝ ܫܒܸܡ ܐܝܼܬܼܘܼܬܵܐ ܕܠܵܐ ܡܸܫܬܲܝܵܐ<EOS>ܫܸܡ ܐܝܼܬܘܬܼܵܐ ܣܵܡܘ ܩܲܕܡܝܼܬܼ ܐܲܝܟ ܫܲܬܸܐܣܬܼܵܐ<EOS>ܘܲܥܠܹܝܗ̇ ܫܲܟܼܠܸܠܘ ܟܠܹܗ ܪܵܘܡܵܐ ܕܬܵܘܕܝܼܬ ܐ̄ܢܵܫܵܐ<EOS>ܚܕܵܐ ܬܵܘܕܝܼܬܼܵܐ ܕܚܕ ܒܪܘܿܝܵܐ ܒܢܵܘ ܒܲܒܼܪܝܼܬܵܐ<EOS>ܘܚܲܕ ܫܘܼܡܵܗܵܐ ܐܲܟܼܪܸܙܘ ܒܐܲܪܥܵܐ ܠܫܵܡܘܿܥܲܝ̈ܗܘܿܢ<EOS>ܒܗܵܢ ܫܘܼܡܵܗܵܐ ܬܲܠܡܸܕܘ ܘܐܲܠܸܦܘ ܘܐܲܥܡܹܕܘ ܐ̄ܢܫ̈ܐ<EOS>ܘܲܟܼܕܢܘ ܟܠܵܗ̇ ܬܚܹܝܬܼ ܫܘܼܠܛܵܢܵܐ ܕܫܲܠܝܼܛ ܥܲܠ ܟܠ<EOS>ܡ̣ܢ ܟܠ ܫܘܼܠܛܵܢ ܟܲܢܫܘ ܐܸܢܘܿܢ ܠܥܲܡܡܹ̈ܐ ܦܠܝܼ̈ܓܹܐ<EOS><EOS>ܘܐܲܠܸܦܘ ܐܸܢܘܿܢ ܠܲܡܵܝܼܩܵܪܘܼ ܠܚܲܕ ܫܘܼܠܛܲܢܐ<EOS>ܒܚܲܕ ܫܘܼܠܛܵܢܵܐ ܟܕܢܸܘ ܟܠ ܫܘܼܠܛܵܢ ܕܪܵܘܡܵܐ ܘܥܘܼܡܩܵܐ<EOS>ܘܲܠܓܼܘ ܡܸܢܹܗ ܚܒܲܫܘ ܟܠ ܒܸܪ̈ܝܵܢ ܡܠܝܼ̈ܠܹܐ ܘܚܲܪ̈ܫܹܐ<EOS>ܠܓܼܵܘ ܡ̣ܢ ܫܸܡܥܵܐ ܕܦܸܬܼܓܼܵܡܲܝ̈ܗܘܿܢ ܚܒܲܫܘ ܟܠ ܡܸܕܸܡ<EOS>ܐܲܪ̈ܥܵܢܵܝܹܐ ܘܲܡܫܲܝܵܢܹ̈ܐ ܕܠܵܐ ܪܘܼܟܵܒܵܐ<EOS>ܐܘ ܠܡܵܘܝܘܿܬܹ̈ܐ ܠܒܝܼܫܲܝ̈ ܦܲܓܼܪܵܐ ܡܸܬܼܚܲܒܠܵܢܵܐ<EOS>ܕܚܲܒܼܫܘܼܗܝ ܠܥܵܠܡܵܐ ܠܓܼܵܘ ܡ̣ܢ ܡܸ̈ܠܹܐ ܕܡܸܠܵܬܐ ܕܲܒܼܗܘܿܢ<EOS>ܐܘ ܠܲܐܪ̈ܥܵܢܹܐ ܛܥܝܢܲܝ̈ ܝܘܼܩܪܵܐ ܕܡܵܝܘܿܬܘܼܬܼܵܐ<EOS>ܕܣܠܸܩܘ ܫܲܠܸܒܼܕܘ ܟܸܢܫܲܝ̈ ܪܵܘܡܵܐ ܬܚܹܝܬܼ ܡܸܠܲܬܼܗܘܿܢ<EOS>ܐܘ ܠܨܵܝܵܕܹ̈ܐ ܨܵܝܕܲܝ̈ ܐܘܼܟܼܠܵܐ ܠܐܘܼܟܼܵܐܐ ܕܦܲܓܼܪܵܐ<EOS>ܕܨܵܕܘ ܠܲܡܠܝܼ̈ܠܹܐ ܘܐܵܘܼܟܼܠܘ ܐܸܢܘܿܬ ܐܘܟܼܠܵܐ ܐܘܟܼܠܵܐ ܕܪܘܼܚܵܐ<EOS>ܐܘ ܠܗܸܕܝ̈ܘܛܹܐ ܘܒܘܲܪ̈ܝ ܡ̣ܢ ܟܠ ܒܟܼܠ ܕܘܪ̈ܲܫܝܼܢ<EOS>ܕܕܲܪܫܘܼܗܝ ܠܥܵܠܡܵܐ ܒܪܲܗܛܵܪܘܼܬܵܐ ܕܠܵܐ ܚܙܝܵܐ ܠܹܗ<EOS>ܐܘ ܠܕܸܐܬܒܪܝܼܘ ܒܚܲܕ ܠܸܫܵܫܵܐ ܘܚܲܕ ܗܓܝܵܢܵܐ<EOS>ܕܬܲܪܓܹܡܘ ܥܲܡ ܟܠ ܐܲܝܟ ܗܸܓܝܵܢܵܐ ܕܠܸܫܵܢܲܝ̈ܗܘܿܢ<EOS>ܒܟܼܠ ܠܸܫܵܢܝܼ̈ܢ ܠܥܸܙܘ ܩܸܘܪ̈ܚܹܐ ܟܪ̈ܝܲܝ ܡܸܠܬܵܐ<EOS>ܘܲܠܟܼܠ ܗܡܡܝܼ̈ܢ ܦܫܩܘ ܚܲܝܠܵܐ ܕܲܒܡ݂ܲܠܲܝ̈ܗܘܿܢ<EOS>ܒܚܹܝܠ ܡܸܠܲܝ̈ܗܘܿܢ ܬܗܲܪܘ ܘܲܠܥܡܡ̈ܝܼܢ ܩܢܝܼܝ̈ ܡܸܠܬܼܵܐ<EOS>ܕܟܲܡܵܐ ܚܲܣܝܼܢ ܚܲܝܠܐ ܕܲܒܼܗܘܿܢ ܡ̣ܢ ܟܠ ܚܲܝܠܝܼ̈ܢ<EOS>ܟܠ ܥܲܡ ܟܠܐ ܚܒܼ ܡ̣ܢ ܚܲܝܠܵܐ ܕܲܒܨܝܼܵܕܹ̈ܐ<EOS>ܘܠܵܐ ܦܵܫ ܥܲܡܵܐ ܕܠܵܐ ܝܲܗ̄ܒ̣ ܐܝܼܕܵܐ ܠܚܲܝܠܵܐ ܕܲܒܼܗܘܿܢ<EOS>ܚܵܒܼܘ ܚܲܟܝܼ̈ܡܹܐ ܒܗܸܬܼܘ ܝܵܕܘ̈ܥܹܐ ܫܬܸܩܘ ܡܲܠܵܠܹ̈ܐ<EOS>ܘܩܵܠ ܗܸܕܝܘܿܛܹ̈ܐ ܪܵܥܹܡ ܒܐܲܪܥܵܐ ܐܲܝܟ ܫܝܼܦܘܿܪܵܐ<EOS>ܐܲܫܦܸܠ ܚܘܼܬܼܪܵܐ ܥܪܲܩ ܫܘܼܒܼܗܵܪܵܐ ܒܛܸܠ ܫܘܼܥܠܵܝܵܐ<EOS>ܘܲܡܟܝܼܟܘܼܬܵܐ ܣܒܼܝܼܣ ܩܘܼܠܵܣܵܗ̇ ܒܟܼܠ ܠܸܫܵܢܝܼ̈ܢ<EOS>ܗܘ̤ܘ ܐܲܝܟ ܠܵܐ ܗܘ̤ܘ ܟܠ ܝܘܼܠܦܵܢܲܝ̈ܢ ܕܒܼܕܘ ܕܲܝ̈ܘܹܐ<EOS>ܘܩܵܡ ܒܲܫܪܵܪܵܐ ܚܲܕ ܝܘܼܠܦܵܢܵܐ ܕܕܲܟܸܒܼܘ ܒܘܼܪܹ̈ܐ<EOS>ܥܪܲܩܘ ܗܲܓܵܓܹ̈ܐ ܕܦܹܐܘܛܘܼܬܵܐ ܘܕܪܗܛܪܘܼܬܼܵܐ<EOS>ܘܠܵܐ ܣܦܩܘ ܦܲܢܝܼܘ ܡܸܠܬܵܐ ܕܩܘܼܫܬܵܐ ܠܨܵܝܕ̈ܝܼ ܢܘܼܢܹ̈ܐ<EOS>ܕܥܸܟܼܘ ܨܡܚܲܝ̈ܗܘܿܢ ܕܦܝܼܠܵܣܘܿܦܹ̈ܐ ܚܬܝܪ݁ܲܝ ܒܲܫܡܵܐ<EOS>ܘܥܦ ܢܗܝܼܪܵܐ ܕܲܒܼܡܸܠܲܝ̈ܗܘܿܢ ܕܒܘܪ̈ܝ ܡ̣ܢ ܟܠ<EOS>ܒܘܼܪ̈ܝ ܡ̣ܢ ܟܠ ܐܲܠܸܦܘ ܡܸܕܡ ܕܪܲܒ ܡ̣ܢ ܡܸܕܸܡ<EOS>ܘܙܩܦܘ ܨܒܼܥܵܐ ܟܵܗܢܹ̈ܐ ܘܡܲܠ̈ܟܹܐ ܘܫܘܼܠܵܛܢܝܲܗ̈ܘܿܢ<EOS>ܚܲܕ ܫܘܼܠܛܵܢܵܐ ܩܒܲܥܘ ܐܲܝܟ ܢܝܼܫܵܐ ܩܕܼܵܡ ܟܠ ܥܲܡܡ̈ܝܼܢ<EOS>ܕܢܗܘܘܿܢ ܚܵܢܹܝܢ ܟܠ ܠܸܫܢܝܼ̈ܢ ܠܘܲܥܕܵܐ ܕܲܫܡܹܗ<EOS>ܫܡܵܐ ܕܐܝܼܬܘܼܬܼܵܐ ܕܐܝܼܬܹܝܗ̇ ܘܐܝܼܬܹܝܗ̇ ܐܲܟܼܪܸܙܘ ܒܲܐܪܥܵܐ<EOS>ܘܲܬܼܢܵܘ ܘܬܲܠܸܬܼ ܬܠܝܼܬܵܝܘܼܬܼܵܐ ܕܠܵܐ ܡܸܣܬܿܕܼܩܵܐ<EOS>ܬܠܵܬܵܐ ܫܡܲܗܹ̈ܐ ܣܵܡܘ ܠܲܩܢܘܿܡܹ̈ܐ ܐܲܝܟ ܕܐܸܬܦܲܩܲܕܘ<EOS>ܘܐܲܩܸܦܘ ܐܸܢܘܿܢ ܠܚܲܕ ܫܘܼܠܛܵܢܵܐ ܕܫܸܡ ܐܝܼܬܘܼܬܼܵܐ<EOS>ܥܲܡ ܐܝܼܬܘܼܬܵܐ ܡܢܵܘ ܐܵܦ ܐ̄ܪܵܙܵܐ ܕܦܲܓܼܪܵܢܘܼܬܼܵܐ<EOS>ܕܠܵܐ ܬܸܗܘܹܐ ܠܵܗ̇ ܬܠܝܼܬܵܝܘܼܬܵܐ ܪܒܝܼܥܵܘܼܬܼܵܐ<EOS>ܒܚܲܕ ܫܘܼܡܵܗܵܐ ܣܲܝܸܟܘ ܘܲܚܒܲܫܘ ܫܸܡ ܐ̄ܢܵܫܘܼܬܵܐ<EOS>ܒܪܵܐ ܕܐܲܠܵܗܵܐ ܘܒܲܪ̈ܢܵܫܘܼܬܵܐ ܚܲܕ ܦܲܪܨܘܵܦܐ<EOS>ܚܲܕ ܦܲܪܨܘܿܦܵܐ ܟܬܲܒܼܘܒܵܐܘܼܬܼܵܐ ܕܲܫܡܵܐ ܕܲܒܼܪܵܐ<EOS>ܡܸܠܬܹܗ ܕܠܲܒܼܵܐ ܕܐܝܼܬܼܵܘܗܝ ܡܸܡܬܘܿܡ ܘܐ̄ܢܵܫܵܐ ܕܡܸܢܲܢ<EOS>ܬܪܹܝܢ ܒܲܟܼܝ̈ܫܵܐ ܠܦܘܼܬܼ ܕܲܟܼܝܵܢܹܐ ܬܕܹܝܢ ܐܝܼܬܲܝܗܘܿܢ<EOS>ܘܚܲܕ ܦܲܪܨܘܿܦܵܐ ܐܲܝܟ ܡܸܢܝܵܢܵܐ ܕܠܵܐ ܡܸܫܬܿܚܲܠܦ<EOS>ܠܵܐ ܡܸܫܬܲܚܠܲܦ ܡܸܢܝܵܢ ܐܲܒܼܵܐ ܘܲܒܼܪܵܐ ܘܪܘܼܚܵܐ<EOS><EOS>ܘܠܵܐ ܡܸܬܼܡܲܙܲܓܼ ܟܝܵܢ ܐܝܼܬܘܼܬܼܵܐ ܒܲܟܼܝܵܢ ܐ̄ܢܵܫܵܐ<EOS>ܒܕܝܼܠܹܗ ܡܩܵܘܹܐ ܟܝܵܢ ܐܝܼܬܼܘܼܬܵܐ ܥܲܡ ܐ̄ܢܵܫܘܼܬܼܵܐ<EOS>ܐܵܦ ܐ̄ܢܵܫܘܼܬܼܵܐ ܢܛܝܼܵܪܐ<EOS>ܬܵܗ ܥܲܡ ܐܝܼܬܘܼܬܵܐ<EOS>ܠܵܐ ܡܸܬܼܚܲܠ̈ܛܵܢ ܟܝܵܢܵܝܵܬܵܐ ܕܐܝܼܬ ܠܲܟܼܝܵܢܹ̈ܐ<EOS>ܘܝܲܬܝܵܪܬܝܼܬܼ ܟܝܵܢ ܥܵܒܼܘܿܕܵܐ ܥܲܡ ܕܥܒܝܼܪ̈ܕܹܐ<EOS>ܟܝܵܢ ܥܵܒܼܘܕܵܐ ܚܠܛܘ ܡܲܪ̈ܵܚܹܐ ܥܲܡ ܕܲܥܝܼܪ̈ܕܹܐ<EOS>ܘܬܘܿܪܬ ܣܲܓܼܝ ܕܟܼܡܵܐ ܐܲܡܪܲܚ ܝܲܨܪܵܐ ܕܐ̄ܢܵܫܵܐ<EOS>ܝܲܨܪܵܐ ܕܐ̄ܢܵܫܵܐ ܥܨܵܢܝ ܕܐܫܚܸܠܦ ܪܲܗܛܵܐ ܕܡܸܠܲܝ̈<EOS>ܘܫܒܼ̇ܩܸܬ ܡܸܠܲܬܝ ܘܲܪܕܹܝܬ ܒܐܘܼܪܚܵܐ ܕܡܸܠܬܐ ܘܦܲܓܼܪܵܐ<EOS>ܡܸܠܬܐ ܘܦܲܓܼܪܵܐ ܚܠܲܛܘ ܡܲܪ̈ܵܚܹܐ ܕܠܵܐ ܒܘܼܝܵܢܵܐ<EOS>ܘܛܢܬ̤ ܡܸܠܲܬܼܝ ܕܬܸܦܪܘܿܫ ܡܸ̈ܠܹܐ ܕܠܵܐ ܡܸܬܼܚܲܠ̈ܛܵܢ<EOS>ܗܵܢܵܐ ܛܢܵܢܵܐ ܗܘ̤ܵܐ ܠܹܗ ܠܪܸܥܝܵܢܝ ܒܟܼܠ ܬܘܼܪ̈ܓܵܡܝܼܢ<EOS>ܘܠܐ ܡܲܪܦܹܐ ܠܝܼ ܕܐܸܕܲܕܹܐ ܒܐܘܼܪܚܵܐ ܕܡ̣ܢ ܒܠܸܥܵܕܵܘܗܝ<EOS>ܐܘܼܪܚܵܐ ܕܡܲܬܠܵܐ ܕܦܲܥ̈ܐܹܐ ܕܐܵܘܓܲܪܘ ܪܡܝܵܐ ܗ̄ܘ̣ܵܬ ܠܝܼ<EOS>ܘܕܦܲܓܲܠ ܠܹܗ ܒܝܼ ܫܒܝܼܠ ܡܘܼܙܵܓܼܵܐ ܣܛܝܹܬܼ ܡ̣ܬ ܡܸܠܬܝ<EOS>ܡܠܬܝ ܫܸܒܼܩܸܬ ܕܐܟܣ ܡܸܠܬܼܵܐ ܕܒܕܝ̈ ܡܸ̈ܠܹܐ<EOS>ܘܲܦܢܹܝܬ ܕܐܸܪܕܹܐ ܒܲܫܒܝܼܠ ܡܸܠܬܼܵܐ ܕܢܸܦܩܲܬ ܡܸܢܗ̇<EOS>ܬܵܝ ܟܹܝܬܼ ܡܢܵܝ ܥܲܠ ܡܸܠܬܵܐ ܕܪܵܡܝܵܐ ܗ̄ܘ̣ܵܬ ܠܹܟܝ<EOS>ܘܪܕܝ ܒܐܘܼܪܚܵܐ ܕܲܕܪܲܫܘ ܦܲܥ̈ܐܹܐ ܒܦܘܼܠܚܵܢ ܟܲܪܡܵܐ<EOS>ܒܲܠܘܝܼܬ ܦܲܥ̈ܐܹܐ ܕܦܲܠܲܚܘ ܫܦܝܼܪ ܪܓܼܝܼܓܼ ܐ̄ܢܵܐ ܕܐܸܚܙܘܿܩ<EOS>ܕܕܲܡ ܐܸܬܵܘܬܲܦ ܒܦܘܼܪ̈ܥܢ ܐܲܓܼܪܵܐ ܕܡܘܼܠܟܵܢܲܝ̈ܗܘܿܢ<EOS>ܡܘܼܠܟܵܢܲܝ̈ܗܘܿܢ ܓܲܪ̈ܓܘܼܢܝ ܕܐܵܘܲܓܲܪ ܥܲܡ ܥܲܡܠܲܝ̈ܗܘܿܢ<EOS>ܕܛܟ ܢܸܗܘܹܐ ܠܝܼ ܡܠܘܿܠܵܐ ܕܡܸ̈ܠܹܐ ܠܥܲܠܲܬܼ ܚܲܝܹ̈ܐ<EOS>ܡܸܛܠ ܚܲܝܹ̈ܐ ܠܐܝܼܘ ܒܥܒܕܹܗ ܡܵܪܹܐ ܟܲܪܡܵܐ<EOS>ܘܲܛܥܢܲܘ ܝܘܼܩܪܵܐ ܕܥܲܡ̈ܐܹܐ ܩܫܲܝܵ̈ܐ ܕܟܼܠܹܗ ܝܵܘܡܵܐ<EOS>ܒܨܲܦܪܵܐ ܐܵܘܓܲܪܘ ܐܲܝܛ ܡܵܐ ܕܢܵܒܲܥ ܛܲܟܼܣܵܐ ܕܐܓܼܪܵܐ<EOS>ܘܥܲܡܹܗ ܕܪܲܗܛܵܐ ܕܫܵܥܲܝ̈ ܝܵܘܡܵܐ ܡܬܲܚܘ ܥܲܡܠܲܝ̈ܗܘܿܢ<EOS>ܟܠܹܗ ܝܵܘܡܵܐ ܠܐܝܼܘ ܟܲܫܝܼܪܹ̈ܐ ܒܦܘܼܠܚܵܢܲܝ̈ܗܘܿܢ<EOS>ܘܥܸܕܢ ܪܲܡܫܵܐ ܢܚܘ ܡ̣ܢ ܥܲܡܠܵܐ ܘܩܲܒܸܠܘ ܐܲܓܼܪܵܐ<EOS>ܘܡܸܛܠ ܐܲܓܼܪܵܬ ܣܒܲܠܘ ܟܠ ܥܲܡܠܝܼ̈ܢ<EOS>ܦܲܥ̈ܠܹܐ ܥܡܝܼ̈ܠܹܐ<EOS> ܘܠܲܚܲܕ ܢܝܼܫܵܐ ܚܢܵܘ ܩܲܕܵܡܝܼ̈ܐ ܘܲܕܒܵܬܲܪܗܘܿܢ<EOS>ܚܲܕ ܒܬܲܪܚܲܕ ܩܕܼܵܒܼܘ ܠܲܥܒܼܵܕܵܐ ܕܐܸܬܬܲܠܡܲܕܘ ܠܹܗ<EOS>ܘܒܲܚܕܵܐ ܫܘܝܘܼ ܦܠܲܚܘ ܦܘܼܠܚܵܢܵܐ ܕܡܲܩܢܹܐ ܚܲܝܹ̈ܐ<EOS>ܫܠܝܼܚܹ̈ܐ ܐܵܘܓܲܪܘ ܒܥܵܕܢ ܨܲܦܪܵܐ ܕܕܸܢܚܹܗ ܕܪܲܪܲܢ<EOS>ܘܛܢܢܘ ܝܘܼܩܪܵܐ ܕܒܸܙܚܵܐ ܩܲܫܝܵܐ ܕܥܲܡܵܐ ܘܥܲܡܡܹ̈ܐ<EOS>ܕܲܬܼܠܵܬܼ ܫܵܥܝܼ̈ܢ ܕܲܪܵܐ ܐ̄ܚܪܢܵܐ ܕܩܵܡ ܒܵܬܼܪܲܗܘܿܢ<EOS>ܘܲܪܕܵܘ ܒܐܘܼܪܚܵܐ ܕܥܲܡ̈ܐܹܐ ܫܚ̈ܝܼܩܹܐ ܕܲܫܠܝܼܚܘܼܬܵܐ<EOS>ܕܫܸܬܼܬܘܼܒܼ ܫܵܠܝܼ̈ܢ ܗܵܠܹܝܢ ܕܐܵܘܓܲܪܘ ܒܵܬܲܪ ܙܒܸܢܵܐ<EOS>ܘܨܵܪܘ ܕܡܸ̈ܘܵܬܹܗ ܕܗ̇ܘ ܕܘܒܼܵܪܵܐ ܒܕܘܼܒܵܪ̈ܲܝܗܘܿܢ<EOS>ܕܲܬܫܲܥ ܫܥܲܝܼ̈ܢ ܟܸܐܢܹ̈ܐ ܕܗܘ̤ܵܘ ܒܕ̇ܪ̈ܝܼܢ ܕܵܪ̈ܝܢ<EOS>ܘܩܲܒܸܠܘ ܝܘܩܪܵܐ ܕܲܨܥܝܼܪ̈ܵܬܐ ܐܲܝܟ ܩܲܕܡܵܝܹ̈ܐ<EOS>ܕܫܟ̈ܐ ܚܕܲܥܣܲܪ ܗܵܠܹܝܢ ܕܐܬܹܝܢ ܒܫܘܼܠܵܡ ܙܲܒܼ̈ܢܐ<EOS>ܘܩܵܢܹܝܢ ܚܘܼܒܵܐ ܕܠܵܐ ܡܸܬܼܦܪܦܹܐ ܩܕܼܵܡ ܚܘܼ̈ܬܼܚܵܬܹܗ<EOS>ܪܸܚܡܲܬܼ ܚܘܼܒܵܐ ܚܸܠܛܲܬܼ ܐܸܢܘܿܢ ܥܲܡ ܩܲܕܡܝܹ̈ܐ<EOS>ܘܫܲܩܲܠܘ ܐܲܓܼܪܵܐ ܥܲܡ ܛܘܼܵܝܒܹܐ ܕܪܲܥܝܵܢܲܝܗܘܿܢ<EOS>ܒܪܸ̈ܥܝܵܢܲܝܗܘܿܢ ܪܥܹܝܢ ܗ̄ܘ̣ܵܘ ܣܲܓܝܼ ܠܡܸܦܠܲܚ ܣܲܓܝܼ<EOS>ܥܲܠ ܗ̇ܝ ܩܲܒܸܠܘ ܐܲܓܼܪܵܐ ܕܝܲܬܝܼܪ ܡ̣ܢ ܦܘܼܠܚܵܢܵܐ<EOS>ܠܢܝܼܫܵܐ ܕܚܘܼܒܗܘܿܢ ܝܲܗ̣̄ܒ ܦܘܼܪܥܵܢܵܐ ܡܵܪܹܐ ܒܲܝܬܵܐ<EOS><EOS>ܕܲܒܼܝܲܕ ܚܘܼܒܗܘܿܢ ܢܓܲܪܓܼ ܠܐ̄ܢܵܫܵܐ ܠܡܸܪܚܲܡ ܚܘܼܒܵܐ<EOS>ܠܐ̄ܢܫ̈ܐ ܓܲܪܸܓܼ ܒܲܐܓܼܪܵܐ ܛܒܼܵܐ ܕܲܚܕܵܠ ܫܵܥܵܐ<EOS>ܕܠܵܐ ܢܸܬܼܪܦܘܿܢ ܐܵܦܸܢ ܩܲܠܝܼܠ ܙܒܲܢ ܚܲܝܲܝ̈ܗܘܿܢ<EOS>ܚܘܼܒܵܐ ܗ̄ܘ̣ ܒܵܥܹܐ ܒܝܲܚܹ̈ܐ ܙܥܘܿܪܹ̈ܐ ܘܲܒܼܣܲܓ̈ܝܼܐܹܐ<EOS>ܘܲܠܦܘܼܬ ܚܘܒܵܐ ܝܵܗܸܒ ܐܲܓܼܪܵܐ ܠܪ̈ܚܡܲܝ ܚܘܼܒܵܐ<EOS>ܡܛܠ ܚܘܼܒܵܐ ܝܲܩܲܪ ܐܸܢܘܿܢ ܠܦܲܥ̈ܐܹܐ ܐ̄ܚܵܪ̈ܝܹܐ<EOS>ܘܝܲܗ̣̄ܒ ܦܘܼܪܥܵܢܵܐ ܘܠܵܐ ܬܒܲܥ ܥܡ̈ܠܹܐ ܕܲܒܣܘܼܥܪ̈ܵܢܹܐ<EOS>ܒܨܝܼܪ ܗ̄ܘ̣ܵܐ ܣܲܓܝܼ ܥܲܡܠܵܐ ܙܥܘܿܪܵܐ ܕܲܚܕܵܐ ܫܵܥܵܐ<EOS>ܟܲܕ ܢܸܬܼܦܲܚܲܡ ܥܲܡ ܡܸܢܢܝܵܢܵܐ ܕܬܲܪܬܵܥܸܣܪܹ̈ܐ<EOS>ܐܘ ܠܵܟ ܚܘܿܒܵܐ ܕܲܒܼܡܲܚܒܢܹ̈ܐ ܟܡܵܐ ܝܲܩܝܼܪܵܐ ܐܲܢ̄ܬܿ<EOS>ܕܝܸܗ̇ܒܸܬ ܐܓܼܪܵܐ ܠܥܲܡ̈ܐܹܐ ܙܥܘܿܪܹ̈ܐ ܐܲܝܟ ܣܲܓܼܝܼܐܹ̈ܐ<EOS>ܙܥܘܿܪ ܗ̄ܘ̣ ܥܲܡܠܵܐ ܕܦܲܥ̈ܠܹܐ ܕܐܵܘܓܲܪܘ ܒܲܚܕܵܐ ܫܵܥܵܐ<EOS>ܘܣܵܡܹܗ ܚܘܼܒܵܐ ܥܲܡ ܡܲܬܼܩܵܠܵܐ ܕܬܲܪܪܵܥܸܣܪܹ̈ܐ<EOS>ܡܲܢ̣ܘ ܡܸܡܬܘܡ ܬܩܲܠ ܗܵܟܼܢܵܐ ܒܲܚܕܵܐ ܫܲܘܝܘܼ<EOS>ܘܣܸܠܩܲܬ̤ ܟܦܬܐ ܕܬܲܪܬܵܥܸܣܪܹ̈ܐ ܘܕܲܚܕܵܐ ܫܵܥܵܐ<EOS>ܒܲܚܕܵܐ ܫܲܘܝܘܼ ܣܠܸܩ ܡܸܢܵܝܵܢܵܐ ܕܣܲܓܝܼ ܘܲܙܥܘܿܪ<EOS>ܘܗܵܢܵܘ ܬܲܗܪܵܐ ܕܠܵܐ ܙܠ ܘܢܬܠ ܡܬܩܠ ܟܸܦܹ̈ܐ<EOS>ܗܵܪܟܵܐ ܢܬܗܲܪ ܐܲܝܢܵܐ ܕܝܵܕܲܥ ܠܡܚܪ ܫܲܦܝܼܪ<EOS>ܕܟܼܡܵܐ ܪܲܒܵܐ ܪܲܒܘܼܬ ܚܘܼܒܵܐ ܡ̣ܢ ܟܠ ܡܸܕܸܡ<EOS>ܪܲܒܘܼܬ ܚܘܼܒܵܐ ܥܨܲܬ̤ ܡܸܢܝܵܢܵܐ ܕܣܲܓܼܝ ܘܲܙܥܘܿܪ<EOS>ܘܦܸܚܡܲܬ̤ ܪܲܗܛܵܐ ܕܟܼܠܹܗ ܝܵܘܡܵܐ ܘܕܲܚܕܵܐ ܫܵܥܵܐ<EOS>ܕܡܹ̇ܐ ܕܘܼܡܝܵܐ ܕܕܡ̈ܝܢ ܚܘܼܒܵܐ ܒܗܵܢ ܣܘܼܥܪܵܢܵܐ<EOS>ܠܗ̇ܘ ܣܘܼܥܪܵܢܵܐ ܕܲܣܥ݂ܲܪ ܡܘܼܫܹܐ ܒܟܘܼܢܵܫ ܡܲܢܢܵܐ<EOS>ܟܝܐܐ ܠܪܹܫܵܐ ܦܲܩܸܕ ܡܘܼܫܹܐ ܠܡܸܠܩܲܛ ܡܲܢܢܵܐ<EOS>ܘܪܲܒܘܼܬ ܟܲܪܣܵܐ ܠܸܩܛܲܬ̤ ܣܲܓܝܼ ܠܒܲܪ ܡ̣ܢ ܟܲܝܐܵܐ<EOS>ܒܟܿܝܼܠܵܐ ܒܚܪܹܗ ܠܝܲܨܪܵܐ ܝܲܥܢܵܐ ܐܲܝܟ ܕܲܒܼܟܼܘܪܵܐ<EOS>ܘܲܦܪܣܝܼ ܘܲܓܠܵܗ̇ ܠܐܵܣܘܿܛܘܼܬܵܐ ܕܟܲܣܝܵܐ ܗ̄ܘ̣ܬ ܒܹܗ<EOS>ܡܵܐ ܕܐܸܬܝܲܥܢܲܬ̤ ܐܵܣܘܿܛܘܼܬܵܐ ܘܠܸܩܛܲܬ̤ ܣܲܓܝܼ<EOS>ܡܛܲܬ̤ ܨܝܕ ܟܲܝܠܵܐ ܘܲܗܘ̤ܵܐ ܥܲܡܠܵܗ̇ ܐܲܝܟ ܠܵܐ ܥܲܡܠܵܐ<EOS>ܐܘ ܠܟܼܘܼܢܵܫܵܐ ܕܡܸܬܿܟܲܢܲܫ ܗ̄ܘ̣ܵܐ ܕܠܵܐ ܣܲܒܼܥܘܼܬܵܐ<EOS>ܘܡܵܐ ܕܐܟܝܠܘܗܝ ܗܘ̤ܵܐ ܚܲܕ ܡܸܕܡ ܣܲܓܼܝ ܘܲܙܥܘܿܪ<EOS>ܐܘ ܠܦܘܼܩܕܵܢܵܐ ܕܪܵܕܹܐ ܥܲܡ ܟܠ ܘܲܡܚܲܟܸܡ ܟܠ<EOS>ܘܲܡܝܬܹܐ ܠܫܲܝܘܼ ܣܲܓܼܝܐܘܼܬܵܐ ܘܲܙܥܘܿܪܘܼܬܼܵܐ<EOS>ܣܲܓܝܼ ܗܘ̤ܵܐ ܛܵܒܼ ܥܲܡܠܵܐ ܪܲܒܵܐ ܕܟܼܠܹܗ ܝܵܘܡܵܐ<EOS>ܘܲܒܼܨܝܼܪ ܗ̄ܘ̣ܵܐ ܛܵܒܼ ܥܲܡܠܵܐ ܙܥܘܿܪܵܐ ܕܲܚܙ̣ܵܐ ܫܵܥܵܐ<EOS>ܗܘ̇ ܦܘܼܩܵܕܵܢܵܐ ܒܵܚܪ ܥܲܡ̈ܐܹܐ ܚܵܪ ܒܲܬܼܪ̈ܲܝܗܘܿܢ<EOS>ܘܬܩܠ ܐܸܢܘܿܢ ܒܗ̇ܘ ܐܸܣܟܹܝܡܵܐ ܕܟܲܝܠܹܗ ܕܡܲܢܢܵܐ<EOS>ܒܟܼܝܠܗ ܕܡܲܢܢܵܐ ܦܸܚܡܸ̇ܬ ܐܲܓܼܪܵܐ ܕܣܲܓܝܼ ܘܲܙܥܘܿܪ<EOS>ܠܵܐ ܗ̄ܘ̣ܵܐ ܕܦܵܚܸ̇ܡ ܐܸܠܵܐ ܕܕܵܡܹ̇ܐ ܠܦܘܼܬܼ ܬܚܘܝܼܬܵܐ<EOS>ܠܵܐ ܐܲܝܟ ܣܟܠܵܐܐ ܕܟܲܢܸܫ ܝܲܥܢܹ̈ܐ ܠܐܝܼܘ ܟܲܫܝܼܪܹ̈ܐ<EOS>ܘܠܵܘ ܐܲܝܟ ܩܲܠܝܼܠ ܕܠܩܸܛܘ ܬܲܩܢܹ̈ܐ ܦܠܲܚܘ ܢܨܲܚ̈ܐ<EOS>ܬܲܡ̇ܢ ܟܢܸܫܘ ܒܪܸܚܡܲܬ ܟܪܣܵܐ ܠܩܘܼܝܵܡ ܦܲܓܼܪܵܐ<EOS>ܘܗܵܕܟܵܐ ܥܲܙܝܼܘ ܒܥܲܡܠܵܐ ܩܲܫܝܵܐ ܒܬܸܢܵܘܝ ܕܐܲܓܼܪܵܐ<EOS>ܒܬܸܢܘܵܝ ܕܐܲܓܼܪܵܐ ܠܐܝܼܘ ܩܲܕܵܡ̈ܝܹܐ ܘܲܕܒܵܬܲܪܗܘܿܢ<EOS>ܘܲܠܦܘܼܬ ܚܘܼܒܵܐ ܢܣܲܒܼܘ ܦܘܼܪ̈ܥܵܢܹܐ ܕܨܒܼܝܵܢܲܝ̈ܗܘܿܢ<EOS>ܒܨܒܼܝܵܢ ܢܦܲܫܵܐ ܚܵܪ ܐܵܦ ܚܵܐܲܪ ܡܵܪܹܐ ܟܲܪܡܵܐ<EOS>ܘܠܹܗ ܠܨܹܒܼܝܵܢܵܐ ܝܲܗ̄ܒ̣ ܦܘܼܪܥܵܢܵܐ ܕܫܸܡ ܕܝܢܵܪܵܐ<EOS>ܒܫܸܡ ܕܝܼܢܵܪܵܐ ܐܲܢܝܼܚ ܐܸܢܘܿܢ ܡ̣ܢ ܥܲܡܠܝ̈ܗܘܿܢ<EOS>ܘܒܝܵܐ ܐܢܘܿܢ ܡ̣ܢ ܟܪܝܘܼܬܼܵܐ ܕܚܫܹ̈ܐ ܕܣܒܲܠܘ<EOS><EOS>ܥܕܢ ܪܡܫܵܐ ܩ̣ܪܵܝܗܝ ܠܢܚܐ ܕܚܝܬ ܡܝܼ̈ܬܐ<EOS>ܕܡܵܐ ܕܐܬܢܚܲܡܘ ܢܚܘ ܡ̣ܢ ܥܡ̈ܠܐ ܕܡܝܘܿܬܘܼܬܼܵܐ<EOS>ܒܠܠܝܵܐ ܫܠܹܐ ܥܡܠܹܗ ܕܥܠܡܵܐ ܐܪܥܢܝܵܐ<EOS>ܘܒܹܗ ܬܘܼܒ ܕܢ̇ܚ ܕܘܼܒܵܪ ܚ̈ܝܹܐ ܠܵܐ ܡܝܘ̈ܬܹܐ<EOS>ܒܗ̇ܘ ܕܘܼܒܪܵܐ ܝܗ̇ܒ ܐܓܼܪܵܐ ܠܦܥ̈ܠܹܐ ܠܐܝ̈ܐ<EOS>ܘܬܩܸ̇ܠ ܥܡ̈ܐܹܐ ܠܦܘܼܬ ܨܒܝܼܢܵܐ ܕܐܝܠܹܝܢ ܕܥܡ݂ܲܠܘ<EOS>ܠܦܘܼܬ ܨܒܝܼܢܵܐ ܡ̣ܠܟ ܦܘܪܥܢܵܐ ܠܣܓܼܝ ܘܙܥܘܪ<EOS>ܘܝܗܒ̣ ܠܙܥܘܼܪܵܐ ܐܲܝܟ ܣܓܼܝܐܐ ܕܝܹܢܵܪ ܕܝܼܢ̣ܵܘ<EOS>ܕܝܢܪ ܕܝܢܪ ܫܩܲܠܘ ܗ̄ܘ̣ܵܘ ܐܚܪ̈ܝܹܐ ܩܕܼܵܡ ܩܕܡܝܹ̈ܐ<EOS>ܕܕܠܡܵܐ ܢܟܪܘܢ ܡܸܛܠ ܥܲܡܐܐ ܕܚܕܵܐ ܫܥܵܐ<EOS>ܙܥܘܿܪ ܗ̄ܘ̣ ܥܡܠܵܐ ܕܚܕܵܐ ܫܥܵܐ ܡ̣ܢ ܗ̇ܘ ܐܲܓܼܪܵܐ<EOS>ܘܡ̇ܢ ܠ̇ܐ ܢܬܗܲܪ ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܐ<EOS>ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܵܐ ܬܗ݂ܲܪܘ ܩܕܡܝܹ̈ܐ<EOS>ܘܣ<EOS>ܘ ܕܠܗܘ̇ܢ ܝܬܝܼܪܝܗ̇ܒ ܠܦܘܼܬ ܣܘܼܥܪܢܵܐ ܥܸܕܵܢܵܐ<EOS>ܠܦܘܼܬ ܥܸܕܢܵܐ ܡܬܪܥܹܝܢ ܗ̄ܘ̣ܵܘ ܦܥܵܐܐ ܥܡܝܼ̈ܐܹܐ<EOS>ܘܡܣܟܹܝܢ ܗ̄ܘ̣ܵܘ ܠܐܓܼܘܿܐ ܕܝܬܝܼܪ ܡ̣̤ ܫܘܼܘܕܵܝܵܐ<EOS>ܐܲܝܟ ܫܘܘܕܝܵܐ ܫܩܠܘ ܐܦ ܗܸܢܘܿܢ ܕܲܝܢܵܪ ܕܝܼܢܵܪ<EOS>ܘܐܟܪܝܼܘ ܣܓܝܼ ܕܠܐ ܣܠܸܩ ܣܒܼܪܵܐ ܠܘܼܬ ܦܘܪ ܥܢ̄ܐ<EOS>ܪܛܢܵܐ ܣܟܼܠܐ ܐܘܠܕ ܝܲܨܪܐ ܕܚܣܲܘܡܘܼܬܼܵܐ<EOS>ܕܡܸܛܠ ܡܢܵܐ ܗܘ̤ܬ ܫܘܝܘܼܬܵܐ ܒܦܘܪܥܵܢ ܐܓܼܪܵܐ<EOS>ܥܲܠ ܫܘܝܘܵܬܐ ܪܫܹܝܢ ܗ̄ܘ̣ܵܘ ܠܹܗ ܠܡܪܐ ܒܝܵܬܐ<EOS>ܕܥܠܡܢ ܐܫܘܝܼ ܥܡ<EOS> ܥܘܼܪܐ ܥܲܡ ܣܓܼܝܵܐܐ<EOS>ܠܡ̇ܢ ܠܲܡ ܐܫܘܼܬܼ ܦܥ̈ܠ̣ܐ ܐܚܪܵܝܐ ܕܚܕܵܐ ܫܵܥܵܐ<EOS>ܥܡܢ ܕ<EOS>ܩܠܢ ܝܘܼܩܪܹܗ ܘܚܘܼܡܹܗ ܕܟܼܠܹܗ ܝܵܘܡܵܐ<EOS>ܠܡ̇ܢ ܝܗ̣ܒܬ ܐܓܼܪܵܐ ܠܕܠܵܐ ܐܘܓܪܘ ܒܛܘܼܣܵܐ ܕܝܼܠܲܢ<EOS>ܘܦܚܡܬ ܪܗܛܵܐ ܕܟܼܠܗ ܝܘܡܵܐ ܒܚܕܵܐ ܫܥܵܐ<EOS>ܠܲܢ ܘ̇ܠܐ ܗ̄ܘ̣ܐ ܕܢܣܒ ܝܬܝܼܪ ܕܠܐܸܝܢ ܝܲܬܝܼܪ<EOS>ܕܗܟܲܢ ܟܐܢܵܐ ܕܠܦܘܼܬ ܠܐܘܬܵܐ ܐܵܦ ܦܘܼܪܥܢܵܐ<EOS>ܡܪܹܗ ܐܓܼܪܵܐ ܚ̣ܙܵܐ ܥܸܕܠܝܵܐ ܕܩܕܡܹܗ ܠܚܘܼܒܹܗ<EOS>ܘܦܢ̣ܵܐ ܕܬܦܝܼܣ ܚܘܒܢܐܝܼܬ ܠܡܬ̇ ܠܡܬܥܕܠܢ̈ܐ<EOS>ܚܘܒܢܐܝܼܬ ܥܢܵܝܗܝ ܒܣܝܼܡܵܐ ܠܡܸܬܥܕܠܢܵܐ<EOS>ܘܩ̣ܝܗܝ ܚܒܼܪܹܗ ܟܕܐܐ ܫ̇ܘܹܐ ܠܗܵܢ ܟܘܼܢܝܵܐ<EOS>ܚܒܪܝ ܐܡ̣ܪ ܠܹܗ ܡܪܵܐ ܠܥܒܼܕܹܗ ܕܠܐ ܡܢܘܠ ܐ̄ܢܐ<EOS>ܘܠܐ ܡܕܓܠ ܐ̄ܢܐ ܒܬܢܘܝ ܕܐܓܼܪܵܐ ܕܩܨ̇ܬ ܥܲܡܵܟ<EOS>ܒܚܕ ܕܝܢܪܐ ܩܨܬ ܥܲܡܵܟ ܘܐܢܬ ܣܗ̇ܕ ܐܢܬ<EOS>ܣܒܼ ܐܢ̄ܬ ܕܝܼܠܵܟ ܘܠܐ ܢܢܥܕܲܠ ܒܪܒܘܼܬ ܪ̈ܚܡܲܝ<EOS>ܐܸܢ ܐ̄ܢܐ ܛܒ ܐ̄ܢܐ ܘܲܫܦܝܼܠ ܨܒܝܵܢܝ ܠܡܬܠ ܣܲܓܼܝ<EOS>ܡ̇ܢ ܟܪܝܵܐ ܠܵܟ ܘܡܬܥܕܠ ܐܢܬ ܠܒܲܪ ܡ̣ܢ ܛܲܟܼܣܵܐ<EOS>ܠܐ ܗ̄ܘ̣ܵܐ ܡܥܕܠ ܥܕܠ ܥܕܘܠܐ ܠܡܪܐ ܐܓܼܪܵܐ<EOS>ܘܠܵܐ ܬܘܼܒ ܡܪܵܐ ܪܫ̣ܐ ܠܐܓܼܝܼܪܹ̈ܐ ܐܲܝܟ ܡܵܐ ܕܟܬܝܒ<EOS>ܠܵܘ ܐܲܝܟ ܕܟܬܝܼܒ ܗܘ̤ܐ ܘܐܢܡܠܲܠ ܫܲܪܒܵܐ ܕܡ̈ܠܐ<EOS>ܘܠܵܘ ܐܲܝܟ ܠܐܗܘܼ̈ܝ ܬܪܓܸܡܘ ܐܢܝܢ ܐܡܘܪ̈ܝܗܹܝܢ<EOS>ܠܦܘܼܬ ܚܘܫܒܹ̈ܐ ܕܡܝܘܬܘܼܬܐ ܬܪܓܸܡܘ ܐܸܢܹܝܢ<EOS>ܕܢܟܠܘܢ ܚܨܪܐ ܕܡܬܥܕܠܢ̈ܐ ܕܠܐ ܢܬܥܕܠ<EOS>ܡܬܥܕܠܢ̈ܐ ܟܠܵܐ ܒܐܣܟܸܝܡܵܐ ܕܣܡ ܥܲܠ ܡܠܹ̈ܐ<EOS>ܕܐܸܢ ܐܝܼܬ ܕܥܕܠ ܕܢܫܡܲܥ ܡܸ̈ܠܹܐ ܕܠܐ ܢܬܥܕܲܠ<EOS>ܒܗܢܵܐ ܢܝܼܫܵܐ ܣܡ ܐܸܣܟܝܡܐ ܕܦܠܠܹܐ ܕܪܛܢܘ<EOS>ܠܐ ܗ̄ܘ̣ܐ ܕܪܛܢܘ ܐܠܐ ܕܠܐ ܐ̄ܢܫ ܢܘܼܠܸܕ ܪܸܛܢܵܐ<EOS>ܠܐ̄ܢܵܫ̈ ܐܠܸܦ ܒܐܣܟܹܝܢ ܪܸܛܢܵܐ ܘܩܵܠ ܡܪܫܘܼܬܼܵܐ<EOS>ܕܠܵܐ ܢܬܥܕܠܘܢ ܡܵܐ ܕܡܬܚܢܢܝܢ ܐ̄ܢܫ̈ܐ ܒܛܝܸܒܘ<EOS><EOS>ܒܛܝܒܘܼ ܐܫܘܝܼ ܡܪܐ ܒܝܬܵܐ ܠܒܢܲܝ̈ ܒܲܝܬܹܗ<EOS>ܘܠܵܐ ܚ̇ܫܒ ܗ̄ܘ̣ܵܐ ܟܲܕ ܝܗ̇ܒ ܐܓܼܪܐ ܒܚܕܐ ܫܲܘܝܘ<EOS>ܒܫܘܝܘܼ ܝܗܒܹܗ ܠܐܓܼܪܐ ܕܦܥ̈ܠܹܐ ܠܵܐ ܗ̄ܘ̣ܵܐ ܡܓܢ<EOS>ܐܠܵܐ ܒܕܚܙܵܐ ܫܘܼܝܘܼܬ ܠܸܒܵܐ ܕܫܦܝܵܐ ܘܕܟܼܝܵܐ<EOS>ܫܘܝܘܼܬ ܚܘܼܒܵܐ ܚܙ̣ܵܐ ܚܙܝܵܐ ܕܲܣܬܝܼܪ̈ܬܵܐ<EOS>ܘܝܲܗ̣ܒ ܦܘܼܪܥܵ<EOS>ܐ ܠܥܡܠܵܐ ܙܥܘܪܐ ܥܲܡ ܣܓ̈ܝܐܐ<EOS>ܙܥܘܿܪ ܗ̄ܘ̣ܵܐ ܙܒܼܢܵܐ ܕܦܥ̈ܠܐ ܕܐܘܓܲܪܘ ܒܚܕܐ ܫܥܵܐ<EOS>ܘܒܪ ܗ̄ܘ̣ܵܐ ܐܓܼܪܵܐ ܠܦܘܼܬ ܨܒܼܝܢܵܐ ܕܡܛܝܲܒܼ ܗ̄ܘ̣ܵܐ<EOS>ܕܠܵܐ ܐܢܫ ܐܓܪܢ ܦܢܝܼܘ ܡܠܬܵܐ ܟܲܕ ܐܫܬܐܲܠܘ<EOS>ܐܲܝܟ ܐ̄ܢܫ ܟܐܡܲܪ ܕܠܵܐ ܐܝܬܲܝܢ ܗ̣ܘܝܢ ܒܙܒܲܢ ܥܡܠܵܐ<EOS>ܘܛܵܟ ܐܡ̇ܪܝܼܢ ܗ̄ܘ̣ܵܘ ܠܡܪܹܐ ܒܲܝܬܵܐ ܐܸܠܘ ܦܐܹܐ ܗ̄ܘ̣ܵܐ<EOS>ܕܐܠܘܿ ܗܘܝܢܲܢ ܒܫܘܼܪܵܝ ܝܘܡܵܐ ܥܡܠܲܢܢ ܣܲܓܿܝܼ<EOS>ܠܗܵܢ ܛܘܝܒܼܵܐ ܕܗܵܢ ܨܒܼܝܢܵܐ ܝܗܸܒ̣ ܗ̣̄ܘܵܐ ܐܓܼܪܵܐ<EOS>ܘܚܘܝܼ ܕܫ̇ܘܐ ܛܘܼܝܵܒܼ ܚܘܼܒܵܐ ܠܐܓܼܪܬ ܥܦܝܼܦܵܐ<EOS>ܐܸܓܼܪܵܐ ܥܦܝܦܵܐ ܐܚܪ̈ܝܹܐ ܫܩ̣ܠܘ ܗ̄ܘ̣ܵܘ ܥܲܡ ܩܲܕܼܡ̈ܝܹܐ<EOS>ܚܲܕ ܕܝܒܪܵܐ ܕܡܘܼܠܝܵܢ ܚܝܹ̈ܐ ܕܠܵܐ ܡܸܬܚܒܲܠ<EOS>ܠܡܘܠܟܢ ܚ̈ܝܹܐ ܠܵܐ ܡܝܘ̈ܬܐ ܩ̣ܪܵܐ ܕܝܹܢܪܵܐ<EOS>ܕܗܘܹܐ ܠܟܹܐܢܵܐ ܒܕܘܟܲܬܼ ܐܓܼܪܵܐ ܚܠܦ ܥܡܠܲܝ̈ܗܘܿܢ<EOS>ܚܠܵܦ ܥܡܠܝ̈ܗܘܢ ܢܣܒܝܼܢ ܐܓܼܪܵܐ ܒܟܹܐܢܘܼ<EOS>ܘܥܠܚܲܕ ܡܢܗܘܿܢ ܥܦܝܼܦ ܦܘܪܥܢܹܗ ܠܦܘܼܬ ܨܒܥܢܹܗ<EOS>ܠܦܘܼܬܼ ܨܒܝܢܵܐ ܫܩܠܘ ܦܘܪܥܵܢܵܐ ܐܚܪ̈ܝܐ ܘܩܕܡܹ̈ܐ<EOS>ܘܝܼܠܦܘ ܛܟܼܣܵܐ ܕܫܲܦܝܼܪ ܦܪܢܣ ܡܵܪܵܐ ܠܥܒܕܵܘ̈ܗܝ<EOS>ܛܟܼܣܵܐ ܪܒܵܐ ܝܠܦܘ ܟܠ ܕܵܪ̈ܝܼܢ ܒܗܢܵܐ ܛܟܼܣܵܐ<EOS>ܕܠܵܐ ܢܬܪܦܘܢ ܡܵܐ ܕܡܬܐܓܼܪܝܼܢ ܠܕܚܠܲܬܼ ܩܘܼܫܬܵܐ<EOS>ܠܕܪܹ̈ܐ ܕܐܬܹܝܢ ܐܩܢܝܼ ܣܲܒܼܪܵܐ ܒܫܘܝܘܼܬ ܐܓܼܪܵܐ<EOS>ܘܝܲܬܝܼܪ ܠܒܸܒ ܒܗ̇ܝ ܕܐ̄ܚܪ̈ܝܹܐ ܫܩ݂ܲܠܘ ܩܕܼܡܝܲܬ<EOS>ܐܚܪ̈ܝܹܐ ܐܡܝܼܪ ܕܫܩ̣ܠܘ ܐܲܓܼܪܵܐ ܩܕܼܵܡ ܩܕܡ̈ܝܹܐ<EOS>ܠܵܐ ܗ̄ܘ̣ܵܐ ܕܫܩ̣ܠܘ ܐܠܵܐ ܕܢܘܪܸܒ ܙܥܘܿܪܘܼܬ ܠܸܒܵܐ<EOS>ܚܲܕ ܗ̄ܘ̣ ܪܸܡܙܐ ܕܝ̇ܗܒ ܐܲܓܼܪܵܐ ܠܟܼܠ ܥܲܡ ܟܠܵܐ<EOS>ܘܠܲܝܬ ܬܘܗܝܵܐ ܒܹܝܬܼ ܡܘܗܒܬܵܐ ܘܠܡܘܗܒܬܼܵܐ<EOS>ܠܲܝܬ ܓܹܝܪ ܬܡ̇ܢ ܕܩܕܡ ܘܐܚܪܝ ܒܥܕܵܢ ܕܝܼܢܵܐ<EOS>ܕܚܲܕ ܗ̄ܘ̣ ܕܝܼܢܵܐ ܘܚܲܕ ܦܘܼܪܥܢܵܐ ܘܚܲܕ ܦܘܼܪܫܵܢܵܐ<EOS>ܒܪܡܙܵܐ ܗ̈ܝܘܢ ܟܠ ܕܡܬܝܼ̈ܒܵܢ ܥܲܠ ܗ̇ܘ ܝܘܡܵܐ<EOS>ܘܠܲܝܬ ܠܵܗ̇ ܦܸܚܡ̈ܐ ܠܩܠܝܼܠܘܼܬܹܗ ܕܗ̇ܘ ܦܘܼܩܕܵܢܵܐ<EOS>ܚܲܕ ܦܘܼܩܕܢܵܐ ܦܩ̇ܕ ܡ̣ܢ ܫܸܠܝ ܠܡܬܦܩܕܢܹ̈ܐ<EOS>ܘܩܡ ܟܠܡܸܕܡ ܐܝܟ ܗ̇ܘ ܕܦܩܝܼܕ ܡ̣ܢ ܫܘܼܪܝܵܐ<EOS>ܬܵܘ ܟܹܝܬ ܢܫܡܲܥ ܠܗ̇ܘ ܦܘܼܩܕܢܵܐ ܕܪܲܒ ܦܘܩܕܢܹܗ<EOS>ܘܢܛܲܪ ܛܲܟܼܣܵܐ ܩܕܼܵܡ ܗ̇ܘ ܝܵܘܡܵܐ ܕܡܛܟܣ ܟܠ<EOS>ܬܵܘ ܢܬܬܓܪ ܥܲܡ ܐܓܼܝܼܪܹ݁ܐ ܙܢܲܝ̈ ܛܒ̈ܬܐ<EOS>ܘܢܦܠܘܿܝܝ ܢܦܫܲܢ ܐܝܟ ܡܵܐ ܕܠܦܲܚܘ ܟܐܢܹ̈ܐ ܠܐ̄ܢܫ̈ܐ<EOS>ܟܐܢܹ̈ܐ ܠܐܢ̈ܫܐ ܦܠܚ̣ܘ ܕܟܼܝܼܐܹܝܬ ܐܲܝܟ ܕܠܟܼܪܡܵܐ<EOS>ܚܫܲܢ ܬܵܘ ܢܸܦܠܘܿܚ ܐܦܸܢ ܢܦܫܲܢ ܒܕܫܦܝܵܪ̈ܵܢ<EOS>ܒܕܫܦܝܪ̈ܢ ܢܥܢܹܐ ܢܦܫܲܢ ܥܲܡ ܗܕܡܲܝ̈ܢ<EOS>ܘܠܐ ܢܬܪܦܹܗ ܡ̣ܢ ܦܘܼܠܚܢܵܐ ܕܫܦܝܪ̈ܬܵܐ<EOS>ܒܦܓܼܪܵܐ ܘܢܦܫܵܐ ܢܦܠܘܿܚ ܟܠܢܵܫ ܦܘܼܠܚܵܢ ܚܝܹ̈ܐ<EOS>ܒܪ̈ܓܼܫܐ ܓܠܝ̈ܐ ܘܙܘܥ̈ܐ ܟܣܝ̈ܐ ܕܚܲܕ ܒܲܪܢܫܵܐ<EOS>ܚܲܕ ܒܪܢܵܫܵܐ ܐܝܼܬܹܝܗ̇̄ ܢܦܫܲܢ ܥܲܡ ܗܕܡܲܝ̈ܢ<EOS><EOS>ܒܚܕ ܪܸܥܝܢܵܐ ܢܸܦܪܘܿܠ ܛܲܝܒܘܼ ܠܡܬܘܢܢܲܢ<EOS>