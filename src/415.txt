ܥܲܠ ܗܵܠܹܝܢ ܕܡܸܬܼܦܲܪ̈ܢܤܵܢ ܠܘܵܬܼ ܐܲܚܵܐ ܒܓܼܵܘ ܩܸܠܵܝܬܹܗ<EOS> ܟܕ<EOS>ܙܲܒܼ̈ܝܼܢ ܤܲܓܼܝܼ̈ܐܵܢ ܓܸܕܹܫ ܡܸܨܥܲܬܼ ܫܵܥܹ̈ܐ ܕܐܝܼܡܵܡܵܐ ܕܐܸܢ ܡܲܠܟܿܘܼܬܼܵܐ<EOS>ܕܐܲܪܥܵܐ ܬܸܬܸܠ ܠܐܲܚܵܐ ܠܵܐ ܡܸܬܿܛܦܝܼܣ ܒܫܵܥܬܼܵܐ ܗܵܝ̇ ܕܢܸܦܘܿܩ<EOS>ܡ̣ܢ ܩܸܠܵܝܬܹܗ ܘܠܵܐ ܕܢܸܩܘܿܫ ܠܹܗ ܐ̄ܢܵܫ<EOS> ܙܲܒܼܢܵܐ ܐܸܤܬܲܩܒܲܠ ܠܹܗ<EOS>ܕܬܹܐܓܼܘܼܪܬܵܐ ܡ̣ܢ ܫܹܠܝ<EOS> ܘܗܵܠܹܝܢ ܒܝܵܘ̈ܡܵܬܼܵܐ ܕܡܸܤܬܲܒܼܪܝܼܢ<EOS>ܕܫܲܪܝܘܼܬܼܵܐ ܟܡܵܐ ܙܲܒܼܢ̈ܝܼܢ ܘܡܲܥܠܵܐ ܘܡܲܦܩܵܐ<EOS> ܤܵܥ̇ܪܵܐ ܠܹܗ<EOS>ܡܸܢܫܹܠܝ ܛܲܝܒܿܘܼܬܼܵܐ ܒܝܲܕܼ ܕܸܡ̈ܥܹܐ ܕܠܵܐ ܟܲܝܠܵܐ ܐܵܘ ܒܚܲܪܝܼܦܘܼܬܼ<EOS>ܚܲܫܵܐ ܕܢܵܨ̇ܦܵܐ ܒܠܸܒܵܐ ܐܵܘ ܒܚܲܕܼܘܼܬܼܵܐ ܡܸܕܸܡ ܕܲܕܼܠܵܐ ܥܸܠܬܼܵܐ ܐܵܘ<EOS>ܒܗܲܢܝܼܐܘܼܬܼܵܐ ܕܲܤܝܵܡ ܒܘܼܪܟܵܐ ܝܵܕܲܥܢܵܐ ܐܲܚܵܐ ܕܲܩܠܝܼܕܼܵܐ ܪܡ̣ܵܐ<EOS>ܥܲܠ ܬܲܪܥܵܐ ܕܩܸܠܵܝܬܹܗ ܕܢܹܐܤܘܿܪ ܐܲܝܟܼ ܕܢܸܦܘܿܩ ܢܸܪܥܸܐ ܪܘܼܚܵܐ<EOS>ܐܲܝܟܼ ܡܸܠܲܝܬܼ ܟܬܼܵܒܼܵܐ ܘܬܲܡܵܢ ܤܥܲܪܬܹܗ ܛܲܝܒܿܘܼܬܼܵܐ ܘܲܥܛܲܦ ܒܲܪ<EOS>ܫܵܥܬܹܗ<EOS> ܡܵܪܹܝܢ ܠܵܐ ܐ̄ܢܵܫ ܢܸܥܕܘܼܠ ܠܐܲܚܵܐ ܐܸܡܲܬܼܝ ܕܲܒܼܝܵܘ̈ܡܬܼܵܐ<EOS>ܕܠܵܐ ܐܲܚܝܼܕܼ ܫܸܠܝܵܐ ܩܵܢܘܿܢܵܝܵܐ ܢܸܓܼܕܲܫ ܕܲܢܒܲܛܸܠ ܬܸܫܡܸܫܬܼܵܐ<EOS>ܕܲܟܼܢܘܼܫܝܵܐ ܐܝܼܬܼ ܐܸܡܼܬܼܝ<EOS> ܝܲܬܿܝܼܪܵܐܝܼܬܼ ܐܸܢ ܗ̤ܘ ܕܠܵܘ ܡ̣ܢ ܗܵܠܹܝܢ<EOS>ܐܝܼܬܼܵܘܗܝ ܕܲܡܫܲܡܲܗ ܒܒܲܤܝܘܼܬܼܵܐ ܐܵܘ ܠܥܸܢܝܵܢܹ̈ܐ ܤܦܝܼ̈ܩܹܐ ܡܗܲܓܲܡ<EOS>ܘܠܵܘ ܒܲܬܼܥܵܫܹ̈ܐ ܦܲܓܼܪ̈ܵܢܵܝܹܐ ܒܲܛܠܵܗ̇<EOS> ܝܵܕܼܥ̇ܝܼܢ ܐܢ̄ܬܿܘܿܢ ܐܲܚܲܝ̈<EOS>ܕܦܘܼܠܚܵܢܲܢ ܠܵܘ ܗܵܢܵܐ ܗ̄ܘ̣ ܒܲܠܚܘܿܕܼ ܕܲܠܥܹܝܢ ܒܢܲܝ̈ܢܵܫܵܐ ܡܸܫܬܲܡܠܸܐ<EOS>ܐܸܠܵܐ ܐܝܼܬܼ ܠܲܢ ܬܘܼܒܼ ܥ̇ܒܼܵܕܼܵܐ ܕܲܟܼܤܸܐ ܡ̣ܢ ܥܲܝ̈ܢܹܐ ܕܐ̄ܢܵܫܵܐ ܐܲܝܢܵܐ<EOS>ܕܲܠܫܲܪ̈ܘܵܝܹܐ ܘܲܠܥܵܠܡܵܝܹ̈ܐ ܠܵܐ ܝܑܼܕܼܝܼܥ<EOS> ܡܦܵܤܝܼܬܿܘܿܢ ܓܹܝܪ ܕܲܬܼܚܹܝܬܼ<EOS>ܡܕܲܒܿܪܵܢܘܼܬܼܵܐ ܐܝܼܬܼܵܘܗܝ ܝܑܼܚܝܼܕܼܵܝܵܐ ܘܠܵܐ ܫܲܠܝܼܛ ܥܲܠ ܝܵܬܹܗ<EOS>ܗܵܟܲܢܵܐ ܘܐܸܢ ܐ̄ܢܵܫ ܡ̣ܢ ܐܲܚܵܘ̈ܗܝ ܓܕܲܫ̣ ܘܐܸܬܼ݂ܵܐ ܐܲܝܟܼ ܕܢܸܥܘܿܠ<EOS>ܠܘܵܬܹܗ ܘܠܵܐ ܥܢܵܝ̣ܗܝ ܢܸܥܛܘܿܦ ܒܲܪ ܫܵܥܬܹܗ ܟܲܕܸ ܠܵܐ ܥܵܕ݂ܹܠ<EOS>ܠܐܲܚܘܼܗܝ<EOS> ܠܵܐ ܓܹܝܪ ܝܵܕܲܥ̇ ܒܡܵܢ ܐܝܼܬܼܵܘܗܝ ܒܥܸܕܵܢܵܐ ܗܵܘ̇<EOS>ܩܸܠܵܝܬܹܗ ܕܝܼܚܝܼܕܼܵܝܵܐ ܡܥܲܪܬܼܵܐ ܗ̣̄ܝ ܕܛܲܪܵܢܵܐ ܐܲܝܟܼ ܡܸܠܲܬܼ ܐܲܒܼ̈ܗܵܬܼܵܐ<EOS>ܐܲܝܟܵܐ ܕܐܲܠܵܗܵܐ ܡܲܠܸܠ̣ ܥܲܡ ܡܘܼܫܹܐ<EOS> ܝܑܼܚܝܼ̈ܕܼܵܝܹܐ ܐܲܝܠܹܝܢ ܕܠܵܐ ܡܢܲܤܹܝܢ<EOS>ܒܦܘܼܠܚܵܢܵܐ ܕܒܲܛܥܵܡܬܼܵܐ ܫܲܪܝܼܪܬܵܐ ܕܫܸܠܝܵܐ ܠܗܵܠܹܝܢ ܠܵܐ ܝܵܕܼܥܝܼܢ<EOS>ܘܒܼܵܤܹ̇ܝܢ ܥܲܠ ܐܲܚܲܝ̈ܗܘܿܢ ܘܕܼܵܝ̇ܢܝܼܢ ܟܲܕܼ ܬܵܒܼ̇ܥܝܼܢ ܠܗܘܿܢ ܫܲܘܝܘܼܬܼܵܐ<EOS>ܥܲܡܗܘܿܢ ܒܟܼܠ ܐܲܟܼܘܵܬܼܗܘܿܢ<EOS>ܐܝܼܬܼ ܬܘܼܒܼ ܐܸܡܲܬܼܝ ܕܲܩܪܵܒܼܵܐ ܡܸܕܸܡ ܐܵܢܲܢܩܵܝܵܐ ܡܸܢܼܦܲܢܲܣ<EOS>ܠܘܵܬܼ ܐܲܚܵܐ ܡܸܢܹܫܠܝ ܘܐܝܼܬܼܵܘܗܝ ܒܩܹܘܲܢܕܹܝܢܘܿܣ ܟܲܕܼ ܤܝܼ̈ܡܵܢ<EOS>ܠܹܗ ܐܝܼܕܼܵܘ̈ܗܝ ܒܠܸܒܹܗ ܕܠܵܐ ܢܸܦܪܲܚ ܠܹܗ<EOS> ܘܥܲܠ ܐܲܦܵܘ̈ܗܝ ܪܡܸܐ<EOS>ܟܲܕܼ ܒܵܥܹ̇ܐ ܡ̣ܢ ܐܲܠܵܗܵܐ<EOS> ܘܩܵܠܵܐ ܕܐ̄ܢܵܫ ܠܵܐ ܡܨܸܐ ܫܵܡܲܥ̇<EOS> ܠܗܵܠܹܝܢ<EOS>ܫܘܼ̈ܚܠܵܦܹܐ ܝܵܕܼܥ̇ܝܼܢ ܐܲܝܠܹܝܢ ܕܡܲܥܒܲܬܵܐ ܗܘ̤ܵܬܼ ܠܗܘܿܢ ܒܝܲܡܵܐ<EOS>ܗܵܢܵܐ ܘܲܡܦܵܤܝܼܢ ܒܪ̈ܘܼܚܹܐ ܕܢܵܫ̈ܒܵܢ ܘܐܝܼܬܼ ܕܚܘܼܫܵܒܼܵܐ ܕܲܬܼܝܵܒܼܘܼܬܼܵܐ<EOS>ܢܒܲܥ̣ ܠܹܗ ܘܐܸܬܼܟܲܢܲܫܹ̈ܝܢ ܡܸܢܫܹܠܝ ܩܲܕܼ̈ܡܵܝܵܬܹܗ ܥܲܡ ܥܘܼܗܕܵܢܵܐ<EOS>ܕܥܘܼܢܕܵܢܹܗ ܘܩ̣ܵܡ ܩܕܼܵܡܵܘܗܝ<EOS> ܘܫܸܡܫܵܐ ܗܵܢܵܐ ܢܲܗܝܼܪܵܐ ܚܫܸܟܼ<EOS>ܠܹܗ ܒܐܲܦܵܘ̈ܗܝ ܘܐܸܬܼܢܫܝܼ ܡ̣ܢ ܠܸܒܹܗ ܟ̱ܠܹܗ ܕܘܼܟܼܪܵܢܹܗ<EOS>ܕܥܵܠܡܵܐ ܘܐܝܼܬܼ ܕܓܲܠܹ̈ܐ ܩܵܡ̣ܘ ܥܠܵܘܗܝ ܡܸܢܫܹܠܝ ܘܛܸܒܼܥܲܬ̤<EOS>ܐܸܠܦܹܗ ܒܡܲܦ̈ܠܵܬܵܐ ܟܲܤ̈ܝܵܬܼܵܐ<EOS> ܗܵܠܹܝܢ ܕܠܵܘ ܠܟܼܠܢܵܫ ܝܑܼܕܼܝ̈ܥܵܢ<EOS>ܕܥܵܪ݁ܨܵܐ ܥܲܠ ܝܑܼܚܝܼܕܼܵܝܵܐ ܒܓܼܵܘ ܫܸܠܝܵܐ ܕܠܵܐ ܤܘܼܟܵܝ ܒܲܩܪ̈ܵܒܼܵܘܗܝ<EOS>ܬܲܩܝܼ̈ܦܹܐ ܕܤܵܛܵܢܵܐ ܘܐܝܼܬܼ ܠܹܗ ܒܹܝܬܼ ܒܵܟܹ̈ܐ ܒܩܸܠܵܝܬܹܗ<EOS> ܤܲܓܝܼܐܝܼܢ<EOS>ܐܸܢܘܿܢ ܫܘܼ̈ܚܠܵܦܹܐ ܕܝܲܡܵܐ ܗܵܢܵܐ ܘܡܲܢ̣ܘܼ ܝܵܕܲܥ̇ ܠܥܲܡܠܵܘ̈ܗܝ<EOS>ܘܲܠܤܘܿܓܼܵܐܐ ܕܬܹܐܓܼܘܼܪܬܹܗ ܘܲܠܡܲܪ̈ܓܵܢܝܵܬܼܵܐ ܬܡܝܼ̈ܗܵܬܼܵܐ ܕܲܒܼܓܼܵܘ<EOS>ܥܘܼܡܩܹܗ ܘܲܠܚܲܝ̈ܘܵܬܼܵܐ ܕܡ̣ܢ ܓܵܘܹܗ ܤܵܠ̈ܩܵܢ؟ ܛܘܼܒܼܵܘܗܝ ܠܡܲܢ<EOS>ܕܠܵܐ ܢ̣ܵܡ ܒܟܼܠܵܗ̇ ܡܲܪܕܝܼܬܹܗ ܥܕܲܡܵܐ ܠܲܠܡܹܐܝܢ ܥܘܼܢܕܵܢܵܐ<EOS> ܠܲܝܬܿ<EOS>ܐ̄ܢܵܫ ܕܲܠܡܸܕܸܡ ܡܲܚܸܒܼ ܘܠܵܘ ܘܐܵܦ ܠܥܲܠ̈ܠܵܬܹܗ ܡܪܲܒܸܿܐ<EOS> ܠܵܐ<EOS>ܐ̄ܢܵܫ ܐܸܫܟܲܚ ܥܢܸܐ ܒܐܲܠܵܗܵܝ̈ܬܼܵܐ ܐܸܠܵܐ ܐܸܢ ܐܲܪܚܸܩ ܘܒܲܤܲܪ ܥܲܠ<EOS>ܙܲܒܼ̈ܢܵܢܵܝܵܬܼܵܐ<EOS> ܟܲܕܼ ܐܸܬܼܢܲܟܼܪܝܼ ܠܐܝܼܩܵܪ ܥܵܠܡܵܐ ܘܗܲܢܝܼ̈ܐܵܬܹܗ ܘܐܸܬܼܢ̱ܩܸܦ<EOS>ܠܨܲܥܪܹܗ ܕܲܨܠܝܼܒܼܵܐ<EOS> ܟܲܕܼ ܡ̣ܢ ܚܲܫܹ̈ܐ ܘܐ̄ܢܵܫܵܐ ܘܫܹ̈ܐܕܹܐ ܘܡܸܤܟܹܢܘܼܬܼܵܐ<EOS>ܫܵܬܹ̇ܐ ܟܠܝܘܿܡ ܚܲܠܵܐ ܘܲܡܪܵܪܹ̈ܐ<EOS>ܐܸܬܼܟܲܫܲܪ ܐܵܚܝ ܘܲܗ̤ܘܝܼ ܐܲܝܟܼ ܬܲܓܵܪܵܐ ܚܲܟܿܝܼܡܵܐ ܟܲܕܼ ܛܥܝܼܢ<EOS>ܐܲܢ̄ܬܿ ܠܡܲܪܓܵܢܝܼܬܼܵܟܼ ܘܦܵܗܹ̇ܐ ܒܬܹܒܹܝܠ ܕܠܵܐ ܢܸܫܬܲܟܲܪ ܫܘܼܦܪܵܐ<EOS>ܕܙܲܗܝܘܼܬܼܵܗ̇ ܐܸܙܕܲܗ̄ܪ ܕܲܠܡܵܐ ܬܸܬܼܓܢܸܒܼ ܡܸܢܵܟܼ ܒܝܲܕܼ ܪܲܦܝܘܼܬܼܵܟܼ<EOS>ܘܲܒܼܥܵܩܬܼܵܐ ܬܸܥܘܿܠ ܠܲܫܝܘܿܠ<EOS> ܗܲܪܛ ܒܵܬܲܪ ܒܘܼܝܵܐܵܐ ܙܥܘܿܪܵܐ<EOS>ܕܡܸܬܼܩܢܸܐ ܡ̣ܢ ܥܲܡܠܵܐ ܐܲܝܟܼ ܙܲܒܼܢܹܗ ܕܬܸܫܬܿܘܸܐ ܠܗܵܘ̇ ܒܘܼܝܵܐܵܐ<EOS>ܪܲܒܵܐ ܕܲܡܦܝܼܫ ܡ̣ܢ ܛܘܼܪ̈ܵܦܹܐ ܒܥܘܼܡܪܵܐ ܗܵܢܵܐ ܕܥܵܩ̈ܵܬܵܐ ܠܐܲܝܠܹܝܢ<EOS>ܕܐܸܫܟܿܚܘܼܗܝ<EOS> ܠܵܐ ܬܲܤܠܸܐ ܠܲܙܥܘܿܪ̈ܝܵܬܼܵܐ ܕܠܵܐ ܬܸܬܼܓܠܸܙ ܡ̣ܢ<EOS>ܪܵܘܪ̈ܒܼܵܬܼܵܐ<EOS> ܠܵܐ ܡܸܡܬܼܘܿܡ ܚ̣ܙܵܐ ܐ̄ܢܵܫ ܛܲܠܝܵܐ ܕܚܲܠܒܼܵܐ ܝܵܢܹ̇ܩ<EOS>ܒܸܤܪܵܐ ܤܵܡ̣ ܒܦܘܼܡܹܗ<EOS> ܒܝܲܕܼ ܙܥܘܿܪ̈ܝܵܬܼܵܐ ܡܸܬܼܦܬܲܚ ܬܲܪܥܵܐ<EOS>ܠܪܵܘܪ̈ܒܼܵܬܼܵܐ<EOS> ܠܐܲܠܵܗܵܐ ܡܨܲܥܲܪ ܐܲܢ̄ܬܿ ܐܵܚܝ ܕܲܕܠܵܐ ܒܛܲܟܼܤܵܐ ܪܵܐܹܓܼ<EOS>ܐܲܢ̄ܬܿ ܕܲܢܕܲܒܿܪܵܟܼ<EOS> ܠܵܐ ܐ̄ܢܵܫ ܐܸܬܼܗܲܝܡܲܢ ܪܵܘܪ̈ܒܼܵܬܼܵܐ ܐܸܠܵܐ ܠܘܼܩܕܲܡ<EOS>ܒܲܒܼܨܝܼܪ̈ܵܬܼܵܐ ܐܸܬܼܢܲܤܝܼ<EOS> ܗܵܕܹܐ ܤܝܼܡ ܒܠܸܒܵܟܼ ܐܵܚܝ ܘܐܸܬܿܕܲܟܲܪܲܝܢܝ<EOS>ܒܙܲܒܼܢܵܗ̇<EOS> ܕܟܼܠ ܐܵܘܢܵܐ ܕܠܲܡܚܵܪ ܡܵܛܹ̇ܐ ܐܲܢ̄ܬܿ ܠܹܗ ܒܐܘܼܪܚܵܐ ܗܵܕܹܐ<EOS>ܕܲܡܝܲܬܿܪܘܼܬܼܵܐ ܘܕܼܝܼܕܲܥܬܼܵܐ ܕܲܫܪܵܪܵܐ ܫܒܼܝܼܚ ܘܲܡܝܲܬܲܪ ܬܸܫܟܚܝܼܘܗܝ<EOS>ܡ̣ܢ ܐܲܝܠܹܝܢ ܕܒܼܵܬܬܿ ܒܗܘܿܢ ܐܸܬܼܡܵܠܝ<EOS> ܫܲܢ̣ܝܬܿ ܡܲܢ ܘܲܬܼܡܲܗܬܿ<EOS>ܒܫܘܼܦܪܹ̈ܐ ܕܐܵܘܢܵܐ ܕܝܵܘܡܵܢ ܠܹܗ ܥܲܠ̣ܬܿ<EOS> ܡܸܬܼܒܿܠܲܥ ܕܹܝܢ ܫܘܼܦܪܵܐ<EOS>ܕܗܵܢܵܐ ܒܗܵܘ̇ ܕܠܲܡܚܵܪ ܥܬܼܝܼܕܼ ܐܲܢ̄ܬܿ ܠܡܸܦܓܲܥ<EOS> ܡܲܢ̣ܘܼ ܐܲܪܓܸܫ̣<EOS>ܒܫܘܼ̈ܚܠܵܦܹܐ ܗܲܢܝܼ̈ܐܹܐ ܕܪܸܥܝܵܢܵܐ؟ ܨܲܠܵܐ ܒܲܠܚܘܿܕܼ ܕܬܲܪܥܵܐ ܢܸܬܼܦܬܲܚ<EOS>ܩܕܼܵܡܲܝܟ<EOS> ܐܸܙܕܲܗ̄ܪ ܡ̣ܢ ܦܤܵܩ ܤܲܒܼܪܵܐ<EOS> ܠܵܘ ܠܘܵܬܼ ܛܪܘܼܢܵܐ<EOS>ܦܵܠܲܚ ܐܲܢ̄ܬܿ ܠܘܵܬܼ ܡܵܪܵܐ ܒܲܤܝܼܡܵܐ ܐܝܼܬܼܵܘܗܝ ܦܘܼܠܚܵܢܵܟܼ<EOS> ܗܵܘ̇<EOS>ܕܟܲܕܼ ܠܵܐ ܫܩܲܠ̣ ܡܸܢܵܟܼ ܡܸܕܸܡ ܝܲܗ̣̄ܒܼܠܵܟܼ ܟܠܡܸܕܸܡ<EOS> ܘܟܲܕܼ<EOS>ܠܵܐ ܗ̤ܘܲܝܬܿ ܠܲܓܼܡܵܪ ܥܲܒܼܕܵܟܼ ܕܬܸܗܘܸܐ ܒܗܵܕܹܐ ܕܐܝܼܬܲܝܟ<EOS> ܐܵܦܸܢ<EOS>ܒܗܵܕܹܐ ܕܐܲܝܬܿܝܲܢ ܠܲܗܘܵܝܵܐ ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ ܐܘܿ<EOS>ܠܛܲܝܒܿܘܼܬܼܵܐ ܕܠܵܐ ܡܸܬܼܡܲܫܚܵܐ ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ<EOS>ܕܝܲܗ̣̄ܒܼܠܲܢ ܝܑܼܕܲܥܬܵܐ ܕܟܼܠܡܸܕܸܡ؟ ܠܵܘ ܒܲܠܚܘܿܕܼ ܕܐܲܝܠܹܝܢ ܕܓܲܠ̈ܝܵܢ<EOS>ܐܸܠܵܐ ܐܵܦ ܕܐܲܝܠܹܝܢ ܕܟܲܤ̈ܝܵܢ<EOS> ܕܢܸܕܲܥ ܕܐܝܼܬܼ ܗ̄ܘ̣ ܡܸܕܸܡ ܕܟܲܕܼ ܠܵܐ<EOS>ܝܵܕܼܥܝܼܢܲܢ ܠܹܗ ܤܝܼܢܩܝܼܢܲܢ ܕܢܸܫܐܲܠ ܡܸܢܹܗ<EOS> ܘܡܲܢ̣ܘܼ ܐܲܠܦ̣ܵܟܼ ܒܲܪ<EOS>ܡܵܝ̈ܘܿܬܹܐ ܕܗܵܘ̇ ܡܵܐ ܕܠܲܝܬܹܝܗ̇ ܒܲܟܼܝܵܢܵܟܼ ܝܑܼܕܲܥܬܹܗ ܬܸܬܿܙܝܼܥ<EOS>ܒܪܸܚܡ̱ܬܵܐ ܕܲܒܼܥܵܬܹܗ؟ ܠܵܐ ܡܬܼܘܿܡ ܬܸܒܼܥܸܐ ܒܘܼܝܵܐܵܐ ܕܲܠܒܲܪ ܡ̣ܢ<EOS>ܠܸܒܵܐ ܤܝܼܡ ܕܐܝܼܬܼܵܘܗܝ ܝܑܼܕܲܥܬܼܵܐ ܕܦܘܼܪ̈ܫܵܢܹܐ<EOS> ܐܸܬܼܥܲܠܵܐ ܡ̣ܢ ܟܠ<EOS>ܒܘܼܝܵܐܵܐ ܕܪܸ̈ܓܼܫܹܐ ܡܫܲܡܫܵܢܵܘ̈ܗܝ ܕܬܸܫܬܿܘܸܐ ܠܗܵܘ̇ ܕܲܠܓܼܵܘ ܡ̣ܢ<EOS>ܗܵܠܹܝܢ ܡܸܬܼܩܢܸܐ<EOS> ܝܑܼܚܝܼܕܼܵܝܵܐ ܕܐܸܬܼܢܲܟܼܪܝܼ ܠܒܘܼܝܵܐܵܐ ܕܥܵܠܡܵܐ ܘܠܵܐ<EOS>ܡܤܲܟܸܿܐ ܟܠܝܘܿܡ ܠܒܼܘܼܝܵܐܵܐ ܕܲܡܫܝܼܚܵܐ ܡܝܼܬܼܵܐ ܗ̄ܘ̣ ܒܚܲܝܘܼܬܹܗ<EOS>ܡܪܲܚܡܵܢܵܐ ܗ̄ܘ̣ ܓܹܝܪ ܐܲܠܵܗܵܐ ܐܵܦ ܡܲܚܸܒܼ ܕܢܸܬܸܠ ܐܸܠܵܐ ܨܵܒܹ̇ܐ<EOS>ܕܲܚܢܲܢ ܢܸܗܘܸܐ ܥܸܠܬܼܵܐ<EOS> ܚܵܕܹܐ ܓܹܝܪ ܐܸܡܲܬܼܝ ܕܐ̄ܢܵܫ ܨܠܘܼܬܼܵܐ ܚܲܟܿܝܼܡܬܼܵܐ<EOS>ܢܩܲܪܸܒܼ ܠܹܗ<EOS> ܐܸܬܸܿܐ ܗ̣̄ܝ ܕܫܲܪܝܼ ܡܸܬܼܚܠܸܡ ܡ̣ܢ ܟܘܼܗܵܢܵܐ<EOS>ܐܸܡܲܬܼܝ ܕܲܠܟܲܤ̈ܝܵܬܼܵܐ ܪܵܐܹ̇ܓܼ<EOS> ܡܬܲܗܸܐ ܕܹܝܢ ܟܲܕܼ ܚܵܐܲܪ ܠܚܘܼܠܡܵܢܹܗ<EOS>ܚܲܬܝܼܬܼܵܐ<EOS> ܚܲܒܼܪܵܐ ܗ̄ܘ̣ ܕܐܲܝܢܵܐ ܕܡܲܡܐܸܢ ܠܡܸܫܐܲܠ ܗܵܘ̇ ܐܲܝܢܵܐ<EOS>ܕܲܡܩܲܛܲܥ ܡܵܐ ܕܡܸܬܿܬܲܗܸܐ<EOS> ܡܲܐܝܼܢܘܼܬܼܵܐ ܡܲܥܒܿܪܵܐ ܫܸܐܠ̱ܬܼܵܐ ܕܲܨܠܘܿܬܼܵܐ<EOS>ܗܵܢܵܘ ܕܹܝܢ<EOS> ܟܵܠ̇ܝܵܐ ܡ̣ܢ ܕܬܸܫܐܲܠ<EOS> ܩܘܼܛܵܥܵܐ ܕܹܝܢ ܦܵܤܹ̇ܩ ܕܠܵܐ<EOS>ܬܵܘܪܟܼܝܼܗ̇ ܘܬܼܵܘܚܲܪ ܒܵܗ̇ ܒܫܸܐܬܼܵܐ ܡܤܲܝܒܪܵܢܘܼܬܼܵܐ<EOS>ܡܲܩܢܸܐ<EOS> ܘܒܼܵܗ̇ ܒܲܨܠܘܿܬܼܵܐ ܕܢܸܫܬܵܘܚܲܪ ܡܓܲܪܸܓ<EOS> ܤܘܼܟܵܝܵܐ ܡܲܩܸܠ<EOS>ܝܘܼܩܪܵܐ ܕܠܹܐܘܬܼܵܐ ܡ̣ܢ ܗܲܕܵܡܹ̈ܐ<EOS> ܝܵܕܲܥ̇ ܕܹܝܢ ܘܲܠܡܸܬܲܠ ܠܠܸܒܵܐ<EOS>ܢܝܵܚܵܐ ܒܐܘܼܠܨܵܢܵܘ̈ܗܝ<EOS> ܠܲܝܬܿ ܡܵܘܒܿܠܵܐ ܕܗܲܢ̣ܝܼ ܝܘܼܩܪܵܗ̇ ܡ̣ܢ<EOS>ܥܲܡܠܵܐ ܕܥܲܡ ܗܵܢܵܐ<EOS> ܠܲܝܬܿ ܒܲܪ ܠܘܝܼܬܼܵܐ ܕܲܪܓܼܝܼܓܼ ܥܸܢܝܵܢܹܗ ܡ̣ܢ<EOS>ܕܝܼܠܹܗ<EOS> ܒܹܝܬܼ ܐܲܤܝܼܪܹ̈ܐ ܗܲܢܝܼ ܠܡܸܥܡܲܪ ܥܲܡܹܗ<EOS> ܥܒܸܕܲܝܗܝ ܠܗܵܢܵܐ<EOS>ܒܲܪ ܥܸܢܝܵܢܵܟܼ ܐܘܿ ܐܲܚܵܐ ܬܲܝܵܒܼܵܐ ܘܠܵܐ ܡܲܪܓܫܵܢܵܐ ܬܸܗܘܸܐ ܒܟܼܠܗܘܿܢ<EOS>ܥܲܡ̈ܠܹܐ ܕܐܵܓܼܘܿܢܵܟܼ<EOS> ܐܸܢ ܒܩܸܠܵܝܬܵܟܼ ܬܸܗܘܸܐ ܥܲܡܵܟܼ ܢܸܗܘܸܐ<EOS> ܘܒܹܝܬܼ<EOS>ܒܢܲܝ̈ܢܵܫܵܐ ܐܸܢ ܬܸܫܬܿܟܲܚ ܒܹܗ ܐܲܩܸܬܼ ܪܸܥܝܵܢܵܟܼ<EOS> ܘܠܵܐ ܡܸܡܬܼܘܿܡ<EOS>ܦܵܗܹ̇ܐ ܠܸܒܵܟܼ ܒܡܸܕܸܡ ܕܬܹܒܹܝܠ ܢܘܼܟܼܪܵܝܵܐ ܢܸܫܬܿܟܲܚ ܠܵܟܼ ܥܵܠܡܵܐ<EOS>ܘܟܼܠ ܕܒܹܗ<EOS> ܘܐܸܢ ܬܸܕܼܡܲܝܟܼ ܒܲܪ ܬܸܫܘܝܼܬܼܵܟܼ ܥܒܸܕܲܝܗܝ<EOS> ܘܲܥܕܲܡܵܐ<EOS>ܕܛܵܒܲܥ̇ ܐܲܢ̄ܬܿ ܒܫܸܢܬܼܵܐ ܒܹܗ ܬܸܬܼܥܢܸܐ<EOS> ܘܡܸܕܹܡ ܚܘܼܫܵܒܼܵܐ ܡܫܲܟܿܪܵܐ<EOS>ܠܠܸܒܵܟܼ ܠܵܐ ܩܵܪܹܒܼ<EOS> ܡܸܛܠ ܕܲܕܼܠܵܐ ܗܘܼܠܹ̈ܐ ܗ̄ܘ̣ ܥܸܢܝܵܢܵܟܼ<EOS> ܡܸܕܸܡ<EOS>ܢܝܼܫܵܐ ܕܗܘܼܠܹ̈ܐ ܛܥܝܼܢ ܕܲܒܼܚܸܙܘܹܗ ܡܙܝܼܥ ܠܪܸܥܝܵܢܵܐ ܠܵܐ ܡܸܫܟܲܚ<EOS>ܕܢܸܬܼܚܵܘܸܐ ܬܲܡܵܢ<EOS> ܘܚܘܼܫܵܒܼܵܐ ܫܹܐܕܼܵܢܵܝܵܐ ܠܒܲܪ ܡ̣ܢ ܗܘܼܠܵܢܵܝܘܼܬܼ<EOS>ܚܸܙܘܵܐ ܕܲܢܚܵܘܸܐ ܩܢܘܿܡܹܗ ܠܵܐ ܝܵܕܲܥ ܡܲܓܿܪܲܬܼ ܪܘܼܚܵܐ ܕܒܲܨܠܘܿܬܼܵܐ<EOS>ܦܹܐܪܵܐ ܕܚܲܝܹ̈ܐ ܡܸܢܵܗ̇ ܡܕܝܼܩ<EOS> ܘܤܘܼܟܵܝܵܐ ܡܥܲܕܪܵܢܵܐ ܗ̄ܘ̣ ܒܲܨܠܘܿܬܼܵܐ<EOS>ܠܐܵܚܘܿܕܼܵܘ̈ܗܝ<EOS> ܡܵܐ ܕܲܡܨܲܠܸܐ ܐܲܢ̄ܬܿ ܐܸܬܿܕܲܟܼܪ ܠܐܲܟܵܪܵܐ ܕܙܵܪܲܥ ܥܲܠ<EOS>ܤܲܒܼܪܵܐ<EOS> ܘܗܵܘ̇ ܕܲܡܦܲܢܸܐ ܒܐܲܥܦܹ̈ܐ ܠܙܲܪܥܹܗ ܕܐܲܟܵܪܵܐ ܕܫܵܕܹܐ<EOS>ܒܗܲܝܡܵܢܘܼܬܼܵܐ ܘܐܵܘܪܒܼܵܗ̇ ܠܫܹܐܠܲܬܼ ܡܲܠܟܿܘܼܬܹܗ ܘܙܲܕܝܼܩܘܼܬܹܗ<EOS>ܝܲܬܝܼܪ ܡ̣ܢ ܙܲܒܼ̈ܢܵܢܵܝܵܬܼܵܐ ܗ̤ܘ ܡܸܬܼܦܢܸܐ ܥܲܠ ܫܸܐ̈ܠܵܬܲܢ ܐܲܝܟܼ<EOS>ܫܘܼܘܕܵܝܹܗ<EOS> ܐܵܡܹܝܢ<EOS>