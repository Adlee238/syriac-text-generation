ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ ܡܸܫܬܵܘܕܲܥ ܐ̄ܢܵܫ<EOS>ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ ܕܐܝܼܬܲܝܗܘܿܢ ܗܵܠܹܝܢ<EOS> ܤܒ<EOS>ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ ܡ̣ܢ ܫܵܥܲܬܼ ܡܵܘܬܵܐ<EOS>ܕܵܚܹ̇ܠ<EOS> ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ ܡ̣ܢ ܦܸܓܼܥܵܐ ܕܕܼܝܼܢܵܐ<EOS> ܟܲܕܼ<EOS>ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ ܒܚܘܼܒܵܐ ܡܸܬܼܒܲܠ̈ܥܵܢ<EOS>ܬܲܪ̈ܬܲܝܗܹܝܢ<EOS> ܕܐܲܝܟܼ ܐܲܝܟܲܢ؟ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ<EOS>ܩܵܐܹ̇ܡ ܡ̣ܢ ܗܵܘܬܵܐ ܡܸܤܬܲܪܲܕܼ<EOS> ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ<EOS>ܬܲܩ̈ܢܹܐ ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ<EOS> ܒܗܵܝ̇ ܕܒܹܗ<EOS>ܒܲܟܼܝܵܢܵܐ ܬܪܝܼܨܵܐܝܼܬܼ ܩܵܐܹ̇ܡ<EOS> ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ<EOS>ܒܝܼܕܲܥܬܹܗ ܘܲܒܼܕܼܘܼܒܵܪܹܗ<EOS> ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ ܫܲܦܝܼܪ ܐܝܼܬܼܵܘܗܝ<EOS>ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ ܒܡܸܬܿܬܿܙܝܼܥܵܢܘܼܬܼܵܐ<EOS>ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ<EOS>ܒܚܘܼܒܵܐ ܡܸܬܼܒܠܲܥ<EOS> ܗܵܘ̇ ܕܦܲܓܼܪܵܢܵܐ ܗ̄ܘ̣ ܒܲܕܼܡܘܼܬܼ ܚܲܝܘܬܼܵܐ ܡ̣ܢ<EOS>ܢܸܟܼܤܬܼܵܐ ܕܵܚܹ̇ܠ<EOS> ܡܠܝܼܠܵܐ ܕܹܝܢ ܡ̣ܢ ܕܝܼܢܹܗ ܕܐܲܠܵܗܵܐ<EOS> ܐܲܝܢܵܐ ܕܲܗܘ̤ܵܐ<EOS>ܒܪܵܐ ܠܚܘܼܒܵܐ ܫܲܦܲܪ ܘܠܵܐ ܠܫܲܒܼܛܵܐ ܕܲܡܕܲܚܸܠ<EOS> ܐܸܢܵܐ ܠܲܡ<EOS>ܘܒܲܝܬܹܗ ܕܐܵܒܼܝ ܠܡܵܪܝܵܐ ܦܵܠ̇ܚܝܼܢܲܢ<EOS> ܚܘܼܒܵܐ ܓܹܝܪ ܡܒܲܛܠܵܢܵܐ ܗ̄ܘ̣<EOS>ܕܕܼܚܸܠܬܼܵܐ<EOS> ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ<EOS>ܚܘܼܒܵܐ ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ<EOS> ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ<EOS>ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ<EOS> ܚܲܒܿܝܼ̈ܒܲܝ ܡܸܛܠ ܕܲܗܹ̇ܝܬܼ<EOS>ܠܸܠܵܐ ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ<EOS> ܐܸܠܵܐ ܗܵܘܹ̇ܐ ܐ̄ܢܵܐ<EOS>ܫܵܛܝܵܐ ܡܸܛܠ ܝܘܼܬܼܪܲܢ ܐܲܝܲܚ̈<EOS> ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ ܕܠܵܐ<EOS>ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ<EOS> ܙܲܒܼ̈ܢܵܬܼܵܐ<EOS>ܤܲܓܝܼ̈ܐܵܬܼܵܐ ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ<EOS>ܥܲܠ ܟܲܪܛܲܝܤܵܐ<EOS> ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ<EOS>ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ ܘܲܡܫܲܬܿܩܵܐ ܠܪܸ̈ܓܼܫܹܐ<EOS> ܒܪܲܡ ܛܘܼܒܼܵܘܗܝ<EOS>ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ<EOS>ܥܵܠܡܵܢܵܝ̈ܬܼܵܠ ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ ܒܥܸܝܢܵܢܵܐ ܕܝܼܕܲܥܬܹܗ<EOS>ܕܐܵܦܸܢ ܡܲܓܲܪ ܪܘܼܚܹܗ ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ<EOS>ܚܲܕܼܘܼܬܼܵܐ ܕܒܲܐܠܵܗܵܐ ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ<EOS> ܘܐܲܝܢܵܐ<EOS>ܕܐܸܫܟܚܵܗ̇ ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ ܐܸܠܵܐ ܐܵܦܠܵܐ ܥܲܠ<EOS>ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ<EOS> ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ<EOS>ܗܵܝܕܹܝܟ<EOS> ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ<EOS> ܚܠܸܐ ܚܘܼܒܵܐ ܝܲܬܝܼܪ ܡ̣ܢ<EOS>ܚܲܝܹ̈ܐ<EOS> ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ<EOS>ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ<EOS> ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ<EOS>ܕܝܲܬܝܼܪ ܡ̣ܢ ܚܲܝܹ̈ܐ؟ ܠܚܘܼܒܵܐ ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ<EOS>ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ<EOS> ܚܘܼܒܵܐ ܝܲܠܕܵܐ ܗ̄ܘ̣ ܕܝܼܕܲܥܬܼܵܐ<EOS> ܝܑܼܕܲܥܬܼܵܐ<EOS>ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ<EOS> ܚܠܝܼܡܘܼܬܼ ܢܲܦܫܵܐ ܚܲܝܠܵܐ ܗ̄ܘ̣<EOS>ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ<EOS> ܘܡܵܢܲܐ ܗ̣̄ܝ ܝܑܼܕܲܥܬܼܵܐ؟<EOS>ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ<EOS> ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ؟<EOS>ܡܲܪܓܫܵܢܘܼܬܼܵܐ ܕܒܲܐܠܵܗܵܐ<EOS> ܝܑܼܕܲܥܬܼܵܐ ܕܥܲܠ ܐܲܠܵܗܵܐ ܡܲܠܟܵܐ ܗ̄ܘ̣ ܕܟܼܠ<EOS>ܪ̈ܓܝܼܓܼܵܐ<EOS> ܘܠܸܒܵܐ ܕܩܲܒܿܠܵܗ̇ ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ<EOS>ܕܒܲܐܪܥܵܐ<EOS> ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ ܡܸܕܸܡ<EOS>ܠܵܐ ܦܵܚܹ̇ܡ<EOS>ܡܵܪܝܵܐ ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ<EOS> ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ<EOS>ܒܘܼܝܵܐܵܐ ܕܒܲܐܠܵܗܵܐ<EOS> ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ ܝܲܬܝܼܪ ܠܹܗ<EOS>ܒܘܼܝܵܐܵܐ ܕܥܵܠܡܵܐ<EOS> ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ<EOS>ܡ̣ܢ ܪܘܼܚܵܐ؟ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ<EOS>ܒܟܲܤܝܘܼܬܹܗ ܘܲܒܼܪܸ̈ܓܼܫܵܘܗܝ<EOS> ܘܡܸܬܼܓܠܸܐ ܠܹܗ ܒܡܲܕܥܹܗ ܕܐܲܝܟܲܢܵܐ<EOS>ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ<EOS> ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ<EOS>ܠܡܲܟܿܝܼܟܼܘܼܬܼܵܐ؟ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ<EOS>ܗܵܢܵܐ ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ ܘܤܲܢܝܵܐ ܒܥܲܝܢܵܘ̈ܗܝ<EOS>ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ<EOS> ܡܵܢܵܐ ܐܸܢܘܿܢ ܚܲܫܹ̈ܐ؟ ܓܘܼܪ̈ܵܓܹܐ ܐܸܢܘܿܢ<EOS>ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ ܕܲܚܫܲܚܬܼܵܐ ܡܙܝܼܥܝܼܢ<EOS>ܕܦܲܓܼܪ̈ܵܐ ܠܤܘܼܢܩܵܢܵܐ ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ<EOS>ܕܐܝܼܬܼܵܘܗܝ ܥܵܠܡܵܐ<EOS> ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ<EOS>ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ ܠܵܐ ܥܵܐ̇ܠܝܼܢ<EOS>ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ<EOS> ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ<EOS>ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ<EOS> ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ<EOS>ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ<EOS> ܐܸܠܵܐ ܩܵܝ̇ܡܝܼܢ ܠܒܲܪ<EOS>ܟܲܕܼ ܒܲܛܝܼܠܝܼܢ<EOS> ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ ܐܸܠܵܐ<EOS>ܠܸܒܵܐ ܕܲܡܩܲܒܸܠ ܠܗܘܿܢ ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ ܠܡܸܕܸܡ<EOS>ܐ̄ܚܪܹܝܢ<EOS> ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ<EOS>ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ<EOS> ܡܸܛܠ ܕܤܲܒܿܝܼܥܵܐ<EOS>ܬܹܐܪܬܹܗ ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ<EOS> ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ<EOS>ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇<EOS>ܕܲܗܝܼܢܘܼܬܼܵܐ ܘܒܼܘܼܤܵܡܵܐ<EOS> ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ<EOS>ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇ ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ<EOS>ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ ܐܵܘ<EOS>ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ<EOS>ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ<EOS> ܠܵܐ<EOS>ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ ܟܒܲܪ ܕܹܝܢ ܐܵܦ<EOS>ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ<EOS> ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ<EOS>ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ ܕܲܡܠܵܬܼܵܗ̇<EOS>ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ<EOS>ܢܲܦܫܵܐ<EOS> ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ<EOS>ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ<EOS>ܒܥܘܼܗܕܵܢܗܘܿܢ ܕܚܲܫܹ̈ܐ<EOS> ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ<EOS>ܥܘܼܬܼܪܵܐ ܘܡܵܛܹ̇ܐ ܠܡܸܤܟܹܢܘܼܬܼܵܐ ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ<EOS>ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ<EOS>ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇<EOS> ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ<EOS>ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ<EOS>ܒܘܼܤܵܡܵܐ ܕܕܼܘܼܢܗܘܿܢ ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ<EOS>ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ<EOS> ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ<EOS>ܠܚܘܼܠܡܵܢ ܢܲܦܫܹܗ<EOS> ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ<EOS>ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ ܬܘܼܒܼ<EOS>ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ ܕܲܡܥܲܪܓܠܵܐ ܒܟܼܠܵܗ̇<EOS>ܨܵܐܘܼܬܼܵܐ ܘܲܡܛܲܪܛܫܵܐ ܘܠܵܐ ܒܵܚܪܵܐ ܬܹܐܪܬܵܐ ܡܸܛܠ ܐܸܤܛܘܼܡܟܵܐ<EOS>ܕܢܲܦܫܵܐ ܕܲܤܦܝܼܩ<EOS> ܢܲܦܫܵܐ ܠܲܡ ܟܦܲܢܬܼܵܐ ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ<EOS>ܐܸܢܹܝܢ ܠܵܗ̇<EOS>ܘܬܼܘܼܒܼ ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ<EOS> ܐܸܢ<EOS>ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ ܘܒܼܝܼܕܲܥܬܼܵܐ<EOS>ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ<EOS>ܠܪܸܥܝܵܢܹܗ ܠܵܐ ܩܵܪܹܒܼ<EOS> ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ<EOS>ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ<EOS>ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇<EOS>ܫܟܼܝܼܚܵܐ ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ<EOS>ܕܝܼܠܹܗ<EOS> ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܐܲܝܟܼ ܕܐܸܡ̇ܪܹܬܼ ܘܥܲܡܠܵܐ<EOS>ܕܦܘܼܪܫܵܢܵܐ ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ<EOS>ܢܲܦܫܵܢܵܝܵܐ ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ ܡܸܛܠ ܥܸܠ̈ܠܵܬܼܵܐ<EOS>ܕܐܸܬܼܬܲܩܪܲܚ<EOS> ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ<EOS>ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ<EOS> ܐܸܠܵܐ ܗ̤ܘ ܥܘܼܬܼܪܵܐ<EOS>ܘܲܚܠܝܼܡܘܼܬܼܵܐ ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ<EOS> ܘܥܲܠܗܵܕܹܐ<EOS>ܗ̤ܘ ܟܝܵܢܵܐ ܤܵܗܹ̇ܕܼ<EOS> ܟܡܵܐ ܕܝܲܚ ܒܲܪܢܵܫܵܐ ܥܲܠ ܙܗܝܼܪܘܼܬܼܵܐ<EOS>ܘܚܘܼܦܵܛܵܐ ܤܢܝܼܩ ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ<EOS> ܐܸܢܕܹܝܢ<EOS>ܬܚܘܼܡܹܗ ܡܲܪܦܸܐ ܡܸܬܼܟܪܲܗ ܘܡܸܬܼܚܲܠܲܟ<EOS> ܐܵܦܸܢ ܙܲܒܼܢܵܐ ܤܲܓܝܼܐܵܐ<EOS>ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ<EOS>ܠܵܐ ܢܵܤܹ̇ܒܼ ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ<EOS> ܐܵܦܠܵܐ ܗ̤ܘ ܟܝܵܢܵܐ<EOS>ܡܲܠܸܦ ܠܲܢ ܥܲܠ ܗܵܠܹܝܢ ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ ܕܕܼܘܼܡܝܵܐ<EOS>ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ؟ ܗܵܐ ܐܵܦ ܡܵܪܲܢ ܠܟܼܠܗܹܝܢ<EOS>ܪ̈ܘܼܚܵܢܵܝܬܼܵܐ ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ<EOS>ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ ܐܸܠܵܐ ܘܗܵܢܹܝܢ<EOS>ܕܓܘܫܡܵܐ ܫܲܪܝܼܪܵܐ ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ<EOS> ܠܵܐ<EOS>ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ<EOS>ܦܹܐܪܵܐ ܐܝܼܬܼ ܥܲܡܠܵܐ ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ ܥܕܲܟܹܝܠ<EOS>ܥܲܡܠܵܐ ܐܝܼܬܼܵܘܗܝ<EOS> ܚܡܵܠܵܐ ܩܵܪܹܐ ܐ̄ܢܵܐ ܠܩܲܒܼܪܵܐ<EOS> ܐܝܼܬܼ ܕܡܵܐ<EOS>ܕܲܫܡܸܢ ܦܹܐܪܵܐ ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ<EOS> ܐܲܝܢܵܐ ܕܡܸܬܼܚܲܠܲܛ<EOS>ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ ܠܵܐ ܡܸܬܿܛܦܝܼܣ ܕܲܢܟܲܬܲܪ<EOS>ܚܘܼܠܡܵܢܹܗ ܠܘܵܬܹܗ<EOS> ܐܸܡܲ݁ܪ ܐ̄ܢܵܐ ܕܹܝܢ ܚܫܲܚܬܼܵܐ ܘܲܚܙܵܬܼܵܐ<EOS> ܝܼܫܘܿܥ<EOS>ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ<EOS> ܪܲܒܿ ܗ̄ܘ̣<EOS>ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ ܘܚܲܝܵܘ̈ܗܝ ܒܹܗ ܚܲܠܸܛ̣ ܡ̣ܢ<EOS>ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ<EOS>ܡ̣ܢ ܡܠܝܼ̈ܠܹܐ<EOS> ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ ܗܵܕܹܐ ܚܕܼܵܐ ܐܸܡܲܪ<EOS>ܠܹܗ ܡܵܪܝܵܐ ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ<EOS>ܘܲܚܒܲܫܬܵܗ̇ ܬܲܡܵܢ ܟ̱ܠܵܗ̇ ܒܵܥܘܼܬܼܵܐ<EOS> ܘܐܵܬܼܚܲܦܲܛ ܕܒܲܥ̇ܒܼܵܕܼܵܐ ܬܸܓܼܡܘܿܪ<EOS>ܒܵܟܼ ܗܵܕܹܐ<EOS> ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ ܫܲܪܝܼܪܵܐܝܼܬܼ<EOS>ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ<EOS>ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇ ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ<EOS>ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ<EOS> ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ<EOS>ܕܲܫܪܵܪܵܐ ܕܡ̣ܢ ܥܵܠܡܵܐ ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ<EOS>ܒܥܸܢܝܵܢܵܐ ܕܡܲܕܥܹܗ<EOS> ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ<EOS>ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ<EOS> ܘܝܵܕܼܥ̇ܝܼܢ<EOS>ܠܗܵܕܹܐ ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ<EOS> ܘܒܼܵܗ̇ܬܿܝܼܢܲܢ ܡ̣ܢ<EOS>ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ<EOS> ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ<EOS>ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ ܤܝܼܡ ܥܲܠ<EOS>ܪܸܓܿܬܹܗ ܬܚܘܼܡܵܐ ܕܡܵܘܬܵܐ<EOS> ܗܵܟܲܢܵܐ ܘܒܹܗ ܒܤܘܼܥܪܵܢܵܐ ܠܕܲܪܓܼܵܐ<EOS>ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ<EOS>ܠܓܼܵܘ ܡ̣ܢ ܬܚܘܼܡܵܐ ܗܵܘ̇ ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ<EOS>ܘܠܵܐ ܬܸܬܼܪܲܦܸܐ<EOS> ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ ܡܲܡܚܸܠ ܠܚܲܝܠܵܐ<EOS>ܕܲܡܤܲܝܒܿܪܵܢܘܼܬܼܵܐ<EOS> ܪܸܥܝܵܢܵܐ ܕܹܝܢ ܡܫܲܪܪܵܐ ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ<EOS>ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ<EOS> ܡܵܪܝܵܐ ܐܲܫܘܵܢܝ ܕܐܸܤܢܸܐ ܚܲܝܲܝ̈<EOS>ܡܸܛܠ ܚܲܝܹ̈ܐ ܕܒܼܵܟܼ<EOS> ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ ܠܲܨܚܵܚܵܐ<EOS>ܡܸܕܸܡ ܕܲܟܼܬܼܝܼ̈ܒܼܵܬܼܵܐ ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ<EOS> ܕܟܼܠܡܵܐ ܕܨܵܒܹ̇ܐ<EOS>ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ ܘܥܵܒܹ̇ܕܼ<EOS>ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ<EOS> ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ<EOS>ܕܡܲܤܩܝܼܢ ܠܲܡ̈ܓܲܠܹܐ ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ<EOS>ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ<EOS> ܥܲܕܼ<EOS>ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ ܢܸܚܙܸܐ ܢܲܦܫܲܢ<EOS> ܘܥܲܕܼ ܫܲܠܝܼܛܝܼܢܲܢ ܥܲܠ<EOS>ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ ܢܸܬܼܚܲܦܲܛ ܘܢܸܥܒܸܕܼ ܒܹܗ<EOS>ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ<EOS>ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ<EOS> ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ<EOS>ܟܡܵܐ ܕܐܝܼܬܲܝܢ ܬܢܵܢ<EOS> ܘܚܵܫܹ̇ܒܼ ܐܲܠܵܗܵܐ ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ<EOS>ܒܹܗ<EOS> ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ<EOS>ܡܲܠܟܵܐ ܘܲܢܤܝܼܡ ܥܠܵܘܗܝ ܛܲܒܼܥܹܗ<EOS> ܟܡܵܐ ܕܲܒܼܥܵܠܡܵܐ ܗܵܢܵܐ<EOS>ܐܝܼܬܲܝܢ ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ<EOS>ܒܝܼ̈ܫܵܬܲܢ<EOS> ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ<EOS>ܘܫܲܪܝܼܢܲܢ ܒܲܚܙܘܼܩܝܵܐ<EOS> ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ ܐܲܝܟܼ ܕܐܸܡ݂ܲܪ<EOS>ܛܘܼܒܼܵܢܵܐ ܡܵܪܝ ܐܲܦܪܹܝܡ ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ<EOS>ܠܐܸܠܦܵܐ ܡܛܲܝܒܼܬܼܵܐ<EOS> ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ ܠܵܐ ܝܵܕܼܥܵܐ<EOS>ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ ܠܵܐ ܝܵܕܲܥ̇<EOS>ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ ܠܵܐ ܡܦܵܣ<EOS>ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ ܟܲܕܼ<EOS>ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ<EOS>ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ<EOS>ܕܥܘܼܢܕܵܢܵܐ ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ ܕܲܡܛܲܝ̈ܒܹܐ<EOS>ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ<EOS> ܕܠܹܗ<EOS>ܫܘܼܒܼܚܵܐ ܠܥܵܠܲܡ ܥܵܠܡܝܼܢ<EOS> ܐܵܡܹܝܢ<EOS>