ܡܕܪܫܐ ܕܝܗܘܕܐ ܬܐܡܐ ܫܠܝܚܐ<EOS>
ܕܒܐܬܪܐ ܕܗ̈ܢܕܘܝܐ<EOS>ܟܕ ܐܢܐ ܫܒܪ ܝܠܘܕ<EOS>ܘܥܡܿܪ ܒܡܿܠܟܘܬܝ ܒܝܬ ܐܒܝ<EOS>ܘܒܥܘܪܬܐ ܘܒܓܐܘ̈ܬܐ<EOS>ܕܡܪ̈ܒܝܢܝ ܡܢܚ ܗܿܘܝܬ<EOS>ܡܢ ܡܕܢܚܐ ܡܬܢ<EOS>ܙܘܿܕܘ ܐܒ̈ܗܝ ܫܕܪܘܢܝ<EOS>ܘܡܢ ܥܘܬܪܐ ܕܒܝܬ ܓܙܢ<EOS>ܐܟܒܪ ܨܿܡܕܘ ܠܝ ܡܘܒܠܐ<EOS>ܣܓܝܐܐ ܗܝ ܘܩܠܝܠܐ<EOS>ܕܐܢܐ ܠܚܘܕܝ ܐܫܩܝܠܗܿ<EOS>ܕܗܒܐ ܗܝ ܕܒܝܬ ܥ̈ܠܝܐ<EOS>ܘܣܐܡܐ ܕܓܙܟ ܪܒܬܐ<EOS>ܘܩܪ̈ܟܕܢܝ ܗܢܕܘ<EOS>ܘܦܬܘ̈ܬܟܐ ܕܡܢ ܒܝܬ ܩܫܢ<EOS>ܘܚܙܩܘܢܝ ܒܐܕܡܘܣ<EOS>ܕܠܦܪܙܠܐ ܗܼܝ ܫܚܩܐ<EOS>ܘܐܫܠܚܘܢܝ ܠܙܗܝܘܬܐ<EOS>ܕܒܚܘܒܗܘܢ ܥܒܕܘܗܿ ܠܝ<EOS>ܘܠܛܘܓܝ ܕܙܚܘܪܝܬܐ<EOS>ܕܥܠ ܩܘܡܬܝ ܡܡܫܚ ܙܩܝܼܪ<EOS>ܘܥܒܼܕܘ ܥܡܝ ܚܘܪܩܢܐܼ<EOS>ܘܟܬܒܘܗܝ ܒܠܒܝܼ ܕܠܐ ܢܬܛܥܐ<EOS>ܘܐܢ ܬܚܘܬ ܠܓܘ ܡܨܪܝܢ<EOS>
ܘܬܚܬܝܗܿ ܠܡܪܓܢܝܬܐ ܚܕܐ<EOS>
ܗܿܝ ܕܐܝܬܝܗܿ ܒܓܘ ܝܡܢܐ<EOS>ܚܕܪ̈ܘܗܝ ܕܚܘܝܐ ܣܝܩܐܼ<EOS>ܬܠܒܫܝܗܿ ܠܙܗܝܘܬܟ<EOS>
ܘܠܛܘܓܟ ܕܥܠܝܗܿ ܡܢܚ<EOS>ܘܥܡ ܐܚܘܟ ܬܪܝܢܢ<EOS>ܝܪܘܬ ܒܡܿܠܟܘܬܢ ܬܗܘܼܐ<EOS>ܫܿܓܪܬ ܡܕܢܚܐ ܢܚܿܬܬ<EOS>ܟܕ ܥܡܝ ܬܪ̈ܝܢ ܦܪ̈ܘܩܝܢ<EOS>ܕܐܘܪܚܐ ܕܚܝܼܠܐ ܘܥܼܛܠܐ<EOS>ܘܐܢܐ ܫܒܪ ܐܢܐ ܠܡܪܕܝܗܿ<EOS>ܥܿܒܪܬ ܬܚ̈ܘܡܝ ܡܝܫܢ<EOS>ܨܘܒܐ ܕܬܓܪ̈ܝ ܡܕܢܚܐ<EOS>ܘܡܿܛܝܬ ܠܐܪܥ ܒܒܠ<EOS>ܘܥܿܠܬ ܒܫܘܪܗܝܗܿ ܕܣܪܒܘܓ<EOS>ܢܚܿܬܬ ܠܝ ܠܓܘ ܡܨܪܝܢ<EOS>ܘܡ̈ܠܘܝܢܝ ܡܢܝ ܦܪܫܘ<EOS>ܬ݀ܪܨܬ ܠܘܬ ܚܘܝܐ<EOS>ܚܕܪ̈ܘܗܝ ܕܐܫܦܙܗ ܫܿܪܝܬ<EOS>ܥܕ ܢܢܘܡ ܘܥܕ ܢܫܟܚܒ<EOS>ܘܡܢܗ ܠܡܪܓܢܝܬܝ ܐܫܩܠܝܗܿ<EOS>ܘܕܚܕ ܗܘܝܬ ܡܫܘܚܕ ܗܘܝܬ<EOS>ܠܒ̈ܢܝ ܐܫܦܝܙܝ ܢܘܟܪܝ ܗܘܝܬ<EOS>ܠܒܪ ܓܢܣܝ ܒܪ ܚܐܪ̈ܐ<EOS>
ܡܢ ܡ̈ܕܢܚܝܐ ܬܡ̇ܢ ܚ̇ܙܝܬ<EOS>
ܠܛܠܝܐ ܦܐܝܐ ܚܣܝܕܐ<EOS>
ܒܪ ܡ̈ܫܚܐ<EOS>ܘܠܝ ܐܬܼܐ ܘܢܩܼܦ<EOS>ܘܥܿܒܕܬܗ ܒܪ ܥܝܢܝܢܝ<EOS>ܚܒܪܐ ܕܬܐܓܘܪܬܝ ܠܗ ܫܿܘܬܦܬ<EOS>ܙܗܪܬܗ ܡܢ ܡܨܪ̈ܝܐ<EOS>ܘܡܢ ܢܩܦܗܘܢ ܕܡ̈ܣܝܒܐ<EOS>ܘܐܝܟ ܠܒܘܫܗܘܢ ܠܒܿܫܬ<EOS>ܕܠܐ ܢܫܟܪܘܢܢܝ ܕܡܢ ܠܒܪ ܐܬ݀ܝܬ<EOS>ܕܐܣܒܝܗܿ ܠܡܪܓܢܝܬܐ<EOS>ܘܢܥܝܪܘܢܝܗܝ ܠܚܘܝܐ ܥܠܝ<EOS>ܘܒܐܝܿܕܐ ܡܢ ܥܗܠܼܠܬܐ<EOS>ܪܓܫܘ ܒܝ ܕܠܐ ܗܿܘܝܬ ܒܪ ܡܬܗܘܢ<EOS>ܘܚܠܛܘ ܥܡܝ ܒ̈ܢܟܠܝܗܘܢ<EOS>ܐܦ ܐܛܥܡܘܢܝ ܡܐܟܘܠܬܗܘܢ<EOS>ܛܿܥܝܬ ܕܒܪ ܡ̈ܠܟܐ ܐܢܐ<EOS>ܘܦܿܠܚܬ ܠܡܿܠܟܐ ܕܝܠܗܘܢ<EOS>ܘܛܿܥܝܬܗܿ ܠܡܪܓܢܝܬܐ<EOS>ܕܥܝܠܗܿ ܐܒ̈ܗܝ ܫܕܪܘܢܝ<EOS>ܘܒܝܘܩܪܐ ܕܛܘܪܗܝܗܘܢ<EOS>ܫܿܟܒܬ ܒܫܼܢܬܐ ܥܡܩܝܬܐ<EOS>ܘܒܗܠܝܢ ܟܠܗܝܢ ܕܓܕܫܢܝ<EOS>ܐܒ̈ܗܝ ܪܓܫܼܘ ܘܚܫܼܘ ܥܠܝ<EOS>ܘܐܬܟܪܙ ܒܡܿܠܟܘܬܢ<EOS>ܕܟܠܢܫ ܠܬܪܥܢ ܢܫܬܓܪ<EOS>ܡ̈ܠܟܐ ܘܪ̈ܫܝ ܦܪܬܘ<EOS>ܘܟܠ ܪ̈ܘܪܒܢܝ ܡܕܢܚܐ<EOS>ܘܩܛܪܘ ܥܠܝ ܐܦܪܣܢܐ<EOS>ܕܐܢܐ ܒܡܨܪܝܢ ܠܐ ܐܫܬܒܩ<EOS>ܘܟܬܒܘ ܠܝ ܐܝܓܪܬܐ<EOS>ܘܟܠ ܪ̈ܘܪܒܢܐ ܫܡܗ ܒܗܿ ܐܪܡܿܝ<EOS>ܡܢ ܐܒܘܟ ܡܼܠܟ ܡ̈ܠܟܐ<EOS>ܘܐܡܟ ܐܚܝܼܕܬ ܡܕܢܚܐ<EOS>ܘܡܢ ܐܚܘܟ ܬܪܝܢܢ<EOS>ܠܟ ܒܪܢ ܕܒܡܨܪܝܢ ܫܠܡ<EOS>ܢܘܕ ܘܩܘܡ ܡܢ ܫܢܬܟ<EOS>ܘܡ̈ܠܐ ܕܐܓܪܬܢ ܫܡܼܥܼ<EOS>ܐܬܥܿܗܕ ܕܒܪ ܡ̈ܠܟܐ ܐܢܬ<EOS>ܚܙܝ ܥܒܼܕܘܬܐ ܠܡܿܢ ܦܠܚܼܬ<EOS>ܥܗܝܕܝܗܿ ܠܡܪܓܢܝܬܐ<EOS>ܕܥܠܝܗܿ ܠܡܨܪܝܢ ܐܫܬܓܪܬ<EOS>ܐܬܕܟܪܝܗܿ ܠܙܗܝܬܟ<EOS>ܘܠܛܘܓܟ ܓܐܿܝܐ ܥܿܗܕ<EOS>ܕܬܠܿܒܫ ܘܬ݀ܨܒܬ<EOS>ܕܒܣܦܼܪ ܚ̈ܠܝܨܐ ܫܡܟ ܐܬܩܪܝ<EOS>ܘܥܡ ܐܚܘܟ ܦܨܥܪܝܒܢ<EOS>
ܥܡܗ ܒܡܿܠܟܘܬܢ ܬܗܘܼܐ<EOS>ܘܐܝܓܪܬܝ ܐܝܓܪܬܐ ܗܝ<EOS>ܕܡܿܠܟܐ ܒܝܡܝܢܗ ܚܬܡܗܿ<EOS>ܡܢ ܒ̈ܝܫܼܐ ܒ̈ܢܝ ܒܒܠ<EOS>ܘܕܝ̈ܘܐ ܡܪ̈ܝܪܐ ܕܣܪܒܘܓ<EOS>ܦܪܚܼܬ ܘܫܟܼܢܬ ܨܐܝܕܝ<EOS>ܘܟܠܗܿ ܗܘܼܬ ܠܗ ܡܠܬܐ<EOS>ܠܩܠܗܿ ܘܠܩܠ ܪܓܫܬܗܿ<EOS>ܢܿܕܬ ܘܩܿܡܬ ܡܢ ܫܿܢܬܝ<EOS>ܫܿܩܠܬܗܿ ܘܢܫܩܬܗܿ<EOS>ܘܫܿܪܝܬ ܐܢܐ ܠܝܬܗܿ ܩܿܪܝܬ<EOS>ܘܥܠ ܗܿܘ ܕܒܠܒܝ ܪܫܝܡ<EOS>ܡ̈ܠܝܗܿ ܕܐܝܓܪܬܝ ܐܬܟܬܼܒ<EOS>ܥܿܗܕܬ ܕܒܪ ܡܗܠܟܐ ܐܢܐ<EOS>ܘܚܐܪܘܬܝ ܟܝܢܗܿ ܦܩܕܐ<EOS>ܥܗܕܬ ܠܡܪܓܢܝܬܐ<EOS>ܕܥܠܝܗܿ ܠܡܨܪܝܢ ܐܿܫܬܕܪܬ<EOS>ܘܫܿܪܝܬ ܡܡܓܫ ܐܢܐ ܠܗ<EOS>ܠܚܘܝܐ ܕܚܝܠܐ ܘܣܝܩܐ<EOS>ܐܢܝܡܬܗ ܘܐܫܟܒܬܗ<EOS>ܕܫܡ ܐܒܝ ܥܠܘܝ ܐܢܐ ܐܬ݀ܕܟܪܬ<EOS>ܘܫܡܗ ܕܬܪܝܢܢ<EOS>ܘܕܐܡܪܝ ܡܿܠܟܬ ܡܕܢܚܐ<EOS>ܘܚܛܦܬܗܿ ܠܡܪܓܢܝܬܐ<EOS>ܘܥܿܛܦܬ ܕܐܦܢܐ ܠܒܝܬ ܐܒܝ<EOS>ܘܠܒܘܫܗܘܢ ܨܐܐ ܘܛܡܐܐ<EOS>ܫܿܠܚܬ ܘܫܿܒܩܬܗ ܒܐܬܪܗܘܢ<EOS>ܘܬܪܨܬܗܿ ܠܡܪܕܝܬܝ ܕܬܐܬܐ<EOS>ܠܢܘܗܪܐ ܕܡܬܢ ܡܕܢܚܐ<EOS>ܘܠܐܝܓܪܬܝ ܡܥܝܪܢܝܬܝ<EOS>ܩܕܡܝ ܒܐܘܪܚܐ ܐܿܫܟܚܬ<EOS>ܘܐܝܟ ܕܒܩܠܗܿ ܐܥܝܪܬܢܝ<EOS>
ܬܘܒ ܒܢܘܗܪܗܿ ܠܝ ܡܒܕܪܐ<EOS>ܕܫܪܝܐ ܒܣܠܝܩܘܢ<EOS>ܩܕܡܝ ܒܚܘܪܗܿ ܡܦܪܓܐ<EOS>ܘܒܩܠܗܿ ܘܒܗܕܝܘܬܗܿ<EOS>ܬܘܒܢ ܪܗܝܒܘܬܝ ܡܠܒܒܐ<EOS>ܘܒܚܘܒܗܿ ܢܿܓܕ ܠܝ<EOS>ܢܿܦܩܬ ܥܒܪܬܗܿ ܠܣܪܒܘܓ<EOS>ܫܒܩܬ ܠܒܒܠ ܠܣܡܠܝ<EOS>ܘܡܿܛܝܬ ܠܡܝܫܢ ܪܒܬܐ<EOS>ܠܠܡܐܢܗܘܢ ܕܬܓܪ̈<EOS>ܘܒܥܒܼܪܗ ܕܝܡܼܿܐ ܝܬܒܐ<EOS>ܘܠܙܗܝܬܝ ܕܫܿܠܚܬ ܗܘܝܬ<EOS>ܘܠܛܓܝ ܕܒܗܿ ܡܥܛܦܐ<EOS>ܡܢ ܪܡܬܐ ܘܪܩܢ<EOS>
ܠܬܡܿܢ ܐܒܗܗܝ ܫܕܪܘܗܿ<EOS>ܒܐܝܕܐ ܕܓܙܒܪܗܝܗܘܢ<EOS>ܕܒܫܪܪܗܘܢ ܥܠܝܗܿ ܡܗܝܡܢܝܢ<EOS>ܘܕܠܐ ܥܿܗܕ ܗܘܝܬ ܬܓܡܗܿ<EOS>ܕܒܫܒܘܬܝ ܫܒܩܬܗܿ ܒܝܬ ܐܒܝ<EOS>ܡܢ ܫܠܝܐ ܟܕ ܐܒܩܠܬܗܿ<EOS>ܠܡܚܙܝܬܝ ܠܒܘܫܐ ܕܡܬ ܠܝ<EOS>ܟܠܗܿ ܒܟܘܠ ܚܿܙܝܬ<EOS>ܘܐܦ ܐܢܐ ܠܟܘܠ ܒܗܿ ܐܩܒܠܬ<EOS>ܕܬܪܝܢ ܚܢܢ ܒܦܘܪܫܢܐ<EOS>ܘܚܕ ܬܘܒ ܚܢܢ ܒܚܕܐ ܕܡܘ<EOS>ܘܐܦ ܠܗܘܢ ܠܓܙܒܪ̈ܐ<EOS>ܕܠܝ ܐܝܬܝܘܗܿ ܗܟܢ ܚܿܙܝܬ<EOS>ܕܬܪܝܢ ܐܢܘܢ ܚܕܐ ܕܡܘ ܐܢܘܢ<EOS>ܕܚܕ ܢܝܫ ܡܿܠܟܐ ܪܫܝܡ ܒܗܘܢ<EOS>ܕܐܝܼ̈ܕܘܗܝ ܕܦܢܝ ܠܝ<EOS>ܠܓܘܥܠܢܝ ܘܥܘܬܪܝ ܒܐܝܼܕܗܘܢ<EOS>ܠܙܗܝܬܝ ܡܨܒܬܬܐ<EOS>ܕܒܓ̈ܘܢܐ ܓܐܝ̈ܐ ܡܨܒܬܐ<EOS>ܒܕܗܒܐ ܘܒܒܪ̈ܘܠܐ<EOS>ܘܩܪ̈ܟܕܢܐ ܘܦܬܘ̈ܬܟܐ<EOS>ܘܣܪ̈ܕܘܟܐ ܦܪܝܫܬ ܓܘܢܐ<EOS>ܐܦ ܗܼܝ ܒܪܘܡܗܿ ܡܬܩܢܐ<EOS>ܘܒܟܐ̈ܦܐ ܕܐܕܡܘܣ<EOS>
ܟܘܠ ܫܪܗܝܬܗܿ ܡ̈ܩܒܥܢ<EOS>ܘܨܠܡܗ ܕܡܠܼܟ ܡ̈ܠܟܐ<EOS>ܟܠܗ ܒܟܠܗܿ ܡܣܩܼ ܘܨܝܪ<EOS>ܘܐܦ ܟܐܦܐ ܕܣܦܝܠܐ<EOS>ܬܘܒܢ ܟܪ̈ܘܡܝܗܿ ܡ̈ܦܬܟܐ<EOS>ܘܚܿܙܝܬ ܬܘܒ ܕܒܟܠܗܿ<EOS>ܙܘܥ̈ܝ ܝܕܥܬܐ ܪ̈ܦܬܝܢ<EOS>ܘܐܝܟ ܕܠܡܡܠܠܘ<EOS>ܬܘܒ ܚܿܙܝܬܗܿܕ ܡܬܥܬܕܐ<EOS>ܩܠ ܢܥ̈ܡܬܗܿ ܫܡܿܥܬ<EOS>ܕܥܡ ܡ̈ܝܚܬܝܗܿ ܡܪܬܡܐ<EOS>ܕܗܘܼ ܐܢܐ ܙܪܝܙ ܥܒܼ̈ܕܐ<EOS>ܕܠܗ ܪܒܝܘܢܝ ܩܕܡܘܗܝ ܕܐܒܝ<EOS>ܘܐܦ ܐܢܐ ܡܪܓܫ ܗܘܝܬ ܒܝ<EOS>ܕܩܘܡܬܝ ܐܝܟ ܥ̈ܡܠܘܗܝ ܪܒܝܐ<EOS>ܘܒܙܘ̈ܥܝܗܿ ܡ̈ܠܟܝܐ<EOS>ܟܘܠܗܿ ܠܘܬܝ ܡܫܬܦܥܐ<EOS>
ܘܥܠ ܐܝܼܕܝܐ ܕܝܗ̈ܘܒܝܗܿ<EOS>
ܡܣܬܪܗܒܐ ܐܝܟ ܕܐܫܩܠܝܗܿ<EOS>ܘܐܦ ܠܝ ܚܘܒ ܙܩܿܬ ܗܘܐ<EOS>ܕܐܿܪܗܛ ܠܐܪܘܥܗܿ ܘܐܩܒܠܝܗܿ<EOS>ܘܐܬ݀ܦܫܛܬ ܘܩܿܒܠܬܗܿ<EOS>ܒܫܘܦܪܐ ܕܓܘ̈ܢܝܗܿ ܐܨܿܛܒܬܬ<EOS>ܘܠܛܘܓܝ ܢܨܝܚ ܓ̈ܘܢܐ<EOS>ܟܠܗܿ ܠܟܠܗܿ ܐܬ݀ܥܛܦܬ<EOS>ܠܒܿܫܬ ܒܗܿ ܘܐܬ݀ܥܠܝܬ<EOS>ܠܬܪܥ ܫܿܠܡܐ ܘܣܓܕܬܐ<EOS>ܟܿܦܬ ܪܝܫܝ ܘܣܓܿܕܬ ܠܗ<EOS>ܠܙܝܘܗ ܕܐܒܝ ܠܝ ܫܕܪܗܿ<EOS>ܕܥܿܒܕܬ ܠܦܘ̈ܩܕܢܘܗܝ<EOS>ܘܐܦ ܗܼܘ ܕܐܫܼܬܘܕܝ ܥܼܒܕ<EOS>ܘܒܬܪܥܐ ܕܘܣܦܪ̈ܘܗܝ<EOS>ܥܡ ܪ̈ܘܪܒܢܘܗܝ ܐܬܚܾܛܬ<EOS>ܕܚܕܝ ܒܝ ܘܩܒܠ ܝܬܝ<EOS>ܘܥܡܗ ܒܡܿܠܟܘܬܗ ܗܿܘܝܬ<EOS>ܘܒܩܠܐ ܕܕܪ̈ܘܣܐ<EOS>ܟܘܠ ܦܠܚܼ̈ܘܗܝ ܠܗ ܡܫܒܚܝܢ<EOS>ܘܐܫ̣ܬܘܕܝ ܕܠܬܪܥܐ ܬܘܒ<EOS>
ܕܡ̣ܠܟ ܡ̈ܠܟܐ ܥܡܗ ܐܫܬܓܪ<EOS>ܘܒܩܘܪܒܢܝ ܘܒܡܪܓܢܝܬܝ<EOS>ܥܡܗ ܠܡܿܠܟܢ ܐܬ݀ܚܙܐ<EOS>ܫܠܡ ܡܕܪܫܐ ܕܝܗܘܕܐ ܬܐܡܘܐ ܫܠܝܚܐ<EOS>ܕܐܡܼܪܗ ܒܝܬ ܐܣܝܪ̈ܐ<EOS>
