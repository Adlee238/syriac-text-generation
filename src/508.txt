ܬܘܼܒ ܡܐܡܪܐ ܕܬܠܬܐ ܕܥܠ ܝܼܕܥܬܐ ܕܫܪܪܐ<EOS> ܕܒܗ ܡܡܠܠ ܥܠ ܒܪܝܬܗ ܕܒܪܢܫܐ<EOS>
ܘܟܝܿܢܗ ܘܛܟܼܣܗ ܘܢܝܼܫܗ ܕܐܝܼܬ ܒܗ ܩܦ̈ܠܐܐ ܬܫܥܐ ܩܦܠܐܘܢ ܩܕܡܝܐ ܥܡ ܐܠܗܐ ܕܡܚܟܡ ܥܠܗܿܝ<EOS>
ܕܡܛܠܡܿܢܐ ܐܬܒܪܝ ܒܪܢܫܐ ܡܘܕܐ ܠܟ ܥܦܪܐ ܫܝܼܛܐ ܓܒܝܼܠ ܡܼܢ ܕܚܝܼܚܐ ܕܟܡܐ ܘܪܒܬܝܗܝ<EOS>ܘܝܩܪܬܝܗܝ<EOS> ܥܕܡܐ ܠܐܝܟܐ ܕܒܨܠܡܟ ܘܒܕܡܘܼܬܟ ܥܒܼܬܝܗܝ ܘܐܬܩܢܼܬܝܗܝ<EOS> ܡܫܒܚܝܼܢܢ ܠܟ ܡܫܒܚܐ<EOS>
ܕܡܫܒܚܐܝܬ ܡܫܒܚ ܐܢܬ ܡܼܢ ܟܿܠ<EOS> ܡܒܪܟܝܼܢܢ ܠܟ ܒܪܝܼܟܐ ܕܡܒܪܟܐܝܬ ܡܒܪܟ ܐܢܬ ܘܡܒܪܟܐ ܐܝܬܝܟ<EOS>
ܠܥܿܠܡܥܿܠܡܝܢ<EOS> ܒܪܟܝܢܢ ܘܣܿܓܕܝܢܢ ܩܕܡ ܟܘܼܪܣܝܐ ܕܚܝܼܠܐ ܕܡܪܘܬܟ<EOS> ܣܓܝܼܕ ܡܼܢ ܟܿܠ ܘܡܩܒܠ<EOS>
ܣܓܕܬܐ ܕܟܿܠ ܟܕ ܠܐ ܣܢܝܼܩ ܘܠܐ ܚܣܝܼܪ<EOS> ܐܠܐ ܕܢܘܪܒ ܐܢܘܢ ܒܣܓܕ̈ܬܗܘܢ<EOS> ܬܘܕܝ ܠܒܪܘܼܬܟ<EOS>
ܓܡܝܼܪܬܐ ܓܿܡܪܬ݀ ܟܿܠ ܕܟܕ ܠܐ ܙܥܼܪܬ݀ ܘܠܐ ܒܼܨܪܬ݀<EOS> ܫܿܡܥ ܐܢܬ ܬܘܕܝܬܐ ܕܟܿܠ<EOS>
ܠܥܘܼܕܪܢܗܘܢ ܘܠܪܘܡܪܡܗܘܢ ܡܢܘܼ ܣܿܦܩ ܕܢܘܕܐ ܠܟ ܡܪܝ<EOS> ܐܘܿ ܕܢܿܟܪܙ ܘܢܫܼܬܥܐ ܬܕܪ̈ܬܟ<EOS>
ܫܒܝܼܚ̈ܬܐ ܕܡܪܘܼܬܟ<EOS> ܕܟܕ ܠܐ ܐܝܼܬܝܢ ܗܼܘܝܢ ܒܪܝܬܢ ܘܐܬܩܼܢܬܢ ܘܐܝܬܝܼܬܢ ܠܗܘܿܝܐ<EOS>ܘܒܛܝܒܘܼܬܟ ܠܐ ܡܬܼܡܠܠܢܝܼܬܐ ܘܕܠܝܬ ܒܗܿ ܣܟ ܚܣܡܐ ܒܨܠܡܟ ܘܒܕܡܘܼܬܟ ܥܒܼܕܬܢܝ<EOS> ܘܐܢܐ<EOS>
ܒܨܒܝܿܢܝ ܒܝܼܫܐ ܐ݀ܬܪܦܝܼܬ ܘܐ݀ܗܡܝܬ ܘܠܐ ܐܬܒܿܝܢܬ ܒܐܝܼܩܪܝ ܫܒܝܼܚܐ ܘܡܥܠܝܐ<EOS> ܘܡܛ݀ܠܗܕܐ<EOS>
ܐ݀ܫܬܠܡܬ ܠܒܥܝܼܪܐ ܘܐ݀ܬܕܡܝܬ ܠܚܝܘܼܬܐ<EOS> ܘܡܢܐ ܐ݀ܡܪܝ ܘܡܐ ܐ݀ܥܒܕ<EOS> ܠܝܬ ܕܟܿܐܒ ܠܗ ܘܚܿܐܫ<EOS>
ܥܠ ܓܒܝܼܠܬܐ<EOS> ܐܠܐ ܓܿܒܘܠܗܿ<EOS> ܘܥܠ ܒܪܝܼܬܐ ܐܠܐ ܒܿܪܘܝܗܿ ܘܥ݀ܒܘܕܗܿ<EOS> ܕܒܬܪ ܕܥܒܼܕܗܿ<EOS>
ܘܐܬܩܢܗܿ ܒܨܠܡܗ ܘܕܡܘܼܬܗ<EOS> ܘܗܼܝ ܒܨܒܝܿܢܗܿ ܐܬܼܚܒܠܬ݀ ܘܐܣܬܼ݀ܠܝܬ݀ ܘܐܬܼܟܬܡܬ݀ ܬܘܼܒ<EOS>
ܥܬܝܼܕ ܕܢܚܕܬܝܗܿ ܘܢܕܟܝܗܿ ܘܢܨܠܠܝܗܿ ܥܕܡܐ ܕܢܗܦܘܼܟ ܠܗܿ ܫܘܼܦܪܗܿ ܢܨܝܼܚܐ<EOS> ܘܬܗܦܘܼܟܝ<EOS>
ܠܟܝܿܢܗܿ ܫܒܝܼܚܐ<EOS> ܐܝܟܢܐ ܕܬܫܼܬܘܐ ܕܬܗܼܘܐ ܐܘܘܢܐ ܘܡܫܟܢܐ ܘܒܝܬ ܡܥܡܪܐ ܠܥܿܒܘܕܐ<EOS>
ܠܥܿܠܡܥܿܠܡܝܢ<EOS> ܗܿܘ ܠܐ ܣܢܝܼܩܐ ܘܠܐ ܚܣܝܼܪܐ<EOS> ܡܪܐ ܛܒܿܐ ܘܥܬܝܼܪܐ<EOS> ܘܒܪܘܼܝܐ ܚܟܝܼܡܐ<EOS>
ܕܒܼܪܐ ܘܐܬܩܼܢ ܒܪ̈ܝܬܐ ܟܕ ܗܼܘ ܠܐ ܣܢܝܼܩ ܗܘܼܐ<EOS> ܐܠܐ ܡܛܠ ܟܝܿܢܐ ܡܥܠܝܐ ܕܛܒܿܘܬܗ ܕܠܐ<EOS>
ܡܼܨܝܐ ܕܢܦܘܼܫ ܟܕ ܠܐ ܡܐܛܒ ܘܡܥܬܪ ܘܡܚܙܐ ܚܟܡܼܬܗ ܪܒܬܐ ܒܥܒܿܕܘ̈ܗܝ ܐܟܡܐ ܕܒܣܿܓܝ̈ܐܬܐ<EOS>
ܚܘܝܼܢܢ ܥܠ ܗܿܠܝܢ ܡܼܢ ܠܥܼܠ<EOS> ܘܐ݀ܩܢܝܢܢ ܦܝܿܣܐ ܥܠ ܟ݀ܠܗܝܢ ܐܝܠܝܢ ܕܐܡܼܪܢܢ ܡܼܢ<EOS>
ܫܘܼܪܝܗ<EOS>
ܕܟܬܒܐ ܗܿܢܐ<EOS> ܘܐܦ ܥܠ ܟܿܠܗܝܢ ܐܝܠܝܢ ܕܥܬܝܕܝܢܢ ܕܢܐܡܪ ܥܡ ܐܠܗܐ ܕܡܚܟܡ<EOS>
ܘܡܗܕܐ<EOS> ܟܕ ܕܝܢ ܨܒܼܐ ܘܐܬܪܢܝܼ ܕܢܒܪܐ ܒܪ̈ܝܬܐ ܘܢܬܩܢ ܥܿܠܡܐ ܗܿܠܝܢ ܕܒܚܘܼܫܒܗ ܐܝܼܬܝܗܘܢ<EOS>
ܗܘܼܘ ܡܼܢ ܪܫܝܼܬܐ<EOS> ܕܗܿܟܢ ܨܒܼܐ ܘܡܛܝܒ ܗܘܼܐ ܕܢܥܒܼܕ ܘܢܒܪܐ ܘܢܬܩܢ ܥܿܠܡܐ ܠܐ ܡܼܬܚܙܝܢܐ<EOS>
ܕܪ̈ܘܼܚܢܐ<EOS> ܘܥܿܠܡܐ ܐ̱ܚܪܢܐ ܡܬܼܚܙܝܢܐ ܠܓܦܪ̈ܢܐ<EOS> ܘܠܘ ܚܼܕܬܐܝܼܬ ܐܬܚܫܒ ܗܿܠܝܢ<EOS> ܐܦܠܐ<EOS>
ܡܼܬܚܫܒ ܡܕܡ ܚܕܬ<EOS> ܐܠܐ ܡܫܡܼܠܝܐ ܐܝܬܘܗܝ ܘܠܐ ܚܣܝܼܪܐ<EOS> ܘܟ݀ܠܡܕܡ ܕܗܘܼܐ ܘܗܿܘܐ ܐܢܗܘܼ<EOS>
ܥܒܼܕ ܘܥ݀ܒܕ<EOS> ܘܐܢ ܚܐܪܘܼܬܐ ܫܠܝܼܛܬ ܒܝܿܬܗܿ ܘܕܡܝܬ݀ ܠܐܠܗܐ<EOS> ܥܒܼܕܬ݀ ܐܘܿ ܥܒܿܕܐ<EOS> ܐܢ<EOS>
ܒܥܒܿܕܐ ܘܣܘܼܥܪܢܐ<EOS> ܘܐܢ ܒܡܠܼܬܐ ܫܡܝܼܥܬܐ ܘܐܢ ܒܚܘܼܫܒܐ ܟܣܝܐ<EOS> ܘܫܪܟܐ ܕܐܝܠܝܢ<EOS>
ܕܐܣܬܼܥܪ̈ܝ ܘܓܕ̈ܫܝ ܒܥܿܠܡܐ ܘܥܕܟܝܠ ܗܿܘ̈ܝܢ ܥܕܡܐ ܠܥܿܠܡ<EOS> ܟܿܠܗܝܢ ܗܿܠܝܢ ܩܕ̈ܝ̈ܡܢ<EOS>
ܝܼܕܝܼܥ̈ܢ ܠܗ<EOS> ܐܝܟ ܗܿܘ ܕܡܼܢ ܟܕܘܼ ܗܘܼ̈ܝ<EOS> ܘܐܦ ܡܼܢ ܩܕܡ ܕܢܒܼܪܐ ܥܠ̈ܡܐ<EOS> ܠܘ ܐܟܘܬܢ<EOS>
ܐܝܼܬܘܗܝ ܕܡܕܡ ܚܼܕܬܐ ܡܬܼܚܫܒ ܕܠܐ ܝ݀ܕܥ ܗܘܼܐ ܠܗ<EOS> ܚܣܼ ܠܗܿ ܠܗܿܝ ܚܟܡܼܬܐ ܪܒܬܐ ܓܡܝܼܪܬܐ<EOS>
ܘܡܫܡܠܝܬܐ ܕܚܣܝܼܪܐ ܗܘܼܬ݀ ܡܕܡ ܕܚܕܬ ܝܼܕܥܬܗ<EOS> ܐܘܿ ܐܝܟ ܗܿܢܘܢ ܠܐ ܝܼܠܝܼܦ̈ܐ ܕܐ݀ܡܪܝܢ<EOS>ܕܟܿܠ ܕܨ݀ܒܐ ܡܪܝܐ ܥ݀ܒܕ ܘܡܫܚܠܦ ܠܗ ܚܼܕܬܐܝܬ ܨ݀ܒܐ<EOS> ܐܠܐ ܟܿܠܡܕܡ ܕܨ݀ܒܐ ܡܼܢ ܟܕܘܼ ܨܒܼܐ<EOS>
ܒܗ<EOS> ܘܐܝܠܝܢ ܕܗܼܘ ܠܐ ܨ݀ܒܐ ܒܗܝܢ<EOS> ܘܐܦ ܠܗܿܠܝܢ ܩܕܡ ܝܕܥ ܩܕܡ ܕܢܗܼܘܘܢ ܥܒܘܼܕ̈ܝܗܘܢ<EOS> ܘܐܢ<EOS>
ܡܛܝܒ ܕܢܒܛܠ ܐܢܝܢ<EOS> ܐܦ ܗܼܝ ܝܼܕܝܼܥܬܐ ܗܿܝ ܠܗ ܡܼܢ ܟܕܘܼ<EOS> ܘܐܢ ܗܟܘܬ݀ ܫ݀ܒܩ ܠܚܐܪܘܼܬܐ<EOS>
ܕܬܬܕܒܪܝ ܐܝܟ ܨܒܝܿܢܗܿ<EOS> ܘܐܦ ܗܕܐ ܓܡܝܼܪܬܐ ܗܿܝ ܠܘܬܗ<EOS> ܘܐܢ ܐܢܬ ܒܪܢܫܐ ܪ̈ܒܘܼ ܙܒ̈ܢܝܢ<EOS>
ܡܫܼܬܚܠܦ ܨܒܝܿܢܐ ܕܚܐܪܘܼܬܟ ܒܚܕ ܝܘܡܐ<EOS> ܡܢܼܗܘܢ ܐܢܬ ܒܪܓܬܟ ܘܒܙܘܥܐ ܕܚܐܪܘܼܬܟ<EOS> ܘܡܢܼܗܘܢ<EOS>
ܡܼܢ ܓܕ̈ܫܐ ܕܥܿܪܨܝܼܢ ܥܠܝܟ<EOS> ܠܟܠܗܘܢ ܩܕܡ ܝܼܕܥ ܚܿܟܡ ܟܿܠ ܐܝܟ ܕܗܘ̈ܝܢ ܘܓܕ̈ܫܢ<EOS>
ܘܡܼܣܬܥܪ̈ܢ<EOS> ܘܠܐ ܝܬܝܪ ܘܠܐ ܒܨܝܼܪ<EOS> ܗܿܢܐ ܗܿܟܝܠ ܡܪܢ ܡܿܨܐܼ ܟܿܠ ܘܝܿܕܥ ܟܿܠ<EOS> ܘܚܿܟܡ<EOS>
ܒܟܿܠ ܐܡܼܬܝ ܕܫܦܝܼܪ ܠܗ ܒܼܪܐ ܥܠ̈ܡܐ ܡܼܢ ܠܐ ܡܕܡ ܐܚܪܢܐ<EOS> ܡܛ݀ܠ ܕܠܝܬ ܗܘܼܐ ܡܕܡ ܐܦܠܐ<EOS>
ܐܝܼܬ ܐܘܿ ܗ݀ܘܐ ܠܒܪ ܡܼܢܗ<EOS> ܣܼܛܪ ܡܼܢ ܚܛܝܼܬܐ<EOS> ܡܕܝܢ ܡܢܗ ܒܪܐ ܘܐܬܩܢ ܥܠ̈ܡܐ<EOS> ܗܿܠܝܢ<EOS>
ܕܒܚܘܼܫܒܗ ܐܝܼܬܝܗܘܢ ܗܘܼܘ ܐܝܼܬܝܐܝܬ ܘܠܘ ܚܕܬܐܝܬ<EOS> ܘܠܘ ܕܣܢܝܼܩ ܗܘܼܐ ܐܝܟ ܕܣܿܓܝ<EOS>
ܚܘܝܼܢܢ<EOS> ܘܢܗܪܢܢ ܡܼܢ ܠܥܼܠ<EOS> ܐܠܐ ܡܛ݀ܠ ܛܒܿ،ܬܗ ܨܒܼܐ ܕܢܩܼܡ ܥ̈ܠܡܐ ܒܚܟܼܡܬܗ<EOS> ܘܢܥܬܪ<EOS>
ܐܢܘܢ ܒܥܘܼܬܪ̈ܐ ܫܦܝܼܥ̈ܐ ܘܠܐ ܡܬܼܡܣܟܢ̈ܐ ܕܡܪܘܼܬܗ<EOS> ܘܗܼ، ܚܘܼܫܒܐ ܘܨܒܝܿܢܐ ܕܐܠܗ ܟܿܠ<EOS>ܥܒܿܕܐ ܗܼܘܬ݀ ܘܓܡܝܼܪܐ ܘܡܫܡܠܝܐ ܒܟܿܠ ܡܕܡ ܘܠܐ ܚܣܝܼܪܐ<EOS> ܘܗܿܟܢܐ ܐܬܼܒܪܝܼ ܥܿܠܡܐ ܠܐ<EOS>
ܡܬܚܙܝܢܐ ܕܪ̈ܘܼܚܢܐ ܗܿܢܐ ܕܐܝܼܬܘ̄ ܗܿܫܐ ܘܐܫܼܬܪܪܢܢ ܥܠܘܗܝ ܡܼܢ ܬܚܘܝ̈ܬܐ ܟܝܢܝ̈ܬܐ<EOS>
ܘܫܟܚ̈ܬܐ ܘܡܥܒܕ̈ܢܘܬܐ ܕܓܕ̈ܫܝ ܒܥܿܠܡܐ ܗܿܢܐ<EOS> ܐܟܡܐ ܕܚܘܝܼܢܢ ܒܡܐܡܪܐ ܕܩܕܡ ܗܿܢܐ<EOS> ܟܿܠܡܕܡ<EOS>
ܐܟܚܕܐ ܒܚܕ ܪܦܦܐ ܐܬܒܪܝܼ<EOS>ܥܿܠܡܐ ܕܪ̈ܘܼܚܢܐ ܒܟܿܠܗܘܢ ܬܐܓܡ̈ܘܗܝ ܘܛܟܼܣ̈ܘܗܝ ܘܣܼܕܪ̈ܘܗܝ ܚܝ̈ܠܘܬܐ<EOS>
ܪ̈ܘܼܚܢܐ ܡܠ̈ܝܼܠܐ ܘܝܕܘܼ̈ܥܬܢܐ ܓܘܼ̈ܕܐ ܘܠܓܝܘ̈ܢܐ ܘܝܗ̈ܠܐ<EOS> ܐܠܦ̈ܐ ܘܪ̈ܒܘܬܐ ܕܠܐ ܡܢܼ̈ܝܢ<EOS>ܠܘ ܒܠܝܼܠܐܝܬ ܘܚܒܝܼܒܐܝܼܬ<EOS> ܐܠܐ ܡܛܟܣܐܝܼܬ ܘܣܕܝܼܪܐܝܬ ܩܕܡ̈ܝܐ<EOS> ܘܪ̈ܫܝ ܚܝܠ̈ܘܬܐ<EOS>ܘܬܪ̈ܝܢܐ<EOS> ܘܬܠ̈ܝܬܝܐ<EOS> ܘܪ̈ܒܝܼܥܝܐ<EOS> ܘܥܕܡܐ ܠܬܫܥܐ ܛܟܼܣ̈ܐ ܘܬܐܓܡ̈ܐ ܘܓܘܼܕ̈ܐ<EOS> ܕܡܦܠܓܝܢ<EOS>
ܘܣܕܝܼܪܝܢ ܒܬܠܬ ܥܕ̈ܬܐ ܪ̈ܘܼܚܢܝܬܐ<EOS> ܘܠܟܿܠܗܘܢ ܫܡ̈ܗܐ ܘܪ̈ܫܢܘܬܐ ܘܕܪ̈ܓܐ ܕܡܩܕܫܝܢ<EOS>
ܘܡܒܪܟܝܢ ܘܡܫܒܚܝܼܢ ܠܟܝܿܢܐ ܡܥܠܝܐ ܕܐܘܣܝܐ ܕܐܝܼܬܘܼܬܐ ܕܐܠܗܘܼܬܐ<EOS> ܗܿܝ ܕܡܬܼܟܢܝܐ ܒܬܠܬܐ<EOS>
ܫܡ̈ܗܐ<EOS> ܗܘܢܐ ܘܡܠܼܬܐ ܘܪܘܼܚܐ<EOS> ܗܿܢܘܢ ܕܐܫܬܡܗܘ ܐܒܐ ܘܒܪܐ ܘܪܘܚܐ ܩܕܝܼܫܐ<EOS> ܠܘ ܚܕ ܒܬܪ ܚܕ<EOS>
ܐܝܟ ܥܝܿܕܐ ܕܡܡܼܠܠ ܠܫܢܢ<EOS> ܐܠܐ ܐܝܟ ܚܕܐ ܬܠܬܝܗܘܢ ܫܡ̈ܗܐ ܕܚܕ ܐܠܗܐ ܕܡܬܝܕܥ ܬܠܝܼܬܝܘܼܬܐ<EOS>ܐܬܩܝܡܘ ܗܿܠܝܢ ܬܠܬܐ ܥܕ̈ܬܐ ܪ̈ܘܼܚܢܝܬܐ<EOS> ܘܒܟܿܠ ܚܕܐ ܥܕܬܐ ܬܠܬ ܓܘܼܕ̈ܐ ܚܝ̈ܬܐ<EOS>
ܡܠܝܼܠ̈ܬܐ<EOS> ܘܠܥܼܠ ܡܼܢ ܗܿܠܝܢ ܟܿܠܗܝܢ ܬܐܓܡܐ ܐܚܪܢܐ ܡܥܠܝܐ ܕܨܿܐܪ ܠܗܿ ܠܐܗܘܼܬܐ ܚܕܢܝܬܐ<EOS>
ܕܐܝܼܬܝܗܿ ܚܕܐ ܡܪܘܼܬܐ<EOS> ܚܕ ܡܠܟܘܼܬܐ<EOS> ܚܕ ܫܘܼܠܛܢܐ<EOS> ܗܿܢܐ ܬܐܓܡܐ ܥܣܝܼܪܝܐ ܡܥܠܝ ܗܘܼܐ<EOS>
ܡܼܢ ܟܿܠܗܘܿܢ<EOS> ܘܗܼܘ ܩܕܡܝܐ ܡܩܒܠ ܠܫܘܼܟ̈ܢܐ ܐܠܗ̈ܝܐ ܘܡܘܗ̈ܒܬܐ ܡܪ̈ܢܝܬܐ ܕܫܦܥܝܢ ܗܘܼܘ<EOS>
ܡܼܢ ܐܝܼܬܘܼܬܐ ܡܬܘܼܡܝܬܐ<EOS> ܘܡܝܒܠ ܗܘܼܐ ܠܥܕ̈ܬܐ ܐܚܪ̈ܢܝܬܐ ܗܿܠܝܢ<EOS> ܘܗܿܠܝܢ ܥܒܪܝܢ ܗܘܼܘ<EOS>
ܫܘܼܟ̈ܢܐ ܐܠܗ̈ܝܐ ܒܟܿܠܗܘܢ ܛܟܼ̈ܣܐ ܗܿܢܘܢ ܠܐ ܗܘܼܠ̈ܢܝܐ<EOS> ܘܡܬܼܝܒܠܝܼܢ ܡܼܢ ܚܕ ܠܚܕ ܥܕܡܐ<EOS>
ܠܐܚܪ̈ܢܐ<EOS> ܟܕ ܟܿܠܗܘܢ ܡܬܼܡܠܝܬ ܘܡܫܬܡܠܝܢ ܗܘܼܘ ܡܢܼܗܘܢ ܘܡܬܓܡܪܝܢ ܒܗܘܢ<EOS> ܘܗܼܢܘܢ<EOS>
ܫܘܼܟ̈ܢܐ ܣܟ ܠܐ ܚܿܣܪܝܢ ܗܘܼܘ ܐܦܠܐ ܡܬܼܒܨܪܝܢ<EOS> ܐܠܐ ܐܝܿܟܢܐ ܕܢ݀ܦܩܝܢ ܗܘܼܘ ܘܡܫܼܬܦܥܝܢ<EOS>
ܡܼܢ ܐܝܼܬܘܼܬܐ ܡܪܢܝܬܐ<EOS> ܗܿܟܢܐ ܡܿܛܝܢ ܗܘܼܘ ܠܘܬ݀ ܐܚܪ̈ܝܐ<EOS> ܚܝܠ̈ܘܬܐ ܗܿܢܘܢ ܠܐ ܓܫܝܼ̈ܡܐ<EOS>ܒܪܡ ܟܿܠ ܚܕܐ ܐܝܟ ܚܝܠܐ ܘܡܬܼܡܨܝܢܘܼܬܐ ܕܟܝܿܢܗ ܘܛܟܼܣܗ ܡܩܒܠ ܗܘܼܐ ܡܼܢ ܫܘܼܟ̈ܢܐ<EOS> ܘܟܕ<EOS>
ܡܬܼܐܠܗܝܼܢ ܗܘܼ، ܘܡܬܓܡܪܝܢ ܒܗܿܠܝܢ ܡܘܗܒ̈ܬܐ ܐܠܗ̈ܝܬܐ<EOS> ܟܿܠܗܘܢ ܠܿܥܙܝܢ ܗܼܘܘ ܘܬܢܝܢ<EOS>
ܡܡܠܠܘܼܬ ܐܠܗܘܼܬܐ ܐܘܟܝܼܬ [ܬܐܘܠܘܓܝܐܐ] ܕܬܠܝܼܬܝܘ̄ ܣܓܝܼܕܬܐ ܕܚܕܐ ܐܠܗܘܼܬܐ ܡܫܒܚܬܐ<EOS>ܘܡܼܢܗܘܢ ܩܕܝܼܫ ܩܕܝܫ ܩܕܝܫ ܡܪܝܐ ܕܚܝܠ̈ܘܬܐ ܨܒܐܘܬ ܩܿܥܝܢ<EOS> ܘܡܼܢܗܘܿܢ ܒܪܝܼܟ ܗܼܘ ܐܝܼܩܪܗ<EOS>
ܕܡܪܝܐ ܡܼܢ ܐܬܪܗ ܡܙܥܩܝܢ<EOS> ܐܚܪ̈ܢܐ ܗܠܠܘܝܐ ܗܠܠܘܝܐ ܫܘܒ̄ ܠܟ ܐܠܗܐ ܬ݀ܢܝܢ ܐܚܪ̈ܢܐ ܡܿܢ<EOS>
ܡܫܒܚܝܢ<EOS> ܐܚܪ̈ܢܐ ܕܝܢ ܡܝܒܒܝܢ<EOS> ܐܚܪ̈ܢܐ ܬܘܼܒ ܡܗܕܪܝܢ<EOS> ܘܐܚܪ̈ܢܐ ܡܩܠܣܝܢ<EOS> ܘܐܚܪ̈ܢܐ<EOS>
ܡܪܡܪܡܝܢ<EOS> ܘܐܚܪ̈ܢܐ ܡܘܕܝܢ ܘܣܿܓܕܝܢ<EOS> ܘܟܿܠܗܝܢ ܬܫܒܚ̈ܬܐ ܕܡܡܠܠܘܼܬ ܐܠܗܘܼܬܐ ܫܒܝܼܚܬܐ<EOS>ܡܬܼܥܠ̈ܝܢ ܗܘܼ̈ܝ ܡܼܢ ܛܟܼܣܐ ܠܚܒܪܗ<EOS> ܘܡܼܢ ܬܐܓܡܐ ܠܗܿܘ ܕܠܥܠ ܡܢܗ<EOS> ܘܡܼܢ ܓܘܼܕܐ ܠܕܝܬܝܪ<EOS>
ܡܼܢܗܿ ܡܥܠܝܐ<EOS> ܥܕܡܐ ܠܗܿܘ ܣܼܕܪܐ ܡܥܠܝܐ ܕܠܥܼܠ ܡܼܢ ܟܿܠܗܘܢ<EOS>ܗܿܘ ܕܡܛ݀ܠ ܫܒܝܼܚܘܬܗ ܘܡܥܠܝܘܼܬܗ ܘܩܪܝܼܒܘܼܬܐ ܕܠܘܥܕܐ ܕܫܟܝܼܢܬܐ<EOS>
ܕܐܝܼܬܘܼܬܐ ܐܫܼܬܡܗ ܟܘܟܒ ܢܘܓܗܐ<EOS> ܗ̄ ܕܐܟܡ ܕܩܪܝܒ ܗܼܘ ܟܘܟܒ ܢܘܓܗܐ ܕܡܬܼܚܐ ܘܐܝܼܬܘܗܝ<EOS>
ܐܝܙܓܕܐ ܕܢܘܼܗܪܐ<EOS> ܘܐ݀ܬܐ ܩܕܡ ܕܢܼܚܐ ܕܫܡܼܫܐ ܪܒܐ ܡܠܟܐ ܕܢܗܝܼܪ̈ܐ<EOS> ܗܿܟܢܐ ܐܦ ܗܼܘ ܡܛܟܣ<EOS>
ܗܘܼܐ ܩܕܡ ܫܡܼܫܐ ܡܬܼܝܕܥܢܐ ܡܠܟܐ ܘܡܪܐ ܕܟܿܠܗܘܿܢ ܚܝܠ̈ܘܬܐ ܡܠ̈ܝܼܠܐ ܕܢܘܼܪܐ ܘܪܘܼܚܐ<EOS>ܘܗܼܘ ܡܩܪܒ ܗܼܘܐ ܘܡܥܠ ܬܫܒܚ̈ܬܐ ܕܬܘܠܓܝܐ ܕܟܿܠܗܘܿܢ ܛܟܼܣ̈ܐ ܕܪ̈ܘܼܚܢܐ ܩܕܡ ܡܪܘܼܬܐ<EOS>
ܐܠܗܿܝܬܐ<EOS> ܘܗܼܘ ܬܘܼܒ ܡܩܒܠ ܗܘܼܐ ܫܘܼܟܢܐ ܡܪܢܝܐ ܘܡܝܒܠ ܗܘܼܐ ܠܟܢ̈ܘܬܗ ܕܒܗܿܠܝܢ ܬܠܬ<EOS>
ܥܕ̈ܬܐ ܡܪ̈ܢܝܬܐ<EOS> ܘܐܝܬܘ̄ ܗܘܼܐ ܒܟܝܿܢܗ ܫܦܝܐ ܫܦܝܼܪܐ ܢܗܝܼܪܐ ܫܠܝܼܛܐ ܒܝܿܬܗ<EOS> ܫܠܝܼܛ<EOS>
ܒܚܐܪܘܬܗ<EOS> ܫܠܝܼܛ ܒܨܒܝܿܢܗ<EOS> ܕܡܿܐ ܠܡܪܗ<EOS> ܦܿܩܕ ܐܝܟ ܒܪܘܝܗ<EOS> ܡܦܪܢܼܣ ܐܝܟ ܥܒܘܕܗ<EOS> ܗܢܐ ܪܒܐ<EOS>
ܘܡܥܠܝܐ ܘܐܪܟܘܢܝܼܛܐ ܕܟܿܠܗܘܿܢ ܚܝܠ̈ܘܬܐ<EOS> ܗܿܢܐ ܪܒ ܕܪܓܐ ܘܡܥܠܝ ܒܐܝܩܪܐ ܘܫܒܝܼܚ<EOS>
ܒܪܒܘܼܬܐ<EOS> ܗܿܢܐ ܟܘܟܒ ܢܘܓܗܐ<EOS> ܘܩܿܐܡ ܒܬܪܥܐ ܕܡܠܟܘܼܬܐ<EOS> ܘܡܥܠ ܘܡܦܩ ܐܝܟ ܪܒ ܒܝܬܐ ܘܪܒ<EOS>
ܚܝܠܐ ܘܬܪܝܢܐ ܕܡܠܟܐ<EOS> ܗܘܼ ܒܙܘܥ ܕܚܐܪܘܬܗ ܐܨܛܠܝܼ ܘܐܬܚܫܒ ܒܝܼܫܐܝܬ<EOS> ܘܐܥܼܠ ܓܕܫܐ<EOS>
ܕܒܝܼܫܬܐ ܕܠܝܬܝܗܿ ܗܘܬ݀ ܥܠ ܟܝܿܢܗ ܛܒܿܐ<EOS> ܘܐܬܼܪܢܝ ܣܩܘܼܒܠܐܝܬ<EOS> ܘܐܬܚܫܒ ܡܪܘܕܐܝܬ<EOS>ܘܐܬܼܪܥܝ ܡܫܩܠܐܝܼܬ<EOS> ܘܐܡܼܪ ܒܢܦܫܗ ܕܟܕ ܐܢܐ ܣܝܼܡ ܐܢܼܐ ܠܥܼܠ ܡܼܢ ܟܿܠܗܘܿܢ ܚܝܠ̈ܘܬܐ<EOS>
ܕܢܘܼܪܐ ܘܪܘܼܚܐ<EOS> ܘܐܢܿܐ ܩܪܝܼܒ ܐܢܼܐ ܠܫܟܝܼܢܬܐ ܕܪܒܘܼܬܐ ܡܬܘܼܡܝܬܐ ܘܡܪܢܝܿܬܐ<EOS> ܘܠܘܬܝ<EOS>
ܡܬܼܥܠ̈ܝܢ ܟ݀ܠܗܝܢ ܬܫܒ̈ܚܬܐ ܘܡܡܠܠܘܬ ܐܠܗܘܼܬܐ ܕܟܿܠܗܘܿܢ ܛܟܼܣ̈ܐ ܕܪ̈ܘܼܚܢܐ<EOS> ܘܐܢܿܐ ܡܩܪܒ<EOS>
ܐܢܼܐ ܩܕܡ ܡܪܘܼܬܐ ܡܪܢܝܿܬܐ<EOS> ܘܐܢܿܐ ܬܘܼܒ ܡܩܒܠ ܐܢܼܐ ܠܫܘܼܟ̈ܢܐ ܘܡܘܗܒ̈ܬܐ ܐܠܗ̈ܝܬܐ ܡܼܢ<EOS>
ܐܝܼܬܘܼܬܐ<EOS> ܘܡܦܼܩ ܐܢܼܐ ܡܝܒܠ ܐܢܼܐ ܠܛܟܼܣ̈ܐ ܘܓܘܼ̈ܕܐ ܐܚܪ̈ܢܝܬܐ<EOS> ܡܕܝܢ ܙ݀ܕܩ ܠܝ ܕܐܦ ܠܝ<EOS>
ܢܗܼܘܐ ܟܘܼܪܣܝܐ ܕܡܠܟܘܼܬܐ<EOS> ܘܢܬܬܣܝܼܡ ܠܥܼܠ ܡܼܢ ܟܿܠܗܘܿܢ ܟܘܟ̈ܒܐ ܗܿܠܝܢ ܡܬܼܝܕ̈ܥܢܐ<EOS>
ܕܚܝܠ̈ܘܬܐ ܕܒܫܡܿܝܐ ܗܿܠܝܢ ܪ̈ܘܚܢܝܬܐ<EOS> ܕܐܝܼܬܝܗܿ ܡܕܝܢܬ݀ ܪ̈ܘܼܚܢܐ<EOS> ܘܐ݀ܗܘܐ ܕܡܿܐ ܐܢܼܐ<EOS>
ܠܡܪܝܡܐ<EOS> ܐܝܟ ܕܐܦ ܐ݀ܝܬܝ ܩܪܝܼܒܐ ܘܠܝܼܛܐ ܘܕ݀ܡܐ ܠܡܪܐ ܡܪܝܡܐ<EOS> ܘܠܐ ܐܣܼܬܟܠ ܘܐܬܼܒܝܢ<EOS>
ܕܘܝܐ ܘܣܟܐ ܕܒܪܝܐ ܗܿܘ ܘܠܘ ܒܪܘܝܐ<EOS> ܘܥܒܝܼܕܐ ܗܿܘ ܘܠܘ ܥܒܘܼܕܐ<EOS> ܘܡܣܝܟܐ ܗܿ، ܘܠܘ<EOS>
ܡܣܝܟܢܐ<EOS> ܘܗܕܐ ܟܿܠܗܿ ܪܒܘܼܬܐ ܒܝܛܒܘܼܬܐ ܐܬܗܝܒܬ݀ ܠܗ<EOS> ܘܠܘ ܕܟܝܿܢܗ ܐܝܼܬܝܗܿ ܥܡܗ<EOS>
ܡܬܘܼܡܐܝܼܬ<EOS> ܘܟܕ ܗܿܠܝܢ ܐܬܼܚܫܒ ܡܫܩܠܐܝܼܬ ܐܣܛܝܼ ܡܼܢ ܬܐܘܪܝܐ ܐܠܗܿܝܬܐ ܕܐܬܝܗܒܬ݀ ܠܗ<EOS>ܕܗܿܠܝܢ ܡܪ̈ܢܝܬܐ ܥܠ ܐܘܣܝܐ ܕܐܝܼܬܘܼܬܐ ܒܠܚܘܕ ܘܿܠܐ ܗܘܼܐ ܠܗ ܕܢܬܚܫܒ<EOS> ܘܥܠ ܢܦܫܗ ܡܐܟ̈ܬܐ<EOS>
ܘܒܨܝܼܪ̈ܬܐ ܐܝܟ ܥܒܼܕܐ ܥܒܝܼܕܐ ܘܡܫܡ̄ ܕܪܒܘܬܐ<EOS> ܘܡܛ݀ܠ ܕܐܣܛܝܼ ܐܬܩܪܝܼ ܣܛܢܐ<EOS> ܘܡܛ݀ܠ<EOS>
ܕܐܫܿܬܩܼܠ ܢܦܼܠ ܡܼܢ ܚܫܐ ܕܪܡܘܼܬܐ<EOS> ܗܿܢܘܼ ܚܛܗܐ ܩܕܡ̄ ܥܠ ܓܕܫܢܐܝܼܬ<EOS>
ܠܒܪܝܬܐ ܫܦܝܼܬܐ ܘܫܦܝܼܪܬܐ ܕܐܬܒܪܝܬ݀ ܡܼܢ ܒܪܘܼܝܐ ܛܒܿܐ<EOS> ܘܡܛ݀ܠܗܕܐ ܠܝܬ<EOS>
ܚܛܗܐ ܕܪܒ ܘܥܫܝܼܢ ܡܼܢܗ ܕܚܫܐ ܗܿܢܐ ܕܪܡܘܼܬܐ ܣܩܘܼܒܠܝܬ݀ ܐܠܗܐ<EOS> ܘܟܕ ܐܫܬܿܩܠ ܒܗܿܢܐ<EOS>
ܚܘܼܫܒܐ ܕܪܡܘܼܬܐ ܘܨܒܼܐ ܬܘܼܒ ܕܢܬܼܥܠܐ ܘܢܬܼܪܡܪܡ ܠܐܝܟܐ ܕܠܐ ܙ݀ܕܩ ܠܗ ܐܬܬܚܫܟ ܪܥܝܿܢܗ<EOS>
ܗܿ، ܢܗܝܼܪܐ ܡܼܢ ܚܫܼܟܐ ܕܚܫܐ ܣܢܝܐ ܘܢܨܿܐ ܥܡ ܐܠܗܐ<EOS> ܘܐܫܬܕܝܼ ܡܼܢ ܐܝܼܩܪܗ ܡܥܠܝܐ<EOS>
ܠܥܘܼܡܩܐ ܬܚܬܝܐ ܕܚܫܘܼܟܘܼܬ ܗܘܢܐ<EOS> ܘܡܛ݀ܠܗܕܐ ܐܬܼܩܪܝܼ ܘܐܫܬܡܗ ܫܐܕܐ ܗ̄ ܫܕܝܐ ܕܐܫܼܬܕܝ<EOS>
ܡܼܢ ܐܝܼܩܪܗ<EOS> ܘܟܕ ܐܫܼܬܕܝܼ ܘܢܦܼܠ ܡܼܢ ܗܿܘ ܪܘܡܐ ܡܥܠܝܐ ܕܐܝܼܩܪܗ<EOS> ܥܠ ܟܿܠܗܘܿܢ ܬܐܓܡ̈ܐ<EOS>
ܘܛܟܼܣ̈ܐ ܘܣܼܕܪ̈ܐ ܕܚܠܝ̈ܘܬܐ ܪ̈ܘܼܚܢܐ ܥܒܼܪ<EOS> ܟܕ ܫܿܐܚ ܘܡܫܼܬܿܪܓܠ ܘܢ݀ܚܬ ܘܠܐ ܣܟ ܡܩܘܐ<EOS>
ܡܼܢ ܦܘܼܩܕܢ ܪܗܝܼܒܐ ܕܣܿܚܦ ܗܘܼܐ ܠܗ ܚܪܝܼܦܐܝܼܬ<EOS> ܘܡܣܪܗܒܐܝܼܬ<EOS> ܘܗܿܟܢܐ ܪܗܝܼܒܐ ܗܘܼܬ݀<EOS>
ܡܦܘܼܠܬܗ ܟܕ ܡܣܼܬܚܦ ܘܢ݀ܦ ܡܼܢ ܫܡܿܝܐ<EOS> ܐܝܟ ܒܪܩܐ ܪܗܝܼܒܐ ܘܩܠܝܼܠܐ<EOS> ܟܕ ܕܝܢ ܚܙܐܘܼܗ̄<EOS>
ܚܝܠ̈ܘܬܐ ܫܡܝ̈ܢܐ ܕܒܟܿܠܗܝܢ ܥܕ̈ܬܐ ܘܟܿܠܗܘܿܢ ܛܟܼܣ̈ܐ ܘܣܕܪ̈ܐ ܪ̈ܘܚܢܝܬܐ<EOS> ܟܕ ܥ݀ܒܪ<EOS>
ܘܡܫܼܬܪܓܠ ܥܠ ܟܿܠܗܘܢ ܘܢ݀ܚܬ<EOS> ܩܡܼܘ ܗܘܼܘ ܒܬܗܼܪܐ ܘܒܘܼܠܗܝܐ ܪܒܐ<EOS> ܒܗܿܝ ܕܕܚܠܼܘ ܘܙܥܼܘ<EOS>
ܘܣܒܪܘ ܕܕܠܡܐ ܟܿܠܗܘܿܢ ܗܿܟܢܐ ܢ݀ܦܠܝܢ ܘܡܫܬܪܓܠܝܢ ܐܝܼܬ ܐܢܫ̈ܐ ܕܐܡܿܪܝܢ ܕܣܿܓܝ̈ܐܐ<EOS>
ܡܢܼܗܘܢ ܡܼܢ ܟܿܠܗܘܿܢ ܛܟܼܣ̈ܐ ܐܫܼܬܪܓܠܘ ܥܡܗ ܘܢܦܼܠܘ ܗ̄ ܐܝܠܝܢ ܕܐܦ ܗܼܢܘܢ ܐܬܪܢܝܼܘ<EOS>
ܚܘܼܫܒܐ ܕܡܫܩܠܘܼܬܐ<EOS> ܘܐܝܼܬ ܬܘܼܒ ܕܐ݀ܡܪܝܢ ܕܠܝܬ ܗܘܼܐ ܛܟܼܣܐ ܥܣܝܼܪܝܐ ܣܛܼܪ ܡܼܢ ܗܿܠܝܢ<EOS>
ܬܫܥܐ ܛܟܼܣ̈ܐ ܕܒܬܠ ܥܕ̈ܬܐ<EOS> ܘܡܢܼܗܘܢ ܠܡ ܐܝܼܬܝܗܘܢ ܗܿܠܝܢ ܕܐܬܚܫܒܘ ܡܫܼܩܠܐܝܼܬ ܘܢܦܼܠܘ<EOS>ܒܪܡ ܗܼܝ ܕܚܬܝܼܬܐܝܼܬ ܗܕܐ ܐܝܼܬܝܗܿ ܐܝܟ ܕܐܡܼܪܢܢ ܡܼܢ ܠܥܼܠ<EOS> ܕܫܪܝܪܐܝܬ ܥܣܪܐ ܛܟܼܣ̈ܐ<EOS>
ܐܝܼܬܝܗܘܢ ܗܘܼܘ<EOS> ܗܿܢܘܢ ܬܫܼܥܐ ܕܨ݀ܝܪܝܢ ܠܐܪܙܐ ܩܕܝܼܫܐ ܕܬܠܝܼܬܝܘ̄ ܡܪܢܝܬ<EOS> ܘܗܿܘ ܚܕ<EOS>
ܬܘܼܒ ܡܫܘܕܥ ܚܕܐ ܗܿܝ ܐܠܗܘܼܬܐ ܘܡܪܘܼܬܐ ܕܐܝܼܬܘܼܬܐ ܡܬܘܼܡܝܬܐ ܬܠܝܼܬܝܬ݀ ܩܢܘ̈ܡܐ<EOS> ܘܗܼ،<EOS>
ܡܥܠܝ ܗܘܼܐ ܡܼܢ ܟܿܠܗܘܿܢ ܛܟܼܣ̈ܐ ܕܚܝܠ̈ܘܬܐ ܥ̈ܠܼܝܐ<EOS> ܘܐܝܼܬܘܗܝ ܗܘܼܐ ܪܫܐ ܘܩܕܡܝܐ<EOS>ܘܬܪܝܢܐ ܕܐܠܗܘܼܬܐ<EOS> ܘܥܠ ܗ݀ܝ ܐܬܩܪܝ ܟܘܟܒ ܢܘܓܗܐ ܘܐܪܟܘܢܐ<EOS> ܘܡܛ݀ܠ ܕܣܿܓܝ ܪܡܐ ܗܘܼܬ݀<EOS>
ܘܡܥܠܝܐ ܕܘܼܟܬܗ<EOS> ܥܠܗܿܝ ܣܿܓܝܼ ܒܝܼܫܐ ܗܘܼܬ݀ ܘܩܫܝܐ ܡܦܘܠܬܗ<EOS> ܕܠܐ ܗܘܼܐ ܠܗܿ ܬܘܼܒ ܩܘܡܐ<EOS>
ܘܠܐ ܦܘܿܟܝܐ ܘܠܐ ܬܘܼܪܨܐ<EOS> ܘܗܼܘ ܒܠܚܘܼܕܘܗܝ ܛܟܼܣܐ ܗܿܘ ܕܒܼܪܐ ܐܢܘܢ<EOS> ܐܘܿ ܐܦ ܚܝܠ̈ܘܬܐ<EOS>
ܟܢܘ̈ܬܗܘܢ<EOS> ܘܗ̣ܿܢܐ ܟܕ ܢܿܦܠܝܢ ܘܡܼܫܬܿܪܓܠܝܼܢ ܒܙܘܥܐ ܪܒܐ<EOS> ܘܟܿܠܗܘܿܢ ܚܝܠ̈ܘܬܐ ܫܡܝ̈ܢܐ<EOS>
ܕܩܿܝܡܝܢ ܒܬܗܼܪܐ ܘܕܚܼܠܬܐ ܘܒܘܼܠܗܝܐ ܪܒܐ<EOS> ܕܕܠܡܐ ܐܦ ܗܼܢܘܢ ܡܣܼܬܚܦܝܢ ܥܡܗܘܢ<EOS> ܗܿܝܕܝܢ<EOS>
ܪܡܼܙ ܦܘܼܩܕܢܐ ܡܼܢ ܩܕܡ ܟܘܼܪܣܝܐ<EOS>
ܕܚܝܼܠܐ ܕܐܝܼܬܘܼܬܐ ܡܪܢܝܿܬܐ ܠܚܕ ܡܼܢ ܪ̈ܒܝ ܚܝܠ̈ܘܬܐ ܕܪ̈ܘܼܚܢܐ<EOS> ܘܐܙܥܼܩ<EOS>
ܒܩܠܿܗ ܪܘܼܚܢܐ ܒܠܫܢܗ ܡܬܬܪܓܡܢܐ ܡܠܼܬܐ ܠܐ ܡܪܟܒܬܐ ܘܐܡܼܪ<EOS> ܢ݀ܩܘܼܡ ܫܦܝܼܪ ܟܿܠܢ ܒܚܠܼܬܐ<EOS>
ܘܒܩܕܝܼܫܘܼܬܐ<EOS> ܘܥܡܗܿ ܕܒܪܬ ܩܿܠܐ ܗܿܕܐ ܐܫܬܪܪܘ ܟܿܠܚܕ ܡܼܢ ܛܟܼܣ̈ܐ ܒܕܘܼܟܬܗ<EOS> ܘܐܬܼܚܝܠܘ<EOS>
ܒܪ̈ܥܝܢܝܗܘܢ ܘܐܬܠܒܒܘ<EOS> ܘܬܘܼܒ ܫܪܝܼܘ ܕܢܫܒܚܘܢ ܘܢܒܪܟܘܢ ܘܢܩܕܫܘܢ<EOS> ܘܩܘܝܼܘ ܟܠܚܕ ܒܬܫܡܫܬܗ<EOS>
ܘܒܦܘܼܠܚܢܗ ܥܕܠܐ ܠܝܘܡܢ ܘܠܥܿܠܡ<EOS> ܠܐ ܦܫܬ݀ ܕܚܠܼܬܐ ܒܠ̈ܒܘܬܗܘܢ ܥܕܡܐܠ̈ܙܒܢܐ ܐܝܟ<EOS>
ܕܥܬܝܼܕܝܼܢܢ ܕܢܚܘܐ ܡܼܢ ܠܬܼܚܬ ܐܢ ܨ݀ܒܐ ܡܪܢ<EOS> ܘܐܦ ܗܼܢܘܢ ܚܝܠ̈ܘܬܐ ܡܪ̈ܘܼܕܐ ܕܐܬܚܫܒܘ<EOS>
ܘܢܦܠܼܘ ܟܕ ܗܘܼܬ݀ ܒܪ̱ܬ ܩܿܠܐ ܕܢ݀ܩܘܼܡ ܫܦܝܪ ܟܿܠܚܕ ܡܼܢܗܘܢ ܩܘܝܼܘ ܒܕܘܼܟܬܗ<EOS> ܐܠܐ<EOS>
ܠܬܼܚܬ ܣܿܓܝ ܒܥܘܼܡܩܐ ܚܫܘܼܟܐ ܘܬܚܬܝܐ<EOS> ܕܣܿܓܝ ܡܒܥܕ ܡܼܢ ܘܥܕܐ ܘܕܟܿܠܗܘܿܢ ܛܟܼܣ̈ܐ<EOS>
ܘܣܕܪ̈ܐ ܪ̈ܘܼܚܢܝܐ ܒܢ̈ܝ ܢܘܼܗܪܐ<EOS> ܘܗܿܟܢܐ ܗܘܼܬ݀ ܡܦܘܿܠܬܐ ܕܣܛܢܐܝܬ<EOS> ܗ̄ ܕܐܣܛܝܼ ܡܼܢ<EOS>
ܐܠܗܐ<EOS> ܘܐܫܼܬܡܗ ܫܐܕܐ ܡܪܘܼܕܐ ܥܠ ܕܐܫܬܕܝ ܡܼܢ ܕܪܓܗ<EOS> ܘܐܣܼܬܚܦ ܘܢܦܼܠ ܡܛܠ ܕܡܪܼܕ<EOS>
ܘܐܫܼܬܿܩܠ ܟܘܪܣܝܗ ܕܝܢ ܡܫܒܚܐ ܘܪܡܐ ܘܡܥܿܠܝܐ<EOS> ܘܕܘܼܟܬܗ ܫܒܝܼܚܬܐ ܘܡܝܩܪܬܐ ܦܫܬ݀<EOS>
ܣܦܝܼܩܬܐ ܘܡܓܙܝܬܐ ܡܼܢ ܕܝܪ̈ܐ<EOS> ܘܒܪܘܼܝܐ ܘܡܪܐ ܘܐܠܗ ܟܿܠ ܘܡܪܐ ܕܚܝ̈ܠܘܬܐ ܡܛ݀ܠ ܕܐܝܼܬܘ̄<EOS>
ܛܒܿܐ ܘܥܬܝܼܪܐ ܘܫܦܝܼܥ ܒܫܘܟ̈ܢܐ ܒܪ̈ܚܡܐ<EOS> ܘܠܐ ܣܝܒܪܬ݀ ܛܒܿܘܼܬܗ ܕܢܦܘܫ ܟܘܪܣܝܐ ܗܿܘ<EOS>
ܡܥܠܝܐ ܘܕܘܼܟܬܐ ܗܿܝ ܫܒܝܼܚܬܐ ܕܡܢܗܿ ܐܬܢܟܪܝܼ ܘܐܣܬܚܦ ܣܛܢܐ ܕܠܐ ܕܝܪ̈ܬܐ ܘܝܪ̈ܘܼܬܐ<EOS>ܘܕܢܒܼܪܐ ܩܢܘܼ̈ܡܐ ܐܚܪ̈ܢܐ ܗܟܘܬ ܪ̈ܘܚܢܝܐ ܐܝܟ ܗܿܢܘܢ ܕܢܦܼܠܘ ܘܢܩܝܼܡ ܐܢܘܢ ܥܠ ܕܘܼܟܬܗ<EOS>
ܘܟܘܪܣܝܐ ܕܗܿܘ ܕܐܣܬܚܦ ܡܢܗ<EOS> ܕܢܘܪܒܬ ܕܘܼܟܬܐ ܗܧܝ ܪܡܬܐ ܘܡܝܩܪܬܐ ܕܒܡܠܟܘܼܬܐ ܡܪܢܝܿܬܐ<EOS>ܘܕܢܓܥܠܝܗܿ ܠܗܘܢ<EOS> ܡܢܫܝܠ ܘܒܪܗܝܼܒܘ ܡܢ ܐܝܟ ܕܝܗܒܗܿ ܠܐܚܪ̈ܢܐ ܠܐ ܣܟ ܡܨܝܢ ܗܘܼܘ ܐܘܿ<EOS>
ܝ݀ܕܥܝܢ ܐܝܩܪܗܿ ܕܢܩܕܘܢܗܿ ܘܢܫܼܬܪܪܘܢ ܒܗܿ<EOS> ܐܠܐ ܒܥܓܠ ܡܘܒܕܝܢ ܗܘܼܘ ܠܗܿ<EOS> ܘܡܬܼܢܟܪܝܢ<EOS>
ܡܼܢ ܫܒܝܼܚܘܼܬܗܿ ܘܡܬܓܠܙܝܢ ܡܼܢ ܬܫܡܫܬܗܿ ܛܘܼܒܬܢܝܼܬܐ ܘܡܪܢ݀ܝܬܐ ܐܝܟ ܗܿܢܘܢ ܩܕܡܝ̈ܐ<EOS>
ܕܠܐ ܐܬܼܒܝܢܘ ܒܐܝܼܩܪܗܘܢ ܘܠܐ ܢܼܛܪܘ ܛܟܼܣܐ ܕܒܪܝܼܬܗܘܢ<EOS> ܘܐܟܙܢܐ ܕܗܿܐ ܚܿܙܝܢܢ ܒܥܿܠܡܐ<EOS>
ܗܿܢܐ ܕܒܢܝ̈ܢܫܐ ܐܝܠܝܢ ܕܥܬܪܝܢ ܘܝܪܒܝܢ ܡܢܼܫܝܠ ܘܩܿܢܝܢ ܥܘܼܬܪܐ ܢܘܟܪܝܐ ܕܠܐ ܐܫܬܦܠܘ ܒܗ<EOS>
ܐܦܠܐ ܐܬܛܪܦܘ ܚܠܦܘܗܝ<EOS> ܕܐܘܿ ܡܬܼܝܗܒ ܠܗܘܢ ܡܼܢ ܐܚܪܝܢ<EOS> ܐܘܿ ܡܫܟܚܝܼܢ ܣܝܼܡܬܐ ܡܕܡ<EOS> ܒܥܓܠ<EOS>
ܘܩܠܝܼܠܐܝܬ ܡܦܠܗܕܝܢ ܠܗܿ ܠܐ ܡܛܟܣܐܝܬ ܘܡܛܠܩܝܢ ܠܗܿ ܘܡܘܒܕܝܢ<EOS> ܡܛܠ ܕܠܐ ܝ݀ܕܥܝܢ ܐܝܩܪܗܿ<EOS>ܒܗܿܝ ܕܠܐ ܐܫܼܬܦܠܘ ܘܐܬܛܪܦܘ ܡܛ݀ܠܬܗܿ<EOS> ܐܝܠܝܢ ܕܝܢ ܕܩܢܝܢ ܥܘܼܬܪܐ ܡܼܢ ܫܦܼܠܐ<EOS>
ܕܐܝܼܕ̈ܝܗܘܢ ܘܕܘܥ̈ܬܐ ܕܐܦ̈ܝܗܘܢ<EOS> ܘܛܘܼܪܦܐ ܣܿܓܝܐܐ ܕܩܢܘܼ̈ܡܝܗܘܢ ܙܗܝܼܪܐܝܬ ܢ݀ܛܪܝܢ ܠܗ<EOS>ܘܒܝܼܕܥܬܐ ܡܬܚܫܚܝܼܢ ܒܗ<EOS> ܟܕ ܡܛܫܝܢ ܠܗ ܒܒܝܬ<EOS>
ܓܙܐ ܚܣܝܼܢܐ ܘܬܚܝܬ ܩܘܼܦ̈ܠܐ ܘܛܒ̈ܥܐ ܘܚܬܡ̈ܐ ܘܓܢܝܼܙܘܼܬܐ ܘܡܣܬܪܢܘܼܬܐ<EOS>
ܒܗܿܝ ܕܝ݀ܕܥܝܢ ܕܒܟܡܐ ܥܡܠܐ ܪܒܐ ܘܫܦܼܠܐ ܣܿܓܝܼܐܐ ܘܛܘܼܪܦܐ ܟܢܫܘܼܗܝ ܘܩܢܼܐܘܗܝ<EOS> ܘܟܡܐ<EOS>
ܐܘܼܠܨܢ̈ܐ ܘܥܣܩܘܼܬܐ ܕܣܬܘܐ ܘܕܩܝܛܐ<EOS> ܘܕܦܘܸܠܚܢ ܐܪܥܐ ܘܬܥܫܐ ܣܿܓܝܼܐܐ<EOS> ܐܘܿ ܕܩܝܢ̈ܕܘܢܘܣ<EOS>
ܕܐܘܼܪ̈ܚܬܐ ܡܒܥܕ̈ܬܐ<EOS> ܘܩܢܼܛܐ ܕܓܝܣ̈ܐ ܘܓܢܒ̈ܐ ܘܡܚܠܨܢܐ<EOS> ܐܘܿ ܕܚܠܼܬܐ ܪܒܬܐ ܕܒܛܘܦܐ<EOS>
ܕܒܢܬ݀ ܓܠ̈ܠܐ ܘܡܚܫ̈ܘܼܠܐ ܡܥܪ̈ܡܐ ܕܒܝܡ̈ܡܐ ܘܢܗܪ̈ܘܬܐ<EOS> ܘܡ̈ܘܬܐ ܕܟܠܝܘܡ ܘܟܿܠܫܥ<EOS> ܐܘܿ<EOS>
ܒܐܓܝܼܪܘܬܐ ܡܫܦܠܢܝܼܬܐ ܘܩܛܝܼܪܝܬܐ<EOS> ܘܦܥܠܘܼܬܐ ܡܕܝܒܢܝܼܬܐ<EOS> ܘܛܘܼܪܦ ܢܦܫܐ ܘܫܘܼܦܠ ܚܝܠܐ<EOS>ܐܝܟ ܕܡܢܣܝܐ ܗܿܕܐ ܘܝܼܕܝܼܥܐ ܠܟܿܠܗܘܿܢ ܒܢܝ̈ܢܫܐ<EOS> ܕܟܿܠܡܢ ܕܩܢܐ ܥܘܼܬܪܐ ܕܠܐ ܥܡܠܐ ܒܥܓܠ<EOS>
ܡܦܠܗܕ ܠܗ<EOS> ܒܗܿܝ ܕܠܐ ܝ݀ܕܥ ܐܝܼܩܪܗ<EOS> ܡܛ݀ܠ ܕܠܐ ܐܫܼܬܿܦܠ ܒܗ<EOS> ܗܿܘ ܕܝܢ ܕܩܿܢܐ ܒܥܡܠܐ<EOS>
ܘܛܘܼܪܦܐ ܣܿܓܝܼ ܡܼܙܕܗܪ ܒܗ ܘܢ݀ܛܪ ܠܗ<EOS> ܒܗܿܝ ܕܝ݀ܕܥ ܐܝܼܩܪܗ<EOS> ܡܛ݀ܠ ܕܣܿܓܝܼ ܐܫܬܦܠ<EOS>
ܡܛ݀ܠܬܗ<EOS> ܗܟܘܬ݀ ܘܐܢ ܢܗܼܘܐ ܐ̱ܢܫ ܛܠܝܘܣܐ ܒܪܝܪܐ ܕܠܐ ܥܕܟܝܠ ܡܢܣܝ ܒܥܿܠܡܐ ܐܘܿ ܠܠܐ ܡܕܡ<EOS>
ܘܗܕܝܘܼܛܐ ܘܠܐ ܡܫܡܠܝ ܒܗܘܢܐ ܘܒܝܼܕܥܬܐ<EOS> ܘܡܼܬܝܼܗܒ ܠܗ ܕܪܓܐ ܡܥܠܝܐ ܘܫܘܼܠܛܢܐ ܠܡܕܒܪܘ<EOS>
ܥܡܐ ܣܿܓܝܼܐܐ ܘܡܕܝܼܢܬܐ<EOS> ܐܘܿ ܣܘܓܐ ܕܚܝܠ̈ܘܬܐ<EOS> ܒܝܼܫܐܝܬ ܘܠܐ ܡܛܟܣܐܝܼܬ ܡܬܼ ܚܫܚ<EOS>
ܒܪܫܢܘܼܬܗ<EOS> ܒܥܓܠ ܢ݀ܦܠ ܡܼܢ ܐܝܩܪܗ ܕܪܓܗ ܘܡܫܼܬܪܐ ܡܼܢ ܫܘܼܠܛܢܗ<EOS> ܡܛ݀ܠ ܕܠܐ ܝܕܥܬܗ ܘܠܐ<EOS>
ܡܕܪܫܘܼܬܗ<EOS> ܐܘܿ ܡܘܒܕ ܢܦܫܗ ܘܕܗܿܢܘܢ ܕܥܡܗ ܡܛ݀ܠ ܗܕܝܘܼܛܘܼܬܗ<EOS> ܗܟܘܬ ܐܬܼܪܢܝ ܗܿܘ ܒܪܘܼܝܐ<EOS>
ܚܟܝܼܡ ܒܟܿܠ ܘܝ݀ܕܥ ܟܿܠܡܕܡ ܩܕܡ ܗܿܝ ܕܢܗܼܘܐ<EOS> ܐܝܟ ܗܿܘ ܕܡܼܢ ܟܕܘܼ ܗܘܼܐ ܘܐܬܓܡܼܪ<EOS>
ܘܥܒܼܪ<EOS> ܕܐܢ ܢܒܼܪܐ ܐܚܪ̈ܢܐ ܐܝܟ ܗܿܠܝܢ ܘܢܫܠܡ ܠܗܘܿܢ ܕܘܼܟܬܐ ܗܿܝ ܡܝܩܪܬܐ<EOS> ܘܢܩܝܼܡ ܐܢܘܢ<EOS>
ܥܠ ܬܫܡܼܫܬܐ ܡܥܠܝܬܐ ܕܡܢܗܿ ܐܬܓܠܼܙܘ ܐܬܼܢܟܪܝܼ ܐܪܟܘܢܐ ܕܐܣܼܬܚܦ ܡܛ݀ܠ ܪܡܘܼܬܗ<EOS> ܐܦ<EOS>
ܗܼܢܘܢ ܡܛܠܕܠܐ ܝܿܕܥܝܼܢ ܐܝܼܩܪܗܿ ܒܥܓܠ ܡܘܒܕܝܢ ܠܗܿ ܘܡܬܼܢܟܪܝܼܢ ܡܼܢ ܕܘܼܝܪܗܿ<EOS>
ܘܡܼܬܓܠܙܝܢ ܡܼܢ ܛܘܼܒܬܢܘܼܬܗܿ ܪܒܬܐ<EOS> ܒܗܿܝ ܕܡܐܓܢ ܢܣܒܘܼܗܿ ܕܠܐ ܥܠܡܐ ܘܕܠܐ ܠܐܘܼܬܐ<EOS>ܐܬܚܫܒ ܗܿܘ ܛܘܼܒܬܢ ܒܟܿܠ ܘܚܟܝܼܡܐ ܒܠܚܘܕ[ܘ]ܗܝ ܐܝܟ ܕܝܿܕܥ ܟܿܠ ܕܢܒܕܐ ܩܢܘܼ̈ܡܐ ܗܟܘܬ<EOS>
ܡܠ̈ܝܼܠܐ ܘܣܓܝ̈ܐܐ<EOS> ܘܩܕܡܐܝܼܬ ܢܣܝܼܡ ܐܢܘܿܢ ܒܐܬܪܐ ܬܥܝܼܫܐ ܘܣܿܓܝܼ ܛܘܼܪ̈ܦܐ ܕܢܫܼܬܿܦܠܘܢ<EOS>
ܒܗ ܘܢܣܼܒܠܘܢ ܐܘܼܠ̈ܨܢܐ ܘܩܝܼܢܕ̈ܘܢܘ<EOS> ܒܥܡܠܐ ܪܒܐ ܘܠܐܘܼܬܐ ܘܩܼܢܛܐ ܘܕܚܠܼܬܐ ܣܿܓܝܐܬܐ<EOS>
ܡܛ݀ܠܬܗܿ ܟܕ ܡܛ݀ܠܬܗܿ ܕܕܘܼܟܬܐ ܗܿܝ ܡܝܩܪܬܐ ܘܐܬܪܐ ܫܒܝܼܚܐ ܘܡܥܠܝܐ<EOS> ܕܒܡܠܟܘܼܬܗ<EOS>
ܫܡܿܝܢܝܼܬܐ ܘܥܠܡܝܼܢܝܿܬܐ ܕܒܥܿܠܡܗ ܪܒܐ<EOS> ܗܿܝ ܕܡܢܗܿ ܐܬܢܟܪܝܼ ܘܐܬܓܠܙ ܡܪܘܼܕܐ ܩܕܡܝܐ ܘܪܫ<EOS>
ܒܝܼܫܬܐ ܕܒܨܒܝܿܢܗ<EOS>
ܗܘܼܐ ܚܫܘܼܟܐ<EOS> ܘܡܼܛܠ ܕܪ̈ܘܼܚܢܐ ܩܛܝܼ̈ܢܐ ܘܠܐ ܗܘܼܠ̈ܢܝܐ ܠܝܬ ܒܟܝܿܢܗܘܢ<EOS>
ܥܡܠܐ ܘܛܘܼܪܦܐ ܘܬܥܫܐ<EOS> ܘܠܐ ܫܦܼܠܐ ܘܠܐܘܼܬܐ ܘܕܐܝܟ ܗܿܠܝܢ ܐܬܪܢܝܼ ܕܢܥܼܒܕ ܒܪܝܼܬܐ<EOS>
ܐ̱ܚܪܬܐ ܡܪܟܒܬܐ ܡܼܢ ܗܘܼܠܢܝܘܼܬܐ ܕܩܕܝܼܡܐ ܗܘܼܬ݀ ܒܪܝܐ ܡܼܢ ܫܘܼܪܝܐ ܥܡܗܿ ܕܒܪܝܬܗܘܢ<EOS>
ܕܪ̈ܘܼܚܢܐ ܘܢܛܝܼܪܐ ܠܣܛܪ<EOS> ܡܛ݀ܠ ܕܝ݀ܕܥ ܗܘܼܐ ܗܿܘ ܚܟܝܼܡ ܒܟܿܠ ܒܡܩܕܡܘܼܬ ܝܼܕܥܬܗ<EOS>
ܕܗܿܟܢܐ ܥܬܝܼܕ ܕܢܗܼܘܐ ܐܝܟ ܗܿܠܝܢ ܕܬܢܝܢܢ<EOS> ܘܡܼܣܬܢܝ ܕܢܥܼܒܕ ܚܝܘܬܐ ܡܠܝܼܠܬܐ ܡܪܟܒܬܐ<EOS>
ܡܼܢ ܪܘܼܚܢܘܼܬܐ ܘܡܼܢ ܗܘܼܠܢܝܘܼܬܐ ܩܕܡ ܒܼܪܗܿ ܠܗܘܼܠܐ ܡܼܢ ܫܘܼܪܝܐ ܥܡܗܿ ܕܒܪܝܼܬܐ<EOS>
ܕܪ̈ܘܼܚܢܐ<EOS> ܘܟܿܠܗܝܢ ܗܿܠܝܢ ܒܚܕ ܪܦܦܐ ܒܪܐ ܘܐܬܩܢ ܘܥܒܼܕ ܐܢܝܢ<EOS> ܐܦ ܠܢ ܠܐ ܡܬܼܝܕ̈ܥܢ<EOS>
ܐܟܚܕܐ ܡܛ݀ܠ ܡܫܡܠܝܘܼܬܢ<EOS> ܐܠܐ ܥܡ ܣܘܕܐ ܣܿܓܝܼܐܐ ܒܬܼܢܝܐ ܕܡܠܼܬܐ ܐܪܝܼܟܬܐ<EOS>
ܘܬܫܥܝܼܬܢ݀ܝܬܐ<EOS> ܕܒܝܕ ܗܘܼܠܢܝܘܼܬܐ ܘܥܒܝܘܼܬܐ ܕܗܿܘܐ ܠܗܿ ܠܗܿܕܐ ܚܝܘܬܐ ܡܪܟܒܬܐ ܡܠܝܼܠܬܐ<EOS>ܬܫܼܟܚܝ ܕܬܣܝܒܪܝ ܘܬܣܼܒܘܠܝ ܥܡܠܐ ܘܬܥܫܐ ܒܠܐܘܼܬܐ ܘܛܘܼܪܦܐ ܨܒܝܿܢܐܝܬ<EOS> ܘܒܙܘܥܐ ܕܚܐܪܘܼܬܐ<EOS>
ܘܫܠܝܼܛܘܼܬ ܒܝܿܬܐ<EOS> ܐܝܟܢܐ ܕܟܐܢܐܝܬ ܘܙܕܩܐܝܬ ܬܣܒܝ ܐܓܪܐ ܘܬܩܒܠܝ ܦܘܼܪܥܢܐ<EOS> ܕܐܝܬܘܗܝ<EOS>
ܝܪܬܘܼܬ ܟܘܼܣܝܐ ܘܕܘܼܟܬܐ ܫܒܝܼܚܬܐ ܕܡܼܢܗܿ ܐܬܢܟܪܝܼ ܗܼܘ ܚܢܝܼܓܐ ܕܐܬܼܟܪܗ ܒܪܡܘܼܬܐ<EOS>ܘܡܛܠ ܕܐܫܼܬܿܩܠ ܗܘܼܐ ܚܫܘܼܟܐ ܣܚܝܼܦܐ<EOS> ܘܕܟܕ ܬܩܒܠܝ ܦܘܼܪܥܢܐ ܟܐܢܐ ܘܬܐܪܬ ܕܘܼܟܬܐ ܗܿܝ<EOS>
ܡܪܢ݀ܝܬܐ ܕܒܡܠܟܘܼܬܐ<EOS> ܒܙܗܝܼܪܘܼܬܐ ܪܒܬܐ ܘܥܝܼܪܘܼܬܐ ܬܛܪܝ ܗܼܝ ܚܐܪܘܼܬܐ ܠܝܪܬܘܬܐ<EOS>
ܡܠܟܝܬܐ<EOS> ܡܛܠ ܕܝܕܥܐ ܐܝܼܩܪܗܿ ܘܪܒܘܼܬܗ<EOS> ܒܗܿܝ ܕܣܓܝܼ ܫܦܼܠܐ ܘܛܘܼܪܦܐ ܣܒܼܠܬ݀ ܒܐܬܪܐ<EOS>
ܕܬܥܫܐ ܡܛ݀ܠܬܗܿ<EOS> ܘܟܕ ܗܿܟܢܐ ܬܬܼܥܐ ܘܬܗܼܘܐ<EOS> ܬܩܘܐ ܒܛܘܼܒܬܢܘܼܬܐ ܗܿܝ ܠܐ ܡܼܬܡܠܠܢܝܼܬܐ<EOS>
ܠܥܿܠܡܝܢܐܝܬ ܕܠܐ ܫܘܼܚܠܦ ܘܕܠܐ ܙܘܼܥܙܥ<EOS> ܘܥܠ ܐܝܟܢܝܘܼܬܗܿ ܕܛܘܼܒܬܢܘܼܬܐ ܗܿܝ ܠܝܬ<EOS>
ܠܡܐܡܪ<EOS> ܒܗܿܝ ܕܥܝܢܐ ܢܣܝܼܣܬܐ ܠܐ ܚܼܙܬ݀<EOS> ܘܐܕܢܐ ܠܐ ܫܡܼܥܬ݀<EOS> ܘܥܠ ܠܒܐ ܗܘܼܠܢܝܐ ܕܠܐ<EOS>
ܕܿܟܐܼ ܡܼܢ ܚܫ̈ܐ ܠܐ ܡܠܼܩ ܐܝܟܢܝܘܼܬ ܛܘܼܒܐ ܘܒܘܼܣܡܐ ܗܿܘ ܡܪܢܝܐ ܕܒܡܠܟܘܼܬ ܐܝܼܬܘܼܬܐ<EOS>
ܡܬܘܼܡܝܬܐ<EOS> ܗܿܕܐ ܗܿܝ ܥܠܼܬܐ ܕܡܛ݀ܠܬܗܿ ܐܬܼܒܪܝܼ ܒܪܢܫܐ ܚܝܐ ܡܠܝܼܠܐ ܡܪܟܒܐ ܡܼܢ ܢܦܫܐ<EOS>
ܪܘܚܢܝ݀ܬܐ ܒܪܬ ܟܝܿܢܐ ܕܪ̈ܘܼܚܢܐ<EOS> ܘܡܼܢ ܦܓܪܐ ܗܘܼܠܢܝܐ ܕܡܩܝܡ ܡܼܢ ܪܒܥܐ ܐܣܛܘܼܟܣ̈ܐ<EOS>
ܐܒ̈ܗܝ ܬܒܝܠ<EOS> ܘܒܗܿܠܝܢ ܫܠܡ ܩܦܠܐܘܢ ܩܕܡܝܐ ܕܡܐܡܪܐ ܕܬܠܬܐ ܒܝܕ ܐܠܗܐ ܕܚܝܠ<EOS>
ܩܦܠܐܘܢ ܕܬܪܝܢ ܥܡ ܐܠܗܐ ܕܡܚܟܡ ܘܡܗܕܐ ܥܠܗܿܝ ܕܡܢܘܼ ܟܝܿܢܗ ܕܒܪܢܫܐ ܡܛܠ<EOS>
ܕܣܓܝ ܪܒ ܘܫܒܝܼܚ ܘܬܡܝܼܗ ܥܒܘܼܕܐ ܚܟܝܼܡ ܒܟܿܠ<EOS> ܘܠܐ ܡܬܼܕܪܟ ܠܗܘ̈ܢܐ ܥܒܝܼܕ̈ܐ ܘܠܐ<EOS>
ܡܬܡܼܫܚ ܘܠܐ ܡܣܼܬܝܟ<EOS> ܘܠܝܬ ܠܟܝ̈ܢܐ ܪ̈ܦܝܐ ܕܢܩܘܼܡܘܢ ܥܠ ܝܕܥܬܐ ܕܥܠܘܗܝ<EOS> ܗܿܟܢܐ ܐܦ<EOS>
ܟܿܠܗܿ ܒܪܝܼܬܐ ܪܒܬܐ<EOS>
ܘܫܒܝܼܚܬܐ ܘܬܡܝܼܗܬܐ ܠܐ ܡܬܼܕܪܟܢܐ<EOS> ܒܗܿܝ ܕܐܝܬ ܒܗܿ ܦܘܼܪ̈ܫܢܐ ܣܿܓܝ̈ܐܐ<EOS>
ܘܫܘܼܚܠ̈ܦܐ ܘܓܢܼܣ̈ܐ ܘܐܕ̈ܫܐ ܘܩܢܘܼ̈ܡܐ ܕܠܐ ܣܟ ܡܣܬܝܟܝܢ ܐܘܿ ܡܬܕܪܟܝܼܢ<EOS> ܡܢܘܼ ܡܼܢ<EOS>
ܒܢܝ̈ܢܫܐ ܥܒܝ̈ܐ ܘܗܘܠ̈ܢܝܐ ܡܢܬܥ̈ܝ ܥܡ ܒܣܼܪܐ ܟܢܬܗܘܿܢ ܘܪ̈ܫܦܝ ܒܐܪܥܐ ܐܡܗܘܿܢ ܕܡܿܨܐܼ<EOS>
ܕܢܕܪܟ ܘܢܘܕܥ ܘܢܐܠܼܦ ܥܠ ܒܪ̈ܝܬܐ ܬܗܝܪ̈ܬܐ ܘܠܐ ܡܬܕܪ̈ܟܢܝܬܐ<EOS> ܘܡ̈ܠܝܬ݀ ܚܟܡܼܬܐ ܪܒܬܐ<EOS>
ܕܒܪܐ ܘܐܬܩܢ ܒܪܘܝܐ ܚܟܝܼܡܐ<EOS> ܐܠܐ ܕܢܗܼܘܐ ܡܼܢ ܕܐܪܚܼܩ ܡܼܢ ܕܠܘܚܝܗ ܕܥܿܠܡܐ ܘܐܒܥܕ ܘܐܙܼܠ<EOS>
ܫܟܢ ܒܫܠܝܐ<EOS> ܘܫܬܩ ܘܐܬܟܢܫ ܒܗܘܢܐ ܘܚܘܼܫܒܐ<EOS> ܘܕܝܒ ܦܓܪܗ ܒܥܢܘܝܘܼܬܐ<EOS> ܘܐܬܩܛܢ ܘܐܨܛܠܠ<EOS>
ܒܗܘܢܐ ܘܒܝܕܥܬܐ<EOS> ܘܕܟܝ ܠܒܗ ܘܡܪܩ ܪܥܝܢܗ ܡܼܢ ܟܿܠ ܚܫܐ ܘܨܐܝܘܼܬܐ<EOS> ܘܐܬܗܓܝ ܙܝܢܐ ܣܿܓܝܼܐܐ<EOS>
ܒܟܝܿܢܐ ܘܐܬܒܩܝ ܒܗܘܢܐ<EOS> ܘܐܬܚܫܒ ܥܠ ܒܪܘܝܐ<EOS> ܘܒܗ ܒܠܚܘܕܘܗܝ ܐܬܢܝ ܘܗܼܪܓ ܥܕܡܐ ܕܡܢܗ<EOS>
ܐܬܢܗܪ ܒܗܘܢܐ ܘܒܝܕܥܬܐ<EOS> ܘܐܬܚܟܡ ܘܐܕܪܟ ܠܟܝܿܢܐ ܕܟܿܠܗܝܢ ܒܪ̈ܝܬܐ<EOS> ܘܐܦ ܠܗ ܠܒܪܘܝܐ<EOS>
ܡܢܼܗܝܢ ܕܒܪ̈ܝܬܗ ܡܫܼ̣ܚ ܕܢܕܥ<EOS> ܐܝܟ ܕܡܨܝܐ ܠܒܪܢܫܐ ܕܢܕܥ ܠܐܠܗܐ<EOS> ܟܕ ܗܿܠܝܢ ܟܿܠܝܗܝܢ<EOS>
ܝܿܠܦ ܘܡܬܚܟܡ ܘܝܿܕܥ<EOS> ܗܿܝܕܝܢ ܡܼܨܝܐ ܠܗ ܠܒܪܢܫܐ ܕܢܕܥ ܗܼܘ ܠܗ ܘܢܬܼܒܩܐ ܒܝܿܬܗ<EOS> ܘܕܡܢܘܼ<EOS>
ܟܝܿܢܗ<EOS> ܘܡܼܢ ܐܝܟܘ ܫܘܼܪܝܗ<EOS> ܘܠܐܝܟܐ ܚܿܐܪ ܫܘܼܠܛܡܗ<EOS> ܣܛܪ ܡܼܢ ܗܿܟܢ ܟܿܠ ܕܝܼܠܦ ܘܝܼܕܥ<EOS>
ܡܕܡ<EOS> ܣܿܓܝܼ ܒܨܝܼܪܐ ܝܼܕܥܬܗ ܡܼܢ ܝܕܥܬܐ ܕܫܪܪܐ ܘܚܬܝܼܬܐܝܼܬ ܕܟܝܿܢܐ<EOS> ܘܗܿܫܐ ܡܛ݀ܠ ܠܐ<EOS>
ܡܫܡܠܝܘܬܢ ܩܠܝܼܠ ܡܼܢ ܣܓܝܼ ܐܡܿܪܝܢܢ ܩܕܡ ܠܐ ܡܫܡ̈ܠܝܐ ܕܐܟܘܬܢ<EOS> ܐܝܿܟܢܐ ܕܠܐ ܟܿܠ ܟܿܠܗܿ<EOS>
ܢܬܓܠܙ ܡܼܢ ܝܕܥܬܐ ܕܫܪܪܐ<EOS> ܘܒܝܕ ܗܿܢܐ ܩܠܝܼܠ ܕܡܚܘܝܢܢ ܐܦ ܗܿܪܓܝܢܢ ܘܡܼܬܒܚܢܝܼܢܢ ܘܣܟ ܠܐ<EOS>
ܡܐܡܢܝܼܢܢ<EOS> ܗܼܘ ܫܪܪܐ ܡܼܢܗ ܘܒܗ ܓܠܐ ܠܢ ܚܬܝܼܬܘܼܬܗ ܘܐܡܿܪܝܢܢ ܕܟܝܿܢܗ ܕܒܪܢܫܐ ܐܝܼܬܘ̄<EOS>
ܡܕܡ ܥܦܝܦܐ<EOS> ܚܝܘܼܬܐ ܡܪܟܒܬܐ<EOS> ܡܼܢ ܪܘܼܚܢܝܘܼ̄ ܡܿܢ ܗܘܼܠܢܝܘܼܬܐ<EOS> ܡܼܢ ܪܘܚܢܝܘܼܬܐ ܡܿܢ<EOS>
ܢܦܫܐ ܚܝܬܐ ܘܡܠܝܼܠܬܐ ܘܝܕܘܥܬܢܝܼܬܐ ܒܪܬ ܟܝܿܢܐ ܕܪ̈ܘܼܚܢܐ<EOS> ܘܐܝܼܬ ܠܗܿ ܬܪ̈ܝܢ ܚ̈ܝܠܐ<EOS>ܚܝܐ ܘܡܠܝܼܠܐ ܕܢܗܝܼܪܐ ܘܫܦܝܐ ܒܟܝܿܢܗܿ<EOS> ܘܟܡܐ ܕܬܬܼܗܓܐ ܒܝܕܥܬܐ ܬܫܬܘܫܛܝ ܘܬܬܼܚܟܡܝ<EOS>
ܘܬܬܼܥܠܐ<EOS> ܣܟ ܠܝܬ ܣܿܟܐ ܘܠܐ ܬܚܘܼܡܐ ܠܝܼܕܥܬܐ ܕܡܫܼܟܚܐ ܕܬܩܒܠܝ<EOS> ܡܛܠ ܕܠܝܕܥܬܐ ܕܫܪܪܐ<EOS>
ܠܝܬ ܣܿܟܐ<EOS> ܘܢܦܫܐ ܡܠܝܼܠܬܐ ܠܝܬ ܠܗܿ ܟܠܝܼܬܐ ܡܼܢ ܕܬܩܒܠܝ ܝܥܕܬܐ ܘܬܫܬܘܫܛܝ ܒܗ ܒܥܿܠܡܐ<EOS>
ܗܿܢܐ ܐܦ ܒܗܿܘ ܕܥܬܝܕ<EOS> ܗܿܟܢ ܘܠܥܿܠܡܝܢ ܕܠܐ ܫܘܼܠܡ<EOS> ܘܟܡܐ ܕܬܬܼܥܠܐ ܘܬܫܬܘܫܛܝ ܒܝܼܕܥܬܐ<EOS>ܬܬܒܣܡܝ ܘܬܬܗܢܐ ܒܒܘܼܣ̈ܡܐ ܘܗܢܝܘ̈ܬܐ ܕܠܝܬ ܠܗܘܿܢ ܦܚܼܡܐ ܘܠܐ ܡܬܼܡܠܠܝܢ<EOS> ܘܐܢ ܚܕ ܗܘܼܐ<EOS>
ܛܟܼܣܐ ܕܝܕܥܬܐ ܕܫܪܪܐ<EOS> ܘܐܝܼܬ ܗܘܼܐ ܠܗ ܣܿܟܐ ܘܫܘܼܠܡܐ<EOS> ܥܡ ܗܿܝ ܕܡܕܪܟ<EOS>
ܗܘܼܐ ܠܗ ܐ̱ܢܫ ܘܡܟܬܪ ܗܘܼܐ ܒܗ ܙܒܢܐ ܡܡܫܚܐ ܣܿܒܥ ܗܿܘܐ ܡܢܼܗܿ ܘܗܿܘܐ<EOS>
ܐܝܟ ܥܝܿܕܐ ܘܟܝܿܢܐ ܩܒܝܼܥܐ ܘܠܐ ܡܫܢܝܿܢܐ<EOS> ܘܠܐ ܡܬܼܒܣܡ ܗܘܼܐ ܒܗ ܐܝܟ ܗܿܘ ܚܼܕܬܐ<EOS>
ܘܕܟܿܠܥܕܢ ܚܕܬ ܦܿܓܥ ܒܗ<EOS> ܐܟܡܐ ܕܒܣܿܓܝ̈ܐܬܐ ܟܝܢܝ̈ܬܐ ܘܓܕܫ̈ܢܝܬܐ ܡܢܣܝܢܢ ܒܥܿܠܡܐ ܗܿܢܐ<EOS>ܘܒܗܿܝ ܕܚܕ ܗܼܘ ܡܫܡܠܝܐ ܘܠܐ ܚܣܝܼܪܐ ܒܠܚܘܼܕܘ̄<EOS> ܘܟܿܠܗܘܿܢ ܒܪ̈ܝܐ ܡܠ̈ܝܼܠܐ ܘܝܕܘܼܥ̈ܬܢܐ<EOS>
ܒܗ ܣܿܠܩܝܢ<EOS> ܘܡܼܬܥܠܝܢ ܘܡܼܬܚܟܡܝܼܢ<EOS> ܘܠܣܟܐ ܕܓܡܝܼܪܘܼܬܗ ܘܫܘܼܡܠܝܗ<EOS> ܠܐ ܡܼܨܝܐ ܕܢܕܪܟܘܢ<EOS>
ܘܢܡܼܛܘܢ<EOS> ܘܡܼܢ ܗܘܼܠܢܝܘܼܬܐ ܕܝܢ ܐܝܼܬ ܠܒܪܢܫܐ ܦܓܪܐ ܡܪܟܒܐ ܡܼܢ ܐܪܒܥܐ ܐܣܛܘܼܟ̈ܣܐ<EOS>ܚܝܘܼܬܐ ܡܫܡܠܝܬܐ ܒܪܬ ܟܝܿܢܐ ܕܟܿܠܗܝܢ ܚܝ̈ܘܬܐ ܡܢܦ̈ܫܬܐ<EOS> ܕܐܝܼܬ ܠܗ ܢܦܫܐ ܕܡܢܝܬܐ<EOS>
ܡܩܝܼܡܢܝܬܗ ܕܦܓܪܐ<EOS> ܐܝܟ ܫܪܟܐ ܕܚܝ̈ܘܬܐ<EOS> ܘܐܝܼܬ ܠܗܿ ܬܪ̈ܝܢ ܚܝ̈ܠܐ ܪܓܬܢܝܼܬܐ<EOS>
ܘܚܡܼܬܢܝܼܬܐ<EOS> ܘܐܝܼܬ ܠܗ ܠܦܓܪܐ ܕܝܼܠ̈ܝܬܗ ܗ̄ ܝܩܝܼܪܘܼܬܐ ܘܬܘܼܪܣܝܐ<EOS> ܘܬܪܒܝܼܬܐ ܘܓܼܕ̈ܫܐ<EOS>
ܘܫܘܼܚܠ̈ܦܐ ܕܫܪܟܐ<EOS> ܘܐܝܼܬ ܠܬܪܝܗܘܢ ܐܟܚܕܐ ܗ̄ ܠܢܦܫܐ ܡܠܝܼܠܬܐ ܘܝܕܘܼܥܬܢܝܼܬܐ<EOS> ܘܠܦܓܪܐ<EOS>
ܚܝܘܼܬܢܐ ܣܘܠܘܿܓܝܣܡܘܗܣ<EOS> ܗܿܢܘ ܕܝܢ ܟܘܼܢܫ ܚܘܼܫ̈ܒܐ ܘܗܪ̈ܓܐ ܘܡܪ̈ܢܝܬܐ<EOS> ܗܿܠܝܢ ܕܠܝܬ<EOS>
ܐܢܝܢ ܠܚܕ ܡܢܼܗܘܢ ܒܥܠܕ ܡܼܢ ܚܒܪܗ<EOS> ܡܛ݀ܠ ܕܢܦܫܐ ܡܠܝܼܠܬܐ ܢܗܝܼܪܬܐ ܗܿܝ ܘܫܦܝܼܬܐ<EOS>
ܒܟܝܿܢܗܿ ܘܡܫܡܠܝܬܐ ܐܝܟ ܛܟܼܣܐ ܕܟܝܿܢܐ ܕܚܝܠ̈ܘܬܐ ܪ̈ܘܼܚܢܐ<EOS> ܘܠܐ ܣܢܝܼܩܐ ܕܬܬܼܪܢܐ<EOS>
ܘܬܬܚܫܒܝ ܘܬܣܩܡܝ ܚܘܼܫ̈ܒܐ ܐܝܢܐ ܛܒܿ ܘܐܝܢܐ ܒܝܼܫ<EOS> ܘܐܝܢܐ ܠܚܡ ܘܐܝܢ ܠܐ<EOS> ܘܬܓܡܐ ܐܝܠܝܢ<EOS>
ܕܪܓܐ ܘܨ݀ܒܝܐ<EOS> ܘܬܣܠܐ ܐܝܠܝܢ ܕܣܿܢܝܐ<EOS> ܠܝܬ ܗܿܠܝܢ ܒܟܝܿܢܐ ܕܪ̈ܘܼܚܢܐ<EOS> ܘܥܠܗܿܝ ܗܿܘ ܪܫ<EOS>
ܒܝܼܫܬܐ ܥܡ ܗܿܝ ܕܐܬܼܚܫܒ ܡܫܩܠܐܝܼܬ ܢܦܼܠ ܡܼܢ ܪܘܡܐ ܕܐܝܼܩܪܗ<EOS> ܘܐܠܘ ܐܝܼܬ ܗܘܼܐ ܠܗ<EOS>
ܒܟܝܿܢܐ ܣܘܠܘܓܝܣܡܘܣ ܡܬܼܪܢܐ ܗܘܼܐ ܠܗ ܘܡܟܢܫ ܗܘܼܐ ܠܗ ܚܘܼܫ̈ܒܐ<EOS> ܘܡܣܩܡ ܗܘܼܐ ܠܗ<EOS> ܘܓ݀ܒ<EOS>
ܗܘܼܐ ܠܗ ܕܠܿܚܡܝܢ ܘܚܬܝܼܬܝܼܢ ܡܼܢ ܡܣܓܦ̈ܢܐ ܕܠܐ ܠܿܚܡܝܢ<EOS> ܘܠܐ ܢܦܝܼܠ ܗܘܼܐ ܠܗ ܡܦܘܿܠܬܗ<EOS>
ܗܿܝ ܪܒܬܐ<EOS> ܐܠܐ ܠܝܬ ܒܟܝܿܢܐ ܕܪ̈ܘܼܚܢܐ ܟܘܼܢܫ ܚܘܼܫ̈ܒܐ ܡܦ̈ܬܟܐ<EOS> ܡܛ݀ܠ ܕܡܫܡ̈ܠܝܐ ܒܪܐ<EOS>
ܐܢܘܢ ܒܪܘܝܐ<EOS> ܕܩܪܝܼܒܝܼܢ ܒܕܡܝܘܼܬܐ ܠܟܝܿܢܗ<EOS> ܘܠܐ ܕܠܝܼܠܝܢ ܠܡܦܘܿܠܬܐ<EOS> ܘܐܢ ܓܕܫܐ ܠܗܘܿܢ<EOS>
ܡܦܘܿܠܬܐܕ ܠܝܬ ܠܗܘܢ ܩܝܡܬܐ ܡܼܛܠ ܡܬܼܚܐ ܣܿܓܝܐܐ ܘܡܥܠܝܘܬܐ ܕܪܘܡܐ ܕܩܿܝܡܝܢ ܒܗ<EOS>ܘܥܠܗܿܝ ܒܼܪܝܗܝ ܐܠܗܐ ܠܒܪܢܫܐ ܡܪܟܒܐ ܘܕܢܗܼܘܐ ܐܝܼܬ ܠܗ ܣܘܠܘܓܝܣܡܘܣ ܡܟܢܼܫ ܚܘܼܫ̈ܒܐ<EOS>
ܘܢܒܚܢ ܐܢܘܢ<EOS> ܘܢܓܼܒܐ ܡܥܕܪ̈ܢܐ ܘܢܣܼܠܐ ܡܣܓܦ̈ܢܐ<EOS> ܘܐܢ ܡܫܬܩܠ ܡܛܠ ܟܝܿܢܐ ܡܥܠܝܐ ܕܢܦܫܐ<EOS>
ܡܠܝܼܠܬܐ<EOS> ܟܕ ܢܬܼܒܩܐ ܒܟܝܿܢܐ ܕܦܓܪܐ ܥܒܝܐ ܘܨܿܐܐ ܘܝܩܝܼܪܐ ܘܚܫܢܝܐ ܢܬܼܡܟܟ ܘܢܬܬܚܬܐ<EOS>
ܘܢܫܘܼܛ ܗܼܘ ܠܗ<EOS> ܘܠܐ ܢܐܒܕ ܘܢܣܼܬܚܼܦ ܒܚܫܐ ܕܡܫܩܠܘܼܬܐ ܘܪܒܡܘܬܐ<EOS> ܘܐܡܬܝ ܬܘܼܒ ܕܣܿܓܝܼ<EOS>
ܢܬܼܬܫܝܼܛ<EOS>
ܒܥܝ̈ܢܝ ܢܦܫܗ ܡܛܠ ܫܟܝܼܪܘܼܬܗ ܘܣܪܝܘܼܬܗ ܕܦܓܪܐ ܘܟܘܼܪ̈ܗܢܘܗܝ ܘܣܢܝܘܼܬܗ<EOS>
ܚܫ̈ܘܗܝ<EOS> ܢܬܼܒܝܐܐ ܬܘܼܒ ܘܢܬܬܪܝܼܡ ܒܣܒܪܗ<EOS> ܟܕ ܡܬܼܒܩܐ ܒܟܝܿܢ ܫܒܝܼܚܐ ܕܢܦܫܐ ܫܦܝܼܬܐ<EOS>
ܘܢܗܝܼܪܬܐ ܒܪܝܬ ܫܪ̈ܒܐ ܘܣܘܼܥܪ̈ܢܐ<EOS> ܘܡܒܕܩܬ݀ ܚܕ̈ܬܬܐ<EOS> ܘܡܒܥܬ݀ ܝܘܼܠܦ̈ܢܐ<EOS> ܘܡܫܼܟܚܬ݀<EOS>
ܐܘܼܡܢܘ̈ܬܐ ܘܦܘܼܪ̈ܣܐ ܕܠܐ ܝܼܠܦܬ݀ ܐܢܝܢ ܡܼܢ ܐܚܪܝܢ<EOS> ܘܠܐ ܢܦܼܣܘܼܩ ܣܒܪܐ ܘܢܐܒܕ<EOS>
ܘܒܥܿܩܬܐ<EOS> ܘܐܟܡܐ ܕܢܿܦܠ ܒܝܕ ܦܓܪܢܐܝܼܬ ܐܝܼܬ ܠܗ ܕܢܩܘܼܡ ܒܝܕ ܢܦܫܐ<EOS> ܘܐܢ ܢܦܠ ܒܟܘܼܪܗܢܐ<EOS>
ܢܦܫܢܝܐ ܡܘܼܟܿܟܗ ܘܚܫܢܝܘܼܬܗ ܕܦܓܪܐ ܡܐܣܐ ܠܗ<EOS> ܗܿܕܐ ܗܿܝ ܥܠܼܬܐ ܪܒܬܐ ܕܚܟܡܼܬܐ ܐܠܗܿܝܬܐ<EOS>
ܕܒܪܬ݀ ܘܬܩܢܼܬ݀ ܠܚܝܘܼܬܐ ܗܕܐ ܡܪܟܒܬܐ ܘܩܪܬܗ ܒܪܢܫܐ<EOS> ܘܫܡܗܬܗ ܨܠܡܗܿ ܘܕܡܘܼܬܗܿ<EOS> ܡܛ݀ܠ<EOS>
ܚܐܪܘܼܬܐ ܘܫܠܝܼܛܘܼܬ ܒܝܿܬܐ ܘܨܒܝܿܢܐ ܘܬܘܼܒ ܐܡܿܪܝܢܢ ܐ̱ܪܙܐ ܐ̱ܚܪܢܐ ܟܣܝܐ<EOS> ܡܛܠ ܕܩܕܡ<EOS>
ܝܼܕܥ ܒܪܘܝܐ ܚܟܝܼܡܐ ܘܡܫܡܠܝܐ<EOS> ܕܥܬܝܼܕܐ ܒܪܝܼܬܐ ܡܪܟܒܬܐ ܘܗܘܼܠܢ݀ܝܬܐ ܕܬܫܬܥܒܕܝ<EOS>
ܠܣܪܝܼܩܘܼܬܐ<EOS> ܘܬܦܠܼܘܚܝ ܠܒܪ̈ܝܬܐ ܟܢܘ̈ܬܗܿ<EOS> ܘܬܣܝܼܡܝ ܘܬܫܡܗ ܠܗܘܢ ܫܡ̈ܗܐ ܐܫ̈ܝܼܠܐ ܕܐܠܗܐ<EOS>
ܡܫܒܚܐ<EOS> ܘܐܦ ܬܣܒܪܝ ܥܠܝܗܘܢ ܐ̈ܠܗܐ ܘܒܪ̈ܘܝܐ ܘܥܿܒܘܼ̈ܕܐ ܒܝܕ ܛܘܼܥܝܝ ܕܥܬܝܼܕܐ ܕܬܓܕܫܝ<EOS>
ܠܗܿ ܘܐܿܠܨܐ ܠܗ ܕܢܬܓܠܐ ܘܢܚܙܐ ܢܦܫܗ ܠܒܪܝܼܬܗ<EOS> ܘܢܐܠܦܝܼܗܿ ܘܢܚܟܡܝܼܗܿ ܥܠ ܐܝܼܬܘܼܬܗ<EOS>
ܡܬܘܼܡܝܬܐ<EOS> ܘܡܪܘܬܗ ܘܐܠܗܘܼܬܗ ܘܚܕܢܝܘܬܗ<EOS> ܘܢܫܪܪܝܗܿ ܥܠ ܗܿܠܝܢ ܚܬܝܼܬܐܝܼܬ ܘܡܦܝܼܣܢܐܝܬ<EOS>
ܕܠܐ ܦܘܼܠܓ ܘܕܠܐ ܫܘܼܚܠܦ ܘܕܗܼܝ ܒܪܝܼܬܐ ܡܪܟܒܬܐ ܘܡܥܪܙܠܬܐ ܥܡ ܗܘܼܠܐ<EOS> ܘܠܐ ܡܨܝܐ ܗܘܬ݀<EOS>
ܕܬܚܙܝܘ̄ ܘܬܬܼܥܢܐ ܥܡܗ ܕܒܪܘܝܐ ܘܬܩܼܢܐ ܦܝܿܣܐ ܘܬܫܬܪܪܝ ܥܠܘܗܝ ܐܢ ܐܦ ܗܘܼ ܡܬܼܪܟܒ<EOS>
ܘܡܬܼܥܪܙܠ ܡܐܠܠܘܢ ܘܡܬܚܠܛ ܒܗܿ ܒܗܘܼܠܢܝܘܼܬܐ<EOS> ܡܛܠ ܗܿܕܐ ܒܗ ܒܨܠܡܐ ܘܕܡܘܼܬܐ ܘܨܘܼܪܬܐ<EOS>
ܘܗܘܢܐ ܘܝܘܼܩܢܐ ܕܥܬܝܕ ܗܘܼܐ ܕܢܬܓܠܐ ܘܢܬܼܚܙܐ ܠܒܪ̈ܝܬܗ<EOS> ܩܕܡ ܒܪܝܗܝ ܘܬܩܢܗ ܠܒܪܢܫܐ<EOS>ܡܛ݀ܠܗܕܐ ܩܪܝܗܝ ܨܠܡܗ ܘܕܡܘܼܬܗ<EOS> ܐܝܟ ܕܥܬܝܕܝܢܢ ܕܢܚܙܐ ܝܬܝܪ ܢܗܝܼܪܐܝܬ<EOS> ܥܠ ܚܬܝܼܬܘܼܬܐ<EOS>
ܕܗܿܠܝܢ ܡܼܢ ܠܬܚܼܬ ܥܡ ܐܠܗܐ ܕܡܗܕܐ ܘܡܚܟܡ ܣܡ ܬܘܼܒ ܒܟܝܿܢܗ ܕܒܪܢܫܐ ܕܚܝܠܐ ܡܠܝܼܠܐ<EOS>
ܕܢܦܫܐ ܡܕܒܪܢܝܼܬܗܿ ܕܚܝܘܼܬܐ ܕܬܫܥܒܕܝ ܐܢܘܢ ܠ̈ܚܝܠܐ ܕܢܦܫܐ ܕܡܢܿܝܬܐ ܘܗܘܼܠܢܝܬܐ<EOS>
ܕܐܝܼܬܝܗܘܢ ܚܡܼܬܐ ܘܪܓܬܐ<EOS> ܘܬܬܼܚܫܚܝ ܒܗܘܢ ܡܠܝܼܠܐܝܼܬ ܘܝܕܘܼܥܬܢܐܝܼܬ<EOS> ܗ̄ ܚܝܠܬܢܐܝܬ<EOS>
ܘܢܟܦܐܝܬ<EOS> ܘܠܐ ܬܫܒܘܼܩܝ ܐܢܘܢ ܕܢܬܼܬܙܝܥܘܢ ܒܥܝܼܪܐܝܬ ܘܠܐ ܡܠܝܼܠܐܝܬ ܐܝܟ ܫܪܟܐ ܕܚܝ̈ܘܬܐ<EOS>
ܠܐ ܡܠܝܼܠ̈ܬܐ ܕܡܼܬܚܫܚܝܼܢ ܒܗܿܠܝܢ ܬܪܝܢ ܚܝ̈ܠܐ ܡܪܚܐܝܼܬ ܘܫܪܝܼܚܐܝܼܬ<EOS> ܐܝܟ ܕܐܦ ܬ݀ܒܥ<EOS>
ܟܝܿܢܗܘܢ ܡܛܠ ܢܛܝܼܪܘܼܬܗ ܘܩܘܼܝܡܗ<EOS> ܒܪܢܫܐ ܕܝܢ ܡܪܟܒܐ ܘܡܠܝܼܠܐ ܠܘ ܗܿܟܢ ܐܬܒܝܼ<EOS>
ܘܐܬܼܩܝܡ<EOS> ܕܢܬܼܚܫܚ ܒܗܘܿܢ ܒܥܝܼܪܐܝܬ<EOS> ܐܠܐ ܡܠܝܼܠܐܝܬ ܐܝܟ ܕܐܡܼܪܢܢ<EOS> ܡܛܠ<EOS>
ܢܛܝܼܪܘܼܬܐ ܘܫܦܝܼܪܘܼܬ ܩܘܼܝܡܐ ܕܟܝܿܢܗ ܡܠܝܼܠܐ ܐܝܼܬܘ̄ ܕܝܢ ܗܘܼ<EOS>
ܩܘܼܝܡܐ ܫܦܝܼܪܐ ܕܒܪܢܫܐ ܡܠܝܼܠܐ ܕܢܬܓܡܪ ܘܢܫܼܬܡܠܐ ܒܟܐܢܘܼܬܐ<EOS> ܘܟܐܢܘܼܬܐ ܕܝܢ ܐܝܼܬܝܗܿ<EOS>
ܫܘܼܡܠܝܗ ܕܒܪܢܫܐ ܘܝܼܕܥܬܗ ܕܫܪܪܐ ܘܦܪܘܼܫܘܼܬܐ ܕܐܠܗ̈ܝܬܐ ܡܪ̈ܢܝܬܐ ܘܕܟܝܢ̈ܝܬܐ ܕܒܪ̈ܝܬܐ<EOS>ܕܡܦܠܓ ܘܝ݀ܗܒ ܠܟܿܠܚܕ ܐܝܟ ܗܿܠܝܢ ܕܡܬܬܡܚ̈ܝܒܢ ܠܗ<EOS> ܗ̄ ܠܐܠܗܐ ܬܫܒܘ̄ ܘܣܓܕܬܐ ܘܬܘܕܝܼܬܐ<EOS>
ܠܚܕ ܟܝܿܢܐ ܕܚܕܐ ܐܝܬܘܬܐ ܐܠܗܿܝܬܐ ܘܡܪܢܝܬܐ<EOS> ܘܠܒܪ̈ܝܬܐ ܕܢܬܒܩܐ ܒܗܝܢ ܘܢܕܥ ܐܢܝܢ ܐܝܟ<EOS>
ܕܐܝܬܝܗܝܢ ܘܐܝܟ ܟܝܿܢܗܝ ܘܢܕܪܟ ܚܟܝܼܡܐ<EOS> ܐܚܪ̈ܢܐ ܕܝܢ ܡܼܢ ܒܢܝ̈ܢܫܐ ܕܐܬܪܕܝܘ<EOS>
ܒܦܝܠܠܘܼܣܘܼܦܘܼܬܐ ܘܕܘܼܪܫܐ ܕܝܘܼܠ̈ܦܢܐ<EOS> ܬܠܬܐ ܚܝ̈ܠܐ ܫܡܗܘ ܥܠ ܢܦܫܐ ܡܠܝܼܠܬܐ ܐܘܟܝܼܬ<EOS>
ܡܬܼܚܫܒܢܘܼܬܐ ܕܝܗܼ ܗܼܝ ܡܠܝܼܠܘܼܬܐ<EOS> ܘܪܓܼܬܐ ܒܟܝܿܢܗܿ<EOS> ܢܦܫܐ ܕܝܢ ܐܝܼܬ ܠܗܿ ܕܝܼܠܢܐܝܼܬ<EOS>
ܘܡܪܢܐܝܬ ܬܪܝܢ ܚܝ̈ܠܐ<EOS> ܚܝܐ ܘܡܠܝܼܠܐ<EOS> ܘܡܬܦܠܓܝܢ ܠܐܚܪ̈ܢܝܬܐ<EOS> ܗܿܘ ܚܝܐ ܕܐܝܼܬܝܗܿ ܢܦܫܐ<EOS>
ܚܝ̈ܐ ܒܩܢܘܼܡܗܿ ܫܦܝܼܬܐ ܘܢܗܝܼܪܬܐ<EOS> ܘܗܿܘ ܡܠܝܼܠܐ ܡܬܼܦܠܓ ܠܚܡܫܐ ܪ̈ܓܫܐ ܪ̈ܘܚܢܝܐ<EOS> ܗܘܢܐ<EOS>
ܘܡܕܥܐ ܘܣܘܼܟܠܐ ܘܒܘܼܝܢܐ ܘܦܪܘܼܫܘܼܬܐ<EOS> ܘܐܝܼܬ ܠܚܝܘܼܬܐ ܦܓܪܢ݀ܝܬܐ ܬܪܝܢ ܚܝ̈ܠܐ ܪܓܼܬܐ<EOS>
ܘܚܡܼܬܐ<EOS> ܘܣܝܼܡܝܢ ܒܡܨܥܬܐ<EOS> ܕܐܢ ܝܕܘܼܥܬܢܘ̄ ܬܕܒܪܝ ܐܢܘܢ ܡܠܝܼܠܐܝܼܬ ܢܫܬܡܠܐ ܒܪܢܫܐ<EOS>
ܒܟܐܢܘܼܬܐ<EOS> ܘܐܢ ܗܼܘ ܦܓܪܐ ܐܝܟ ܕܝܼܠ̈ܝܬܗ ܢܬܼܚܫܚ ܒܗܘܢ ܒܥܝܼܪܐܝܼܬ ܐܝܼܬܘ̄ ܗܿܘ ܒܪܢܫܐ<EOS>
ܚܝܘܬܐ ܒܥܝܪܝܬܐ<EOS> ܘܠܘ ܡܠܝܼܠܬܐ<EOS> ܐܝܟ ܕܐܡܝܪ ܥܠܘܗܝ ܒܕܘܼܟ<EOS> ܕܒܪܢܫܐ ܒܐܝܼܩܪܐ ܗܿܢܐ<EOS>
ܕܟܝܿܢܗ ܡܠܝܼܠܐ ܘܫܦܝܼܪܐ ܠܐ ܐܬܒܝܢ<EOS> ܗ̄ ܠܐ ܐܬܕܒܪ ܬܩܢܐܝܼܬ ܘܡܠܝܼܠܐܝܬ ܐܝܟ ܕܛ݀ܒܥ<EOS>
ܛܟܣܼܐ ܕܟܝܿܢܗ ܐܫܬܼܠܡ ܠܒܥܝܼܪܐ ܘܐܬܕܡܝܼ ܠܚܝܘܼܬܐ<EOS> ܬܠܬܐ ܙܢܝ̈ܐ ܡܼܬܝܕܥ ܒܪܢܫܐ<EOS> ܪܘܼܚܐ<EOS>
ܐܘܟܝܼܬ ܗܘܢܐ ܚܝܠܐ ܘܡܠܝܼܠܐ<EOS> ܘܢܦܫܐ ܚܝܘܼܬܢ݀ܝܬܐ ܡܐܚܝܢܝܼܬܗ ܘܡܩܝܼܡܢܝܼܬܗ ܕܦܓܪܐ<EOS> ܐܝܟ<EOS>
ܫܪܟܐ ܕܟܿܠܗܝܢ ܚܝ̈ܘܬܐ<EOS> ܘܡܬܼܩܪܝܐ ܢܦܫܐ ܕܡܢܝܬܐ<EOS> ܗ̄ ܩܛܝܼܢܘܼܬܗ ܘܫܦܝܘܼܬܗ ܕܦܓܪܐ<EOS> ܘܗܼܘ<EOS>
ܦܓܪܐ<EOS> ܘܬܠܬܐܐܢܝܢ ܡܘܼܫܚ̈ܬܗ ܕܒܪܢܫܐ<EOS> ܦܓܪܢܝܘܼܬܐ ܘܢܦܫܢܝܘܼܬܐ ܘܪܘܚܢܝܘܼܬܐ<EOS> ܘܙ݀ܕܩ ܠܗ<EOS>
ܕܢܬܕܒܪ ܒܗܝܢ ܬܩܢܐܝܼܬ ܘܟܐܢܐܝܬ ܘܡܼܢ ܚܕܐ ܠܚܕܐ ܢܬܼܥܠܐ ܘܢܫܼܬܘܫܛ<EOS> ܥܕܡܐ ܕܢܣܼܩ ܘܢܡܼܛܐ<EOS>
ܠܕܪܓܐ ܡܥܠܝܐ ܕܪܘܼܚܢܝܘܼܬܐ<EOS> ܘܥܠ ܗܿܠܝܢ ܥܬܝܼܕܝܢܢ ܕܢܡܠܠ ܝܬܝܪ ܢܗܝܼܪܐܝܬ ܒܥܕܢܗܝܢ<EOS>
ܘܒܕܘܟܬܗܝܢ ܒܡܪܝܐ ܕܡܗܕܐ ܕܐܝܟܢ ܕܝܢ ܡܚܝܕܐ ܪܘܼܚܢܝܘܼܬܐ ܕܢܦܫܐ ܡܠܝܼܠܬܐ ܘܝܕܘܥܬܢܝܼܬܐ<EOS>
ܠܗܘܼܠܢܝܘܼܬܐ ܘܥܒܝܘܼܬܐ ܕܦܓܪܐ ܝܩܝܼܪܐ ܙ݀ܕܩ ܠܢ ܕܢܥܩܒ ܘܢܐܠܦ<EOS>ܕܐܝܟܢ ܡܼܨܝܐ ܕܡܕܡ ܩܛܝܼܢܐ ܘܪܘܼܚܢܝܐ ܢܬܼܚܝܕ ܘܢܬܠܚܡ ܥܡ ܡܕܡ ܥܒܝܐ<EOS>
ܘܓܘܼܫܡܢܝܬܐ ܕܢܘܼܟܪܝ ܠܟܝܿܢܗ<EOS> ܘܐܝܼܬܘܗܣ ܣܩܘܼܒܠܗ<EOS> ܣܓܝܕ ܘܡܫܒܚ ܥܒܘܼܕܐ ܚܟܝܼܡܐ ܘܒܪܘܝܐ<EOS>
ܬܡܝܼܗܐ<EOS> ܕܟܿܠܗܝܢ ܒܪ̈ܝܬܗ ܬܡܝܼܗ̈ܐ ܘܕܘܼܡܪܐ ܐܢܝܢ ܪܒܐ<EOS> ܐܝܟܢ ܠܚܡ ܟܝ̈ܢܐ ܣܩܘܼܒܠ̈ܝܐ<EOS>
ܘܚܝܕ ܐܢܘܿܢ ܘܐܩܝܼܡ ܘܐܬܩܢ ܪܡܼܙܗ ܫܒܝܼܚܐ ܠܟܿܠܗܝܢ ܒܪ̈ܝܬܐ ܫܦܝܼܪ̈ܬܐ ܘܡܫܚܠ̈ܦܬܐ<EOS>ܐܟܙܢܐ ܕܚܫܘܼܠ̈ܝܐ ܕܚܿܫܠܝܢ ܘܡܩܝܼܡܝܢ ܡܼܢ ܓܘܼܫ̈ܡܐ ܕܕܗܒܐ ܘܕܣܐܡܐ ܘܕܢܚܫܐ ܘܦܪܙܠܐ<EOS>
ܘܫܪܟܐ ܕܓܘܼܫ̈ܡܐ ܗܿܠܝܢ ܚܕ ܨܒܘܼܬܐ ܡܕܡ ܫܒܝܼܚܬܐ ܕܐܘܼܡܢܘܼܬܐ<EOS> ܘܡܠܚܡܝܼܢ ܘܡܚܝܕܝܢ<EOS>
ܠܐܕܫ̈ܐ ܥܡ ܚܕ̈ܕܐ<EOS> ܒܡܨܥܝܘܼܬܐ ܕܬܘܼܩܢܐ ܐ̱ܚܪܢܐܢ ܗܿܘ ܕܡܬܼܩܪܐ ܠܘܬܗܘܢ ܩܘܠܐ<EOS> ܗ̄<EOS>
ܕܘܼܒܩܐ<EOS> ܘܒܠܫܢܐ ܐܪܒܝܐ ܠܿܚܡ ܘܒܗܢܐ ܡܠܚܡܝܼܢ ܠܐܕܫ̈ܐ ܥܡ ܚܕܕ̈ܐ<EOS> ܘܡܩܝܼܡܝܼܢ ܨܒܘܼܬܐ<EOS>
ܐܘܿ ܨܠܡܐ ܫܒܝܼܚܬܐ ܒܐܘܼܡܢܘܼܬܗܘܿܢ ܡܠܝܼܠܬܐ ܝܼܗܝܼܒܬ݀ ܡܼܢ ܐܠܗܐ<EOS> ܗܟܘܬ ܗܿ، ܒܪܘܼܝܐ<EOS>
ܚܟܝܼܡܐ ܘܐܘܼܡܢܐ ܡܗܝܼܪܐ ܕܬܒܝܠ<EOS> ܒܼܪܐ ܘܥܒܼܕ ܟܝ̈ܢܐ ܡܫܚܠ̈ܦܐ<EOS> ܘܬܘܼܒ ܠܚܕ ܘܚܝܕ ܐܢܘܿܢ<EOS>
ܠܚܕ̈ܕܐ ܒܡܼܨܥܝܘܼܬܐ ܕܐܘܼܡܢܘܼܬܗ ܬܗܝܼܪܬܐ<EOS> ܘܐܬܼܩܢ ܘܐܩܝܼܡ ܡܢܼܗܘܢ ܟܝ̈ܢܐ ܐܚܪ̈ܢܐ<EOS>
ܡܪ̈ܟܒܐ ܬܗܝܼܪ̈ܐ ܘܡܠ̈ܝܼܝܼ ܚܟܼܡܬܐ ܪܒܬܐ<EOS> ܗܟܘܬ ܐܦ ܠܒܪܢܫܐ ܡܠܟܐ ܘܡܪܐ ܕܡܛ݀ܠܬܗ ܟܿܠ<EOS>
ܒܪ̈ܝܬܐ ܡܬܚܙ̈ܝܢܝܬܐ<EOS> ܡܛܠ ܕܒܪܝܗܝ ܘܥܒܼܕܗ ܡܪܟܒܐ<EOS> ܠܚܡ ܘܚܝܕ ܩܕܡܐܝܬ ܠܟܝܿܢܗܿ ܩܛܝܼܢܐ<EOS>
ܘܪܘܼܚܢܝܐ ܕܢܦܫܐ ܡܠܝܼܠܬܐ ܥܡ ܩܛܝܼܢܘܼܬܗܿ ܕܢܦܫܐ ܕܡܢܝܬܐ ܡܐܚܝܿܢܝܼܬܗ ܕܦܓܪܐ ܕܩܠܝܼܠ<EOS>
ܩܪܝܼܒ ܠܗܿ ܘܠܿܚܡ ܠܩܛܝܼܢܘܼܬܗܿ<EOS> ܘܒܝܕ ܡܨܥܝܘܼܬܐ ܕܩܛܝܼܢܘܬܗܿ ܕܢܦܫܐ ܕܡܢܝܬܐ ܕܗܘܼܬ݀<EOS>
ܐܝܟ ܕܘܼܒܿܩܐ ܐܘܟܝܼܬ ܠܚܡ ܕܚܫܘܼܠܝܐ<EOS> ܐܬܚܝܕܬ݀ ܢܦܫܐ ܩܛܝܼܢܬܐ ܡܠܝܼܠܬܐ ܠܥܒܝܘܼܬܗ ܕܦܓܪܐ<EOS>
ܗܘܼܠܢܝܐ<EOS> ܘܗܼܘܬ݀ ܡܥܒܕܐ ܒܗ ܕܝܠ̈ܝܬܗܿ ܪ̈ܘܼܚܢܝܐ ܗ̄ ܐܬܼܚܝܕܘ ܚܡܫܐ ܪ̈ܓܼܫܐ ܪ̈ܘܼܚܢܝܐ<EOS>
ܠܚܡܫܐ ܪ̈ܓܫܐ ܓܘܼܫܡ̈ܢܝܐ<EOS> ܘܫܪܐ ܗܘܢܐ ܒܡܘܼܚܐ<EOS> ܦܪܘܼܫܘܼܬܐ ܒܚܙܬܐ<EOS> ܣܘܼܟܠܐ ܒܫܡܼܥܐ <EOS>ܒܘܼܝܢܐ ܒܣܘܩܐ<EOS> ܡܕܥܐ ܒܠܒܐ<EOS> ܘܐܦ ܗܿܠܝܢ ܬܪܝܢ ܚܝ̈ܠܐ ܚܝ̈ܘܬܢܝܐ<EOS> ܚܡܼܬܐ ܒܟܒܕܐ<EOS> ܪܓܼܬܐ<EOS>
ܒܟܿܠܗ ܦܓܪܐ<EOS> ܚܘܼܫ̈ܒܐ ܒܟܘܼܠ̈ܝܬܐ<EOS> ܥܡ ܡܘܙ̈ܓܐ ܐܚܪ̈ܢܐ ܬܗܝܼܪ̈ܐ ܘܡܠ̈ܝܝ ܕܘܼܡܪܐ<EOS>ܕܟܝܿܢܐ ܕܢܦܫܐ ܘܕܟܝܿܢܐ ܕܦܓܪܐ ܥܡ ܕܝܼܠ̈ܝܬܐ ܘܡܥܒܕ̈ܢܘܬܐ<EOS> ܘܣܓܝܐܘܼܬ݀ ܫܘܼܚܠ̈ܦܐ<EOS>
ܬܗܝܼܪ̈ܐ<EOS> ܕܐܢ ܨܿܒܝܢܢ ܕܢܡܠܠ ܥܠ ܟܝܿܢܗܿ ܕܢܦܫܐ ܘܚܝ̈ܠܝܗܿ ܘܫܪܟܐ ܕܕܝܠ̈ܝܬܗ ܘܫܪ̈ܝܢܘܗܝ<EOS>
ܘܟܘܼܪ̈ܗܢܘܗܝ ܘܟܐܒ̈ܘܗܝ ܘܚܫ̈ܘܗܝ ܘܫܪܟܐ ܕܡܥܒܕ̈ܢܘܬܐ ܣܿܓܝܝ̈ܐܬܐ ܘܡܫܚܠ̈ܬܐ<EOS> ܠܐ ܡܣܬܝܟ̈ܢ<EOS>
ܗܿܠܝܢ ܒܟܬܒ̈ܐ ܘܡܐܡܪ̈ܐ ܣܓܝ̈ܐܐ<EOS> ܘܗܿܐ ܢܣܝܼܘ ܘܡܠܠܘ ܩܠܝܼܠ<EOS> ܡܢܼܗܘܢ ܡܿܢ ܥܠ ܪܘܼܟܒܗ<EOS>
ܕܒܪܢܫܐ<EOS>ܘܡܢܼܗܘܢ ܥܠ ܟܝܿܢܗܿ ܕܢܦܫܐ<EOS> ܕܝܼܠ̈ܝܬܗܿ ܘܣܼܛܪ<EOS> ܘܡܼܢܗܘܢ ܥܠ ܟܐܒ̈ܘܗܝ<EOS>
ܕܦܓܪܐ ܘܟܘܼܪ̈ܗܢܘܗܝ ܘܚܘܼܠ̈ܡܢܘܗܝ<EOS> ܐܝܟ ܗܿܢܘܢ ܒܢ̈ܝ ܐܣܘ̈ܬܐ ܕܪܕܘ ܒܿܬܪ ܕܒܝܬ<EOS>
ܐܦܘܼܩܪܐܛܝܣ ܘܓܐܠܝܼܢܘܣ ܘܕܫܪܟܐ<EOS> ܘܐܝܟ ܗܪܡܝܣ ܘܦܬܐܓܘܪܘܣ ܘܐܓܐܬܕܡܘܢ ܘܦܠܐܛܘܢ<EOS>
ܘܐܪܝܣܛܘܛܠܝܣ ܘܟܢܘ̈ܬܗܘܢ ܕܡܠܠܘ ܣܿܓܝ̈ܐܬܐ ܥܠ ܢܦܫܐ ܘܟܝܿܢܐ ܘܗܘ̈ܝܐ ܘܠܐ ܐܫܟܼܚܘ<EOS>
ܠܡܣܝܟܘ<EOS> ܡܛ݀ܠܕܠܐ ܡܫܼܟܚ ܟܝܿܢܐ ܕܒܪܢܫܐ ܠܡܕܥ ܗܿܠܝܢ ܚܬܝܼܬܐܝܼܬ ܩܕܡ ܚܘܼܕܬܐ<EOS> ܘܡܛ݀ܠ<EOS>
ܗܿܟܢ ܬܡܝܼܗ ܘܫܒܝܼܚ ܥܒܘܿܕܐ ܚܟܝܼܡܐ<EOS>
ܘܒܗܿܠܝܢ ܫܠܡ ܩܦܠܐܘܢ ܬܪܝܢܐ ܕܡܐܡܪܐ ܕܬܠܬܐ ܒܝܕ ܐܠܗܐ ܕܚܝܠ ܘܥܕܪ<EOS>
ܩܦܠܐܘܢ ܬܠܝܬܝܐ ܕܡܐܡܪܐ ܕܬܠܬܐ ܥܡ ܐܠܗܐ ܕܡܗܕܐ ܘܡܚܟܡ<EOS> ܥܠܗܿܝ ܕܐܝܟܢ<EOS>
ܙ݀ܕܩ ܠܗ ܠܒܪܢܫܐ ܕܢܬܼܚܫܒ<EOS> ܘܡܘܼܢ ܘܿܠܐ ܠܢ ܕܢܥܒܼܕ ܘܐܝܟܢ ܢܬܕܒܪ ܒܥܿܠܡܐ ܗܢܐ ܩܕܡܢܢ<EOS>
ܚܘܝܼܢܢ ܕܓܡܝܼܪܘܼܬܗ ܕܒܪܢܫܐ ܒܛܟܣܼܐ ܕܟܝܿܢܗ ܫܪܝܼܪܐ ܟܐܢܘܼܬܐ ܗܼܝ<EOS> ܘܟܐܢܘܼܬܐ ܐܝܼܬܝܗܿ<EOS>
ܗܿܝ ܕܕܝܿܢܐ ܚܟܝܼܡܐܝܬ ܘܬܩܿܠܐ ܬܪܝܼܨܐܝܬ<EOS> ܘܡܦܠܐ ܙܕܩܿܐܝܼܬ<EOS> ܘܬܬܼܚܫܒܝ ܘܬܬܼܠܝ ܗܿܠܝܢ<EOS>
ܕܐܠܗܐ ܠܐܠܗܐ<EOS> ܘܗܿܝܢ ܕܟܝܿܢܐ ܠܟܝܿܢܐ<EOS> ܘܬܦܼܪܘܫܝ ܫܪܪܐ ܡܼܢ ܕܓܠܘܼܬܐ<EOS> ܘܬܓܼܡܐ ܘܬܠܒܘܼܟܝ<EOS>
ܫܪܪܐ ܘܬܣܠܐ ܘܬܕܚܘܼܩܝ ܕܓܠܘܼܬܐ<EOS> ܗܟܘܬ݀ ܙ݀ܕܩ ܠܗ ܠܒܪܢܫܐ ܡܠܝܼܠܐ ܕܢܥܼܒܕ ܘܢܬܕܒܪ<EOS>
ܘܢܬܼܚܫܒ ܘܢܕܘܢ ܚܟܝܼܡܐܝܬ ܠܡ̈ܠܐ ܘܣܘܼܥܪ̈ܢܐ ܕܟܝ̈ܢܐ ܘܗܘ̈ܝ ܕܒܪ̈ܝܬܐ<EOS> ܘܬܩܘܠ ܘܢܦܫܚ<EOS>
ܒܗܘܢܗ ܘܒܝܼܕܥܬܗ ܟܿܠܡܕܡ ܐܝܟ ܕܐܝܼܬܘܗܝ ܬܪܝܼܨܐܝܬ<EOS> ܘܢܦܠܓ ܠܟܿܠܚܕ ܗܿܠܝܢ ܕܠ̈ܚܡܢ<EOS>
ܘܙ݀ܕ̈ܩܢ ܠܗ<EOS> ܘܒܗܕܐ ܡܬܦܪܫ ܡܼܢ ܚܝ̈ܘܬܐ ܠܐ ܡܠܝܼܠ̈ܬܐ<EOS> ܘܡܬܼܝܕܥ ܕܒܪܢܫܐ ܐܝܼܬܘܗܝ<EOS>
ܡܠܝܼܠܐ ܕܩܢܐܼ ܗܘܢܐ ܘܝܼܕܥܬܐ<EOS> ܘܩܕܡܐܝܼܬ ܡܿܢ ܢܬܼܚܫܒ ܕܐܪܐ ܟܝ ܡܢܐ ܚܢܢ ܒܢܝ̈ܢܫܐ<EOS> ܘܡܼܢ<EOS>
ܐܝܟܐ<EOS> ܘܡܛܠ ܡܢܐ<EOS> ܘܠܐܝܟܐ ܟܝ ܥܬܝܼܕܝܢܢ<EOS> ܘܕܪܝܼܫܐ ܐܘܼܪܚܢ<EOS> ܕܟܕ ܗܿܠܝܢ ܢܕܥ<EOS> ܢܥܒܼܕ<EOS>
ܐܝܠܝܢ ܕܙܕ̈ܩܢ ܘܢܬܼܕܒܪ ܒܐܝܠܝܢ ܕܘܠ̈ܝܢ<EOS> ܢܬܼܚܫܒ ܕܡܢܘܼ ܫܘܼܪܝܗ<EOS> ܘܡܢܘܼ ܟܝܿܢܗ<EOS> ܘܡܼܢ<EOS>
ܡܢܐ ܩܘܼܝܡܗ<EOS> ܘܡܛܠ ܡܘܿܢ ܐܬܒܪܝܼ<EOS> ܘܡܢܐ ܡܬܬܒܥ<EOS> ܡܼܢܗ<EOS> ܘܐܝܿܕܐ ܗܿܝ ܬܫܡܫܬܗ<EOS> ܘܐܪܐ ܟܡܐ<EOS>
ܗܝܼ ܬܘܬܒܘܼܬܗ ܘܥܡܘܪܝܗ ܕܒܗܿܠܝܢ ܬܪܝܢ ܥ̈ܠܡܐ<EOS> ܕܚܕ ܐܝܼܬܘܗܝ ܥ݀ܠܡܐ ܙܥܘܿܪܐ ܘܡܣܝܟܐ<EOS>
ܕܦܓܪܗ<EOS> ܘܐܚܪܢܐ ܥ݀ܠܡܐ ܪܒܐ ܕܒܪܝܼܬܐ<EOS> ܘܐܝܟܢ ܗܘܼܐ ܪܘܼܟܒܗ ܘܐܝܟܢ ܬܘܼܒ ܗܿܘܐ ܫܪܝܗ<EOS>ܘܒܬܪ ܫܪܝܐ ܡܢܐ ܟܝ<EOS> ܐܝܼܬ ܬܘܼܒ ܚܘܼܕܬܐ ܠܗܿܠܝܢ<EOS> ܘܐܘܿ ܒ݀ܛܠ ܘܐܙ݀ܠ ܘܥܿܒܪ ܟܿܠܡܕܡ<EOS> ܘܥܠ<EOS>
ܟܿܠܚܕܐ ܡܼܢ ܗܿܠܝܢ ܥܘܼܩܒܐ ܣܿܓܝܼܐܐ ܐܝܼܬ ܘܗܘܼܦܟ ܚܘܼܫ̈ܒܐ ܘܣܘܠܘܓܝܣܡܘܣ ܘܡܐܡܪ̈ܐ<EOS>
ܐܪ̈ܝܟܐ<EOS> ܘܡܿܢ ܕܒܛܝܼܠ ܠܗ ܡܢܼܗܘܢ ܕܡܐܡܪ̈ܐ ܘܩܦ̈ܠܐܐ ܕܩܕܡܝܢ<EOS> ܕܥܒܼܪܘ ܟܝܼܬ ܘܕܥܬܝܕܝܢ<EOS>ܡܫܟܼܚ ܕܢܐܠܦ ܘܢܬܼܚܟܡ ܘܢܫܼܬܪܪ ܥܠ ܟܿܠܗܿ ܝܕܥܬܗܘܢ ܫܪܝܼܪܬܐ<EOS> ܘܟܕ ܗܿܠܝܢ ܝܿܕܥ<EOS> ܘܕܡܢ<EOS>
ܐܝܟܘ ܫܘܼܪܝܗ<EOS> ܘܐܝܿܝܟܢܐ ܙ݀ܕܩ<EOS>
ܕܢܗܘܼܐ ܕܘܼܒܪܗ ܘܠܐܝܟܐ ܗܿܘ ܫܘܼܠܡܗ ܢܓܼܒܐ ܘܢܠܼܒܘܟ ܠܗܿܠܝܢ ܕܫܪܝܪ̈ܢ<EOS>
ܘܡܩܘܝ̈ܢ ܘܡܥܕܪ̈ܢ ܠܗ ܬܢܢ ܘܠܗܼܠ<EOS> ܘܢܣܠܐ ܘܢܕܚܘܼܫ ܘܢܫܼܒܘܩ ܠܗܿܠܝܢ ܕܕܓ̈ܠܢ ܘܠܐ<EOS>
ܡܟܬܪ̈ܢ<EOS> ܡܐܠܠܘܢ ܕܡܣܓ̈ܦܢ ܠܗ ܘܡܥܘܟ̈ܢ ܡܼܢ ܡܝܬܪܘܼܬܐ ܬܢܢ ܘܠܗܼܠ<EOS> ܘܟܕ ܐܫܬܼܪܪ ܥܠ<EOS>
ܒܪܝܼܬܗ ܕܡܛܠܡܢܐ ܐܬܒܪܝܼ ܘܡܢܘܼܟܝܿܢܗ ܐܝܟ ܕܐܬܚܘܝ ܒܩܦ̈ܠܐܐ ܕܩܕܡ ܗܿܢܐ<EOS> ܢܬܼܒܩܐ ܒܥܿܠܡܐ<EOS>
ܗܿܢܐ<EOS> ܕܗܿܐ ܡܬܼܟܬܫܝܢ ܒܗ ܬܠܬܐ ܚܫ̈ܐ ܓܢܼܣ̈ܢܝܐ ܬܩܝܼܦܐܝܬ<EOS> ܘܚܪܬܗܘܢ ܐܒܕܢܐ ܗܿܝ ܘܚܒܠܐ<EOS>
ܪܒܐ<EOS> ܘܡܬܓܠܙܢܘܼܬܐ ܕܡܼܢ ܛܘܼܒܢܘܼܬܐ ܕܟܿܠܗܿ ܝܼܕܥܬܗ ܕܫܪܪܐ<EOS> ܕܐܝܼܬܝܗܘܢ ܪܒܘܼܬ ܟܪܣܐ<EOS>ܘܪܚܼܡܬ݀ ܒܣܼܪܐ<EOS> ܘܪܚܼܡܬ݀ ܒܣܼܪܐ<EOS> ܘܪܚܼܡܬ݀ ܟܣܼܦܐ<EOS> ܘܢܕܘܢ ܐܘܿܢ ܒܠܒܗ ܟܐܢܐܝܬ<EOS> ܘܢܬܼܚܫܒ<EOS>
ܥܠܝܗܘܿܢ ܡܠܝܼܠܐܝܼܬ ܘܢܐܡܪ<EOS> ܕܗܿܐ ܚܿܙܝܢܢ ܕܗܿܠܝܢ ܬܠܬ ܣܟ ܠܝܬ ܠܗܘܢ ܣܒܥܐ ܘܠܐ ܣܟܐ ܘܠܐ<EOS>
ܫܘܼܠܡܐ ܘܪܒܘܼܬ ܟܪܣܐ ܡܿܢ ܣܟ ܠܐ ܡܬܼܡܠܝܐ<EOS> ܘܠܐ ܣܿܒܥܐ<EOS> ܘܐܢ ܬܬܼܠ ܠܗܿ ܝܘܡܢ ܣܿܓܝܼ<EOS>
ܡܐܟ̈ܠܬܐ ܘܫܘܼܚܠ̈ܦܐ ܕܛܥܡ̈ܬܐ ܗܢܝܐܬܐ<EOS> ܘܫܦܼ̈ܝܐ ܕܚܡܪ̈ܢܐ ܡܨ̈ܠܠܐ ܘܡܪ̈ܘܝܢܐ ܠܡܚܪ ܬܘܼܒ<EOS>
ܣܿܓܝ ܒܿܥܝܐ ܗܿܟܢ ܘܠܥܿܠܡ<EOS> ܘܟܿܝܘܼܡ ܝܿܪܒܐ ܘܡܬܼܦܬܝܐ<EOS> ܘܒܗܿܝ ܕܡܬܼܡܬܚ̈ܢ ܡܥܘ̈ܬܐ<EOS>
ܘܡܬܬܪ̈ܙܢ ܘܠܐ ܝ݁ܗܒܐ ܫܠܼܝܐ ܘܠܐ ܢܘܚܐ<EOS> ܐܠܐ ܕܟܿܠܗ ܙܒܢܐ ܥܒܝܼܕ ܠܗܿ ܐ̱ܢܫ ܡܫ̈ܡ ܘܥܒܼܕܐ<EOS>
ܘܡܝܓܪܣܐ ܚܦܝܼܛܐ<EOS> ܘܥܡ ܗܿܠܝܢ ܢ݀ܒܥ ܡܼܢܗ ܣܿܓܝܼ ܒܝܼܫ̈ܬܐ ܠܢܦܫܐ ܘܦܓܪܐ<EOS> ܠܢܦܫܐ ܡܿܢ<EOS>
ܚܫܘܼܟܘܼܬ ܗܘܢܐ ܥܡܘܼܛܘܼܬ ܝܕܥܬܐ<EOS> ܒܠܝܼܠܘܼܬ ܬܪܥܝܼܬܐ<EOS> ܛܥܿܝܘܼܬܐ<EOS> ܕܕܘܕܐ<EOS> ܠܐ<EOS>
ܡܣܬܬܘܼܬܐ<EOS> ܠܐ ܩܘܡܐ ܡܫܪܪܐ<EOS> ܠܐ ܡܛܟܣܘܼܬܐ ܥܡ ܫܪܟܐ ܕܐܝܟ ܗܿܠܝܢ<EOS> ܘܠܦܓܪܐ ܕܝܢ ܟ̈ܐܒܐ<EOS>
ܥܣ̈ܩܐ<EOS> ܟܘܼܪ̈ܗܢܐ ܢܓܝܼܪ̈ܐ<EOS> ܒܝܼܫܘܼܬ ܡܘܼܙܓܐ<EOS> ܡܚܒܠܘܼܬܐ ܐܣܛܘܼܡܟܐ<EOS> ܨܘܼܕܪܐ ܕܪܫܐ<EOS>ܒܨܝܼܪܘܼܬ ܢܘܼܗܪܐ ܟܝܢܿܝܐ<EOS> ܝܩܝܼܪܘܼܬ ܠܒܐ<EOS> ܡܪܫܠܘܼܬ ܗܕ̈ܡܐ<EOS> ܪܥܼܠܐ ܕܐܝܼܕ̈ܝܐ<EOS>ܢܫܝܼܫܘܼܬܐ ܕܪ̈ܓܠܐ<EOS> ܥܡ ܚܫ̈ܐ ܐܚܪ̈ܢܐ ܕܨܚܢܘܼܬܐ ܘܦܚܙܘܼܬܐ ܕܓܘܼܫܡܐ<EOS> ܘܦܩܪܘܼܬܐ ܕܪܓܬܐ<EOS>
ܛܡܐܬܐ<EOS> ܫܪܝܼܚܘܼܬܐ ܘܫܟܝܼܪܘܼܬ ܚܘܼܫ̈ܒܐ<EOS> ܘܫܘܼܠܗܐ ܕܠܒܐ<EOS> ܘܚܪܬܐ ܕܗܿܠܝܢ ܟܿܠܗܝܢ ܚܒܠܐ<EOS>
ܣܢܝܐ ܘܐܒܕܢܐ ܪܒܐ<EOS> ܡܕܝܢ ܐܿܠܨܝܿܬܐ ܗܿܝ ܣܿܓܝܼ ܘܡܥܕܪܢܝܼܬܐ ܗܿܝ ܕܡܼܢ ܫܘܼܝܐ ܢܬܟܣܝܼܗܿ<EOS>
ܘܢܓܠܙܝܗܿ ܡܼܢ ܣܿܓܝ̈ܐܬܐ ܘܒܠܚܘܼܕ ܚܫܚܬܐ ܕܣܘܼܢܩܢܗܿ ܢܬܼܠ ܠܗܿ<EOS> ܗܿܘ ܡܕܡ ܕܡܨܐ ܢ݀ܛܪ<EOS>
ܚܝܘܼܬܗ ܕܦܓܪܐ ܘܚܘܼܠܡܢܗ<EOS> ܘܗܟܘܬ݀ ܢܗܼܘܐ ܬܘܼܪܣܝܐ ܡܡܫܚܐ ܓܒܝܐ ܕܠܐ ܡܣܿܓܦ ܠܗܘܢܐ<EOS> ܕܐܝܟ<EOS>
ܒܼܨ̈ܠܐ ܘܬܘܼܡ̈ܐ ܘܚܪ̈ܝܼܦܐ ܘܓܘܼܦ̈ܢܐ ܘܕܩ̈ܐ ܥܒ̈ܝܐ ܘܡܐܟܠ̈ܬܐ ܥܒ̈ܝܬܐ<EOS> ܕܠܐ ܦܿܫܪ ܠܗܘܢ<EOS>
ܐܣܛܘܼܡܟܐ ܒܪܗܝܼܒܘܼܬܐ<EOS> ܘܐܝܟ ܒܣܼܪܐ ܕܡܦܩܪ ܠܓܘܼܫܡܐ ܘܡܥܫܢ ܠܪܓܬܐ<EOS> ܘܚܡܪܐ ܕܡܪܬܚ<EOS>
ܘܡܫܠܗܒ ܠܒܪܓܬܐ ܘܡܚܫܟ ܠܗܘܢܐ<EOS> ܘܡܥܒܕ ܒܝܼܫ̈ܬܐ ܣܿܓܝ̈ܐܬܐ<EOS> ܐܘ̃ ܟܡܐ ܡܥܕܪܐ ܘܣܿܓܝܼ<EOS>
ܡܘܬܪܐ ܡܡܫܚܘܼܬܐ ܘܓܒܝܘܼܬܐ ܕܡܐܟ̈ܠܬܐ ܒܝܕܥܬܐ ܘܦܪܘܫܘܼܬܐ<EOS> ܟܕ ܬܗܘܼܐ ܒܨܝܼܪܬܐ ܘܩܠܝܼܠܬܐ<EOS>
ܘܫܦܝܼܪܬ݀ ܬܘܼܪܣܝܐ ܪܚܡܼܬ݀ ܒܣܼܪܐ ܕܝܢ ܕܡܼܢܗܿ ܕܪܒܘܼܬܐ ܟܪܣܐ<EOS>
ܡܬܼܥܫܢܐ ܕܒܗܿ ܟܕܝܢ ܣܘܓܐܗ ܕܥܿܠܡܐ ܡܛ݀ܠ ܡܦܪܝܢܘܼܬܐ ܠܡ ܘܩܘܼܝܡܐ<EOS>
ܕܒܢܝ̈ܢܫܐ<EOS> ܐܦ ܗܼܝ ܗܿܕܐ ܠܐ ܡܣܼܬܒܥܢܝܼܬܐ ܗܿܝ<EOS> ܘܟܿܠܝܘܡ ܐܢ ܢܙܕܘܓ ܥܡ ܣܘܓܐܐ ܕܢܫ̈ܐ<EOS>
ܠܡܚܪ ܬܘܼܒ ܣܿܓܝܼ ܒܿܥܐ<EOS> ܗܟܢܐ ܘܠܥܿܠܡ<EOS> ܕܠܐ ܫܘܼܠܡ<EOS> ܗܟܘܬ ܐܦ ܗܼܝ ܡܒܥܐ ܒܝܼܫ̈ܬܐ<EOS>
ܣܿܓܝ̈ܐܬܐ ܠܢܦܫܐ ܘܠܦܓܪܐ ܥܡ ܓܘܼܢܚܐ ܘܩ̈ܛܠܐ ܘܚܣܡܐ ܘܒܥܠܕܒܒܘܼܬܐ ܕܡܛ݀ܠ ܢܩܒ̈ܬܐ<EOS>
ܚܝܘܼܬܢܐܝܼܬ ܘܒܥܝܼܪܐܝܬ<EOS> ܘܥܡ ܗܿܠܝܢ ܬܘܼܒ ܟܕ ܣܿܓܝܢ ܝܠܕ̈ܐ ܡܪܢܝܼܬܐ ܘܝܨܝܼܦܘܼܬܐ<EOS>
ܕܬܪܒܝܼܬܗܘܿܢ ܘܩܘܼܝܡܗܘܢ ܕܢ݀ܩܦ ܠܗܝܢ ܐܘܼܠܨܢ̈ܐ ܘܥܩ̈ܬܐ ܘܛܘܼܪ̈ܦܐ ܕܠܐ ܡܣܬܼܝܟܝܢ<EOS> ܬܡܿܢ<EOS>
ܠܐ ܦܿܐܫ ܠܐ ܗܘܢܐ ܘܠܐ ܝܼܕܥܬܐ ܘܠܐ ܣܘܼܟܠܐ ܘܠܐ ܦܘܼܪܫܢܐ ܐܠܐ ܕܘܘܕܐ ܘܒܘܼܠܒܠܐ<EOS>ܘܫܢܝܘܼܬܐ ܘܐܒܕܢܐ ܘܚܒܿܠܐ<EOS> ܡܕܝܢ ܦܩܿܚ ܕܡܼܢ ܫܘܼܪܝܐ ܢ݀ܛܪ ܐܢܫ ܦܓܪܗ ܘܢܟܒܫ ܗܕ̈ܡܘܗܝ<EOS>
ܘܣܟ ܠܐ ܢܬܼܚܫܚ ܒܪܓܬ݀ ܒܣܪܐ ܘܙܘܘܓܐ<EOS> ܘܐܢ ܢܐܡܪ ܐܢܫ ܕܡܕܝܢ ܐܟܢ ܪܕܐ ܘܡܬܩܝܡ ܥ݀ܠܡܐ<EOS>ܢܕܥ ܗܿܢܐ ܕܐܦ ܬܫܥ ܡܢܘ̈ܬܗܘܢ ܕܒܝܢ̈ܢܫܐ ܐܢ ܡܬܼܢܙܪܝܢ ܗܘܼܘ ܡܼܢ ܙܘܘܓܐ<EOS> ܗܿܝ ܥܣܝܼܪܝܬܐ<EOS>
ܡܩܝܼܡܐ ܗܘܼܬ݀ ܠܗ ܠܥܿܠܡܐ<EOS> ܟܕ ܡܬܚܫܚܝܢ ܗܘܼܘ ܫܦܝܼܪ ܘܐܝܟ ܢ݀ܡܘܿܣܐ ܕܡܠܝܼܠ̈ܐ ܕܠܐ<EOS>
ܫܪܝܚܘܼܬܐ ܘܕܠܐ ܝܥܢܘܼܬܐ<EOS> ܫܒܘܼܘ ܕܐܦܠܐ ܚܕܐ ܡܢܬܐ ܡܼܢ ܐ̈ܠܦܐ ܣܿܓܝ̈ܐܐ ܕܒܢܝ̈ܢܫܐ ܗܐ<EOS>
ܡܬܼܢܙܪܝܢ ܡܼܢ ܙܘܘܓܐ<EOS> ܘܐܢ ܐܝܼܬ ܙܥܘܼܪܐ ܠܘ ܒܦܪܘܼܫܘܼܬܐ ܘܝܕܥܬܐ<EOS> ܘ ܐܠܘ ܡܼܢ ܫܘܼܪܝܐ<EOS>
ܐܬܕܒܪܘ ܒܢܝ̈ܢܫܐ ܬܩܢܐܝܼܬ ܘܐܝܟ ܨܒܼܝܢ ܒܪܘܼܝܐ ܬܘܼܒ ܙܢܐ ܐܚܪܢܐ ܐܝܼܬܝܗܿ ܗܘܼܬ݀<EOS>
ܡܦܪܝܢܘܼܬܐ ܘܡܘܠܕܢܘܼܬܐ ܕܡܠܝܼܠ̈ܐ<EOS> ܘܠܘ ܗܿܟܢ ܐܝܟ ܛܟܼܣܐ ܕܚܝ̈ܘܬܐ ܘܒܥܝܼܪ̈ܐ<EOS> ܘܐܢ ܬܐܡܪ<EOS>
ܐܝܟܢ ܡܼܨܝܐ ܗܿܕܐ<EOS> ܣܿܓܝܼ ܫܦܝܼܪ ܡܼܨܝܐ ܗܘܼܬ݀ ܠܒܿܪܘܝܗ ܕܟܝܿܢܐ<EOS> ܘܗܿܐ ܐܝܼܬ ܒܥܿܠܡܐ<EOS>
ܟܝܿܢܐ ܣܿܓܝ̈ܐܐ ܕܚܝ̈ܘܬܐ ܘܦܪ̈ܚܬܐ ܕܠܐ ܡܙܕܘܓܝܢ ܘܡܘܠ̈ܕܢ ܘܡܦܪ̈ܝܢ<EOS> ܗܿܐ ܥܘܦܐ ܗܿܘ<EOS>
ܕܡܬܩܪܐ ܥܘܼܪܒܐ<EOS> ܗܿܘ ܐܘܼܟܡܐ ܪܒܐ<EOS> ܘܐܚܪ̈ܢܐ ܕܕ݀ܡܝܢ ܠܗ ܣܟ ܠܐ ܡܙܕܘܓܝܢ<EOS> ܐܠܐ<EOS>
ܕܡܥܘܢ̈ܝܬܐ ܠܿܩܛܝܢ ܡܼܢ ܥܝ̈ܢܐ ܕܥܕ̈ܕܐ ܘܡܼܢ ܗܿܠܝܢ ܒܿܛܢܝܢ ܘܡܘܠܕܝܢ ܒܢ̈ܬܐ ܐܘܟܝܼܬ<EOS>
ܒܝܼܥ̈ܐ ܘܡܦܩܝܢ ܦܪ̈ܘܓܐ<EOS> ܗܿܐ ܬܘܼܒ ܟܿܠܗ ܓܢܼܣܐ ܕܢܘܼܢܐ ܘܪ̈ܚܫܐ ܕܒܝܡ̈ܡܐ ܘܢܗܪ̈ܘܬܐ<EOS>
ܕܐܝܼܬ ܒܗܘܢ ܓܘܼܫ̈ܡܐ ܪܘܪ̈ܒܐ ܠܥܠ ܡܼܢ ܡܠܼܬܐ ܘܡܫܘܼܚܬܐ ܐܠܐ ܟܕ ܡܿܛܐ ܙܒܢܐ ܐܝܟ ܛܟܼܣܐ<EOS>
ܕܐܬܬܣܝܼܡ ܠܗܘܿܢ ܫܿܕܐ ܕܟܪܐ ܙܪܥܗ ܒܡܝ̈ܐ ܘܐܬܿܝܐ ܢܩܒܬܐ ܒܿܠܥܐ ܠܗ<EOS> ܘܒܿܛܢܐ ܘܝܿܠܕܐ<EOS>ܘܣܿܓܝܼ ܓܢܼ̈ܣܐ ܐܝܼܬ ܒܥܿܠܡܐ ܕܠܐ ܡܙܕܘܓܝܢ ܘܐܝܠܝܢ ܕܡܢܿܣܝܢ ܒܟܝ̈ܢܝܬܐ ܛܒܿ ܝ݀ܕܥܝܢ<EOS>
ܠܗܿܠܝܢ<EOS> ܡܕܝܢ ܣܓܝܼ ܡܥܕܪܐ ܗܿܝ ܕܢܬܼܢܙܪ ܐܢܫ ܡܼܢ ܙܘܘܓܐ ܘܢܛܪ ܦܓܪܗ ܒܕܟܝܘܼܬܐ<EOS>
ܘܩܕܝܼܫܘܼܬܐ<EOS> ܘܓܐ ܡܼܢ ܚܫ̈ܘܗܝ ܘܡܠܙܢ̈ܘܬܗ ܕܓܘܼܫܡܐ ܘܦܩܪܘܼܬܗܿ ܕܪܓܬܐ<EOS> ܘܡܼܢ ܨܦܼܬܐ<EOS>
ܘܡܪܢܝܼܬܐ ܪܒܬܐ ܕܒܢ̈ܝܐ ܘܬܪܒܝܼܬܗܘܢ ܘܩܘܝܡܗܘܢ<EOS> ܐܝܟܢܐ ܕܟܕ ܢܓܗܐ ܡܼܢ ܗܿܠܝܢ ܟܿܠܗܝܢ<EOS>ܢܬܼܒܠܗܘܢ ܚܘܼܫ̈ܒܘܗܝ ܘܢܫܼܠܘܢ<EOS> ܘܢܬܼܢܗܪܘܢ ܙܘܥܘ̈ܗܝ<EOS> ܘܢܬܼܕܟܐ<EOS>
ܠܒܗ<EOS> ܘܢܼܨܛܠܠ ܗܿܘܢܗ<EOS> ܘܬܙܕܗܐ ܢܦܫܗ<EOS> ܘܢܫܬܦܐ ܟܝܿܢܗ<EOS> ܕܢܫܼܟܚ ܗܿܝܕܝܢ<EOS>
ܢܬܒܩܐ ܒܢܦܫܗ ܘܢܕܥ ܝܿܬܗ ܘܢܬܗܓܐ ܒܟܝܿܢܗ<EOS> ܘܢܬܼܡܛܐ ܠܝܼܕܥܬܐ ܕܫܪܪܐ ܪܚܡܬ݀ ܟܣܼܦܐ ܬܘܼܒ<EOS>
ܘܩܢܝܘܼܬܐ ܕܥܘܬܪܐ ܕܥ݀ܠܡܐ ܗܿܢܐ ܥܒܘܪܐ<EOS> ܗܿܟܘܬ݀ ܐܦ ܗܼܝ ܣܟ ܠܐ ܡܣܼܬܒܥܢܝܼܬܐ ܗܿܝ ܘܠܝܬ<EOS>
ܠܗܿ ܕܬܐܡܪܝ ܟܕܘ ܐܝܟ ܕܒܢܼܣܝܢܐ ܫܪܝܼܪܐ ܗܿܐ ܐܚܿܙܝܢܢ ܕܡܣܼܬܥܪܐ<EOS> ܚܙܝܼ ܘܐܬܒܩܐ ܒܡ̈ܠܟܐ<EOS>
ܘܫܠܝܼ̈ܛܢܝ ܥ݀ܠܡܐ<EOS> ܕܗܿܘ ܕܐܝܼܬ ܠܗ ܬܐܓܡܐ ܚܕ ܐܘܟܝܼܬ ܐܬܪܐ ܕܐܝܼܬ ܒܗ ܥܣܪ ܡܕܝܼ̈ܢܢ ܥܡ<EOS>
ܩܘܼܪ̈ܝܐ ܕܝܼܠܗܝܢ ܘܐܓܘܼܪ̈ܣܐ<EOS> ܝܿܨܦ ܘܡܼܬܟܬܫ ܒܩܪ̈ܒܐ ܘܩܐܪ̈ܣܐ ܘܟܘܼܢܫ ܚܝܠ̈ܘܬܐ<EOS>
ܘܡܩܝܼܡܘܼܬ ܣܼܕܪ̈ܐ ܘܥܡܠܐ ܣܿܓܝܼܐܐ ܘܦܘܼܪ̈ܣܐ ܘܨܢܥ̈ܬܐ ܘܒܟܿܠܗܝܢ ܕܡܿܨܐܼ ܚܝܠܗ<EOS>
ܘܝܼܕܥܬܗ<EOS> ܥܕܡܐ ܕܐܝܢ ܡܫܼܟܚ ܢܘܣܦ ܥܠ ܬܚܘܼܡ̈ܘܗܝ ܘܢܦܿܬܐ ܐܬܪܗ ܘܢܥܒܼܕ ܐܢܝܢ ܥܣܪ̈ܝܢ<EOS>
ܡܕ̈ܝܢܢ<EOS> ܘܐܢ ܠܗܝܢ ܢܩܼܢܐ ܘܢܐܪܬ݀ ܘܢܡܠܟ ܥܠܝܗܝܢ<EOS> ܬܘܼܒ ܝܬܝܪ ܡܫܼܬܿܩܠ ܘܡܬܼܥܫܢ<EOS> ܘܬܘܼܒ<EOS>
ܡܬܪܓܪܓ ܕܢܩܼܢܐ ܘܢܬܼܬܘܣܦ ܠܗܝܢ ܡܼܢ ܐܬܪ̈ܘܬܐ ܕܚܕܪ̈ܘܗܝ ܘܕܢܚܛܘܦ ܡܼܢ ܡܕ̈ܝܢܬܐ<EOS>
ܕܫܒܒ̈ܘܗܝ<EOS> ܗܟܢ ܘܕܠܐ ܣܘܼܦ ܘܕܠܐ ܣܒܥܘ ܘܕܠܐ ܫܘܼܠܡ<EOS> ܘܐܢ ܡܨܝܐ ܗܘܼܬ݀ ܠܗ ܕܟܿܠܗܿ ܐܪܥܐ<EOS>
ܢܩܢܐ ܠܐ ܥܕܟܝܠ ܣܿܒܥ ܗܘܼܐ<EOS> ܐܠܐ ܬܘܼܒ ܡܬܦܪܣ ܗܘܼܐ ܕܠܐ ܡܨܝܐ ܐܦ ܠܫܡܿܝܐ ܢܚܼܛܘܦ<EOS> ܘܐܢ<EOS>
ܟܿܠܗܿ ܗܿܕܐ ܒܪܝܼܬܐ ܡܬܼܚܙܝܢܝܼܬܐ ܩܿܢܐ ܗܘܼܐ ܬܘܼܒ ܝܿܨܦ ܗܘܼܐ ܘܡܬܼܟܬܫ ܕܐܢ ܡܨܝܐ ܐܦ<EOS>
ܠܫܡܿܝܐ ܢܚܼܛܘܦ<EOS> ܘܐܢ ܟܿܠܗܿ ܗܿܕܐ ܒܪܝܼܬܐ ܡܼܬܚܙܝܢܝܼܬܐ ܩܿܢܐ ܗܘܼܐ ܬܘܼܒ ܝܿܨܦ ܗܘܼܐ<EOS>
ܘܡܬܼܟܬܫ ܕܐܢ ܡܨܝܐ ܐܟܘܬܗܿ ܢܩܼܢܐ<EOS> ܟܕ ܛܒ ܡܼܢ ܗܿܠܝܢ ܟܿܠܗܝܢ ܣܘܼܢܩܢ ܚܫܚܬܗ ܒܠܚܘܕ<EOS>
ܐܝܼܬ<EOS> ܘܠܚܡ ܝܘܡܢ ܘܬܟܣܝܼܬܐ ܕܓܘܼܫܡܐ<EOS> ܐܝܟ ܗܿܘ ܕܒܥܡܠܐ ܕܐܝܼܕ̈ܘܗܝ ܘܒܕܘܼܥܬܐ ܕܐܦ̈ܘܗܝ<EOS>
ܡܡܠܐ ܣܘܼܢܩܢ ܚܫܚܬܗ<EOS> ܡܐܠܠܘܢ ܠܗܿܢܐ ܐܝܬ ܠܗ ܢܝܿܚܬܐ ܝܬܝܪ ܡܼܢ ܗܿܘ<EOS> ܡܼܛܠܕܠܝܬ ܠܗ<EOS>
ܡܪܢܝܼܬܐ ܣܿܓܝܼ ܘܠܐ ܩܢܼܛܐ ܘܠܐ ܕܚܠܼܬܐ<EOS> ܒܗܿܝ ܕܠܝܬ ܠܗ ܣ̈ܐܢܐ<EOS> ܘܠܐ ܒܥܠܕܒ̈ܒܐ<EOS> ܘܠܐ<EOS>
ܕܚܿܣܡܝܢ ܒܗ<EOS> ܘܠܐ ܕܨܿܗܝܢ ܠܕܡܗ<EOS> ܘܬܘܼܒ ܐܚܪܬܐ ܕܗܿܘ ܕܩܿܢܐܼ ܠܟܿܠܗܿ ܬܒܝܠ ܡܼܢ ܡܘܬܐ<EOS>
ܠܐ ܦܪܩܐ ܠܗ ܩܢܝܘܼܬܗ<EOS> ܠܝܬ ܠܗ ܗܟܝܠ ܣܟܐ ܘܠܐ ܫܘܼܠܡܐ<EOS> ܘܟܟܡܐ ܕܩܿܢܐ ܐ̱ܢܫ ܬܘܼܒ ܡܬܝܥܢ<EOS>
ܘܬܘܼܒ ܣܿܓܝ ܪܐ݀ܓ ܕܢܩܼܢܐ<EOS> ܗܿܟܢ ܘܥܕܡܐ ܠܫܘܼܠܡܗ<EOS> ܘܐܝܼܬܘ̄ ܐܦ ܗܿܢܐ ܚܫܐ ܒܝܼܫܐ ܕܚܠܕ<EOS>
ܒܢܦܫܐ ܘܡܚܫܟ ܠܗܿ ܡܼܢ ܘ݀ܠܝܬܐ<EOS> ܘܡܡܚܦ ܠܗܿ ܒܪܚܡܼܬܗ<EOS> ܟܕ ܠܝܬ ܡܼܢ ܣܓܝܐܘܼܬܗ ܕܥܘܼܬܪܐ<EOS>
ܝܘܼܬܪܢܐ<EOS> ܘܠܐ ܗܢܝܿܢܐ<EOS> ܘܠܐ ܥܘܼܕܪܢܐ<EOS> ܐܠܐ ܡܐܠܠܘܢ ܣܘܼܓܦܢܐ ܪܒܐ ܠܢܦܫܐ ܘܠܦܓܪܐ<EOS>ܡܛ݀ܠܬܗ ܬܘܼܒ ܕܚܫܐ ܗܿܢܐ ܒܝܼܫܐ<EOS> ܚܣܡܐ ܘܣܢܼܐܬܐ ܘܒܥܠ̈ܕܒܒܘܗܝ ܘܡܨܘ̈ܬܐ ܘܕܘܓ̈ܠܐ<EOS>
ܘܟܦܘܼܪܝܐ ܥܕܡܐ ܠܗ ܠܩܼܛܠܐ ܘܐܒܕܢܐ<EOS> ܥܠܗܿܝ ܐܢ̈ܫܐ ܚܟܝ̈ܡܝ ܒܫܪܪܐ ܩܪܐܘܗܝ ܥܩܪܐ ܕܟ݀ܠܗܝܢ<EOS>
ܒܝܼܫ̈ܬܐ<EOS> ܘܡܼܢ ܡܪܢܝܼܬܐ ܣܿܓܝܼܐܬܐ ܕܥܠܘܗܝ ܬܘܼܒ ܝܬܝܼܪܐܝܼܬ ܡܬܬܚܫܟ ܗܘܢܐ ܘܥܿܡܛܐ<EOS>
ܝܼܕܥܬܐ<EOS> ܘܡܬܼܥܘܪ ܡܕܥܐ<EOS> ܘܝܿܩܪ ܠܒܐ<EOS> ܘܡܬܕܘܕ ܪܥܝܿܢܐ<EOS> ܘܠܦܓܪܐ ܬܘܼܒ ܡܣܓܐ ܥܡܠܐ ܪܒܐ<EOS>
ܒܟܘܼܢܫܗ<EOS>
ܒܡܛܫܝܢܘܼܬܗ<EOS> ܒܢܛܘܼܪܘܼܬܗ<EOS> ܒܿܫܗܪܐ ܕܥܠܘܗܝ<EOS> ܒܥܝܼܪܘܬܐ ܕܡܛ݀ܠܬܗ<EOS>ܒܕܚܠܼܬܐ ܪܒܬܐ ܒܟܪܝܘܼܬܐ ܕܐܢ ܡܬܼܚܠܨ<EOS> ܒܙܗܝܼܪܘܼܬܐ ܕܠܡܼܐ ܡܬܚܛܦ ܘܐܝܟܐ ܕܡܫܬܟܚ<EOS> ܘܥܡ<EOS>
ܕܡܬܚܙܐ ܪ̈ܒܘܼ ܡܚܫ̈ܒܬܐ ܒܝܼܫ̈ܬܐ ܣܠ̈ܩܢ ܥܠ ܠܒܘ̈ܬܐ ܕܠܐ ܡܛܝܒܝܢ ܗܘܼܘ ܡܛ݀ ܬܚܠܘܼܨܗ<EOS>
ܘܩܼ̰ܠܐ ܘܐܒܕܢ ܕܩܢܿܝܗ<EOS> ܘܿܝ ܡܢ ܚܫܐ ܗܢܐ ܩܛܘܿܠܐ ܘܡܘܒܕܢܐ ܕܢܦܫܐ ܘܕܦܓܪܐ<EOS> ܘܗܿܐ<EOS>
ܣܿܓܝ̈ܐܐ ܒܥܿܠܡܐ ܕܠܐ ܡܫܪܬܚܝܼܢ ܒܗ<EOS> ܘܒܗܿܘ ܡܕܡ ܒܨܝܼܪܐ ܕܩܿܢܝܢ ܡܬܼܕܒܪܝܢ ܬܩܢܐܝܼܬ<EOS>
ܘܡܬܚܫܚܝܼܢ ܫܦܝܼܪ ܘܐܝܟ ܕܬ݀ܒܥ ܣܘܼܢܩܢܐ ܠܚܘܼܕ<EOS> ܘܚܿܐܝܢ ܚܝ̈ܐ ܒܗ̈ܝܼܠܐ ܡܫܝ̈ܢܐ ܘܢܝܼܚ̈ܐ<EOS>
ܘܫܠܼ̈ܝܐ ܒܟܿܠܗܿ ܗܝܢܝܘܼܬܐ ܘܒܣܝܼܡܘܼܬܐ ܕܠܐ ܣܟ ܡܪܢܝܼܬܐ ܝܩܝܼܪܬܐ<EOS> ܘܠܐ ܫܚܩܐ ܘܛܘܼܪܩܐ<EOS>
ܥܡ ܪ̈ܒܘ ܒܝܼܫ̈ܬܐ ܕܢ݀ܒ̈ܥܢ ܡܼܢ ܩܢܿܝܘܼܬܗ ܘܠܐ ܣܒܥܘܼܬܗ<EOS> ܘܣܘܓܐܐ ܕܛܒ̈ܬܐ ܕܡܬܼܩܢ̈ܝܢ<EOS>
ܡܼܢ ܠܐ ܩܢܿܝܘܼܬܗ<EOS> ܡܕܝܢ ܣܿܓܝܼ ܛܒܿܐ ܘܡܥܕܠܐ ܗܿܝ ܕܣܟ ܠܐ ܢܩܼܢܝܘܗܝ ܐܢܫ<EOS> ܘܠܐ ܢܐܨܦ<EOS>
ܕܟܘܼܢܫܗ<EOS> ܒܗܿܝ ܕܠܐ ܡܣܬܼܒܥ ܘܠܝܬ ܫܘܼܠܡܐ ܘܒܗܝܠܘܼܬܐ ܠܝܨܝܦܘܼܬܐ ܕܥܠܘܗܝ<EOS> ܘܨܪ̈ܝܼܟܐ<EOS>
ܘܫܚܝܼܩ̈ܐ ܕܒܥܿܠܡܐ ܣܿܓܝܼ ܢܝܼܚܝܢ ܘܫܿܠܝܢ ܘܒܗܝܼܠܝܢ ܚܝܝ̈ܗܘܢ ܡܼܢ ܥܬܝܼܪ̈ܐ ܘܩܢ̈ܝܐ<EOS>
ܕܒܥܿܠܡܐ<EOS> ܘܟܠܿܢܫ ܕܐܬܼܢܗܪ ܪܥܝܿܢܗ ܒܝܼܕܥܬܐ ܕܫܪܪܐ ܡܼܢ ܟܿܠܗܘܿܢ ܥܡܼܡ̈ܐ ܘܠܫ̈ܢܐ<EOS>
ܕܒܥܿܠܡܐ<EOS> ܐܢ ܩܿܢܐ ܗܘܼܐ ܡܕܡ ܡܣܪܗܒܐܝܼܬ ܒܕܪܗ ܘܐܬܼܚܪܪ ܡܼܢ ܝܘܼܩܪܗ<EOS> ܘܐܣܼܬܪܩ<EOS>
ܘܐܬܬܢܝܼܚ ܘܐܓܗܝ ܡܼ ܡܪܢܝܬܐ ܡܚܫܟܢܝܼܬܐ ܕܥܠܘܗܝ<EOS> ܘܐܢ ܠܐ ܩܿܢܐ ܗܘܼܐ ܡܕܡ ܣܟ ܠܐ ܝܼܨܦ<EOS>
ܘܠܐ ܐܬܪܓܪܓ ܕܢܩܼܢܐ<EOS> ܒܗܿܠܝܢ ܘܕܐܝܟ ܗܿܠܝܢ ܙܿܕܩ ܠܗ ܠܒܪܢܫܐ ܡܠܝܼܠܐ ܕܢܬܼܚܫܒ<EOS> ܘܗܿܝܕܝܢ<EOS>
ܬܘܼܒ ܢܬܼܚܫܒ ܕܡܘܿܢ ܘܿ݀ܠܐ ܠܗ ܕܢܥܒܕ ܘܢܣܥܼܘܪ ܒܗ ܒܥܿܠܡܐ ܗܿܢܐ ܕܬܘܬܒܘܼܬܗ ܡܛ݀ܠ<EOS>
ܕܬܘܬܒܐ ܙܒܢܿܝܐ ܐܝܼܬܘ̄ ܘܥܒܘܪܐ<EOS> ܘܠܘ ܥܡܘܿܪܐ<EOS> ܘܝܪܘܼܬܐ ܕܠܥܿܠܡ ܘܡܩܘܝܢܐ<EOS>ܘܐܝܟ ܛܠܝܐ<EOS>
ܕܡܫܬܠܡ ܠܒܝܬ ܡܪܕܘܼܬܐ<EOS> ܐܘܟܝܼܬ ܠܐ ܣܟܘܠܝ<EOS> ܐܘܿ ܠܐܘܼܡܢܘܼܬܐ ܐܝܿܕܐ ܕܗܼܝ<EOS> ܐܟܡܿܢ ܕܢܩܒܠ<EOS>
ܡܼܢ ܡܠܦܢܗܿ ܕܐܘܼܡܢܘܼܬܐ ܘܢܐܠܦܝܼܗܿ ܘܢܬܓܡܪ ܒܗܿ ܘܗܿܝܕܝܢ ܢܦܼܢܐ ܠܒܝܬ ܐܒܗ̈ܘܗܝ<EOS> ܘܢܕܪܒ<EOS>
ܒܝܬܗ ܘܩܢܘܼܡܗ<EOS> ܘܢܗܼܘܐ ܝܪܘܬܐ ܠܩܢܝܘܼܬܐ ܘܒܝܬ ܕܐܒ̈ܗܝܘܗܝ<EOS> ܐܢܕܝܢ ܢܦܘܼܫ ܠܗ ܛܠܝܐ ܒܝܬ<EOS>
ܡܕܪܘܼܬܐ ܗܿܝ ܐܘܿ ܒܐܣܟܘܼܠܐ ܥܕܡܐ ܠܥܿܠܡ<EOS> ܘܢܘܒܕ ܝܝܬܘܼܬܐ ܕܐܒ̈ܗܘܗܝ ܘܢܬܼܢܟܪܐ ܘܢܬܓܠܙ<EOS>
ܡܼܢ ܩܢܘܼܬܗܘܢ<EOS> ܟܕ ܚܿܙܐ ܠܛܠ̈ܝܐ ܐܚܪ̈ܢܐ ܕܡܣܬܪܗܒܝܢ ܘܝܿܠܦܝܢ ܘܝܘܼܠܦܢܐ ܕܡܛܠܬܗܿ ܐܬܼܘ<EOS>
ܠܘܬ݀ ܪ̈ܒܢܐ ܗܿܦܟܝܢ ܘܡܫܢܝܢ ܠܒܝܬ ܐܒ̈ܗܝܗܘܢ ܘܗܿܘܝܢ ܝܪ̈ܘܬܝܗܘܢ<EOS> ܘܗܼ، ܡܟܬܪ ܕܘܝܐܝܼܬ<EOS>
ܒܐܣܟܘܼܠܐ ܥܕܡܐ ܕܩܛܝܼܪܐܝܼܬ ܛܪܕܝܢ ܠܗ ܡܼܢ ܬܡܿܢ<EOS> ܠܐ ܟܝ ܫܿܘܐ ܠܓܘܼܚܟܐ ܛܠܝܐ ܗܿܘ<EOS>
ܓܠܝܼܙ ܡܼܢ ܝܕܥܬܐ ܕܠܐ ܦܼܪܫ ܘܝܼܕܥ ܥܘܼܕܪܢܗ ܡܼܢ ܣܘܼܓܦܢܗ<EOS> ܗ̣ܿܢܐ ܗܿܘ ܟܿܠ ܒܪܢܫܐ ܕܥܠ<EOS>
ܠܗ ܠܥܿܠܡܐ ܐܝܟ ܕܠܐܣܟܘܠܐ ܘܠܒܝܬ ܝܘܼܠܦܢܐ ܕܢܐܠܦ ܒܗ ܘܢܬܼܚܟܡ<EOS>
ܥܠ ܗܿܠܝܢ ܕܡܥܕܪ̈ܢ ܠܗ<EOS> ܗ̄ ܕܢܩܼܢܐ ܛܒ̈ܬܐ ܕܡܟܬܪ̈ܢ ܥܡܗ<EOS> ܐܝܠܝܢ ܕܠܐ<EOS>
ܡܫܼܟܚ ܡܘܬܐ ܕܢܚܠܨ ܘܢܚܛܘܼܦ ܐܢ̈ܝܢ ܡܢܼܗ<EOS> ܐܝܼܬܝܗܝܢ ܕܝܢ ܝܼܕܥܬܐ ܕܫܪܪܐ<EOS> ܕܒܗܿ ܡܣܝܟ̈ܢ<EOS>
ܟܿܠܗܝܢ ܛܒ̈ܬܐ ܡܥܕܪ̈ܢܝܬܐ ܕܒܪܢܫܐ ܘܡܩܘ̈ܝܢܝܬܐ<EOS> ܕܒܬܪ ܕܡܫܢܐ ܡܼܢ ܥܿܠܡܐ ܗܿܢܐ ܕܐܝܼܬܘܗܝ<EOS>
ܐܝܟ ܐܣܟܘܠܐ<EOS> ܐܙܿܠ ܠܘܬ݀ ܐܒܘܗܝ<EOS> ܗ̄ ܒܪܘܝܗ<EOS> ܘܝܪܬ ܬܡܿܢ ܗܿܘ ܡܕܡ ܕܛܝܒ ܐܒܐ ܕܥ̈ܠܡܐ<EOS>
ܠܕܚܠ̈ܘܗܝ<EOS> ܐܝܠܝܢ ܕܐܚܒܘܼܗܝ ܘܢܼܛܪܘ ܦܘܼܩܕܢܗܘܗܝ<EOS> ܗܿܠܝܢ ܘܕܐܝܟ ܗܿܠܝܢ ܙ݀ܕܩ ܠܗ ܠܒܪܢܫܐ<EOS>
ܡܠܝܼܠܐ ܕܢܬܼܚܫܒ ܥܕܡܐ ܕܢܓܗܐ ܘܢܬܼܚܪܪ ܡܼܢ ܗܿܠܝܢ ܬܠܬܐ ܚܫ̈ܐ ܒܝܼܫ̈ܐ ܕܦܓܪܐ<EOS> ܐܝܼܬ<EOS>
ܬܘܼܒ ܚܫܐ ܢܦܫܢܝܐ<EOS> ܕܡܬܼܩܪܐ ܫܘ̄ ܣܪܝܼܩܐ<EOS> ܕܪܐ݀ܓ ܐܢܫ ܕܢܬܼܩܠܣ ܘܢܫܼܬܒܚ ܒܥܿܠܡܐ ܗܿܢܐ<EOS>ܘܢܿܩܦ ܠܟܿܠܗܝܢ ܛܒ̈ܬܐ ܕܣܿܥܪ ܐ̱ܢܫ<EOS> ܐܟܡܢ ܕܒܥܼܠܬ݀ ܬܫܒܘ̄ ܘܩܘܼܠܣܐ ܕܼܡܼܢ ܚܫ̈ܙܝܐ<EOS>
ܬܣܬܥܪ̈ܝ ܛܒ̈ܬܐ ܘܠܘ ܒܢܝܼܫܐ ܬܪܝܼܨܐ<EOS> ܘܡܿܢ ܕܗܿܟܢ ܪܐܓܿ ܘܡܼܬܚܫܒ ܕܘܝܐ ܗܿܘ ܘܠܐܐ<EOS>
ܗܕܝܘܼܛܐ<EOS> ܕܡܘܒܕ ܟܿܠܗ ܥܡܠܐ ܘܫܦܼܠܐ ܕܡܛܠ ܛܒ̈ܬܐ<EOS> ܘܒܥܿܠܡܐ ܕܥܬܝܕ ܠܐ ܦܿܐܫ ܠܗ ܦܘܪܥܢܐ<EOS>
ܠܛܒ̈ܬܗ<EOS> ܡܛ݀ܠ ܕܩܒܠ ܐܓܪܐ ܘܦܘܼܪܥܢܐ ܡܼܢ ܥ݀ܠܡܐ ܗܿܢܐ ܗ̄ ܬܫܒܘ̄ ܘܩܘܼܠܣܐ ܕܚܙ̈ܝܐ<EOS>ܘܐܬܓܠܙ ܡܼܢ ܦܘܼܪܥܢܐ ܕܡܩܘܐ<EOS> ܘܐܢ ܒܢܝܼܫܐ ܬܪܝܼܨܐ ܣܿܥܪܐ ܠܛܒ̈ܬܐ ܡܛ݀ܠ ܚܘܼܒܗ ܕܐܠܗܐ<EOS>
ܒܠܚܘܕ<EOS> ܕܗܿܟܢ ܦܿܩܕ ܘܡܠܦ ܠܢ ܒܕܘܿܟ ܒܟܿܠܕܘܟ ܕܢܣܼܥܘܪ ܛܒ̈ܬܐ ܘܢܬܪܚܩ ܡܼܢ ܒܝܼܫ̈ܬܐ<EOS>ܘܠܐ ܪܐ݀ܓ ܠܬܫܒܘ̄ ܣܦܝܼܩܬܐ ܘܒܛܝܼܠܬܐ ܕܡܼܢ ܒܢ̈ܝ ܐܢܫܐ ܘܣܟ ܠܝܬ ܠܗ ܨܒܝܿܢܐ ܒܗܿܟܢ<EOS>ܘܠܐ ܡܬܼܚܫܒ ܒܗܿܠܝܢ<EOS> ܗܿܝܕܝܢ ܗܼܘ ܐܠܗܐ ܡܘܪܒ ܐܝܼܩܪܗ<EOS> ܘܡܢܿܨܚ ܠܗ ܒܥ݀ܠܡܐ ܗܿܢܐ ܝܬܝܪ<EOS>
ܡܢ ܐ̱ܚܪ̈ܢܐ ܕܡܫܼܬܚܒܝܢ ܘܡܬܩܠܣܝܼܢ ܐܝܟ ܪܓܼܬܗܘܢ ܡܣܠܝܬܐ<EOS> ܘܬܘܼܒ ܒܥܿܠܡܐ ܕܥܬܝܼܕ ܒܬܪ<EOS>
ܚܘܼܕܬܐ ܦܿܪܥ ܠܗ ܐܓܪܐ ܛܒܿܐ ܒܐܥܦ̈ܐ ܣܿܓܝ̈ܐܐ<EOS> ܡܕܝܢ ܐܦ ܡܼܢ ܗܿܢܐ ܚܫܐ ܒܝܼܫܐ ܙ݀ܕܩ ܠܗ<EOS>
ܠܒܪܢܫܐ ܡܠܝܼܠܐ ܕܣܿܓܝܼ ܢܙܕܗܪ<EOS> ܘܒܝܼܕܥܬܐ ܘܝܨܝܼܦܘܼܬܐ ܪܒܬܐ ܢܥܼܩܪܝܘܗܝ ܒܥܓܠ ܡܼܢ ܠܒܐ<EOS>ܘܡܼܢܗ ܡܼܢ ܫܘܼܪܝܐ ܕܡܫܪܐ ܪܚܿܫ ܒܬܪܥܝܼܬܗ<EOS> ܡܛܠ ܕܐܢ ܡܘܚܪ ܘܡܥܬܩ ܥܡ ܐܢܫ ܥܫܢ ܘܝܪܒ<EOS>
ܘܥܒܕ ܚܫܐ ܒܝܼܫܐ ܕܪܡܘܼܬܐ ܟܦܿܪܬ݀ ܒܥܒܘܕܗܿ<EOS> ܡܛܠ ܕܐܟܡܐ ܕܐܝܬ ܒܝܬ ܦܩܚܐ ܠܦܐܪܐ<EOS> ܗܿܟܢ<EOS>
ܐܝܬ ܒܝܬ ܫܘܒܚܼܐ ܣܪܝܼܩܐ ܠܪܡܘܼܬܐ<EOS> ܐܟܙܢܐ ܕܩܕܡܐܝܼܬ ܦܩܚܐ ܗܿܘܐ ܒܐܠܢܐ<EOS> ܘܐܢ ܡܘܚܪ<EOS>
ܘܦܿܐܫ ܘܡܬܼܚܝܨ ܝܪܒ ܘܥ݀ܫܢ ܘܡܼܬܪܒܐ ܘܗܿܘܐ ܦܐܪܐ ܡܫܡܠܝܐ ܗܿܟܢ ܐܝܼܬܘܗܝ ܫܘܒܚܐ<EOS>
ܣܪܝܼܩܐ<EOS> ܕܐܢ ܦܿܐܫ ܒܐ̱ܢܫ ܘܡܥܬܩ ܡܬܼܥܫܢ ܘܗܿܘܐ ܪܡܘܼܬܐ<EOS> ܪܡܘܼܬܐ<EOS> ܕܝܢ ܐܝܼܬܝܗܿ ܚܫܐ<EOS>
ܒܝܼܫܐ ܘܚܛܗܐ ܩܕܡܝܐ ܕܥܠ ܠܒܪܝܼܬܗ ܫܦܝܼܬܐ ܘܫܦܝܼܪܬܐ ܕܒܪܘܝܐ ܛܒܿܐ<EOS> ܗܿܘ ܕܒܗ ܟܕ ܐܬܟܪܗ<EOS>
ܡܠܐܟ ܢܘܼܗܪܐ ܘܪܫ ܚܝܠ̈ܘܬܐ ܫܡ̈ܝܢܐ ܘܐܬܬܚܫܟ ܘܐܣܼܬܚܦ ܘܢܦܼܠ ܡܼܢ ܐܝܩܪܗ<EOS> ܘܐܫܼܬܕܝ<EOS>
ܡܼܢ ܟܘܼܪܣܝܗ<EOS> ܘܗܘܼܐ ܪܫ ܒܝܼܫܬܐ ܘܡܠܦܢܐ ܕܟܿܠܗܝܢ ܣܢܝ̈ܬܐ<EOS> ܗܿܝܕܝܢ<EOS>
ܪܡܘܼܬܐ ܝܠܼܕܬ݀ ܒܗ ܚܣܡܐ<EOS> ܚܣܡܐ ܕܝܢ ܐܘܠܕ ܩܼܛܠܐ<EOS> ܡܕܝܢ ܫܪܝܪܐܝܼܬ ܪܡܘܼܬܐ ܢ݀ܨܝܬ݀ ܥܡ<EOS>
ܐܠܗܐ ܐܝܼܬܝܗܿ ܘܕܠܩܘܼܒܠܗ<EOS> ܘܠܟܿܠܗܝܢ ܛܒ̈ܬܐ ܕܡܼܢ ܐܠܗܐ ܐܬܝܗ̈ܒܝ ܠܟܝܿܢܐ<EOS> ܡܣܒܪܐ<EOS>
ܪܡܘܼܬܐ ܕܕܝܼܠܗܿ ܐܢܝܢ<EOS> ܘܫܟܚ̈ܬܗܿ ܘܩܢܝܘܼܬܗܿ<EOS> ܘܥܠܗܿܝ ܐܝܼܬܝܗܿ ܕܠܩܘܼܒܠܐ ܕܐܠܗܐ<EOS> ܘܡܿܢ<EOS>
ܕܐܠܗܐ ܐܝܼܬܘ̄ ܒܥܠܕܒܒܗ ܘܕܠܩܘܼܒܠܗ ܟܡܐ ܗܿܘ ܫܘܼܢܩܗ ܘܟܡܐ ܪܒ ܘܿܝܗ<EOS> ܗܿܢܘ ܚܫܐ<EOS>
ܕܐܬܟܼܪܗ ܒܗ ܣܛܢܐܝܠ ܘܐܫܬܕܝܼ ܡܼܢ ܫܡܿܝܐ<EOS> ܘܟܿܠ ܕܒܗܿܢܐ ܚܫܐ ܟܪܝܼܗ ܘܡܟܬܪ ܒܗ<EOS> ܚܒܪܗ<EOS>
ܐܝܼܬܘܗܝ ܘܥܡܗ ܡܫܼܬܢܩ<EOS> ܒܗܿܠܝܢ ܟܿܠܗܝܢ ܘܿܠܐ ܠܗ ܠܒܪܢܫܐ ܕܢܬܼܚܫܒ ܐܡܝܼܢܐܝܼܬ<EOS> ܢܗܼܘܐ<EOS>
ܒܙܗܝܼܪܘܼܬܐ ܘܥܝܼܪܘܼܬܐ ܡܼܢ ܚܘܼܫ̈ܒܐ ܒܝܼܫ̈ܐ ܘܡܘܒܕ̈ܢܐ<EOS> ܗ̄ ܕܪܓܬ݀ ܒܣܼܪܐ<EOS> ܪܒܘܼܬ<EOS>
ܟܪܣܐ<EOS> ܘܪܚܡܼܬ ܟܣܼܦܐ<EOS> ܘܕܫܘܼܒܚܐ ܣܪܝܼܩܐ ܡܚܒܠ ܛܒ̈ܬܐ<EOS> ܘܪܡܘܼܬܐ ܡܘܒܕܬ݀ ܢܦܫܐ ܘܦܓܪ<EOS>
ܘܡܪܚܩܬ݀ ܡܼܢ ܐܠܗܐ<EOS> ܘܡܚܠܛܬ݀ ܥܡ ܣܛܢܐ<EOS> ܘܒܬܪ ܕܐܬܚܫܒ ܥܠ ܗܿܠܝܢ ܙܕܩܐܝܬ<EOS> ܘܐܓܗܝܼ ܡܼܢ<EOS>
ܒܝܼܫܘܼܬܗܝܢ ܘܿܠܐ ܠܗ ܕܢܥܒܼܕ ܥܒܿܕ̈ܐ ܕܡܥܕܪܝܢ ܠܗ ܘܡܘܬܪܝܢ ܘܡܩܘܝܢ<EOS> ܘܠܐ ܢܒܼܛܠ ܡܼܢ<EOS>
ܦܘܼܠܚܢܐ ܕܫܦܝܼܪ̈ܬܐ<EOS> ܗܿܢܘ ܥܒܿܕܐ ܕܘܿܠܐ ܠܗ ܠܒܪܢܫܐ ܕܢܥܼܒܕ<EOS> ܟܿܠ ܥܒܿܕܐ ܕܫܿܦܪ ܠܐܠܗܐ<EOS>
ܘܐܝܼܬܘ̄ ܐܝܟ ܨܒܝܿܢܗ<EOS> ܘܡܥܕܪ ܠܒܪܢܫܐ ܒܗܢܐ ܥ݀ܠܡܐ ܠܩܘܼܝܡܗ ܘܐܦ ܡܬܼܢܛܪ ܠܗ ܦܘܼܪܥܢ ܒܬܪ<EOS>
ܫܪܝܐ ܕܡܼܢ ܗܿܪܟܐ<EOS> ܗܿ، ܘܿܠܐ ܠܗ ܠܒܪܢܫܐ ܠܡܥܼܒܕ ܐܡܝܼܢܐܝܼܬ<EOS> ܗܿܘ ܡܕܡ ܕܝܢ ܕܗܿܪܟܐ<EOS>
ܦܿܐܫ ܘܠܐ ܠܿܘܐ ܠܗ ܠܒܪܢܫܐ ܕܢܦܘܼܫ ܥܡܗ ܒܬܪ ܡܘܬܗ ܠܡܢܐ ܬܥܫ ܒܗ ܘܡܫܼܬܦܠ ܘܡܬܼܛܪܦ<EOS>ܘܒܿܛܠ ܒܗ ܡܼܢ ܦܘܼܠܚܢܐ ܐܠܗܝܐ<EOS> ܘܒܬܪܟܢ ܫܿܒܩ ܠܗ ܠܐܚܪ̈ܢܐ<EOS> ܘܐܙܿܠ ܗܼܘ ܣܦܝܼܩܐ ܡܣܪܩܐ<EOS>
ܡܼܢ ܟܿܠܡܕܡ ܐܡܿܪܝܢܢ ܥܠ ܥܡܐ ܕܐܝܼܬ ܒܣܘ̈ܦܐ ܡܕ̈ܢܚܝܐ ܕܥܡܪܬܐ<EOS> ܕܣܟ ܡܡ ܐܪܥܢܝܐ ܠܐ<EOS>
ܦܠܿܚܝܼܢ ܘܠܐ ܣܿܥܪܝܢ<EOS> ܐܠܐ ܥܿܡܪܝܢ ܒܝܢܬ݀ ܐܝܼܠܢ̈ܐ<EOS> ܘܡܼܢ ܦܐܪ̈ܝܗܘܢ ܡܬܬܪܣܝܢ<EOS> ܘܡܝ̈ܐ<EOS>
ܫܬܝܢ ܡܼܢ ܡܒܘܼܥ̈ܐ ܘܢܗܪ̈ܘܬܐ<EOS> ܘܒܠܒܘܼ̈ܫܐ ܠܐ ܡܬܼܚܫܚܝܢ<EOS> ܡܛܠ ܕܐܐܪ ܡܡܙܓܐ ܐܝܼܬ ܠܗܘܢ<EOS>
ܟܿܠܗܿ ܫܢ̱ܬܐ<EOS> ܐܠܐ ܒܠܚܘܼܕ ܡܝܙܼ̈ܢܐ ܐܣܿܪܝܢ ܥܠ ܚܨܝ̈ܗܘܢ ܡܼܢ ܡܫ̈ܟܐ ܕܒܪ̈ܝܐ<EOS> ܘܢܫ̈ܝܗܘܢ<EOS>
ܠܣܛܪ ܥܡܪ̈ܢ<EOS> ܘܚܕ ܙܒܢܐ ܡܬܼܟܢܫܝܢ ܐܟܚܕܐ ܘܬܘܼܒ ܡܬܼܚܩܝܢ<EOS> ܘܐܢ ܒܿܛܢܐ ܐܢܬܬܐ ܡܼܢ<EOS>
ܢܫ̈ܝܗܘܢ ܘܝܿܠܕܐ ܒܪܐ ܕܟܪܐ ܒܬܪ ܬܠܬ ܫ̈ܢܝܢ ܝܿܗܒܝܢ ܠܗ ܠܓܒܪ̈ܐ ܘܥܿܡܪ ܥܡܗܘܢ ܐܝܟ<EOS>
ܕܘܼܒܪ̈ܝܗܘܢ ܘܐܢ ܐܝܼܬܝܗܿ ܒܪܬܐ ܢܩܒܼܬܐ<EOS> ܦܿܝܫܐ ܠܘܬܗܝܢ ܕܢܫ̈ܐ ܘܡܪ̈ܒܝܢ ܠܗܿ<EOS> ܘܟܿܠܗ<EOS>
ܙܒܢܐ ܕܚܝ̈ܝܗܘܢ ܠܝܬ ܬܘܼܒ ܦܘܼܠܚܢܐ<EOS> ܐܠܐ ܗܪܓܐ ܕܝܕܥܬܐ ܘܨܠܘܿܬܐ ܘܬܫܡܫܬܐ ܡܠܝܼܠܬܐ<EOS>ܘܡܼܢ ܡܕܡ ܣܟ ܠܐ ܕܚܿܠܝܢ<EOS> ܘܠܡܠܟܘܼܬܐ ܐ̱ܚܪܬܐ ܠܐ ܡܫܼܬܥܒܕܝܢ<EOS> ܘܡܕܡ ܣܟ ܠܐ ܩܿܢܝܢ ܘܪܢܝܢ<EOS>
ܒܗ ܘܩܿܛܢܝܢ ܡܛ݀ܠܬܗ<EOS> ܗܿܢܘ ܥܒܿܕܗܘܢ ܘܕܘܼܒܪܗܘܢ<EOS> ܦܘܼܠܚܢܐ ܡܠܝܼܠܐ ܘܗܪܓܐ ܕܒܐܠܗܐ ܘܪܢܝܐ<EOS>
ܕܥܠܘܗܝ ܘܬܗܼܪܐ ܕܒܗ ܣܟ ܥܘܠܐ ܐܘܿ ܚܛܝܼܬܐ ܠܐ ܣܿܥܪܝܢ ܐܦܠܐ ܝܕܿܥܝܢ<EOS> ܘܠܐ ܙܒܢܐ<EOS>
ܘܙܘܼܒܢܐ ܘܠܐ ܫܩܼܠܐ ܘܫܪܝܐ<EOS> ܘܐܠܟܣܢܕܿܪܘܣ ܡܠܟܐ ܒܪ ܦܝܠܠܝܦܘܿܣ ܕܟܒܫ<EOS>
ܟܿܠܗܿ ܐܪܥܐ ܐܙܼܠ ܘܡܼܛܐ ܠܘܬܗܘܢ ܠܡܫܥܒܕܘܼ ܐܢܘܿܢ<EOS> ܘܟܕ ܚܙܼܐ ܕܘܼܒܪܗܘ ܢ ܘܦܘܠܚܢܗܘܢ<EOS>
ܐܫܬܥܒܕ ܗܘܼ ܠܗܘܢ ܘܣܿܓܝܼ ܐܘܪܒ ܘܫܒܚ ܐܢܘܢ<EOS> ܘܩܠܣ ܕܘܼܒܪܗܘܢ<EOS> ܠܡܢܐ ܡܕܝܢ ܡܬܒܥ̈ܝܢ<EOS>
ܠܒܢܝ̈ܢܫܐ ܝܬܝܼܪ̈ܬܐ ܘܠܐ ܐܿܠܨܐ ܥܠܝܗܘܢ<EOS> ܐܠܐ ܡܐܠܠܘܢ ܕܠ̈ܚܢ ܚܝ̈ܝܗܘܢ<EOS> ܘܡܥܘܟ̈ܢ<EOS>
ܘܡܟܡܪ̈ܢ ܠܗܘܿܢ ܡܼܢ ܒܥܿܬܐ ܫܪܝܼܪܬܐ ܘܫܟܿܚܬܐ ܕܝܕܥܬܐ ܕܫܪܪܐ<EOS> ܟܿܠܗܘܿܢ ܒܢܝ̈ܢܫܐ ܕܒܪܐ<EOS>
ܐܠܗܐ ܕܐܝܟ ܗܿܠܝܢ ܕܐܡܼܪܢܢ ܨܒܿܐ ܗܘܼܐ ܐܠܗܐ ܕܡܬܼܕܒܪܝܢ<EOS> ܐܝܟܢ ܕܢܣܓܘܢ ܛܒ̈ܐ ܘܙܕ̈ܝܼܩܐ<EOS>
ܘܢܫܼܬܡܠܐ ܡܢܝܿܢܐ ܕܗܿܢܘܢ ܕܢܩܼܠܘ ܥܡ ܣܛܢܐ ܪܒܗܘܢ<EOS> ܘܥܿܒܪ ܥܿܠܡܐ ܗܿܢܐ ܕܬܥܿܫ̈ܐ<EOS>
ܘܛܘܼܪ̈ܦܐ ܘܢܗܼܘܐ ܚܘܼܕܬܐ ܕܒܪܝܼܬܐ<EOS> ܘܢܩܘܼܡ ܥܿܠܡܐ ܚܼܕܬܐ ܕܒܘܼܣ̈ܡܐ ܘܚܕܘ̈ܬܐ<EOS> ܡܛܠ<EOS>
ܕܥܕܡܐ ܕܡܫܼܬܡܠܐ ܡܢܝܿܢܐ ܕܛܒ̈ܐ ܙܕܝ̈ܩܐ<EOS> ܐܝܟ ܡܼܢܝܿܢܐ ܕܗܿܢܘܢ ܕܢܦܼܠܘ ܠܐ ܥܿܒܪ ܗܿܢ<EOS>
ܥܿܠܡܐ ܕܥܩ̈ܬܐ<EOS> ܒܗܿܝ ܕܡܛܠ ܗܿܟܢ ܐܬܩܼܢ ܐܠܗܐ ܠܗܿܢ ܥ݀ܠܡܐ ܗܘܼܠܢܝܐ ܕܡܿܠܐܼ ܫܦܼܠܐ<EOS>
ܘܬܐܢܚ̈ܬܐ<EOS> ܘܒܼܪܐ ܒܗ ܠܒܢܝ̈ܢܫܐ ܡܠ̈ܝܼܠܐ ܡܪ̈ܟܒܐ<EOS> ܕܢܟܫܪܘܢ ܒܗ ܘܢܼܬܛܪܦܘܢ ܒܦܘܼܠܦܢܐ<EOS>
ܕܙܕܝܩܘܼܬܐ<EOS> ܘܢܐܙܠܘܢ ܢܐܪܬܘܢ ܕܘܼܟܬܐ ܗܿܝ ܫܒܝܼܚܬܐ ܘܡܥܠܝܼܬܐ ܕܐܣܼܬܚܦ ܘܢܦܼܠ ܡܢܗܿ<EOS>
ܣܛܢܐ ܘܟܿܠܗ ܓܘܼܕܗ ܡܪܘܕܬܐ ܐܝܟܢܐ ܕܚܘܝܼܢܢ ܡܼܢ ܠܥܼܠ<EOS> ܘܟܕ ܡܫܼܬܡܠܐ ܗܿܘ ܡܢܝܿܢܐ ܒܿܛܠ<EOS>
ܗܿܢܐ ܟܪܘܼܟܝܐ ܘܗܿܘܐ ܚܘܼܕܬܐ ܡܕܝܢ ܚܒ̈ܝܼܒܝ ܠܡܢܐ ܡܼܢ ܠܥܼܠ<EOS> ܘܟܕ ܡܫܼܬܡܠܐ ܗܿܘ<EOS>
ܡܢܝܿܢܐ ܒܿܛܠ ܗܿܢܐ ܟܪܘܼܟܝܐ ܘܗܿܘܐ ܚܘܼܕܬܐ ܡܕܝܢ ܚܒ̈ܝܼܒܝ ܠܡܢܐ ܬܥܿܫܝܼܢܢ ܒܒܢܝ̈ܢܐ<EOS>
ܘܩܢܼܝ̈ܢܐ ܘܢܼܨܒ̈ܬܐ ܘܦܘܼܠܚܢܐܪܥ ܘܬܐܓܪ̈ܬܐ ܘܣܛܢܐ ܗܿܐ ܡܥܒܕ ܘܡܚܝܠ ܠܒܢܝ̈ܢܫܐ ܥܠܝܗܘܢ<EOS>ܥܠܗܿܝ ܕܢܬܼܕܠܚܘܢ ܚܝ̈ܝܗܘܢ ܘܢܼܬܬܚܫܟ ܗܘܢܗܘܢ ܘܠܐ ܢܬܼܒܗܠܘܢ ܘܢܫܼܬܿܦܘܢ ܠܡܼܕܥ ܫܪܪܐ<EOS>
ܘܠܡܩܼܦ ܠܗ<EOS> ܡܛ݀ܠ ܝܥܢܘܼܬܐ ܣܢܝܼܬܐ ܡܘܒܕܢܝܼܬܐ<EOS> ܣܢܼܘ ܒܢܝ̈ܢܫܐ ܠܚܕ̈ܕܐ<EOS> ܠܡܚܼܛܦ ܚܕ ܡܼܢ<EOS>
ܕ<EOS> ܘܡܛܠ ܕܚܠܼܬܐ ܕܗܿܟܢ ܒܢܼܘ ܠܗܘܢ ܚܣܼ̈ܢܐ ܘܫܘܼܪ̈ܐ ܘܡܪܕܘ ܥܠ ܚܕ̈ܕܐ ܠܡܫܚܣܢܘܼ ܟܿܠܚܕ<EOS>
ܥܘܼܬܪܗ<EOS> ܘܠܡܼܛܪ ܩܢܝܘܼܬܗ<EOS> ܐܝܟ ܕܥܬܝܼܕܝܼܢܢ ܕܢܚܘܐ ܐܝܟܐ ܕܘܿܠܐ ܥܠ ܟܠܗܝܢ ܗܿܠܝܢ<EOS>
ܚܬܝܼܬܐܝܬ ܒܡܪܝܐ ܕܨܿܒܐ<EOS> ܡܕܝܢ ܠܐ ܘܿܠܐ ܠܒܪܢܫܐ ܠܡܥܼܒܕ ܘܠܡܦܼܠܚ ܡܕܡ ܐܚܪܝܢ<EOS> ܐܠܐ ܐܢ<EOS>
ܗܿܘ ܡܕܡ ܕܡܩܪܒ ܠܗ ܠܐܠܗܐ ܒܪܘܼܝܗ<EOS> ܘܠܐ ܣܟ ܡܥܟܪ ܠܗ ܡܼܢ ܦܘܼܠܚܢܐ ܐܠܗܝܐ ܕܐܝܼܬܘܗܝ<EOS>
ܝܕܥܬܐ ܕܫܪܐ<EOS> ܘܥܒܿܕ̈ܐ ܕܙܕܝܼܩܘܼܬܐ<EOS> ܕܐܝܿܟܢܐ ܕܝܢ ܢܬܼܕܒܪ ܒܪܢܫܐ ܒܥܿܠܡܐ ܗܿܢܐ<EOS>
ܐܡܿܪܝܢܢ<EOS> ܕܢܐܚܒ ܠܟܿܠܢܫ<EOS> ܕܢܝܩܪ ܠܟܿܠ ܐܢܫ<EOS> ܕܢܬܐܘܐ ܥܡ ܟܿܠܢܫ<EOS> ܘܕܣܟ ܠܐ ܢܥܼܒܕ ܠܗ<EOS>
ܒܥܠܕܒܒܐ ܘܣܐܢܐ ܒܥܿܠܡܐ ܗܿܢܐ ܡܛ݀ܠ<EOS> ܕܢܝܩܪ ܠܟܿܠ ܐܢܫ<EOS> ܕܢܬܐܘܐ ܥܡ ܟܿܠܢܫ<EOS> ܘܕܣܟ ܠܐ<EOS>
ܢܥܼܒܕ ܠܗ ܒܥܠܕܒܒܐ ܘܣܐܢܐ ܒܥܿܠܡܐ ܗܿܢܐ ܡܛ݀ ܡܕܡ ܥܒܘܪܐ<EOS> ܘܗܿܕܐ ܐܝܟܢ ܡܼܨܝܐ ܕܬܗܼܘܐ<EOS>
ܠܡܿܢ ܕܡܦܼܟܪ ܒܥܿܠܡܐ ܘܐܣܝܼܪ ܒܨܒܘ̈ܬܗ<EOS> ܘܟܕܝܢ ܒܬܥܫܗ<EOS> ܡܕܝܢ ܛܒܿ ܐܿܠܨܝܿܬܐ ܗܿܝ<EOS>
ܘܙܕܩܝܬܐ ܗܿܝ ܕܢܪܚܩ ܡܼܢ ܝܬܝܷܪ̈ܬܐ ܘܢܓܗܐ ܡܼܢ ܣܿܓܝ ܒܝܼܫ̈ܬܐ<EOS> ܡܛ݀ܠ ܕܡܿܢ ܕܐܝܼܬ ܠܗ<EOS>
ܣ̈ܐܢܐ ܘܒܥܠܕܒ̈ܒܐ ܒܥܿܠܡܐ ܗܿܢܐ ܚܝ̈ܐ ܡܪܝܼܪ̈ܐ ܘܡܠ̈ܝܼܝܼ ܕܘܘ̈ܢܐ ܚܝܐ<EOS> ܒܗܿܝ<EOS>
ܕܐܡܝܼܢܐܝܼܬ ܩܢܿܛ ܘܕ݀ܚܠ ܡܼܢ ܒܥܠܕܒܒܗ<EOS>ܘܟܿܠܗ ܙܒܢܐ ܡܬܼܦܪܣ ܘܡܬܼܚܫܒ ܘܡܼܨܛܢܥܗ ܕܐܝܟܢ ܢܫܼܬܘܙܒ ܡܼܢ ܒܝܼܫ̈ܬܗ<EOS>ܐܘܿ ܐܢ ܡܨܝܐ ܕܐܝܟܢ ܗܼܘ ܢܫܼܟܚ ܕܢܐܒܫ ܠܗܿܘ ܘܢܘܒܕ<EOS> ܘܒܗܿܠܝܢ ܡܪ̈ܢܝܬܐ ܡܕܝܼܒ̈ܢܝܬܐ<EOS>
ܘܡܚܫܟ̈ܢܝܬܐ ܡܬܼܛܓܢ ܘܡܼܬܩܠܐ<EOS> ܘܡܿܢ ܕܒܗܿܠܝܢ ܡܼܬܗܦܟ ܘܡܼܬܪܢܐ ܟܿܠܝܘܡ ܡܘܬܐ ܛ݀ܥܡ<EOS>
ܘܕܡܪܝܼܪ ܡܼܢ ܡܘܬܐ<EOS> ܘܚܫܘܼܟ ܗܘܢܗ ܘܡܣܡܝ ܒܘܼܝܢܗ<EOS> ܘܡܕܘܕ ܘܒܠܝܼܠ ܕܘܼܒܪܗ<EOS> ܘܐܢ ܗܿܟܢ<EOS>
ܦܿܐܫ ܚܪܬܐ ܒܝܼܫܬܐ ܕܚܒܿܠܐ ܘܐܒܕܢܐ ܗܿܘܝܐ ܠܗ<EOS> ܡܕܝܢ ܛܘܒܝܗܘܢ ܠܡܣܟ̈ܢܐ ܘܫܚ̈ܝܼܡܐ ܘܠܐ<EOS>
ܝܼܕܝܼܥ̈ܐ ܕܒܥܿܠܡܐ ܗܿܢܐ<EOS> ܕܐܦܢ ܚܣܝܼܪܝܢ ܘܣܪܝܟܝܢ ܡܼܢ ܩܢܝܘܼܬܐ<EOS> ܐܠܐ ܚܝ̈ܐ ܡܠ̈ܝܝ ܫܝܢܐ<EOS>
ܘܢܝܿܚܐ ܡܥܒܪܝܢ ܒܥܿܠܡܐ ܗܿܢܐ ܘܒܬܪ ܫܪܝܗܘܢ ܕܡܼܢ ܗܿܪܟܐ ܝܪܬܝܢ ܛܘܼܒ̈ܐ ܘܒܘܼܣ̈ܡܐ ܕܠܐ<EOS>
ܡܘܦܝܢ<EOS> ܘܐܦܢ ܠܝܬ ܗܘܼܐ ܥ݀ܠܡܐ ܐܚܪܢܐ ܘܠܐ ܚܘܼܕܬܐ ܘܢܘܼܚܡܐ<EOS> ܐܪܐ ܒܗܿܢܐ ܥ݀ܠܡܐ ܒܢܝܿܚܐ<EOS>
ܘܒܗܝܼܠܘܼܬܐ ܘܒܚܝ̈ܐ ܡܠ̈ܝܝ ܫܝܢܐ ܥ݀ܡܪܝܢ ܫܚ̈ܝܼܡܐ ܘܠܐ ܝܼܕ̈ܝܼܥܐ ܘܠܐ ܪ̈ܝܫܐ ܘܠܐ<EOS>
ܡܕܒܪ̈ܢܐ ܘܕܐܚܪ̈ܢܐ<EOS> ܘܐܢ ܬܐܡܪ̈ ܡܕܝܢ ܐܝܟܢ ܡܬܩܝܡ ܥܿܠܡܐ ܗܿܢܐ ܕܠܐ ܗܿܠܝܢ<EOS> ܝܥܢܘܼܬܐ<EOS>
ܘܩܢܝܘܼܬܐ ܝܬܝܼܪܬܐ ܘܣܼܢܐܬܐ ܘܒܥܠܕܒ̈ܒܘܗܝ ܘܚܣܡܐ ܗܿܠܝܢ ܠܘ ܡܩܝܡ̈ܢܝܬܗ ܕܥ݀ܠܡܐ ܐܢܝܢ<EOS>
ܐܠܐ ܡܐܠܠܘܢ ܡܚܪ̈ܒܢܝܬܗ ܘܡܚܒܠ̈ܢܝܬܗ<EOS> ܡܕܝܢ ܡܼܢ ܟܿܠ ܕܘܼܒܪܐ ܘܗܘܼܦܟܐ ܕܡܨܓܦ ܘܡܥܟܪ<EOS>
ܠܚܝ̈ܘܗܝ ܕܒܪܢܫܐ ܡܼܢ ܫܦܝܘܼܬܐ ܙܿܕܩ ܠܗ ܕܢܒܼܥܕ ܘܢܬܪܩܚ ܘܢܬܕܒܪ ܬܩܢܐܝܬ ܘܫܠܝܐܝܬ<EOS>
ܘܢܝܼܚܐܝܼܬ ܘܫܚܝܼܡܐܝܼܬ ܘܡܟܝܼܟܐܝܬ<EOS> ܘܠܐ ܝܼܕܝܼܥܐܝܬ<EOS> ܘܢܪܚܩ ܡܼܢ ܟܿܠܗܿ ܝܬܝܼܪܘܼܬܐ<EOS>
ܘܐܡܝܼܢܐܝܬ ܥܡ ܛܒ̈ܐ ܘܚܟܝܼ̈ܡܝ ܒܫܪܪܐ ܘܡܼܬܕܒܪ ܬܩܢܐܝܬ ܢܗܼܘܐ ܗܘܼܦܟܗ ܘܥܢܝܿܢܗ<EOS>
ܘܩܪܝܼܒܘܼܬܗ<EOS> ܘܡܿܢ ܡܚܒ̈ܠܐ ܕܠ̈ܝܼܚܐ ܡܦܟܪ̈ܝ ܒܨܒܘ̈ܬܗ ܕܥ݀ܠܡܐ ܪ̈ܚܡܝ ܪܫܢܘܼܬܗ<EOS>ܘܩܢ̈ܝܼܝܼ ܥܘܼܬܪܗ ܢܕܚܩ ܘܢܥܼܪܘܿܩ ܐܝܟ ܕܡܼܢ ܬܢܝܼܢܐ ܡܣܝܼܦܢܐ<EOS> ܘܐܡܝܼܢܐܝܬ ܕܘܼܒܪ̈ܐ<EOS>
ܕܡܿܠܝܢ ܡܫܝܢܘܼܬܐ ܘܢܝܼܚܘܼܬܐ ܘܫܼܠܝܐ ܘܒܗܝܼܠܘܼܬܐ ܢܓܼܒܐ ܕܡܼܢ ܬܢܝܼܢܐ ܡܣܝܼܦܢܐ<EOS>ܘܐܡܝܼܢܐܝܬ ܕܘܼܒܪ̈ܐ ܕܡܠܿܝܢ ܡܫܝܢܘܼܬܐ ܘܢܝܼܚܘܼܬܐ ܘܫܼܠܝܐ ܘܒܗܝܼܠܘܼܬܐ ܢܓܼܒܐ ܘܢܼܬܕܒܪ<EOS>ܐܝܿܟܢܐ ܕܢܬܼܡܨܐ ܠܡܫܟܼܚܘ ܝܕܥܬܐ ܕܫܪܪܐ ܕܡܥܠܝܐ ܠܗ ܠܪ̈ܘܡܐ ܠܐ ܡܬܼܡܫܚ̈ܢܐ ܘܒܗܠܝܢ ܫܠܡ<EOS>
ܩܦ̄ ܕܓ̄ ܕܡܐܡܪܐ ܕܓ̄ ܒܝܕ ܐܠܗܐ ܕܚܝܠ<EOS>
ܩܦܠܐܘܢ ܕܐܪܒܥܐ ܕܡܐܡܪܐ ܕܬܠܝܼܬܝܐ ܥܡ ܐܠܗܐ ܕܡܚܟܡ ܘܡܗܕܐ<EOS> ܥܠܗܿܝ ܕܡܐ<EOS>
ܥܬܝܼܕ ܕܢܗܼܘܐ ܡܼܢ ܒܪܢܫܐ ܘܡܢܘܼ ܣܘܼܟܝܗ ܘܕܐܝܢܐ ܣܒܪܐ ܢܗܼܘܐ ܠܗ ܒܪܫܐ ܩܕܡܝܐ ܕܡܐܡܪܐ<EOS>
ܩܠܝܼܠ ܫܘܕܥܢܢ ܥܠ ܗܿܠܝܢ<EOS> ܕܡܛ݀ܠܡܢܐ ܐܬܼܒܪܝ ܒܪܢܫܐ<EOS> ܗܿܫܐ ܬܘܼܒ ܐܡܿܪܝܢܢ ܘܡܒܚܢܝܼܢܢ<EOS>
ܘܡܥܩܒܝܼܢܢ ܒܝܕܥܬܐ ܗܿܕܐ ܡܠܝܼܠܬܐ ܕܐܝܼܬ ܠܢ ܡܼܢ ܒܪܘܼܝܢ ܕܡܢܐ ܐܪܐ ܥܬܝܼܪܕ ܕܢܗܼܘܐ<EOS>
ܡܼܢ ܚܝܘܬܐ ܗܿܕܐ ܡܪܟܒܬܐ ܕܡܼܢ ܪܘܼܚܢܝܘܼܬܐ ܡܠܝܼܠܬܐ ܘܡܼܢ ܗܘܼܠܢܝܘܼܬܐ ܥܒܝܼܬܐ<EOS> ܘܡܢܘ<EOS>
ܣܘܼܟܝܐ ܕܚܿܐܪ ܘܡܣܟܐ ܠܗ ܗܼܘ ܒܪܢܫܐ<EOS> ܘܕܐܝܢܐ ܣܒܪܐ ܢܐܚܘܼܕ ܘܒܗ<EOS>
ܢܼܬܠܒܒ ܘܢܬܼܚܝܠ<EOS> ܟܕ ܢܬܼܬܟܠ ܥܠܘܗܝ ܫܪܝܪܐܝܬ ܘܠܐ ܦܠܝܓܐܝܼܬ<EOS> ܘܐܠܘ ܐܝܟ<EOS>
ܫܪܟܐ ܕܚܝ̈ܘܬܐ ܕܠܐ ܡܠܼܬܐ ܐܝܼܬܘܗܝ ܗܘܼܐ ܒܪܢܫܐ<EOS> ܥܡ ܚܘܼܒܿܠܗ ܕܦܓܪܐ ܡܬܼܛܠܩܐ ܗܘܼܬ<EOS>
ܢܦܫܗ ܕܡܢܝܬܐ ܘܗܿܦܟ ܗܘܼܐ ܟܿܠ ܐܣܛܘܼܟܣܐ ܠܕܘܼܟܬܗ ܘܟܕܘ ܘܐܠܘܼ ܬܘܼܒ ܢܦܫܐ ܡܠܝܼܠܬܐ<EOS>
ܡܫܠܼܚܬܐ ܕܡܼܢ ܗܘܼܠܢܝܘܼܬܐ ܒܠܚܘܼܕ ܗܘܼܐ ܐܝܟ ܫܪܟܐ ܕܪ̈ܘܼܚܬܐ ܐܝܼܬܘܗܝ ܗܘܼܐ<EOS> ܘܥܡܗܝܢ<EOS>
ܡܕܝܪ ܗܘܼܐ<EOS> ܘܡܩܘܐ ܒܟܿܠܗܝܢ ܕܝܼܠܗܝܢ<EOS> ܐܠܐ ܗܿܐ ܚܿܙܝܢܢ ܕܚܠܝܼܛ ܘܡܪܟܒ ܡܼܢ ܬܪ̈ܝܗܘܢ<EOS>
ܓܢ̈ܣܐ ܘܟܝ̈ܢܐ<EOS> ܘܐܝܼܬ ܠܗ ܝܬܝܪ ܟܘܼܢܫ ܚܘܼܫ̈ܒܐ<EOS> ܘܡܫܟܼܚܘܼܬ ܝܕ̈ܥܬܐ ܚܕ̈ܬܬܐ ܘܝܘܠ̈ܦܢܐ<EOS>
ܘܐܘܼܡܢ̈ܘܬܐ ܕܠܐ ܝܠܝܼܦܝܼܢ ܠܗ<EOS> ܐܠܐ ܡܼܢ ܬܐܘܪܝܐ ܘܗܘܦܟ ܚܘܫܒ̈ܘܗܝ ܡܫܟܚ ܠܗܝܢ ܡܼܢ<EOS>
ܟܝܿܢܐ ܘܕܝܼܠܝܬܐ ܕܐܬܝܼܗܒ ܠܗ ܡܼܢ ܒܪܘܼܝܗ<EOS> ܘܫܠܝܼܛ ܒܝܿܬܗ ܘܒܙܘܥܐ ܕܚܐܪܘܬܗ ܕܐܝܼܬܘܗܝ<EOS>
ܨܒܝܿܢܗ<EOS> ܘܒܗܿܠܝܢ ܣܿܓܝܼ ܕܡܿܐ ܠܒܪܘܝܗ<EOS> ܐܝܟ ܕܐܦ ܐܫܼܬܡܗ ܒܨܠܡܗ ܘܕܡܘܼܬܗ ܕܥܒܘܼܕܗ<EOS> ܐܦܢ<EOS>
ܗܼܘ ܒܪܢܫܐ ܬܥܝܼܫ ܒܥܦܪܗ ܘܪܫܦ ܒܐܪܥܐ ܐܡܗ<EOS> ܠܐ ܡܦܣ ܚܬܝܼܬܐܝܼܬ ܒܗܿܠܝܢ ܒܪܡ ܐܢ ܡܬܼܒܝܢ<EOS>
ܒܐܝܼܩܪܗ ܘܡܬܼܚܫܒ ܘܪܢܐ ܒܪܫܝܼܬܗ ܟܕ ܫܿܦܐܼ ܗܘܢܗ ܘܕܿܟܐ ܠܒܗ ܘܢܗܝܼܪܐ ܚܙܼܬܗ<EOS>
ܪܘܼܚܢܿܝܬܐ ܛܒܿ ܡܣܼܬܟܠ ܘܡܫܼܬܪܪ ܥܠ ܟܝܿܢܗ ܘܒܪܝܬܗ ܕܒܨܠܡ ܒܪܘܼܝܗ ܐܬܥܒܕ ܘܐܬܼܬܩܢ<EOS>ܘܐܢ ܠܐ ܡܿܨܐܼ ܕܢܕܪܟ ܘܢܕܥ ܗܿܠܝܢ ܗܼܘ ܡܼܢ ܢܦܫܗ ܒܝܕ ܠܐ ܡܪܝܼܩܘܼܬ ܡܕܥܗ ܡܼܢ ܚܫ̈ܐ<EOS>
ܡܚܫ̈ܟܢܐ<EOS> ܢܬܼܒܩܐ ܒܟܝܿܢܗ ܘܫܪܟܐ ܕܒܪ̈ܝܬܐ ܟܢܘ̈ܬܗ ܘܢܚܼܙܐ ܘܢܐܠܦ ܕܐܝܟܢ ܣܝܼܡܝܢ<EOS>
ܘܐܝܼܬܝܗܘܢ ܠܘܬܗ<EOS> ܘܡܢܼܗܘܿܢ ܕܟܝ̈ܢܐ ܠܐ ܡܠ̈ܝܼܠܐ ܡܬܟܣܣܐ ܘܡܬܼܩܛܪܓܐ ܠܐ ܝܼܕܥܬܗ܇<EOS>
ܕܗܼܢܘܢ ܝܿܕܥܝܢ ܠܗ ܘܚܿܙܝܢ ܒܗ ܠܨܠܡܐ ܘܕܡܘܼܬܐ ܕܥܒܘܿܕܐ ܘܒܪܘܼܝܐ<EOS> ܘܗܼ، ܕܘܝܐ ܠܐ ܡܬܒܝܢ<EOS>
ܘܠܐ ܡܣܬܿܟܠ<EOS> ܕܐܝܟܢ ܕܝܢ ܐܝܼܬܝܗܿ ܚܬܝܼܬܘܼܬܐ ܕܗܿܠܝܢ ܐܡܿܪܝܢܢܢ ܒܥܘܕܪܢ ܡܪܢ ܕܡܚܟܡ<EOS>ܢܬܼܒܩܐ ܒܚܝ̈ܘܬܐ ܠܐ ܡܠܝܼܠ̈ܬܐ ܕܡܫܼܬܥܒ̈ܕܢ ܠܒܪܢܫܐ<EOS> ܒܬܘܪܐ ܚܝܠܬܢܐ ܐܝܙܒܪܒܐ ܐܘܟܝܬ<EOS>
ܓܡܘܿܫܐ ܥܫܝܼܢ ܚܝܠܐ<EOS> ܕܐܝܼܬ ܒܗ ܚܝܠܐ ܕܣܿܓܝ ܒܢܝ̈ܢܫܐ ܘܚܕ ܛܠܝܐ ܟܕܢ ܠܗܘܿܢ ܒܢܝܼܪܐ<EOS>
ܘܕܬܟܣ ܠܗܘܿܢ ܒܙܩܘܼܬܐ ܘܕܿܚܠܝܢ ܡܢܗ ܘܡܫܼܬܥܒܕܝܢ ܠܗ<EOS> ܘܣܿܒܠܝܢ ܘܡܣܝܒܪܝܢ ܗܿܘ ܐܘܼܠܨܢܐ<EOS>
ܕܢܝܼܪܐ ܕܥܠ ܟܬܦ̈ܬܗܘܢ ܘܡܼܢ ܕܚܠܼܬܐ ܕܙܩܘܼܬܐ ܘܡܚܘ̈ܬܐ ܡܨܪܝܢ ܠܗܿ ܠܐܪܥܐ ܘܦܿܠܚܝܢ<EOS>ܗܿܠܝܢ ܡܛܠ ܡܘܿܢ ܗܿܐ ܡܫܼܬܥܒܕܝܢ ܗܿܢܐ ܟܿܠܗ ܫܘܼܥܒܕܐ ܩܫܝܐ<EOS> ܘܡܼܬܐܠܨܝܢ ܡܼܢ ܩܫܝܘܼܬܐ<EOS>
ܕܢܝܼܪܐ ܘܩܝܩܢܐ<EOS> ܘܡܣܝܒܪܝܢ ܗܿܘ ܟܿܠܗ ܫܦܼܠܐ ܪܒܐ ܥܕܡܐ ܠܡܘܬܐ<EOS> ܘܐܠܘ ܨܿܒܝܢ ܗܘܼܘ<EOS>
ܗܿܦܟܝܢ ܗܘܼܘ ܥܠ ܗܿܘ ܒܪܢܫܐ ܕܕܒܿܪ ܒܗܘܢ ܘܐܿܠܨ ܠܗܘܿܢ ܒܙܩܘܼܬܐ ܘܡܚܘ̈ܬܐ ܘܩܿܛܠܝܢ<EOS>
ܗܘܼܘ ܠܗ ܘܠܥܣܪ̈ܝܼܢ ܘܬܠ̈ܬܝܢ ܘܐܦ ܠܐܪ̈ܒܥܝܢ ܓܒܪ̈ܐ ܘܐܟܘܬܗ<EOS> ܐܠܐ ܗܼܢܘܢ ܗܿܐ ܚܿܙܝܢ<EOS>
ܠܨܠܡܐ ܕܒܪܘܼܝܐ ܕܨܝܼܪ ܒܗ<EOS> ܘܠܗ ܟܕ ܠܗ ܠܒܪܢܫܐ ܡܣܒܪܝܢ ܡܪܐ ܘܥ݀ܒܘܕܐ ܘܕܚܿܠܝܢ ܡܢܼܗ ܐܝܟ<EOS>
ܕܡܼܢ ܐܠܗܐ<EOS> ܘܡܬܼܪܒܟܝܼܢ ܘܡܼܬܥܒܕܝܢ<EOS>ܗܟܘܬ݀ ܘܓܡ̈ܠܐ ܛ݀ܢ̈ܝ ܗܿ، ܟܿܠܗ ܝܘܼܩܪܐ<EOS> ܘܚܡܪ̈ܐ ܘܟܘܼܕ̈ܢܘܬܐ<EOS>
ܘܒܪ̈ܕܘܼܢܐ ܐܝܟܢ ܡܣܝܒܪܝܢ ܗܿܘ ܟ݀ܠܗ ܐܘܼܠܨܢܐ ܬܚܝܼܬ ܛܥ̈ܢܐ ܟܕ ܡܫܦܠܝܢ ܘܪܥܬܝܼܢ<EOS>
ܘܡܠܗܬܝܼܢ<EOS> ܘܐܼܠܘܼ ܠܐ ܕܨܠܡܗ ܕܥܒܘܿܕܐ ܠܐ ܚܿܙܝܢ ܗܘܼܘ ܒܡܫܥܒܕ̈ܢܝܗܘܿܢ ܡܪܕܝܢ ܗܘܼܘ ܘܠܐ<EOS>
ܣܟ ܡܬܼܪܟܢܝܢ ܐܘܿ ܒ݀ܥܩܝܢ ܗܘܼܘ ܠܗܘܿܢ ܘܡܢܟܬܝܢ ܘܕ݀ܝܫܝܢ ܘܩܿܛܠܝܢ<EOS> ܐܠܐ ܡܼܢ ܕܚܠܼܬܗ<EOS>
ܕܨܠܡܐ ܕܗܼܢܘܢ ܗܿܐ ܚܿܙܝܢ ܠܗ ܒܢ ܘܡܣܼܬܟܠܝܢ ܝܬܝܪ ܡܼܢܢ<EOS> ܗܿܐ ܡܫܼܬܥܒܕܝܢ ܘܕܚܿܠܝܢ<EOS>ܐܝܟܢ ܬܘܼܒ ܗܿܠܝܢ ܣܘܣ̈ܘܬܐ ܚܬܝܼܪ̈ܐ ܘܩܠܝܼܠ̈ܐ ܘܥܠ̈ܥܠܐ ܡܫܼܬܥܒܕܝܢ ܠܚܕ ܛܠܝܐ ܕܢܪܡܐ<EOS>
ܦܓܘܼܕܬܐ ܒܦܘܼܡ̈ܝܗܘܢ ܘܣܪܓܐ ܘܬܫܘܝܼܬܐ ܥܠ ܚܨܝ̈ܗܘܢ<EOS> ܘܣܿܠܩ ܪܟܒ ܐܘܿ ܣܿܐܡ ܡܘܒܠܐ<EOS>
ܝܩܝܼܪܬܐ<EOS> ܐܘܟܝܼܬ ܛܥܘܢܬܐ<EOS> ܘܡܿܚܐ ܘܡܢܓܕ ܒܫܒܛܐ<EOS> ܘܕ݀ܚܠܐ ܘܡܫܼܬܥܒܕܐ ܠܗ ܚܝܘܼܬܐ<EOS> ܘܢܐ<EOS>
ܐ݀ܡܪ ܥܠ ܗܿܠܝܢ ܡܫܝ̈ܢܬܐ<EOS> ܕܗܿܐ ܬܘܼܒ ܗܿܠܝܢ ܡܪ̈ܚܬܐ ܘܚܼܛܘܼܦ̈ܬܐ ܕܐܝܼܬ ܒܚܝܘܼܬ ܫܢܐ<EOS>ܐܝܟ ܕܐܒܐ ܡܪܚܐ ܘܕܐܒܐ ܣܿܪܘܚܬܐ ܘܢܡܪܐ ܟܪܘܼܡܬܢܐ<EOS> ܘܐܦ ܗܼܘ ܐܪܝܥܐ ܬܩܝܼܦܐ ܘܡܠܟܐ<EOS>
ܕܚܝ̈ܘܬܐ<EOS> ܕ݀ܚܠ ܡܼܢ ܒܪܢܫܐ<EOS> ܘܣܿܓܝ̈ܐܐ ܕܡܪܒܝܢ ܘܡܫܥܒܕܝܢ ܠܗܘܢ ܒܢܝ̈ܢܫܐ ܘܐܣܿܪܝܢ<EOS>
ܒܫܫܠ̈ܬܐ ܘܡܪܒܝܢ ܠܗܘܿܢ ܒܡܕܝ̈ܢܬܐ ܘܡܬܼܥܝܕܝܢ ܥܡ ܒܢܝ̈ܢܫܐ<EOS> ܘܠܐ ܬܘܼܒ ܡܫܢܝܢ ܡܼܢܗܿ<EOS>
ܕܫܒܝܼܚܘܼܬܗ ܕܨܠܡܐ ܕܚܿܙܝܢ ܒܢ<EOS> ܕܚܿܠܝܢ ܘܡܫܼܬܥܒܕܝܢ ܗܟܘܬ݀ ܐܦ ܬܢܝܼ̈ܢܐ ܘܐܟܕ̈ܢܐ ܘܫܪܟܐ<EOS>
ܕܚܘ̈ܘܬܐ<EOS> ܕܚܿܠܝܢ ܣܿܓܝܼܪ ܘܥܪܩܝܢ ܡܼܢ ܒܢܝ̈ܢܫܐ<EOS> ܗܟܘܬ݀ ܐܦ ܓܼܢ̈ܣܐ ܘܐܕ̈ܫܐ ܕܦܪ̈ܚܬܐ<EOS>
ܡܥܝܕܝܢ ܠܗܘܢ ܘܡܪܒܝܢ ܠܗܘܢ ܒܢܝ̈ܢܫܐ ܘܫܿܒܩܝܢ ܠܗܘܿܢ ܠܡܦܼܪܚ ܒܐܐܪ ܘܐܙܿܠܝܢ ܘܡܪܚܩܝܢ<EOS>
ܡܬܼܚܐ ܣܓܝܐܐ ܘܬܘܼܒ ܩܿܪܝܢ ܠܗܘܿܢ ܘܐܬܿܝܢ ܘܡܫܼܬܥܒܕܝܢ<EOS> ܘܡܿܢܐ ܐ݀ܡܪ ܥܠ ܗܿܠܝܢ ܕܗܿܐ ܐܦ<EOS>
ܦܝ̈ܠܐ ܥܫܝܼ̈ܢܐ ܘܬܗܝܼܪ̈ܐ ܕܒܚܝܠܐ ܬܩܝܼܦܐ ܕܩܿܢܝܢܼ ܘܡܫܪܪܘܬܐ ܕܓܘܼܫ̈ܡܐ ܪ̈ܘܪܒܐ<EOS>ܥ݀ܩܪܝܢ ܫܘܼܪ̈ܐ<EOS> ܘܛ݀ܥܢܝܢ ܝܘܼܩܪܐ ܣܿܓܝܐܐ<EOS> ܐܝܟܢ ܡܫܼܬܥܒܕܝܢ ܠܒܢܝ̈ܢܫܐ<EOS> ܝܬܝܼܪܐܝܬ ܟܕ<EOS>
ܡܫܩܝܢ ܠܗܘܿܢ ܒܐܘܡܢܘܼܬܐ ܚܡܪܐ ܚܝܐ ܕܚܠܝܼܛ ܒܗ ܠܒܘܼܢܬܐ<EOS> ܡܬܼܚܡܬܝܼܢ ܘܡܬܼܥܫܢܝܼܢ<EOS>
ܬܩܝܼܦܐܝܬ<EOS> ܘܣܝܡܝܢ ܥܠ ܚܨܝ̈ܗܘܢ ܡܓܕܠܐ ܕܩܝ̈ܣܐ ܘܝ݀ܬܒܝܢ ܒܗ ܣܘܓܐܐ ܕܓܒܪ̈ܐ ܩܪ̈ܒܬܢܐ ܥܡ<EOS>
ܡ̈ܐܢܝ ܙܝܢܐ<EOS> ܘܠܒܘܼܫ̈ܝ ܩܐܪܣܐ<EOS> ܘܡܬܼܩܪܒܝܢ ܒܬܟܬܘܼܫܐ ܠܘܥܕܐ ܕܫܘܼܪ̈ܐ<EOS> ܘܗܿܠܝܢ ܦܝܼ̈ܠܐ<EOS>
ܦܫܛܝܼܢ ܗܘܼܘ ܗܿܘ ܚܪܛܘܡܐ ܕܐܝܬ ܠܗܘܿܢ<EOS> ܘܒܢܝܼܒ̈ܝܗܘܢ ܬ݀ܪܥܝܢ ܫܘܼܪ̈ܐ ܘܡܚܿܪܒܝܼܢ<EOS>
ܘܥܩܪܝܢ<EOS> ܘܥ݀ܒܕܝܢ ܢܚܫܪܐ ܪܒܐ ܒܩܪ̈ܒܐ ܩܕܡ ܡܪ̈ܝܗܘܢ<EOS> ܥܡ ܐ̱ܚܪ̈ܢܝܬܐ ܣܿܓܝ̈ܐܬܐ ܕܡܬܚܫܒܝܢ<EOS>
ܘܣܿܥܪܝܢ ܒܢܝ̈ܢܫܐ<EOS> ܒܒܢܝ̈ܢܐ ܘܒܚܦܼܪ̈ܐ ܘܒܢܗܪ̈ܘܬܐ ܘܒܐܓܘܓ̈ܐ<EOS> ܘܪܘܼܟܒ ܐ̈ܠܦܐ ܘܣܦܝܼ̈ܢܐ<EOS>ܘܛܘܦܐ ܕܒܝܢܬ ܓܠ̈ܠܐ<EOS> ܘܡܚܫ̈ܘܼܠܐ ܥܠ ܚܨܐ ܕܝܡܐ ܟܕ ܓܿܢܒܝܢ ܘܨ݀ܝܕܝܢ ܠܪܘܼܚܐ<EOS>
ܠܡܫܼܬܥܒܕܘܼ ܠܗܘܿܢ ܘܠܡܼܛܥܢ ܝܘܼܩܪܐ ܗܿܘ ܣܿܓܝܼܐܐ ܕܚܡܝܼܪ ܒܣܦܝܼ̈ܢܐ<EOS> ܘܬܘܒ ܐܬܚܫܒܘ<EOS>
ܘܚܠܼܛܘ ܣܘܣ̈ܘܬܐ ܥܡ ܚܡܪ̈ܐ ܘܐܘܠܕܘ ܟܘܕ̈ܢܘܬܐ ܚܝܘܼܬܐ ܢܘܼܟܪܝܬܐ ܕܠܐ<EOS>
ܐܬܬܩܢܬ݀ ܡܼܢ ܒܪܘܝܘܼܬܐ ܥܡ ܫܪܟܐ ܕܒܪ̈ܝܬܐ<EOS> ܘܨܘܪ̈ܬܐ ܕܡܣܩܝܼܢ<EOS> ܘܐܢܕܪ̈ܝܢܛܐ ܪܘܪ̈ܒܐ<EOS>
ܘܩܝ̈ܡܬܐ ܘܐܣ̈ܛܝܼܠܐ ܘܥܡܘ̈ܕܐ ܕܡܩܝܼܡܝܢ<EOS> ܕܗܿܠܝܢ ܟ݀ܠܗܝܢ ܘܕܐܝܟ ܗܿܠܝܢ ܚܬܝܼܬܐܝܼܬ<EOS>
ܡܫܘܕ̈ܥܢ ܘܡܚܘ̈ܝܢ ܒܗܘܢ ܕܨܠܡܐ ܘܕܡܘܼܬܐ ܕܒܪܘܼܝܐ ܐܝܬܝܗܘܢ<EOS> ܘܡܿܢ ܕܗܿܢܐ ܐܝܼܬܘܗܝ<EOS>
ܟܝܿܢܗ ܘܗܿܠܝܢ ܟܿܠܗܝܢ ܡܿܨܐܼ ܠܡܥܼܒܕ ܘܢܫܼܟܚ ܘܢܼܬܚܫܒ ܘܢܐܠܦ ܘܢܚܘܐ ܘܢܒܕܩ ܘܢܣܝܼܡ<EOS>
ܒܥܿܠܡܐ ܘܢܫܼܒܘܩ ܡܼܢ ܒܬܪܗ ܥܘܼܗܕܢܐ ܘܕܘܼܟܪܢܐ ܠܥܠܡܝܼܢܝܐ<EOS> ܡܢܐ ܐܪܐ ܥܬܝܼܪܕ ܕܢܗܼܘܐ<EOS>
ܡܢܼܗ<EOS> ܢܬܼܚܒܠ ܘܢܫܼܬܪܐ ܘܢܬܼܦܠܗܕ ܒܐܣܛܘܼܟ̈ܣܐ ܐܝܟ ܫܪܟܐ ܕܚܝ̈ܘܬܐ ܠܐ ܡܠܝܼܠ̈ܬܐ ܕܗܿܐ<EOS>
ܡܫܥܒܕ<EOS> ܠܐ ܡܼܨܝܐ ܗܕܐ ܕܬܬܗܝܡܢܝ ܘܬܬܩܒܠܝ<EOS> ܐܠܐ ܚܝ ܘܩܝܡ ܘܢܛܝܼܪ ܗܼܘ ܒܪܝܫܝܬܐ ܕܟܝܿܢܗ<EOS>ܘܐܡܼܬܝ ܕܗܘܼܐ ܘܡܫܬܡܠܐ ܣܬܘܗ ܕܥ݀ܠܡܐ ܘܡ݀ܛܪ ܙܒܢܐ ܕܢܝܼܣܢ ܪܒܐ ܕܚܘܼܕܬܐ ܗܿܘ ܕܠܗ ܗܿܐ<EOS>
ܩܕܿܡܝܢ ܪܫܿܡܝܼܢ ܘܡܫܘܕܥܝܢ ܟܿܠܗܘܢ ܢܝܼܣ̈ܢܝܐ ܘܬܐܕ̈ܐ ܘܚܘܼܕܘܬܐ ܕܟܿܠ ܫܢܼܐ ܒܫܼܢܐ<EOS> ܐܦ<EOS>
ܗܼܘ ܟܝܿܢܐ ܡܚܠܦ ܘܫܘܚ ܘܡܬܼܚܕܬ ܫܒܝܼܚܐܝܼܬ ܘܬܝܼܪ ܡܠܝܐܝܬ ܡܥܠܝܐܝܬ<EOS> ܘܩܿܐܡ ܟܝܿܢܐ<EOS>
ܫܦܝܐ ܘܕܟܝܐ ܘܩܛܝܼܢܐ ܘܪܘܼܚܢܝܐ ܕܚܿܫܚ ܘܠܿܚܡ ܕܢܬܼܚܝܕ ܘܢܬܼܚܠܛ ܒܗܿ ܒܥܠܼܬܐ ܕܪܫܝܼܬܗ<EOS>
ܒܝܕ ܡܼܨܥܝܘܼܬܐ ܡܕܡ ܕܐܝܼܬܝܗܿ ܪܓܝܓܬܐ ܘܡܼܬܝܐܝܒܢܝܬܐ ܒܪܚܡܬܐ ܟܝܿܢܝܬܐ ܕܩܢܐ ܗܘܼܐ<EOS>
ܟܝܿܢܐ ܡܼܢ ܡܫܡܠܝܘܼܬܐ ܕܚܘܼܕܬܐ<EOS> ܘܗܪܟܐ ܬܚܘܼܡܐ ܗܿܘ ܠܡܠܼܬܐ ܩܠܢܝܬܐ<EOS> ܬܘܼܒ ܠܐ ܫܠܝܼܛ<EOS>
ܗܿܪܟܐ ܠܫܢܐ ܕܢܬܪܓܡ<EOS> ܘܠܐ ܩܢܝܐ ܘܕܝܘܼܬܐ ܠܡܪܫܡ ܒܡܓܠܐ<EOS> ܗܘܢܐ ܕܝܢ ܕܐܨܛܠܠ ܘܐܬܼܢܗܪ<EOS>
ܘܩܼܡ ܒܛܟܼܣܐ ܕܟܝܿܢܗ ܒܝܕ ܕܘܼܒܪ̈ܐ ܬܩ̈ܢܐ ܕܡܝܬܪܘܼܬܐ ܕܡܕܟܝܢ ܘܡܫܦܝܢ ܠܗ ܡܼܢ ܨܿܐܬܐ<EOS>
ܓܕܫܢܝܿܬܐ ܕܥܠܬ݀ ܥܠܘܗܝ<EOS> ܗܘܼ ܫܠܝܼܛ ܡܟܐ ܘܠܗܼܠ ܕܢܐܡܪ ܘܢܫܼܡܥ ܘܢܐܠܦ ܘܢܕܥ ܪܘܚܢܐܝܼܬ<EOS>
ܒܬܼܡܗܐ ܪܒܐ<EOS> ܘܬܐܘܪܝܐ ܩܛܝܼܢܬܐ<EOS> ܣܛܪ ܡܼܢ ܟܿܠ ܙܘܥܐ ܘܪܘܼܟܒ ܚܘܼܫܒܐ ܘܦܢܛܣܝܐ<EOS> ܘܗܿܪܟܐ<EOS>
ܣܿܟܐ ܡܛ݀ܠ ܠܐ ܡܬܼܡܨܝܢܘܼܬܐ ܕܬܢܿܢ ܠܗܕܐ ܡܫܘܼܚܬܐ ܪܒܬܐ ܘܛܟܼܣܐ ܡܥܠܝܐ ܕܥܬܝܼܕ ܕܢܣܼܩ<EOS>
ܓܢܼܣܐ ܕܒܢܝ̈ܢܫܐ ܦܪ̈ܘܫܐ ܥܡ ܝܨܝܼܦܘܼܬܐ ܪܒܬܐ ܘܠܐ ܡܗܡܝܢܘܼܬܐ ܡܪܩܝܢ ܘܡܕܟܝܢ ܟܝܿܢܗܢ<EOS>
ܡܼܢ ܠܐ ܟܝܢܝܘܼܬܐ ܕܐܝܼܬܝܗܿ ܨܿܐܬܐ ܕܚܛܝܼܬܐ<EOS> ܘܡܨܠܠܝܢ ܠܗܘܢܐ ܡܼܢ ܗܘܼܠܢܝܘܼܬܐ ܕܬܡܿܢ<EOS>
ܒܬܪ ܚܘܼܕܬܐ ܗܿܦܟܐ ܘܡܬܼܚܝܕܐ ܪܝܫܝܼܬܗܘܢ ܒܥܠܼܬܐ ܩܕܡܝܬܐ ܥܠܼܬ ܟܿܠ ܥ̈ܠܼܠܢ<EOS> ܕܟܿܠ ܡܢܗܿ<EOS>
ܘܟܿܠ ܒܗܿ ܘܟܠܿ ܒܐܝܼܕܗܿ<EOS> ܠܗ ܬܫܒܚ̈ܢ ܡܼܢ ܟܿܠ ܠܗܢܐ ܣܘܼܟܝܐ ܓܡܘܼܪܐ ܘܡܫܡܠܝܢܐ ܕܟܝܿܢܢ<EOS>
ܢܿܚܘܼܪ ܘܢܿܣܝܼܡ ܢܝܼܫܢ<EOS> ܠܘܬ ܗܿܢܐ ܢܝܼܫܐ ܪܒܐ ܕܡܚܝܕ ܒܪܝܬܐ ܠܒܪܘܝܐ ܢܿܚܢܐ ܘܢ݀ܬܪܘܼܨ<EOS>
ܚܘܼܫܒܢ<EOS> ܠܗܕܐ ܡܥܠܝܘܼܬܐ ܪܒܬܐ ܘܓܡܝܼܪܘܼܬܐ ܥܬܝܼܕܝܼܢܢ ܠܡܡܢܥܘܼ ܐܢ ܨܿܒܝܢܢ<EOS> ܒܗܕܐ<EOS>
ܩܛܣܛܐܣܝܣ<EOS>
ܐܘܟܝܬ ܫܘܼܚܠܦܐ ܪܒܐ ܩܿܐܡ ܟܝܿܢܐ ܕܡܠ̈ܝܼܠܐ ܡܪ̈ܟܒܐ ܕܐܬܕܒܪܘ ܡܠܝܼܠܐܝܼܬ<EOS>
ܒܥܿܠܡܐ ܗܿܢ ܕܕܘܪܫܐ ܘܒܝܬ ܡܪܕܘܼܬܐ<EOS> ܬܪܝܢ ܐܬܪ̈ܘܬܐ ܘܡܪ̈ܘܬܐ ܐܝܼܬ<EOS> ܚܕ ܕܡܪܐ ܡܪܢܝܐ<EOS>
ܕܟܝܿܢܐܝܬ ܘܐܘܣܝܐܝܬ ܐܝܬܘܗܝ ܡܪܐ ܘܐܝܼܬܝܐ ܡܬܘܼܡܝܐ ܘܐܝܼܬ ܠܗ ܒܗ ܟܝܢܐܝܬ ܘܡܪܢܐܝܬ<EOS>
ܡܪܘܼܬܐ ܘܡܠܟܘܼܬܐ ܛܘܼܒܬܢܿܝܬܐ ܕܡܠܝܐ ܛܘܼܒ̈ܐ ܘܒܘܼܣ̈ܡܐ ܘܢܘܗܪܐ ܥ݀ܠܡܝܼܢܝܐ<EOS> ܘܐܚܪܢܐ<EOS>
ܕܥܒܼܕܐ ܡܪܘܼܕܐ ܘܣܚܝܼܦܐ ܕܡܪܚܐܝܼܬ ܚܛܼܦ ܠܗ ܫܡܐ ܕܡܪܘܼܬܐ<EOS> ܘܐܝܼܬ ܠܗ ܡܠܟܘܼܬܐ ܛܪܘܢܝܬܐ<EOS>
ܘܟܡܝܼܪܬܐ ܕܡܠܝܐ ܥܩ̈ܬܐ ܘܬܐܢܚ̈ܬܐ ܘܫܘܼܢ̈ܩܐ ܡܪܝܼܪ̈ܐ ܒܚܫܼܟܐ ܥܠܡܝܼܢܝܐ<EOS> ܒܝܕ ܚܣܿܡܐ<EOS>
ܕܐܘܠܕܬ݀ ܪܡܘܼܬܗ ܠܘܩܒܠ ܟܝܿܢܐ ܕܚܝܼܘܬܐ ܗܕܐ ܡܪܟܒܬܐ ܕܐܝܼܬܘ̄ ܒܪܢܫܐ<EOS> ܡܛ݀ܠ ܕܐܪܓܫ<EOS>
ܘܝܼܕܥ ܕܥܬܝܼܕ ܠܡܣܼܩ ܠܕܪܓܐ ܕܢܦܼܠ<EOS> ܘܕܢܐܪܬ ܕܘܼܟܬܗ ܘܢܡܠܟ ܒܐܬܪܐ ܕܡܠܟܘܼܬܐ ܕܐܬܢܟܪܝܼ<EOS>
ܡܢܗ ܐܬܚܫܒ ܠܡܩܼܛܠܗ<EOS> ܐܝܿܟܢܐ ܕܠܐ ܢܕܪܟ ܘܢܡܼܛܐ ܠܗܿܠܝܢ<EOS> ܐܠܐ ܕܢܣܼܬܚܦ ܘܢܫܬܕܐ ܐܟܘܬܗ<EOS>ܘܢܐܪܬ݀ ܫܘܼܢܩܗ ܘܐܒܕܢܗ ܕܒܚܼܫܟܐ ܥܠܡܝܼܢܝܐ ܕܡܬܼܩܪܐ ܒܪܝܐ<EOS> ܗ̄ ܠܒܪ ܡܼܢ ܐܠܗܐ<EOS> ܗܿܠܝܢ<EOS>
ܐܢܘܿܢ ܣܘ̈ܟܐ ܒܝܼ̈ܫܐ ܥܒ̈ܕܝ ܦܐܪ̈ܐ ܩܛܘܼ̈ܠܐ ܕܡܼܢ ܐܝܼܠܢܐ ܕܡܘܬܐ ܕܐܝܼܬܝܗܿ ܪܡܘܼܬܐ<EOS>
ܢ݀ܨܝܬ݀ ܥܡ ܐܠܗܐ<EOS> ܘܪܡܘܼܬܐ ܡܘܠܕܐ ܚܣܡܐ ܘܚܣܡܐ ܡܘܠܕ ܩܛܠܐ<EOS> ܗܿܠܝܢ ܐܢܘܢ ܬܠܬܐ ܚܛܗ̈ܐ<EOS>
ܕܡܘܬܐ ܕܩܪܝܼܚܝܢ ܠܘܬ݀ ܟܿܠܗܘܿܢ ܥܡ̈ܡܐ<EOS> ܗܕܐ ܬܠܝܼܬܝܘܼܬܐ ܛܪܘܢܿܝܬܐ ܕܣܛܢܐ<EOS> ܒܗܿܠܝܢ ܗܿܐ<EOS>
ܡܿܩܪܒ ܥܡ ܒܪܢܫܐ<EOS> ܡܼܢ ܢܣܝܿܢܐ ܒܝܼܫܐ ܕܒܩܢܘܼܡܗ<EOS> ܕܡܼܢ ܦܐܪܐ ܕܐܟܼܠ ܘܡܝܼܬ ܢܘܟܠ<EOS>
ܠܐܚܪ̈ܢܐ ܕܢܡܘܼܬܘܿܢ ܘܢܗܘܼܘܢ ܠܗ ܚܒܪ̈ܐ ܘܫܘܬܦ̈ܐ ܒܫܝܘܿܠ ܒܝܬ ܡܝܼ̈ܬܐ ܕܐܝܼܬܝܗܿ<EOS>
ܬܫܢܝܼܩܐ ܕܠܥܿܠܡ ܒܚܼܫܟܐ ܒܪܝܐ<EOS> ܗܿܫܐ ܟܿܠ ܒܪܢܫܐ ܕܠܗ ܫܿܡܥ ܘܿܐܟܠ ܡܼܢ ܦܐܪܐ ܕܡܘܫܛ ܠܗ<EOS>
ܢܣܟܐ ܘܢܬܼܛܝܒ ܕܥܡܗ ܢܐܪܬ݀ ܘܢܫܼܬܢܩ ܒܚܼܫܟܐ ܕܠܥܿܠܡ<EOS> ܐܝܼܠ̈ܢܐ ܕܝܢ ܕܥܒܕܝܢ ܦܐܪ̈ܐ<EOS>
ܗܿܠܝܢ ܩܛܘܼ̈ܠܐ ܐܝܼܬܝܗܿ ܐܪܥܐ ܕܡܪܒܝܐ ܠܗܘܿܢ ܪܒܘܼܬ ܟܪܣܐ ܚܙܝܼܪܝܬܐ ܡܝ̈ܐ ܕܫܬܝܢ<EOS>
ܪܚܡܼܬ݀ ܟܣܼܦܐ<EOS> ܦܚܐ ܚܿܢܘܩܐ ܘܥܩܪܐ ܕܟ̈ܠܗܝܢ ܒܝܼܫ̈ܬܐ<EOS> ܪܘܼܚܐ ܕܝܢ ܕܢ݀ܫܒܐ ܘܡܫܡܢܐ<EOS>
ܠܦܐܪ̈ܐ ܘܡܫܡܠܝܐ ܠܗ ܐܝܼܬܘܗܝ ܫܘܼܒ̄ ܣܪܝܼܩܐ<EOS> ܗܿܘ ܕܟܕ ܥܿܫܢ ܘܝܪܒ ܘܡܫܬܡܠܐ ܒܒܪܢܫܐ<EOS>ܡܣܩ ܘܓ݀ܡܪ ܠܗ ܒܚܫܐ ܩܛܘܠܐ ܕܪܡܘܼܬܐ ܐܡܗ ܕܚܣܡܐ ܕܡܘܠܕ ܩܼܛܠܐ<EOS> ܐܒܕܢܐ ܘܦܣܩ ܣܒܼܪܐ<EOS>ܗܿܫܐ ܟܿܠ ܒܪܢܫܐ ܕܬܩܢܐܝܼܬ ܘܡܠܝܼܠܐܝܼܬ ܡܬܕܒܪ ܒܗܢ ܥܿܠܡܐ<EOS> ܘܢ݀ܨܒ ܒܢܦܫܗ ܡܼܢ ܢܼܨܒܬܐ<EOS>
ܥܒܝܼܬܐ ܕܐܝܠܝܢ ܕܚܝ̈ܐ ܘܡܕܟܐ ܐܪܥ ܠܒܗ ܡܼܢ ܨܿܐܝܘܼܬܐ ܕܚܫ̈ܐ ܫܟܝܼܪ̈ܐ<EOS> ܘܡܼܨܛܠܠ ܗܘܢܗ<EOS>
ܡܼܢ ܚܫܘܼܟܐ ܘܠܐ ܩܢܝܘܬܐ ܕܚܛܝܼܬܐ<EOS> ܘܡܩܝܼܡ ܠܟܝܿܢܗ ܒܛܟܼܣܐ ܕܢܦܫܗ ܐܝܟ ܕܐܬܼܒܪܝ<EOS>
ܡܼܢ ܥܒܘܿܕܐ ܫܦܝܐ ܘܢܗܝܼܪܐ<EOS> ܢܣܟܐ ܠܛܘܼܒܐ ܪܒܐ ܕܠܐ ܡܬܼܡܠܠ<EOS> ܡܛ݀ܠ ܕܠܗܿ<EOS>
ܠܥܠܼܬܐ ܩܕܡܝܬܐ ܥܬܝܼܕܐ ܕܬܬܚܝܕܝ ܪܝܫܝܼܬܗ<EOS> ܘܢܡܠܟ ܥܡ ܡܪܐ ܛܒܿܐ ܘܫܪܝܪܐ ܕܐܝܼܬܝܐܝܼܬ<EOS>
ܘܡܬܘܼܡܐܝܬ<EOS> ܘܐܘܣܝܐܝܬ ܐܝܼܬ ܠܗ ܡܪܘܬܐ ܘܠܟܘܼܬܐ ܛܘܼܒܬܢܝܼܬܐ ܒܢܘܼܗܪܐ ܠܥ݀ܠܡܝܼܢܝܐ<EOS>ܗܿܢܘ ܣܘܼܟܝܗ ܕܒܪܢܫܐ ܐܢ ܡܬܼܒܝܢ ܒܐܝܼܩܪܗ ܘܩܿܐܡ ܒܛܟܼܣܐ ܕܟܝܿܢܗ<EOS> ܒܪܢܫܐ ܕܝܢ ܕܒܥܝܪܐܝܬ<EOS>
ܘܠܐ ܡܠܝܼܠܐܝܬ ܡܬܼܕܒܪ ܒܗܿܢ ܥ݀ܠܡܐ<EOS> ܗ̄ ܒܬܘܼܪܣܝܗ ܕܦܓܪܐ ܘܝܨܝܼܦܘܼܬܐ ܕܥܠܘܗܝ<EOS> ܘܒܚܫ̈ܐ<EOS>
ܣܢ̈ܝܐ ܕܢܦܫܐ ܘܕܦܓܪܐ ܕܐܬܕܟܪܢܢ ܡܼܢ ܠܥܼܠ<EOS> ܘܢ݀ܨܒ ܒܢܦܫܗ ܡܼܢ ܢܼܨܒܬܐ ܡܣܠܝܬܐ ܘܒܝܼܫܬܐ<EOS>
ܕܐܝܠܢܐ ܕܝܕܥܬܐ ܕܛܒܿܬܐ ܘܕܒܝܼܫܬܐ ܕܐܝܼܬܘܗܝ ܐܝܼܠܢ ܡܘܬܐ<EOS> ܘܠܐ ܕܟܝܼ ܠܒܗ ܡܼܢ ܙܝܼ̈ܙܢܐ<EOS>
ܢܘܼܟܪ̈ܝܐ ܘܙܪ̈ܥܐ ܒܝܼ̈ܫܐ ܕܚܫ̈ܐ ܫܟܝܼܪ̈ܐ ܐܦܠܐ ܨܠܠ ܗܘܢܗ ܡܼܢ ܚܫܘܼܟܘܼܬܐ ܘܠܐ<EOS>
ܟܝܢܝܘܼܬܐ<EOS> ܘܫܚܠܦ ܠܟܝܿܢܐ ܫܦܝܐ ܘܢܗܝܼܪܐ ܘܥܒܼܕܗ ܕܠܝܼܚܐ ܘܚܫܘܼܟܐ<EOS> ܢܣܟܐ ܠܘܝܿܐ ܪܒܐ<EOS>
ܕܠܐ ܡܬܼܡܠܠ<EOS> ܡܛܠ ܕܡܼܬܢܟܪܐ ܘܡܬܼܪܚܩ ܡܼܢ ܥܠܼܬܐ ܩܕܡܝܬܐ ܘܛܘܼܒܬܢܿܝܬܐ<EOS> ܐܝܟ ܫܒܫܬܐ<EOS>
ܝܒܝܼܫܬܐ ܕܐܬܦܼܣܩܬ݀ ܘܐܫܼܬܕܝܬ݀ ܡܼܢ ܓܦܬܐ<EOS> ܒܢܘܼܪܐ ܝܿܩܕܬܐ<EOS> ܗܿܢܘ ܣܘܼܟܝܐ ܒܝܼܫܐ<EOS>
ܕܒܪܢܫܐ ܕܠܐ ܐܬܒܝܢ ܒܐܝܼܩܪܗ<EOS> ܘܐܬܕܡܝܼ ܠܚܝܘܼܬܐ ܘܒܥܝܼܪܐ<EOS> ܘܚܒܠ ܠܛܟܣܼܐ ܕܟܝܿܢܐ ܫܒܝܼܚܐ<EOS>
ܘܫܦܝܼܪܐ ܕܒܪܝܼܬܗ ܗܿܫܐ ܕܝܢ ܘܿܠܐ ܠܢ ܕܢܚܘܐ ܕܐܝܢܐ ܣܒܪܐ ܙ݀ܕܩ ܕܢܗܼܘܐ ܠܗ ܠܒܪܢܫܐ<EOS> ܒܗ<EOS>
ܒܟܝܿܢܐ ܣܿܦܪܐ ܪܒܐ ܐܒܐ ܘܡܠܦܢܐ ܕܟܿܠܢ ܢܿܬܒܩܐ<EOS> ܘܡܢܗ ܬܘܼܒ ܢܐܠܦ ܥܠ ܣܒܪܐ ܕܡܢܘ ܛܟܼܣܗ<EOS>
ܘܢܝܼܫܗ ܘܡܫܘܼܚܬܗ ܘܕܝܼܠܝܬܗ<EOS> ܘܐܢ ܡܨܕܝܢܢ ܘܡܼܬܒܩܝܢܢ ܡܠܝܼܠܐܝܬ ܘܢܗܝܼܪܐܝܬ ܝ݀ܠܦܝܢܢ<EOS>
ܘܡܫܼܬܪܪܝܢܢ ܕܟܿܠܗ ܗܘܼܦܟܗ ܘܚܫܚܬܗ ܘܕܘܼܒܪܗ ܕܗܢ ܥ݀ܠܡܐ ܒܣܒܪܐ ܬܠܐ ܘܩܿܐܡ ܘܐܝܼܬܘ̄<EOS>
ܘܡܼܬܝܒܠ ܘܪܕܐ ܘܡܼܬܩܝܡ ܘܢܛܝܼܪ<EOS> ܥܠ ܣܒܪܐ ܕܚܨܕܐ ܘܟܘܼܢܫ ܥܠ̈ܠܬܐ ܘܚܡܝܼܠܘܼܬ ܦܐܪ̈ܐ<EOS>ܬ݀ܥܫ ܦܠܚܐ ܘܡܫܼܬܦܠ ܘܡܣܝܒܪ ܥܙܝܼܙܘܼܬܗ ܕܚܘܼܡܐ ܩܝܛܝܐ ܘܨܪܘܦܘܼܬܗ ܘܡܫܝܼܡܢܘܼܬܗ<EOS>
ܕܩܘܼܪܐ ܣܬܘܝܐ<EOS> ܥܡ ܐܘܼܠܨ̈ܢܐ ܣܿܓܝ̈ܐܐ ܘܐܢܢܩ̈ܐܣ ܕܢ݀ܩܦܝܢ ܘܓ݀ܕܫܝܢ ܒܗܿܠܝܢ ܫܘܼܚܠ̈ܦܐ<EOS>ܘܡܬܼܛܪܦ ܒܦܘܼܠܚܢܗܿ ܕܐܪܥܐ ܒܟܪܡܐ ܘܬܢܝܐ ܘܬܘܠܬܐ ܘܙܪܥܐ ܘܫܩܼܝܐ ܘܕܘܟܝ ܟܘܼܒ̈ ܐ<EOS>
ܘܙܝ̈ܙܢܐ<EOS> ܫܪܟܐ ܕܙܪ̈ܥܐ ܢܘܼܟܪ̈ܝܐ<EOS> ܘܣܘܼܟܝܐ ܕܥܕܡܐ ܠܫܘܡܠܝ ܦܐܪ̈ܐ<EOS> ܗܿܝܕܝܢ ܬܘܼܒ ܬܥܫܐ<EOS>
ܐ̱ܚܪܢܐ ܣܿܓܝܐܐ ܕܚܨܕܐ ܘܣܒܠܐ ܘܕܪܟܐ ܘܥܘܼܪܒܠܐ ܘܙܘܝܿܩܐ ܘܕܘܼܟܝ ܐܕܪܐ ܘܫܪܟܐ ܕܬܟ̈ܒܢ ܥܠ<EOS>
ܦܠ̈ܚܐ ܕܐܪܥܐ<EOS> ܗܟܘܬ ܬܘܼܒ ܣܿܓܝܼ ܒܦܘܼܠܚܢ ܟܪ̈ܡܐ ܘܐܝܼܠ̈ܢܐ<EOS> ܕܠܘ ܚܕܐ ܫܢ̱ܬ ܠܚܘܼܕ ܬܥܫ<EOS>
ܒܐܪܥܐ ܐܝܟ ܕܒܙܪܥܐ<EOS> ܐܠܐ ܙܒܢܐ ܕܚܡܫ ܘܫܒܥ ܫܢ̈ܝܢ ܡܬܼܛܪܦ ܘܡܫܼܬܿܦܠܿ ܒܣܼܬܘܐ ܘܒܩܝܛܐ<EOS>
ܘܡܦܩ ܢܦܩ̈ܬܐ ܣܿܓܝ̈ܐܬܐ<EOS> ܘܐܓܪܐ ܕܦ̈ܥܠܐ ܘܬܘܼܪܣܝܗܘܢ<EOS> ܥܡ ܣܿܓܝ̈ܐܬܐ ܕܠܟܿܠ ܐ̱ܢܫ<EOS>
ܝܼܕ̈ܝܥܢ<EOS>ܘܗܿܠܝܢ ܟܿܠܗܝܢ ܣܿܒܠ ܘܡܣܝܒܪ ܒܝܕ ܕܬܟܝܼܠ ܘܠܒܝܼܒ ܥܠ ܣܒܪܐ<EOS> ܣܒܪܐ ܕܝܢ<EOS>
ܐܝܼܬܘ̄ ܟܘܼܢܫ ܥܠ̈ܠܬܐ ܘܚܡܝܼܠܘܼܬ ܦܐܪ̈ܐ ܘܛܒ̈ܬܐ ܒܐܘܨܪ̈ܐ ܘܡܕ̈ܢܐ<EOS> ܗܟܘܬ ܐܢ ܬܬܒܩܐ<EOS>
ܒܬܐܓܪ̈ܐ ܪ̈ܕܝܼܝܼ ܒܐܘܪ̈ܚܬܐ ܪ̈ܚܝܼܩܬܐ<EOS> ܒܛܝܦ̈ܝ ܒܝܡܐ ܕܚܝܼܠܐ ܘܒܝܬ ܡܚܫ̈ܘܼܠܐ ܥܙܝܼܙ̈ܐ<EOS>ܒܥܒ̈ܕܝ ܥܒܼܪܐ ܕܢܗܪ̈ܘܬܐ ܫܦܝܼ̈ܥܐ ܘܚܢܘܩ̈ܐ<EOS> ܒܢ̈ܝܼܝܼ ܒܢܝ̈ܢܐ ܪܘܪ̈ܒܐ ܘܡܩܝܼܡ̈ܝ ܡܓܕ̈ܠܐ<EOS>
ܫܒܝܼ̈ܚܐ ܘܒܐܪ̈ܬܐ ܡܨܒ̈ܬܬܐ<EOS> ܚܿܦܪ̈ܝ ܐܓܘ̈ܓܐ ܚܠ̈ܕܝ ܒܐܪܥܐ<EOS> ܡܫܒ̈ܠܝ ܡܝ̈ܐ ܡܼܢ ܡܬܼܚ̈ܐ<EOS>
ܣܿܓܝ̈ܐܐ<EOS> ܘܟܘܼܢܫ ܚܝܠ̈ܘܬܐ ܘܣܕܝܼܪܘܼܬ ܩܪ̈ܒܐ ܘܩܐܪ̈ܣܐ ܘܬܟܬܘܼܫ̈ܐ<EOS> ܘܫܘܼܦܥ ܕܡܐ ܣܿܓܝܐܐ<EOS>
ܘܪܡܝܘܼܬ ܫ̈ܠܕܐ<EOS> ܘܡܚܘ̈ܬܐ ܕܣܝ̈ܦܐ ܘܪ̈ܘܼܡܚܐ<EOS> ܘܫܘܼܡ̈ܬܐ ܕܓܐܪ̈ܐ<EOS> ܘܨܘܼܠ̈ܦܬܐ ܕܟܿܠ<EOS>
ܙܢ̈ܝܢ<EOS> ܥܡ ܢܓܝܼܪܘܬ ܪܘܼܚܐ ܪܒܬܐ<EOS> ܘܒܣܝܼܡܘܼܬ ܨܒܝܿܢܐ ܕܡܠ̈ܦܢܐ ܥܡ ܣܿܓܝܼ ܙܢ̈ܝܐ<EOS>
ܕܕܘܒܪ̈ܐ ܘܗܘܼܦ̈ܟܐ ܕܒܥܿܠܡܐ ܗܿܢܐ<EOS> ܕܟܿܠܗܿ ܚܦܝܼܛܘܼܬܗܘܢ ܘܠܒܝܼܒܘܼܬܗܘܿܢ<EOS>
ܘܡܣܝܒܪܢܘܼܬܗܘܢ ܪܒܬܐ ܕܒܬܥܫ̈ܐ ܬܩܝܼ̈ܦܐ ܘܛܘܼܪ̈ܦܐ ܕܥܕܡܐ ܠܕܡܐ ܐܝܟ ܕܣܕܪܢܢ<EOS> ܡܛܠ ܣܒܪܐ<EOS>
ܐܝܬܝܗܿ ܘܒܬܘܼܟܠܢܐ ܫܪܝܼܪܐ ܕܫܘܼܡܠܝ ܢܝܼܫܐ ܘܩܢܝܘܼܬܗ ܕܣܒܪܐ ܕܡܣܟܐ ܗܿܘ ܕܗܿܠܝܢ ܟ݀ܠܗܝܢ<EOS>
ܣܿܒܠ<EOS> ܝܬܝܼܪܐܝܬ ܐܢ ܢܗܼܘܐ ܐ̱ܢܫ ܒܐܬܪܐ ܪܚܝܼܩܐ ܕܣܿܓܝܼ ܡܒܥܕ ܡܼܢ ܡܕܝܼܢܬ݀ ܡܠܟܘܼܬܐ<EOS>ܘܡܫܬܕܪ ܒܬܪ̈ܘܗܝ ܕܢܐܬܐ ܢܐܚܘܼܕ ܡܠܟܘܼܬܐ ܗܿܝ ܘܢܩܼܛܘܪ ܬܐܓܐ ܘܢܡܠܟ ܒܗܿ<EOS> ܟܡܐ ܟܝ ܬܥܿܫ<EOS>
ܗܘܼܐ ܘܪܗܿܛ ܘܡܫܼܬܦܠ ܐܝܼܡܡܐ ܘܠܠܝܐ<EOS> ܟܕ ܟ݀ܦܢ ܘܨ݀ܗܐ ܘܫܿܗܪ ܘܡܬܼܛܪܦ ܘܣܿܒܠ ܘܡܣܝܒܪ<EOS>
ܘܠܐ ܡܐܡܢ<EOS> ܐܠܐ ܘܒܣܝܼܡ ܠܗ ܘܗܢܝ ܗܿܘ ܟܿܠܗ ܐܘܼܠܨܢܐ ܡܛ݀ܠ ܕܬܟܝܼܠ ܘܠܒܝܼܒ ܒܣܒܪܐ<EOS>
ܕܡܣܟܐ<EOS> ܗ̄ ܕܢܗܼܘܐ ܡܠܟܐ ܘܢܩܼܛܘܪ ܬܐܓܐ<EOS> ܘܐܢ ܗܿܠܝܢ ܟ݀ܠܗܝܢ ܣܿܒܠܝܼܢ ܘܡܬܼܛܪܦܝܢ<EOS>
ܒܢܝ̈ܢܫܐ ܘܡܣܝܒܪܢ ܗܿܠܝܢ ܟܿܠܗܘܿܢ ܐܘܼܠ̈ܨܢܐ ܡܛܠ ܣܒܪܐ ܣܦܝܼܩܐ ܕܠܐ ܫܪܝܼܪ ܘܠܐ ܡܩܘܐ<EOS>
ܠܥܿܠܡܐ<EOS> ܐܠܐ ܕܙܒܢܐ ܗܿܘ ܥܒܘܪܐ<EOS> ܘܒ݀ܛܠ ܘܐܙܿܠ ܘܥ݀ܒܪ<EOS> ܡܕܝܢ ܡܛ݀ܠ ܣܒܪܐ ܪܒܐ ܘܡܩܘܝܢܐ<EOS>
ܕܠܥܿܠܡܥܿܠܡܝܢ ܕܛܘܼܒܬܢܘܼܬܐ ܗܿܝ ܪܒܬܐ ܕܥܬܝܕܐ ܠܕ̈ܟܝܐ ܕܐܨܛܠܠܘ ܘܐܬܼܢܗܪܘ ܘܚܕܘܼܬܐ<EOS>
ܗܿܝ ܡܫܡܠܝܬܐ ܘܓܡܝܼܪܬܐ ܕܟܝܿܢܐ ܘܚܘܼܝܕܐ ܕܒܥܠܼܬܐ ܩܕܡܝܬܐ<EOS> ܟܡܐ ܟܝ ܛܘܼܪ̈ܦܐ ܘܬܥܫ̈ܐ<EOS>
ܘܡܘ̈ܬܐ ܕܟ݀ܠܝܘܡ ܘܿܠܐ ܠܢ ܕܢܣܝܒܪ ܘܠܐ ܢܐܡܢ<EOS> ܘܠܐ ܢܬܼܩܛܥ ܪܥܝܿܢܢ<EOS> ܘܠܐ ܬܟܪܐ ܠܢ<EOS> ܘܠܐ<EOS>
ܢܬܫܡܪ ܐܘܿ ܣܟ ܢܿܬܬܥܝܼܩ<EOS> ܐܠܐ ܕܒܠܒܝܼܒܘܼܬܐ ܚܝܠܬܢܝܬܐ ܘܒܬܘܼܟܠܢܐ ܡܫܪܪܐ ܢܣܝܒܪ ܟܿܠܗܝܢ<EOS>
ܐܝܠܝܢ ܕܥܪ̈ܨܢ ܥܠܝܢ ܩܛܝܼܪܐܝܬ<EOS> ܘܐܝܠܝܢ ܕܚܢܢ ܒܨܒܝܿܢܢ ܐ݀ܠܨܝܢܢ ܢܦܫܢ ܡܛ݀ ܣܒܪܐ ܪܒܐ<EOS>
ܕܡܣܬܟܐ<EOS> ܘܒܗܿܠܝܢ ܩܠܝܼܠ ܢܝܼ̈ܫܐ ܘܬܚܘ̈ܝܬܐ ܕܐܕܪܟܢܢ ܦܪ̈ܘܫܼܐ ܝ݀ܕܥܝܢ ܣܓܝ̈ܐܬܐ<EOS>
ܘܡܼܒܩܝܢ ܦܬܝܐܝܼܬ<EOS> ܗܒ ܠܡ ܐܦܬܐ ܠܚܟܝܼܡܐ ܕܬܘܒ ܢܬܚܟܡ<EOS> ܘܗܿܠܝܢ ܡܼܛ݀ܠ ܐܝܠܝܢ ܕܥܬܝܼܕ̈ܢ<EOS>
ܘܡܣܼܬܿܟܝ̈ܢ ܠܒܪܢܫܐ<EOS>
ܘܥܠ ܢܝܼܫܗ ܘܛܟܣܼܗ ܕܣܒܪܐ ܣܦܩܢ<EOS> ܘܢܨܠܐ ܘܢܬܼܟܫܦ ܕܡܢ ܦܣܩ ܣܒܪܐ ܕܗܿܘܐ<EOS>
ܠܪ̈ܦܝܐ ܓܠ̈ܝܼܙܝ ܡܼܢ ܝܕܥܬܐ ܕܫܪܪܐ ܢܬܼܦܨܐ ܘܢܫܼܬܘܙܒ<EOS> ܡܛܠ ܕܟܿܠ ܒܪܢܫܐ ܒܛܝܼܠܐ ܘܫܦܠܐ<EOS>
ܘܚܒܢܢܐ ܕܒܛܝܼܠ ܡܼܢ ܢܝܼܫܐ ܕܦܘܼܠ̈ܦܢܐ ܟܿܠܗܘܿܢ ܕܣܕܪܢܢ ܡܼܢ ܠܥܼܠ ܠܐ ܬܟܝܼܠ ܘܠܐ ܡܣܟܐ<EOS>
ܠܟܘܼܢܫ ܦܐܪ̈ܐ ܘܥ̈ܠܠܬܐ ܘܝܘܼܬܪ̈ܢܐ<EOS> ܘܠܝܬ [ܠܗ] ܣܘܼܟܝܐ ܕܢܝܿܚܬܐ ܣܟ<EOS> ܐܠܐ ܦܣܝܼܩ ܣܒܪܗ<EOS>
ܘܡܕܘܝ<EOS> ܘܐܝܼܬܘܗܝ ܒܥܿܩܬܐ ܘܟܡܝܼܪܘܼܬܐ<EOS> ܗܟܘܬ݀ ܡܿܢ ܕܠܐ ܡܬܼܚܦܛ ܘܡܕܟܐ ܠܒܗ ܡܼܢ ܚܫ̈ܐ<EOS>
ܫܟܝܼܪ̈ܐ<EOS> ܘܠܐ ܡܬܼܕܒܪ ܬܩܢܐܝܬ ܘܡܫܦܐ ܟܝܿܢܗ<EOS> ܠܐ ܬܟܝܼܠ ܥܠ ܛܒ̈ܬܗ<EOS> ܘܠܐ ܡܣܟܐ ܠܫܘܼܡܠܝܐ<EOS>
ܘܦܣܝܼܩ ܣܒܪܗ<EOS> ܘܐܒܝܼܕ ܡܼܢ ܚܝܐ ܫܪܝܼܪ̈ܐ<EOS> ܘܡܼܢ ܗܪܟܐ ܐܝܼܬܘܗܝ ܒܫܘܼܢܩܐ ܡܪܝܪܐ<EOS> ܒܝܕ<EOS>
ܕܠܐ ܬܟܝܠ ܘܠܝܬ ܠܗ ܣܒܪܐ ܫܪܝܼܪܐ ܘܒܗܿܠܝܢ ܫܿܠܡܼ ܩܦܠܐܘܢ ܕܐܪܒܥܐ ܕܡܐܡܪܐ ܬܠܝܼܬܝܐ ܒܝܕ<EOS>
ܐܠܗܐ ܕܚܝܠ<EOS>
ܩܦܠܐܘܢ ܕܚܡܫܐ ܥܡ ܐܠܗܐ ܕܡܚܟܡ ܥܠ ܗܿܝ ܕܐܝܟܢ ܡܨܝܐ ܠܗ ܠܒܪܢܫܐ ܗܿܢܐ<EOS>
ܡܪܟܒܐ ܕܢܕܥ ܠܐܠܗܐ ܩܦܠܐܘܢ ܕܐܪܒܥܐ ܕܡܐܪܡܐ ܩܕܡܝܐ ܕܡܟܒܢܘ̄ ܗܕܐ ܕܥܠ ܝܼܕܥܬܐ ܕܫܪܪܐ<EOS>
ܚܘܝܼܢܢ ܕܐܝܟܢ ܡܬܝܼܕܥ ܕܐܝܼܬ ܐܠܗܐ<EOS> ܗܿܫܐ ܕܝܢ ܕܡܛܝܢܢ ܠܗܕܐ ܕܘܼܟܬܐ<EOS> ܘܚܘܝܼܢܢ ܥܠ<EOS>
ܒܪܝܼܬܗ ܕܒܪܢܫܐ<EOS> ܘܕܡܛ݀ܠܡܢܐ ܐܬܒܪܝܼ<EOS> ܘܡܢܘܼ ܟܝܿܢܗ<EOS> ܘܕܐܝܟܢ ܙܿܕܩ ܠܗ ܕܢܬܼܚܫܒ ܘܡܘܢ<EOS>
ܢܥܼܒܕ<EOS> ܘܐܝܟܢ ܢܬܼܕܒܪ<EOS> ܘܡܢܐ ܬܘܼܒ ܥܬܝܕ ܕܢܗܼܘܐ ܡܢܗ<EOS> ܘܐܝܢܘ ܣܘܼܟܿܝܗ<EOS> ܘܕܡܢܘܼ ܣܒܪܗ<EOS>
ܙܿܕܩ ܠܢ ܗܪܟܐ ܣܕܝܼܪܐܝܬ ܘܫܦܝܼܪ ܡܛܣܐܝܼܬ<EOS> ܘܬܘܼܒ ܢܒܚܢ ܕܐܝܟܢ ܡܼܨܝܐ ܠܗ ܠܒܪܢܫܐ ܗܿܢܐ<EOS>
ܕܢܕܥ ܠܐܠܗܗ<EOS> ܐܝܿܟܢܐ ܕܢܬܠܒܒ ܒܬܘܼܟܠܢܗ ܘܢܫܼܬܪܪ ܒܣܒܪܗ<EOS> ܒܦܠܐܘܢ ܡܿܢ ܗܿܘ ܕܐܪܒܥܐ<EOS>
ܕܡܐܡܪܐ ܩܕܡܝܐ ܚܘܝܼܢܢ ܕܟܝܿܢܐܝܬ ܟܕ ܢܬܼܒܩܐ ܒܪܢܫܐ ܒܡܠܝܼܠܘܼܬܗ ܒܟܝܿܢܐ<EOS> ܘܢܬܼܒܝܢ<EOS>
ܘܢܐܨܕ ܚܬܝܼܬܐܝܬ ܒܥܿܠܡܐ ܘܒܟܪܘܼܟܝܗ<EOS> ܘܒܗ ܒܩܢܘܼܡܗ ܕܒܪܢܫܐ<EOS> ܘܪܘܼܟܒܗ ܘܡܘܙܓܗ ܡܐܠܠܘܢ<EOS>
ܕܡܼܢ ܐܝܟܐ ܗܿܝ ܪܝܫܝܼܬܐ ܕܟܿܠܡܕܡ ܡܫܼܟܚ ܘܢܕܥ ܘܢܫܼܬܪܪ ܕܥܠܼܬܐ ܐܝܼܬ ܠܗܿܠܝܢ ܟܿܠܗܝܢ<EOS>ܘܗܼܝ ܗܿܝ ܥܠܼܬܐ ܐܝܼܬ ܠܗܿ ܥܠܼܬܐ ܩܕܝܡܐ ܠܗܿ ܕܗܼܝ ܐܝܼܬܝܗܿ ܥܠܼܬܗܿ<EOS> ܡܿܕܝܢ ܗܿܝ<EOS>
ܥܠܼܬܐ ܩܕܡܝܬܐ ܘܡܪܢ݀ܝܬܐ ܕܐܝܼܬܝܗܿ ܓܢܣ ܓܢܼܣ̈ܝܢ<EOS> ܗ̄ ܐܘܣܝܐ ܩܕܡܝܬܐ ܕܠܝܬ ܠܥܼܠ ܡܢܗܿ<EOS>
ܘܠܐ ܡܬܼܐܡܪ ܘܠܐ ܡܼܨܝܐ<EOS> ܡܛܠܕܠܝܬ ܠܗܿ ܐܝܼܬܘܼܬܐ ܡܼܢ ܥܠܼܬܐ ܐ̱ܚܪܬܐ<EOS> ܒܗܿܝ ܕܗܝܼ<EOS>
ܐܝܼܬܝܗܿ ܐܝܼܬܘܼܬܐ ܡܬܘܼܡܝܬܐ<EOS> ܘܐܒܗܘܼܬܐ ܡܪܢܝܬܐ<EOS> ܕܐܡܝܼܢܐܝܼܬ ܐܒܗܘܼܬܐ ܗܿܝ<EOS> ܗ̄<EOS>
ܪܫܝܼܬܐ ܡܬܘܼܡܝܬܐ ܕܠܐ ܪܫܝܢܿܝ ܠܗܿ ܬܘܼܒ ܡܼܢ ܪܫܝܼܬܐ ܐ̱ܚܪܬܐ<EOS> ܐܠܐ ܗܼܝ ܐܝܼܬܝܗܿ ܪܫܝܬܐ<EOS>
ܐܝܼܬܝܼܝܼܬܐ ܡܬܘܼܡܝܬܐ ܥܠܼܬܐ ܩܕܡܝܬܐ ܥܠܼܬ݀ ܟܿܠ ܥܠܼ̈ܠܢ<EOS> ܘܡܪܬ݀ ܟܿܠ ܡܪ̈ܘܢ<EOS> ܘܐܠܗܬ݀<EOS>
ܟܿܠ ܐܠܗܘ̈ܢ<EOS> ܘܡܠܟܬ݀ ܟܿܠ ܡܠ̈ܟܘܢ<EOS> ܒܪܝܬ݀ ܟܿܠ ܒܪ̈ܝܢ<EOS> ܘܡܬܩܢܬ݀ ܟܿܠ ܥ݀ܠܡܝܢ<EOS> ܘܫܠܝܼܛܬ݀<EOS>
ܟܿܠ ܫܘܼܠܛܢ<EOS> ܘܡܨܝܬ݀ ܟܿܠ ܚܝܼܠ<EOS> ܘܡܩܝܼܡܬ݀ ܟܿܠ<EOS>
ܥܡ̈ܡܼܝܢ<EOS> ܘܝܨܦܬ݀ ܠܟܿܠ<EOS> ܘܡܦܪܢܣܬ݀ ܟܿܠ<EOS> ܘܡܕܒܪܬ݀ ܟܿܠ<EOS> ܗܼܝ ܐܝܼܬܝܗܿ<EOS>
ܟܿ ܒܟܿܠ<EOS> ܘܠܝܬ ܠܥܼܠ ܡܢܼܗܿ<EOS> [ܘܠܐ ܠܒܪ ܡܢܗܿ<EOS>] ܘܠܐ ܣܼܛܪ ܡܢܗܿ<EOS> ܗܿܘܐ ܕܝܢ ܠܒܪ ܡܢܗܿ<EOS>
ܓܕܫܢܐܝܼܬ ܘܠܘ ܟܝܿܢܐܝܬ<EOS> ܐܟܙܢܐ ܗܟܝܼܠ ܕܒܢܘܼܗܪܗ ܕܫܡܼܫܐ ܗܿܢܐ<EOS> ܚܿܙ̈ܝܢ ܥܝ̈ܢܐ ܠܟܝ̈ܢܐ<EOS>
ܘܠܨܒܘ̈ܬܐ ܘܗܘ̈ܝ ܕܥܿܠܡܐ ܗܿܢܐ<EOS> ܘܡܬܦܪܓܝܢ ܒܗܘܿܢ ܘܡܬܼܒܼܣܡܝܢ ܗܿܘ ܕܝܢ ܕܣܡ̈ܝܢ ܥܝܢ̈ܘܗܝ<EOS>
ܘܓܠܝܼܙ ܡܼܢ ܢܘܼܗܪܐ ܘܠܐ ܚܿܙܐ ܡܕܡ ܘܓܠܝܼܙ ܡܼܢ ܟܿܠܗ ܗܿܢܐ ܒܘܼܝܢܐ<EOS> ܟܕ ܛܒܿ ܒܡܨܥܬܗ<EOS>
ܐܝܼܬܘ̄<EOS> ܘܠܘ ܡܛ݀ܠ ܕܗܘܼ ܓܠܝܼܙ ܡܼܢ ܚܙܬܐ ܕܢܘܼܗܪܐ ܘܬܘܼܩ̈ܢܘ̄ ܕܥ݀ܠܡܐ ܠܝܬܘܗܝ ܢܘܼܗܪܐ<EOS>
ܘܠܐ ܥܿܠܡܐ ܘܠܐ ܬܘܼܩ̈ܢܐ<EOS> ܐܠܐ ܗܿܠܝܢ ܐܝܼܬܝܗܘܢ<EOS> ܗܼܘ ܕܝܢ ܓܕܫܢܐܝܼܬ ܓܠܝܼܙ ܡܼܢ<EOS>
ܚܙܼܬܗܝܢ ܘܠܘ ܟܝܿܢܐܝܬ<EOS> ܘܥܠܼܬܐ ܕܣܡܝܘܼܬܗ ܘܓܠܝܼܙܘܼܬܗ ܕܡܼܢ ܒܘܼܣܡܐ ܕܒܢܘܼܗܪܐ ܘܡܢܗ<EOS>
ܐܝܼܬܝܗܿ<EOS> ܘܠܘ ܗܿܝ ܕܠܝܬ ܢܘܼܗܪܐ<EOS> ܗܿܟܢܐ ܐܦ ܚܫܘܼܟ̈ܝ ܗܘܢܐ<EOS> ܡܣܡܝܼܝܼ ܒܚܫ̈ܐ ܕܚܛܝܼܬܐ<EOS>ܓܠ̈ܝܼܙܝ ܡܼܢ ܝܼܕܥܬܐ ܕܫܪܪܐ<EOS> ܡܬܼܐܡܪܐ ܕܗܿܘܝܢ ܠܒܪ ܡܼܢ ܐܠܗܐ<EOS> ܘܡܫܼܬܢܩܝܢ ܒܚܫܼܟܐ ܒܪܝܐ<EOS>
ܠܒܪ ܡܼܢ ܐܠܗܐ<EOS> ܘܣܛܪ ܡܼܢ ܐܠܗܐ ܠܝܬ ܡܕܡ<EOS> ܐܠܐ ܚܫܘܼ̈ܟܝܢ ܡܼܢ ܝܼܕܥܬܐ ܫܪܝܼܪܬܐ<EOS>
ܘܓܠܝܼܙܝܢ ܡܼܢ ܢܘܼܗܪܗ ܦܐܝܐ ܐܝܟ ܣܡ̈ܝܐ ܕܟܝܿܢܐ<EOS> ܘܐܝܼܬܝܗܘܢ ܒܚܫܘܼܟܐ ܕܠܐ ܝܕܥܬܗ<EOS> ܘܐܝܟ<EOS>
ܕܡܼܢ ܠܘܬܗܘܢ ܠܝܬ ܢܘܼܗܪܐ ܘܠܐ ܒܘܼܣܡܐ<EOS> ܐܠܐ ܠܘ ܡܼܢ ܟܿܠܦܪܘܿܣ ܠܝܬܘܗܝ<EOS> ܐܝܬܘܗܝ<EOS>
ܫܪܝܪܐܝܬ<EOS> ܘܠܗܘܿܢ ܒܚܘܼܕ ܠܝܬܘܗܝ<EOS> ܒܗܿܝ ܕܠܐ ܚܿܙܝܢ ܠܗ<EOS> ܐܦܠܐ ܡܦܣܝܢ ܒܐܝܢܝܘܼܬܗ<EOS>
ܘܐܝܟܢܝܘܼܬܗ ܡܛܠ ܚܫܘܿܟܘܼܬܗܘܢ ܕܝܼܠܗܘܢ<EOS> ܗܿܟܢܐ ܫܪܝܼܪܐܝܬ ܐܝܼܬܘܗܝ ܐܠܗܐ<EOS> ܘܒܢܘܼܗܪܐ<EOS>
ܕܝܕܥܬܗ ܡܬܒܣܡܝܢ ܟܿܠܗܘܢ ܢܗܝܼܪ̈ܝ ܗܘܢܐ ܕܐܬܼܢܗܪܘ ܘܐܬܕܟܝܼܘ ܒܝܕ ܕܘܼܒܪ̈ܐ ܡܕܟܝ̈ܢܐ<EOS>
ܘܢܛܘܼܪܘܼܬ ܦܘܼܩܕ̈ܢܐ ܐ̈ܠܗܝܐ<EOS> ܕܗܼܢܘܢ ܓܿܡܪܝܢ ܘܡܫܡܠܝܢ ܠܒܪܢܫܐ ܒܝܕܥܬܐ ܕܫܪܪܐ<EOS> ܡܕܝܢ<EOS>
ܩܕܡܐܝܬ ܥܡ ܗܿܢ ܬܠܬܐ ܚܫ̈ܐ ܓܢܣܼܢ̈ܝܐ ܘܿܠܐ ܠܢ ܕܢܬܟܬܫ ܕܐܝܼܬܝܗܘܢ ܪܒܘܬ ܟܪܣܐ<EOS>ܘܪܚܡܼܬ݀ ܟܣܼܦܐ ܘܪܚܼܡܬ݀ ܫܘܼܒ̄<EOS> ܘܗܿܠܝܢ ܐܝܼܬܝܗܘܢ ܡܩܝܼܡ̈ܢܐ ܕܒܝܼܫܬܐ<EOS> ܡܼܢ ܪܒܘܼܬ<EOS>
ܟܪܣܐ ܡܿܢ ܡܬܼܩܝܡܐ ܘܡܬܼܥܢܐ ܪܓܼܬܐ ܛܡܐܬܐ ܘܟܿܠܗܘܿܢ ܐܕ̈ܫܐ ܕܛܢܦܘܼܬܐ ܘܕܫܪܝܚܘܼܬܐ<EOS> ܡܼܢ<EOS>
ܪܚܡܼܬ݀ ܟܣܦܐ ܕܝܢ ܝܥܢܘܼܬܐ ܘܠܥܘܼܒܘܼܬܐ ܘܚܪܡܘܼܬܐ ܘܩܫܝܘܼܬ ܠܒܐ<EOS> ܘܠܐ ܡܪܓܫܢܘܼܬܐ<EOS> ܘܠܐ<EOS>
ܡܫܘܬܦܘܼܬܐ ܚܫ̈ܐ<EOS> ܡܼܢ ܫܘ̄ ܣܪܝܼܩܐ ܬܘܼܒ<EOS> ܚܬܝܼܪܘܬܐ ܘܫܘܼܒܗܪܐ ܘܡܫܩܠܘܼܬܐ ܘܡܣܒܪܢܘܼܬܐ<EOS>ܕܡܢܼܗܘܿܢ ܡܬܥܫܢܐ ܘܗܿܘܝܐ ܪܡܘܼܬܐ ܗܿܝ ܡܣܚܦܢܝܼܬܐ ܘܣܩܘܼܒܠܝܬ݀ ܐܠܗܐ<EOS> ܘܡܼܢ ܗܿܕܐ ܗܿܦܟ<EOS>
ܡܬܝܼܠܕ ܚܣܡܐ ܕܡܼܢܗ ܡܼܬܕܪܓ ܘܗܿܘܐ ܩܼܛܠܐ<EOS> ܘܐܢ ܠܐ ܡܬܼܚܪܪ ܐ̱ܢܫ ܩܕܡܐܝܬ ܡܼܢ ܗܿܠܝܢ<EOS>ܠܐ ܡܼܨܝܐ ܠܗ ܕܢܬܼܕܟܐ ܘܢܼܛܨܠܠ ܘܢܬܢܗܪ<EOS> ܘܐܢ ܠܐ ܡܬܼܢܗܪ ܒܝܕܥܬܗ ܕܫܪܪܐ ܠܐ ܣܟ ܡܿܨܐܼ<EOS>
ܕܢܬܼܚܫܒ ܘܢܬܪܢܐ ܡܚܫܒܬܐ ܕܫܪܪܐ ܕܥܠ ܐܠܗܐ<EOS> ܘܐܢ ܡܬܼܚܫܒ ܓܗܪ ܒܗܘܢܗ<EOS> ܘܝܬܝܪ ܡܬܼܬܚܫܟ<EOS>
ܘܫ݀ܢܐ ܘܐܒܕ ܐܒܕܢܐ ܪܒܐ ܥܠ<EOS>
ܕܐܡܼܪܚ ܟܕ ܠܐ ܕܿܟܐܼ ܕܥܡ ܕܟܝܐ ܢܬܥܢܐ<EOS> ܘܥ ܕܟܝܐ ܡܕܟܐ ܟܿܠ ܢܬܪܢܐ<EOS> ܟܕ<EOS>
ܡܿܠܐܼ ܨܿܐܝܘܼܬܐ ܘܟܘܼܬܡ̈ܬܐ ܕܚܛܝܼܬܐ<EOS> ܐܟܙܢܐ ܕܗܿܘ ܕܢܣܝܼܣ̈ܢ ܥܝܢ̈ܘܗܝ ܘܡܚܝܼܠ̈ܢ<EOS> ܐܢ<EOS>
ܡܚܨܦ ܘܡܼܬܒܩܐ ܒܓܝܓܠܗ ܕܫܡܫܐ ܓ݀ܗܪ ܘܨܿܐܪ ܘܝܬܝܪ ܚܫ̈ܟܢ ܥܝܢ̈ܘܗܝ ܘܼܐܒܕ ܢܘܼܗܪܗ<EOS> ܡܕܝܢ<EOS>
ܡܿܢ ܕܨܿܒܐ ܕܢܕܥ ܠܐܠܗܐ<EOS> ܐܟܡܐ ܕܡܼܨܝܐ ܘܢܬܼܒܣܡ ܒܝܕܥܬܐ ܕܥܠܘܗܝ ܒܘܼܣܡܐ ܕܠܝܬ ܦܚܼܡܐ<EOS>
ܠܗܢܝܼܘܬܗ<EOS> ܢܐܨܦ ܒܩܕܡܐ ܕܢܬܼܕܟܐ ܡܼܢ ܗܘܼܠܢܝܘܼܬܐ ܕܚܫ̈ܐ ܐܝܟ ܕܐܡܼܪܢܢ<EOS> ܘܟܡܐ ܕܡܬܼܕܟܐ<EOS>
ܡܼܢ ܚܫ̈ܐ ܡܬܼܢܗܪ ܒܐܠܗܐ<EOS> ܘܟܡܐ ܕܡܪܚܩ ܡܼܢ ܝܡܗ ܕܥ݀ܠܡܐ ܘܡܬܚܪܪ ܡܼܢ ܫܓܝܼܫܘܼܬܗ<EOS>
ܘܡܫܬܿܦܐ ܡܼܢ ܕܠܘܼܚܝܗ ܗܿܟܢܐ ܡܬܩܪܒ ܠܐܠܗܐ<EOS> ܘܡܼܬܢܗܪ ܒܝܕܥܬܐ ܕܥܠܘܗܝ<EOS> ܘܡܬܼܒܣܡ<EOS>
ܒܬܐܘܪܝܐ ܕܝܼܠܗ<EOS> ܘܬܡܿܢ ܡܿܢ ܡܼܢ ܠܥܼܠ ܒܩܦܠܐܘܢ ܕܐܪܒܥܐ ܕܡܐܡܪܐ ܩܕܡܝܐ ܚܘܝܼܢܢ ܕܐܝܟܢ<EOS>
ܡܬܼܝܕܥ ܕܐܝܬ ܐܠܗܐ<EOS> [ܗܪܟܐ ܕܝܢ ܐܝܬܝܗܿ ܡܠܬܐ ܕܐܝܟܢ ܡܨܝܐ ܠܗ ܠܒܪܐܢܫܐ ܕܢܕܥ ܠܐܠܗܐ<EOS>ܗܢܘ ܕܝܢ ܕܒܬܪ ܕܐܬܝܕܥ ܕܐܝܬ ܐܠܗܐ<EOS>] ܐܝܟܢ ܡܼܨܝܐ ܕܢܥܝܼܘܗܝ ܠܗܢܐ ܕܝܼܠܦܢܢ ܘܐܫܬܪܪܢܢ<EOS>
ܕܐܝܬܘܗܝ<EOS> ܘܕܡܿܐ ܫܪܒܢ ܠܐ̱ܢܫ ܗܕܝܘܼܛܐ ܕܡܡܠܠ ܥܠ ܪܘܼܡܝ ܪܒܬܐ ܡܕܝܼܢܬ݀ ܡܠܟܘܼܬܐ<EOS> ܘܥܠ<EOS>
ܛܘܼܟܣܐ ܕܡܘܬܒܘܗܿ ܫܦܝܼܪܐ<EOS> ܘܥܠ ܗܕܪܐ ܕܗܝܟ̈ܠܝܗܿ ܫܒܝܼ̈ܚܐ<EOS> ܘܒܢܝ̈ܢܝܗܿ ܪ̈ܡܐ<EOS> ܘܥܠ<EOS>
ܡܓܕ̈ܠܝܗܿ ܥܫܝܼ̈ܢܐ<EOS> ܘܒܐܪ̈ܬܐ ܘܛܪ̈ܝܼܩܠܝܼܢܐ ܡܨܒ̈ܬܬܐ ܕܒܝܬ ܡܠܟܐ<EOS> ܘܥܠ ܫܘܦܪܗ ܕܡܠܟܐ<EOS>
ܘܫܘܼܒܚܐ ܕܬܐܓܗ ܘܙܝܼܘܐ ܕܚܙܬܗ<EOS> ܨܡܚ̈ܐ ܕܟ̈ܐܦܝ ܫܘܼ̄ ܘܡܪ̈ܓܢܝܬܐ ܕܣܕܝܪ̈ܢ ܒܟܠܝܼܠܗ<EOS>ܘܓܘܢܐ ܫܒܝܼܚܐ ܕܐܪܓܘܢܘ̄<EOS> ܘܪܡܘܼܬܐ ܘܓܐܝܘܼܬܐ ܕܡܪ̈ܟܒܬܗ ܘܡܨܒܬܘܼܬܗܝܢ<EOS> ܘܛܟܼܣ̈ܐ<EOS>
ܘܣܼܕܪ̈ܐ ܕܪ̈ܫܢܐ ܡܫܒ̈ܚܐ ܕܩܕܡܘ̄ ܘܕܪ̈ܓܐ ܘܡܘܼܫܚ̈ܬܐ ܕܡܕܒܪ̈ܢܐ ܘܕܝܿܢ̈ܐ ܘܪ̈ܫܝ ܥܡܼ̈ܡܐ<EOS>ܘܓܘܼ̈ܕܐ ܕܚܝܠ̈ܘܬܐ<EOS> ܘܫܘܼܠ̈ܛܢܐ ܕܪ̈ܒܝ ܚܝ̈ܠܘܬܐ ܕܦܠܚ̈ܘܬܐ ܥܡ ܫܘܼܒ̈ܚܐ ܐ̱ܚܪ̈ܢܐ<EOS>
ܕܒܫܘܼܩ̈ܝܗܿ ܘܦܠ̈ܛܘܬܗܿ ܕܡܕܝܢܬܐ<EOS> ܘܬܐܓܪ̈ܝܗܿ ܘܐܘܼܡ̈ܢܝܗܿ ܘܫܪܟܐ ܕܥܡܘܼܪ̈ܝܗܿ<EOS> ܘܥܠ<EOS>
ܫܘܼܪ̈ܝܗܿ ܪ̈ܡܐ<EOS> ܘܬܪ̈ܥܝܗ ܫܒܝܼܚ̈ܐ<EOS> ܘܥܠ ܡܒܘܼܥ̈ܐ ܘܢܗܪ̈ܘܬܐ ܕܡܫܩܝܢ ܠܐܪ̈ܥܬܗܿ ܘܥܠ<EOS>
ܓ̈ܢܐ ܘܦܪ̈ܕܝܣܐ ܕܚܕܪ̈ܝܗܿ<EOS> ܘܥܠ ܓܢܣ̈ܐ ܘܐܕ̈ܫܐ ܕܐܝܼܠ̈ܢܐ ܘܦܐܪ̈ܐ ܘܐܒܒ̈ܢܐ ܕܒܗܘܢ<EOS> ܟܕ<EOS>
ܗܼܘ ܐܡܘܪܐ ܕܗܿܠܝܢ<EOS> ܗܕ ܡܢܼܗܝܢ ܗܼܘ ܒܩܢܘܼܡܗ ܠܐ ܚܼܙܐ ܐܢܝܢ ܡܡܼܬܘܼܡ<EOS> ܐܠܐ ܡܼܢ ܫܡܼܥܐ<EOS>
ܕܬܫܥܝ̈ܬܐ ܕܐܚܪ̈ܢܐ<EOS> ܟܕ ܐܦ ܗܼ، ܛܟܼܣܐ ܗܿܟܢ ܐܝܼܬܘܗܝ ܫܪܝܼܪܐܝܬ<EOS> ܐܠܐ ܗܼܘ ܠܐ ܚܙܼܝܗܝ<EOS>
ܒܩܢܘܼܡܗ<EOS> ܘܗܼܝ ܐܘܼܪܚܐ ܕܡܝܒܠܐ ܠܡܕܝܢܬ݀ ܡܠܟܘܼܬܐ ܗܿܝ ܕܪܝܼܫܬܐ ܐܝܼܬܝܗܿ ܘܝܼܕܥܬܐ<EOS>
ܘܣܿܓܝ̈ܐܐ ܕܪܕܘ ܒܗܿ ܘܐܬܼܡܛܝܼܘ ܠܡܕܝܼܢܬ݀ ܡܠܟܘܼܬܐ ܘܐܬܒܣܡ ܒܫܘܼܦܪ̈ܝܗܿ<EOS> ܘܐܦ ܐܘܕܥܘ<EOS>
ܘܐܫܼܬܿܥܝܼܘ ܠܐܚܪ̈ܢܐ ܥܠ ܐܝܟܢܝܘܼܬܗܿ ܚܬܝܼܬܐܝܼܬ<EOS> ܘܣܓܝ̈ܐܐ ܕܟܕ ܐܙܼܠܘ ܘܡܛܼܘ ܐܫܼܬܘܝܼܘ<EOS>
ܠܕܪ̈ܓܐ ܡܫܒ̈ܚܐ ܘܗܘܼܘ ܒܗܿ ܝܪ̈ܘܬܐ<EOS> ܘܠܐ ܬܘܼܒ ܐܬܪܓܪܓܘ ܐܘܿ ܣܟ ܐܬܥܗܕܘ ܠܩܩܠ̈ܬܐ<EOS>
ܕܐܬܪܒܝܼܘ<EOS>
ܒܗܝܢ<EOS> ܘܣܿܓܝ̈ܐܐ ܬܘܼܒ ܕܒܗܿ ܒܐܘܼܪܚܐ ܟܕ ܪܕܝܢ ܠܐ ܙܗܝܼܪܐܝܼܬ ܘܠܐ<EOS>
ܡܕܪܫܐܝܼܬ<EOS> ܦܓܼܥ ܒܗܘܿܢ ܥܣܩ̈ܬܐ ܘܥܪ̈ܡܐ ܘܡܙܩ̈ܦܐ ܐܘܿ ܝܡܡ̈ܐ ܡܬܡܚܫܠ̈ܢܐ ܘܩܡܼܘ ܥܠܝܗܘܢ<EOS>
ܟܐܡܘܼ̈ܢܐ ܘܐܬܢܘܓܘ ܘܐܬܼܬܒܪܬ݀ ܐܠܦܼܗܘܢ<EOS> ܐܘܿ ܢܦܠܼܘ ܒܐܝܼܕ̈ܝ ܓܝܣ̈ܐ ܩܛܘ̈ܠܐ<EOS> ܐܘܿ<EOS>
ܓܢܒ̈ܐ ܡܚܠ̈ܨܢܐ<EOS> ܘܐܘܒܕ ܟܿܠܗ ܥܘܼܬܪܗܘܢ<EOS> ܐܝܟ ܕܐܦ ܚܢܢ ܕܘ̈ܝܐ ܘܗܕܝܘܼ̈ܛܐ ܪ̈ܫܦܝ ܒܐܪܥܐ<EOS>ܘܚܫܘܼܟ̈ܝ ܝܼܕܥܬܐ ܗܿܐ ܡܡܠܠܝܼܢܢ ܪܘܪ̈ܒܬܐ ܕܥܠ ܐܠܗܐ ܘܐܠܗ̈ܝܬܐ ܟܕ ܠܐ ܣܟ ܒܢܣܼܢܝܢܗܝܢ<EOS>
ܗܘܼܝܢܢ<EOS> ܐܦܠܐ ܠܝܼܕܥܬܐ ܕܥܠܝܗܝܢ ܐܬܼܡܛܝܼܢܢ<EOS> ܐܠܐ ܡܼܢ ܕܡ̈ܠܐ ܕܐܚܪ̈ܢܐ ܕܡܢܼܗܘܢ ܗܼܢܘܢ<EOS>
ܒܩܢܘܼܡܗܘܢ ܚܙܼܘ ܘܝܼܕܥܘ ܘܐܫܼܬܪܪܘ<EOS> ܘܡܢܼܗܘܢ ܬܘܼܒ ܕܐܦ ܗܼܢܘܢ ܡܼܢ ܐܚܪ̈ܢܐ ܫܪܝܼܪ̈ܐ<EOS>
ܩܒܠܘ<EOS> ܘܬܘܼܒ ܗܼܘ ܟܝܿܢܐ ܗܿܐ ܡܠܦ ܠܢ ܕܗܿܠܝܢ ܫܪܝܼܪܐܝܼܬ ܗܿܟܢ ܐܝܼܬܝܗܝܢ<EOS> ܘܡܼܢ<EOS>
ܣܿܓܝ̈ܐܬܐ ܕܒܢܼܣܝܿܢܗܝܢ ܚܬܝܼܬܐܝܼܬ ܗܘܼܝܢܢ ܗܿܫܐ ܡܿܢ ܐܘܼܪܚܐ ܕܪܝܼܫܬܐ ܐܝܼܬܝܗܿ<EOS>
ܘܝܷܼܕܝܼܥܬܐ ܘܡܠܟܘܼܬܐ ܩܝܡܐ ܘܡܠܟܐ ܡܛܝܒ ܠܗ ܟܠ̈ܝܼܠܐ ܘܕܫ̈ܢܐ ܘܡܘܗܒ̈ܬܐ ܠܡܼܬܠ<EOS>
ܠܕܫܿܘܝܢ<EOS> ܢܬܼܟܫܪ ܐܚ̈ܝ ܚܒܝܼܒ̈ܐ ܒܢ̈ܝ ܓܢܼܣܢ ܘܡܫܘܬܦ̈ܝ ܠܟܝܿܢܢ ܕܠܐ ܢܬܓܠܙ ܡܼܢ ܚܙܼܬܗ<EOS>
ܫܒܝܼܚܬܐ ܘܩܪܝܼܒܘܼܬܗ ܡܝܩܪܬܐ ܘܥܢܝܿܢܗ ܡܚܕܝܢܐ ܕܗܿܢܐ ܡܠܟܐ ܕܬܫܒܘ̄ ܘܡܪܐ ܛܒܐ ܘܡܪܚܡ̄<EOS>ܕܢܬܼܚܦܛ ܘܢܐܨܦ ܘܢܕܿܟܐ ܠܒ̈ܘܬܢ ܡܼܢ ܨܐܝܘܼܬܐ ܕܚܫ̈ܐ ܫܟܝܼܪ̈ܐ ܘܚܘܼܫ̈ܒܐ ܣܢ̈ܝܐ<EOS> ܘܢܡܪܘܩ<EOS>
ܗ̈ܕܡܝܢ ܡܼܢ ܟܘܼܬܡ̈ܬܐ ܕܚܛܝܼܬܐ<EOS> ܘܢܨܠܠ ܗܘ̈ܢܝܢ ܡܼܢ ܬܐܛܪܐ ܕܕܠܘܚܝܗ ܕܥ݀ܠܡܐ<EOS> ܘܢܢܗܪ<EOS>
ܪܥܝܿܢܢ ܒܢܘܼܗܪܐ ܫܒܝܼܚܐ ܕܝܕܥܬܐ ܕܫܪܪܐ<EOS> ܐܝܟܢܐ ܕܢܫܟܚ ܢܿܕܥ ܠܡܪܢ ܐܝܟ ܕܡܼܨܝܐ ܠܒܪܝܐ<EOS>
ܕܢܕܥ ܠܒܪܘܝܐ<EOS> ܘܥܒܝܼܕܐ ܠܥܒܘܿܕܐ<EOS> ܘܥܒܼܕܐ ܥܦܪܢܐ ܠܡܪܐ ܫܡܝܢܐ<EOS> ܕܝ݀ܕܥ ܐ̱ܢܫ ܠܐܠܗܐ ܡܼܢ<EOS>
ܕܟܝܘܼܬܐ ܕܕܘܒܪ̈ܐ ܡܝܬܪ̈ܐ ܕܓܡܝܼܪܘܼܬܐ<EOS> ܐܡܿܪܝܢܢ ܘܫܪܝܼܪܐ ܠܢ<EOS> ܕܐܝܟܢ ܕܝܢ ܝ݀ܕܥ ܠܗ<EOS>ܐܘܿ ܐܝܟܢܐ ܐܝܼܬܘ̄<EOS> ܠܐ ܝ݀ܕܥܝܢܢ<EOS> ܐܦܠܐ ܐܼܠܘ ܝܕܿܥܝܢܢ ܗܘܼܝܢ ܡܼܨܝܐ ܗܘܼܬ݀ ܠܢ ܕܒܡܠܼܬܐ<EOS>
ܩܠܢ݀ܝܬܐ ܐܘ ܟܬܒܢܝܬܐ ܠܗܕܐ ܢܿܫܘܕܥ<EOS> ܗܿܢܘ ܕܝܢ ܕܠܗܕܐ ܡܕܪܟ ܘܡܼܬܡܛܐ ܗܼܘ ܝ݀ܕܥ ܐܪ̈ܙܐ<EOS>
ܗܿܠܝܢ ܓܢܝܼ̈ܙܐ ܘܥܡܝܼ̈ܩܐ<EOS> ܕܠܗܘܿܢ ܢܫܘܐ ܠܢ ܡܪܢ ܐܡܝܢ ܘܒܗܿܠܝܢ ܫܠܡ ܩܦܠܐܘܢ ܕܚܡܫܐ<EOS>
ܕܡܐܡܪܐ ܬܠܝܼܬܝܐ ܒܝܕ ܐܠܗܐ ܕܚܝܠ ܘܥܕܪ<EOS>
ܩܦܠܐܘܢ ܕܫܬܐ ܥܡ ܐܠܗܐ ܕܡܚܟܡ ܥܠܗܿܝ ܕܐܢ ܡܼܨܝܐ ܠܗ ܠܒܪܢܫܐ ܕܢܕܥܝܼܘܗܝ<EOS>
ܠܐܠܗܐ ܚܬܝܼܬܐܝܼܬ ܐܟܡܐ ܕܐܝܼܬܘ̄ ܐܘܿ ܠܐܚܕ ܗܼܘ ܒܠܚܘܼܕܘܗܝ ܚܟܝܼܡ ܒܟܿܠ ܘܝܿܕܥ ܗܼܘ ܠܗ<EOS>
ܐܟܡܐ ܕܐܝܼܬܘܗܝ<EOS> ܘܠܐ ܣܟ ܡܼܨܝܐ ܠܟܝܿܢܐ ܒܪܝܐ ܘܥܒܝܼܕܐ<EOS> ܐܢ ܡܬܼܝܕܥܢܐ ܗ̄ ܚܝܠ̈ܘܬܐ<EOS>
ܪ̈ܘܼܚܢܐ<EOS> ܘܐܢ ܡܬܪܓܫܢܐ ܗ̄ ܒܢܝ̈ܢܫܐ ܡܪ̈ܟܒܐ ܕܡܼܢ ܥܦܪܐ ܘܡܼܢ ܪܘܼܚܐ<EOS> ܕܢܕܥ ܚܬܝܼܬܐܝܼܬ<EOS>
ܠܒܪܘܝܗ ܕܐܝܟܢ ܐܝܼܬܘܗܝ ܫܪܝܼܪܐܝܬ<EOS> ܟܕ ܛܒܿ ܕܐܼܠܘ ܚܝܐ ܗܘܼܐ ܒܪܢܫܐ ܐ̈ܠܦܐ ܫܢ̈ܝܢ<EOS>ܟܿܠܗܝܢ ܒܦܘܼܠܚܢܐ ܡܠܝܼܠܐ ܘܕܘܼܪܫܐ ܕܝܕܥܬܐ ܥܡ ܢܛܘܼܪܘܼܬ ܦܘܼܩܕ̈ܢܐ ܘܩܢܘܼ̈ܢܐ<EOS>
ܕܡܝܬܪܘܬܐ ܘܫܠܝܐ ܘܒܗܝܼܠܘܼܬܐ ܕܡܼܢ ܟܿܠ ܥܒܿܕܐ ܘܚܘܼܫܒܐ ܘܡܪܢܝܼܬܐ<EOS>
ܡܥܟܪܢܝܼܬܐ<EOS> ܠܐ ܡܕܪܟ ܗܘܼܐ ܣܟ ܠܡܼܕܥ ܚܬܝܼܬܐܝܬ ܠܐܠܗܐ ܐܟܡܐ ܕܐܝܼܬܘ̄<EOS> ܐܠܐ ܐܟܡܐ ܕܫܿܘܐ<EOS>
ܠܡܕܥ ܘܣܿܦܩ ܠܡܕܪܟܘܼ ܘܡܬܝܼܗܒ ܠܗ ܡܼܢܗ ܕܟܝܿܢܐ ܡܫܒܚܐ ܠܡܼܕܥ ܒܼܨܪܐ ܡܕܡ ܡܼܢ<EOS>
ܐܠܗܘܼܬܐ<EOS> ܕܐܝܼܬܘܗܝ ܕܝܢ ܐܠܗܐ ܝܿܕܥܝܢܢ ܘܐܫܬܪܪܢܢ ܡܼܢ ܟܝܿܢܐ ܘܡܼܢ ܝܼܕܥܬܐ ܒܝܬܝܬܐ<EOS>
ܕܐܝܬܗܒܬ݀ ܠܢ ܒܛܝܒܘܼܬܐ ܘܕܚܕ ܗܼ، ܟܝܿܢܐ ܘܚܝܠܐ ܘܐܘܣܝܐ ܘܐܝܼܬܘܼܬܐ ܡܬܘܼܡܬܐ ܘܨܒܝܿܢܐ<EOS>
ܘܡܪܘܼܬܐ<EOS> ܘܕܬܠܬܐ ܩܢܘܼ̈ܡܐ ܐܝܼܬܘܗܝ ܐܫܼܬܘܕܥܢܢ<EOS> ܗ̄ ܗܘܢܐ ܘܡܠܼܬܐ ܘܗܘܼܚܐ<EOS> ܕܡܬܼܝܕܥܝܢ<EOS>
ܐܒܗܘܼܬܐ ܘܝܼܠܝܼܕܘܼܬܐ ܘܢܦܘܿܩܘܼܬܐ ܕܐܝܟܢ ܕܝܢ ܐܝܼܬܘ̄ ܠܝܬ ܠܡܼܕܥ ܠܒܪܝܐ ܘܥܒܝܼܕܐ<EOS>ܡܛ݀ܠ ܕܠܐ ܡܬܼܐܡܪ ܥܠ ܐܠܗܘܼܬܐ ܐܝܟܢܝܘܼܬܐ<EOS> ܘܠܐ ܐܝܢܝܘܼܬܐ<EOS> ܘܠܐ ܟܡܢܝܘܼܬܐ<EOS> ܐܠܐ ܠܐ<EOS>
ܡܬܕܪܟܢܘܼܬܐ<EOS> ܘܠܐ ܡܣܼܬܝܟܢܘܼܬܐ<EOS> ܘܠܐ ܡܬܼܡܫܚܢܘܼܬܐ<EOS> ܠܥܼܠ ܡܼܢ ܡܠܼܬܐ<EOS> ܠܥܼܠ ܡܼܢ ܗܘܢܐ<EOS>ܠܥܼܠ ܡܼܢ ܙܘܥܐ ܘܚܘܼܫܒܐ<EOS> ܘܠܥܠ ܡܼܢ ܟܿܠ ܙܢܐ ܕܡܬܐܡܪ ܒܠܫܢܐ<EOS> ܐܘܿ ܡܬܕܪܟ ܠܗܘܢܐ<EOS> ܐܘܿ<EOS>
ܡܼܬܬܙܝܼܥ ܒܪܥܝܿܢܐ<EOS> ܠܕ̈ܟܝܼܝܼ ܠܒܐ ܘܫܦ̈ܝܼܝܼ ܗܘܢܐ ܘܢܗܝܼܪ̈ܝ ܬܪܥܝܼܬܐ<EOS> ܡܚܘܐ ܗܼܘ ܢܦܫܗ<EOS>
ܐܟܡܐ ܕܨܿܒܐ ܘܠܦܘܼܬ ܕܡܫܟܚܝܼܢ ܕܢܕܥܘܢ<EOS> ܠܘ ܐܝܟ ܕܐܝܼܬܘ̄ ܚܬܝܼܬܐܝܬ<EOS> ܐܠܐ ܐܝܟ ܕܡܫܟܚܝܼܢ<EOS>
ܘܡܕܪܟܐ ܝܼܕܥܬܗܘܢ<EOS> ܒܥܿܠܡܐ ܕܝܢ ܚܼܕܬܐ ܒܬܪ ܚܘܼܕܬܐ<EOS> ܒܗ ܣܿܠܩܝܢ ܘܡܬܼܥܠܝܢ ܕܠܐ ܣܟ<EOS> ܟܕ<EOS>
ܟܿܠ ܫ݀ܥܐ ܘܥܕܢܐ ܝܠܦܝܼܢ ܘܚܿܙܝܢ ܘܡܕܪܟܝܢ ܒܗ ܡܕܡ ܕܠܐ ܝܿܕܥܝܢ ܗܘܼܘ ܠܗ ܩܕܡ ܗܿܟܢ<EOS>ܘܒܝܕ ܗܿܠܝܢ ܚܿܕܝܢ ܘܡܼܬܒܣܡܝܢ ܕܠܐ ܣܟܐ ܘܠܕܐ ܫܘܼܠܡܐ<EOS> ܘܗܿܟܢ ܡܕܡ ܡܕܪܟܝܢ ܘܝܕܥܝܢ<EOS>
ܒܢܝ̈ܢܫܐ ܕܫܘܘ ܠܗܿܘ ܛܘܼܒܐ ܕܒܬܪ ܚܘܼܕܬܐ ܕܓܘܐ<EOS> ܕܐܦܠܐ ܚܝܠ̈ܘܬܐ ܫܡܝ̈ܢܐ ܗܿܫܐ ܡܕܪܟܝܼܢ<EOS>
ܐܘܿ ܣܟ ܝܿܕܥܝܢ ܠܗ<EOS> ܒܬܪ ܕܝܢ ܚܘܼܕܬܐ ܐܡܼܬܝ ܕܡܬܓܡܪ ܟܿܠܗ ܟܝܿܢܐ ܟܿܠ ܚܕ ܒܗܿܠܝܢ<EOS>
ܕܝܼܠܗ<EOS> ܘܐܝܟ ܕܫܿܘܐ ܘܠܦܘܼܬ ܕܘܒܪܗ ܫܘܼܒܚܐ ܠܗܿܘ ܕܝܿܕܥ ܟܿܠ ܚܕ ܠܐܝܟܐ ܡܕܪܟܐ<EOS>
ܘܡܬܼܡܛܝܐ ܡܫܘܼܚܬܐ ܕܝܼܕܥܬܗ<EOS> ܘܒܗܿܠܝܢ ܫܠܡ ܩܦܠܐܘܢ ܕܫܬܐ ܒܝܕ ܐܠܗܐ ܕܚܝܠ ܘܥܕܪ<EOS>
ܩܦܠܐܘܢ ܕܫܒܥܐ ܕܡܐܡܪܐ ܕܬܠܬܐ ܥܡ ܐܠܗܐ ܕܡܚܟܡ<EOS> ܥܠ ܗܿܝ ܕܿܐܢ ܚܕܐ ܗܿܝ<EOS>
ܝܼܕܥܬܐ ܕܐܝܼܬ ܠܒܪܢܫܐ ܥܠ ܐܠܗܐ ܐܡܝܼܢܐܝܼܬ ܐܘܿ ܥܡ ܬܪܒܝܼܬܐ ܕܝܼܕܥܬܗ ܠܦܘܼܬ ܕܘܼܒܪܗ<EOS>
ܐܦ ܝܕܥܬܗ ܕܥܠ ܐܠܗܐ ܝܪܒܐ ܘܙܥܿܪܐ ܒܗ ܡܿܢ ܟܝܿܢܐ ܘܡܬܼܒܩܝܢܘܼܬܐ ܕܒܗ ܣܿܓܝ̈ܐܬܐ ܝܠܦܝܼܢܢ<EOS>
ܘܡܼܬܚܟܡܝܼܢܢ<EOS> ܗܘܼ ܐܝܼܬܘ̄ ܐܒܐ ܕܟܿܠܢ ܣܦܪܐ ܘܡܠܦܢܐ ܚܟܝܼܡܐ<EOS> ܐܟܙܢܐ ܗܟܝܠ ܕܟܡܐ ܕܕܠܝܼܚ<EOS>
ܐܐܪ ܒܥܢ̈ܢܐ ܥܡ̈ܘܛܬܐ ܘܥܒܝܼܕ̈ܬܐ ܘܒܥܪ̈ܦܠܐ ܚܫܘܟ̈ܬܐ ܠܐ ܡܼܬܚܙܐ ܠܢ ܫܦܝܐܝܼܬ ܬܘܼܩܢܐ<EOS>
ܕܒܪܝܼܬܐ<EOS> ܐܦܠܐ ܠܗܠ ܡܼܢܢ ܩܠܝܼܠ ܚܙܝܢܢ ܡܕܡ ܡܛܠ ܥܡܘܼܛܘܼܬܗ ܕܐܐܪ<EOS> ܗܿܟܢܐ ܟܿܠ ܟܡܐ<EOS>
ܕܕܠܝܼܚ ܗܘܢܐ ܕܒܪܢܫܐ ܘܥܡܘܛ ܪܥܝܿܢܗ ܡܼܢ ܚܫ̈ܐ ܡܚܫ̈ܟܢܐ ܘܡܼܢ ܡܪ̈ܢܝܬܐ ܣܪ̈ܝܩܬܐ<EOS>ܠܐ ܣܟ ܝܿܕܥ ܐܘܿ ܡܣܼܬܿܟܠ ܡܕܡ ܡܼܢ ܝܼܕܥܬܐ ܫܪܝܼܪܬܐ ܕܥܠ ܐܠܗܐ<EOS> ܐܦܠܐ<EOS>
ܡܼܨܝܐ ܕܬܬܝܼܕܥܝ<EOS> ܟܕ ܕܝܢ ܢܫܼܬܿܦܐ ܗܘܢܐ ܘܢܨܛܠܠ ܡܼܢ ܕܠܝܼܚܘܼܬܐ<EOS> ܘܢܬܼܕܟܐ ܠܒܐ ܡܼܢ<EOS>
ܚܫ̈ܐ<EOS> ܘܢܬܼܢܗܪ ܒܛܟܼܣܐ ܕܟܝܿܢܗ<EOS> ܡܫܪܐ ܠܡܼܕܥ ܘܠܡܼܬܪܢܝܘܼ ܥܠ ܗܿܘ ܟܝܿܢܐ ܛܘܼܒܬܢܐ<EOS>
ܕܐܘܣܝܐ ܡܪܢܿܝܬܐ ܐܝܼܬܝܝܬܐ ܘܡܬܘܼܡܝܬܐ<EOS> ܘܟܡܐ ܕܡܬܼܥܠܐ ܘܡܬܕܪܓܼ ܒܡܝܬܪܘܼܬܐ<EOS>
ܕܕܘܼܒܪ̈ܘܗܝ ܗܟܘܬ ܡܼܬܥܠܐ ܒܝܼܕܥܬܗ<EOS> ܘܡܬܼܩܛܢ ܗܘܢܗ ܘܡܬܓܘܐ ܒܐ̱ܪ̈ܙܐ ܕܐܝܼܬܘܼܬܐ<EOS> ܘܐܢ<EOS>
ܢܓܼܕܫ ܠܗ ܬܘܼܒ ܚܫܼܟܐ ܡܕܡ ܘܕܘܘܕܐ ܡܼܢ ܫܪܝܘܼܬܐ ܕܛܟܼܣܐ ܘܡܚܒܠܢܘܼܬܐ ܕܕܘܼܒܪ̈ܘܗܝ<EOS>
ܡܬܼܒܠܒܠ ܪܥܝܿܢܗ<EOS> ܘܚܿܫܟ ܗܘܢܗ<EOS> ܘܛ݀ܥ ܠܗܿܘ ܡܐ ܕܝܿܕܥ ܗܘܼܐ ܘܠܐ ܡܕܪܟ ܠܗ<EOS> ܟܕ ܕܝܢ ܢܛܟܣ<EOS>
ܝ݀ܬܗ ܘܢܬܼܕܒܪ ܬܩܢܐܝܬ ܘܫܠܝܐܝܬ ܘܒܗܝܼܠܐܝܬ<EOS> ܘܢܟܢܫ ܦܓܪܗ ܘܢ݀ܛܪ ܪ̈ܓܫܘܗܝ ܡܼܢ ܚܙܼܬܐ<EOS>
ܡܣܓܦܢܝܼܬܐ<EOS> ܘܫܡܥܐ ܘܛ݀ܥܡܬܐ ܘܓܫܼܬܐ ܡܚܬܚܬܢ݀ܝܬܐ<EOS> ܘܡܼܢ ܥܢܝ̈ܢܐ ܣܪ̈ܝܼܩܐ ܘܡܡܠܐ ܒܛܠܐ<EOS>ܘܢܟܢܘܼܣ ܗܘܢܗ ܡܼܢ ܦܗܼܝܐ<EOS> ܘܢ݀ܛܪ ܠܒܗ ܡܼܢ ܚܘܼܫ̈ܒܐ ܗܿܝܕܝܢ ܬܘܼܒ ܡܫܪܝܐ ܒܗ ܝܼܕܥܬܐ<EOS>
ܐܠܗܿܝܬܐ ܕܬܢܗܪܝ ܗܘܢܗ ܘܢܬܗܓܐ ܒܗܿ<EOS> ܘܟܡܐ ܕܢܛܝܼܪ ܘܙܗܝܼܪ ܘܐܡܝܼܢ ܒܨܘܡܐ ܘܒܨܠܘܿܬܐ<EOS>
ܘܫܗܪܐ ܘܩܪܝܢܐ ܕܟ̈ܬܐܒ ܩܕ̈ܝܼܫܐ<EOS> ܘܩܠܝܼܠ ܥܢܝܿܢܐ ܕܚܕ ܐܘܿ ܬܪܝܢ ܚܟܝܼ̈ܡܝ ܒܫܪܪܐ<EOS>ܘܢܛܝܼܪ̈ܝ ܒܪ̈ܓܫܐ<EOS> ܘܐܡܝܼܢ̈ܝ ܒܫܠܝܐ ܒܕܘܼܒܪ̈ܐ ܬܩ̈ܢܐ ܟܿܠܝܘܡ ܢܫܼܬܿܘܫܛ ܒܝܼܕܥܬܐ ܕܥܠ<EOS>
ܐܠܗܐ<EOS> ܘܡܬܼܥܠܐ ܘܡܬܓܘܐ ܒܟܣ̈ܝܬܐ ܘܬܗܝܼܪ̈ܬܐ<EOS> ܘܡܬܼܚܟܡ ܪܥܝܿܢܗ ܘܡܬܼܢܗܪ ܘܡܕܪܟ ܡܕܡ ܕܠܐ<EOS>
ܝ݀ܕܥ ܗܘܼܐ ܠܗ ܘܣܟ ܠܐ ܣܿܠܩ ܗܘܼ ܐ ܥܠ ܒ݀ܠܗ<EOS> ܘܟܕ ܣܒܪ ܕܐܕܪܟ ܘܡܼܛܐ ܠܪܘܡܗܿ ܕܓܡܝܼܪܘܬ<EOS>
ܝܼܕܥܬܐ ܘܐܫܬܼܡܠܝܼ<EOS> ܚܿܙܐ ܬܘܼܒ ܕܥܕܟܝܼܠ ܡܫܪܝܘܼ ܡܫܪܐ ܒܗܿܝ ܕܡܬܓܠܐ ܥܠܘܗܝ ܪܘܡܐ ܡܥܠܝܐ<EOS>
ܘܬܗܘܼܡܐ ܠܐ ܡܬܼܡܫܚܢܐ<EOS> ܘܟܕ ܬܘܼܒ ܡܬܼܟܬܫ ܘܥܿܨܐ ܢܦܫܗ ܘܡܟܢܫ ܗܘܢܗ ܘܣܟ ܠܐ ܚܿܐܪ ܘܡܐܨܕ<EOS>
ܒܡܕܡ ܐ̱ܚܪܝܗܢ<EOS> ܠܒܪ ܡܼܢܗ<EOS> ܘܣܿܠܩ ܘܡܬܼܥܠܐ ܒܗܿܘ ܪܘܡܐ ܕܐܬܚܙܝܼ ܠܗ ܟܕ ܠܐ ܡܬܼܟܠܐ<EOS>
ܘܡܬܼܥܟܪ ܡܼܢ ܓܕܫܐ ܡܕܡ ܣܩܘܼܒܠܝܐ<EOS> ܡܬܓܐܐ ܒܫܘܼܦܪ̈ܐ ܫܒܝܼܚ̈ܐ ܕܦܿܓܥܝܢ ܒܗ ܘܡܬܦܪܦܥ<EOS>
ܘܚܿܕܐ ܘܡܼܬܦܨܚ ܚܕܘܼܬܐ ܪܘܼܚܢ݀ܝܬܐ ܕܩܿܢܝܐ ܛܥܡܐ ܠܐ ܡܬܼܡܠܠܢܐ<EOS> ܘܗܿܘܐ ܬܟܝܼܠ ܘܠܒܝܼܒ<EOS>
ܘܠܐ ܣܟ ܡܬܼܦܠܓ ܥܠ ܝܼܕܥܬܗ<EOS> ܘܟܕ ܗܿܐ ܡܬܒܣܡ ܒܐ̱ܪ̈ܙܐ ܕܐܕܪܟ ܘܡܬܒܝܐܐ ܒܫܘܦܪ̈ܐ ܕܦܓܼܥܘ<EOS>
ܒܗ<EOS> ܗܿܕܝܢ ܬܘܼܒ ܡܼܬܬܪܥ ܥܠܘܗܝ ܐܝܟ ܡܠܐܝܐ ܪܒܐ ܢܘܼܗܪܐ ܐܚܪܢܐ ܕܬܘܼܒ ܥܙܝܼܙ ܘܡܨܡܚ<EOS>
ܘܡܒܪܩ ܘܡܫܠܗܒ ܠܗ ܒܪܚܼܡܬܗ<EOS> ܘܫ݀ܒܐ ܠܗܘܢܗ ܘܡܫܢܐ ܠܠܒܗ ܘܡܣܝܼܦ ܠܗ ܒܚܘܼܒܐ ܪܒܐ ܕܠܐ<EOS>
ܡܬܡܠܠ<EOS> ܘܛ݀ܥܐ ܟܝܿܢܗ ܘܠܐ ܡܣܼܬܿܟܠ ܗܼܘ ܠܗ<EOS> ܐܦܠܐ ܚܫܚܬܐ ܕܣܘܼܢܩܢ ܦܓܪܗ ܬ݀ܒܥ ܟܝܿܢܗ<EOS>ܐܠܐ ܪܘܿܐܼ ܒܗܿܝ ܪܚܡܼܬܐ ܡܫܠܗܒܢܝܼܬܐ<EOS> ܘܐܝܟ ܗܿܘ ܕܥܡܝܼܕ ܘܐܬܓܢܝܼ ܡܼܢ ܥ݀ܠܡܐ<EOS>
ܡܼܬܚܙܝܢܐ<EOS> ܘܐܬܥܠܝܼ ܘܐܬܓܘܝܼ ܠܓܘ ܠܓܢܝܼܙܘܼ̄ ܟܣܝܼܬܐ<EOS> ܘܟܕ ܗܿܟܢܐ ܗܿܘ<EOS>
ܠܘ ܒܚܕ ܛܟܼܣܐ ܘܝܕܥܬܐ ܡܩܘܐ<EOS> ܐܠܐ ܐܡܝܼܢܐܝܬ [ܡܬܥܠܐ ܘ]ܡܬܓܘܐ ܕܠܐ ܣܘܼܦ ܘܕܠܐ ܫܘܼܠܡ<EOS>ܘܗܝܼ ܗܕܐ ܡܬܼܥܠܝܿܢܘܼܬܐ ܕܡܼܢ ܪܘܡܐ ܠܪܘܡܐ ܘܡܼܢ ܫܘܼܒܚܐ ܠܫܘܼܒܚܐ ܕܝܬܝܪ ܫܒܝܼܚ<EOS>
ܘܡܥܠܼܠܝ ܡܼܢ ܩܕܡܝܐ ܡܥܒܕ ܒܗ ܠܚܼܕܘܬܐ ܪܒܬܐ<EOS> ܘܠܪܚܡܼܬܐ ܡܫܠܗܒܬܐ<EOS> ܡܛ݀ ܕܐܠܘ ܒܚܕ ܛܟܼܣܐ<EOS>
ܕܝܕܥܬܐ ܡܟܬܪ ܗܘܼܐ ܗܘܢܗ ܘܣܘܼܟܠܗ<EOS> ܘܒܚܕ ܐܬܪܐ ܐܝܼܬܘܗܝ ܗܘܼܐ ܒܘܼܣܡܗ ܘܕܘܼܝܪܗ<EOS>
ܪܘܼܚܢܝܐ<EOS> ܟܕ ܩܠܝܼܠ ܙܒܢܐ ܡܥܬܩ ܗܘܼܐ ܒܗܿܘ ܫܘܼܚܠܦܐ ܗܿܘܐ ܗܘܼܐ ܠܗ ܐܝܟ ܥܝܿܕܐ<EOS>
ܟܝܿܢܝܐ<EOS> ܘܠܐ ܡܬܼܒܣܡ ܗܘܼܐ ܒܗ ܐܝܟ ܚܕܬܘܼܬܗ<EOS> ܘܥܠܗܿܝ ܟܡܐ ܕܡܬܼܥܠܐ [ܒܕܘܒܪ̈ܐ ܡܬܥܠܐ]<EOS>
ܒܝܼܕܥܬܗ ܚܼܕܬ̈ܬܐ ܦܿܓܥ̈ܢ ܒܗ ܬܗܝܼܪ̈ܬܐ ܘܫܒܝܼܚ̈ܬܐ ܡܚܕ̈ܝܢܝܬܐ ܘܡܠܒܒ̈ܢܝܬܐ<EOS> ܘܕܡܐ ܗܿܝ<EOS>
ܥܠܼܬܐ ܕܗܿܠܝܢ ܡܣܩ̈ܬܐ ܕܠܐ ܫܘܼܠܡ ܘܡܬܼܥܠܝܢܘܼܬܐ ܐܡܝܼܢܬܐ<EOS> ܡܛܠ ܕܠܐ ܣܘܼܦ ܗܼܝ<EOS>
ܐܝܼܬܘܼܬܐ ܡܬܘܼܡܝܬܐ ܘܠܐ ܡܬܼܡܫܚܢܝܬܐ ܘܠܐ ܡܣܼܬܝܟܢܝܼܬܐ ܘܠܐ ܡܬܕܪܟܢܝܼܬܐ<EOS> ܗܟܘܬ ܐܦ<EOS>
ܝܼܕܥܬܐ ܕܥܠܝܗܿ<EOS> ܘܡܬܓܘܝܢܘܼܬܐ ܕܒܐ̱ܪ̈ܙܝܗܿ<EOS> ܘܡܼܬܟܠܝܢܘܼܬܐ ܕܠܘܬܗܿ ܠܝܬ ܠܗܿ ܣܿܟܐ ܘܠܐ<EOS>
ܫܘܼܠܡܐ<EOS> ܘܒܗܿܠܝܢ ܫܠܡ ܩܦܠܐܘܢ ܕܫܒܥܐ ܒܝܕ ܐܠܗܐ ܕܚܝܠ<EOS>
ܩܦܠܐܘܢ ܕܬܡܢܝܐ ܥܡ ܐܠܗܐ ܕܡܚܟܡ ܥܠܗܿܝ ܕܡܢܐ ܗܿܝ ܥܠܬܐ ܕܟܕ ܚܕ ܗܼܘ<EOS>
ܐܠܗܐ ܘܚܕ ܗܼܘ ܟܝܿܢܗ ܘܐܘܼܡܢܐ ܕܝܼܠܗ<EOS> ܡܫܚܠ̈ܦܢ ܝܕܥ̈ܬܐ ܕܥܠܘܗܝ ܒܟܠ ܥܡܡܼ̈ܝܢ ܘܒܟܿܠ<EOS>
ܩܘܡ̈ܢ ܘܒܟܿܠ ܡܘܼܫ̈ܚܢ ܕܒܟܿܠ ܒܪܢܫܐ ܕܐܦ ܒܗ ܒܚܕ ܒܪܢܫܐ ܡܫܼܬܚܠܦܐ ܒܟܿܠܗܝܢ ܡܘܼܫܚ̈ܬܗ<EOS>ܠܝܬ ܣܟ ܫܘܼܚܠܦܐ ܐܘܿ ܫܘܓܢܝܐ ܒܐܘܣܝܐ ܕܐܝܼܬܘܼܬܐ ܡܬܘܼܡܝܬܐ<EOS> ܘܐܡܼܬܝ ܕܟܿܠ ܡܿܠܐܼ ܡܢܗܿ<EOS>
ܘܠܝܬ ܣܟ ܕܡܼܬܚܙܝܐ ܐܘܿ ܡܬܝܕܥܐ ܐܘܼ ܡܬܼܢܝܐ ܘܣܦܝܼܩܐ ܡܢܗܿ<EOS> ܐܝܟܢ ܡܨܝܐ ܕܡܫܼܬܚܠܦܐ ܐܘܿ<EOS>
ܡܫܬܿܓܢܝܐ<EOS> ܡܼܢ ܐܝܟܐ ܐܝܼܬ ܠܗܿ ܕܬܩܒܠܝ ܫܘܼܚܠܦܐ<EOS> ܐܡܼܬܝ ܕܠܝܬ ܡܕܡ ܣܛܼܪ ܡܢܗܿ<EOS> ܡܛ݀ܠ<EOS>
ܕܟ݀ܠܡܕܡ ܕܡܫܬܚܠܦ<EOS> ܡܘܣܦ ܘܒܿܨܪ<EOS> ܘܒܟܝܿܢܐ ܕܐܝܬܘܬܐ ܗܿܠܝܢ ܠܝܬ<EOS> ܡܼܢ ܐܝܟ ܐܝܼܬ ܡܕܡ<EOS>
ܕܡܬܼܬܘܣܦ ܥܠܝܗܿ<EOS> ܐܘܿ ܠܐܝܟܐ ܢܐܙܠ ܗܼܘ ܡܕܡ ܕܡܬܼܒܨܪ ܡܢܗܿ<EOS> ܡܛ݀ ܕܠܝܬ ܐܝܟܐ ܕܠܐ ܡܿܠܐܼ<EOS>
ܡܕܡ ܡܼܢ ܚܕ ܡܼܢ ܟܝ̈ܢܐ ܕܒܥܿܠܡܐ<EOS> ܐܢ ܪܛܝܼܒܐ ܘܐܢ ܒܝܼܫܐ<EOS> ܘܐܢ ܐܫܝܼܕܐ ܘܪܟܝܼܟܒܐ<EOS> ܘܐܢ<EOS>
ܩܫܝܐ ܘܐܛܝܼܡܐ<EOS> ܘܢܗܼܘ ܡܿܠܐܼ ܡܢܗ ܡܫܡܠܝܐܝܬ ܟܕ ܠܐ ܐܫܼܬܚܪ ܒܗ ܕܘܼܟܬܐ ܐܦܢ ܠܚܐܕ ܦܪܕܬܐ<EOS>
ܕܚܠܐ ܕܢܬܼܬܘܣܦ ܠܗ ܡܛ݀ܠ ܕܠܝܬ ܕܘܼ̣ܬܐ ܐܦܠܐ ܫܟܝܼܚ ܬܘܼܒ ܡܢܗ ܡܼܢ ܗܿܘ ܟܝܿܢܐ ܕܡܿܠܐܼ<EOS>
ܒܡܐܢܐ ܗܿܘ<EOS> ܘܐܦܠܐ ܕܢܬܒܨܪ ܡܢܗ<EOS> ܡܛ݀ܠ ܕܠܝܬ ܡܐܢܐ ܐܚܪܢܐ ܐܦܠܐ ܕܘܼܟܬܐ ܕܢܬܬܣܝܼܡ ܒܗܿ<EOS>ܘܐܢ ܐܝܼܬܘ̄ ܡܕܡ ܩܫܝܐ<EOS>
ܘܐܛܝܼܡܐ ܘܡܿܠܐܼ ܒܕܘܼܟܬܐ ܗܿܝ ܐܝܟ ܐܡܘܡܐ ܡܕܡ ܕܠܐ ܦܿܐܫ ܕܘܟܬܐ ܠܪܝܼܫ<EOS>
ܡܚܛܐ ܕܬܥܘܿܠܝ ܒܝܬ ܡܐܢܐ ܠܡܕܡ ܕܒܗ<EOS> ܐܝܟܢ ܡܼܨܝܐ ܕܢܬܼܗܦܟ ܐܘܿ ܢܫܼܬܚܠܦ ܗܿܘ ܡܕܡ ܕܐܝܬ<EOS>
ܒܒܝܬܐ<EOS> ܐܘܿ ܒܡܐܢܐ ܗܿܘ<EOS> ܐܠܐ ܗܟܢܐ ܡܗܘܐ ܠܥܿܠܡ ܕܠܐ ܫܘܼܚܠܦ ܘܕܐ ܙܘܼܥܙܥ<EOS> ܘܕܠܐ ܬܘܣܦܬܐ<EOS>
ܘܠܐ ܒܨܝܼܪܘܼܬܐ<EOS> ܗܿܟܢ ܡܐܠܠܘܢ ܘܝܬܝܪ ܡܼܢ ܗܿܟܢ ܘܠܥܼܠ ܡܼܢ ܗܿܟܢ ܐܝܼܬܘܗܝ ܟܝܿܢܐ<EOS>
ܕܐܝܼܬܘܼܬܐ ܡܪܢܝܿܬܐ ܕܠܐ ܫܘܚܠܦ ܘܕܠܐ ܫܘܼܓܢܿܝ ܘܕܠܐ ܙܘܥܘܥ ܘܠܘ ܐܝܟ ܡܕܡ ܕܡܿܠܐܼ ܒܡܐܢܐ<EOS>
ܒܠܚܘܼܕ<EOS> ܐܠܐ ܘܐܝܟ ܡܐܢܐ ܕܐܚܝܼܕ ܠܗܿܘ [ܡܕܡ] ܕܒܗ<EOS> ܘܐܟܘܬܗ ܡܕܡ ܕܒܗ<EOS> ܗܿܟܢܐ ܟܿܠ ܒܟܿܠ<EOS>
ܐܝܼܬܝܗܿ ܐܠܗܘܼܬܐ ܡܪܢܝܬܐ ܠܥܼܠ ܡܼܢ ܟܿܠ ܡܠܼܬܐ<EOS> ܠܥܠ ܡܼܢ ܟܿܠ ܡܕܪܟܢܘܼܬܐ<EOS> ܠܥܼܠ ܡܼܢ<EOS>
ܟܠܿ ܪܘܼܟܒܐ ܘܚܘܼܫܒܐ ܘܨܘܼܪܬܐ ܘܝܘܼܩܢܐ ܘܡܫܘܼ̇ܬܐ ܘܡܬܪܢܝܘܼܬܐ ܘܡܼܬܗܘܢܢܘܼܬܐ<EOS> ܚܕ ܚܝܠܐ<EOS>
ܚܕ ܟܝܿܢܐ ܚܕ ܨܒܝܿܢܐ ܫܘܼܚܠܦܐ ܠܐ ܣܟ ܡܫܬܼܚܠܦܢܐ<EOS> ܕܐܝܼܬܘܗܝ ܡܿܢ ܐܝܼܬܝܐܝܬ ܘܡܬܘܼܡܐܝܬ<EOS>
ܘܐܡܝܼܢܐܝܬ<EOS> ܘܠܥܠܡܝܼܢܐܝܼܬ<EOS> ܝܗܼܒ ܠܢ ܕܢܕܥ<EOS> ܕܐܝܟܢ ܕܝܢ<EOS> ܘܠܐ ܣܟ ܡܼܨܝܐ ܕܢܿܕܥ<EOS> ܘܠܐ<EOS>
ܕܢܣܝܟ ܐܦܠܐ ܕܢܿܕܪܟ<EOS> ܡܕܝܢ ܗܼܝ ܐܝܼܬܘܼܬܐ ܡܬܘܼܡܝܬܐ ܕܐܠܗܘܼܬܐ ܚܕ ܐ̱ܪܙܐ ܐܝܼܬܝܗܿ ܪܒܐ<EOS>
ܘܫܒܝܼܚܐ ܘܠܐ ܣܟ ܡܫܼܬܚܠܦܢܐ<EOS> ܝܕ̈ܥܬܐ ܕܝܢ ܕܥܠܘܗܝ ܘܡܚܫܒ̈ܬܐ ܣܿܓܝ̈ܐܢ<EOS> ܘܠܝܬ ܠܗܝܢ<EOS>
ܡܢܝܿܢܐ<EOS> ܘܡܛ݀ܠܡܢܐ ܟܕ ܚܕ ܗܼܘ ܣܿܓܝ̈ܐܢ ܐܢܝܢ ܡܚܫܒ̈ܬܐ ܕܥܠܘܗܝ ܘܛܟܣܼܐ ܕܝܕܥ̈ܬܐ<EOS> ܚܕ<EOS>
ܡܿܢ ܡܛ݀ܠ ܠܐ ܡܬܕܪܟܢܘܼܬܗ ܘܐ̱ܚܪܬܐ ܡܛ݀ܠ ܫܘܼܚܠ̈ܦܐ ܣܿܓܝ̈ܐܐ ܕܒܡܠ̈ܝܼܠܐ<EOS> ܘܣܝܼܡ<EOS>
ܢܝܼܫܐ ܠܗܿܠܝܢ ܐܝܟ ܛܘܼܪܐ ܡܕܡ ܡܥܠܝܐ ܕܠܝܬ ܣܟܐ ܠܪܒܘܼܬܗ ܘܡܥܠܝܘܼܬܗ<EOS> ܘܒܢܝ̈ܢܫܐ<EOS>
ܣܿܓܝ̈ܐܐ ܗܿܐ ܚܦܝܼܛܝܢ ܠܡܣܩ ܠܗ<EOS> ܘܠܡܼܚܙܐ ܘܠܡܕܥ ܕܐܝܠܝܢ ܐܝܼܬ ܒܗ<EOS> ܗ̄ ܐܝܼܠ̈ܢܐ<EOS>
ܕܟܠܓܢܣ<EOS> ܦܐܪ̈ܐ ܘܐܒ̈ܒܐ ܡܫܚܠ̈ܦܐ<EOS> ܟܐܦ̈ܐ ܘܐܪ̈ܥܬܐ ܘܢܦ̈ܩܐ ܘܓܘܼܫ̈ܡܐ ܣܿܓܝ̈ܐܐ<EOS> ܕܐܝܟ<EOS>
ܕܗܒܐ ܘܣܐܡܐ ܘܢܚܫܐ ܘܦܪܙܠܐ<EOS> ܘܐܒܪܐ ܘܐܢܟܐ<EOS> ܘܟ݀ܠܗܝܢ ܕܡܼܢ ܐܪܥܐ<EOS> ܡܒܘܼ̈ܥܐ ܘܥܝ̈ܢܬܐ<EOS>
ܘܪ̈ܨܝܢܐ ܘܫܚܼ̈ܠܐ ܕܡܝ̈ܐ<EOS> ܡܪ̈ܓܐ ܡܦ̈ܬܟܐ ܘܥܣܼܒܐ ܘܥܡܝܼܪܐ ܕܟܿܠ ܓܢܣ<EOS> ܚܝ̈ܘܬܐ ܘܒܥܝܼܪ̈ܐ<EOS>
ܘܟܿܠ ܕܪܚܿܫ<EOS> ܦܪܚܬܐ ܘܥܘܦܐ ܘܛܝܪܐ ܘܟ݀ܠ ܕܦܿܪܚ<EOS> ܥܡ ܓܢ̈ܣܐ ܘܐܕ̈ܫܐ ܣܿܓܝ̈ܐܐ<EOS> ܘܟ݀ܠܡܐ<EOS>
ܕܪܡ ܘܡܥܠܝ ܬܘܼܒ ܫܦܝܼܪܝܢ ܘܪܓܝܓܝܢ ܫܘܼܚܠ̈ܦܐ ܕܒܗ ܡܼܢ ܗܿܠܝܢ ܕܒܫܦ̈ܘܼܠܐ ܘܡܬܢ̈ܬܐ<EOS>
ܘܟܢܼܦ̈ܬܐ<EOS> ܘܗܿܠܝܢ ܒܢܝ̈ܢܫܐ ܗܿܐ ܝܿܨܦܝܢ ܘܡܗܠܟܝܢ ܟܿܠܗܘܿܢ ܕܐܢ ܡܼܨܝܐ ܠܪܝܫܗ ܕܛܘܼܪܐ<EOS>
ܗܿܘ ܢܬܼܥܠܘܢ<EOS> ܘܟܿܠܚܕ ܐܝܟ ܚܝܠܗ ܘܡܼܬܡܨܝܢܘܼܬܐ ܕܟܝܿܢܗ ܡܗܠܟ ܘܡܬܼܥܠܐ<EOS> ܐܝܼܬ ܡܢܼܗܘܢ<EOS>
ܕܣܟ ܠܐ ܐܬܡܨܝܼܘ ܠܡܬܼܩܪܘ ܘܠܡܼܡܛܐ ܠܫܦ̈ܘܼܠܘܗܝ ܕܛܘܼܪܐ ܗܿܘ<EOS> ܐܠܐ ܐܡܚܼܠܘ ܘܐܫܬܦܼܠܘ<EOS>ܘܩܘܝܼܘ ܐܝܟܐ ܕܐܬܼܡܨܝܼܘ ܠܡܬܼܡܢܥܘܼ<EOS> ܐܚܪ̈ܢܐ ܐܬܚܝܠܘ ܘܣܼܠܩܘ ܩܠܝܼܠ ܒܫܦ̈ܘܠܘܗܝ<EOS>[ܐܚܪ̈ܢܐ ܬܘܒ ܠܥܠ<EOS> ܘܐܚܪ̈ܢܐ ܕܝܬܝܪ ܡܼܢ ܗܿܠܝܢ<EOS>] ܐܚܪ̈ܢܐ ܡܛܼܘ ܠܟܢܼܦ̈ܬܐ<EOS> ܐܚܪ̈ܢܐ<EOS>
ܠܡܬܢ̈ܬܐ<EOS> ܐܚܪ̈ܢܐ ܬܘܼܒ ܐܬܚܝܠܘ ܘܐܬܥܠܝܼܘ<EOS> ܘܐܚܪ̈ܢܐ ܒܝܕ ܚܝܠܐ ܪܒܐ ܘܡܬܼܡܨܝܢܘܼܬܐ<EOS>
ܕܩܿܢܼܝܢ ܗܘܼܘ ܬܘܼܒ ܝܬܝܪ ܡܼܢ ܗܿܠܝܢ<EOS> ܟܕ ܠܣܟܐ ܕܪܘܡܗ ܕܛܘܼܪܐ ܠܝܬ<EOS>
ܡܿܢ ܕܐܬܡܨܝܼ ܠܡܬܼܥܠܝܘܼ ܐܦܠܐ ܠܟܿܠܗ ܛܘܼܪܐ ܠܡܚܼܕܪ ܘܠܡܼܬܟܪܟܘ ܡܛ݀ܠ<EOS>
ܡܥܠܝܘܼܬܗ ܘܪܒܘܼܬܗ<EOS> ܘܟ݀ܠ ܚܕ ܐܝܠܝܢ ܕܚܙܼܐ ܘܐܫܼܬܪܪ ܡܫܘܕܥ ܚܬܝܼܬܐ<EOS> ܘܐܚܪ̈ܢܝܬܐ ܕܡܼܢ<EOS>
ܐ̱ܚܪ̈ܢܐ ܫܡܼܥ<EOS> ܝܿܠܦ ܘܡܩܒܠ<EOS> ܒܪܡ ܠܘ ܐܝܟ ܗܿܠܝܢ ܕܒܩܢܘܼܡܗ ܚܙܼܐ ܘܓܫ ܘܐܫܼܬܪܪ ܡܼܨܝܐ<EOS>
ܠܗ ܕܢܕܥ<EOS> ܗܿܟܢ ܐܝܬܝܗܘܢ ܛܟܼܣ̈ܐ ܕܥܠ ܝܼܕܥܬܐ ܕܚܕ ܐܠܗܐ<EOS> ܕܐܦܢ ܚܕ ܗܼܘ ܐܠܐ ܟܿܠ ܚܕ ܐܝܟ<EOS>
ܡܬܼܡܨܝܢܘܼܬܐ ܕܝܼܕܥܬܗ ܡܕܪܟ ܘܝ݀ܕܥ ܘܡܣܼܬܟܠ<EOS> ܟܕ ܟ݀ܠ ܥܡܐ ܠܦܘܼܬ ܛܟܼܣܐ ܕܕܘܼܒܪܗ ܘܕܪܫܗ<EOS>
ܘܥܢܝܿܢܗ ܘܥܝܿܕ̈ܘܗܝ ܡܬܡܛܐ ܘܡܬܼܚܟܡ ܒܝܼܕܥܬܐ ܕܫܪܪܐ ܥܠ ܐܠܗܐ<EOS> ܘܛܘܼܪ̈ܝܐ ܡܿܢ ܘܡܕܒܪ̈ܝܐ<EOS>
ܘܦܩ̈ܥܝܐ ܘܪ̈ܥܝܼܝܼ ܒܩܪ̈ܐ ܘܥܢ̈ܬܐ ܘܪ̈ܡܟܐ<EOS> ܐܟܙܢܐ ܕܥܪ̈ܒܝܐ ܘܩܪ̈ܕܘܝܐ ܘܬܘܼܪ̈ܟܝܐ<EOS>
ܕܟܿܠܗ ܙܒܢܗܘܢ ܒܥܝܼܪܐܝܬ ܐܝܟ ܒܥܝܼܪܐ ܕܩܿܢܝܢ ܡܬܼܗܦܟܝܢ ܘܡܼܬܕܒܪܝܢ<EOS> ܘܐ̱ܚܪ̈ܢܐ ܥ݀ܡܪ̈ܝ<EOS>
ܩܘܼܪ̈ܝܐ ܦܿܠ̈ܚܝ ܐܪ̈ܥܬܐ<EOS> ܘܬܝܼܫ̈ܝ ܒܦܘܼܠ̈ܚܢܐ ܕܙܪ̈ܥܐ ܘܢܼܨܒ̈ܬܐ ܕܟܿܠܗ ܗܘܼܦܟܗܘܿܢ<EOS>
ܥܦܪܢܝܐ ܗܿܘ ܘܗܘܼܠܢܝܐ ܐܝܟ ܥܦܪܐ ܕܠܗ ܦܿܠܚܝܢ ܗܘܼܘ ܘܒܗ ܐܡܝܼܢܝܢ<EOS> ܘܐ̱ܚܪ̈ܢܐ<EOS>
ܐܣܛܪ̈ܛܝܘܛܐ ܘܦ̈ܠܚܐ ܕܟܿܠ ܛܟܼܣܝܢ<EOS> ܘܐܡܝܼܢ̈ܝ ܒܩܪ̈ܒܐ ܘܩܐܪ̈ܣܐ ܘܟܿܠ ܬܟܬܘܼܫ̈ܝܢ ܥܡ<EOS>
ܟܿܠܗܘܿܢ ܛܟܼܣ̈ܐ ܘܥܡܘܼܪ̈ܐ ܕܥ݀ܠܡܐ ܗܿܢܐ<EOS> ܕܟ݀ܠܚܕ ܡܼܢ ܗܿܠܝܢ ܣܿܓܝܼ ܡܫܚܠܐ ܝܼܕܥܬܗ ܡܼܢ<EOS>
ܕܐܚܪ̈ܢܐ<EOS> ܐܘܿ ܡܼܢ ܡܘܙܓܐ ܘܟܝܿܢܗ<EOS> ܐܘܿ ܡܼܢ ܐܐܪ ܘܟܝܿܢܗ ܕܐܬܪܐ ܕܥܿܡܪ ܒܗ<EOS> ܐܘܿ ܡܼܢ<EOS>
ܐܡܢܐ ܕܐܘܼܡܢܘܼܬܐ<EOS> ܐܘܿ ܡܼܢ ܥܢܝܿܢܐ ܘܕܪܫܐ ܕܐܡܝܼܢ ܒܗ<EOS> ܐܘܿ ܡܼܢ ܝܘܼܠܦܢܐ ܕܡܒܪܒܿܝ<EOS>
ܘܡܥܝܕ ܡܼܢ ܫܒܪܘܼܬܗ<EOS> ܘܗܟܘܬ݀ ܒܙܢܝ̈ܐ ܣܿܓܝ̈ܐܐ ܘܫܘܚܠ̈ܦܐ ܕܠܐ ܡܼܢܝܢ ܐܝܼܬܝܗܿ ܝܕܥܬܐ<EOS>
ܒܒܢܝ̈ܢܫܐ<EOS> ܘܒܚܕ ܒܪܢܫܐ ܗܿܟܘܬ݀ ܫܘܼܚܠ̈ܦܐ ܣܿܓܝ̈ܐܐ ܓܕܿܫܝܢ<EOS> ܥܡ ܬܪܒܝܼܬܐ ܕܩܘܡܬܗ<EOS>
ܘܝܨܝܼܦܘܼܬܗ ܘܕܘܼܒܪܗ ܘܥܢܝ̈ܢܘܗܝ<EOS> ܘܫܘܼܚܠܦܐ ܕܥܝܿܕ̈ܘܗܝ<EOS> ܐܟܡܐ ܕܠܐ ܕܡ̈ܝܢ ܦܪ̈ܨܘܦܐ<EOS>
ܕܒܢܝ̈ܢܫܐ ܠܚܕܕ̈ܐ<EOS> ܗܟܘܬ݀ ܐܦܠܐ ܕܝܼܠ̈ܝܬܗܘܢ ܐܦܠܐ ܚܘܼܫ̈ܒܝܗܘܢ<EOS> ܐܦܠܐ ܝܕܥ̈ܬܗܘܢ<EOS> ܟܕ<EOS>
ܗܼܝ ܝܼܕܥܬܐ ܕܫܪܪܐ ܚܕܐ ܗܿܝ ܒܟܝܿܢܗ ܘܚܕ ܗܼܘ ܐܠܗܐ ܘܚܕ ܗܼܘ ܟܝܿܢܗ ܘܚܕ ܗܼܘ ܚܝܠܗ<EOS>ܘܟܿܠܗܝܢ ܝܕܥ̈ܬܐ ܣܿܗܕ̈ܢ ܠܫܪܪܗ ܐܟܡܐ ܕܚܕ ܗܼܘ ܫܡܼܫܐ ܘܢܘܼܗܪܗ ܘܟܝܿܢܗ ܘܡܥܒܕܢܘܼܬܗ<EOS>ܐܠܐ ܟܿܠܚܕ ܐܝܟ ܚܝܠܐ ܘܚܠܝܼܡܘܼܬܐ ܕܚܙܬܗ ܘܟܝܿܢܐܬ ܕܡܘܙܓܗ ܡܼܬܚܫܚ ܒܗ<EOS> ܘܟܿܠܗܘܿܢ<EOS>
ܣܿܗܕܝܢ ܕܚܕ ܗܼܘ ܢܘܼܗܪܗ ܘܟܝܿܢܗ<EOS> ܘܒܗܿܠܝܢ ܫܠܡ ܩܦܠܐܘܢ ܕܚ̄ ܒܝܕ ܐܠܗܐ ܕܚܝܠ<EOS>
ܩܦܠܐܘܢ ܕܬܫܥܐ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܐܢ ܗܼܝ ܡܫܼܬܚܠܦܐ ܗ̄ ܝܕܥܬܐ<EOS>
ܕܥܠ ܐܠܗܐ ܠܘܬ݀ ܟܠ ܕܐܡܝܼܪܝܢ ܐܘܿ ܠܘܬܗܘܢ ܘܡܼܢܗܘܢ ܐܝܼܬܘܗܝ ܫܘܼܚܠܦܐ ܐܟܙܢܐ ܕܚܕ ܗܼܘ<EOS>
ܟܝܼܢܗ ܘܛܥܡܗ ܕܠܚܡܐ ܘܡܝ̈ܐ ܘܕܒܼܫܐ ܘܫܪܟܐ ܕܡܐܟ̈ܠܬܐ ܘܛܥܘܡ̈ܐ<EOS> ܐܠܐ ܟܿܠ ܒܪܢܫܐ ܛܥܡܐ<EOS>
[ܡܫܚܠܦܐ ܢ݀ܣܒ ܡܢܗܘܢ ܘܬܘܪܣܝܐ] ܡܫܚܠܦܐ<EOS>ܟܿܠܚܕ ܐܝܟ ܟܝܿܢܐ ܕܡܘܙܓܗ<EOS> ܘܐܝܟ ܟܘܼ̈ܡܘܼ ܐܘܟܝܼܬ ܚܠܼ̈ܛܐ ܕܡܥܒܕܝܢ ܒܗ<EOS>ܘܠܦܘܼܬ݀ ܟܘܼܪ̈ܗܢܗ ܘܚܘܼܠܡܢܗ<EOS> ܡܐܠܠܘܢ ܘܡܫܘܼܚܬܐ ܕܩܘܡܬܗ<EOS> ܗܟܘܬ݀ ܐܦ ܝܕܥܬܐ ܕܥܠ ܐܠܗܐ<EOS>
ܘܫܪܪܗ<EOS> ܚܕܐ ܗܿܝ ܒܟܝܿܢܗܿ ܘܒܛܟܣܗܿ<EOS> ܐܠܐ ܟܿܠܚܕ ܡܼܢܢ ܠܦܘܼܬ ܕܘܼܒܪ̈ܘ̄ ܘܕܟܝܘܼܬ ܠܒܗ<EOS>
ܘܫܦܝܘܼܬ ܗܘܢܗ ܘܙܗܝܘܼܬ ܚܘܼܫܒ̈ܘܗܝ ܡܕܪܟ ܘܝ݀ܕܥ ܘܡܣܬܿܟܠ<EOS> ܐܦ ܛ݀ܥܡ ܘܡܼܬܗܢܐ ܘܡܬܼܒܣܡ<EOS>ܘܐܝܟ ܬܘܼܪܣܝܐ ܡܬܼܚܟܡ ܒܗܿ ܘܡܬܼܥܠܡ ܘܡܬܝܬܪ<EOS> ܘܗܿܠܝܢ ܟܿܠܗܘܢ ܫܘܼܚܠ̈ܦܐ ܘܕܪ̈ܓܐ<EOS>
ܘܡܘܼܫܚ̈ܬܐ ܘܣܘܼܟ̈ܠܐ ܘܡܚܫ̈ܒܬܐ ܘܪ̈ܥܝܢܐ ܣܿܓܝ̈ܐܐ ܘܡܦ̈ܬܟܐ ܕܥܠ ܐܠܗܐ<EOS> ܡܛ݀ܠ ܪܒܘܼܬܗ<EOS>
ܘܠܐ ܡܣܼܬܝܟܢܘܼܬܗ ܘܠܐ ܡܬܼܕܪܟܢܘܼܬܗ ܐܝܼܬܝܗܝܢ<EOS> ܘܐܦܢ ܐܝܼܬܝܗܘܢ ܗܘܼܘ ܚܝ̈ܘܗܝ ܕܒܪܢܫܐ<EOS>
ܐܿܠܦ ܐ̈ܠܦܝܢ ܕܫܢ̈ܝܐ ܒܥܿܠܡܐ ܗܿܢܐ ܘܒܗܿܘ ܕܥܬܝܼܕ ܝܼܕܝܼܥܐ ܕܠܝܬ ܫܘܼܠܡܐ ܠܚ̈ܝܐ ܕܬܡܿܢ<EOS>ܒܟܿܠܗܘܢ ܗܿܠܝܢ ܡܬܼܚ̈ܐ ܘܙ̈ܒܢܐ ܐܪ̈ܝܼܟܐ ܠܐ ܡܨܝܐ ܕܢܡܼܛܐ ܐ̱ܢܫ ܠܣܟܐ ܘܫܘܼܡܠܝܐ<EOS>
ܕܝܼܕܥܬܐ ܘܡܕܪܟܢܘܼܬܐ ܕܥܠ ܟܝܿܢܐ ܡܫܒܚܐ ܕܐܝܼܬܘܼܬܐ ܡܬܘܼܡܝܬܐ ܡܪܬ݀ ܟܿܠ ܥܠ̈ܡܝܢ<EOS> ܐܦܠܐ<EOS>
ܟܝܢܗܘܿܢ ܫܦܝܐ ܘܪܘܼܚܢܝܐ ܕܚܝܠ̈ܘܬܐ ܫܡ̈ܝܢܐ<EOS> ܟܕ ܒܟܿܠܗܘܿܢ ܡܣܩ̈ܢܐ ܘܡܼܬܥܠܝܢܘܼ̄<EOS>
ܕܒܝܕܥܬܐ ܗܿܕܐ<EOS> ܒܘܣܡܐ ܓܡܝܼܪܐ ܡܫܼܟܚ ܐܢܫ<EOS> ܘܛܘܼܒܬܢܘܼܬܐ ܡܥܠܝܬܐ<EOS> ܘܚܕܘܼܬܐ ܡܫܡܠܝܬܐ<EOS>
ܕܠܐ ܡܣܒܪ ܕܐܝܼܬ ܬܘܼܒ ܡܕܡ ܕܡܝܬܪ ܡܼܢ ܗܿܘ ܛܟܣܼܐ ܕܩܿܐܡ ܒܗ<EOS> ܥܕܡܐ ܕܗܝܼ ܝܕܥܬܐ<EOS>
ܕܐܝܼܬܘܼܬܐ ܡܐܠܠܘܢ ܗܝܼ ܡܪܘܬܐ ܐܠܗܿܝܬܐ ܡܥܠܝܐ ܘܡܣܩܐ ܠܗ ܠܪܘܡܐ ܐ̱ܚܪܢܐ ܬܘܼܒ ܫܒܝܼܚܐ<EOS>
ܘܡܥܠܝܐ<EOS> ܒܕܐܝܟ ܗܿܢܐ ܛܟܼܣܐ ܘܕܘܼܒܪܐ ܘܦܘܼܠܚܢܐ ܪܘܼܚܢܝܐ ܨܿܒܐ ܐܠܗܐ ܕܢܗܼܘܐ ܟܿܠܗ<EOS>
ܓܢܼܣܐ ܕܡܠ̈ܝܼܠܐ<EOS> ܐܝܟܢܐ ܕܢܫܬܘܐ ܠܗܿܝ ܛܘܼܒܬܢܘܼܬܐ ܫܒܝܼܚܬܐ ܘܪܒܬܐ ܘܠܐ ܡܬܡܫܚܢܝܬܐ<EOS>ܥܘܼܬܪܐ ܪܒܐ ܩܢܐܼ ܗܿܢܐ ܡܪܐ ܛܒܐ ܕܝܼܠܢ ܘܐܠܝܼܨ ܣܿܓܝܼ ܕܢܒܕܪܝܼܘܗܝ ܘܢܥܬܪ ܒܗܿ ܟܿܠܗܝܢ<EOS>
ܒܪ̈ܝܬܗܿ<EOS> ܡܢܐ ܡܗܢܐ ܥܘܼܬܪܐ ܕܟܿܫܐܼ ܘܡܛܫܝ<EOS> ܘܡܘܿܢ ܡܥܕܪܐ ܡܠܟܘܼܬܐ ܕܡܣܬܪܐ ܘܡܛܫܝܐ<EOS>
ܘܠܝܬ ܕܪܓܝܫ ܒܗܿ<EOS> ܟܿܠܗ ܥܘܼܬܪܐ ܘܡܠܟܘܼܬܐ ܘܒܘܼܣ̈ܡܐ ܘܓܐܘ̈ܬܐ ܕܐܝܬ ܠܗ ܠܡܪܐ ܛܒܿܐ<EOS>
ܘܥܬܝܼܪܐ ܘܚܟܝܼܡ ܒܟܿܠ<EOS> ܘܡܪܚܡܢܐ ܘܫܦܝܼܥ ܒܪ̈ܚܼܡܐ ܟܝܿܢܐܝܬ ܘܐܘܼܣܝܐܝܬ ܡܛ݀ܠ ܓܢܼܣܐ<EOS>
ܕܡܠ̈ܝܼܠܐ ܐܝܼܬܘ̄ ܘܢܛܝܼܪ ܘܠܘ ܡܛ݀ܠ ܬܘܼܒ ܡܕܡ ܕܗܼܘ ܠܐ ܣܢܝܼܩ ܥܠܘܗܝ<EOS> ܡܛ݀ܠ ܕܫܦܝܼܥ<EOS>
ܒܝܬ ܓܙܗ ܘܣܟ ܠܐ ܚܿܣܪ<EOS> ܝܬܝܼܪ ܡܼܢ ܝܡܐ ܠܐ ܡܣܼܬܝܟܢܐ ܘܪܕܝܐ ܕܢܗܪ̈ܘܬܐ ܕܠܐ ܒ݀ܛܠ<EOS> ܘܠܝܬ<EOS>
ܠܗ ܬܘܼܒ ܝܪ̈ܬܐ ܘܒܢ̈ܝܐ ܣܼܛܪ ܡܼܢ ܡܠ̈ܝܼܠܐ<EOS> ܘܝܗܒܗ ܠܟܿܠܗ ܦܘܼܩܕܢܐ ܘܨܒܝܿܢܐ ܠܚܐܪܘܬܗܘܢ<EOS>
ܕܐܢ ܨ݀ܒܝܢ ܥ݀ܬܪܝܢ ܘܝ݀ܪܒܝܢ ܘܥܐܠܝܼܢ ܘܡܬܼܓܘܝܢ ܘܣ݀ܠܩܝܢ ܘܡܼܬܥܠܝܢ ܘܚܕܝܢ ܘܡܬܼܒܣܡܝܢ<EOS>
ܒܡܠܟܘܼܬܗ ܡܬܘܼܡܝܬܐ ܘܡܪܢܝܬܐ<EOS> ܘܐܢ ܡܬܓܠܙܝܢ ܘܡܼܬܢܟܪܝܢ ܡܼܢ ܗܿܠܝܢ ܛܘܼܒ̈ܐ ܠܐ ܡܘܦ̈ܝܢܐ<EOS>
ܡܼܢ ܕܝܼܠܗܘܢ ܐܝܬܝܗܿ ܡܗܡܝܢܘܼܬܐ ܘܡܒܣܝܢܘܼܬܐ<EOS> ܡܕܝܢ ܢ݀ܬܟܫܪ ܐܚ̈ܝ ܘܢܬܚܦܛ ܩܠܝܼܠ ܙܒܢܐ<EOS>ܕܢ݀ܐܙܠ ܢ݀ܥܡܪ ܘܢܡܠܟ ܘܢ݀ܚܕܐ ܘܢ݀ܬܒܣܡ ܠܥܿܠܡܥܿܠܡܝܢ ܥܡ ܗܿܢܐ ܡܪܐ ܛܒܿܐ ܘܒܣܝܼܡܐ<EOS>
ܘܡܪܚܡܢܐ ܠܗ ܢܣܩ ܫܘܼܒܚܐ ܠܟܿܠܗܘܢ ܕܪ̈ܝ ܥܠ̈ܡܐ ܐܡܝܢ ܘܒܗܿܠܝܢ ܫܠܡ<EOS>
ܩܦܠܐܘܢ ܕܬܫܥܐ ܒܝܕ ܐܠܗܐ ܕܚܝܠ ܘܥܕܪ ܫܠܡ ܡܐܡܪܐ ܕܓ̄ ܕܥܠ ܝܕܥܬܐ ܕܫܪܪܐ ܕܐܣܼܬܝܟܘ<EOS>
ܒܗ ܩܦ̈ܠܐܐ ܬܫܥܐ<EOS> ܕܥܠ ܒܪܝܬܗ ܕܒܪܢܫܐ ܘܟܝܿܢܗ ܘܛܟܣܼܗ ܘܝܕܥܬܗ<EOS> ܘܬܐܘܠܓܝܐ ܕܥܠ ܝܼܕܥܬܐ<EOS>
ܕܐܠܗܝ̈ܬܐ ܘܛܟܣܐ ܕܝܕܥܬܗ<EOS>
