ܬܚܘܝܬܐ ܕܨܘܡܐ<EOS>ܓܒܐ ܗܘ ܨܘܡܐ ܕܟܝܐ ܩܕܡ ܐܠܗܐ ܘܢܛܝܪ ܐܝܟ ܣܝܡܬܐ ܒܫܡܝܐ<EOS> ܘܙܝܢܐ ܗܘ ܠܘܩܒܠ<EOS>ܒܝܫܐ<EOS> ܘܣܟܪܐ ܡܩܒܠܬ ܓܐܪ̈ܐ ܕܒܥܠܕܒܒܐ<EOS> ܘܗܕܐ ܠܐ ܗܘܐ ܡܢ ܪܥܝܢܝ ܐܡܪܬ<EOS> ܐܠܐ ܡܢ ܟܬܒ̈ܐ<EOS>ܩܕ̈ܝܫܐ ܕܩܕܡܘ ܚܘܝܘܢ<EOS> ܕܒܟܠܙܒܢ ܨܘܡܐ ܡܥܕܪܢܐ ܗܘܐ ܠܐܝܠܝܢ ܕܨܡܘܗܝ ܒܩܘܫܬܐ<EOS> ܨܘܡܐ ܓܝܪ<EOS>ܚܒܝܒܝ<EOS> ܠܐ ܗܘܐ ܗܢܐ ܕܡܢ ܠܚܡܐ ܘܡܝܐ ܒܠܚܘܕ<EOS> ܐܠܐ ܣܓ̈ܝܐܢ ܐܢܝܢ ܢܛܘܪ̈ܬܗ ܕܨܘܡܐ<EOS> ܐܝܬ ܓܝܪ<EOS>ܕܨܐܡ ܡܢ ܠܚܡܐ ܘܡ̈ܝܐ ܥܕ ܢܟܦܢ ܘܢܨܗܐ<EOS> ܘܐܝܬ ܕܨܐܡ ܕܢܗܘܐ ܒܬܘܠܐ ܘܟܦܢ ܘܠܐ ܐܟܠ<EOS> ܘܨܗܐ ܘܠܐ<EOS>ܫܬܐ<EOS> ܘܡܝܬܪ ܗܘ ܗܢܐ ܨܘܡܐ<EOS> ܘܐܝܬ ܕܨܐܡ ܒܩܕܝܫܘܬܐ<EOS> ܘܨܘܡܐ ܐܝܬܘܗܝ<EOS> ܘܐܝܬ ܕܨܐܡ ܡܢ ܒܣܪܐ<EOS>ܘܚܡܪܐ ܘܡܐܟ̈ܠܬܐ ܡܕܡ ܡܕܡ<EOS> ܘܐܝܬ ܕܨܐܡ ܕܢܥܒܕ ܣܝܓܐ ܠܦܘܡܗ ܕܠܐ ܢܡܠܠ ܡ̈ܠܐ ܣܢܝ̈ܬܐ<EOS> ܘܐܝܬ<EOS>ܕܨܐܡ ܡܢ ܚܡܬܐ ܘܟܒܫ ܝܨܪܗ ܕܠܐ ܢܙܕܟܐ<EOS> ܘܐܝܬ ܕܨܐܡ ܡܢ ܩܢܝܢܐ ܕܢܣܪܩ ܢܦܫܗ ܠܦܘܠܚܢܗ<EOS> ܘܐܝܬ<EOS>ܕܨܐܡ ܡܢ ܬܫܘܝ̈ܬܐ ܕܙܢ̈ܝܢ ܙܢ̈ܝܢ ܕܢܗܘܐ ܥܝܪ ܒܨܠܘܬܐ<EOS> ܘܐܝܬ ܕܨܐܡ ܡܢ ܨܒܘ̈ܬܗ ܕܥܠܡܐ ܗܢܐ<EOS>ܕܠܐ ܢܬܢܟܐ ܡܢ ܒܥܠܕܒܒܐ<EOS> ܘܐܝܬ ܕܨܐܡ ܕܢܗܘܐ ܡܬܐܒܠ ܕܢܫܦܪ ܠܡܪܗ ܒܐܘܠܨܢܐ<EOS> ܘܐܝܬ ܕܟܢܫ ܠܗܝܢ<EOS>ܠܟܠܗܝܢ<EOS> ܘܥܒܕ ܠܗܝܢ ܚܕ ܨܘܡܐ ܐܝܟ ܕܢܨܘܡ ܐܢܫ ܡܢ ܣܝܒܪܬܐ ܥܕ ܟܦܢ<EOS> ܘܡܐ ܕܨܡ ܡܢ ܕܠܡܐܟܠ ܘܡܢ<EOS>ܕܠܡܫܬܐ ܐܬܩܪܝ ܠܗ ܨܝܡܐ<EOS> ܘܐܢ ܩܠܝܠ ܢܠܥܣ ܘܢܫܬܐ ܫܪܝܗܝ ܠܨܘܡܗ<EOS> ܗܟܢܐ ܒܪܢܫܐ ܕܨܐܡ ܡܢ<EOS>ܟܘܠܗܝܢ ܗܠܝܢ<EOS> ܘܐܢܗܘ ܕܥ̈ܕܢܝܢ ܥ̈ܕܢܝܢ ܢܫܪܐ ܠܚܕܐ ܚܕܐ ܡܢܗܝܢ<EOS> ܬܘܒ ܠܐ ܡܬܚܫܒ ܠܗ ܨܘܡܗ ܡܢ<EOS>ܕܚܕܐ ܡܢ ܗܠܝܢ ܟܠܗܝܢ ܫܪܐ ܐܝܟ ܕܠܐ ܡܬܚܫܒ ܨܘܡܗ ܕܡܢ ܕܐܟܠ ܘܫܬܐ ܝܥܢܐܝܬ<EOS> ܘܡܢ ܕܡܢ ܟܦܢܗ<EOS>ܢܓܕܫ ܠܗ ܘܢܫܪܐ ܨܘܡܗ ܠܐ ܣܓܝ ܚܛܗܗ<EOS> ܐܠܐ ܡܢ ܕܡܬܢܙܪ ܡܢ ܗܠܝܢ ܟܠܗܝܢ ܘܡܬܩܪܒ ܠܡܫܪܐ ܚܕܐ<EOS>ܚܕܐ ܡܢܗܝܢ ܪܒ ܗܘ ܚܛܗܗ ܘܠܐ ܗܘܐ ܙܥܘܪ<EOS>ܫܡܥ ܕܝܢ ܚܒܝܒܝ<EOS> ܬܚܘܝܬܐ ܕܨܘܡܐ ܕܟܝܐ<EOS> ܠܘܩܕܡ ܓܝܪ ܚܘܝ ܨܘܡܐ ܕܟܝܐ ܗܒܝܠ<EOS>ܒܩܘܪܒܢܗ ܘܚܢܘܟ ܒܕܫܦܪ ܩܕܡ ܐܠܗܗ<EOS> ܘܢܘܚ ܕܢܛܪ ܬܡܝܡܘܬܐ ܒܕܪܐ ܡܚܒܠܢܐ<EOS> ܘܐܒܪܗܡ ܒܕܐܬܝܬܪ<EOS>ܒܗܝܡܢܘܬܗ<EOS> ܘܐܝܣܚܩ ܡܛܠ ܩܝܡܗ ܕܐܒܪܗܡ<EOS> ܘܝܥܩܘܒ ܡܛܘܠ ܡܘܡܬܗ ܕܐܝܣܚܩ<EOS> ܡܛܠ ܕܝܕܥ ܠܐܠܗܐ<EOS>ܘܝܘܣܦ ܡܛܠ ܡܪܚܡܢܘܬܗ ܘܡܦܪܢܣܢܘܬܗ<EOS> ܗܠܝܢ ܟܘܠܗܘܢ ܕܟܝܘܬܗܘܢ ܗܘܬ ܠܗܘܢ ܨܘܡܐ ܓܡܝܪܐ ܩܕܡ<EOS>ܐܠܗܐ<EOS> ܘܐܢ ܠܝܬ ܕܟܝܘܬ ܠܒܐ ܨܘܡܐ ܠܐ ܡܬܩܒܠ<EOS> ܘܥܗܕ ܘܚܙܝ ܚܒܝܒܝ<EOS> ܕܡܝܬܪܐ ܗܝ ܨܒܘܬܐ<EOS> ܕܐܢܫ<EOS>ܢܕܟܐ ܠܒܗ ܘܢܛܪ ܠܫܢܗ ܘܢܟܠܐ ܐܝ̈ܕܘܗܝ ܡܢ ܕܒܝܫ ܐܝܟ ܗܠܝܢ ܕܡܢ ܠܥܠ ܟܬܒܬ ܠܟ<EOS> ܠܐ ܓܝܪ ܘܠܐ<EOS>ܠܒܪܢܫܐ<EOS> ܕܢܗܘܐ ܚܠܛ ܕܒܫܐ ܒܓ̈ܕܐ<EOS> ܐܢ ܓܝܪ ܢܨܘܡ ܐܢܫ ܡܢ ܠܚܡܐ ܘܡܝܐ<EOS> ܠܐ ܢܚܠܘܛ ܒܨܘܡܗ<EOS>ܨܘܚ̈ܝܬܐ ܘ̈ܠܘܛܬܐ<EOS> ܚܕ ܗܘ ܓܝܪ ܬܪܥܐ ܐܝܬ ܠܗ ܠܒܝܬܟ ܕܗܘܝܘ ܗܝܟܠܗ ܕܐܠܗܐ<EOS> ܘܠܐ ܘܠܐ ܠܟ ܐܘܢ<EOS>ܒܪ ܐܢܫܐ ܕܒܗܘ ܬܪܥܐ ܕܡܠܟܐ ܥܐܠ ܒܗ ܕܢܦܘܩ ܡܢܗ ܙܒܠܐ ܘܣܝܢܐ<EOS> ܟܕ ܢܨܘܡ ܓܝܪ ܒܪܢܫܐ ܡܢ<EOS>ܟܠܗܝܢ ܣܢܝ̈ܬܐ ܘܢܣܒ ܦܓܪܗ ܘܕܡܗ ܕܡܫܝܚܐ<EOS> ܢܙܕܗܪ ܒܦܘܡܗ ܕܥܐܠ ܒܗ ܒܪ ܡܠܟܐ<EOS> ܠܝܬ ܠܟ ܫܘܠܛܢܐ<EOS>ܐܘܢ ܒܪܢܫܐ ܕܒܗ ܒܦܘܡܟ ܬܦܩ ܡ̈ܠܐ ܛ̈ܢܦܬܐ<EOS> ܫܡܥ ܠܡܕܡ ܕܐܡܪ ܡܚܝܢܢ<EOS> ܕܡܕܡ ܕܥܐܠ ܠܒܪܢܫܐ<EOS>ܠܐ ܡܣܝܒ ܠܗ<EOS> ܐܠܐ ܡܕܡ ܕܢܦܩ ܡܢܗ ܡܢ ܦܘܡܐ ܗܘ ܗܘ ܡܣܝܒ ܠܗ<EOS>ܨܡ ܓܝܪ ܐܦ ܡܘܫܐ ܨܘܡܐ ܕܟܝܐ<EOS> ܟܕ ܣܠܩ ܠܛܘܪܐ<EOS> ܘܐܝܬܝ ܢܡܘܣܐ ܠܥܡܗ<EOS> ܘܐܬܚܝܠ<EOS>ܒܨܘܡܗ ܐܪܒܥܝܢ ܐܪܒܥܝܢ ܝܘܡ̈ܝܢ<EOS> ܘܩܒܠ ܫܘܒܚܐ ܡܝܬܪܐ ܟܕ ܐܙܕܗܝ ܡܫܟܐ ܕܐ̈ܦܘܗܝ<EOS> ܘܐܗܦܟ ܪܘܓܙܐ<EOS>ܡܢ ܥܡܗ ܘܠܐ ܐܬܥܛܝ<EOS> ܐܦ ܒܕܡܘܬ ܨܘܡܗ ܕܡܘܫܐ ܨܡ ܐܠܝܐ ܓܢܒܪ ܚܝܠܐ ܟܕ ܐܬܪܕܦ ܡܢ ܐܝܙܒܠ<EOS> ܘܪܕܐ<EOS>ܥܕܡܐ ܠܚܘܪܝܒ ܒܨܘܡܗ ܐܪܒܥܝܢ ܝܘܡ̈ܝܢ<EOS> ܠܟܪ ܕܐܬܡܠܠ ܥܡܗ ܥܡ ܡܘܫܐ<EOS> ܘܐܬܓܠܝ ܥܠܘܗܝ ܬܡܢ<EOS> ܘܦܩܕܗ<EOS>ܘܐܡܪ ܠܗ ܙܠ ܡܫܘܚ ܠܝܗܘ ܒܪ ܝܡܫܝ ܘܠܚܙܐܝܠ ܕܢܥܒܕ ܬܒܥܬܐ ܒܒ̈ܢܝ ܐܝܣܪܝܠ<EOS> ܘܠܐܠܝܫܥ ܒܪ ܫܦܛ<EOS>ܕܢܡܠܐ ܕܘܟܬܟ<EOS> ܘܚܕܝ ܒܓܠܝܢܐ ܕܡܪܗ ܒܨܘܡܗ ܓܡܝܪܐ ܐܝܟ ܕܚܕܝ ܡܘܫܐ ܟܕ ܨܡ ܐܪܒܥܝܢ ܐܪܒܥܝܢ<EOS>ܝܘܡ̈ܝܢ ܬܪ̈ܬܝܢ ܙܒ̈ܢܝܢ ܘܐܗܦܟ ܚܡܬܐ ܕܐܠܗܗ ܡܢ ܥܡܗ ܘܐܚܬ ܠܘܚ̈ܝ ܩܝܡܐ ܕܪ̈ܫܝܡܢ ܒܨܒܥܗ<EOS>ܕܐܠܗܐ<EOS> ܘܗܠܝܢ ܬܪ̈ܝܗܘܢ<EOS> ܒܨܘܡܗܘܢ ܗܘܐ ܫܘܒܗܪܗܘܢ ܘܒܗ ܐܬܓܡܪܘ<EOS>ܬܘܒ ܐܚܘܝܟ ܐܦ ܨܘܡܐ ܕܥܘܠܐ ܘܕܐܫܕ ܕܡܐ ܕܠܐ ܡܬܩܒܠ ܕܓܙܪܬ ܐܝܙܒܠ ܕܠܘܚܬܗ<EOS>ܕܐܚܒ ܘܡܛܒܥܢܝܬܗ ܕܐܝܣܪܝܠ<EOS> ܟܬܒܬ ܓܝܪ ܐܓܪܬܐ ܒܫܡܗ ܕܐܚܒ ܘܫܕܪܬ ܠܒ̈ܢܝ ܐܝܙܪܥܝܠ ܓܒܪ̈ܐ<EOS>ܥܘ̈ܠܐ ܡܫܬ̈ܡܥܢܝܗ ܕܐܝܙܒܠ ܥܘܠܬܐ<EOS> ܘܟܬܒܬ ܒܗ ܒܐܓܪܬܐ ܕܥܘܠܐ ܘܐܡܪܬ ܗܟܢܐ<EOS> ܕܓܙܘܪܘ ܨܘܡܐ<EOS>ܘܐܘܬܒܘ ܠܢܒܘܬ ܒܪܝܫ ܥܡܐ<EOS> ܘܐܘܬܒܘ ܠܩܘܒܠܗ ܬܪ̈ܝܢ ܓܒܪ̈ܝܢ ܒܢ̈ܝ ܥܘܠܐ<EOS> ܘܢܣܗܕܘܢ ܒܗ ܘܢܐܡܪܘܢ<EOS>ܕܨܚܝ ܢܒܘܬ ܠܐܠܗܐ ܘܠܡܠܟܐ<EOS> ܘܢܬܪܓܡ ܒܟܐ̈ܦܐ ܘܢܡܘܬ<EOS> ܘܗܕܐ ܚܒܝܒܝ ܕܟܬܒܬ ܠܗܘܢ ܐܝܙܒܠ<EOS> ܕܬܪ̈ܝܢ<EOS>ܓܒܪ̈ܝܢ ܢܣܗܕܘܢ ܒܗ ܒܢܒܘܬ<EOS> ܐܝܟ ܕܡܢ ܢܡܘܣܐ ܩܕܝܫܐ ܫܠܚܬ ܠܗܘܢ<EOS> ܡܛܠ ܕܟܬܝܒ ܒܢܡܘܣܐ<EOS> ܕܡܢ<EOS>ܕܚܝܒ ܡܘܬܐ ܠܐ ܢܬܩܛܠ ܥܠ ܦܘܡ ܣܗܕܐ ܚܕ<EOS> ܐܠܐ ܥܠ ܦܘܡ ܬܪ̈ܝܢ ܣܗ̈ܕܝܢ ܢܡܘܬ<EOS> ܘܗܟܢܐ ܟܬܝܒ<EOS>ܕܐܝܕܐ ܕܣܗ̈ܕܐ ܬܗܘܐ ܒܗ ܠܘܩܕܡ ܠܡܪܓܡܗ<EOS> ܘܐܝܕܐ ܕܟܠܗ ܥܡܐ ܒܚܪܬܐ<EOS> ܬܘܒ ܟܬܒܬ ܠܗܘܢ<EOS> ܕܗܟܢܐ<EOS>ܢܣܗܕܘܢ ܒܗ ܕܨܚܝ ܢܒܘܬ ܠܐܠܗܐ ܘܠܡܠܟܐ ܘܗܝ ܗܕܐ ܬܘܒ ܐܝܟ ܕܡܢ ܢܡܘܣܐ ܩܕܝܫܐ ܟܬܒܬ ܠܗܘܢ<EOS>ܒܐܓܪܬܐ ܕܥܘܠܐ ܕܟܬܝܒ ܗܘ<EOS> ܕܡܢ ܕܡܨܚܐ ܠܫܡܗ ܕܐܠܗܐ ܢܬܪܓܡ ܒܟܐ̈ܦܐ ܥܠ ܕܦܪܫ ܫܡܐ ܩܕܝܫܐ<EOS>ܘܨܚܝ<EOS> ܠܐܝܙܒܠ ܕܝܢ ܠܐ ܗܘܐ ܥܠ ܫܡܐ ܕܐܠܗܐ ܒܛܝܠ ܗܘܐ ܠܗ ܕܡܨܛܚܐ ܗܘܐ<EOS> ܐܠܐ ܡܛܠ ܝܥܢܘܬܗ ܕܐܚܒ<EOS>ܐܬܒܛܠ ܠܗ<EOS> ܕܪܓ ܠܟܪܡܗ ܕܢܒܘܬ ܘܠܐ ܐܬܕܟܪ ܐܚܒ ܕܟܬܝܒ ܕܠܐ ܬܪܓ ܟܠ ܡܕܡ ܕܐܝܬ ܠܚܒܪܟ<EOS>ܐܘܢ ܐܝܙܒܠ ܡܛܒܥܢܝܬܗ ܕܐܚܒ ܐܝܢܘ ܗܢܐ ܐܠܗܐ ܕܨܚܝ ܢܒܘܬ<EOS> ܗܘ ܕܣܚܦܬܝ ܡܕܒܚܗ<EOS>ܐܘ ܗܘ ܕܩܛܠܬܝ ܢܒܝܘ̈ܗܝ<EOS> ܐܘ ܠܐܝܢܐ ܡܠܟܐ ܨܚܝ<EOS> ܠܗܘ ܕܒܛܠ ܢܡܘܣܐ ܘܨܒܐ ܕܢܚܛܘܦ ܝܪܬܘܬܗ<EOS>ܕܢܒܘܬ<EOS> ܠܡܢܐ ܕܝܢ ܐܝܙܒܠ<EOS> ܠܐ ܐܩܝܡܬܝ ܡܕܡ ܕܟܬܝܒ ܒܪܝܫ ܦܘܩ̈ܕܢܘܗܝ ܕܢܡܘܣܐ ܕܟܬܝܒ ܕܠܐ<EOS>ܬܣܓܘܕ ܠܐܠܗ ܐܚܪܝܢ ܘܐܝܙܒܠ ܦܠܚܬ ܠܒܥܠܐ<EOS> ܬܘܒ ܟܬܝܒ ܕܠܐ ܬܐܫܘܕ ܕܡܐ ܙܟܝܐ ܒܐܪܥܐ ܕܝܗܒ ܠܟ<EOS>ܡܪܝܐ ܐܠܗܟ<EOS> ܘܠܐ ܗܘܐ ܠܟܝ ܕܝܢ ܐܘܢ ܐܝܙܒܠ ܕܬܬܕܟܪܝܢ ܕܟܬܝܒ<EOS> ܕܐܪܥܐ ܕܕܡܐ ܐܫܝܕ ܒܗ ܠܐ ܢܬܚܣܐ<EOS>ܥܠܝܗ ܐܠܐ ܐܢ ܐܬܐܫܕ ܒܗ ܕܡܐ ܕܡܢ ܕܐܫܕܗ<EOS> ܕܚܠܬܝ ܕܝܢ ܡܢ ܗܕܐ ܐܘܢ ܐܝܙܒܠ ܘܗܝܕܝܢ ܛܢܬܝ<EOS>ܛܢܢܐ ܕܥܘܠܐ ܕܨܚܝ ܢܒܘܬ ܠܐܠܗܐ ܟܕ ܠܐ ܨܚܝ<EOS> ܬܘܒ ܟܬܝܒ ܕܡܢ ܕܐܫܕ ܕܡܐ ܕܐܢܫܐ ܕܡܗ ܡܬܐܫܕ<EOS>ܘܐܝܙܒܠ ܡܪܓܙܢܝܬܐ ܐܫܕܬ ܕܡܐ ܙܟܝܐ ܕܢܒܘܬ<EOS> ܡܛܠܗܢܐ ܒܗܝ ܕܘܟܬܐ ܕܐܬܐܫܕ ܒܗ ܕܡܐ ܙܟܝܐ ܒܨܘܡܐ<EOS>ܕܥܘܠܐ ܕܐܬܓܙܪ ܐܬܐܫܕ ܕܡܗ ܕܐܝܙܒܠ ܘܐܟܠܘܗ ܟ̈ܠܒܐ<EOS> ܘܐܚܒ ܕܐܫܬܡܥ ܠܡܘܠܟܢܗ ܠܥܘ ܟ̈ܠܒܐ ܬܡܢ<EOS>ܕܡܗ<EOS>ܘܐܢ ܐܝܙܒܠ ܓܒܬ ܘܫܩܠܬ ܡܢ ܢܡܘܣܐ ܡܕܡ ܕܡܥܕܪ ܗܘܐ ܠܗ ܠܣܘܓܦܢܗ ܟܕ ܠܐ ܗܘܐ<EOS>ܢܛܪܬ ܢܡܘܣܐ ܗܘܬ ܐܢܬܘܢ ܓܒܪ̈ܐ ܪ̈ܫܝܥܐ ܒ̈ܢܝ ܐܝܙܪܥܝܠ ܐܝܟܢܐ ܩܒܠܬܘܢ ܐܓܪܬܐ ܕܟܬܝܒ ܒܗ<EOS>ܨܘܡܐ ܕܥܘܠܐ ܘܟܬܝܒܐ ܒܗ ܣܗܕܘܬܐ ܕܫܘܩܪܐ ܘܕܐܫܕ ܕܡܐ<EOS> ܒܐܝܠܝܢ ܕܪ̈ܐ ܫܡܥܬܘܢ ܕܨܡܘ ܨܘܡܐ<EOS>ܘܐܫܕܘ ܕܡܐ ܙܟܝܐ<EOS> ܠܡܢܐ ܕܝܢ ܠܐ ܐܣܠܝܬܘܢ ܐܓܪܬܐ ܕܥܘܠܐ ܘܣܗܕܘܬܐ ܕܫܘܩܪܐ<EOS> ܡܛܠ ܗܢܐ ܐܬܦܪܥ<EOS>ܐܚܒ ܘܐܝܙܒܠ ܕܝܢܐ ܟܐܢܐ<EOS> ܒܕܡܗ ܙܟܝܐ ܕܢܒܘܬ ܕܐܫܕܘ ܘܒ̈ܢܝ ܐܝܙܪܥܝܠ ܕܐܫܬܡܥܘ ܠܗ ܠܐܝܙܒܠ ܐܦ<EOS>ܗܢܘܢ ܐܬܦܪܥܘ ܒܕܝܢܐ ܟܐܢܐ<EOS> ܡܬܢܒܐ ܓܝܪ ܗܘܫܥ ܘܐܡܪ ܕܥܕ ܩܠܝܠ ܬܒܥ ܐܢܐ ܕܡܗ ܕܐܝܙܪܥܝܠ ܥܠ<EOS>ܒܝܬܐ ܕܝܗܘ<EOS> ܘܬܒܥ ܝܗܘ ܕܡܗ ܕܢܒܘܬ ܡܢ ܝܕ ܐܝܙܒܠ ܘܒܝܬܗ ܕܐܚܒ ܘܠܒ̈ܢܝ ܐܝܙܪܥܝܠ ܚܪܒ ܐܢܘܢ<EOS>ܒܒܝܬ ܒܥܠܐ<EOS> ܘܐܬܐ ܥܠܝܗܘܢ ܕܡܗ ܕܢܒܘܬ ܐܝܟ ܕܐܡܪ ܝܗܘ ܒܝܘܡܐ ܗܘ ܕܦܘܪܥܢܐ ܕܒܪܡܫܐ ܚܙܝܬ ܕܡܗ<EOS>ܕܢܒܘܬ ܘܕܡܐ ܕܒܢ̈ܘܗܝ<EOS> ܕܦܘܪܥܢܐ ܗܘܐ ܗܘܐ ܠܗ ܘܗܘܐ ܨܘܡܐ ܕܨܡܘ ܒ̈ܢܝ ܐܝܙܪܥܝܠ ܠܚܝܒܘܬܐ<EOS>ܬܘܒ ܨܡܘ ܒ̈ܢܝ ܢܝܢܘܐ ܨܘܡܐ ܕܟܝܐ<EOS> ܟܕ ܐܟܪܙ ܥܠܝܗܘܢ ܝܘܢܢ ܗܦܘܟܝܐ<EOS> ܗܟܢܐ ܓܝܪ<EOS>ܟܬܝܒ<EOS> ܕܟܕ ܫܡܥܘ ܟܪܘܙܘܬܗ ܕܝܘܢܢ<EOS> ܓܙܪܘ ܨܘܡܐ ܐܡܝܢܐ<EOS> ܘܬܚܢܢܬܐ ܬܟܝܒܬܐ ܟܕ ܝܬܒܝܢ ܥܠ ܣܩ̈ܐ<EOS>ܘܩܛܡܐ<EOS> ܘܫܩܠܘ ܠܒ̈ܘܫܝ ܦܘܢܩ̈ܝܗܘܢ ܘܠܒܫܘ ܣܩ̈ܐ ܚܠܦܝܗܘܢ<EOS> ܘܟܠܘ ܝܠܘ̈ܕܐ ܡܢ ܬ̈ܕܝ ܐܡ̈ܗܬܗܘܢ<EOS>ܘܥܢܐ ܘܒܩܪ̈ܐ ܡܢ ܪܥܝܐ<EOS> ܗܟܢܐ ܓܝܪ ܟܬܝܒ<EOS> ܕܡܛܬ ܡܠܬܐ ܠܡܠܟܐ ܕܢܝܢܘܐ<EOS> ܘܩܡ ܡܢ ܟܘܪܣܝܗ ܘܫܩܠ<EOS>ܬܓܗ ܡܢܗ<EOS> ܘܝܬܒ ܥܠ ܣܩܐ ܘܩܛܡܐ ܡܟ ܠܗ<EOS> ܘܐܟܪܙ ܒܢܝܢܘܐ ܡܕܝܢܬܗ ܘܐܡܪ<EOS> ܡܢ ܦܘܩܕܢܐ ܕܡܠܟܐ<EOS>ܘܕܪ̈ܘܪܒܢܘܗܝ<EOS> ܒܢ̈ܝܢܫܐ ܘܒܥܝܪܐ ܠܐ ܢܛܥܡܘܢ ܡܕܡ<EOS> ܘܠܐ ܢܪܥܘܢ ܘܐܦܠܐ ܡܝܐ ܢܫܬܘܢ ܐܠܐ ܢܬܟܣܘܢ<EOS>ܣܩ̈ܐ ܒܢ̈ܝ ܐܢܫܐ ܘܒܥܝܪܐ<EOS> ܘܢܩܪܘܢ ܠܐܠܗܐ ܒܚܢܓܬܐ<EOS> ܘܢܗܦܟ ܡܢܢ ܚܡܬܐ ܘܪܘܓܙܐ ܘܠܐ ܢܐܒܕ<EOS>ܘܗܟܢܐ ܟܬܝܒ<EOS> ܕܚܙܐ ܐܠܗܐ ܥܒ̈ܕܝܗܘܢ ܕܬܒܘ ܡܢ ܐܘܪ̈ܚܬܗܘܢ ܒܝ̈ܫܬܐ<EOS> ܘܐܗܦܟ ܡܢܗܘܢ ܚܡܬܐ ܘܠܐ<EOS>ܐܘܒܕ ܐܢܘܢ ܘܠܐ ܐܡܪ<EOS> ܕܚܙܐ ܨܘܡܐ ܕܡܢ ܠܚܡܐ ܘܡܢ ܡܝܐ ܘܡܢ ܣܩܐ ܘܩܛܡܐ<EOS> ܐܠܐ ܕܬܒܘ ܡܢ<EOS>ܐܘܪ̈ܚܬܗܘܢ ܒܝܫ̈ܬܐ<EOS> ܘܡܢ ܒܝܫܘܬ ܥܒܕ̈ܝܗܘܢ<EOS> ܡܛܠ ܕܗܟܢܐ ܐܟܪܙ ܡܠܟܐ ܕܢܝܢܘܐ ܘܐܡܪ ܕܢܗܦܘܟ<EOS>ܐܢܫ ܡܢ ܐܘܪܚܗ ܒܝܫܬܐ<EOS> ܘܡܢ ܚܛܘܦܝܐ ܕܐܝܬ ܒܐ̈ܝܕܝܗܘܢ<EOS> ܘܗܘܐ ܨܘܡܐ ܕܟܝܐ<EOS> ܘܐܬܩܒܠ ܨܘܡܐ ܕܨܡܘ<EOS>ܢܝܢܘ̈ܝܐ ܟܕ ܗܦܟܘ ܡܢ ܐܘܪ̈ܚܬܗܘܢ ܒܝܫ̈ܬܐ<EOS> ܘܡܢ ܚܛܘܦܝܐ ܕܒܐܝ̈ܕܝܗܘܢ<EOS> ܘܗܘܐ ܠܨܒܝܢܐ ܨܘܡܐ<EOS>ܕܟܝܐ ܕܨܡܘ ܢܝܢܘ̈ܝܐ ܘܠܐ ܐܬܕܡܝ ܨܘܡܗܘܢ ܠܕܒ̈ܢܝ ܐܝܙܪܥܝܠ ܕܕܡܐ ܙܟܝܐ ܐܬܐܫܕ ܒܗ<EOS>ܒܟܠܙܒܢ ܓܝܪ ܚܒܝܒܝ<EOS> ܨܘܡܐ ܕܡܢ ܒܝ̈ܫܬܐ ܟܕ ܢܨܘܡ ܐܢܫ ܡܝܬܪ ܗܘ<EOS> ܝܬܝܪ ܡܢ<EOS>ܨܘܡܐ ܕܡܢ ܠܚܡܐ ܘܡܝܐ<EOS> ܘܝܬܝܪ ܡܢ ܕܢܡܟ ܐܢܫ ܢܦܫܗ ܘܢܟܘܦ ܨܘܪܗ ܐܝܟ ܟܪܘܠܐ ܘܣܩܐ ܘܩܛܡܐ ܡܐܟ<EOS>ܠܗ ܐܝܟ ܕܐܡܪ ܐܫܥܝܐ<EOS> ܟܕ ܢܨܘܡ ܓܝܪ ܒܪܢܫܐ ܡܢ ܠܚܡܐ ܘܡܝܐ ܘܡܢ ܟܠܗܝܢ ܣܝܒܪ̈ܬܐ ܘܢܡܘܟ ܠܗ<EOS>ܣܩܐ ܘܩܛܡܐ<EOS> ܘܢܬܐܒܠ ܪܚܝܡ ܘܝܐܐ ܘܫܦܝܪ<EOS> ܘܝܬܝܪܐܝܬ ܕܝܢ ܗܕܐ ܫܦܝܪ ܟܕ ܢܡܟ ܐܢܫ ܢܦܫܗ<EOS>ܘܢܫܪܐ ܩܛܪ̈ܐ ܕܥܘܠܐ ܘܢܦܣܩ ܡܐܣܪ̈ܝܬܐ ܕܢܟܠܐ<EOS> ܗܝܕܝܢ ܡܬܦܬܚ ܢܘܗܪܗ ܐܝܟ ܫܡܫܐ ܐܙܠܐ<EOS>ܙܕܝܩܘܬܗ ܩܕܡܘܗܝ<EOS> ܘܗܘܐ ܐܝܟ ܦܪܕܝܣܐ ܕܪܘܙ ܘܐܝܟ ܡܒܘܥܐ ܕܡܝܐ ܕܠܐ ܓܝܙܝܢ ܡ̈ܘܗܝ<EOS> ܘܠܐ ܡܬܕܡܐ<EOS>ܒܢܣ̈ܒܝ ܒܐ̈ܦܐ ܕܡܟܡܪܝܢ ܐ̈ܦܝܗܘܢ<EOS> ܘܡܣܢܝܢ ܦܪ̈ܨܘܦܝܗܘܢ ܘܡܘܕܥܝܢ ܨܘܡܗܘܢ<EOS>ܗܐ ܓܝܪ ܐܦ ܝܘ̈ܠܦܢܐ ܢܟܝ̈ܠܐ ܡܐ̈ܢܘܗܝ ܕܒܝܫܐ ܨܝܡܝܢ<EOS> ܘܡܕܟܪܝܢ ܚܛܗ̈ܝܗܘܢ<EOS>ܘܡܪܐ ܐܓܪܐ ܠܝܬ ܠܗܘܢ<EOS> ܡܢܘ ܓܝܪ ܢܬܠ ܐܓܪܐ ܠܡܪܩܝܘܢ ܕܠܐ ܡܘܕܐ ܒܛܒܐ ܥܒܘܕܢ ܘܡܢܘ ܢܦܪܥܝܘܗܝ<EOS>ܨܘܡܗ ܠܘܠܢܛܝܢܘܣ܇ ܕܡܟܪܙ ܕܣ̈ܓܝܐܝܢ ܐܢܘܢ ܥܒܘ̈ܕܘܗܝ<EOS> ܘܐܡܪ ܕܐܠܗܐ ܡܫܠܡܢܐ ܠܐ ܐܬܡܠܠ ܒܦܘܡܐ<EOS>ܘܬܪܥܝܬܐ ܠܐ ܥܩܒܬܗ<EOS> ܘܐܠܐ ܡܢܘ ܢܬܠ ܦܘܪܥܢܐ ܠܒܢ̈ܝ ܚܫܘܟܐ ܝܘܠܦܢܗ ܕܡܢܝ ܪܫܝܥܐ<EOS> ܕܥܡܪܝܢ<EOS>ܒܚܫܘܟܐ ܒܕܡܘܬ ܚܘ̈ܘܬܐ ܘܦܠܚܝܢ ܟܠܕܝܘܬܐ ܝܘܠܦܢܐ ܕܒܒܠ<EOS> ܗܐ ܟܠܗܘܢ ܗܠܝܢ ܨܝܡܝܢ ܘܠܐ ܡܬܩܒܠ<EOS>ܨܘܡܗܘܢ<EOS>ܬܘܒ ܫܡܥ ܚܒܝܒܝ<EOS> ܐܚܘܝܟ ܨܘܡܐ ܡܩܒܠܐ<EOS> ܕܨܡܘ ܡܘܪܕܟܝ ܘܐܣܬܝܪ ܘܗܘܐ ܨܘܡܗܘܢ<EOS>ܣܟܪܐ ܕܦܘܪܩܢܐ ܠܟܠܗܘܢ ܒܢ̈ܝ ܥܡܗܘܢ<EOS> ܘܒܛܠܘ ܫܒܗܪܢܘܬܗ ܕܗܡܢ ܡܕܠܚܢܗܘܢ ܘܗܦܟ ܥܘܠܗ ܒܪܫܗ<EOS>ܘܗܦܟܬ ܥܠܘܗܝ ܡܚܫܒܬܗ ܕܢܟܠܐ<EOS> ܘܒܕܝܢܐ ܕܨܒܐ ܠܡܕܢ ܐܬܕܝܢ<EOS> ܘܒܟܝܠܐ ܕܒܥܐ ܠܡܟܠܘ ܐܬܬܟܝܠ ܠܗ<EOS>ܘܐܝܟ ܕܐܬܚܫܒ ܠܡܥܒܕ ܐܬܥܒܕ ܠܗ<EOS> ܘܐܬܦܟܪ ܒܚܒܠܐ ܕܚ̈ܛܗܘܗܝ<EOS> ܘܕܐܫܬܒܗܪ ܒܥܘܬܪܗ ܠܐ ܠܘܝܗܝ<EOS>ܘܚܟܡܬܗ ܠܐ ܦܪܩܬܗ<EOS> ܘܕܐܬܚܟܡ ܠܒܝܫܬܐ<EOS> ܓܐܝܘܬܗ ܐܬܡܟܟܬ<EOS> ܘܐܝܩܪܗ ܥܒܪ ܡܢܗ<EOS> ܘܫܘܦܪܗ ܐܬܚܒܠ<EOS>ܘܓܢܒܪܘܬܗ ܐܬܡܟܟܬ<EOS> ܘܒܡܚܘܬܐ ܕܨܒܐ ܠܡܡܚܐ ܐܬܡܚܝ<EOS> ܘܒܩܛܠܐ ܕܨܒܐ ܠܡܩܛܠ ܐܬܩܛܠ<EOS> ܡܛܠ ܕܨܒܐ<EOS>ܕܢܘܒܕ ܠܟܠܗܘܢ ܝܗ̈ܘܕܝܐ<EOS> ܕܐܝܬ ܒܫܘܠܛܢܗ ܕܐܚܫܝܪܫ ܡܠܟܐ<EOS> ܘܗܘܐ ܨܘܡܗܘܢ ܕܡܘܪܕܟܝ ܘܕܐܣܬܝܪ<EOS>ܣܟܪܐ<EOS> ܘܩܒܠܬ ܓܐܪ̈ܘܗܝ ܕܗܡܢ<EOS> ܘܗܡܢ ܒܥܘܠܗ ܐܬܬܚܕ ܘܣܝܦܗ ܡܣܝܦܢܐ ܥܠ ܒܠܒܗ<EOS> ܘܩܫܬܗ ܕܡܠܝܐ<EOS>ܗܘܬ<EOS> ܠܥܘܠܐ ܐܬܬܒܪܬ<EOS> ܐܝܟ ܕܟܬܝܒ ܥܠ ܪ̈ܫܝܥܐ<EOS> ܕܣܝܦܗܘܢ ܢܥܘܠ ܒܠܒܗܘܢ ܘܩܫ̈ܬܬܗܘܢ ܢܬܬܒܪܢ<EOS>ܗܕܐ ܫܠܡܬ ܥܠܘܗܝ ܕܗܡܢ<EOS> ܕܟܕ ܬܩܢ ܙܩܝܦܐ ܠܡܘܪܕܟܝ ܘܠܒܢ̈ܘܗܝ ܐܬܬܠܝ ܥܠܘܗܝ ܗܡܢ ܘܒܢ̈ܘܗܝ<EOS>ܘܐܬܬܚܕ ܒܓܘܡܨܐ ܕܥܒܕ<EOS> ܘܐܬܨܝܕ ܒܦܚܐ ܕܛܡܪ<EOS> ܘܡܨܝܕܬܗ ܥܠܘܗܝ ܐܬܦܪܣܬ ܘܢܦܠ ܒܢܫܒ̈ܘܗܝ ܕܥܘܠܐ<EOS>ܘܗܘܐ ܣܘܦܗ ܠܥܠܡ<EOS>ܘܠܡܢܐ ܕܝܢ ܚܒܝܒܝ ܫܐܠ ܗܡܢ<EOS> ܘܒܥܐ ܡܢ ܡܠܟܐ ܕܟܠܗܘܢ ܝܗܘ̈ܕܝܐ ܢܐܒܕܘܢ<EOS> ܐܠܐ<EOS>ܢܩܡܬܐ ܕܒ̈ܢܝ ܥܡܗ ܨܒܐ ܕܢܬܢܩܡ<EOS> ܘܢܥܛܐ ܫܡܐ ܕܒ̈ܢܝ ܐܝܣܪܝܠ<EOS> ܐܝܟ ܕܐܬܥܛܝ ܕܘܟܪܢܗ ܕܥܡܠܝܩ ܡܢ<EOS>ܬܚܝܬ ܫܡܝܐ ܘܐܝܬܪ ܗܘܐ ܗܡܢ ܣܪܝܕܐ ܡܢ ܥܡ̈ܠܩܝܐ<EOS> ܗܟܢܐ ܓܝܪ ܟܬܝܒ<EOS> ܕܗܡܢ ܒܪ ܗܡܕܬ ܐܓܓܝܐ<EOS> ܟܕ<EOS>ܒܝܬ ܡܠܟܐ ܐܚܫܝܪܫ<EOS> ܡܝܩܪܐ ܐܝܬܘܗܝ ܗܘܐ<EOS> ܡܘܪܕܟܝ ܒܬܪܥܐ ܕܡܠܟܐ ܝܬܒ ܗܘܐ ܒܟܠܝܘܡ<EOS> ܡܛܘܠ<EOS>ܕܬܪܒܝܬܗ ܐܣܬܝܪ ܕܐܬܕܒܪܬ ܘܫܦܪܬ ܠܡܠܟܐ ܐܚܫܝܪܫ<EOS> ܝܬܝܪ ܡܢ ܟܠܗܝܢ ܥܠܝܡ̈ܬܐ ܚܒܪ̈ܬܗ ܘܥܠܬ<EOS>ܝܬܒܬ ܚܠܦ ܘܫܬܝ ܡܠܟܬܐ<EOS> ܘܗܘ ܡܘܪܕܟܝ ܒܟܠܝܘܡ<EOS> ܡܩܕܡ ܗܘܐ ܝܬܒ ܒܬܪܥܐ ܕܡܠܟܐ<EOS> ܘܗܡܢ ܬܠܝܬܝܐ<EOS>ܗܘܐ ܕܡܠܟܐ<EOS> ܘܡܝܩܪ ܗܘܐ ܒܟܠܗ ܡܠܟܘܬܗ<EOS> ܘܟܠ ܐܢܫ ܕܐܝܬ ܒܬܪܥܐ ܕܡܠܟܐ ܡܐ ܕܚܙܐ ܗܘܐ ܠܗ ܠܗܡܢ<EOS>ܢܦܠ ܗܘܐ ܘܣܓܕ ܩܕܡܘܗܝ<EOS> ܘܡܘܪܕܟܝ ܠܐ ܩܐܡ ܗܘܐ ܡܢ ܩܕܡܘܗܝ<EOS> ܡܛܠܗܢܐ ܨܒܐ ܗܘܐ ܕܒܗܕܐ ܥܠܬܐ<EOS>ܢܬܢܩܡ ܒܒ̈ܢܝ ܥܡܗ ܘܢܬܒܥ ܡܢܗܘܢ ܥܝܪܬܐ ܕܥܡ̈ܠܩܝܐ<EOS> ܡܛܠ ܕܗܡܢ ܡܢ ܓܢܣܐ ܗܘܐ ܕܒܝܬ ܐܓܓ ܡܠܟܐ<EOS>ܕܥܡܠܝܩ ܗܘ ܕܐܝܬܝ ܫܐܘܠ ܘܦܫܚܗ ܫܡܘܐܝܠ ܩܕܡ ܡܪܝܐ<EOS> ܘܡܘܪܕܟܝ ܐܝܬܘܗܝ ܗܘܐ ܡܢ ܛܘܗܡܐ ܕܒܝܬ<EOS>ܫܐܘܠ ܡܢ ܫܒܛܐ ܕܒܢܝܡܝܢ<EOS> ܡܢ ܒ̈ܢܝ ܩܝܫ<EOS> ܡܛܠ ܕܚܪܒ ܫܐܘܠ ܠܥܡ̈ܠܩܝܐ<EOS> ܘܨܒܐ ܗܘܐ ܗܡܢ ܕܢܬܒܥ<EOS>ܢܩܡܬܐ ܕܒ̈ܢܝ ܥܡܗ<EOS> ܡܢ ܐܝ̈ܕܝ ܐܝܣܪܝܠ<EOS> ܘܩܛܠܗ ܕܐܓܓ ܡܢ ܐ̈ܝܕܝ ܡܘܪܕܟܝ<EOS> ܘܠܐ ܝܕܥ ܢܣܝܒ ܗܘܢܐ<EOS>ܕܓܙܝܪܐ ܗܝ ܥܠܘܗܝ ܥܠ ܥܡܠܝܩ ܕܢܬܥܛܐ ܕܘܟܪܢܗ ܡܢ ܬܚܝܬ ܫܡܝܐ<EOS> ܟܬܝܒ ܓܝܪ ܒܢܡܘܣܐ ܩܕܝܫܐ<EOS>ܕܐܡܪ ܐܠܗܐ ܠܡܘܫܐ<EOS> ܐܡܪ ܠܝܫܘܥ ܒܪܢܘܢ ܘܢܓܒܐ ܠܗ ܓܒܪ̈ܐ<EOS> ܘܢܥܒܕ ܩܪܒܐ ܥܡ ܥܡܠܝܩ<EOS> ܘܐܙܕܝܢ<EOS>ܝܫܘܥ<EOS> ܘܥܒܕ ܩܪܒܐ ܥܡ ܥܡܠܝܩ ܘܐܙܕܟܝ ܥܡܠܝܩ ܒܢܝܫܐ ܕܨܠܝܒܐ<EOS> ܒܦܫܛ ܐܝ̈ܕܘܗܝ ܕܡܘܫܐ<EOS> ܘܟܕ<EOS>ܐܬܚܪܒܘ ܗܢܘܢ ܕܢܦܩܘ ܠܩܪܒܐ ܐܫܬܚܪܘ ܡܢܗܘܢ ܣܪܝܕܐ ܒܝܬ ܡܥܡܪܗܘܢ<EOS> ܗܝܕܝܢ ܐܡܪ ܡܪܝܐ ܠܡܘܫܐ<EOS>ܟܬܘܒ ܣܦܪܐ ܕܕܘܟܪܢܐ<EOS> ܘܣܝܡ ܩܕܡ ܝܫܘܥ ܒܪܢܘܢ ܡܛܘܠ ܕܡܥܛܐ ܥܛܐ ܐܢܐ ܕܘܟܪܢܗ ܕܥܡܠܝܩ ܡܢ ܬܚܝܬ<EOS>ܫܡܝܐ<EOS> ܘܐܓܪ ܥܡܗܘܢ ܪܘܚܐ ܥܡ ܥܡ̈ܠܩܝܐ<EOS> ܕܟܒܪ ܢܫܡܥܘܢ ܕܟܬܝܒ ܒܣܦܪܗ ܩܕܝܫܐ ܕܐܠܗܐ ܕܐܡܪ<EOS>ܕܡܥܛܐ ܥܛܐ ܐܢܐ ܠܗܘܢ ܠܥܡ̈ܠܩܝܐ ܘܢܬܘܒܘܢ ܠܘܬܗ ܘܢܬܦܢܐ ܥܠܝܗܘܢ<EOS> ܐܠܘ ܓܝܪ ܬܒܘ ܐܝܬ ܗܘܐ<EOS>ܬܝܒܘܬܐ ܐܝܟ ܕܗܘܬ ܬܝܒܘܬܐ ܠܢܝ̈ܢܘܝܐ ܟܕ ܡܠܟ ܥܠܝܗܘܢ ܗܦܘܟܝܐ<EOS> ܘܗܢܘܢ ܚܘܝܘ ܬܝܒܘܬܐ ܘܐܗܦܟ<EOS>ܚܡܬܗ ܡܢܗܘܢ<EOS> ܘܐܝܟ ܕܐܬܝܗܒܬ ܝܡܝܢܐ ܠܓܒ̈ܥܘܢܝܐ<EOS> ܘܠܐ ܐܒܕܘ ܥܡ ܟܢܥ̈ܢܝܐ ܘܐܝܟ ܕܐܬܝܗܒܬ<EOS>ܬܝܒܘܬܐ ܠܪܚܒ ܕܗܝܡܢܬ ܘܐܦ ܠܥܡ̈ܠܩܝܐ ܡܬܝܗܒܐ ܗܘܬ ܠܗܘܢ ܬܝܒܘܬܐ ܐܠܘ ܗܝܡܢܘ ܟܕ ܐܓܪ ܠܗܘܢ<EOS>ܪܘܚܐ ܐܪܒܥܡܐܐ ܫ̈ܢܝܢ<EOS> ܘܡܢ ܒܬܪ ܗܢܐ ܟܠܗ ܙܒܢܐ<EOS> ܟܕ ܚܙܐ ܕܠܐ ܬܒܘ ܫܠܛܬ ܒܗܘܢ ܚܡܬܗ ܘܥܗܕ<EOS>ܡܕܡ ܕܪܫܡ ܡܘܫܐ ܒܣܦܪܗ ܩܕܝܫܐ ܟܕ ܩܡ ܓܝܪ ܫܐܘܠ ܒܡܠܟܘܬܐ ܐܡܪ ܐܠܗܐ ܠܫܡܘܐܝܠ<EOS> ܐܡܪ ܠܗ<EOS>ܕܟܝܪ ܐܢܐ ܡܕܡ ܕܥܒܕ ܠܟܘܢ ܥܡܠܝܩ ܟܕ ܢܦܩܬܘܢ ܡܢ ܡܨܪܝܢ<EOS> ܕܐܪܥܟܘܢ ܒܚܪܒܐ<EOS> ܗܫܐ ܙܠ ܚܪܘܒ<EOS>ܠܚܛܝܐ ܥܡܠܝܩ<EOS> ܘܐܙܠ ܫܐܘܠ ܘܚܪܒ ܠܥܡ̈ܠܩܝܐ<EOS> ܘܥܠ ܕܥܒܕ ܫܐܘܠ ܡܪܚܡܢܘܬܐ ܥܠ ܥܡܠܝܩ ܐܣܬܠܝ ܡܢ<EOS>ܡܠܟܘܬܗ<EOS> ܡܛܠ ܕܫܒܩ ܡܢܗܘܢ ܣܪܝܕܐ<EOS> ܘܗܘ ܗܡܢ ܣܪܝܕܐ ܗܘܐ ܕܒܝܬ ܐܓܓ ܕܫܒܩ ܫܐܘܠ<EOS> ܘܡܘܪܕܟܝ ܡܢ<EOS>ܛܘܗܡܐ ܗܘܐ ܕܒܝܬ ܫܐܘܠ ܕܗܘ ܚܪܒ ܠܕܒܝܬ ܐܓܓ<EOS>ܘܐܝܬ ܐܢܫܐ ܚܒܝܒܝ<EOS> ܕܡܝܬܝܢ ܥܕܠܝܐ ܥܠ ܡܘܪܕܟܝ ܘܐܡܪܝܢ<EOS> ܕܠܡܢܐ ܠܐ ܩܐܡ ܗܘܐ<EOS>ܡܢ ܩܕܡ ܗܡܢ<EOS> ܕܗܐ ܡܝܩܪܐ ܗܘܐ ܕܟܠܗ ܡܠܟܘܬܐ<EOS> ܘܡܢܐ ܠܡ ܡܣܬܓܦ ܗܘܐ<EOS> ܐܠܘ ܥܒܕ ܗܘܐ ܠܗ ܐܝܩܪܐ<EOS>ܘܗܟܢܐ ܐܡܪܝܢ ܕܐܠܘ ܡܘܪܕܟܝ ܩܐܡ ܗܘܐ ܡܢ ܩܕܡ ܗܡܢ ܗܕܐ ܒܝܫܬܐ ܠܐ ܡܬܚܫܒ ܗܘܐ<EOS> ܥܠ ܡܘܪܕܟܝ<EOS>ܘܥܠ ܒ̈ܢܝ ܥܡܗ<EOS> ܗܠܝܢ ܕܝܢ ܐܡܪ ܡܢ ܕܠܐ ܝܕܥ ܚܝܠܗ ܕܡܠܬܐ<EOS> ܡܘܪܕܟܝ ܕܝܢ ܐܝܟ ܓܒܪܐ ܙܕܝܩܐ<EOS>ܕܢܛܪ ܢܡܘܣܐ<EOS> ܥܒܕ ܗܕܐ<EOS> ܘܠܐ ܩܡ ܡܢ ܩܕܡ ܗܡܢ ܥܘܠܐ<EOS> ܡܛܠ ܕܚܪ ܒܫܐܘܠ ܓܢܣܗ ܕܡܛܠ ܕܥܒܕ ܪ̈ܚܡܐ<EOS>ܥܠ ܐܓܓ ܡܠܟܐ ܓܢܣܗ ܕܗܡܢ<EOS> ܐܣܬܠܝ ܡܢ ܡܠܟܘܬܗ<EOS> ܘܗܘܐ ܥܠܘܗܝ ܪܘܓܙܐ<EOS> ܐܦ ܡܘܪܕܟܝ ܐܠܘ ܥܒܕ<EOS>ܐܝܩܪܐ ܠܗܡܢ ܪܫܝܥܐ<EOS> ܣܠܩ ܗܘܐ ܒܗ ܪܘܓܙܐ<EOS> ܐܝܟ ܕܒܫܐܘܠ<EOS>ܘܠܡܢܐ ܕܝܢ ܚܒܝܒܝ<EOS> ܝܬܝܪ ܡܢ ܟܠܗܘܢ ܥܡ̈ܡܐ ܥܡܠܝܩ ܢܦܩ ܠܐܘܪܥܗ ܕܐܝܣܪܝܠ<EOS>ܠܩܪܒܐ<EOS> ܗܟܢܐ ܓܝܪ ܪܢܐ ܗܘܐ ܥܡܠܝܩ ܕܢܦܘܩ ܘܢܚܪܘܒ ܠܒ̈ܢܝ ܝܥܩܘܒ ܘܢܒܛܠ ܐܢܝܢ ܠܒܘܪ̈ܟܬܗ<EOS>ܕܐܝܣܚܩ<EOS> ܕܚܠ ܗܘܐ ܓܝܪ ܡܢ ܫܘܥܒܕܗܘܢ ܕܒ̈ܢܝ ܝܥܩܘܒ<EOS> ܗܟܢܐ ܓܝܪ ܐܡܪ ܐܝܣܚܩ ܠܥܣܘ ܕܠܝܥܩܘܒ<EOS>ܐܚܘܟ ܬܦܠܘܚ<EOS> ܘܐܢ ܬܬܘܒ ܢܥܒܪ ܢܝܪܗ ܡܢ ܨܘܪܟ<EOS> ܡܛܠ ܗܢܐ ܗܘܝܬ ܝܕܥ ܕܥܡܠܝܩ ܒܪ ܕܪܘܟܬܗ ܗܘܐ<EOS>ܕܐܠܝܦܙ ܒܪ ܥܣܘ<EOS> ܘܠܐ ܨܒܐ ܗܘܐ ܕܢܫܬܥܒܕ ܠܒ̈ܢܝ ܝܥܩܘܒ<EOS> ܘܠܡܢܐ ܕܝܢ ܚܒܝܒܝ ܐܡܪ ܐܝܣܚܩ ܠܥܣܘ<EOS>ܕܠܝܥܩܘܒ ܐܚܘܟ ܬܦܠܘܚ<EOS> ܡܠܬܐ ܓܝܪ ܗܟܢܐ ܡܘܕܥܐ<EOS> ܡܛܠ ܕܢܣܒ ܥܣܘ ܢܫ̈ܘܗܝ ܡܢ ܒܢ̈ܬ ܟܢܥܢ ܕܠܝܛ<EOS>ܗܘܐ ܠܢܘܚ ܐܒܘܗܝ<EOS> ܗܟܢܐ ܓܝܪ ܐܡܪ ܠܗ ܢܘܚ ܕܥܒܕ ܥܒ̈ܕܝܢ ܬܗܘܐ ܠܐܚ̈ܝܟ<EOS> ܡܛܠ ܓܝܪ ܕܝܕܥܝܢ ܗܘܘ<EOS>ܐܒܪܗܡ ܘܐܝܣܚܩ<EOS> ܕܠܝܛܝܢ ܐܢܘܢ ܟܢܥ̈ܢܝܐ<EOS> ܠܐ ܢܣܒܘ ܡܢ ܒܢ̈ܬܗܘܢ ܠܒܢ̈ܝܗܘܢ<EOS> ܠܐ ܓܝܪ ܐܒܪܗܡ ܢܣܒ<EOS>ܠܐܝܣܚܩ ܐܦ ܠܐ ܐܝܣܚܩ ܠܝܥܩܘܒ<EOS> ܡܛܠ ܕܠܐ ܢܬܚܠܛ ܙܪܥܐ ܠܝܛܐ ܕܟܢ̈ܥܢܝܐ ܥܡ ܙܪܥܐ ܕܫܝܡ ܕܡܒܪܟ<EOS>ܗܘܐ ܡܢ ܢܘܚ<EOS> ܡܛܠ ܗܢܐ ܨܒܐ ܗܘܐ ܥܡܠܝܩ ܒܪ ܐܠܝܦܙ ܒܪ ܥܣܘ ܕܢܒܛܠ ܠܘ̈ܛܬܗ ܕܢܘܚ ܘܒܘܪ̈ܟܬܗ<EOS>ܕܐܝܣܚܩ ܘܢܩܪܒ ܥܡ ܒ̈ܢܝ ܝܥܩܘܒ<EOS> ܐܦ ܐܠܗܐ ܟܐܢܐܝܬ ܟܬܒ ܥܠܘܗܝ ܕܥܡܠܝܩ ܕܢܬܥܛܐ ܕܘܟܪܢܗ ܒܝܕ<EOS>ܒ̈ܢܝܗ ܕܪܚܝܠ<EOS> ܩܕܡܐܝܬ ܐܩܪܒ ܥܡܗ ܝܫܘܥ ܒܪܢܘܢ ܡܢ ܫܒܛܐ ܕܝܘܣܦ ܘܒܬܪܟܢ ܫܐܘܠ ܡܢ ܒ̈ܢܝ<EOS>ܒܢܝܡܝܢ<EOS> ܘܣܪܝܕܗܘܢ ܐܘܒܕ ܡܘܪܕܟܝ ܒܨܘܡܗ<EOS> ܡܢ ܟܠܗܘܢ ܓܝܪ ܒ̈ܢܝ ܥܣܘ ܥܡܠܝܩ ܨܒܐ ܕܢܩܪܒ ܥܡ<EOS>ܒܢ̈ܝ ܝܥܩܘܒ<EOS> ܘܕܘܟܪܢܗ ܗܘ ܕܝܠܗ ܐܬܥܛܝ<EOS> ܘܚܙܝ ܕܒܨܘܡܗ ܕܡܘܪܕܟܝ ܘܕܐܣܬܝܪ ܐܣܬܚܦ ܗܡܢ ܡܢ<EOS>ܪܒܘܬܗ ܘܐܒܕ ܣܪܝܕܐ ܕܥܡ̈ܠܩܝܐ ܘܩܒܠ ܡܘܪܕܟܝ ܐܝܩܪܗ ܕܗܡܢ ܘܗܘܐ ܪܒܐ ܒܟܠܗ ܡܠܟܘܬܗ<EOS>ܕܐܚܫܝܪܫ ܘܐܣܬܝܪ ܗܘܬ ܡܠܟܬܐ ܚܠܦ ܘܫܬܝ<EOS>ܬܘܒ ܨܡ ܕܢܝܐܝܠ ܨܘܡܐ<EOS> ܡܩܒܠܐ<EOS> ܬܠܬܐ ܫܒܘ̈ܥܝܢ ܕܝܘ̈ܡܝܢ<EOS> ܥܠ ܐ̈ܦܝ ܥܡܗ<EOS> ܕܠܐ<EOS>ܬܗܘܐ ܠܗܘܢ ܬܘܣܦܬܐ ܒܒܒܠ ܝܬܝܪ ܡܢ ܫܒܥܝܢ ܫܢ̈ܝܢ<EOS> ܘܒܨܘܡܗ ܕܥܣܪܝܢ ܘܚܕ ܝܘܡ ܗܘܬ ܠܗ ܫܡܝܥܘܬܐ<EOS>ܩܕܡ ܐܠܗܗ<EOS> ܘܒܗܘܢ ܒܗܢܘܢ ܝܘܡ̈ܬܐ<EOS> ܩܡ ܓܒܪܝܐܝܠ ܒܥܕܪܗ ܕܗܘ ܗܘܐ ܡܩܒܠ ܨ̈ܠܘܬܐ ܒܟܠܙܒܢ<EOS> ܘܥܕܪ<EOS>ܥܡ ܓܒܪܝܐܝܠ ܐܦ ܡܝܟܐܝܠ ܫܠܝܛܗܘܢ ܘܩܡܘ ܠܘܩܒܠ ܫܠܝܛܐ ܕܦܪܣ ܥܣܪܝܢ ܘܚܕ ܝܘܡ<EOS> ܘܥܕܪ ܠܕܢܝܐܝܠ<EOS>ܒܨܘܡܗ<EOS> ܗܘܝܬ ܕܝܢ ܝܕܥ ܚܒܝܒܝ ܕܓܒܪܝܐܝܠ ܡܩܒܠ ܨ̈ܠܘܬܐ ܗܘ ܩܕܡ ܐܠܗܐ<EOS> ܟܕ ܨܠܝ ܓܝܪ ܕܢܝܐܝܠ<EOS>ܐܬܐ ܠܘܬܗ ܗܘ ܓܒܪܝܐܝܠ ܘܚܝܠܗ ܘܐܡܪ ܠܗ<EOS> ܐܫܬܡܥܬ ܨܠܘܬܟ ܩܕܡ ܐܠܗܐ<EOS> ܘܐܢܐ ܐܬܝܬ ܒܡ̈ܠܝܟ<EOS>ܘܠܒܒܗ ܘܐܡܪ ܠܗ<EOS> ܐܬܚܝܠ ܓܒܪܐ ܕܪܓܬܐ<EOS> ܐܦ ܒܨܠܘܬܐ ܬܘܒ ܕܨܘܡܗ ܗܘ ܐܬܐ ܠܘܬܗ<EOS> ܐܦ ܨܠܘܬܐ ܬܘܒ<EOS>ܕܙܟܪܝܐ ܗܘ ܓܒܪܝܐܝܠ ܩܪܒ ܩܕܡ ܐܠܗܐ ܟܕ ܣܒܪܗ ܥܠ ܝܠܕܗ ܕܝܘܚܢܢ<EOS> ܐܡܪ ܠܗ ܓܝܪ ܐܫܬܡܥܬ ܨܠܘܬܟ<EOS>ܩܕܡ ܐܠܗܐ<EOS> ܐܦ ܨܠܘܬܗ ܕܡܪܝܡ ܗܘ ܩܪܒ ܩܕܡ ܐܠܗܐ ܘܣܒܪܗ ܥܠ ܝܠܕܗ ܕܡܫܝܚܐ<EOS> ܐܡܪ ܠܗ ܓܝܪ<EOS>ܐܫܟܚܬܝ ܛܝܒܘܬܐ ܩܕܡ ܐܠܗܐ<EOS> ܘܒܡܢܐ ܐܫܟܚܬ ܛܝܒܘܬܐ ܡܪܝܡ<EOS> ܐܠܐ ܐܢ ܒܨܘܡܗ ܘܒܨܠܘܬܗ<EOS> ܡܛܠ ܕܗܘ<EOS>ܓܒܪܝܐܝܠ ܡܩܒܠ ܗܘܐ ܨܠܘ̈ܬܐ ܕܟܝ̈ܬܐ<EOS> ܘܡܩܪܒ ܠܗܝܢ ܩܕܡ ܐܠܗܐ<EOS> ܘܡܝܟܐܝܠ ܫܠܝܛܐ ܗܘܐ ܕܒ̈ܢܝ<EOS>ܐܝܣܪܝܠ<EOS> ܗܢܘ ܕܐܡܪ ܠܗ ܠܡܘܫܐ<EOS> ܕܗܐ ܡܠܐܟܝ ܢܐܙܠ ܩܕܡܝܟ ܘܢܚܪܘܒ ܠܥܡܘܪ̈ܝܗ ܕܐܪܥܐ ܡܢ ܩܕܡܝܟ<EOS>ܘܗܢܘ ܕܐܬܚܙܝ ܠܐܬܢܗ ܕܒܠܥܡ ܟܕ ܐܙܠ ܒܠܥܡ ܠܡܠܛ ܠܐܝܣܪܝܠ<EOS> ܘܗܘ ܬܘܒ ܐܬܚܙܝ ܠܝܫܘܥ ܒܪܢܘܢ ܟܕ<EOS>ܫܡܝܛ ܣܝܦܗ ܘܩܐܡ ܒܦܩܥܬܐ ܕܐܝܪܝܚܘ<EOS> ܘܝܫܘܥ ܟܕ ܚܙܝܗܝ<EOS> ܣܒܪ ܠܗ ܕܡܢ ܒܥܠܕܒ̈ܒܐ ܗܘܐ<EOS> ܘܐܡܪ ܠܗ<EOS>ܝܫܘܥ ܡܢܢ ܐܢܬ<EOS> ܐܘ ܡܢ ܒܥܠܕܒ̈ܒܝܢ<EOS> ܐܡܪ ܠܗ ܡܝܟܐܝܠ<EOS> ܐܢܐ ܪܒ ܚܝ̈ܠܘܬܗ ܐܢܐ ܕܡܪܝܐ ܘܗܫܐ<EOS>ܐܬܝܬ<EOS> ܘܗܘ ܐܪܡܝ ܫܘܪ̈ܝܗ ܕܐܝܪܝܚܘ ܩܕܡ ܝܫܘܥ ܒܪܢܘܢ ܘܗܘ ܬܘܒ ܚܪܒ ܡܢ ܩܕܡܘܗܝ ܡ̈ܠܟܐ ܬܠܬܝܢ<EOS>ܘܚܕ<EOS> ܘܗܘ ܚܪܒ ܐܠܦ ܐ̈ܠܦܝܢ ܗܢ̈ܕܘܝܐ ܩܕܡ ܐܣܐ<EOS> ܘܗܘ ܬܘܒ ܚܪܒ ܒܡܫܪܝܬܗ ܕܐܬܘܪܝܐ ܡܐܐ ܘܬܡܢܐܝܢ<EOS>ܘܚܡܫܐ ܐ̈ܠܦܝܢ<EOS> ܐܦ ܟܕ ܠܒܒܠ ܐܙܠܘ ܠܗܘܢ ܒ̈ܢܝ ܐܝܣܪܝܠ ܐܙܠ ܠܗ ܐܦ ܗܘ ܥܡܗܘܢ<EOS> ܘܚܠܦܝܗܘܢ<EOS>ܡܬܟܬܫ ܗܘܐ<EOS>ܘܠܡܢܐ ܕܝܢ ܚܒܝܒܝ ܨܡ ܕܢܝܐܝܠ ܗܢܘܢ ܬܠܬܐ ܫܒ̈ܘܥܝܢ ܕܝܘ̈ܡܝܢ ܘܒܥܐ ܡܢ ܐܠܗܐ<EOS>ܘܐܬܟܫܦ ܘܡܢ ܩܕܡ ܙܒܢܐ ܠܐ ܟܬܝܒ ܕܨܡ<EOS> ܗܟܢܐ ܓܝܪ ܟܬܝܒ<EOS> ܕܟܕ ܡܠܝ ܠܚܘܪܒܗ ܕܐܘܪܫܠܡ ܫܒܥܝܢ<EOS>ܫܢ̈ܝܢ ܐܝܟ ܕܐܡܪ ܐܪܡܝܐ ܢܒܝܐ<EOS> ܕܐܪܡܝ ܨܠܘܬܗ ܘܐܬܟܫܦ ܩܕܡ ܐܠܗܗ ܕܠܐ ܢܘܣܦܘܢ ܠܡܦܫ<EOS> ܝܬܝܪ<EOS>ܡܢ ܗܠܝܢ ܫܒܥܝܢ ܫ̈ܢܝܢ ܐܝܟ ܕܒܨܪ ܡܢ ܕܪܐ ܕܒܝ̈ܘܡܝ ܢܘܚ<EOS> ܘܐܝܟ ܕܐܘܣܦ ܠܒ̈ܢܝ ܐܝܣܪܝܠ<EOS>ܒܡܨܪܝܢ ܘܐܝܟ ܕܒܨܪ ܠܒ̈ܢܝ ܐܦܪܝܡ<EOS> ܘܐܬܚܫܒ ܕܢܝܐܝܠ ܕܡܛܠ ܚ̈ܛܗܘܗܝ ܕܥܡܐ ܕܠܡܐ ܢܟܬܪ ܠܗ<EOS>ܝܬܝܪ ܡܢ ܗܠܝܢ ܫܒܥܝܢ ܫܢ̈ܝܢ ܕܐܡܪ ܐܪܡܝܐ<EOS> ܘܥܕܪ ܗܘܐ ܓܒܪܝܐܝܠ ܒܨܘܡܗ ܘܡܝܟܐܝܠ ܫܠܝܛܗܘܢ<EOS> ܘܐܦ<EOS>ܠܗ ܠܡܝܟܐܝܠ ܢܗܘܐ ܠܗ ܒܗܘܢ ܢܝܚܐ<EOS> ܟܕ ܠܐܪܥܗܟܘܢ ܢܗܦܟܘܢ<EOS> ܘܓܒܪܝܐܝܠ ܕܥܕܪ ܥܡܗ ܕܢܣܓܘܢ ܦܐܪ̈ܝ<EOS>ܨ̈ܠܘܬܗܘܢ ܒܝܬ ܡܩܕܫܐ<EOS> ܘܢܣܓܘܢ ܩܘܪ̈ܒܢܐ ܕܟܠܝܘܡ ܡܩܪܒ ܩܕܡ ܐܠܗܐ<EOS> ܘܫܠܝܛܐ ܕܡܠܟܘܬܐ ܕܦܪܣ<EOS>ܠܐ ܨܒܐ ܗܘܐ ܕܢܬܦܪܫ ܙܪܥܐ ܩܕܝܫܐ ܕܐܝܣܪܝܠ ܡܢ ܡܠܟܘܬܐ ܚܛܝܬܐ ܕܦܪܣ ܕܠܗ ܡܫܠܡܐ ܗܘܬ ܡܢ<EOS>ܐܠܗܐ<EOS> ܡܛܠ ܕܟܡܐ ܕܬܡܢ ܐܢܘܢ ܙܕܝ̈ܩܐ ܐܝܬ ܗܘܘ ܒܗܘܢ<EOS> ܐܦ ܗܘ ܚܕܐ ܗܘܐ ܒܗܘܢ<EOS> ܘܚܙܝ ܕܐܬܝܬܪ<EOS>ܨܘܡܗ ܓܒܝܐ ܕܕܢܝܐܝܠ ܘܐܗܦܟ ܫܒܝܬܐ ܕܥܡܗ<EOS> ܠܡܘܠܝ ܫܒܥܝܢ ܫ̈ܢܝܢ<EOS>ܕܝܠܢ ܕܝܢ ܡܕܒܪ ܡܫܪܝܬܢ ܪܒ ܗܘ ܡܢ ܓܒܪܝܐܝܠ ܘܡܝܬܪ ܡܢ ܡܝܟܐܝܠ ܘܚܣܝܢ ܗܘ ܡܢ<EOS>ܫܠܝܛܐ ܕܦܪܣ<EOS> ܕܐܝܬܘܗܝ ܡܚܝܢܢ ܡܪܢ ܝܫܘܥ ܡܫܝܚܐ ܕܐܬܐ ܘܠܒܫ ܠܐܢܫܘܬܢ ܘܚܫ ܘܐܬܢܣܝ ܒܦܓܪܐ<EOS>ܕܫܩܠ ܡܢܢ ܘܡܫܟܚ ܕܢܥܕܪ ܠܐܝܠܝܢ ܕܡܬܢܣܝܢ<EOS> ܨܡ ܓܝܪ ܚܠܦܝܢ<EOS> ܘܙܟܐ ܠܒܥܠܕܪܢ ܘܦܩܕܢ ܕܢܨܘܡ<EOS>ܘܢܫܗܪ ܒܟܘܠ ܥܕܢ ܕܒܚܝܠܗ ܕܨܘܡܐ ܕܟܝܐ<EOS> ܢܡܛܐ ܠܢܝܚܬܗ<EOS>ܫܠܡܬ<EOS> ܬܚܘܝܬܐ<EOS> ܕܨܘܡܐ<EOS>