ܥܲܠ ܡܘܼ̈ܫܚܵܬܼܵܐ ܟܲܤ̈ܝܵܬܼܵܐ ܘܚܲܝ̈ܠܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܹܝܢ<EOS> ܥܗ<EOS>ܗܵܠܹܝܢ ܐܵܚܝ ܢܸܬܼܚܲܬ̈ܬܼܵܢ ܠܵܟܼ<EOS> ܕܤܵܥܘܿܪܘܼܬܼܵܐ ܕܬܸܕܼܡܪ̈ܬܼܵܐ<EOS>ܘܲܡܩܲܕܡܘܼܬܼ ܒܘܼ̈ܕܵܩܹܐ ܕܲܥܬܼܝܼ̈ܕܼܵܬܼܵܐ ܘܲܪܘܲܚܬܼܵܐ ܕܼܲܢܸܤ̈ܝܘܿܢܹܐ ܘܢܵܘܚܵܐ<EOS>ܕܡ̣ܢ ܩܪ̈ܵܒܹܐ ܘܙܵܟܼܘܼܬܼܵܐ ܕܥܲܠ ܚܲܕܼ ܚܲܕܼ ܡ̣ܢ ܚܲܫܹ̈ܐ ܘܲܫܟܼܵܚܬܼܵܐ<EOS>ܕܲܚܕܼܵܐ ܚܕܼܵܐ ܡ̣ܢ ܡܝܲܬܪ̈ܵܬܼܵܐ ܘܒܼܘܼܝܵܐܵܐ ܕܲܡܠܸܐ ܙܒܲܢ ܕܡ̣ܢ ܛܲܝܒܿܘܼܬܼܵܐ<EOS>ܘܕܲܟܼܝܘܼܬܼܵܐ ܕܲܨܠܘܿܬܼܵܐ ܘܪܸܬܼܚܵܐ ܕܪܘܼܚ ܘܚܲܕܼܘܼܬܼܵܐ ܪܘܼܚܵܢܵܝܬܼܵܐ<EOS>ܘܟܼܠ ܫܸܐ̈ܠܵܬܼܵܐ ܐ̄ܚܪ̈ܵܢܝܬܼܵܐ ܕܐܝܼܸܬܼ ܕܙܲܒܢܵܐ ܢܸܥܒܸܿܕܼ ܒܲܪܢܵܫܵܐ ܠܹܐܘܬܼܵܐ<EOS>ܥܲܠ ܐܲܦܹ̈ܝܗ̇ ܕܟܼܠ ܚܕܼܵܐ ܡ̣ܢ ܗܵܠܹܝܢ ܒܢܝܼܫܵܐ ܫܲܦܝܼܪܵܐ ܘܲܚܢܲܓܼܬܼܵܐ<EOS>ܕܠܸܒܵܐ ܡܸܬܼܪܟܸܢ ܐܲܠܵܗܵܐ ܠܨܸܒܼܝܵܢܹܗ ܐܸܡܲܬܝ ܕܗ̤ܘ<EOS> ܘܟܲܕܼܸ ܚܵܙܹ̇ܐ<EOS>ܢܝܼܫܹܗ ܘܝܲܐܝܼܒܼܘܼܬܹܗ ܝܵܗܹ̇ܒܼ ܫܸܐܠܬܹܗ ܘܲܡܢܝܼܚ ܠܹܗ<EOS> ܠܐ̄ܪ̈ܵܙܹܐ ܕܹܝܢ<EOS>ܐܲܝܠܹܝܢ ܕܕܿܝܼܠܹܗ ܐܸܢܘܿܢ ܕܪܘܼܚܵܐ ܕܐܝܼܬܲܝܗܘܿܢ ܙܵܘ̈ܥܹܐ ܕܒܲܨܠܘܿܬܼܵܐ<EOS>ܪܘܼܚܵܢܵܝܬܵܐ ܘܡܲܥܲܠܬܼܵܐ ܕܗܵܘܢܵܐ ܠܓܼܵܘ ܡ̣ܢ ܦܪܵܤܵܐ ܕܲܩܕܼܘܿܫ<EOS>ܩܘܼ̈ܕܼܫܹܐ ܘܲܠܡܲܪܓܵܫܘܼ ܒܝܵܪܬܘܼܬܼܵܐ ܕܠܵܐ ܡܸܬܼܚܲܒܿܠܵܢܘܼܬܼܵܐ<EOS> ܐܸܢ ܠܵܐ<EOS>ܝܲܗ̣̄ܒܼ ܐ̄ܢܵܫ ܙܸܕܼܩܗܹܝܢ ܠܵܐ ܡܸܬܿܛܦܝܼܣ<EOS> ܐܲܠܵܗܵܐ ܕܢܸܬܸܠ ܐܵܦܠܵܐ<EOS>ܐܸܢ ܟ̱ܠܵܗ̇ ܒܪܝܼܬܼܵܐ ܡܦܝܼܤܵܐ ܚܠܵܦܵܘܗܝ<EOS> ܙܸܕܼܩܗܹܝܢ ܕܹܝܢ ܐܝܼܬܼܵܘܗܝ<EOS>ܕܲܟܼܝܘܼܬܼܵܐ ܕܢܲܦܫܵܐ<EOS> ܡܵܐ ܕܹܝܢ ܕܡܲܛܝܼ ܐ̄ܢܵܫ ܠܕܲܟܼܝܘܼܬܼܵܐ ܕܡ̣ܢ ܚܲܫܹ̈ܐ<EOS>ܗܵܝܕܹܝܢ ܗܵܢܹ̇ܝܢ ܕܥܲܝܢܵܐ ܠܵܐ ܚܙܵܬ̤ ܘܐܸܕܼܢܵܐ ܠܵܐ ܫܸܡܥܲܬ̤ ܘܥܲܠ<EOS>ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ ܕܢܸܫܐܲܠ ܐܸܢܹܝܢ ܒܲܨܠܘܿܬܼܵܐ ܓܵܠܝܵܐ<EOS>ܩܕܼܵܡܵܘܗܝ ܗ̤ܝ ܕܲܟܼܝܘܼܬܼܵܐ ܟܲܕܼ ܠܵܐ ܫܵܠ̇ܝܵܐ ܚܲܕܼ ܥܸܕܵܢ ܡ̣ܢ ܐ̄ܪ̈ܵܙܹܐ<EOS>ܘܡ̣ܢ ܚܸܙܘܵܢܹ̈ܐ ܪ̈ܘܼܚܵܢܹܐ<EOS> ܘܗܵܝ̇ ܕܚܲܝܠܵܐ ܢܝܼܤܵܢܵܝܵܐ ܠܘܵܬܼ ܟܝܵܢܵܐ ܕܐܲܪܥܵܐ<EOS>ܡܥܵܕܼ ܠܡܸܤܥܲܪ ܗ̤ܝ ܗܵܕܹܐ ܤܵܥܪܵܐ ܛܲܝܒܿܘܼܬܼܵܐ ܒܕܲܟܼܝܘܼܬܼܵܐ ܠܘܵܬܼܵܗ̇<EOS>ܕܢܲܦܫܵܐ<EOS> ܕܐܵܦ ܥܕܲܡܵܐ ܠܥܸܩܵܪܹ̈ܐ ܩܲܛܝܼ̈ܢܹܐ ܕܲܒܼܥܘܼ̈ܡܩܹܐ ܝܵܥܹ̇ܝܢ<EOS>ܡܫܲܡܲܪ ܚܲܝܠܹܗ<EOS> ܘܒܲܕܼܡܘܼܬܼ ܢܘܼܪܵܐ ܠܩܲܕܼܤܵܐ ܡܲܪܬܲܚ ܠܐܲܪܥܵܐ<EOS>ܕܬܲܦܸܩ ܓܲܙܹ̈ܐ ܕܝܵܥ̈ܝܵܬܼܵܐ ܕܤܵܡ̣ ܐܲܠܵܗܵܐ ܠܲܟܼܝܵܢܵܗ̇ ܠܲܦܨܝܼܚܘܼܬܼܵܗ̇<EOS>ܕܲܒܼܪܝܼܬܼܵܐ ܘܲܠܬܸܫܒܿܘܿܚܬܼܵܐ ܕܝܼܠܹܗ<EOS> ܗܵܟܲܢ ܡܲܦܩܵܐ ܛܲܝܒܿܘܼܬܼܵܐ ܠܓܸܠܝܵܐ<EOS>ܟ̱ܠܵܗ̇ ܫܒܼܝܼܚܘܼܬܼܵܐ ܕܤܲܬܲ ܐܲܠܵܗܵܐ ܒܲܟܼܝܵܢܵܗ̇ ܕܢܲܦܫܵܐ ܘܲܡܚܵܘܝܵܐ ܠܵܗ̇<EOS>ܠܵܗ̇ ܘܲܡܚܲܕܝܵܐ ܠܵܗ̇ ܒܫܘܼܦܪܵܗ̇<EOS> ܕܟܲܕܼ ܬܸܚܙܸܐ ܓܲܙܹ̈ܐ ܪܵܘܪ̈ܒܹܐ ܘܠܵܐ<EOS>ܡܸܬܼܡܲܠܠܵܢܹ̈ܐ ܕܒܼܵܗ̇ ܤܵܡ̣ ܐܲܠܵܗܵܐ ܘܲܡܚܲܦܹܝܢ ܗ̄ܘ̣ܵܘ ܡܸܢܵܗ̇<EOS>ܒܐܸܤܛܠܵܐ ܡܟܲܬܲܡܬܼܵܐ ܕܚܲܫܹ̈ܐ ܘܠܵܐ ܝܸܕܼܲܥܲܬ̤<EOS> ܘܗܵܫܵܐ ܚܵܘܝܼ ܐܸܢܘܿܢ<EOS>ܠܵܗ̇ ܕܬܲܠܚܲܬ̤ ܢܲܚܬܼܵܐ ܕܚܲܫܹ̈ܐ ܡ̣ܢ ܚܲܕܼܘܼܬܼܵܗ̇ ܬܸܫܬܒܸܐ ܒܚܘܼܒܹܗ<EOS>ܡ̣ܢ ܐܲܪ̈ܥܵܢܵܝܵܬܼܵܐ<EOS> ܘܠܵܐ ܬܘܼܒܼ ܡܸܬܿܕܲܟܼܪܵܐ ܠܦܲܓܼܪܵܐ ܗܵܘ̇ ܕܚܲܦܝܼ<EOS>ܐܸܢܘܿܢ ܡ̣ܢ ܚܙܵܬܼܵܗ̇ ܠܫܘܼܦܪܹ̈ܐ ܕܼܩܢܘܿܡܵܗ̇<EOS> ܗܵܝܕܹܝܢ ܚܵܙ̇ܝܵܐ ܗ̤ܝ ܒܵܗ̇<EOS>ܫܘܼܦܪܹ̈ܐ ܫܡܲܝܵܢܹ̈ܐ ܐܲܝܟܼ ܡܲܚܙܝܼܬܼܵܐ ܨܲܚܝܼܚܬܼܵܐ ܕܲܒܼܝܲܬܿܝܼܪܘܼܬܼ ܡܪܝܼܩܘܼܬܼܵܗ̇<EOS>ܡܚܵܘܝܵܐ ܫܘܼܦܪܵܐ ܕܦܲܪ̈ܨܘܿܦܹܐ<EOS> ܩܘܼܕܼܫܵܐ ܓܹܝܪ ܠܩܲܕܝܼ̈ܫܹ ܝܵܐܹ̇ܐ<EOS>ܟܠ ܡܝܲܬܿܪܘܼܬܼܵܐ ܐܲܝܕܵܐ ܕܗ̤ܝ ܕܬܹܐܡܲܪ ܘܟܼܠ ܦܘܼܠܚܵܢܵܐ<EOS>ܕܙܲܕܝܼܩܘܼܬܼܵܐ ܒܵܗ̇ ܡܸܬܼܓܲܡܪܵ ܠܒܲܪ ܡ̣ܢ ܫܸܠܝܵܐ ܡܲܨܝܵܐ ܕܢܸܬܼܦܠܲܚ<EOS>ܘܢܸܬܼܩܢܸܐ ܘܢܸܫܬܲܡܠܸܐ<EOS> ܠܵܐ ܚܵܫܘܿܫܘܼܬܼܵܐ ܕܹܝܢ ܘܕܲܟܼܝܘܼܬܼܵܐ ܠܒܲܪ ܡ̣ܢ<EOS>ܫܸܠܝܵܐ ܕܢܸܬܼܩܲܢ̈ܝܵܢ ܐܲܬܼܪܵܐ ܠܲܝܬܿ ܠܗܹܝܢ<EOS>