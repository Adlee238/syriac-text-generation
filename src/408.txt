ܥܲܠ ܐܘܼܪ̈ܚܵܬܼܵܐ ܩܲܪ̈ܝܼܒܼܵܬܼܵܐ ܕܲܠܘܵܬܼ ܐܲܠܵܗܵܐ ܕܡܸܬܼܓܲܠ̈ܝܵܢ ܠܐ̄ܢܵܫ<EOS>ܡ̣ܢ ܥܲܡܠܹ̈ܐ ܚܠܲܝ̈ܵܐ ܕܲܒܼܫܲܗܪܵܐ ܕܠܸܠܝܵܐ<EOS> ܘܕܲܐܝܠܹܝܢ ܕܥܵܡ̇ܠܝܼܢ ܒܹܗ<EOS>ܒܕܼܘܼܒܵܪܵܐ ܕܫܲܗܪܵܐ ܕܸܒܼܫܵܐ ܡܸܤܬܲܝܒܿܪܝܼܢ ܟܠܗܘܿܢ ܝܵܘ̈ܡܵܬܼܗܘܿܢ<EOS> ܝܙ<EOS>ܠܵܐ ܬܸܤܒܲܪ ܠܵܟܼ ܐܘܿ ܒܲܪܢܵܫܵܐ ܕܐܝܼܬܼ ܒܟܼܠܗܘܿܢ ܥܲܡܠܹ̈ܐ<EOS>ܕܥܲܢܘܵܝܹ̈ܐ ܕܘܼܒܵܪܵܐ ܕܪܲܒܿ ܘܲܡܝܲܬܲܪ ܡ̣ܢ ܥܲܡܠܵܐ ܕܫܲܗܪܵܐ<EOS> ܫܲܪܝܼܪܵܐܝܼܬܼ<EOS>ܐܲܝܲܚ̈ ܕܐܸܢ ܐܵܦ ܒܐܝܼܡܵܡܵܐ ܠܵܐ ܢܸܗܘܸܐ ܠܥܲܢܘܵܝܵܐ ܦܘܼܠܗܵܕܼܵܐ<EOS>ܒܨܸܒܼ̈ܘܵܬܼܵܐ ܡܸܕܸܡ ܦܲܓܼܪ̈ܵܢܵܝܬܼܵܐ ܘܪܸܢܝܵܐ ܥܵܒܼܘܿܪܵܐ ܐܸܠܵܐ ܘܩܲܠܝܼܠ<EOS>ܦܤܝܼܩܘܼܬܼܵܐ ܕܡ̣ܢ ܥܵܠܡܵܐ ܘܲܢܛܘܼܪܬܵܐ ܙܥܘܿܪܬܵܐ ܗܵܘ̇ܝܵܐ ܠܹܗ<EOS>ܥܲܡ ܫܲܗܪܵܐ ܠܵܐ ܥܲܤܩܵܐ ܠܝܼ ܕܐܹܡܲܪ ܠܟܼܘܿܢ ܗܵܝ̇ ܕܫܲܪܝܼܪܵܐ<EOS>ܕܐܲܝܟܼ ܕܲܒܼܓܸܦܹ̈ܐ ܦܵܪܲܚ ܪܸܥܝܵܢܹܗ ܒܩܲܠܝܼܠ ܙܲܒܼܢܵܐ ܘܤܵܠܹ̇ܩ ܠܘܵܬܼ<EOS>ܐܲܠܵܗܵܐ ܠܒܼܘܼܤܵܡܹܗ<EOS> ܘܲܒܼܗܵܘ̇ ܫܘܼܒܼܚܵܐ ܡܸܬܼܒܲܩܸܐ ܦܫܝܼܩܵܐܝܼܬܼ ܘܲܒܼܗܵܝ̇<EOS>ܝܑܼܕܲܥܼܵܬܼܵܐ ܕܪܵܡܵܐ ܡ̣ܢ ܬܲܪܥܝܼܬܼܵܐ ܕܲܒܼܢܲܝ̈ܢܲܫܵܐ ܤܵܚܹ̇ܐ ܒܩܲܠܝܼܠܘܼܬܹܗ<EOS>ܝܑܼܚܝܼܕܼܵܝܵܐ ܕܲܒܼܫܲܗܪܵܐ ܐܲܡܝܼܢ ܒܦܼܪܫܵܢܵܐ ܕܗܵܘܢܵܐ ܠܗܵܢܵܐ ܠܵܐ<EOS>ܬܸܚܙܹܝܘܗܝ ܐܲܝܟܼ ܠܒܝܼܫ ܒܸܤܪܵܐ<EOS> ܫܲܪܝܼܪܵܐܝܼܬܼ ܛܲܟܼܤܵܐ ܗ̄ܘ̣ ܕܡܲܠܲܐܟܹ̈ܐ<EOS>ܥ̇ܒܼܵܕܼܵܐ ܗܵܢܵܐ ܐܵܦܠܵܐ ܓܹܝܪ ܡܲܨܝܵܐ ܕܐܲܝܠܹܝܢ ܕܲܒܼܗܵܢܵܐ ܕܘܼܒܵܪܵܐ ܥܵܡ̇ܠܝܼܢ<EOS>ܡܸܫܬܲܒܼܩܝܼܢ ܕܠܵܐ ܫܘܼ̈ܟܵܢܹܐ ܪܵܘܟܵܢܹܐ ܪܵܘܪ̈ܒܹܐ ܕܡ̣ܢ ܐܲܠܵܗܵܐ ܡܸܛܠ ܥܝܼܪܘܼܬܼܵܐ<EOS>ܘܢܲܗܝܼܪܘܼܬܼܵܐ ܕܠܸܒܿܗܘܿܢ ܘܡܸܛܠ ܪܸܢܝܵܐ ܐܲܡܝܼܢܵܐ ܕܚܘܼܫܵܒܲܝ̈ܗܘܿܢ<EOS>ܕܲܠܘܵܬܹܗ ܢܲܦܫܵܐ ܗܵܟܹܝܠ ܕܲܒܼܗܵܢܵܐ ܕܘܼܒܵܪܵܐ ܕܫܲܗܪܵܐ ܥܵܡ̇ܠܵܐ<EOS>ܡܸܬܼܢܲܦܩܵܐ ܥܲܝ̈ܢܹܐ ܕܲܟܼܪ̈ܘܿܒܹܐ ܗܵܘ̈ܝܵܢ ܠܵܗ̇ ܒܩܲܠܝܼܠܘܼܬܼ ܕܵܘܩܵܐ<EOS>ܘܚܲܪܝܼܦܘܼܬܼܵܐ ܠܲܡܕܼܵܩ ܒܟܼܠܥܸܕܵܬ ܒܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ<EOS> ܐܸܢܵܐ<EOS>ܡܲܢ ܤܵܒܲ݁ܪ ܐ̄ܢܵܐ ܕܠܵܐ ܡܲܨܝܵܐ ܕܐܲܝܢܵܐ ܕܒܼܝܼܕܲܥܬܼܵܐ ܪܲܒܿܬܼܵܐ ܘܲܒܼܦܘܼܪܫܵܢܵܐ<EOS>ܓܒܼܵܐ ܠܢܲܦܫܹܗ ܥܲܡܠܵܐ ܗܵܢܵܐ ܪܲܒܵܐ ܘܐܲܠܵܗܵܝܵܐ ܕܟܲܕܼ ܗܵܢܵܐ ܟ̱ܠܹܗ<EOS>ܝܘܼܩܪܵܐ ܐܸܬܼܒܛܸܠ ܠܹܗ ܠܡܸܛܥܲܢ ܒܲܡܢܵܬܼܵܐ ܗܵܕܹܐ ܫܒܼܝܚܬܼܵܐ ܕܲܓܼܒܼܵܐ<EOS>ܠܹܗ ܕܠܵܐ ܡܸܬܼܚܲܦܲܛ ܕܐܵܦ ܒܐܝܼܡܵܡܵܐ ܢܸܛܲܪ ܢܲܦܫܹܗ ܡ̣ܢ ܫܓܼܘܼܫܝܵܐ<EOS>ܕܥܸܢܝܵܢܹ̈ܐ ܘܪܸܢܝܵܐ ܕܲܥܒܼܵܕܹ̈ܐ ܕܠܵܐ ܢܸܗܘܸܐ ܤܪܝܼܩ ܐܵܦ ܡ̣ܢ ܦܹܐܪܹ̈ܐ<EOS>ܬܡܝܼ̈ܗܹܐ ܘܒܼܘܼ̈ܤܵܡܹܐ ܪܵܘܪ̈ܒܹܐ ܕܡܸܢܹܗ ܥܬܼܝܼܕܼ ܠܡܸܩܛܲܦ<EOS> ܘܐܲܝܢܵܐ<EOS>ܕܗܵܕܹܐ ܒܲܤܝܵܐ ܠܹܗ ܬܟܼܝܼܠܵܐܝܼܬܼ ܐܝܼܬܼ ܠܝܼ ܕܐܹܡܲܪ ܟܲܕܼ ܠܵܐ ܡܟܲܕܸܒܼ<EOS>ܐ̄ܢܵܐ ܕܐܵܦܠܵܐ ܝܵܕܲܥ̇ ܕܡܸܛܠ ܡ̇ܢ ܗܵܢܵܐ ܥܲܡܠܵܐ ܟ̱ܠܹܗ<EOS>ܘܒܸܛܠܵܢܵܐ ܕܡ̣ܢ ܫܸܢܬܼܵܐ ܘܬܸܢܝܵܐ ܤܲܓܿܝܼܐܵܐ ܘܠܹܐܘܬܼܵܐ ܕܠܸܫܵܢܵܐ<EOS>ܘܩܵܘܡܵܐ ܕܥܲܠ ܪܸ̈ܓܼܠܵܘܗܝ ܕܟܼܠܹܗ ܠܸܠܝܵܐ ܒܕܼܵܐܦ ܠܵܐ ܗܵܘܢܹܗ<EOS>ܬܲܡܵܢ ܐܝܼܬܼܵܘܗܝ ܐܲܝܟܵܐ ܕܲܡܙܲܡܲܪ ܘܲܡܨܲܠܸܐ<EOS> ܐܸܠܵܬ ܒܲܥܝܵܕܼܵܐ ܐܲܚܝܼܕܼ<EOS>ܘܐܲܝܟܼ ܕܲܒܼܡܸܕܸܡ ܕܠܵܐ ܦܘܼܪܫܵܢ<EOS> ܘܐܸܠܘܼ ܠܵܐ ܕܗܵܟܲܢ ܐܝܼܬܹܝܗ̇ ܐܲܝܟܼ<EOS>ܕܐܵܡܲ݁ܪܢܵܐ ܐܲܝܟܲܢ ܡܚܲܡܤܸܢ ܗ̄ܘ̣ܵܐ ܕܢܸܬܼܓܠܸܙ ܘܲܢܦܘܼܫ ܡ̣ܢ ܕܲܠܡܸܨܲܕܼ<EOS>ܡ̣ܢ ܪܸܥܝܵܢܹܗ ܬܟܝܼܒܼܵܐ ܕܥܲܡܠܹܗ ܦܹܐܪܹ̈ܐ ܡܝܲܬܿܪܹ̈ܐ؟ ܐܸܠܵܐ ܚܠܵܦ<EOS>ܗܵܠܹܝܢ ܥܵܡܹ̇ܠ ܗ̄ܘ̣ܵܐ ܒܥܸܢܝܵܢܵܐ ܩܲܕܝܼܫܵܐ ܕܩܸܪܝܵܢܵܐ ܕܲܟܼܬܼܵܒܹ̈ܐ ܗܵܘ̇<EOS>ܕܲܡܚܲܠܵܢܵܐ ܗ̄ܘ̣ ܕܗܵܘܢܵܐ ܘܝܲܬܿܝܼܪܵܐܝܼܬܼ ܐܝܼܬܼܵܘܗܝ ܫܸܩܝܵܐ ܠܲܨܠܘܿܬܼܵܐ<EOS>ܘܲܡܥܲܕܼܪܵܢܵܐ ܕܫܲܗܪܵܐ ܘܒܲܪ ܢܝܼܪܹܗ ܘܢܘܼܗܪܵܐ ܕܐܲܪܥܝܼܬܼܵܐ ܘܫܲܒܵܠܵܐ<EOS>ܕܐܘܼܪܚܵܐ ܘܙܵܪܘܿܥܵܐ ܕܲܡܠܘܿܐܵܐ ܕܬܹܐܘܿܪܝܼܵܐ ܒܲܨܠܘܿܬܼܵܐ<EOS> ܘܐܵܤܲ݁ܪ ܠܵܗ̇<EOS>ܠܬܲܪܥܝܼܬܼܵܐ ܡ̣ܢ ܕܬܸܦܗܸܐ ܘܲܠܡܹܐܙܲܠ ܠܡܸܪܥܵܠ ܒܲܤܪ̈ܝܼܩܵܬܼܵܐ<EOS>ܘܙܵܪܲܥ ܒܢܲܦܫܵܐ ܐܲܡܝܼܢܘܼܬܼ ܥܘܼܗܕܵܢܵܐ ܕܐܲܠܵܗܵܐ ܘܐܘܼܪ̈ܚܵܬܼܵܐ ܕܩܲܕܝܼ̈ܫܹܐ<EOS>ܕܲܫܦܲܪܘ ܠܹܗ<EOS> ܘܲܠܗܵܘܢܵܐ ܡܲܩܢܸܐ ܠܹܗ ܚܸܟܼܡܬܼܵܐ ܘܩܲܛܝܼܢܘܼܬܼܵܐ<EOS>ܡܸܛܠ ܡܵܢܵܐ ܗܵܟܹܝܠ ܐܘܿ ܒܲܪܢܵܫܵܐ ܚܦܝܼܛܵܐ ܗܵܟܲܢ ܠܵܐ<EOS>ܦܵܪܘܿܫܵܐܝܼܬܼ ܡܕܲܒܲܪ ܐܲܢ̄ܬܿ ܨܸܒܼ̈ܘܵܬܼܵܟܼ؟ ܡܚܵܘܸܐ ܐܲܢ̄ܬܿ ܓܹܝܪ ܥܲܠ<EOS>ܢܲܦܫܵܟܼ ܒܛܝܼܠܘܼܬܼܵܐ ܕܐܲܝܟܼ ܗܵܕܹܐ ܕܠܸܠܝܵܐ ܟ̱ܠܹܗ ܩܵܐܹܡ ܐܲܢ̄ܬܿ ܥܲܠ<EOS>ܪܸ̈ܓܼܠܲܝܟ ܘܡܲܥܡܸܠ ܐܲܢ̄ܬܿܝܵܬܼܵܟܼ ܒܬܸܫ̈ܒܿܚܬܼܵܐ ܘܲܒܼܡܲܙܡܘܿܪܹ̈ܐ ܘܲܨ̈ܠܵܘܵܬܼܵܐ<EOS>ܙܥܘܿܪܝܵܐ ܥܠܲܝܟ ܗܵܕܹܐ ܕܒܲܢܛܘܼܪܬܵܐ ܩܲܠܝܼܠ ܕܒܼܐܝܼܡܵܡܵܐ ܬܸܫܬܿܘܸܐ<EOS>ܠܛܲܝܒܿܘܼܬܼܵܐ ܕܡ̣ܢ ܐܲܠܵܗܵܐ ܡܸܛܠ ܠܹܐܘܬܼܵܟܼ ܕܲܒܼܫܲܪܟܵܐ ܠܡܵܢܵܐ<EOS>ܡܲܥܡܸܠ ܐܲܢ̄ܬܿ ܢܲܦܫܵܟܼ ܘܙܵܪܲܥ ܐܲܢ̄ܬܿ ܒܠܸܠܝܵܐ ܘܲܡܦܲܪܲܚ ܐܲܢ̄ܬܿ<EOS>ܠܥܲܡ̈ܠܲܝܟ ܒܐܝܼܡܵܡܵܐ ܘܗܵܘܹ̇ܐ ܐܲܢ̄ܬܿ ܕܠܵܐ ܦܹܐܪ̈ܝܼܟ؟ ܘܲܡܦܲܠܗܸܕܼ<EOS>ܐܲܢ̄ܬܿ ܠܗܵܝ̇ ܥܝܼܪܘܼܬܼܵܐ ܘܚܲܡܝܼܡܘܼܬܼܵܐ ܕܲܒܼܫܲܗܪܵܐ ܩܵܢܹ̇ܐ ܐܲܢ̄ܬܿ ܒܥܸܢܝܵܢܹ̈ܐ<EOS>ܫܓܼܝܼ̈ܫܹܐ ܕܐ̄ܢܵܫܵܐ ܘܲܥ̇ܒܼܵܕܼܵܐ ܕܲܡܫܵܟܼܵܐ ܘܡܵܘܒܸܿܕܼ ܐܲܢ̄ܬܿ ܠܝܘܼܬܼܪܵܢܵܟܼ<EOS>ܒܦܘܼܠܗܵܕܼܵܐ ܕܲܒܼܠܵܐ ܡܸܕܸܡ<EOS> ܐܸܠܘܼ ܠܗܸܪܓܵܟܼ ܕܠܸܠܝܵܐ ܐܘܿ ܒܲܪܢܵܫܵܐ<EOS>ܡܲܩܸܦ ܗ̣̄ܘܲܝܬܿ ܠܦܘܼܠܚܵܢܵܐ ܕܐܝܼܡܵܡܵܐ ܘܚܲܡܝܼܡܘܼܬܼܵܐ ܗܵܝ̇ ܕܥܸܢܝܵܢܹ̈ܐ<EOS>ܕܠܸܒܵܐ ܦܤܵܩܵܐ ܒܲܡܨܲܥܬܼܵܐ ܠܵܐ ܥܵܒܹ̇ܕܼ ܗ̣̄ܘܲܝܬܿ ܒܩܲܠܝܼܠ ܙܲܒܼܢܵܐ<EOS>ܠܚܲܕܹܝܗ ܕܝܼܫܘܿܥ ܡܥܲܦܸܩ ܗ̣̄ܘܲܝܬܿ<EOS> ܐܸܠܵܐ ܡ̣ܢ ܗܵܕܹܐ ܝܑܼܕܲܝܼܥ ܐܲܢ̄ܬܿ<EOS>ܕܲܒܼܠܵܐ ܦܵܪܘܿܫܘܼܬܼܵܐ ܟܪܝܼܗ ܐܲܢ̄ܬܿ<EOS> ܘܠܵܐ ܬܘܼܒܼ ܪܓܼܝܼܫ ܐܲܢ̄ܬܿ<EOS>ܕܡܸܛܠܡܵܢܵܐ ܡܬܼܒܿܥܸܐ ܫܲܗܪܵܐ ܠܥܲܢܘܵܝܹ̈ܐ<EOS> ܡܲܤܒܲܪ ܐܲܢ̄ܬܿ ܗܵܟܹܝܠ<EOS>ܕܡܸܛܠ ܠܹܐܘܬܼܵܐ ܒܲܠܚܘܿܕܼ ܘܠܵܐ ܡܸܛܠ ܡܸܕܸܡ ܐ̄ܚܪܹܝܢ ܕܚܵܝܪܝܼܢ<EOS>ܕܡܸܬܼܝܼܠܸܕܼ ܡܸܢܹܗ<EOS> ܐܲܝܢܵܐ ܗܵܟܹܝܠ ܕܲܒܼܨܝܼܪ ܩܲܠܝܼܠ ܐܲܫܘܝܵܬܹܗ ܛܲܝܒܿܘܼܬܼܵܐ<EOS>ܘܝܼܕܲܥ̣ ܡܸܛܠ ܐܲܝܢܵܐ ܤܲܒܼܪܵܐ ܡܥܲܙܹܝܢ ܚܲܟܝܼ̈ܡܹܐ ܠܘܼܩܒܲܠ ܫܸܢܬܼܵܐ<EOS>ܘܗܵܢܵܐ ܟ̱ܠܹܗ ܥܵܨܹ̇ܝܢ ܠܹܗ ܠܲܟܼܝܵܢܵܐ ܕܟܲܕܼ ܥܝܼܪܝܼܢ ܒܦܲܚܼܪ̱ܗܘܿܢ<EOS>ܘܲܒܼܚܘܼܫܵܒܲܝ̈ܗܘܿܢ ܢܩܲܪܒܼܘܼܢ ܨܠܵܘ̈ܵܬܼܵܐ ܠܸܠܝܵܐ ܟܠܹܗ ܝܵܕܲܥ ܗ̄ܘܑ̣ܵܐ<EOS>ܘܐܵܦ ܠܚܲܝܠܵܐ ܕܡ̣ܢ ܢܛܘܼܪܬܵܐ ܕܒܼܐܝܼܡܵܡܵܐ<EOS> ܘܕܲܐܝܢܵܐ ܥܘܼܕܼܪܵܢܵܐ<EOS>ܝܵܗ̇ܒܵܐ ܠܪܸܥܝܵܢܵܐ ܒܗܵܘ̇ ܨܸܕܝܹܗ ܕܠܸܠܝܵܐ ܒܓܼܵܘ ܫܲܗܪܹܗ ܗܵܘ̇ ܕܦܘܼܪܫܵܢܵܐ<EOS>ܘܕܲܐܝܕܵܐ ܡܫܲܠܛܘܼܬܼܵܐ ܕܠܵܐ ܚܘܼ̈ܫܵܒܹܐ ܘܲܙܗܝܼܪܘܼܬܼܵܐ ܘܲܟܼܢܝܼܫܘܼܬܼܵܐ<EOS>ܕܗܵܘܢܵܐ ܡܲܩܢܝܵܐ ܠܹܗ ܕܠܵܐ ܥܸܨܝܵܢܵܐ ܘܬܲܟܼܬܘܼܫܵܐ ܚܹܐܪܵܐܝܼܬܼ ܐܲܨܸܕܼ<EOS>ܥܲܪܥܝܼܬܼܵܐ ܒܪܲܒܿܘܼܬܼܗܹܝܢ ܕܡܸܠܹ̈ܐ<EOS> ܐܸܢܵܐ ܕܹܝܢ ܐܵܦ ܗܵܕܹܐ ܐܵܡܲ݁ܪܢܵܐ<EOS>ܕܐܵܦܸܢ ܦܲܓܼܪܵܐ ܢܸܓܼܕܲܫ ܠܹܗ ܕܲܢܦܘܼܫ ܡܸܛܠ ܡܚܝܼܠܘܼܬܼܵܐ ܡ̣ܢ<EOS>ܥܲܡܠܹܗ ܕܨܵܘܡܵܐ ܘܡܸܛܠ ܢܵܚܘܿܒܼܘܼܬܹܗ ܤܲܓܝܼܐܬܼܵܐ ܡܸܫܟܲܚ ܗ̣̄ܘ<EOS>ܓܹܝܪ ܫܲܗܪܵܐ ܒܲܠܚܘܿܕܼܵܝܘܼܬܼ ܥܲܡܠܹܗ ܡܲܩܢܸܐ ܠܗܵܘܢܵܐ ܬܲܩܢܘܼܬܼܵܐ<EOS>ܕܒܲܨܠܘܿܬܼܵܐ ܘܲܠܠܸܒܵܐ ܠܡܸܬܲܠ ܒܘܼܝܵܢܵܐ ܠܡܸܕܲܥ ܚܲܝ̈ܠܹܐ ܪ̈ܘܼܚܵܢܹܐ<EOS>ܒܲܠܚܘܿܕܼ ܐܸܢ ܒܠܝܼܠܘܼܬܼܵܐ ܥܠܵܘܗܝ ܠܵܐ ܥܵܐ̇ܠܵܐ ܡ̣ܢ ܫܲܪܝܘܼܬܼܵܐ<EOS>ܕܥܸܠ̈ܠܵܬܼܵܐ ܕܒܼܐܝܼܡܵܡܵܐ<EOS>ܒܲܕܼܓܼܘܿܢ ܡܦܝܼܣ ܐ̄ܢܵܐ ܠܵܟܼ ܦܵܪܘܿܫܵܐ ܕܲܪܓܼܝܼܓܼ ܠܡܸܩܢܵܐ ܥܝܼܪܘܼܬܼܵܐ<EOS>ܕܗܵܘܢܵܐ ܕܒܲܐܠܵܗܵܐ ܘܝܼܕܵܥܬܼܵܐ ܕܚܲܝܹ̈ܐ ܚܲܕܼ̈ܬܹܐ ܕܲܒܼܟܼܠܗܘܿܢ ܚܲܝܲܝ̈ܟ<EOS>ܠܵܐ ܬܸܒܼܤܸܐ ܒܕܼܘܼܒܵܪܵܐ ܗܵܢܵܐ ܕܫܲܗܪܵܐ ܕܡܸܢܹܗ ܡܸܬܼܦܲܬܼ̈ܚܵܢ ܥܲܝܢܲܝ̈ܟ<EOS>ܠܡܸܚܙܵܐ ܠܟܼܠܹܗ ܫܘܼܒܼܚܵܐ ܕܕܼܘܼܒܵܪܵܐ ܘܚܝܠܵܐ ܕܐܘܼܪܚܵܐ ܕܙܲܕܝܼܩܘܼܬܼܵܐ<EOS>ܘܐܸܢ ܐܝܼܬܼ ܐܸܡܲܬܼܝ ܬܘܼܒܼ ܕܚܵܣ ܢܸܓܼܕܲܫ ܕܚܘܼܫܵܒܼܵܐ ܕܪܲܦܝܘܼܬܼܵܐ<EOS>ܢܲܩܸܢ ܒܵܟܼ ܐܲܝܟܼ ܕܡ̣ܢ ܢܸܤܝܵܢܵܐ ܕܲܡܥܲܕܼܪܵܢܵܟܼ ܗܵܘ̇ ܕܲܡܥܵܕܼ ܡܕܲܪܸܫ<EOS>ܘܲܡܚܲܟܸܿܡ ܠܵܟܼ ܒܫܘܼ̈ܚܠܵܦܹܐ ܕܐܲܝܟܼ ܗܵܠܹܝܢ ܒܩܲܪܝܼܪܘܼܬܼܵܐ ܘܐܵܦ<EOS>ܒܪܸܬܼܚܵܐ ܐܵܘ ܕܡ̣ܢ ܓܸܕܼܫܹ̈ܐ ܘܥܸܠܵܠܵܬܼܵܐ ܐܵܘ ܡܸܛܠ ܕܲܟܼܪܝܼܗ ܐܵܘ<EOS>ܬܵܚܘܿܒܼ ܓܘܼܫܡܵܟܼ ܘܡܸܛܬܹܗ ܬܹܐܬܸܐ ܥܕܲܡܵܐ ܠܗܵܕܹܐ ܕܒܲܕܼܠܵܐ<EOS>ܨܵܒܹ̇ܐ ܐܲܢ̄ܬܿ ܕܬܲܠܐܹܝܘܗܝ ܠܦܲܓܼܪܵܐ ܡܲܗܡܸܬ ܐܲܢ̄ܬܿ ܠܡܸܕܼܡܲܟܼ ܡ̣ܢ<EOS>ܪܲܡܫܵܐ ܒܵܥܹ̇ܐ ܐ̄ܢܵܐ ܡܸܢܵܟܼ ܒܚܘܼܒܵܐ ܕܐܵܦܸܢ ܬܦܘܼܫ ܡ̣ܢ ܗܵܝ̇<EOS>ܟ̱ܠܵܗ̇ ܬܟܼܝܼܒܼܘܼܬܼܵܐ ܕܙܘܼܡܵܪܵܐ ܘܥܲܡܠܹ̈ܐ ܕܬܸܫܡܸܫܬܼܵܐ ܘܲܒܼܪ̈ܵܟܹܐ ܤܲܓܝܼ̈ܠܐܹܐ<EOS>ܕܒܲܨܠܘܿܬܼܵܐ ܐܲܝܟܼ ܥܝܵܕܼܵܐ ܡܸܬܲܒܼ ܬܸܒܼ ܠܵܟܼ ܒܲܠܚܘܿܕܼ ܐܸܢ ܠܲܓܼܡܵܪ<EOS>ܐܝܼܬܼ ܤܵܦܩܘܼܬܼܵܐ ܐܵܡܲ݁ܪܢܵܐ ܟܲܕܼ ܥܝܼܪ ܐܲܢ̄ܬܿ ܘܠܵܐ ܬܸܙܡܲܪ ܘܠܵܐ<EOS>ܬܸܤܓܿܘܿܕܼ<EOS> ܘܐܸܢ ܡܨܸܐ ܐܲܢ̄ܬܿ ܒܠܸܒܵܟܼ ܨܲܠܵܐ ܒܲܠܚܘܿܕܼ<EOS> ܘܡܸܕܼܡܲܟܼ<EOS>ܠܵܐ ܬܸܕܼܡܲܟܼ<EOS> ܘܲܒܼܟܼܠ ܦܘܼܪ̈ܤܝܼܢ ܠܸܠܝܵܐ ܐܲܥܒܲܪܲܝܗܝ ܟܲܕܼ ܝܲܬܿܝܼܒܼ<EOS>ܐܲܢ̄ܬܿ ܒܗܸܪܓܵܐ ܫܲܦܝܼܪܵܐ ܕܲܥܝܵܕܼܵܐ<EOS> ܘܒܲܠܚܘܿܕܼ ܠܠܸܒܵܟܼ ܠܵܐ ܬܥܲܒܸܿܐ<EOS>ܘܬܲܚܫܸܟܼ ܒܝܲܕܼ ܫܸܢܬܼܵܐ<EOS> ܘܬܼܘܼܒܼ ܗܵܝ̇ ܩܲܠܝܼܠܘܼܬܼܵܐ ܕܡ̣ܢ ܩܕܝܼܡ<EOS>ܘܚܲܝܠܵܐ ܘܪܸܬܼܚܵܐ ܐܵܬܹ̇ܝܢ ܠܵܟܼ ܡ̣ܢ ܛܲܝܒܿܘܼܬܼܵܐ ܘܚܵܕܹܐ ܐܲܢ̄ܬܿ ܘܪܵܘܹܙ<EOS>ܘܡܵܘܕܸܐ ܐܲܢ̄ܬܿ ܠܐܲܠܵܗܵܐ<EOS> ܝܘܼܩܪܵܐ ܓܹܝܪ ܘܩܲܠܝܼܠܘܼܬܼܵܐ ܕܐܲܝܟܼ ܗܵܕܹܐ<EOS>ܐܲܝܟܼ ܕܲܠܒܼܘܼܚܪܵܢܵܐ ܡܸܫܬܲܒܼܩܝܼܢ ܥܲܠ ܒܲܪܢܵܫܵܐ<EOS>ܐܸܢܕܹܝܢ ܐܲܙܝܼܥ ܐ̄ܢܵܫ ܝܵܬܹܗ ܚܲܡܝܼܡܵܐܝܼܬܼ ܘܲܢ̣ܦܲܨ ܫ̣ܕܼܵܐ ܡܸܢܹܗ<EOS>ܘܲܥ̣ܨܵܐ ܩܲܠܝܼܠ ܢܲܦܫܹܗ ܡܸܚܕܼܵܐ ܩܵܪܒܵܐ ܛܲܝܒܿܘܼܬܼܵܐ ܐܲܝܟܼ ܕܒܲܙܒܲܢ<EOS>ܘܐܵܬܹ̇ܐ ܠܹܗ ܚܲܝܠܵܐ ܐ̄ܚܪܹܢܵܐ ܕܟܲܤ̈ܝܵܢ ܒܹܗ ܪܸܒܿܘܿ ܛܵܒܼ̈ܬܼܵܐ ܘܫܘܼ̈ܚܠܵܦܹܐ<EOS>ܕܥܘܼܕܪܵܢܵܐ<EOS> ܘܬܼܵܡܲܗ ܘܡܸܬܿܕܲܡܲܪ ܒܲܪܢܵܫܵܐ ܟܲܕܼ ܡܸܬܿܕܟܲܪ ܠܝܘܼܩܪܵܐ<EOS>ܩܲܕܝܼܡܵܝܵܐ ܘܲܠܩܲܠܝܼܠܘܼܬܼܵܐ ܘܚܲܠܵܐ ܕܗܵܝܕܹܝܟ ܕܐܲܝܟܲܢ ܡܸܢܫܹܠܝ<EOS>ܩܲܒܸܠ̣ ܫܘܼܚܠܵܦܵܐ ܕܐܲܝܟܼ ܗܵܢܵܐ<EOS> ܘܒܲܕܼܓܼܘܿܢ ܡܸܬܼܚܲܟܲܡ ܡ̣ܢ ܗܵܪܟܵܐ<EOS>ܕܐܵܦ ܒܙܲܒܼ̈ܢܹܐ ܐ̄ܚܪ̈ܵܢܹܐ ܟܲܕܼ ܢܹܐܬܸܐ ܗܵܘ̇ ܝܘܼܩܪܵܐ ܡܸܫܬܵܘܕܲܥ ܠܹܗ<EOS>ܘܐܸܠܘܼ ܒܙܲܒܼܢܹ̈ܐ ܩܲܕܼܡܵܝ݂̈ܬ ܠܵܐ ܐܲܚܨܼܦ̣ ܠܗܵܕܹܐ ܝܑܼܕܲܥܬܼܵܐ ܠܵܐ ܩܵܢܹ̇ܐ<EOS>ܗ̄ܘ̣ܵܐ ܚܵܙܹ̇ܐ ܐܲܢ̄ܬܿ ܟܡܵܐ ܡܸܬܼܚܲܟܲܡ ܒܲܪܢܵܫܵܐ ܡܵܐ ܕܩܲܠܝܼܠ ܡܥܝܼܪ<EOS>ܢܲܦܫܹܗ ܘܲܡܥܲܙܸܐ ܒܙܲܒܼܢܵܐ ܕܲܩܪ̈ܵܒܹܐ ܐܸܠܵܐ ܐܸܢ ܟܝܵܢܵܐ ܒܲܠܚܘܿܕܼ<EOS>ܕܟܲܬܿܝܼܬܼܵܐܝܼܬܼ ܦܵܫ̣ ܠܹܗ ܘܠܵܘ ܩܪܵܒܼܵܐ ܗ̄ܘ̣ ܐܸܠܵܐ ܟܘܼܪܗܵܢܵܐ ܐܵܘ<EOS>ܡܚܝܼܠܘܼܬܼܵܐ ܕܐܵܢܲܢܩܹܐ ܕܲܠܡܸܬܼܟܲܬܵܫܘܼ ܠܩܘܼܒܼܠܹܗ ܠܵܐ ܡܵܘܬܲܪ<EOS>ܐܸܠܵܐ ܒܲܕܼܫܲܪܟܵܐ ܠܡܸܥܨܵܐ ܐ̄ܢܵܫ ܢܲܦܫܹܗ ܒܟܼܠܡܸܕܸܡ ܡܸܬܼܥܲܕܲܪ<EOS>ܫܸܠܝܵܐ ܐܲܡܝܼܢܵܐ ܥܲܡ ܩܸܪܝܵܢܵܐ ܘܤܲܝܒܵܪܬܵܐ ܡܡܲܫܲܚܬܼܵܐ ܦܫܝܼܩܵܐܝܼܬܼ<EOS>ܡܙܝܼܥܝܼܢ ܒܪܸܥܝܵܢܵܐ ܬܲܗܪܵܐ ܕܥܲܠ ܨܸܒܼ̈ܘܵܬܼܵܐ ܐܸܢ ܒܝܲܕܼ ܥܸܠ̈ܠܵܬܼܵܐ<EOS>ܠܵܐ ܢܸܗܘܸܐ ܠܐܲܡܝܼܢܘܼܬܼ ܫܸܠܝܵܐ ܐܲܬܼܪܵܐ ܒܲܡܨܲܥܬܼܵܐ<EOS> ܤܘܼ̈ܟܵܠܹܐ ܕܡ̣ܢ<EOS>ܥܲܡܠܹ̈ܐ ܡܸܬܿܬܿܙܝܼܥܝܼܢ ܒܫܸܠܝܵܐ ܗܸܢܘܿܢ ܡ̣ܢ ܢܲܦܫܗܘܿܢ ܕܠܵܐ ܒܥܵܬܼܵܐ<EOS>ܕܲܥܠܲܝܗܘܿܢ ܡܸܢܫܹܠܝ ܥܵܒܼ̇ܕܝܼܢ ܠܗܵܠܹܝܢ ܬܲܪܬܹܝܢ ܥܲܝ̈ܢܹܐ ܘܲܙܢܵܐ<EOS>ܕܡܲܥܡܘܿܕܼܝܵܬܼܵܐ ܒܝܲܕܼ ܕܸܡ̈ܥܹܐ ܕܫܵܽܦ̈ܥܵܢ ܘܲܡܨܲܒ̈ܥܵܢ ܠܦܲܟܹ̈ܐ ܒܤܲܓܝܼܐܘܼܬܼܗܹܝܢ<EOS>ܐܸܡܲܬܼܝ ܕܹܝܢ ܕܟܲܕܼ ܡܡܲܟܲܟܼ ܦܲܓܼܪܵܟܼ ܒܥܲܢܘܵܝܘܼܬܼܵܐ ܒܝܲܕܼ ܫܸܠܝܵܐ<EOS>ܙܗܝܼܪܵܐ ܬܸܪܓܲܫ ܒܦܲܓܼܪܵܟܼ ܚܲܪܝܼܦܘܼܬܼ ܚܲܫܵܐ ܬܟܼܝܼܒܼܵܐ ܕܙܵܢܝܘܼܬܼܵܐ<EOS>ܕܲܠܒܲܪ ܡ̣ܢ ܙܵܘܥܵܐ ܥܲܡܘܼܛܵܐ ܕܲܥܝܼܕܼܵܐ ܕܲܟܼܝܵܢܵܐ ܕܲܥ ܕܲܒܼܪܵܡܘܼܬܼܵܐ<EOS>ܐܸܬܼܢܲܤ̣ܝܼܬܿ ܒܬܲܪܥܝܼܬܼܵܟܼ<EOS> ܡܙܘܿܓܼ ܤܲܝܒܵܪܬܵܟܼ ܒܩܸܛܡܵܐ ܘܲܕܼܒܼܘܿܩ<EOS>ܟܲܪܤܵܟܼ ܠܥܲܦܪܵܐ ܘܥܲܩܸܕܼ ܡܵܢܵܐ ܪܢܲܝܬܿ<EOS> ܘܕܲܥ ܫܘܼ̈ܚܠܵܦܹܐ ܕܲܟܼܝܵܢܵܟܼ<EOS>ܘܦܘܼܠܚܵܢܵܟܼ ܕܲܠܥܸܠ ܡ̣ܢ ܟܝܵܢܵܟܼ<EOS> ܕܲܠܡܵܐ ܢܸܬܼܪܲܚܲܡ ܥܠܲܝܟܼ ܐܲܠܵܗܵܐ<EOS>ܘܲܢܫܲܕܲܪ ܠܵܟܼ ܢܘܼܗܪܵܐ ܠܡܸܕܲܥ ܠܡܸܬܼܡܲܟܵܟܼܘܼ ܕܠܵܐ ܬܹܐܪܲܒܼ<EOS>ܒܝܼܫܬܵܟܼ<EOS> ܠܵܐ ܢܸܫܠܸܐ ܡ̣ܢ ܝܲܨܝܼܦܘܼܬܼܵܐ ܥܕܲܡܵܐ ܕܬܸܕܼܢܲܚ ܒܠܸܒܲܢ<EOS>ܬܝܵܒܼܘܼܬܼܵܐ ܘܢܸܫܟܿܚܝܼܗ̇ ܠܡܲܟܿܝܼܟܼܘܼܬܼܵܐ ܘܢܸܬܿܬܿܢܝܼܚ ܠܸܒܲܢ ܒܐܲܠܵܗܵܐ<EOS>