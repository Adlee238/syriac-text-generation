ܬܘܼܒ ܟܿܬܒܝܼܢܢ ܡܐܡܪܐ ܕܚܿܡܫܐ ܥܠ ܬܘܼܩܢܐ ܕܥܿܠܡܐ ܗܿܢ ܘܡܛܟܣܘܼܬܗ<EOS>ܘܫܘܼܚܠ̈ܦܐ ܣܿܓܝܼ̈ܐܐ ܕܒܗ ܕܐܝܼܬ ܒܗ ܩܦ̈ܠܐܐ ܫܒܥܐ ܩܦܠܐܘܢ ܩܕܡܝܐ ܥܡ ܐܠܗܐ ܕܡܚܟܡ ܥܠ<EOS>ܫܘܼܪܝ ܛܘܼܟܣܗܿ ܕܒܪܝܼܬܐ ܗܿܕܐ ܘܥܠܗܿܝ ܕܐܝܿܟܢܐ ܐܬܼܒܪܝܼ ܢܘܼܗܪܐ ܘܡܼܢ ܡܘܿܢ ܐܝܼܬܘܗܝ<EOS>ܒܐܪܒܥܐ ܡܐܡܪ̈ܐ ܗܿܠܝܢ ܕܥܕܡܐ ܠܗܿܫܐ ܐܬܼܐܡܪܘ<EOS> ܐܬܼܡܠܠ ܒܗܘܢ ܥܠ ܟܿܠܗܝܢ ܐܝܠܝܢ<EOS>ܕܡܬܼܒܥ̈ܝܢ ܠܒܪܢܫܐ ܡܠܝܼܠܐ ܡܒܪܟܒܐ ܠܡܼܕܥ<EOS> ܘܒܬܪ ܕܐܬܕܪܫ ܘܐܬܼܚܟܡ ܒܝܼܕܥܬܐ ܕܫܪܪܐ<EOS>ܘܐܫܼܬܪܪ ܘܗܝܡܢ ܡܼܢ ܟܝܿܢܐ ܘܡܼܢ ܢܣܝܿܢܐ ܕܐܝܼܬ ܡܪܐ ܘܒܪܘܝܐ ܠܗܿܢܐ ܟܿܠ<EOS> ܘܗܘܼܝܘܼ<EOS>ܡܕܒܪܢܐ ܘܝܨܘܼܦܐ ܘܡܿܨܐܼ ܟܿܠ<EOS> ܘܕܐܝܟܢ ܐܬܒܪܝܘ ܘܐܬܬܩܢܘ ܥܠ̈ܡܐ<EOS> ܘܡܛܠܡܢܐ ܐܬܼܒܪܝܼ<EOS>ܒܪܢܫܐ ܥܡ ܫܪ̈ܒܐ ܣܿܓܝ̈ܐܐ ܕܡܼܢ ܠܥܼܠ ܕܓܡܪܝܢ ܠܐ̱ܢܫܐ ܒܝܼܕܥܬܐ ܘܣܘܼܟܠܐ ܘܒܗܝܡ̄<EOS>ܡܐܠܠܘܢ ܘܕܠܐ ܡܼܨܝܐ ܠܡܼܬܦܠܿܓܘ ܥܠ ܫܪܪܐ ܘܠܐ ܢܩܒܠܝܼܘܗܝ<EOS> ܘܕܟܿܠܗܝܢ ܗܿܠܝܢ ܡܼܢ ܬܐܘܪܝܐ<EOS>ܟܝܿܢܝܿܬܐ<EOS> ܘܡܢܗ ܕܟܝܿܢܐ ܐܫܼܟܚܢܢ ܘܝܼܠܦܢܢ<EOS> ܘܒܗ ܐܝܼܬ ܡܡܠܠܘܼܬ ܐܠܗܘܼܬܐ ܟܡܐ ܕܡܼܨܝܐ<EOS>ܕܢܕܥ ܘܢܕܪܟ ܥܒܝܼܕܐ ܠܥܒܘܿܕܐ<EOS> ܘܥܠ ܟ݀ܠܗܝܢ ܐܠܗ̈ܝܬܐ ܠܡܐܡܪ<EOS> ܘܡܼܢܗܘܢ ܝ݀ܠܦ ܐܢܫ ܕܡܘܢ<EOS>ܐܝܼܬܘܗܝ ܟܝܿܢܢ ܘܡܼܢ ܡܘܢ<EOS> ܘܡܛܠ ܐܝܿܕܐ ܥܠܼܬܐ ܐܬܼܒܪܝܼܢܢ<EOS> ܘܡܬܼܕܪܫ ܐ̱ܢܫ ܒܐܠܗ̈ܝܬܐ<EOS>ܘܐ̱ܢܫ̈ܝܬܐ ܘܒܝܕܥܬܐ ܕܪ̈ܘܼܚܢܐ ܘܕܐܝܟܢܝܘܬܗܘܢ ܡܠܝܼܠܐܝܼܬ ܘܚܟܝܼܡܐܝܬ<EOS> ܘܟܕ ܒܗܿܠܝܢ<EOS>ܐܬܼܕܪܫ ܘܐܬܓܡܪ ܘܐܬܼܢܩܦܘ ܪ̈ܓܫܘܗܝ ܪ̈ܘܼܚܢܝܐ ܘܐܬܼܒܝܢ ܒܐܝܼܩܪܗ<EOS> ܘܐܣܼܬܿܟܠ ܛܟܼܣܐ<EOS>ܕܚܐܪܘܼܬܗ ܘܫܠܝܼܛܘܼܬ ܒܝܿܬܗ ܘܡܠܝܼܠܘܼܬܗ<EOS> ܡܟܐ ܘܠܗܠ<EOS> ܢܫܼܡܥ ܘܢܼܣܬܿܟܠ<EOS> ܠܛܘܼܟܣܐ ܕܥܠܡܐ<EOS>ܗܿܢܐ ܡܼܢ ܫܘܼܪܝܐ<EOS> ܕܐܟܢ ܐܬܬܩܢ ܘܐܬܛܟܣ ܡܼܢ ܒܿܪܘܝܐ ܚܟܝܼܡܐ<EOS> ܘܐܝܟܢ ܐܨܛܒܬ ܘܐܬܼܗܕܪ<EOS>ܒܫܘܼܦܪ̈ܐ ܘܫܘܼܚܠ̈ܦܐ ܣܿܓܝ̈ܐܐ ܘܬܗܝܼܪ̈ܐ<EOS> ܘܗܿܐ ܡܼܢ ܡܼܟܐ ܫܘܼܝܐ ܚܼܕܬܐ ܥ݀ܒܕܝܼܢܢܡܼܢ<EOS>ܒܪܘܝܘܼܬ ܢܘܼܗܪܐ ܐܝܟ ܕܐܦ ܗܼܘ ܒܪܘܼܝܐ ܡܫܒܚܐ ܘܢܘܼܗܪܐ ܠܐ ܒܪܝܐ ܡܼܢ ܢܘܼܗܪܐ ܒܪܝܐ ܫܪܝ<EOS>ܒܒܪܘܝܘܼܬܗ ܢܗܝܼܪܬܐ ܘܡܢܗܪܢܝܼܬܐ ܗܿܘ ܡܢܗܪ ܥܿܠܡܐ ܒܢܘܼܗܪܗ ܦܐܝܐ ܘܫܒܝܼܚܐ<EOS> ܗܿܘ ܕܣܟ<EOS>ܠܐ ܡܕܪܟ ܠܗ ܚܫܘܼܟܐ<EOS> ܟܕ ܐܡܿܪܝܢܢ ܗܿܟܢܐ<EOS> ܐܟܙܢܐ ܗܿܟܝܼܠ ܕܡܠܟܐ ܐ̱ܢܫ ܪܒܐ ܘܥܫܝܼܢܐ<EOS>ܕܐܝܬ ܠܗ ܒܪܐ ܝܼܚܝܼܕܝܐ ܪܚܝܼܡܐ ܒܪ ܡܠܟܘܼܬܐ<EOS> ܘܨܒܿܐ ܕܢܡܼܟܪܝܘ̄ ܘܢܥܼܒܕ ܠܗ ܚܠܘܼܠܐ ܪܒܐ<EOS>ܘܡܼܫܬܘܼܬܐ<EOS> ܘܢܚܼܕܐ ܒܗ ܘܢܼܬܬܢܝܼܚ ܠܒܗ ܘܨܒܝܿܢܗ<EOS> ܒܗܿܝ ܕܡܣܟܐ ܕܢܗܼܘܐ ܝ݀ܪܬܐ ܕܡܠܟܘܼܬܗ<EOS>ܘܕܩܢܝܿܢܗ ܣܿܓܝܼܐܐ<EOS> ܘܥܘܼܬܪܗ ܠܐ ܡܘܦܝܢܐ<EOS> ܩܕܡܐܝܼܬ ܡܿܢ ܩܕܡ ܡܥܬܕ ܘܡܛܝܒ ܠܗ ܗܿܠܝܢ<EOS>ܕܚܿܫܚ̈ܢ ܠܚܠܘܼܠܐ ܘܠܡܙܡܢ̈ܢܐ ܘܠܚܬܢܐ ܩܝܛܘܼܢܐ ܫܒܝܼܚܐ<EOS> ܘܠܟܠܬܐ ܒܝܬ ܓܢܘܼܢ ܡܨܒܬܐ<EOS>ܘܡܬܩܢ ܒܬܐ ܪ̈ܘܝܼܚܐ ܘܛܪ̈ܝܼܩܠܝܼܢܐ ܪ̈ܡܐ ܘܗܕܝܼܪ̈ܐ<EOS> ܘܬܠܐ ܒܗܘܢ ܩܢܕ̈ܝܼܠܐ ܘܢܗܝܼܪ̈ܐ<EOS>ܒܝܬ ܓܢܘܼܢܐ ܡܨܒܬܐ<EOS> ܘܡܬܩܢ ܒܬ̈ܐ ܪ̈ܘܝܼܚܐ ܘܛܪ̈ܝܼܩܠܝܼܢܐ ܪ̈ܡܐ ܘܗܕܝܼܪ̈ܐ<EOS> ܘܬܠܐ ܒܗܘܢ<EOS>ܩܢܕ̈ܝܼܠܐ ܘܢܗܝܼܪ̈ܐ ܣܿܓܝ̈ܐܐ ܠܡܚܼܙܐ ܘܠܡܼܬܒܣܡܘ ܒܫܘܼܦܪ̈ܐ ܕܛܪ̈ܝܼܩܠܝܼܢܐ ܒܫܡ̈ܝ ܒܝܬܐ<EOS>ܡܕܗܒ̈ܬܐ ܡܬܩܢܬ݀ ܒܐܘܼܡܢܘܼܬܐ<EOS>ܚܟܝܼܡܬܐ<EOS> ܒܨܘܼܪ̈ܬܐ ܫܒܝܼܚ̈ܬܐ ܕܥܠ ܐܣ̈ܐ ܘܥܠ ܬܪ̈ܥܐ ܕܟܿܠ ܓܢܼܣܝܢ ܘܟܿܠ<EOS>ܓܘܢ̈ܝܢ<EOS> ܒܣܬܪ̈ܐ ܘܟܠ̈ܝܼܠܐ ܘܫܝܪ̈ܝܐ ܕܡܬܝܼܚܝܢ ܒܕܪ̈ܬܐ ܘܒܟܠܕܘܟ ܒܦܪ̈ܣܐ ܘܛܦܝܼ̈ܬܐ ܗ̄<EOS>ܥ̈ܠܐ ܕܡܫ̈ܘܝܢ ܒܐܪ̈ܥܬܐ ܕܒ̈ܬܐ<EOS> ܘܒܚܫܚ̈ܬܐ ܕܡܼܐܟܠ̈ܬܐ ܕܟܿܠ ܙܢ̈ܝܢ ܘܕܟܿܠ ܐܕܫ̈ܝܢ<EOS>ܒܚܡܪ̈ܢܐ ܡܨܠ̈ܠܐ<EOS> ܘܫܪܟܐ ܕܫܩܼ̈ܝܐ ܗܢܝ̈ܐܐ ܘܡܦܨܚ̈ܢܐ<EOS> ܒܥܼܛܪ̈ܐ ܘܪ̈ܝܼܚܢܐ ܗܪ̈ܘܼܡܬܢܐ<EOS>ܡܒܣ̈ܡܝ ܪܓܼܫܐ ܕܣܘܩܐ<EOS> ܒܙ̈ܢܝ ܙܡܪ̈ܐ ܘܩܝܼܬܪ̈ܐ ܘܟܢܪ̈ܐ ܘܐܒ̈ܘܗܒܐ ܘܦܠ̈ܓܐ ܘܪ̈ܒܝܼܥܐ<EOS>ܒܙܗܪ̈ܐ ܘܦܩ̈ܚܐ ܘܗܒ̈ܒܐ ܘܟܿܠ ܓܘܢ̈ܝܢ ܕܘܪ̈ܕܐ ܘܫܘܫ̈ܢܐ<EOS> ܒܪ̈ܩܕܐ ܘܡܫܥ̈ܝܢܐ<EOS> ܘܫܪܟܐ<EOS>ܕܡܣܝܡ̈ܣܐ ܘܐܪ̈ܟܝܣܛܐ ܒܐܒܒ̈ܢܐ ܡܫܚܠ̈ܦܐ ܘܣܿܓܝ̈ܐܝܝ ܛܥܡ̈ܬܐ ܘܪ̈ܝܼܚܬܢܐ ܓܘܢ̈ܢܐ<EOS>ܒܡܫ̈ܡܫܢܐ ܘܡܕܝܠ̈ܢܐ ܘܢܚ̈ܬܘܡܐ ܘܡܝܓܪ̈ܣܐ ܘܫܪܟܐ ܕܡܢܝܼܚ̈ܢܐ ܒܪ̈ܟܘܼܒܐ ܡܨܒ̈ܬܐ ܘܡܪ̈ܟܒܬܐ<EOS>ܫܒܝܼܚ̈ܬܐ ܠܛܥܘܼܢܬܐ ܕܚܫܚܬܐ ܘܡܠܝܚܢܘܼܬܐ ܕܪ̈ܟܒܐ ܒܬܫܒܘ̄ ܘܐܝܼܩܪܐ ܘܪܒܘܼܬܐ ܥܡ ܫܪܟܐ<EOS>ܕܚܫ̈ܚܬܐ ܘܣܘܼܢ̈ܩܢܐ ܕܡܼܬܒܥ̈ܝܢ ܘܚܿܫ̈ܚܢ ܠܚܬܢܐ ܘܠܟܠܬܐ ܘܠܙܡ̈ܝܼܢܐ ܘܩܪ̈ܝܐ<EOS> ܩܪ̈ܝܼܒܐ<EOS>ܘܪ̈ܚܝܼܩܐ<EOS> ܘܡܐ ܕܐܬܩܢ ܘܛܝܒ ܗܿܠܝܢ ܟܿܠܗܝܢ ܗܿܝܕܝܢ ܩܪܐ ܠܚܬܢܐ ܘܡܫܪܐ ܠܗ ܒܩܝܛܘܼܢܗ<EOS>ܘܠܟܠܬ ܡܥܠ ܠܓܢܘܼܢܗܿ<EOS> ܘܡܫܪܐ ܘܡܬܩܢ ܡܐܟ̈ܠܬܐ ܘܒܘܼܣ̈ܡܐ ܘܓܐܘ̈ܬܐ ܠܗܘܢ ܠܡܟܝܼܪ̈ܐ<EOS> ܘܐܦ<EOS>ܠܟܿܠܗܘܿܢ ܚܕ̈ܘܓܐ ܘܡܙܡ̈ܢܢܐ<EOS> ܘܡܫܪܝܢ ܠܡܼܐܟܠ ܘܠܡܼܫܐ ܘܠܡܼܬܒܣܡܘܼ ܘܠܡܼܚܕܐ ܒܚܠܘܼܠܐ<EOS>ܪܒܐ ܘܫܒܝܼܚܬܐ<EOS> ܘܡܐ ܕܥܡܼܕ ܝܘܡܐ ܡܢܗܪ ܠܗܘܢ ܢܗܝܼܪ̈ܐ ܘܩܪ̈ܝܘܼܢܐ ܘܩܢܕܝܠ̈ܘܣ ܘܡܨܒܬ<EOS>ܠܠܠܝܐ ܝܬܝܪ ܡܼܢ ܐܝܼܡܡܐ<EOS> ܘܟܕ ܨܒܿܝܢ ܕܢܬܼܦܪܓܘܢ ܡܩܪܒ ܠܗܘܢ ܪ̈ܟܘܼܒܐ ܡܨܒ̈ܬܐ<EOS>ܘܡܪ̈ܟܒܬܐ ܫܒܝܼܚܬܐ<EOS> ܘܡܼܢܗܘܢ ܪܟܒܝܢ ܠܡܙܕܝܚܘܼ ܘܠܡܼܬܦܪܓܝܘܼ<EOS> ܘܡܢܼܗܘܢ ܡܛܥܢܝܼܢ<EOS>ܡܐܟ̈ܠܬܐ ܘܚܫ̈ܚܬܐ ܠܣܘܼܢܩ̈ܢܝܗܘܢ ܘܠܢܝܿܚ̈ܬܗܘܢ<EOS> ܗܿܟܢܐ ܗܿܘ ܐܒܐ ܛܒܿܐ ܘܡܠܟܐ ܡܫܒܚܐ<EOS>ܘܡܪܐ ܒܣܝܼܡܐ<EOS> ܟܕ ܨܒܼܐ ܕܢܒܼܝܼܘܗܝ ܠܚܬܢܐ ܫܒܝܼܚܐ ܒܪܐܢܫܐ ܘܠܡܟܝܼܪܬܗ ܟܠܬܐ ܒܪܬ ܙܘܓܗ<EOS>ܘܕܢܥܼܒܕ ܠܗ ܚܠܘܼܠܐ ܪܒܐ ܒܥܿܠܡܐ ܗܢܐ ܘܕܢܗܼܘܐ ܝܿܪܘܼܬܐ ܕܡܠܟܘܼܬܗ ܫܡܝܿܢܝܬܐ ܘܕܥܘܼܬܪܗ<EOS>ܣܿܓܝܼܐܐ ܘܠܐ ܡܘܦܝܢܐ<EOS> ܘܗܼ، ܒܪܐܢܫܐ ܢܗܼܘܐ ܠܗ ܠܒܪܐ<EOS> ܘܐܠܗܐ ܢܗܼܘܐ ܠܗ ܠܐܒܐ ܩܕܡ ܐܬܩܢ<EOS>ܘܛܝܒ ܠܗ ܩܝܛܘܢܐ ܘܒܝܬ ܓܢܘܼܢܐ ܡܫܒܚܐ<EOS> ܘܒܝܬ ܡܥܡܪܐ ܫܒܝܼܚܐ ܘܫܦܝܼܪܐ ܕܐܝܼܬܘܗܝ ܗܢ<EOS>ܥܿܠܡܐ ܕܬܕܡܘܼܪܬܐ ܕܡܿܠܐܼ ܟܿܠ ܫܘܼܚܠ̈ܦܝܢ<EOS> ܘܡܬܼܚ ܠܗ ܗܕܐ ܝܪܝܥܬܐ ܫܒܝܼܚܬܐ<EOS> ܘܒܢܼܐ ܠܗ<EOS>ܗܕܐ ܩܘܼܒܬܐ ܪܡܿܬܐ ܘܡܠܟܿܝܬܐ<EOS> ܘܬܠܼܐ ܒܗܿ ܐܝܟ ܩܢܕ̈ܝܼܠܐ ܠܟܘܟ̈ܒܐ ܡܨܡ̈ܚܝ ܢܘܼܗܪܐ<EOS>ܘܣܼܡ ܠܗ ܥܠ ܡܢܪܬ݀ ܡܘܙܠܬܐ ܠܬܪܝܢ ܢܗܝܼܪ̈ܐ ܪܘܪ̈ܒܐ ܫܡܼܫܐ ܘܣܗܪܐ<EOS> ܘܐܫܒܼ ܠܗ ܗܿܢܐ ܐܐܪ<EOS>ܒܣܝܼܡܐ ܠܢܫܡܬ݀ ܣܘܩܗ<EOS> ܘܡܼܛܪ̈ܐ ܘܛܐ̈ܠܐ ܘܪ̈ܣܝܼܣܐ ܠܦܘܼܝܓܗ<EOS> ܘܠܡܫܩܝܘܿ ܦܪܼܕܝܣܘܗܝ<EOS>ܘܚܩ̈ܠܬܗ ܘܐܦܼܪܚ ܒܐܐܪ ܠܥܘܦܐ ܘܛܝܪܐ ܘܣܿܓܝܼ ܓܢܼܣ̈ܐ ܘܡܦܼܬܟ ܓܘܢ̈ܢܐ ܠܦܨܝܼܚܘܼܬܗ<EOS>ܘܕܢܙܡܪ ܘܢܢܿܨܪ ܒܠ̈ܥܼܙܐ<EOS>ܘܩܝܼܢ̈ܬܐ ܩܕܡܘ̄ ܠܒܘܼܝܐܗ<EOS> ܘܪܩܼܥ ܐܪܥ ܬܚܘܼܬܘܗܝ ܠܢܝܿܚܬܗ<EOS> ܘܫܬܼܠ ܒܗܿ<EOS>ܓܢ̈ܐ ܘܦܪ̈ܕܝܣܐ ܕܟܿܠ ܐܒܒ̈ܢܐ ܘܦܩ̈ܚܐ ܘܘܪ̈ܕܐ ܘܫܘܼܫ̈ܢܐ ܠܒܘܼܣܡܗ<EOS> ܘܥܒܼܕ ܠܗ ܪ̈ܟܫܐ<EOS>ܘܣܘܼܣܘ̈ܬܐ ܪ̈ܡܐ ܘܫܒܝܼܚ̈ܐ ܫܒܝܼܚ̈ܝ ܩܘܡ̈ܬܐ ܠܪܟܘܼܒܗ ܘܠܡܼܙܕܝܚܢܘܼܬܗ<EOS> ܘܓܡ̈ܠܐ<EOS>ܘܟܘܼܕ̈ܢܘܬܐ ܘܚܡܪ̈ܐ ܠܛܥܘܢܬܗ<EOS> ܘܥܢ̈ܐ ܕܥܪ̈ܒܐ ܘܐܡܼܪ̈ܐ ܘܓܕ̈ܝܐ ܠܡܦܛܡܘܼܬܗ<EOS> ܘܬܘܪ̈ܐ<EOS>ܘܐܝܙܒܪ̈ܟܐ ܗ̄ ܓܿܡܘܫ̈ܐ ܕܢܼܨܪܘܢ ܘܢܦܼܬܚܘܢ ܐܪܥܐ ܠܦܘܼܠܚܢܗ<EOS> ܘܚܝܘܼܬܐ ܕܒܛܘܼܪ̈ܐ ܠܡܪܩܕܘ<EOS>ܩܕܡܘ̄ ܘܡܕܝܨܘܼܬܗ<EOS> ܘܝܡܐ ܐܟܚܕܐ ܘܝܒܫܐ ܠܡܫܬܥܒܕܘ ܠܗ ܠܒܪܢܫܐ<EOS> ܘܠܡܩܪܒܘ ܠܗ ܕܫ̈ܢܐ<EOS>ܘܠܡܣܩܘܼ ܠܗ ܡܕ̈ܐܬܐ<EOS> ܘܗܿܝܕܝܢ ܒܪܐ ܘܐܬܼܩܢܗ ܠܒܪܢܫܐ ܚܝܠܐ ܡܠܝܼܠܐ ܡܪܟܒܐ ܐܣܪܗܐ<EOS>ܕܡܣܝ̈ܟܢ ܒܗ ܟܿܠܗܝܢ ܒܪ̈ܝܬܐ ܒܨܠܡܗ ܘܒܕܡܘܼܬܗ<EOS> ܒܗܿܢܐ ܢܝܼܫܐ ܒܪܝܗܝ ܐܠܗܐ ܩܕܡܐܝܼܬ<EOS>ܠܥܿܠܡܐ ܘܨܒܬܗ ܘܗܕܪܗ<EOS> ܘܡܼܠܐ ܘܐܣܢ ܒܗ ܛܿܠ ܛܘܼܒ̈ܝܢ ܘܟܿܠ ܫܘܼܚܠ̈ܦܝܢ ܘܗܿܝܕܝܢ ܒܪܝܗܝ<EOS>ܠܒܪܢܫܐ ܒܨܠܡ ܪܒܘܼܬܗ<EOS> ܒܚܪܬܐ ܕܟܿܠܗܝܢ ܒܪ̈ܝܬܗ ܐܝܟ ܚܬܼܢܐ ܫܒܝܼܚܬܐ ܘܒܪܐ ܪܚܝܼܡܐ<EOS> ܘܒܪ<EOS>ܡܠܟܘܼـܐ ܡܪܢ݀ܝܬܐ<EOS> ܘܝܿܪܬܐ ܕܟܿܠܗܘܿܢ ܓܙ̈ܐ ܘܣܝܼܡ̈ܬܐ<EOS> ܘܐܩܝܼܡܗ ܐܝܟ ܡܪܐ ܘܫܠܝܼܛܐ ܘܒܪ<EOS>ܚܐܪ̈ܐ ܘܡܥܠܝܐ<EOS> ܘܐܓܥܼܠ ܒܐܝܼܕ̈ܘܗܝ ܟ݀ܠܗܝܢ ܒܪ̈ܝܬܐ ܡܼܬܚܙܝܢ̈ܝܬܐ ܘܣܼܡ ܒܟܝܿܢܗ ܗܘܢܐ<EOS>ܘܣܘܼܟܿܠܐ ܘܚܟܼܡܬܐ ܘܝܼܕܥܬܐ ܠܡܼܕܥ ܟܣ̈ܝܬܐ ܘܠܡܼܓܠܐ ܣܬܝܼܪ̈ܬܐ<EOS> ܘܠܣܬܿܟܠܘܼ ܪ̈ܘܼܚܢܝܬܐ<EOS>ܘܕܒܬܪ ܙܒܢܐ ܢܥܒܼܕ ܠܗ ܚܘܼܕܬܐ<EOS> ܘܬܘܼܒ ܢܘܣܦ ܠܗ ܟܿܠܡܐ ܪܒܐ ܫܒܝܼܚܐ ܘܡܩܘܝܢܐ ܘܠܐ<EOS>ܥܒܘܪܐ<EOS> ܘܢܗܼܘܐ ܝܪܘܼܬܐ ܕܡܠܟܘܼܬܐ ܥ݀ܠܡܝܼܢ݀ܝܬܐ ܘܟܕ ܪܿܡܐܼ ܗܘܼܐ ܫܠܝܼܐ ܪܒܐ ܘܫܬܼܩܐ<EOS>ܥܠ ܚܝܠ̈ܘܬܐ ܟܿܠܗܘܿܢ ܕܫܡ̈ܝܢܐ<EOS> ܘܐܝܼܬܝܗܘܢ ܒܩܢܼܛܐ ܘܕܚܠܼܛܐ ܪܒܬܐ ܡܼܢ ܥܕܢ ܡܦܘܼܠܬܗ<EOS>ܪܒܬܐ ܕܣܛܢܐ<EOS> ܘܟܕ ܫܿܠܝܢܼ ܗܘܼܘ ܬܘܼܒ ܐܦ ܫܟܘܼܬܝܢ ܐܣܛܘܼܟ̈ܣܐ ܒܚܒܝܼܟܘܬܗܘܢ<EOS> ܟܕ ܝܿܬܗܿ<EOS>ܕܐܪܥܐ ܐܝܼܬܝܗܿ ܗܘܼܬ݀ ܬܘܗ ܘܒܘܗ<EOS> ܘܚܫܘܼܟܐ ܥܠ ܐܦ̈ܝ ܬܗܘܼܡܐ ܕܗܘܿܠܐ ܠܐ ܡܬܩܢܬܐ ܟܕ<EOS>ܪܘܼܚܗ ܚܝܬܐ ܘܡܚܝܢܝܼܬܐ ܕܐܠܗܐ ܡܪܚܦܐ ܗܘܼܬ݀ ܥܠ ܐܦ̈ܝ ܡܝ̈ܐ<EOS> ܘܗܿܐ ܡܼܢܫܝܠ ܢܦܼܩ<EOS>ܦܘܼܩܕܢܐ ܘܪܡܼܙܐ ܡܪܐܝܢܝܐ ܡܼܢ ܐܝܼܬܘܼܬܐ<EOS> ܘܐܡܼܪ ܐܠܗܐ ܢܗܼܘܐ ܢܘܼܗܪܐ<EOS> ܘܥܡܗ ܕܪܡܼܙܐ<EOS>ܐܝܟ ܒܪܩܐ ܩܠܝܼܠܐ ܗܘܼܐ ܢܘܼܗܪܐ<EOS> ܘܢܗܪܼܬܐ ܗܘܿܠܐ ܗܿܝ ܚܒܝܼܟܬ݀ ܐܣܛܘܼܟ̈ܣܐ ܘܬܘܗ ܘܒܘܗ<EOS>ܣܝܼܡܬ݀ ܒܟܝܿܢܐ ܚܼܫܘܼܟܐ<EOS> ܗܿܟܢܐܐܕܫܐ ܩܕܡܝܐ ܕܐܘܣܝܐ ܕܒܪܝܼܬܐ ܘܫܘܼܪܝ ܬܘܼܩܢܐ ܕܒܪܝܼܬܐ<EOS>ܘܫܦܝܼܪ ܗܘܼܐ ܠܗ ܠܗܿܘ ܢܘܼܗܪܐ ܡܬܘܼܡܝܐ ܘܐܣܝܝܐ ܕܡܼܢ ܢܘܼܗܪܐ ܢܫܪܐ ܒܬܘܼܩܢ ܒܪ̈ܝܬܐ<EOS>ܚܫܘܼܟܐ ܕܝܢ ܒܫܪܪܐ ܕܩܕܝܼܡ ܗܘܼܐ ܠܒܪܝܼܬܗ ܕܢܘܼܗܪܐ<EOS> ܐܠܐ ܒܪܡ ܗܿܘ ܚܫܘܼܟܐ ܠܘ ܡܕܡ<EOS>ܗܘܼܐ<EOS> ܢܘܼܗܪܐ ܕܝܢ ܡܕܡ ܐܝܼܬܘ̄ ܘܐܬܼܒܪܝܼ ܒܡܼܠܬ݀ ܐܠܗܐ<EOS> ܚܫܘܼܟܐ ܕܝܢ ܠܐ ܡܕܡ ܐܝܼܬܘܗܝ<EOS>ܐܦܠܐ ܒܪܝܼܬܐ<EOS> ܐܦܠܐ ܐܝܼܬܘܼܬܐ<EOS> ܐܠܐ ܓܠܝܼܙܘܼܬܐ<EOS> ܐܝܟ ܕܘܼܟܬܐ ܣܦܝܼܩܬܐ ܕܠܝܬ ܒܗܿ ܡܕܡ<EOS>ܣܟ<EOS> ܗܿܝ ܣܦܝܼܩܘܼܬܐ ܓܠܝܼܙܘܼܬܐ ܐܝܼܬܝܗܿ ܘܠܘ ܡܕܡ<EOS> ܡܕܝܢ ܐܝܠܝܢ ܕܡܩܕܡܝܢ ܠܚܫܘܼܟܐ ܡܼܢ<EOS>ܢܘܼܗܪܐ<EOS> ܢܣܼܬܟܠܘܢ ܘܢܬܼܒܝܢܘܢ ܒܐܝܿܢܐ ܙܢܐ ܘܢܝܼܫܐ ܢܕܥܘܼܢܝܗܝ<EOS> ܘܠܘ ܚܒܪ̈ܐ<EOS>ܘܫܘ̈ܝܼܝܼ ܒܡܠܼـܐ ܘܟܝܿܢܐ ܐܝܼܬܝܗܘܢ ܢܘܼܗܪܐ ܘܚܫܘܼܟܐ<EOS> ܘܠܘ ܐܝܟ ܡܕܡ<EOS>ܕܩܕܝܼܡ ܠܡܕܡ ܐܚܪܢܐ<EOS> ܐܠܐ ܐܝܟ ܠܐ ܡܕܡ ܩܕܡ ܡܕܡ<EOS> ܘܗܿܢܐ ܡܼܕܡ ܚܕܬ ܘܩܕܡܝܐ ܡܼـܬܐܡܪ<EOS>ܘܠܘ ܐܚܪܢܐ<EOS> ܡܛܠ ܕܫܡܐ ܕܐ̱ܚܪܝܢܐ ܐܝܟ ܡܕܡ ܒܪܬ ܡܕܡ ܡܬܼܐܡܪ<EOS> ܕܫܿܘܼܐ ܠܗ ܒܡܠܼܬܐ<EOS>ܢܘܼܗܪܐ ܕܝܢ ܡܕܡ ܩܕܡܝܐ ܐܝܼܬܘ̄ ܕܠܐ ܩܕܝܼܡ ܗܘܼܐ ܠܗ ܡܕܡ ܐ̱ܚܪܢܐ<EOS> ܡܕܝܢ ܚܫܘܼܟܐ ܣܟ<EOS>ܠܝܬܘܗܝ ܘܠܐ ܡܬܼܐܡܪ ܡܼܕܡ<EOS> ܐܠܐ ܓܠܝܼܙܘܼܬܐ ܕܡܼܢ ܡܼܕܡ<EOS> ܡܕܝܢ ܐܫܬܿܪܪܬ݀ ܕܢܘܼܗܪܐ ܩܕܝܼܡ<EOS>ܒܒܪܘܿܝܘܼܬܐ ܕܗܿܢܐ ܥܿܠܡܐ ܠܟܿܠܗܝܢ ܒܪ̈ܝܬܐ ܡܬܼܚܙܝܢ̈ܝܬܐ<EOS> ܘܐܢ ܬܐܡܪ ܕܗܐ ܗܼܝ ܗܘܿܠܐ<EOS>ܐܘܟܝܼܬ ܝ݀ܬ ܐܪܥܐ ܩܕܝܼܡܐ ܗܘܼܬ݀ ܡܼܢ ܢܘܼܗܪܐ ܗܿܢܐ ܒܗܿܝ ܕܥܡ ܝ݀ܬ ܫܡܿܝܐ ܐܘܟܝܼܬ<EOS>ܒܪܝܼܬܐ ܕܪ̈ܘܼܚܢܐ ܐܬܼܒܪܝܬ ܘܐܡܿܪܝܢܢ ܠܘܬ ܗܿܢܐ ܦܘܼܫܟܐ<EOS> ܕܟܿܠܗ ܟܝܿܢܐ ܕܒܪ̈ܝܬܐ ܒܚܕ<EOS>ܪܦܦܐ ܐܬܒܪܝܼ ܘܗܘܼܐ<EOS> ܟܕ ܒܼܪܐ ܐܠܗܐ ܒܪܝܫܝܬ ܝܬ ܫܡܝܐ ܘܝܬ ܐܪܥܐ<EOS> ܬܘܒ ܡܕܡ ܚܕܬ ܣܟ ܠܐ<EOS>ܗܘܐ<EOS> ܠܝܬܘܗܝ ܐܠܗܐ ܠܐ ܡܫܠܝܐ<EOS> ܘܠܐ ܣܟ ܚܣܝܼܪ ܒܟܝܿܢܗ ܡܕܡ<EOS> ܐܦܠܐ ܐܝܼܬ ܒܟܝܿܢܗ<EOS>ܣܘܠܘܓܝܣܡܘܣ ܐܘܿ ܚܘܼܫܒܐ ܐ̱ܚܪܢܐ ܣܟ<EOS> ܐܠܐ ܚܕ ܗܼܘ ܚܘܼܫܒܗ ܘܝܕܥܬܗ ܓܡܝܼܪܬܐ ܘܡܫܡܠܝܬܐ<EOS>ܘܚܿܟܡܬ݀ ܟܿܠ ܡܕܡ ܩܕܡ ܕܢܗܼܘܐ<EOS> ܟܠܡܕܡ ܕܥܬܝܕ ܗܘܼܐ ܕܢܒܼܪܐ<EOS> ܒܗ ܒܫܘܼܪܝܐ ܒܚܕ ܪܦܦܐ<EOS>ܒܪܝܗܝ ܒܪܝܼܫܝܼܬ ܐܝܟ ܕܐܡܼܪ ܟܬܒܐ ܩܕܝܼܫܐ<EOS> ܕܒܪܝܫܝܼܬ ܒܪܐ ܐܠܐܗ ܝ݀ܬ ܫܡܿܝܐ ܘܝ݀ܬ ܐܪܥܐ<EOS>ܘܟܿܠܗܘܿܢ ܛܟܼ̈ܣܐ ܕܚܝܠ̈ܘܬܐ ܪ̈ܘܼܚܢܝܐ ܒܝܿܬ ܫܡܝܐ ܐܬܼܥܒܕܘ ܘܐܬܼܬܩܢܘ<EOS> ܘܟܿܠܗ ܟܝܿܢܐ<EOS>ܕܒܢܝ̈ܢܫܐ ܘܫܪܟܐ ܕܚܝ̈ܘܬܐ ܘܕܟܿܠܗܝܢ ܡܬܼܚܙ̈ܝܢܝܬܐ ܒܝܿܬ ܐܪܥܐ ܣܝܼܡ ܗܘܼܐ ܒܗܘܿܠܐ ܗܿܝ<EOS>ܚܒܝܼܟܬ݀ ܡܼܢ ܐܣܛܘܼܟ̈ܣܐ<EOS> ܘܗܿܟܢܐ ܦܫܼܘ ܗܿܠܝܢ ܡܬܼܚ̈ܐ ܣܿܓܝ̈ܐܐ ܕܐܠܗܐ ܠܚܘܼܕ ܝ݀ܕܥ<EOS> ܟܕ<EOS>ܨܒܼܐ ܕܢܬܩܢ ܘܢܛܟܣ ܠܗܿܢܐ ܥ݀ܠܡܐ<EOS> ܡܼܢܗܿ ܡܼܢ ܗܿܝ ܗ݀ܘܠܐ ܢܣܼܒ ܘܥܒܼܕ ܘܬܩܢ ܟ݀ܠܗܝܢ<EOS>ܒܪ̈ܝܬܐ ܡܬܼܚܙܝܢ̈ܝܬܐ ܐܝܟ ܐܘܡܢܐ ܕܦܚܪܐ ܕܢ݀ܣܒ ܡܼܢ ܓܒܝܼܠܬܐ ܕܩܕܝܼܡܐ ܓܒܝܼܠܐ ܘܚܡܝܼܥܐ<EOS>ܘܡܬܩܢ ܡ̈ܐܢܐ ܣܿܓܝ̈ܐܐ ܠܚܫ̈ܚܬܐ<EOS> ܘܐܦ ܗܼܘ ܗܿܢܐ ܢܘܼܗܪܐ ܒܪܝܐ ܘܗܘܼܠܢܝܐ ܒܟܝܿܢܐ<EOS>ܕܢܘܼܪܐ ܟܿܣܐܼ ܗܘܼܐ ܘܛܿܫܐܼ ܒܗܘܢ ܒܐܣܛܘܼܟ̈ܣܐ<EOS> ܘܟܕ ܦܩܼܕ ܐܠܗܐ ܕܢܗܼܘܐ ܢܘܼܗܪܐ ܒܪܝܐ<EOS>ܘܗܘܼܠܢܝܐ ܒܟܝܿܢܐ ܕܢܘܼܪܐ ܟܿܣܐܼ ܗܘܼܐ ܘܛܿܫܐܼ ܒܗܘܢ ܒܐܣܛܘܼܟ̈ܣܐ<EOS> ܘܟܕ ܦܩܼܕ ܐܠܗܐ<EOS>ܕܢܗܼܘܐ ܢܘܼܗܪܐ ܚܘܝ ܢܘܼܗܪܐ ܢܦܫܗ ܘܢܗܼܘ ܐܣܛܘܼܟ̈ܣܐ ܡܼܢ ܟܝܢ ܢܘܼܪܐ ܕܟܿܣܐܼ ܗܘܼܐ<EOS>ܒܗܘܿܢ<EOS> ܗܿܫܐ ܩܕܡܐܝܼܬ ܐܬܝܕܥܬܿ ܕܢܘܼܗܪܐ ܗܿܢܐ ܐܬܼܒܪܝ ܐܦܢ ܒܬܪ ܓܒܝܼܠܬܐ ܕܗܘܿܠܐ<EOS>ܐܝܼܬܝܗܿ ܡܠܼܬܐ ܕܐܬܼܒܪܝܼ ܟܕ ܐܡܿܪ ܐܠܗܐ ܕܢܗܼܘܐ ܢܘܼܗܪܐ ܗܿܢܐ ܐܬܼܒܪܝ ܐܦܢ ܒܬܪ<EOS>ܓܒܝܼܠܬܐ ܕܗܘܿܠܐ ܐܝܼܬܝܗܿ ܡܠܼܬܐ ܕܐܬܼܒܪܝܼ ܟܕ ܐܡܿܪ ܐܠܗܐ ܕܢܗܼܘܐ ܢܘܼܗܪܐ ܘܗܘܼܐ<EOS>ܢܘܼܗܪܐ<EOS> ܐܠܐ ܥܡܗܿ ܕܗ݀ܘܠܐ ܩܕܡ ܐܬܼܒܪܝ ܒܟܝܿܢܐ ܕܢܘܼܪܐ ܕܐܝܼܬܘܗܝ ܚܕ ܡܼܢ ܐܣܛܘܼܟ̈ܣܐ<EOS>ܕܗ݀ܘܠܐ<EOS> ܐܠܐ ܒܪܡ ܡܼܠܬܐ ܕܥܠ ܗܿܢ ܥ݀ܠܡܐ ܘܬܘܼܩܢܗ ܐܘܟܝܼـ ܛܘܼܟܣܗ ܐܝܼܬܝܗܿ<EOS> ܘܗܿܢܐ<EOS>ܫܪܒܐ ܕܬܘܼܩܢ ܒܪ̈ܝܬܐ ܐܝܼܬܘܗܝ ܐܘܟܝܼـ ܛܘܼܟܣܐ ܕܗܘ̈ܝܐ ܡܬܼܩܪܐ<EOS> ܒܪܝܼܬܐ ܕܝܢ ܟܿܠܗ ܒܚܕܐ<EOS>ܡܠܼܬܐ ܐܬܼܒܪܝܬ݀ ܘܐܣܬܿܝܟܬ݀ ܐܝܟ ܕܐܡܼܪ ܟܬܒܐ ܩܕ̄ ܒܪܝܼܫܬ ܒܼܪܐ ܐܠܗܐ ܝܿܬ ܫܡܿܝܐ ܘܝܿܬ<EOS>ܐܪܥܐ<EOS> ܘܒܗܿܢܐ ܦܬܓܡܐ ܚܒܼܫ ܟܿܠܗܝܢ<EOS>ܕܒܫܡܝܐ ܕܡܠܐܟ̈ܐ ܘܟܿܠܗܝܢ ܕܒܐܪܥܐ ܕܒܢܝ̈ܢܫܐ<EOS> ܟܕ ܕܝܢ ܨܒܼܐ ܒܪܘܼܝܐ<EOS>ܕܢܛܟܣ ܗܿܢܐ ܥ݀ܠܡܐ ܡܼܬܚܙܝܢܐ ܘܢܬܩܢ ܗܘ̈ܝܐ ܕܒܗ ܡܼܢܗܿ ܕܓܒܝܼܠܬܐ ܕܩܕܝܼܡܐ ܗܘܼܬ݀<EOS>ܕܐܝܼܬܝܗܿ ܗܘܿܠܐ ܐܘܟܝܼܬ ܝܿܬ ܐܪܥܐ<EOS> ܢܣܼܒ ܐܪܕܝܼܟܠܐ ܚܟܝܼܡܐ ܘܪܒ ܢܓܪ̈ܐ ܘܪܫ ܐܘܼܡ̈ܢܐ<EOS>ܘܫܪܝܼ ܕܢܬܩܢ ܗܘ̈ܝ<EOS> ܘܢܛܟܣ ܥܿܠܡܐ<EOS> ܘܫܘܼܪܝ ܕܟܿܠܗܝܢ ܥܒܼܕ ܘܐܬܩܢ ܠܢܘܼܗܪܐ<EOS> ܠܟܝܿܢܐ<EOS>ܕܢܘܼܗܪܐ ܦܩܼܕ ܘܐܢܼܗܪ ܠܐܣܛܘܼܟ̈ܣܐ<EOS> ܘܥܠܗܿܝ ܡܼܬܐܡܪ ܢܘܼܗܪܐ ܩܕܝܼܡ ܒܒܪ̈ܝܬܐ ܕܬܘܼܩܢܗ<EOS>ܕܗܢ ܥܿܠܡܐ<EOS> ܘܫܪܝܼܪܐ ܘܚܬܝܼܬܐ<EOS> ܘܢܘܼܗܪܐ ܐܝܼܬܘܗܝ ܘܡܼـܐܡܪ ܡܕܡ<EOS> ܚܫܘܼܟܐ ܕܝܢ ܠܐ ܟܿܠ<EOS>ܟ݀ܠܗ<EOS> ܠܐ ܐܝܼܬܘܗܝ ܘܠܐ ܡܬܼܐܡܪ<EOS> ܐܠܐ ܐܝܟ ܕܐܡܼܪܢܢ ܓܠܝܙܘܼܬܐ ܕܡܼܢ ܢܘܼܗܪܐ ܐܝܬܘ̄<EOS>ܘܠܝܬ ܠܗ ܝܬܐ ܘܠܐ ܘܢܘܼܡܐ<EOS> ܒܗܿܝ ܕܠܐ ܐܡܼܪ ܐܠܗܐ ܕܢܗܼܘܐ ܚܫܘܼܟܐ<EOS> ܘܗܘܼܐ ܚܫܘܟܐ<EOS> ܐܝܟ<EOS>ܕܐܡܼܪ ܕܢܗܼܘܐ ܢܘܼܗܪܐ ܘܗܼܘܐ ܢܘܼܗܪܐ<EOS> ܘܥܠ ܗܿܝ ܐܝܼܬ ܠܗ ܠܢܘܼܗܪܐ ܐܝܼܬܘܼܬܐ ܘܩܢܘܼܡܐ<EOS>ܐܟܡܐ ܕܐܦ ܛܒܿܬܐ ܘܫܪܪܐ ܐܝܼܬܝܗܘܢ<EOS> ܘܐܝܼـ ܠܗܘܢ ܡܠܼܬܐ ܘܐܝܼܬܘܼܬܐ ܘܟܝܿܢܐ ܘܩܢܘܡܐ<EOS>ܒܝܼܫܬܐ ܕܝܢ ܘܠܐ ܟܿܠ ܟܿܠܗ<EOS> ܠܝܬ ܠܗܿ ܡܠܼـܐ ܘܠܐ ܐܝܼܬܘܼܬܐ ܘܠܐ ܟܝܿܢܐ ܘܠܐ ܩܢܘܼܡܐ<EOS>ܐܠܐ ܥ݀ܠܘܿܠܬܐ ܗܿܝ ܒܓܠܝܼܙܘܼܬܐ ܕܡܼܢ ܛܒܿܬܐ<EOS> ܗܿܝܕܝܢ ܩܢܝܐ ܝܿܬܐ ܐܝܟ ܕܐܦ ܚܫܘܼܟܐ<EOS>ܒܓܠܝܼܙܘܼܬܐ ܕܢܘܼܗܪܐ ܡܬܼܐܡܪ ܘܡܬܼܝܕܥ ܒܗܿܝ ܕܐܬܓܢܝܼ ܢܘܼܗܪܐ<EOS> ܘܐܠܐ ܠܝܬܘܗܝ ܘܠܐ<EOS>ܡܼܬܐܡܪ<EOS> ܡܕܝܢ ܐܫܼܬܪܪܬ݀ ܕܠܝܬ ܒܟܝܿܢܐ ܒܝܼܫܬܐ ܐܦܠܐ ܚܫܘܼܟܐ<EOS> ܘܢܘܼܗܪܐ ܩܕܝܼܡ<EOS>ܒܒܿܪܘܝܘܼܬܢ ܕܗܢ ܥ݀ܠܡܐ<EOS> ܘܗܿܝ ܕܚܢܢ ܡܼܢ ܪܡܫܐ ܩܿܕܡܝܢܢ ܡܩܒܠܝܼܢܢ ܠܝܘܡܐ ܕܢ݀ܓܗ<EOS> ܫܦܝܪ<EOS>ܥ݀ܒܕܝܼܢܢ<EOS> ܘܗܕܐ ܚܬܝܼܬܐ ܘܫܪܝܼܪܐ<EOS> ܘܥܠ ܗܿܠܝܢ ܬܘܼܒ ܡܢܗܪܝܼܢܢ ܘܡܫܪܪܝܼܢܢ ܐܡܼܬܝ ܕܡܿܛܐ<EOS>ܥܕܢܗܝܢ<EOS> ܘܐܡܼܪ ܠܡ ܐܠܗܐ ܢܗܼܘܐ ܢܘܼܗܪܐ ܘܗܘܼܐ ܢܘܼܗܪܐ<EOS> ܘܚܼܙܐ ܐܠܗܐ ܠܢܘܼܗܪܐ ܕܫܦܝܼܪ<EOS>ܘܦܪܫ ܐܠܗܐ ܒܝܬ ܢܘܼܗܪܐ ܠܚܫܘܼܟܐ<EOS> ܗܿܝ ܕܦܪܼܫ ܗܕܐ ܗܿܝ ܕܟܕ ܡܼܬܚܙܐ ܢܘܼܗܪܐ ܠܝܬ<EOS>ܚܫܘܼܟܐ<EOS> ܘܟܕ ܡܬܓܠܙܐ ܕܘܼܟܬܐ ܡܼܢ ܢܘܼܗܪܐ<EOS> ܡܬܐܡܪܐ ܚܼܫܘܼܟܐ<EOS> ܘܩܼܪܐ ܐܠܗܐ ܠܢܘܼܗܪܐ<EOS>ܐܝܼܡܡܐ<EOS> ܘܠܚܫܘܼܟܐ ܩܼܪܐ ܠܠܝܐ<EOS> ܘܡܬܼܚܐ ܟܿܠܗ ܕܐܝܼܡܡܐ ܘܡܬܼܚܐ ܟܿܠܗ ܕܡܬܓܠܙܢܘܼܬܗ<EOS>ܕܢܘܼܗܪܐ ܕܐܬܩܪܝܼ ܠܠܝܐ ܐܬܩܪܝܼ ܚܕ ܝܘܡܐ<EOS> ܗܿܫܐ ܐܣܼܬܿܟ̱ܠ<EOS> ܘܐܬܼܒܝܢ ܒܛܟܼܣܐ ܫܒܝܼܚܐ<EOS>ܕܒܪܐ ܒܿܪܘܼܝܐ ܚܟܝܼܡܐ ܘܡܢܗܪ ܥܠ̈ܡܐ ܕܡܼܢ ܢܘܼܗܪܐ ܫܪܝܼ ܒܬܘܼܩܢ ܒܪܝܼܬܐ ܗܕܐ<EOS> ܘܠܢܘܼܗܪܐ<EOS>ܗܿܢܐ ܡܼܢ ܐܣܛܘܼܟܣܐ ܕܢܘܼܪܐ ܬܩܢܗ<EOS> ܡܛ݀ܠ ܕܐܝܟ ܕܐܡܼܪܢܢ ܕܟܿܠܗܝܢ ܒܪ̈ܝܬܐ ܕܒܥ݀ܠܡܐ ܗܿܢܐ<EOS>ܡܼܢ ܗܘܿܠܐ ܕܩܕܝܼܡܐ ܗܘܼܬ݀ ܒܪܝܐ ܥܒܼܕ ܘܐܬܩܢ ܐܢܝܢ<EOS> ܒܗܿܝ ܕܟܝܿܢܐ ܘܐܝܿܬܐ ܕܟ݀ܠܗܝܢ<EOS>ܕܒܫܡܿܝܐ ܕܒܪ̈ܘܼܚܢܐ ܘܒܐܪܥܐ ܕܓܘܫ̈ܡܢܐ ܒܚܕ ܪܦܦܐ ܒܼܪܐ ܐܢܝܢ ܐܝܟ ܝ݀ܕܥ ܟܿܠ ܡܼܢ<EOS>ܫܘܼܪܝܐ<EOS> ܒܗܿܝ ܡܠܼܬܐ ܕܐܡܼܪ ܟܬܒܐ ܩܕ̄ ܕܒܪܫܝܼܬ ܒܼܪܐ ܐܠܗܐ ܝ݀ܬ ܫܡܝܐ ܘܝ݀ܬ ܐܪܥܐ<EOS>ܒܗܿܢܐ ܦܬܓܡܐ ܣܝܟ ܟ݀ܠܗܝܢ ܒܪ̈ܝܬܐ ܕܒܪܐ ܐܠܗܐ<EOS> ܘܝܿܬ ܫܡܝܐ ܡܿܢ ܐܝܼܬܝܗܿ ܟܿܠܗܘܢ<EOS>ܚܝܠ̈ܘܬܐ ܕܪ̈ܘܼܚܢܐ<EOS> ܘܝܿܬ ܐܪܥܐ ܗܘܿܠܐ ܕܡܼܢ ܐܪܒܥܐ ܐܣܛܘܼܟ̈ܣܐ ܕܡܩܕܡܐ ܗܘܼܬ݀ ܒܪܝܐ<EOS>ܘܣܝܼܡܐ ܐܝܟ ܓܒܝܼܠܬܐ ܕܚܿܡܥܐ<EOS> ܘܗܿܫܐ ܫܪܝ ܐܘܡܢܐ ܡܗܝܼܪܐ ܕܢܬܼܩܢ ܡܢܗܿ ܡܐܢ̈ܐ ܠܚܫܿܚܬܐ<EOS>ܕܩܘܼܝܡܗ ܕܗܢ ܥ݀ܠܡܐ<EOS> ܘܗܿܫܐ ܡܿܢ ܒܪܐ ܢܘܼܗܪܐ ܡܼܢ ܐܣܛܘܼܟܣܐ ܕܢܘܼܪܐ<EOS>ܘܡܬܼܡܬܚ ܗܘܼܐ ܢܘܼܗܪܐ ܐܝܟ ܙܒܢܐ ܕܫܥ̈ܐ ܬܪ̈ܥܣܪ<EOS> ܘܗܿܝܕܝܢ ܡܬܼܩܦܠ ܗܘܼܐ<EOS> ܘܦܿܐܫ ܟܕ ܠܐ<EOS>ܡܬܼܚܙܐ ܗܟܘܬ ܐܝܟ ܫܥ̈ܐ ܬܪ̈ܥܣܪ<EOS> ܘܗܿܝܕܝܢ ܬܘܒ ܡܬܓܠܐ ܗܘܼܐ ܘܡܢܼܗܪ ܗܘܼܐ<EOS> ܘܒܗܿܢܐ ܙܢܐ<EOS>ܐܫܬܡܠܝܘ ܬܠܬܐ ܝܘ̈ܡܐ ܩܕ̈ܡܝܐ<EOS> ܥܕܡܐ ܠܝܘܡ ܐܪܒܥܐ ܕܐܬܼܒܪܝܼܘ ܫܡܼܫܐ ܘܣܗܪܐ ܘܟܘܟ̈ܒܐ<EOS>ܘܣܗܪܐ ܘܟܘܟ̈ܒܐ ܘܒܗܿܠܝܢ ܫܠܡ ܩܦܠܐܘܢ ܩܕܡܝܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܬܪܝܢ ܕܡܐܡܪܐ ܕܗ̄ ܥܡ ܐܠܗ ܕܡܚܟܡ<EOS> ܥܠܗܿܝ ܕܐܝܟܢ ܐܬܼܡܬܼܚܘ<EOS>ܫܡ̈ܝܐ<EOS> ܘܡܘܿܢ ܐܝܼܬܝܗܘܢ<EOS> ܘܡܿܢܘܼ ܪܩܝܼܥܐ ܕܠܥܼܠ ܡܼܢܢ ܒܬܪ ܗܿܟܝܼܠ ܕܐܡܼܪ ܟܬܒܐ ܩܕ̄<EOS>ܘܗܿܘܼܐ ܪܡܫܐ<EOS> ܗܿܢܐ ܐܝܼܬܘܗܝ ܫܘܼܠܡ ܐܝܼܡܡܗ ܕܝܘܡ ܚܕ ܒܫܒܐ<EOS> ܘܗܘܼܐ ܨܦܪܐ ܝܘܡܐ ܚܕ<EOS> ܗ̄<EOS>ܡܼܢ ܟܕ ܐܬܼܒܪܝܼ ܢܘܼܗܪܐ ܐܬܼܚܫܒ ܨܦܪܐ ܕܝܘܡܐ ܚܕ ܒܫܒܐ<EOS> ܘܗܢܐ ܨܦܪܐ ܪܡܫܐ ܕܝܘܡ ܬܪܝܢ<EOS>ܐܝܼܬܘܗܝ<EOS> ܘܐܡܼܪ ܐܠܗ ܒܨܦܪܐ ܕܝܘܡ ܬܪܝܢ<EOS> ܢܗܼܘܐ ܪܩܝܼܥܐ ܒܡܼܨܥܬ݀ ܡܝ̈ܐ<EOS> ܘܢܗܼܘܐ ܦܪܝܼܫ<EOS>ܒܝܬ ܡܝ̈ܐ ܠܡܝ̈ܐ<EOS> ܘܥܒܼܕ ܐܠܗ ܪܩܝܼܥܐ<EOS> ܘܦܼܪܫ ܒܝܬ ܡܝ̈ܐ ܕܠܬܼܚܬ ܡܼܢ ܪܩܝܼܥܐ<EOS> ܘܒܝܬ<EOS>ܡܝ̈ܐ ܕܠܥܠ ܡܼܢ ܪܩܝܼܥܐ<EOS> ܘܗܘܼܐ ܗܿܟܢܐ<EOS> ܘܩܪܐ ܐܠܗܐ ܠܐܪܩܝܥܐ ܫܡܿܝܐ<EOS> ܒܗܢܐ ܝܘܡܐ<EOS>ܕܬܪܝܢ ܠܟܝܿܢܐ ܕܐܐܪ ܦܼܪܫ ܐܠܗܐ ܡܼܢ ܐܣܛܘܼܟ̈ܣܐ ܘܐܩܝܼܡܗ ܒܛܟܼܣܗ ܥܠܼܝܐ<EOS> ܘܗܿܘܐ ܦܪܫ<EOS>ܒܝܬ ܡܝ̈ܐ ܕܠܬܚܬ ܡܼܢ ܪܩܝܼܥܐ<EOS> ܗܿܠܝܢ ܐܝܼܬܝܗܘܢ ܐܣܛܘܼܟ̈ܣܐ ܕܡܝ̈ܐ ܘܕܐܪܥܐ<EOS> ܕܥܕܟܝܠ<EOS>ܚܒܝܼܟܝܢ ܗܘܼܘ ܒܚܕ̈ܕܐ<EOS> ܘܡܼܢ ܝܩܝܼܪܘܼܬܗܘܢ ܦܫܘ ܠܬܼܚܬ ܘܐܬܼܛܟܣܘ ܒܡܨܥܬܗܿ ܕܚܘܓܬܐ ܗܿܕܐ<EOS>ܕܪܩܝܼܥܐ<EOS> ܘܗܿܢܐ ܐܬܪܐ ܕܡܨܥܬ݀ ܩܢܛܪܘܢ ܐܬܼܩܪܝܼ ܬܚܬܝܐ ܕܟܿܠܡܕܡ<EOS> ܘܐܐܪ ܚܕܝܼܪ ܠܗ ܟܕ<EOS>ܚܿܕܪ ܐܝܟ ܚܘܪܐ ܕܒܥܬܐ ܠܡܘܼܩܪܐ<EOS> ܘܡܘܙܠܬܐ ܕܠܥܠ ܡܼܢ ܪܩܝܼܥܐ ܕܗܘܼ ܐܐܪ ܐܝܟ ܫܪܩܬܐ<EOS>ܕܒܥܬܐ ܕܚܿܕܪܐ ܡܼܢ ܠܒܪ ܠܟܿܠܡܕܡ<EOS> ܘܒܚܕ ܟܪܘܼܟܝܐ ܕܛܟܣ ܒܿܪܘܼܝܐ ܠܡܘܙܠܬܐ ܐܬܼܚܒܫ<EOS>ܪܩܝܼܥܐ ܠܬܼܚܬ ܡܢܗܿ<EOS> ܘܐܪܥܐ ܘܡܝ̈ܐ ܡܛܠ ܝܩܝܼܪܘܼܬܗܘܢ ܦܿܫܼܘ ܒܡܼܨܥܬ݀ ܟܿܠܡܕܡ<EOS> ܐܝܟ<EOS>ܡܘܼܩܪܐ ܕܒܝܼܥܬܐ<EOS> ܘܗܕܐ ܕܘܼܟܬܐ ܐܬܼܩܪܝܬ݀ ܬܚܬܝܬܐ ܗ̄ ܓܘܝܬܐ ܕܟܿܠ ܡܕܡ<EOS> ܘܠܒܪ ܡܼܢܗܿ<EOS>ܕܐܫܼܬܿܡܗ ܠܥܼܠ<EOS> ܐܝܬܘ̄ ܐܐܪ ܟܕ ܚܿܕܪ ܠܗܿ ܡܼܢ ܟܿܠ ܓܒ̈ܝܢ ܐܝܟ ܚܘܪܐ ܠܒܥܬܐ ܫܘܝܐܝܼܬ<EOS>ܘܠܒܪ ܡܼܢ ܗܿܢܐ ܐܘܟܝܼܬ ܠܥܠ ܡܢܗ ܐܬܼܛܟܣ ܐܬܝܪ ܢܘܼܪܢܐ<EOS> ܘܠܥܠ ܡܼܢ ܗܿܢܐ ܪܩܝܼܥܐ ܐܘܟܝܼܬ<EOS>ܡܕܝܪ̈ܐ ܕܡܘܙܠܬܐ<EOS> ܘܠܥܠ ܡܼܢ ܟܿܠܗܘܢ ܐܬܡܬܼܚܘ ܘܐܬܩܫܛܘ ܡܝ̈ܐ ܗܿܢܘܢ ܕܠܥܠ ܡܼܢ ܫܡܝ̈ܐ<EOS>ܗܿܘ ܩܘܘܢܐ ܕܡܬܼܚܙܐ ܠܥܠ ܡܼܢ ܟܘܟ̈ܒܐ<EOS> ܗܿܠܝܢ ܐܢܘܢ ܡܝ̈ܐ ܕܠܥܠ ܡܼܢ ܫܡ̈ܝܐ ܕܐܡܼܪ ܟܬܒܐ<EOS>ܘܐܬܩܢ ܐܢܘܢ ܒܿܪܘܝܐ ܐܝܟ ܝܪܝܼܥܬܐ<EOS> ܘܐܝܟ ܫܪܩܬܐ ܕܒܥܬܐ ܕܚܿܕܪܐ ܡܼܢ ܠܒܪ ܟܿܠ ܡܕܡ<EOS>ܘܚܒܝܼܫ ܠܓܘ ܡܢܗܿ ܪܩܝܼܥܐ ܕܐܐܪ ܐܝܟ ܚܘܪܐ<EOS> ܘܡܝ̈ܐ ܕܠܬܚܬ ܡܼܢ ܪܩܝܼܥܐ ܥܡ ܐܪܥܐ ܠܓܘ ܡܼܢ<EOS>ܟܿܠ ܡܕܡ<EOS> ܘܗܿܠܝܢ ܐܢܘܢ ܡܝ̈ܐ ܥܠ̈ܝܐ ܕܦܬܚ ܥܘܼܒܗܘܢ ܒܿܪܘܝܐ ܘܐܬܩܢ ܒܗܿ ܗܿܢܐ ܟܿܠ<EOS>ܛܟܣ ܐܢܘܢ ܕܢܬܟܪܟܘܢ ܩܠܝܼܠܐܝܼܬ ܘܪܗܝܼܒܐܝܼܬ ܝܬܝܪ ܡܼܢ ܚܿܪܝܼܦܘܼܬܗ ܕܒܪܩܐ<EOS>ܕܒܝܕ ܟܪܘܼܟܝܗܘܢ ܩܠܝܼܠܐ ܒܕܡܘܼܬܐ ܓܝܼܓܠܐ ܢܬܦܓܕܘܢ ܘܢܼܬܒܓܪܘܢ ܕܠܐ<EOS>ܢܙܕܠܥܘܢ ܠܟܐ ܘܠܟܐ<EOS> ܐܟܙܢܐ ܕܢ݀ܣܒ ܐ̱ܢܫ ܡܝ̈ܐ ܒܡܐܢܐ ܡܕܡ ܕܐܝܼܬ ܠܗ ܬܠܝܬܐ<EOS> ܘܠܿܒܟ<EOS>ܒܬܠܿܝܬܐ ܘܡܟܪܟ ܠܥܠ ܘܠܬܼܚܬ<EOS> ܘܒܝܕ ܩܠܝܼܠܘܼܬܗ ܕܟܪܘܼܟܝܐ ܡܼܬܦܓܕܝܢ ܡܝ̈ܐ ܒܓܘ ܡܐܢܐ<EOS>ܗܿܘ<EOS> ܘܣܟ ܠܐ ܡܼܙܕܠܥ ܡܢܗܘܢ ܚܕܐ ܛܘܼܦܬܐ ܗܟܘܬ ܐܦ ܡܝ̈ܐ ܕܠܥܠ ܡܼܢ ܟܿܠܗܘܿܢ ܪ̈ܩܝܼܥܐ<EOS>ܕܫܡܿܝܐ ܒܝܕ ܚܐܦܐ ܩܠܝܼܠܐ ܕܟܪܘܼܟܝܗܘܢ ܚܪܝܼܦܐ<EOS> ܣܟ ܠܐ ܡܼܙܕܠܥܝܢ<EOS> ܐܠܐ ܡܦܓܕܝܢ<EOS>ܘܒܓܝܼܪܝܢ ܒܦܘܼܩܕܢ ܒܿܪܘܝܐ ܚܟܝܼܡܐ<EOS> ܘܒܚܐܦܐ ܬܩܝܼܦܐ ܘܚܪܝܼܦܐ ܕܟܪܘܼܟܝܐ ܕܝܡܐ ܗܿܘ<EOS>ܥܠܝܐ ܗܿܐ ܡܼܬܟܪܟ ܥܡܗ ܟܿܠܗ ܐܬܪܐ ܕܡܘܙܠܬܐ ܕܡܢܗ ܕܬܚܘܼܡܐ ܕܡܝ̈ܐ ܘܥܕܡܐ ܠܐܬܝܪ ܢܘܼܪܢܐ<EOS>ܕܠܥܠ ܡܼܢ ܐܐܪ ܗܿܢܐ ܕܣܝܩܝܼܢܢ ܘܚܕܝܼܪ ܠܢ<EOS> ܘܗܿܘ ܐܬܪܐ ܕܡܘܙܠܬܐ ܕܒܗ ܣܕܝܼܪܝܢ ܘܡܛܟܣܝܢ<EOS>ܟܘܟ̈ܒܐ<EOS> ܣܿܒܪ ܐܢܼܐ ܕܟܝܿܢܐ ܗܿܘ ܩܛܝܼܢܐ<EOS> ܐܝܼܬ ܐ̱ܢܫ̈ܝܢ ܕܐܡܿܪܝܢ ܕܟܝܿܢܐ ܕܡܘܙܠܬܐ<EOS>ܘܕܟܘܟ̈ܒܐ ܐܚܪܢܐ ܗܿ، ܣܛܪ ܡܼܢ ܐܪܒܥܐ ܐܣܛܘܼܟ̈ܣܐ ܕܐܡܝܼܪܝܢ<EOS> ܘܡܼـܩܪܐ ܐܣܛܘܼܟܣܐ<EOS>ܚܡܝܼܫܝܐ<EOS> ܒܪܡ ܠܐ ܫܪܝܼܪܝܢ<EOS> ܐܦܠܐ ܩܿܝܡܐ ܠܢܦܫܗܿ<EOS> ܚܕܐ ܡܿܢ ܕܒܒܪܘܝܘܬ ܫܡܿܝܐ ܘܐܪܥܐ<EOS> ܠܐ<EOS>ܐܬܕܟܪ ܡܕܡ ܐܚܪܝܢ<EOS> ܐܠܐ ܝ݀ܬ ܫܡܝܐ ܘܝ݀ܬ ܐܪܝܥܐ<EOS> ܘܐܚܪܬܐ ܕܠܓܘ ܡܼܢ ܡܝ̈ܐ ܘܠܒܪ ܡܼܢ ܐܐܪ<EOS>ܘܐܬܝܼܪ ܢܘܼܪܢܐ<EOS> ܠܐ ܡܼܨܝܐ ܕܢܗܼܘ ܟܝܿܢܐ ܐ̱ܚܪܢܐ ܣܛܪ ܡܢܼܗܘܢ<EOS> ܘܐ̱ܚܪܝܬܐ ܕܡܼܢ<EOS>ܡܥܒܕܢܘܼـܐ ܕܗܿܐ ܓ݀ܕܫܐ ܠܘܬܢ ܡܼܢ ܟܪܘܼܟܝܐ ܕܡܘܙܠܬܐ ܘܚܘܪܐ ܕܟܘܟ̈ܒܐ ܒܚܕ̈ܕܐ<EOS>ܘܦܫܝܼܛܘܼܬ ܙܠܝܼܩ̈ܝܗܘܢ ܕܠܓܘ ܓܝܓܠܗܿ ܕܣܗܪܐ<EOS> ܘܡܬܼܝܒܠܢܘܼܬܗܘܢ ܕܠܘܬܢ<EOS> ܒܝܕ ܙܠ̈ܝܼܩܝܗܿ<EOS>ܕܝܼܠܗ ܕܣܗܪܐ<EOS> ܐܫܬܪܪܢܢ ܕܡܢܼܗܘܢ ܕܐܣܛܘܼܟ̈ܣܐ ܐܝܼܬܘ̄ ܟܝܿܢܗܿ ܕܡܘܙܠܬܐ ܘܕܢܗܝܼܪ̈ܐ ܕܒܗܿ<EOS>ܘܠܘ ܡܼܢ ܟܝܿܢܐ ܐ̱ܚܪܢܐ<EOS> ܘܥܠ ܗܿܠܝܢ ܡܢܗܪܝܼܢܢ ܬܘܼܒ ܚܬܝܼܬܐܝܼܬ ܡܼܢ ܠܬܚܬ<EOS> ܘܐܝܼܬ ܬܘܼܒ<EOS>ܐܢܫ̈ܝܢ ܕܐܡܪܝܢ ܕܡܼܢ ܐܣܛܘܼܟܣܐ ܕܐܐܪ ܒܠܠܚܘܼܕ ܐܝܼܬܘ̄ ܟܝܿܢܗܿ ܕܡܘܙܠܬܐ ܘܕܢܗܝܼܪ̈ܐ<EOS>ܐܦܠܐ ܗܕܐ ܚܬܝܼܬܐ ܐܝܟ ܕܥܬܝܼܕܝܢܢ ܕܢܚܘܐ ܒܝܕ ܐܠܗ ܕܡܗܕܐ<EOS> ܘܒܗܿܢܐ ܪܩܝܼܥܐ ܕܠܒܪ ܐܘܟܝܼܬ<EOS>ܠܥܠ ܡܼܢ ܐܪܥܐ ܐܬܼܦܪܫ ܐܣܛܘܼܟܣܐ ܕܐܐܪ ܘܩܼܡ ܗܼܘ ܒܠܚܘܼܕܘܗܝ ܠܣܛܪ<EOS> ܘܗܘܼܐ ܣܘܩܐ<EOS>ܠܢܫܡܼܬ݀ ܚܝ̈ܐ ܠܩܘܼܝܡ ܚܝ̈ܐ ܕܟܿܠ ܒܣܪ ܕܚܝ̈ܘܢ ܕܥܠ ܐܪܥܐ<EOS> ܐܣܛܘܼܟ̈ܣܐ ܕܝܢ ܕܡܝ̈ܐ ܘܐܪܥܐ<EOS>ܥܕܟܝܠ ܚܒܝܼܟܝܢ ܗܘܼܘ ܒܚܕ̈ܕܐ<EOS> ܘܪܩܝܼܥܐ ܕܐܐܪ ܠܒܪ ܐܘܟܝܼܬ ܠܥܠ ܡܼܢܗܘܢ<EOS> ܘܐܬܩܪܝܼ<EOS>ܫܡܿܝܐ<EOS> ܡܛܠ ܕܐܝܼܬܘ̄ ܠܥܠ ܡܼܢܢܢ ܘܐܬܼܐܡܪܘ ܣܿܓܝܼܐܢܐܝܼܬ ܫܡܝ̈ܐ ܡܛܠ ܕܣܿܓܝ̈ܐܐ<EOS>ܐܝܼܬܝܗܘܢ ܡܕܝܪ̈ܐ ܕܪܩܝܼܥܐ<EOS> ܐܝܟ ܕܥܬܝܼܕܝܢܢ ܕܢܚܘܐ ܘܒܗܿܠܝܢ ܫܠܡ ܩܦܠܐܘܢ ܕܬܪܝܢ ܒܝܕ<EOS>ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܬܠܬܐ ܕܡܐܡܪܐ ܗ̄ ܥܡ ܐܠܗ ܕܡܚܟܡ<EOS> ܥܠܗܿܝ ܕܐܝܟܢ ܐܝܼܬܝܗܝܢ<EOS>ܡܘܙܠ̈ܬܐ<EOS> ܘܐܝܟܢ ܐܣܝܪ̈ܢ<EOS>ܒܚܕ̈ܕܐ<EOS> ܘܟܡܐ ܐܢ̈ܝܢ<EOS> ܗܿܘ ܒܪܘܝܐ ܚܟܝܼܡܐ ܕܒܪܝܗܝ ܠܒܪܢܫܐ ܒܨܠܡܗ<EOS>ܘܕܡܘܼܬܗ<EOS> ܣܼܡ ܒܟܝܿܢܗ ܗܘܢܐ ܘܣܘܼܟܠܐ ܘܡܕܥܐ ܕܢܕܪܟ ܘܢܕܥ ܣܿܓܝ ܬܗܝܼܪ̈ܬܐ ܘܥܡܝܼܩ̈ܬܐ<EOS>ܘܠܘ ܒܠܚܘܼܕ ܗܿܠܝܢ ܕܚܿܙ̈ܝܢ ܥܝܢ̈ܘܗܝ ܒܪ̈ܝܬܐ<EOS> ܘܫܿܡܥ̈ܢ ܐܕ̈ܢܘܗܝ ܘܓܫ̈ܢ ܐܝܼܕ̈ܘܗܝ<EOS> ܐܠܐ<EOS>ܒܪ̈ܓܫܘ̄ ܓܘܝ̈ܐ ܦܪܫܿ ܘܡܼܣܬܿܟܠ ܟܣ̈ܝܬܐ ܘܓܢܝܼܙ̈ܬܐ ܕܒܗܿܘ ܟܝܿܢܐ ܪܘܼܚܢܝܐ ܕܢܦܫܗ ܚܝܪܬܐ<EOS>ܘܡܠܝܼܠܬܐ ܘܝܕܘܥܬܢܝܼܬܐ ܘܫܦܝܬ݀ ܒܟܝܿܢܗܿ ܘܩܛܝܼܢܬܐ ܡܼܢ ܢܼܣܝܿܢܐ ܝܼܠܦ ܟܿܠܡܕܡ<EOS> ܘܡܼܢ<EOS>ܓܠ̈ܝܬܐ ܝܼܕܥ ܟܣ̈ܝܬܐ<EOS> ܘܡܼܢ ܒܪܝܼܬܐ ܓܠܝܼܬܐ ܐܕܪܟ ܘܐܫܬܿܘܕܥ ܠܒܪܘܝܐ ܟܣܝܐ ܒܗ ܒܙܢܐ<EOS>ܗܿܢܐ ܟܕ ܐܬܒܩܝܼ ܒܪܢܫܐ ܒܟܪܘܼܟܝܐ ܕܡܘܙܠܬܐ ܗܕܐ ܬܗܝܼܪܬܐ ܘܢܣܝܼ ܠܫܘܼܚܠ̈ܦܝܗܿ ܣܿܓܝ̈ܐܐ<EOS>ܘܦܚܡ ܒܝܼܕܥܬܐ ܩܛܝܼܢܬܐ<EOS> ܒܗܘܢ ܕܐܝܬ ܠܗ ܡܼܢ ܒܪܘܝܗ<EOS> ܩܼܡ ܢܗܝܼܪܐܝܼܬ ܥܠ ܟܿܠܗ ܛܘܼܟܣܐ<EOS>ܬܗܝܼܪܐ ܕܟܪܘܼܟܝܗܿ ܕܡܘܙܠܬܐ ܗܕܐ ܫܒܝܼܚܬܐ<EOS> ܘܐܫܼܬܿܪܪܢܢ ܡܼܢ ܣܩܘܼܒܠܝܘܼܬܐ ܘܫܘܼܚܠ̈ܦܐ<EOS>ܕܓܕܿܫܝܢ ܒܗܿ ܕܠܘ ܚܕܐ ܗܿܝ ܒܠܚܘܼܕ<EOS> ܐܠܐ ܣܿܓܝ̈ܐܬܐ<EOS> ܘܠܘ ܒܚܕܐ ܐܬܪܐ ܐܠܐ ܒܡܕܝܪ̈ܐ<EOS>ܣܿܓܝ̈ܐܐ ܡܛܟܣܐ ܠܒܪܘܼܝܐ ܚܟܝܼܡܐ ܘܗܿܠܝܢ ܡܪ̈ܢܝܬܐ ܕܐܚܝܼܕ̈ܢ ܠܟܿܠܗܘܢ ܡܕܝܪ̈ܐ<EOS>ܐܝܼܬܝܗܝܢ ܬܪ̈ܬܝܢ ܕܡܥܪ̈ܙܠܝܢ ܘܪ̈ܟܝܼܒܢ ܥܠ ܚܕ̈ܕܐ<EOS> ܘܐܣܝܪ̈ܢ ܬܘܼܒ ܒܚܕܕ̈ܐ ܒܬܗܼܪܐ ܪܒܐ<EOS>ܘܠܐ ܡܬܼܥܪܩܠ ܗܿܘ ܥܘܼܪܙܠܐ ܘܐܣܝܼܪܘܼܬܐ ܕܒܚܕ̈ܕܐ<EOS> ܐܠܐ ܒܛܟܼܣܐ ܘܡܫܘܼܚܬܐ ܪܕܐ<EOS> ܘܠܘ<EOS>ܒܚܕܐ ܕܘܼܟܐ ܡܩܘܐ ܗܿܘ ܥܘܼܪܙܠܐ ܘܕܘܼܟܬ݀ ܐܣܪܗܘܢ ܕܒܚ̈ܕܕܐ<EOS> ܐܠܐ ܐܝܼܬ ܠܗ ܢܿܡܘܿܣܐ ܟܣܝܐ<EOS>ܕܡܬܝܼܕܥ ܚܬܝܼܬܐܝܼܬ ܒܟܝܿܢܐ ܘܡܫܘܼܚܬܐ ܘܡܼܢܝܿܢܐ ܕܠܐ ܡܫܼܬܚܠܦ ܘܠܗܕܐ ܝܼܕܥܬܐ ܕܟܣܝܘܼܬܐ<EOS>ܘܓܢܝܼܙܘܼܬ ܡܕܡ ܕܠܐ ܡܬܼܚܙܐ ܝܼܠܼܦܢܗܿ ܡܼܢ ܢܣܝ̈ܢܐ ܣܿܓܝ̈ܐܐ ܕܐܩܠܦܣܝܣ ܐܘܟܝܼܬ ܚܫܼ̈ܟܐ<EOS>ܕܓܕܫܝܢ ܠܫܡܼܫܐ ܘܠܣܗܪܐ<EOS> ܘܠܗܿܠܝܢ ܡܼܢ ܠܬܼܚܬ ܡܢܗܪܝܢܢ ܢܗܝܪܐܝܼܬ ܘܒܗܠܝܢ ܫܠܡ ܩܦܠܐܘܢ<EOS>ܕܬܠܬܐ ܒܝܕ ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܐܪܒܥܐ ܕܡܐܡܪܐ ܕܗ̄ ܒܝܕ ܐܠܗ ܕܡܚܟܡ<EOS> ܥܠܗܿܝ ܕܐܢ ܐܝܼܬ ܡܕܡ<EOS>ܟܣܝܐ ܕܠܐ ܡܼܬܚܙܐ ܠܥܝ̈ܢܐ ܒܡܘܙ̈ܠܬܐ ܗܿܠܝܢ<EOS> ܘܡܼܢ ܟܿܠܦܪܘܿܣ ܐܝܼܬܘܗܝ ܘܐܿܠܨܐ<EOS>ܕܢܬܼܝܼܕܥ ܡܼܢ ܢܣܝܿܢܐ ܘܕܘܼܪܫܐ ܕܣܿܓܝܼܐܘܼܬܐ ܕܙܒܢ̈ܐ ܘܡܬܼܚܐ ܕܫܢ̈ܝܐ<EOS> ܐܕܪܟܢܢ<EOS>ܚܬܝܼܬܐܝܼܬ ܚܢܢ ܒܢܝ̈ܢܫܐ<EOS> ܕܐܝܼܬ ܒܡܘܙ̈ܠܬܐ ܗܿܝܢ ܬܚܘܼ̈ܡܐ ܘܦܘܼܠ̈ܓܐ ܕܘܼܟܝ̈ܬܐ ܘܐܣܪ̈ܐ<EOS>ܘܩܼܛܪ̈ܬܐ<EOS> ܕܡܼܢ ܟܿܠܦܪܘܿܣ ܐܿܠܨܐ ܠܢ ܕܢܿܕܥ ܐܢܝܢ<EOS> ܐܝܟܢܐ ܕܢܩܘܼܡ ܥܠ ܝܼܕܥܬܐ ܕܙܒ̈ܢܐ<EOS>ܘܟܪܘܼܟܝܐ ܕܫܢ̈ܝܐ ܘܬܚܘܼܡܐ ܕܝܪ̈ܚܐ ܘܫܒ̈ܐ ܘܝܘܡ̈ܬܐ ܘܣܛܪ<EOS> ܐܬܦܠܓܬ݀ ܗܿܟܝܠ ܟܿܠܗܿ<EOS>ܡܘܙܠܬܐ ܚܘܕܪܢܐܝܬ ܠܬܪ̈ܥܣܪ ܒܘܪ̈ܓܐ<EOS> ܗܿܢܘܢ ܕܡܬܩܪܝܢ ܙܘܕ̈ܝܐ ܐܘܟܝܼܬ ܡܠ̈ܘܫܐ<EOS> ܘܐܬܬܣܝܼܡ<EOS>ܠܗܘܢ ܡܥܒܕܢܘܬܐ ܡܕܡ ܟܝܿܢܝܿܬܐ ܕܐܝܼـ ܒܕܘܼ̈ܟܝܬܐ ܗܿܠܝܢ<EOS> ܘܬܘܼܒ ܡܼܢ ܛܘܼܝܒܐ ܕܩܒܝܼܥܘܼܬ<EOS>ܟܘܟ̈ܒܐ ܕܐܝܼܬܝܗܘܢ ܗܿܠܝܢ ܩܕܡܐܝܬ ܐܡܪܐ ܠܢܝܼܣܢ<EOS>ܝܪܚܐ<EOS> ܡܛܠ ܕܒܗ ܪܕܐ ܫܡܫܐ ܒܝܪܚܐ ܕܢܝܼܣܢ ܕܬܪ̈ܬܝܢ ܬܘܪܐ ܠܝܪܚܐ ܕܐܝܪ<EOS>ܕܬܠܬܐ ܬܐܡ̈ܐ ܠܝܪܚܐ ܕܚܙܝܪܢ<EOS> ܗܾܿܠܝܢ ܐܝܼܬܝܗܘܢ ܕܙܒܢܐ ܬܐܕܢܝܐ ܕܐܪܒܥܐ ܣܪܛܢܐ ܠܝܪܚܐ<EOS>ܕܬܡܘܙ ܕܚܡܫܐ ܐܪܝܐ ܠܝܪܚܐ ܕܐܒ ܕܐܫܬܐ ܫܒܠܬܐ ܠܝܪܚܐ ܕܐܝܠܘܠ<EOS> ܘܗܠܝܢ ܬܘܼܒ ܬܠܬܐ ܠܙܒܢܐ<EOS>ܩܝܛܝܐ ܕܫܒܥܐ ܩܢܝܠܡܐ ܕܗܼܘ ܡܣܐܬܐ ܠܝܪܚ ܬܪܫܝܢ ܩܕܝܼܡ ܕܬܡܢܝܐ ܥܩܪܒܐ ܠܝܪܚ ܬܫܪܝܢ<EOS>ܐ̱ܚܪܝ ܕܬܫܥܐ ܟܫܛܐ ܠܝܪܚ ܟܐܢܘܢ ܩܕܝܼܡ ܘܗܠܝܢ ܬܘܼܒ ܬܠܬ ܠܙܢܐ ܕܬܫܪ̈ܝܬܐ ܕܥܣܪܐ ܓܕܝܐ<EOS>ܠܝܪܚ ܟܐܢܘܢ ܐ̱ܚܪܝ ܕܚܕ ܥܣܪ ܕܘܠܐ ܠܝܪܚ ܫܒܛ ܕܬܪܥܣܪ ܢܘܢܪܐ ܠܝܪܚܐ ܕܐܕܪ<EOS> ܗܠܝܢ ܬܠܬ<EOS>ܠܙܢܐ ܣܬܘܝܐ ܘܗܿܠܝܢ ܬܪܥܣܪ ܡܠܘܫ̈ܐ ܡܣܝܟܝܢ ܠܟܿܠܗ ܚܘܼܕܪܐ ܕܡܬܼܟܪܟܢܘܼܬܐ ܕܡܘܙܠܬܐ<EOS>ܐܘܪܟܗܘܢ ܡܬܼܚܫܼܒ ܥܡ ܓܠܝܼܠܘܼܬܗܿ ܕܡܘܙܠܬܐ<EOS> ܘܦܬܝܗܘܢ ܡܢ ܠܥܠ ܥܕܡܐ ܠܬܚܬ<EOS> ܐܝܿܟܢ<EOS>ܕܢܗܼܘܐ ܐܚܝܼܕ ܒܟܿܠܗܘܢ ܡܕܝܪ̈ܐ<EOS> ܐܘܟܝܼܬ ܪ̈ܩܝܥܐ ܕܫܡܿܝܐ<EOS> ܘܡܼܢ ܠܥܠ ܡܿܢ ܣܿܓܝܼ ܡܬܝܼܚ<EOS>ܘܟܡܐ ܕܢܿܚܬ ܐܠܝܼܨ ܘܙܥܘܪ<EOS> ܐܟܡܐ ܕܐܝܼܬܘܗܝ ܛܘܼܦܣܗܿ ܕܓܝܼܓܠܐ ܕܚܘܼܕܪܗܿ ܒܪܝܐ ܪܘܝܼܚ<EOS>ܘܟܡܐ ܕܥ݀ܐܠ ܠܓܘ ܐܠܝܼܨ ܥܕܠܐ ܠܗ ܠܩܢܘܛܪܘܢ ܐܘܟܝܼـ ܢܘܼܟܙܬܐ ܕܒܡܨܥܬܐ<EOS> ܘܟܿܠ ܚܕ ܙܘܕܝܘܢ<EOS>ܐܘܟܝܬ ܡܠܘܼܫܐ ܐܬܦܠܓ ܠܡܢܘ̈ܬܐ ܬܠ̈ܬܝܢ<EOS> ܘܟܠܚܕܐ ܡܢܿܬܐ ܐܬܦܠܓܬ݀ ܠܩܛܝܼܢ̈ܝܬܐ ܐܫܬܝܢ<EOS>ܘܟܠܚܕܐ ܩܛܝܼܢܬܐ ܬܘܼܒ ܐܬܦܠܓܬ݀ ܠܬܪ̈ܝܢܝܬܐ ܐܫܬܝܢ<EOS> ܘܟܿܠ ܬܪܝܢܝܬܐ ܚܕܐ ܠܬܠܝܬ̈ܝܿܬܐ<EOS>ܐܫܬܝܢ<EOS> ܗܟܢܐ ܟܡܐ ܕܡܼܨܝܐ<EOS> ܡܛ݀ܠ ܡܬܝܼܚܘܼܬܗܿ ܣܿܓܝܼܐܬܐ ܕܡܘܙܠܬܐ ܘܡܼܬܦܠܓ ܬܘܼܒ ܟܿܠ<EOS>ܚܕ ܡܠܘܫܐ ܠܕܩܢ̈ܣܐ ܬܠܬܐ<EOS> ܗ̄ ܦܪ̈ܨܘܼܦܐ<EOS> ܘܟܠ ܦܪܨܘܼܦܐ ܐܘܟܝܼܬ ܕܩܢܣܐ ܐܝܼܬܘ̄ ܡܢܘ̈ܬܐ<EOS>ܐܘܟܝܼܬ ܕܪ̈ܓܐ ܥܣܪܐ<EOS> ܘܡܦܠܓܝܼܢ ܐܦ ܠܚܡܫܐ ܬܚܘ̈ܡܐ ܟܿܠ ܡܠܘܫܐ<EOS> ܘܬܚܘ̈ܡܐ ܠܐ ܫ݀ܘܝܢ<EOS> ܐܠܐ<EOS>ܐܝܼܬ ܬܚܘܼ̱ܐ ܕܐܝܼܬܘ̄ ܬܡܢܝܐ ܕܪ̈ܓܐ ܐܘܟܝܼܬ ܡܢܘ̈ܬܐ<EOS> ܘܐܝܼܬ ܬܚܘܼܡܐ ܕܐܝܼܬܘܗܝ ܫܒܥܐ<EOS>ܕܪ̈ܓܐ<EOS> ܘܐܝܼܬ ܬܚܘܼܡܐ ܕܐܝܼܬܘܗܝ ܫܬܐ ܕܪ̈ܓܐ<EOS> ܘܐ̱ܚܪܢܐ ܚܡܫܐ<EOS> ܘܐܪܒܥܐ<EOS> ܐܟܡܐ ܕܛܟܣܘ<EOS>ܩܕ̈ܡܝܐ ܕܐܬܕܪܫܘ ܣܿܓܝܼ ܒܚܘܼܫܒܢܗܿ ܕܡܘܙܠܬܐ<EOS> ܐܝܼܬ ܬܘܼܒ ܒܡܘܙܠܬܐ ܕܘܟ̈ܝܬܐ ܬܪ̈ܬܝܢ<EOS>ܕܐܝܼܬܝܗܝܢ ܐܣܪ̈ܐ ܐܘܟܝܼـ ܩܼܛܪ̈ܬܐ<EOS> ܐܝܟܐ ܕܡܥܪ̈ܙܠܢ ܐܘܟܝܼܬ ܪ̈ܟܝܼܒܢ ܬܪ̈ܬܝܢ ܡܘܙ̈ܠܬܐ<EOS>ܥܠ ܚܕ̈ܕܐ<EOS> ܘܐܝܼܬܗܝܢ ܩܼܛܪ̈ܬܐ ܠܘܼܩܒܠ ܚܕ̈ܕܐ ܕܝܐܡܛܪܐܝܼܬ ܫܘܝܐܝܬ ܐܝܟ ܟܢܘܼܢܬܐ ܣܝܼ̈ܡܢ<EOS>ܠܘܼܩܒܠ ܚܕ̈ܕܐ<EOS> ܘܐܝܼܬ ܒܝܬܐ ܚܕܐ ܠܐܚܪܬܐ ܐܫܬܐ ܡܠܘ̈ܫܐ<EOS> ܐܘܟܝܼܬ ܡܢܘ̈ܬܐ ܕܗܿܢܘܢ ܕܪ̈ܓܐ<EOS>ܩܦ̄ ܡܼܢ ܗܢܐ ܓܒܐ<EOS> ܘܗܟܘܬ ܐܫܬܐ ܡܠܘܼ̈ܫܐ ܐ̱ܚܪ̈ܢܐ ܡܼܢ ܓܒܐ ܐܚܪܢܐ<EOS> ܐܝܿܟܢ ܕܢܗܼܘܐ ܦܠܓܗ<EOS>ܕܚܘܼܕܪܐ ܕܡܘܙܠܬܐ ܒܝܢܬ ܩܼܛܪ̈ܬܐ ܗܿܠܝܢ ܫܘܝܐܝܬ ܘܡܼܬܩܪܝܐ ܚܕܐ ܩܛܪܬܐ ܕܪܝܼܫܗ<EOS>ܕܬܢܝܼܢܐ<EOS> ܐܘܟܝܼܬ<EOS>ܐܢܐܒܝܒܙܘܢ<EOS> ܘܐ̱ܪܬܐ ܩܛܪܬܐ ܕܕܘܼܢܒܗ ܕܬܢܝܼܢܐ ܘܡܬܩܪܐ ܩܛܐܒܝܒܙܘܢ<EOS>ܗܿܠܝܢ ܐܝܼܬܝܗܝܢ ܕܘܼܟ̈ܝܬܐ ܐ̈ܠܝܼܨܬܐ ܒܡܘܙܠܬܐ ܕܠܥܝ̈ܢܐ ܠܐ ܡܬܼܚ̈ܙܝܢ<EOS> ܐܠܐ ܒܗܘܢܐ<EOS>ܡܬܼܢܣ̈ܒܢ ܘܡܼܢ ܟ݀ܠܦܪܘܿܣ ܐܝܼܬܝܗܝܢ<EOS> ܘܐܡܼܬܝ ܕܡܼܬܟܝܢܝܢ ܒܚܕ ܡܢܼܗܘܢ ܫܡܼܫܐ ܘܣܗܪܐ<EOS>ܒܣܘܢܢܕܘܿܣ ܗ݀ܘܝܐ ܐܩܠܦܣܝܣ ܕܫܡܫܐ<EOS> ܘܐܡܼܬܝ ܕܡܬܟܝܢ ܫܡܫܐ ܒܚܕܐ ܘܣܗܪܐ ܒܐܚܪܬܐ<EOS>ܒܦܢܣܝܠܝܢܘܣ ܐܘܟܝܼܬ ܡܠܝܘܼܬܗܿ ܕܣܗܪܐ ܗܿܘܝܐ ܐܩܠܦܣܝܣ ܕܣܗܪܐ<EOS> ܘܠܗܿܠܝܢ ܡܚܘܝܢܢ<EOS>ܢܗܝܼܪܐܝܬ ܡܼܢ ܠܬܼܚܬ ܗܿܠܝܢ ܟܿܠܗܝܢ ܕܐܡܼܪܢܢ<EOS> ܗ̄ ܦܘܠܓܐ ܕܬܪܥܣܪ ܡܠ̈ܘܫܐ<EOS> ܘܠܘܗܝ<EOS>ܕܩܢ̈ܣܐ ܐܘܟܝܼܬ ܦܪ̈ܨܘܼܦܐ<EOS> ܘܬܚܘܼ̈ܡܐ ܕܒܟܿܠ ܚܕ ܡܼܢ ܡܠܘ̈ܫܐ ܘܟܡܝܘܼܬܗܿ ܕܡܢܿܬܐ ܐܘܟܝܼܬ<EOS>ܕܪܓܐ<EOS> ܗܟܘܬ ܘܕܩܛܝܼܢܬܐ ܘܕܬܪܝܢܝܬܐ ܘܣܛܪ ܘܩܼܛܪ̈ܬܐ ܗܿܠܝܢ ܕܪܝܼܫܗ ܕܬܢܝܼܢܐ ܘܕܕܘܼܢܒܗ<EOS>ܥܡ ܫܪܟܐ ܕܕܘܼܟ̈ܝܬܐ ܐܚܪ̈ܢܝܬܐ ܕܐܝܼܬ ܒܡܘܙܠܬܐ ܘܠܐ ܡܬܼܚܙ̈ܝܢ<EOS> ܐܦܠܐ ܡܼܢ ܚܼܙܬܐ ܕܥܝ̈ܢܐ<EOS>ܡܬܼܝܕ̈ܥܢ ܐܠܐ ܒܗܘܢܐ ܡܬܼܢܣ̈ܒܢ<EOS> ܘܡܼܢ ܚܘܼܫܒܢܐ ܚܪܝܼܩܐ ܘܡܬܚܡܐ ܡܼܬܝܕ̈ܥܢ ܘܡܬܼܝܠ̈ܦܢ<EOS>ܚܬܝܼܬܐܝܼܬ ܘܕܠܐ ܦܘܕܐ ܣܟ ܒܝܕ ܡܘܗܒ̈ܬܐ ܘܓܠ̈ܝܢܐ ܕܡܼܢ ܐܠܗܐ ܒܢܣܝܿܢܐ ܕܐܪܝܼܟܘܼܬ ܙܒܢܐ<EOS>ܐܬܼܝܼܕ̈ܥܝܢ ܗܿܠܝܢ ܟܿܠܗܝܢ ܠܒܢܝ̈ܢܫܐ<EOS> ܘܡܢܟܿܠܦܪܘܿܣ ܐܿܠܨܐ ܗܘܼܬ݀ ܕܢܬܼܝܕ̈ܥܢ<EOS> ܡܛ݀ܠ<EOS>ܕܥܠܝܗܝܢ ܡܛܟܣܝܢ ܙܒ̈ܢܐ ܘܫܢ̈ܝܐ ܘܝܪ̈ܚܐ ܘܫܘܼܚܠ̈ܦܐ ܕܣܬܘܐ ܘܕܩܝܛܐ ܘܬܐܕܪܐ ܘܬܫܪܝܢܝܐ<EOS>ܘܐܼܠܘܼ ܠܐ ܕܗܿܟܢ<EOS> ܐܝܟ ܒܥܝܼܪܐ ܕܠܐ ܡܠܼـܐ ܡܬܼܕܒܪܝܢ ܗܘܼܘ ܝܘܡ̈ܬܗܘܢ ܕܒܢܝ̈ܢܫܐ ܒܠܐ<EOS>ܝܼܕܥܬܐ ܕܙܒ̈ܢܐ ܘܥܕ̈ܢܐ ܘܒܗܿܠܝܢ ܫܿܠܡܼ ܩܦܠܐܘܢ ܕܐܪܒܥܐ ܒܝܕ ܐܠܗ ܕܚܝܠ ܘܥܕܪ<EOS>ܩܦܠܐܘܢ ܕܚܡܫܐ ܕܡܐܡܪܐ ܕܚܡܫܐ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܟܡܐ ܐܝܼܬܝܗܘܢ<EOS>ܕܪ̈ܩܝܼܥܐ ܐܘܟܝܼܬ ܡܕܝܿܪ̈ܐ ܕܡܘܙܠܬܐ ܫܘܼ̄ܒ ܠܗ ܠܒܪܘܝܐ ܘܡܛܟܣܢܐ ܚܟܝܼܡܐ ܕܥ̈ܠܡܐ<EOS>ܘܒܪ̈ܝܬܐ<EOS> ܕܟ݀ܠܡܕܡ ܕܒܼܪܐ ܘܐܬܩܢ ܒܚܟܼܡܬܗ ܡܠܝܬ݀ ܦܘܼܪ̈ܫܢܐ ܘܣܿܓܝܐܬ݀ ܬܕܡܪ̈ܬܐ<EOS>ܪܘܪ̈ܒܬܐ<EOS> ܠܡܕܡ ܨܿܐܪ ܘܐ̱ܪܙܐ ܟܿܣܐ ܟܒܗ<EOS> ܘܒܟܿܠܗܘܢ ܐ̱ܪ̈ܙܐ ܘܛܘܼܦ̈ܣܐ ܘܟܝ̈ܢܐ<EOS>ܘܐܣܛܘܼܟ̈ܣܐ ܘܥܠ̈ܡܐ ܘܒܪ̈ܝܬܐ ܡܬܼܚܙ̈ܝܢܝܬܐ ܘܠܐ ܡܬܼܚܙ̈ܝܢܝܬܐ ܚܝܠܗ ܡܥܒܕ ܘܚܟܡܼܬܗ<EOS>ܡܼܬܚܙܝܐ ܘܫܘܼܒܚܗ ܡܫܼܬܥܝܢ ܚܕ ܠܚܕ ܘܐܝܿܟܢܐ ܕܐܩܝܼܡ ܒܫܡܝܐ ܕܪ̈ܘܼܚܢܐ ܥܣܪܐ ܛܟܼܣ̈ܝܢ<EOS>ܕܚܝܠ̈ܘܬܐ ܘܪ̈ܒܝ ܚܝܠ̈ܘܬܐ ܗܟܘܬ ܦܠܓܗܿ ܘܬܚܡܗܿ ܠܡܘܙܠܬܐ ܕܠܥܼܠ ܡܼܢܢ ܠܥܣܪܐ ܡܕܝܪ̈ܝܢ<EOS>ܕܟܿܠܚܕ ܡܬܼܩܪܐ ܫܡܿܝܐ<EOS> ܘܗܿܘ ܕܠܥܼܠ ܡܢܗ ܫܡ̈ܝ ܫܡ̈ܝܐ<EOS> ܘܡܝ̈ܐ ܕܠܥܠ ܡܼܢ ܟܿܠܗܘܢ<EOS> ܡܝ̈ܐ<EOS>ܕܠܥܠ ܡܼܢ ܫܡ̈ܝܐ<EOS> ܗ̄ ܡܝ̈ܐ ܕܠܥܠ ܡܼܢ ܪ̈ܩܝܼܥܐ<EOS> ܘܛܟܣ ܐܢܘܢ ܬܠܬܐ ܪ̈ܩܝܼܥܝܢ<EOS> ܘܒܟܿܠ<EOS>ܪܩܝܼܥܐ ܬܠܬܐ ܡܕܝܪܝܢ<EOS> ܘܒܟܿܠ ܡܕܝܪܐ ܟܘܟ̈ܒܐ ܒܡܢܝܿܢܐ<EOS> ܗܿܘ ܕܝܢ ܕܥܣܪܐ ܕܠܐ ܡܢܝܢ ܘܠܐ<EOS>ܡܬܼܚܙ̈ܝܢܐ ܡܼܢ ܡܥܠܝܘܼܬܗܘܢ ܡܪܝܡܬܐ<EOS> ܘܠܥܼܠ ܡܼܢ ܟܿܠܗܘܿܢ ܝܡܐ ܗܿܘ ܪܒܐ ܘܠܐ ܡܣܼܬܝܟܢܐ<EOS>ܨܿܐܪ ܠܐܠܗܘܼܬܐ ܡܪܝܡܬܐ ܘܠܐ ܡܣܼܬܝܟܢܝܼܬܐ ܘܠܐ ܡܼܬܬܚܡܢܝܼܬܐ ܩܕܡܐܝܼܬ ܠܒܪ ܡܼܢ ܐܐܪ<EOS>ܕܚܕܝܼܪ ܠܢ ܐܘܟܝܼܬ ܠܥܼܠ<EOS>ܡܼܢ ܪܫܢ ܐܝܼܬ ܐܬܝܪ ܗܿܘ ܢܘܼܪܢܐ ܕܦܿܪܫ ܒܝܬ ܠܢ ܠܪ̈ܩܝܥܐ ܕܠܥܠ<EOS>ܘܪܒܝܼܥܐ ܩܕܡܝܐ ܕܣܗܪܐ ܡܛܟܣ ܒܗ ܬܠܬܐ ܡܕܝܪ̈ܝܢ<EOS> ܩܕܡܝܐ ܗܿܘ ܕܒܗ ܪܕܐ ܣܗܪܐ ܕܕܡܿܐ<EOS>ܠܬܐܓܡܐ ܕܡ̈ܠܐܟܐ ܕܒܛܟܼܣܐ ܩܕܡܝܐ<EOS> ܕܬܪܝܢ ܗܿܘ ܕܒܗ ܪ݀ܕܐ ܗܪܡܝܣ ܟܘܟܒܐ ܕܗܼܘ ܢܒܘܼ<EOS>ܐܘܟܝܬ ܥܘܛܪܕ ܘܕܡܿܐ ܠܬܐܓܡܐ ܕܪ̈ܒܝ ܡ̈ܠܐܟܐ ܕܬܠܬܐ ܗܿܘ ܕܒܗ ܪܕܝܐ ܟܘܟܒܬܐ ܕܒܠܬܝ<EOS>ܐܦܪܘܕܝܛܝ ܐܘܟܝܼܬ ܙܘܼܗܪܗ<EOS> ܘܕܡܿܐ ܠܬܐܓܡܐ ܕܪ̈ܝܼܫܢܘܬܐ ܪܩܝܼܥܐ ܕܝܢ ܕܬܪܝܢ ܕܐܝܼܬܘܗܝ<EOS>ܡܨܥܝܐ ܕܫܡܼܫܐ<EOS> ܐܝܟ ܥܕܬܐ ܡܼܨܥܝܬܐ ܕܪ̈ܘܼܚܢܐ<EOS> ܘܒܡܕܝܪܐ ܩܕܡܝܐ ܕܐܝܬܘܗܝ ܕܐܪܒܥܐ ܪܕܐ<EOS>ܒܗ ܫܡܼܫܐ<EOS> ܘܕܡܿܐ ܠܬܐܓܡܐ ܕܫܘܼܠ̈ܛܢܐ<EOS> ܗܿܘ ܕܬܪܝܢ ܕܐܝܼܬܘܗܝ ܕܚܡܫܐ ܕܒܗ ܪܕܐ ܟܪܝܓ<EOS>ܕܗܼܘ ܐܪܝܣ ܡܪܪܝܟ ܘܕ݀ܡܐ ܠܬܐܓܡܐ ܕܚܝܠ̈ܘܬܐ ܘܗܿܘ ܕܬܠܬܐ ܕܗܢܐ ܪܩܝܼܥ ܡܼܨܥܝܐ<EOS>ܕܐܝܼܬܘܗܝ ܡܕܝܪܐ ܕܐܫܬܐ ܕܒܗ ܪ݀ܕܐ ܒܝܠ ܕܐܝܼܬܘܗܝ ܙܘܣ ܐܘܟܝܼܬ ܡܘܫܬܪܝ<EOS> ܘܕܡܿܐ ܠܬܐܓܡܐ<EOS>ܕܡܪ̈ܘܬܐ ܘܪܩܝܼܥܐ ܕܬܠܬܐ ܕܡܬܼܩܪܐ ܕܩܪܘܢܘܣ<EOS> ܒܡܕܝܪܐ ܩܕܡܝܐ ܕܝܠܗ ܕܐܝܼܬܘܗܝ ܗܿܘ<EOS>ܕܫܒܥܐ<EOS> ܪܕܐ ܗܼܘ ܩܪܘܢܘܣ<EOS> ܘܕܡܿܐ ܠܬܐܓܡܐ ܕܡܘܬܒ̈ܐ<EOS> ܘܒܡܕܝܪܐ ܕܬܪܝܢ ܕܐܝܼܬܘܗܝ ܕܬܡܢܝܐ<EOS>ܪܕܝܢ ܟܘܟ̈ܒܐ ܢܗܝܼܪ̈ܐ ܐܿܠܦ ܘܡܐܐ ܘܥܣܪܝܢ ܒܡܢܝܿܢܐ<EOS> ܘܕܡܿܐ ܠܬܐܓܡܐ ܕܟܪ̈ܘܼܟܐ ܣܿܓܝ̈ܐܝ<EOS>ܥܝ̈ܢܐ ܢܗܝܼܪ̈ܬܐ<EOS> ܘܗܿܘ ܕܬܠܬܐ ܕܐܝܼܬܘܗܝ ܡܕܝܪܐ ܬܫܝܥܝܐ ܪܕܝܢ ܒܗ ܟܘܟ̈ܒܐ ܗܿܠܝܢ ܥܠ̈ܝܐ<EOS>ܕܠܝܬ ܠܗܘܢ ܡܢܝܿܢܐ ܘܕܡܿܐ ܠܬܐܓܡܐ ܕܣܪ̈ܦܐ ܫܬܝܼ̈ܬܝܼܝܼ ܓܦ̈ܐ<EOS> ܘܠܥܠ ܡܼܢ ܗܿܠܝܢ ܪܩܝܼܥܐ<EOS>ܗܿܘ ܥܣܝܼܪܝܐ<EOS> ܕܡܬܼܩܪܐ ܟܠܝܼܠ ܡܠܘ̈ܫܐ<EOS> ܘܐܝܬ ܒܗ ܟܘܟ̈ܒܐ ܕܠܐ ܡܢܝܢ ܘܕܠܐ ܣܟܐ<EOS> ܗܿܢܘܢ<EOS>ܕܡܼܢ ܣܿܓܝܼܐܘܼܬ ܡܥܠܝܘܼܬܗܘܢ ܡܚܦܝܢ ܘܠܐ ܡܬܼܚܙܝܢ ܐܠܐ ܒܗܘܼܪܐܝܼܬ ܐܝܟ ܥܢܢܐ ܪܩܝܼܩܬܐ<EOS>ܐܝܟ ܗܿܘ ܚܪܘܼܪܐ ܕܡܬܼܚܙܐ ܒܫܒܝܼܠ ܬܒܢܐ<EOS> ܘܣܿܓܝܼ ܕܡܿܐ ܗܢܐ ܪܩܝܼܥܐ ܥܠܼܝܐ<EOS> ܘܢܣܝܼܪܝܐ<EOS>ܟܠܝܼܠ ܡܠܘܼ̈ܫܐ ܠܬܐܓܡܐ ܗܿܘ ܡܥܠܝܐ ܕܟܘܟܒ ܢܘܓܐ ܕܢܦܼܠ<EOS> ܗܿܘ ܕܐܝܼܬܘܗܝ ܗܘܼܐ ܠܥܠ ܡܼܢ<EOS>ܟ݀ܠܗܘܢ ܚܒܪ̈ܘܗܝ ܘܟܠܝܼܠ ܥܣܪܐ ܗ̄ ܫܘܼܡܠܝ ܥܣܪܐ ܕܗܼܘ ܐܝܼـܘܗܝ ܟܠܝܼܠܐ ܕܬܫܥܐ ܐܚܪ̈ܢܐ<EOS>ܕܬܚܘܼܬܘܗܝ<EOS> ܘܡܡܠܝܢܐ ܕܡܢܝܿܢܐ<EOS> ܘܐܟܡܐ ܕܟܘܟ̈ܒܐ ܥܠ̈ܝܐ ܕܒܟܠܝܼܠ ܡܠ̈ܘܫܐ ܠܝܬ ܠܗܘܢ ܣܿܟܐ<EOS>ܘܡܢܝܿܢܐ ܠܝܼܕܥܬܢ ܗܟܘܬ݀ ܐܦܠܐ ܠܚܝܠ̈ܘܬܐ ܕܒܬܐܓܡܗ ܕܡܪܘܕܐ ܝ݀ܕܥܝܢܢ ܟܡܝܘܼܬܐ ܘܡܢܝܿܢܐ<EOS>ܘܐܟܡܐ ܕܗܠܝܢ ܟܘܟ̈ܒܐ ܥܠ̈ܝܐ ܥܡܘܼܛܝܢ ܘܠܐ ܡܬܼ̇ܙܝܢ<EOS> ܐܠܐ ܐܝܟ ܥܢܢܐ ܦܿܗܘܼܪܬܐ ܡܕܡ<EOS>ܗܿܟܢܐ ܐܦ ܗܼܢܘܢ ܚܝܠ̈ܘܬܐ ܣܩܘܼܒ̈ܠܝܐ<EOS> ܐܬܼܬܥܡܛܘ ܘܐܬܼܬܚܫܟܘ ܡܼܢ ܢܘܼܗܪܐ ܕܝܼܕܥܬܐ<EOS>ܐܠܗܿܝܬܐ<EOS> ܘܟܡܐ ܕܫܒܝܼܠ ܬܒܢܐ ܡܬܚܙܐ ܐܝܟ ܨܪܝܐ ܡܕܡ ܒܪܩܝܼܥܗܿ ܕܡܘܙܠܬܐ<EOS> ܗܿܟܢܐ ܐܨܛܪܝܬ݀<EOS>ܫܡܝܐ ܕܡܛܟܣܝܢ ܗܘܼܘ ܘܩܿܝܡܝܢ ܒܗ ܘܢܦܠܘ ܐܝܟ ܒܪܩܐ ܠܫܝܘܿܠ ܬܚܬܿܝܐ ܕܚܫܼܟܐ ܒܪܝܐ ܕܠܐ<EOS>ܝܼܕܥܬܐ ܠܥܠ ܕܝܢ ܡܼܢ ܗܿܠܝܢ ܥܣܪܐ ܡܕܝܪ̈ܝܢ ܘܪ̈ܩܝܼܥܐ ܕܫܡ̈ܝܐ ܘܫܡ̈ܝ ܫܡ̈ܝܐ<EOS> ܬܘܼܒ ܠܐ<EOS>ܡܬܝܕܥ ܡܕܡ ܐܠܐ ܐܢ ܗܿܘ ܝܡܐ ܪܒܐ ܘܠܐ ܡܣܼܬܿܝܟܢܐ ܘܠܐ ܡܬܼܬܚܡܢܐ<EOS> ܕܡܝ̈ܐ<EOS>ܕܠܥܠ ܡܼܢ ܪ̈ܥܝܥܐ ܕܨܿܐܪ ܘܡܛܦܣ ܠܪܒܘܼܬܗܿ ܘܡܥܠܝܘܼܬܗܿ ܘܠܐ<EOS>ܡܣܬܝܟܢܘܼܬܗܿ ܕܐܝܼܬܘܼܬܐ ܡܬܘܼܡܝܬܐ<EOS> ܘܐܢ ܝܡܐ ܪܒܐ ܕܐܘܩܝܢܘܣ ܠܐ ܐܬܝܼܕܥ ܠܗ ܬܚܘܼܡܐ ܘܠܐ<EOS>ܣܿܟܐ<EOS> ܟܕ ܛܒ ܕܡܢܟܿܠܦܪܘܿܣ ܐܝܼܬ ܠܗ ܣܘܦܐ ܘܬܚܘܼܡܐ<EOS> ܒܗܿܝ ܕܠܓܘ ܡܼܢ ܐܐܪ ܡܼܬܚܡ<EOS>ܘܒܐܪܥܐ ܡܣܝܟ<EOS> ܡܕܝܢ ܗܿܘ ܝܡܐ ܠܐ ܡܬܼܡܠܠܢܐ ܕܚܕܝܼܪ ܠܒܪ ܡܼܢ ܟܿܠܗ ܣܿܟܐ ܕܪ̈ܩܝܼܥܐ<EOS>ܕܫܡ̈ܝܐ ܘܡܕܝܪ̈ܐ ܕܡܘܙܠܬܐ<EOS> ܘܣܝܼܡ ܒܗܿܘ ܪܘܡܐ ܡܥܠܝܐ ܘܠܐ ܡܬܼܚܙܝܢܐ<EOS> ܟܡܐ ܗܿܝ ܗܿܟܝܼܠ<EOS>ܪܒܘܼܬܗ ܟܡܐ ܗܿܝ ܠܐ ܡܣܝܟܘܼܬܗ ܠܐ ܣܟ ܡܣܼܬܝܟ<EOS> ܠܐ ܡܬܡܫܚ<EOS> ܠܐ ܡܬܼܕܪܟ<EOS> ܠܐ ܡܼܬܬܚܡ<EOS>ܠܝܬ ܠܗ ܣܘܦܐ ܘܠܐ ܣܟܐ<EOS> ܬܗܘܼܡܐ ܗܿܘ ܕܠܥܼܠ ܕܠܐ ܡܼܬܗܘܢܢ<EOS> ܥܘܼܡܩܐ ܪܡܐ ܘܡܥܠܝܐ ܕܣܟ ܠܐ<EOS>ܡܕܪܟܐ ܠܗ ܝܼܕܥܬܐ ܐ̱ܢܫܝܬܐ<EOS> ܘܐܢ ܗܿܢܐ ܝܡܐ ܟܕ ܛܒܿ ܒܪܝܐ ܗܿܘ ܘܒܠܚܘܼܕ ܨܿܐܪ ܛܘܼܦܣܐ<EOS>ܕܗܿܝ ܪܒܘܼܬܐ ܕܐܝܼܬܘܼܬܐ ܣܓܝܼܕܬܐ ܘܠܐ ܒܪܝܼܬܐ ܘܡܬܘܡܝܬܐ ܡܕܝܢ ܗܼܝ ܐܝܼܬܘܼܬܐ ܕܐܘܣܝܐ<EOS>ܕܐܗܘܼـܐ ܡܪܝܡܬܐ ܘܓܢܝܼܙܬܐ ܘܡܥܠܝܬ݀ ܡܼܢ ܟܿܠ ܗܘܢܐ ܘܡܚܫܒܬܐ<EOS> ܟܡܐ ܬܗܝܼܪܐ ܠܐ<EOS>ܡܬܕܪܟܢܘܼܬܗܿ<EOS> ܟܡܐ ܫܒܝܼܚܐ ܡܥܠܝܘܼܬܗܿ<EOS> ܟܡܐ ܡܬܼܬܡܗܐ ܝܼܕܥܬܐ ܡܼܢ ܒܥܬܐ ܕܥܠܝܗܿ<EOS> ܟܡܐ<EOS>ܬ݀ܗܪܝܢ ܟܿܠ ܗܘ̈ܢܝܢ ܘܡܬܒܠܗܝܢ ܟܿܠ ܙܘܥ̈ܝܢ ܡܼܢ ܠܐ ܡܬܒܨܝܢܘܼܬ ܚܘܼܫܒܐ ܕܥܠ ܠܐ<EOS>ܡܣܝܟܘܼܬܗܿ<EOS> ܪܒ ܗܼܘ ܡܪܢ ܘܡܫܒܚ ܪܘܪܒܐܝܬ<EOS> ܠܐ ܡܼܬܥܩܒ ܟܝܿܢܐ ܕܐܝܼܬܘܼܬܐ ܡܬܘܼܡܝܬܐ<EOS> ܠܐ<EOS>ܡܬܼܕܪܟ ܠܐ ܡܬܗܘܢܢ<EOS> ܠܐ ܣܟ ܡܬܼܡܫܚ<EOS> ܠܐ ܣܟ ܡܣܼܬܝܟ<EOS> ܠܐ ܣܟ ܡܬܼܡܠܠ<EOS> ܐܠܐ ܒܫܼܬܩܐ<EOS>ܢܬܼܝܩܪ ܘܢܫܬܒܚ ܘܒܗܿܠܝܢ ܫܠܡ ܩܦܠܐܘܢ ܕܚܡܫܐ ܒܝܕ ܐܠܗ ܕܚܝ ܘܥܕܪ<EOS>ܩܦܠܐܘܢ ܕܫܬܐ ܕܡܐܡܪܐ ܕܗ̄ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܡܢܐ ܐܝܼܬܝܗܘܢ ܫܡܫܐ<EOS>ܘܣܗܪܐ ܘܫܪܟܐ ܕܟܘܟ̈ܒܐ ܘܡܼܢ ܡܿܢܐ ܗܘܼܘ ܘܡܿܢܘܼ ܟܝܿܢܗܘܢ ܘܐܝܟܢ ܐܝܼܬܘܗܝ<EOS>ܛܘܼܟܿܣܗܘܢ ܘܡܿܢܐ ܗܿܝ ܚܫܚܬܗܘܢ ܘܐܝܟܢܐ ܐܢܝܢ ܕܘܼܟ̈ܝܬܗܘܢ ܘܡܿܢܐ ܗܿܝ ܡܥܒܕܢܘܬܗܘܢ<EOS>ܘܟܿܠܗ ܢܿܡܘܿܣܗܘܢ ܒܡܠܼܬܐ ܡܿܢ ܕܒܪܝܘܝܘܼܬܐ ܐܝܠ̈ܢܐ ܘܥܣܼ̈ܒܐ ܘܙܪ̈ܥܐ ܩܕܝܼܡܝܢ<EOS>ܒܪܝܼܬܗܘܢ ܡܼܢ ܒܪܝܼܬܐ ܕܟܘܟ̈ܒܐ<EOS> ܘܐܦ ܡܬܓܠܝܢܘܼـܐ ܕܝܒܝܼܫܬܐ ܘܦܘܼܪܫܢܐ ܕܡܝ̈ܐ ܠܣܛܪ<EOS>ܘܩܒ̈ܝܬܐ ܕܝܡ̈ܡܐ ܗܟܘܬ݀ ܩܕܡܐܝܬ ܐܬܛܟܣܘ ܩܕܡ ܕܢܬܼܚܙܘܢ ܢܗܝܼܪ̈ܐ<EOS> ܐܠܐ ܚܢܢ ܡܛܠ ܕܡܼܢ<EOS>ܠܥܠ ܫܪܝܼܢܢ ܕܢܚܘܐ ܥܠ ܚܕ ܚܕ ܡܼܢ ܗܘ̈ܝܐ ܘܬܘܼܩ̈ܢܐ ܕܒܪ̈ܝܬܐ<EOS> ܘܟܕ ܥܠ ܪ̈ܩܝܼܥܐ ܕܫܡܿܝܐ<EOS>ܘܟܪܘܼܟܝܐ ܕܡܘܙܠܬܐ ܡܠܠܢܢ ܙ݀ܕܩ ܠܢ ܕܒܣܼܕܪܐ ܢ݀ܣܒ ܘܥܠ ܟܿܠܗ ܛܟܼܣܐ ܘܢܿܡܘܿܣܐ<EOS>ܕܡܘܙܠܬܐ<EOS> ܘܕܢܗܝܼܪ̈ܐ ܕܣܕܝܼܪܝܢ ܒܗܿ ܢܡܠܠ<EOS> ܘܗܿܝܕܝܢ ܢܚܘܐ ܘܢܡܠܠ ܥܠ ܗܿܠܝܢ ܕܠܬܼܚܬ ܡܼܢ<EOS>ܪܩܝܼܥܐ<EOS> ܘܥܠ ܐܐܪܐܣ ܗܿܠܝܢ ܕܒܠܘܒܐ ܕܐܐܪ ܗܿܢܐ<EOS> ܘܗܿܝܕܝܢ ܒܗ ܒܛܟܼܣܐ ܟܕ ܢ݀ܡܛܐ ܠܐܪܥܐ<EOS>ܢܡܠܠ ܥܠܝܗܿ ܘܥܠ ܟܿܠ ܕܒܗܿ ܘܥܠ ܐܦ̈ܝܗܿ<EOS> ܐܝܟ ܕܡܚܟܡܐ ܛܝܒܘܼܬܐ ܐܠܗܿܝܬܐ<EOS> ܘܩܕܡܐܝܬ ܡܿܢ<EOS>ܠܗܝܢ ܠܡ̈ܠܐ ܩܕܝܼܫ̈ܬܐ ܕܟܬܒܐ ܢܣܝܼܡ ܕܐܝܟܢ ܐܬܼܒܪܝܼܘ ܢܗܝܼܪ̈ܐ ܘܟܘܟ̈ܒܐ<EOS>ܗܿܝܕܝܢ ܢܡܠܠ ܥܠܝܗܘܢ<EOS> ܘܐܡܼܪ ܐܠܗ ܢܗܘܼܘܢ ܢܗܝܼܪ̈ܐ ܒܪܩܝܼܥܐ ܕܫܡܿܝܐ<EOS>ܠܡܦܼܪܫ ܒܝܬ ܐܝܼܡܡܐ ܠܠܠܝܐ<EOS> ܘܢܗܘܼܘܿܢ ܠܐܬܘ̈ܬܐ ܘܠܙܒ̈ܢܐ ܘܠܝܘܡ̈ܬܐ ܘܠܫܢ̈ܝܐ<EOS> ܕܢܗܼܘܘܢ<EOS>ܡܿܢܗܪܝܢ ܒܪܩܝܼܥܐ ܕܫܡܿܝܐ ܘܠܡܢܗܪܘܼ ܥܠ ܐܪܥܐ<EOS> ܘܠܡܫܼܠܛ ܒܐܝܼܡܡܐ ܘܒܠܠܝܐ<EOS> ܘܗܘܼܐ<EOS>ܗܿܟܢܐ<EOS> ܘܥܒܼܕ ܐܠܗܐ ܬܪܝܢ ܢܗܝܼܪ̈ܐ ܪܘܪ̈ܒܐ<EOS> ܢܗܝܼܪܐ ܪܒܐ ܠܫܘܼܠܛܢܐ ܕܐܝܼܡܡܐ<EOS> ܘܢܗܝܼܪܐ<EOS>ܙܥܘܿܪܐ ܠܫܘܼܠܛܢܐ ܕܠܠܝܐ ܘܟܘܟ̈ܒܐ<EOS> ܘܝܗܼܒ ܐܢܘܢ ܐܠܗܐ ܒܪܩܝܼܥܐ ܕܫܡܿܝܐ ܠܡܢܗܪܘܼ ܥܠ<EOS>ܐܪܥܐ<EOS> ܘܠܡܫܼܠܛ ܒܐܝܡܡܐ ܘܒܠܠܝܐ<EOS> ܘܠܡܦܼܪܫ ܒܝܬ ܢܘܼܗܪܐ ܠܚܼܫܘܼܟܐ<EOS> ܘܚܼܙܐ ܐܠܗܐ ܕܫܦܝܼܪ<EOS>ܩܕܡܢܢ ܓܝܪ ܐܡܼܪܢܢ ܡܼܢ ܠܥܠ ܕܟܬܒܐ ܐܠܗܝܐ ܐܝܟ ܕܥܡ ܫܒܪ̈ܐ ܗܿܐ ܡܠܓܠ ܥܡܢ ܐܝܠܝܢ<EOS>ܕܡܼܨܝܐ ܠܢ ܕܢ݀ܫܡܥ ܐܢܝܢ ܘܢܿܣܬܿܟܠ ܘܢܿܕܥ<EOS> ܘܗܿܠܝܢ ܟܿܠܗܝܢ ܗܿܐ ܬܢܐ ܘܡܫܡܥ ܠܢ ܕܐܡܼܪ<EOS>ܐܠܗܐ ܚܝܐ<EOS> ܕܢܗܼܘ ܙܦܠܢ ܘܢܘܼܗܐ ܙܦܠܢ<EOS> ܗܟܢܐ ܓܼܕܫ ܘܚܕ ܬܘܼܩܢܐ ܕܐܬܼܒܪܝܼ<EOS> ܘܗܿܝܕܝܢ<EOS>ܒܬܪ̈ܘܗܝ ܐ̱ܚܪܢܐ<EOS> ܠܘ ܗܟܢܐ ܢܿܣܬܟܠ<EOS> ܐܠܐ ܟ݀ܠܗܝܢ ܒܚܕ ܪܦܦܐ ܐܬܼܒܪܝܼܘ ܘܐܬܼܬܩܢܘ ܘܗܼ،ܘ<EOS>ܘܗܿܠܝܢ ܟܿܠܗܝܢ ܕܚܢܢ ܒܐܿܠܦ ܐܠܦ̈ܝܢ ܫܢ̈ܝܢ ܠܡܚܣܢ ܡܨܝܐ ܠܢ ܕܢ݀ܬܢܐ ܐܢܝܢ ܒܬܘܼܪܓܡܐ<EOS>ܕܡܐܡܪ ܦܘܼܡܐ<EOS> ܘܕܢܿܣܬܿܟܠ ܘܢܕܥ ܐܢܝܢ ܡܼܢ ܡܫܡܥ ܐܕܢܐ<EOS> ܒܬܪܥܝܼܬܗ ܕܐܠܗܐ ܐܝܼܬܝܐܝܬ<EOS>ܐܝܼܬܝܗܝܢ ܒܚܕ ܢܙܠܐ ܓܡܝܼܪ̈ܬܐ ܘܡܫܡܠ̈ܝܬܐ<EOS> ܒܚܕ ܪܡܼܙܐ ܪܡܼܙ ܐܡܬܼܝ ܕܨܒܼܐ ܘܟ݀ܠܗܝܢ<EOS>ܒܪ̈ܝܬܐ ܗܘܼ̈ܝ ܘܩܡܼ̈ܝ ܟܕ ܡܼܬܩܢ̈ܢ ܡܫܡ̈ܠܝܬܐ ܘܓܡܝܼܪ̈ܬܐ<EOS> ܘܠܝܬ ܒܟܝܿܢܐ ܕܐܝܼܬܘܼܬܐ<EOS>ܬܪܝܢܘܼܬܐ<EOS> ܐܘܿ ܣܟ ܡܢܝܿܢܐ ܐܘܿ ܩܕܡܝܘܼܬܐ ܘܐܚܪܝܘܼܬܐ<EOS> ܐܠܐ ܟܿܠܗܝܢ ܐܟܚܕܐ ܝܿܕܥ ܠܗܝܢ<EOS>ܠܗܿܠܝܢ ܕܡܼܢ ܕܗܘܼ̈ܝ ܘܗܿܠܝܢ ܕܠܥܿܠܡܝܢ ܗܿܘܝ̈ܢ ܒܡܫܘܼܚܬܗܝܢ ܘܡܢܝܿܢܗܝܢ ܘܐܝܟܢܝܘܼܬܗܝܢ<EOS>ܘܟܡܝܘܼܬܗܝܢ<EOS> ܠܢ ܕܝܢ ܒܢܝ̈ܢܫܐ ܠܐ ܣܟ ܡܨܼܝܐ ܠܢ ܕܢܿܕܥ ܗܿܠܝܢ ܣܛܪ ܡܼܢ ܐܪܝܼܟܘܼܬ<EOS>ܙܒܢܐ ܘܢ݀ܡܫܘܼܚ ܘܢܿܟܝܼܠ ܘܢ݀ܡܢܐ ܣܕܝܼܪܐܝܬ ܚܕ ܬܪܝܢ ܬܠܬܐ ܐܝܟ ܛܟܼܣܐ ܕܡܢܝܿܢܐ ܘܢܫܼܡܥ<EOS>ܠܫܪܒܐ ܒܡܐܡܪܐ ܣܿܓܝܼܐܐ ܚܕܐ ܚܕ ܡܠܼܬܐ ܘܦܬܓܡܐ ܒܬܪ ܦܬܓܡܐ ܐܝܟ ܐܢܫ ܕܐܝܼܬܘܗܝ<EOS>ܒܒܝܬܐ ܪܒܐ ܣܿܓܝܼ ܕܡܿܠܐܼ ܨܒܼܘ̈ܬܐ ܡܫܚܠ̈ܦܬܐ<EOS> ܘܐܝܼܬܘܗܝ ܚܫܘܼܟܐ ܐܝܟ ܠܠܝܐ<EOS> ܘܡܼܢ ܫܝܠ<EOS>ܢܥܘܿܠ ܢܗܝܼܪܐ ܕܫܪܓܐ ܠܒܝܬܐ<EOS> ܘܟܕ ܚܿܐܪ ܚܿܙܐ ܨܒܘ̈ܬܐ ܣܿܓܝ̈ܐܬܐ ܘܨܿܒܐ ܕܢܫܡܥ ܠܐ̱ܚܪ̈ܢܐ<EOS>ܡܘܿܢ ܚܼܙܐ ܒܟ݀ܠܗ ܒܝܬܐ<EOS> ܘܐܝܠܝܢ ܕܒܚܕ ܪܦܦܐ ܚܼܙܐ ܠܐ ܡܼܨܝܐ ܕܢܐܡܪ ܗܟܘܬ ܩܠܝܼܠܐܝܼܬ<EOS>ܐܠܐ ܚܕܐ ܚܕܐ ܨܒܘܼـܐ ܬܢܐ<EOS> ܘܟܿܠ ܚܕ ܬܪܝܢ ܦܬܓܡ̈ܐ ܕܐ݀ܡܪ ܡܬܬܢܝܼܚ ܘܡܬܼܢܦܫ ܘܣܿܐܩ<EOS>ܢܫܡܬܐ<EOS> ܘܗܿܝܕܝܢ ܬܘܼܒ ܡܡܠܠ<EOS> ܗܟܘܬ ܐܦ ܫܡܘܼܥ̈ܐ ܠܐ ܡܼܨܝܐ ܕܢܫܼܡܥܘܢ ܟܿܠܗܝܢ ܐܟܚܕܐ<EOS>ܐܠܐ ܒܣܕܝܼܪܘܼܬ ܬܢܝܐ ܡܠܼـܐ ܒܬܪ ܡܠܼܬܐ<EOS> ܗܟܢܐ ܘܟܬܒܐ ܩܕ̄ ܐܝܟ ܕܡܨܝܐ ܠܡܐܡܪ ܘܠܡܫܼܡܥ<EOS>ܡܠܓܠܓ ܥܡܗܘܢ ܒܣܕܝܼܪܘܼܬܐ<EOS> ܘܠܐܝܠܝܢ ܕܒܚܕ ܪܦܦܐ ܗܘܼܘ ܘܐܬܼܬܩܢܘ<EOS> ܒܙܒܢܐ ܐܪܝܼܟܐ ܡܬܼܐܠܨ<EOS>ܕܢܐܠܦ ܐܢܝܢ ܠܢ<EOS> ܗ̣ܿܢ ܐܢܼܬܪܥܐ ܥܠ ܗܿܠܝܢ ܟ݀ܠܗܝܢ ܕܐܡܿܪ ܥܠ ܐܠܗܐ<EOS>ܬܘܼܒ ܗܿܟܝܼܠ ܙ݀ܕܩ ܠܢ ܕܢܿܐܠܦ ܕܡܼܢ ܐܝܟܐ ܘܐܝܿܟܢܐ ܐܫܼܟܚܘ ܒܢܝ̈ܢܫܐ<EOS>ܕܢܿܕܪܟܘܢ ܘܢܼܕܥܘܢ ܘܢܐܠܦܘܢ ܚܬܝܼܬܐܝܼܬ ܠܢܿܡܘܿܣܐ ܕܟܘܟ̈ܒܐ ܘܛܟܼܣܐ ܕܟܪܘܼܟܝܐ ܕܡܘܙܠܬܐ<EOS>ܘܟܝ̈ܢܐ ܘܡܥܒܕܢ̈ܘܬܐ ܘܫܪܟܐ ܕܝܕܥ̈ܬܐ ܕܥܠ ܗܿܠܝܢ ܕܡܥ̈ܠܝܢ ܘܐܝܼܬܝܗܝܢ ܒܪ̈ܩܝܼܥܐ ܕܫܡܿܝܐ<EOS>ܘܒܣܘܦ̈ܐ ܪ̈ܚܝܼܩܐ ܘܒܥܘܼܡ̈ܩܐ ܬܚ̈ܬܝܐ<EOS> ܐܪܐ ܗܿܠܝܢ ܟ݀ܠܗܝܢ ܝܕ̈ܥܬܐ ܡܠܝܼܠ̈ܬܐ<EOS> ܘܚܟܼܡ̈ܬܐ<EOS>ܬܗܝܼܪ̈ܬܐ<EOS> ܘܐܘܼܡܢܘܬܐ ܫܒܝܼܚܬܐ<EOS> ܒܠܥܼܕ ܡܼܢ ܡܥܒܕܢܘܼܬܐ ܐܠܗܿܝܬܐ ܡܼܨܝܐ ܗܘܼـ݀<EOS>ܕܢܼܬܝܠ̈ܦܢ ܚܼܣ<EOS> ܠܐ ܣܟ ܡܿܨܐܼ ܟܝܿܢܐ ܕܥܒܝܼܕ̈ܐ ܕܢܕܪܟ ܘܢܕܥ ܗܿܠܝܢ ܒܠܥܼܕ ܡܼܢ ܡܘܗܒܬܐ<EOS>ܕܚܟܼܡܬܐ ܐܠܗܿܝܬܐ ܕܗܼܝ ܒܼܬ݀ ܘܥܒܼܕܬ݀ ܘܬܩܢܬ݀ ܠܟܿܠܗܝܢ ܒܪ̈ܝܬܐ<EOS> ܘܣܡܬ݀ ܒܟܝܿܢܐ<EOS>ܕܒܢܝ̈ܢܫܐ ܢܦܫܐ ܡܠܝܼܠܬܐ ܘܝܕܘܥܬܢܝܼܬܐ ܕܡܼܨܝܐ ܕܬܩܒܠܝ ܝܕ̈ܥܬܐ ܕܥܠ ܗܿܠܝܢ ܟ݀ܠܗܝܢ<EOS>ܘܫܪܝܼܪܐܝܼܬ ܐܬܼܩܪܝܼ ܘܐܼܬܘܗܝ ܒܪܢܫܐ ܨܠܡܐ ܘܕܡܘܼܬܐ ܕܒܪܘܼܝܗ ܕܐܬܬܣܝܼܡ ܒܟܝܿܢܗ<EOS>ܠܡܕܪܟܘܼ ܘܡܼܥܪܐ ܝܕܥ̈ܬܐ ܕܥܠ ܟܿܠ ܕܗܼܘܐ ܘܐܝܼܬܘܗܝ ܘܗܿܘܐ ܥܕܟܝܼܠ<EOS> ܘܗܿܠܝܢ ܟܿܠܗܝܢ<EOS>ܡܬܼܝܠ̈ܦܢ ܡܼܢ ܐܡܝܼܢܘܼـ ܢܼܣܝܿܢܐ ܘܕܘܼܪܫܐ<EOS> ܘܝܘܼܠܦܢܐ ܡܿܢ ܘܝܼܕܥܬܐ ܕܟܿܠܗ ܢܿܡܘܿܣܐ<EOS>ܕܟܘܟ̈ܒܐ ܐܫܟܼܚܘܗܝ ܐܪ̈ܡܝܐ ܒܒܠ̈ܝܐ ܐܘܟܝܼܬ ܟܠ̈ܕܝܐ ܗܿܢܘܢ ܕܒܡܕܢܚ ܬܝܡܢ ܕܥ݀ܡܪܬ<EOS>ܥ݀ܡܪܝܢ<EOS> ܡܛ݀ܠ ܕܐܪܥܐ ܗܿܝ ܟܿܠܗܿ ܕܐܬܪ̈ܘܬܗܘܢ ܐܝܼܬܝܗܿ ܚܠܢܝܬܐ ܘܠܐ ܡܼܬܝܕ̈ܥܢ ܫܒܝܼ̈ܠܐ<EOS>ܘܐܘܼܪ̈ܚܬܐ ܕܡܝܒ̈ܠܢ ܡܼܢ ܐܬܪܐ ܠܐܬܪܐ ܘܡܼܢ ܡܕܝܼܢܐ ܠܡܕܝܼܢܐ<EOS> ܘܡܼܢ ܩܪܐ ܠܩܪܐ<EOS> ܡܛ݀ܠ<EOS>ܕܢ݀ܫܒ̈ܢ ܪ̈ܘܼܚܐ ܘܡܫܘܫ̈ܢ ܠܫܒܝܼ̈ܠܐ ܒܚܠܐ ܗܿܘ ܪܦܝܐ ܘܦܪܝܕܐ<EOS> ܘܐܦ ܚܡܝܼܡ ܗܿܘ ܐܬܪܐ<EOS>ܣܿܓܝ ܘܡܘܩܕ ܫܡܼܫܐ ܒܐܝܼܡܡܐ<EOS> ܡܬܼܐܠܨܝܼܢ ܥܿܡܪ̈ܝ ܐܬܪܐ ܗܿܘ ܐܘܟܝܼܬ ܐܪܥ ܗܿܝ ܕܒܠܝ̈ܠܘܬܐ<EOS>ܢܗܠܟܘܢ ܘܢܪܕܘܢ ܡܼܢ ܕܘܼܟ ܠܕܘܟ<EOS> ܕܠܐ ܢܣܼܬܿܝܛܘܢ ܡܼܢ ܥܙܝܼܙܘܼܬܗ ܕܫܡܼܫܐ<EOS> ܡܛ݀ܠ ܕܠܝܬ<EOS>ܘܠܐ ܡܼܬܚܙܐ ܫܒܝܼܠܐ ܕܪܝܼܫܐ<EOS> ܠܟܘܟ̈ܒܐ ܣܿܝܡܝܢ ܠܗܘܢ ܢܝܼܫܐ ܘܥܠܝܗܘܢ ܪܕܝܢ ܠܟܿܠ ܟܪ<EOS>ܕܨܿܒܝܢ<EOS> ܘܡܼܢ ܐܡܝܼܢܘܼܬ ܡܐܨܕܢܘܼܬܗܘܢ ܕܒܟܘ̈ܟܒܐ ܒܟܿܠܗܘܢ ܫܘܼܚܠ̈ܦܐ ܕܫܢܬܐ ܫܪܝܼܘ<EOS>ܠܡܼܕܥ ܡܕܡ ܡܼܢ ܢ݀ܡܘܿܣ ܕܡܪܕܝܬܗܘܢ ܘܕܘܥ̈ܝܗܘܢ<EOS> ܘܗܿܟܢ ܒܩܠܝܼܠ ܩܠܝܼܠ ܒܝܕ ܐܡܝܼܢܘܼܬܐ<EOS>ܕܙܒܢܐ ܐܪܝܼܟܐ ܝܠܩܘܗܝ ܠܟܿܠܗ ܢܿܡܘܿܣ ܘܟܪܘܼܟܝܐ ܕܡܘܙܠܬܐ ܘܐܝܼܬ ܗܘܼܐ ܒܐܬܪܐ ܗܿܘ<EOS>ܡܕܢܚܝܐ ܐ̱ܢܫ ܡܼܢ ܒܢܝ̈ܐ ܕܒܢܗܝ ܒܢܝ̈ܐ ܕܢܘܿܚ ܕܡܼܬܩܪܐ ܝܘܢܝܛܘܿܢ<EOS> ܗܿܢܐ ܦܪܼܫ ܒܝܼܕܥܬܗ<EOS>ܘܓܒܼܐ ܠܗ ܥܘܼܡܪܐ ܒܗܝܼܠܐ<EOS> ܘܐܙܼܠ ܥܡܼܪ ܠܚܘܼܕܐܝܼܬ ܒܡܕܒܪܐ ܫܗܝܐ ܕܫܿܠܐܼ ܡܼܢ ܟܿܠ<EOS>ܩ̈ܠܝܢ ܘܚܣܝܼܟ ܡܼܢ ܟܿܠ ܥܢܝ̈ܢܝܢ<EOS> ܘܐܡܝܼܢܐܝܬ ܡܿܐܨܕ ܗܘܼܐ ܒܪ̈ܩܝܥܐ ܕܫܡܿܝܐ ܘܡܬܼܒܩܐ<EOS>ܗܘܼܐ ܒܟܘܟ̈ܒܐ ܘܒܢܗܝܼܪ̈ܝ ܡܫܚܠ̈ܦܝ ܙܒ̈ܢܐ ܘܡܬܡܠܐ ܗܘܼܐ ܬܗܼܪ̈ܐ ܪܘܪ̈ܒܐ ܘܡܫܒܚ ܗܘܼܐ<EOS>ܠܒܪܘܼܝܐ ܚܟܝܼܡܐ ܘܡܛܟܣܢܐ ܕܗܿܠܝܢ ܟܿܠܗܝܢ<EOS> ܘܗܿܟܢ ܒܝܕ ܫܠܝܗ ܘܠܚܘܼܕܝܘܼܬܗ ܘܚܣܝܼܟܘܼܬܗ<EOS>ܕܡܼܢ ܟܿܠ ܫܡܼ̈ܥܐ ܘܩ̈ܠܐ ܘܫܓܝܼܫܘܼܬܗ ܕܥܿܠܡܐ<EOS> ܘܒܝܕ ܒܗܝܼܠܘܼܬܗ ܕܡܼܢ ܟܿܠ ܣܘܥܪ̈ܢ<EOS>ܘܫܦܝܘܼܬ ܠܒܗ ܕܡܼܢ ̣ܿܠ ܡܪ̈ܢܝܢ ܒܝܕ ܐܡܝܼܢܘܼܬ ܡܐܨܕܢܘܼܬܗ ܕܒܡܘܙܠܬܐ ܘܡܼܬܒܩܝܢܘܼܬܗ<EOS>ܕܒܟܘ̈ܟܒܐ ܐܬܝܗܒܬ݀<EOS>ܠܗ ܛܝܒܘܬܐ ܕܝܼܕܥܬܐ ܕܥܠ ܟܿܠܗ ܢܿܡܘܿܣ ܟܘܟ̈ܒܐ ܘܟܪܘܟܝܐ ܕܡܘܠܙܬܐ<EOS>ܘܒܿܙܒܢ ܙܒܢ ܨܝܿܒܝܢ ܗܘܼܘ ܠܘܬܗ ܚܕ ܚܕ ܡܼܢ ܗܿܢܘܢ ܕܒܗܘܿ ܐܬܪܐ<EOS> ܘܡܬܼܢܗܪܝܢ ܗܘܼܘ ܡܢܼܗ<EOS>ܘܡܼܬܚܟܡܝܼܢ ܒܕܐܝܟ ܗܿܠܝܢ<EOS> ܘܗܘܼܘ ܟܿܬܒܝܼܢ ܘܡܪܫܡܝܢ ܠܢܝܼܫ̈ܐ ܘܫܪ̈ܒܐ ܗܿܠܝܢ ܒܟܬܒܐ ܐܝܟ<EOS>ܕܠܥܘܼܗܕܢܐ ܘܝܕܥܬܐ ܕܠܐ ܢܬܼܛܥ̈ܝܢ<EOS> ܘܗܟܢܐ ܒܩܠܝܼܠ ܩܠܝܼܠ ܝܠܦܘܼܗܝ ܠܟܿܠܗ ܢܿܡܘܿܣ<EOS>ܕܟܘܟ̈ܒܐ<EOS> ܕܡܬܩܪܐ ܝܘܢܐܝܼܬ ܐܣܛܪܘܿܢܘܿܡܝܐ<EOS> ܘܟܡܐ ܕܐܬܝܒܠ ܙܒܢܐ ܬܘܼܒ ܡܼܬܚܟܡܝܼܢ<EOS> ܒܗܿܝ<EOS>ܕܐܡܝܼܢܐܝܼܬ ܡܐܨܕܝܢ ܗܘܼܘ ܒܡܘܙܠܬܐ ܘܡܬܼܒܩܝܢ ܗܘܼܘ ܒܟܘܟ̈ܒܐ<EOS> ܘܡܛ݀ܠ ܕܥܕܟܝܠ ܬܘܼܒ<EOS>ܕܘܼܪܫܐ ܕܒܝܘܼܠܦܢܐ ܐ̱ܚܪܢ ܠܝܬ ܗܘܼܐ ܠܗܘܢ ܣܛܪ ܡܼܢ ܐܡܝܼܢܘܼܬ ܚܘܪܐ ܕܒܡܘܙܠܬܐ ܝܠܦܘܼܗܿ<EOS>ܠܐܘܼܡܢܘܼܬܐ ܗܼܢܘܢ ܟܠ̈ܕܝܐ<EOS> ܘܪܫܼܡܘ ܒܟܬܒ̈ܐ ܠܙܘ̈ܥܐ ܘܡܪ̈ܕܝܬܐ ܕܟܘܟ̈ܒܐ<EOS>ܘܠܡܥܒܕ̈ܢܘܬܗܘܢ ܘܟܝ̈ܢܝܗܘܢ ܘܠܟܿܠܗ ܢܿܡܘܿܣܐ ܕܝܼܠܗܘܢ<EOS> ܐܝܟܢܐ ܕܐܬܒܪܝܼܘ ܘܐܬܛܟܣܘ ܡܼܢ<EOS>ܒܪܘܝܐ ܚܟܝܼܡܐ ܕܢܗܼܘܘܢ ܠܐܬܘ̈ܬܐ ܘܠܙܒ̈ܢܐ ܘܠܡܦܼܪܫ ܥܕ̈ܢܐ ܘܫܘܼܚܠ̈ܦܐ<EOS> ܐܝܟ ܕܝܼܠ̈ܝܬܐ<EOS>ܕܐܬܬܣܝܼܡ ܒܟܝܿܢܗܘܢ<EOS> ܕܒܗܿ ܢܥܒܕܘܢ ܐܝܟ ܫܪܟܐ ܕܒܪ̈ܝܬܐ<EOS> ܒܬܪܟܢ ܝܒܠ ܙܒܢܐ ܘܩܼܡܘ ܐܢܫ̈ܐ<EOS>ܡܚܒ̈ܠܐ ܕܡܚܒܠ ܪܥܝܿܢܗܘܢ ܡܼܢ ܠܐ ܝܼܕܥܬܐ ܡܥܒܕܢܘܼـܐ ܕܫܐܕ̈ܐ ܘܛܥܼܘ ܒܗܘܢ ܘܐܣܒܪܘ ܡܕܡ<EOS>ܚܠܦ ܡܕܡ<EOS> ܘܐܣܒܪܘ ܕܡܠ̈ܝܼܠܐ ܐܢܘܢ<EOS> ܘܚܐܪܘܬܐ ܘܫܠܝܼܛܘܼܬ ܒܝܿܬܐ ܐܝܼܬ ܠܗܘܢ<EOS> ܘܩܠܝܼܠ<EOS>ܩܠܝܼܠ ܐܛܥܝܼ ܐܢܘܢ ܣܛܢܐ<EOS> ܥܕܡܐ ܕܐܣܒܪܘ ܥܠܝܗܘܢ ܕܒܪ̈ܘܝܐ ܘܥܒܘܼܕ̈ܐ ܐܝܼܬܝܗܘܢ<EOS> ܘܣܡܼܘ<EOS>ܟ݀ܠܚܕ ܚܕ ܡܢܼܗܘܢ ܫܡܼܐ ܕܐܠܗܐ ܘܗܘܼܘ ܦܿܠܚܝܢ ܠܗܘܢ ܘܣܿܓܕܝܢ ܘܡܩܝܼܡܝܢ ܥܠ ܫܡܗܘܢ ܨ̈ܠܡܐ<EOS>ܘܡܣܩܝܢ ܨܘܼܪ̈ܬܐ ܥܠ ܐܣ̈ܐ ܘܐܣܛܘܼ̈ܢܐ<EOS> ܘܩܿܒܥܝܢ ܠܗܘܢ ܝܘܼܩ̈ܢܐ ܘܡܢܿܩܝܼܢ ܠܗܘܢ<EOS>ܘܡܥܿܛܪܝܢ ܩܕܡܝܗܘܢ ܒܣ̈ܡܐ ܘܕ݀ܒܚܝܢ ܕܒܗܚܐ<EOS> ܐܦ ܣܛܢ ܒܙܒܢ ܙܒܢ ܡܡܠܠ ܗܘܼܐ ܒܚܕ ܚܕ ܡܼܢ<EOS>ܨ̈ܠܡܐ ܗܠܝܢ<EOS> ܘܡܛܥܐ ܒܗܘܢ ܘܡܒܕܩ ܠܗܘܢ ܥܬܝܼܕ̈ܬܐ ܘܓ݀ܠܐ ܟܣܝ̈ܬܐ<EOS> ܘܡܣܪܗܒ ܘܡܟܪܙ<EOS>ܛܒܼ̈ܐ ܕܗܘܘ ܒܐܬܪ̈ܘܬܐ ܪ̈ܚܝܼܩܐ<EOS> ܘܡܝܬܐ ܥܠ ܠܒܼܘ̈ܬܗܘܢ ܚܘܼܫܒܐ ܘܓܠܐ ܠܐܚܪܢܐ<EOS> ܘܒܕܐܝܟ<EOS>ܗܿܠܝܢ ܐܛܥܝܼ ܠܣܓܝ̈ܐܐ ܥܕܡܐ ܠܝܘܡܢܐ ܦܪ̈ܘܫܐ ܕܝܢ ܘܚܠ̈ܝܼܡܝ ܒܝܼܕܥܬܐ ܕܫܪܪܐ<EOS> ܠܐ ܣܟ<EOS>ܡܬܼܛܥܝܢ<EOS> ܐܠܐ ܝ݀ܕܥܝܢ ܠܗܘܢ ܚܬܝܼܬܐܝܬ<EOS> ܒܗܿܝ ܕܐܝܼܬܝܗܘܢ<EOS> ܗ̄ ܒܗ ܒܛܟܼܣܐ ܘܟܝܿܢܐ<EOS>ܘܕܝܼܠ̈ܝܬܐ<EOS> ܘܐܝܟܢܝܘܼܬܐ ܕܒܪܐ ܘܐܬܩܢ ܘܛܟܣ ܐܢܘܢ ܒܿܪܘܝܐ ܐܟܡܐ ܕܐܝܼܬܝܗܘܢ ܘܡܛܠܡܘܢ<EOS>ܐܝܼܬܝܗܘܢ<EOS> ܗ̄ ܠܐܬܘ̈ܬܐ ܘܠܙܒ̈ܢܐ ܘܠܡܢܗܪܘܼ ܒܐܝܼܡܡܐ ܘܒܠܠܝܐ<EOS> ܘܠܡܥܒܕܘܼ ܫܘܼܚܠ̈ܦܐ<EOS>ܒܐܐܪ<EOS> ܘܠܡܒܪܒܝܘܼ ܙܪ̈ܥܐ ܘܠܡܒܫܠܘ ܦܐܪ̈ܐ<EOS> ܘܠܡܥܒܕܘܼ ܒܟܝܿܢ ܐܪܥܐ ܫܘܼܚܠ̈ܦܐ ܣܓܝ̈ܐܐ<EOS>ܘܗܿܠܝܢ ܘܐܕܝܟ ܗܿܠܝܢ ܒܟܝܿܢܐ ܣܼܡ ܘܩܒܼܥ ܒܗܘܢ ܒܪܘܼܝܐ ܟܝ̈ܢܐ ܘܕܝܼܠ̈ܝܬܐ<EOS> ܐܝܟ ܫܪܟܐ<EOS>ܕܒܪ̈ܝܬܐ ܐܝܼܠ̈ܢܐ ܘܦܐܪ̈ܐ ܘܥܩܪ̈ܐ ܘܐܪ̈ܥܬܐ ܘܟ̈ܐܦܐ ܘܠܘ ܒܨܒܝܿܢܗܘܢ<EOS> ܐܦܠܐ ܡܠ̈ܝܼܠܐ<EOS>ܒܙܢܐ ܐ̱ܚܪܢܐ<EOS> ܗ̄ ܕܡܫܼܬܥܒܕܝܢ ܠܪ̈ܡܙܐ ܐܠܗ̈ܝܐ<EOS> ܘܡܫܼܬܡܥܝܢ ܠܨܒܝܿܢܗ<EOS> ܐܠܐ ܗܕܐ ܠܟܿܠܗܝܢ<EOS>ܒܪ̈ܝܬܐ ܐܝܼܬܝܗܿ ܚܝ̈ܐ<EOS> ܘܡܠ̈ܝܼܠܐ ܘܠܐ ܡܠ̈ܝܼܠܐ<EOS> ܘܐܛܝܼܡ̈ܐ ܘܠܐ ܪ̈ܓܘܫܐ<EOS>ܘܟܿܠ ܕܐܝܼܬ ܒܒܪܝܼܬܐ ܡܫܬܘܕܥܝܢ ܠܒܿܪܘܝܐ ܘܡܫܼܬܥܒܕܝܢ ܠܪܡܼܙܗ<EOS> ܒܫܪܪܐ<EOS>ܫܦܝܼܪܐ ܒܪܝܼܬܗܘܢ<EOS> ܘܡܥܠܝ ܐܬܪܗܘܢ ܘܫܒܝܼܚ<EOS> ܘܒܝܕ ܠܐ ܡܫܬܚܠܦܢܘܬ ܢܿܡܘܿܣܗܘܢ ܘܡܪܕܝܬܗܘܢ<EOS>ܗܐ ܙܦܠܢ ܐ̈ܠܦܐ ܕܫܢܝ̈ܐ ܡܬܝܕܥܝܼܢ ܕܫܒܝܼܚ ܗܼܘ ܟܝܿܢܗܘܢ ܣܿܓܝܼ ܘܫܿܦܐܼ ܘܕܿܟܐܼ<EOS> ܘܣܿܓܝܼ<EOS>ܫܦܝܼܪܐ ܒܪܝܼܬܗܘܢ<EOS> ܐܠܐ ܒܪ̈ܝܐ ܘܥܒܝܼܕ̈ܐ ܐܢܘܢ<EOS> ܘܐܝܼܬ ܒܟܝܿܢܗܘܢ ܕܝܼܠ̈ܝܬܐ ܕܠܐ ܣܟ<EOS>ܡܫܼܬܚܠ̈ܦܢ ܠܘ ܒܨܒܝܿܢܐ ܐܠܐ ܒܟܝܿܢܐ<EOS> ܐܝܟ ܐܝܠ̈ܢܐ ܘܥܩܪ̈ܐ ܘܟܐܦ̈ܐ ܘܐܪ̈ܥܬܐ ܕܣܼܡ ܐܠܗܐ<EOS>ܒܟܝܢܐ ܕܟܿܠ ܚܕ ܕܝܼܠܿܝܬܐ ܡܕܡ ܘܡܥܒܕܢܘܼܬܐ ܠܘܬ݀ ܡܕܡ ܗܼܢܘܢ ܠܣܘܼܢܩܢܐ ܘܚܫܚܬܐ ܕܩܘܼܝܡܗ<EOS>ܕܥ݀ܠܡܐ<EOS> ܡܐܠܠܘܢ ܕܝܢ ܘܐ̱ܪܙܐ ܪܒܐ ܕܡܩܕܡܘܼܬ ܝܕܥܬܗ ܕܐܠܗܐ ܕܛܡܼܪ ܐܠܗܐ ܒܟܝܢܗܘܢ<EOS>ܝܕܥܬܐ ܟܣܝܼܬܐ ܘܫܘܼܘܕܥܐ ܕܗܿܠܝܢ ܕܥܬܝܕ̈ܢ ܕܢܗܼܘ̈ܝܢ<EOS> ܐܘܿ ܒܐܐܪ ܘܪܩܝܼܥܐ<EOS> ܐܘܿ ܥܠ<EOS>ܐܪܥܐ<EOS> ܘܒܐܕ̈ܫܐ ܕܒܓܦܪܐ ܐܘܿ ܒܦܓܪ̈ܐ ܕܒܢܝ̈ܢܫܐ ܡܠ̈ܝܼܠܐ<EOS> ܘܬܘܼܒ ܣܼܡ ܒܗܘܢ ܐܠܗܐ<EOS>ܫܘܘܕ̈ܥܐ ܡܕܡ ܥܡܝܼܩ̈ܐ ܕܩܕܡ ܘܝܼܕܥ ܐܢܝܢ ܐܟܡܐ ܕܝ݀ܕܥ ܠܟܿܠܗܝܢ ܐܝܠܝܢ ܕܥܬܝܕ̈ܢ ܠܡܗܼܘܐ<EOS>ܐܢ ܒܥܒܿܕ̈ܐ ܘܐܢ ܒܡ̈ܠܐ ܘܐܢ ܒܚܘܼܫ̈ܒܐ ܕܒܢܝ̈ܢܫܐ ܒܨܒܝܿܢܗܘܢ ܒܙܘܥܐ ܕܚܐܪܘܬܗܘܢ<EOS>ܘܒܫܠܝܼܛܘܼܬ ܒܝܿܬܗܘܢ<EOS> ܘܠܘ ܒܩܛܝܼܪܐ ܩܕܡ ܝܼܕܥ ܐܢܝ̈ܢ ܐܝܟ ܝܿܕܥ ܟܿܠ<EOS> ܘܣܼܡ ܝܼܕܥܬܐ<EOS>ܕܥܠܝܗܝܢ ܒܟܝܿܢܐ ܘܕܝܼܠ̈ܝܬܐ ܕܟܘܟ̈ܒܐ ܘܨܝܕ ܦܪ̈ܘܼܫܐ ܘܚܟܝܼܡ̈ܝ ܒܫܪܪܐ ܐܠܗܝܐ<EOS> ܗܿܠܝܢ<EOS>ܫܘܼܘܕ̈ܥܐ ܠܪܒܘܼܬ ܚܟܡܼܬܗ ܕܐܠܗ ܘܠܡܩܕܡܘܼܬ ܝܼܕܥܬܗ ܡܚܘ̈ܝܢ ܘܡܒ̈ܕܩܢ<EOS> ܘܠܘ ܠܚܐܪܘܼܬܐ<EOS>ܘܫܠܝܼܛܘܼܬ ܒܝܿܬܐ ܕܒܪܢܫܐ ܡܛ̈ܠܢ ܕܐܝܟܢ ܕܝܢ ܫܡܼܥ<EOS> ܐܝܟ ܐܢܫ ܢܐܡܪ ܕܐܬܝܼܠܕ ܦܠܢ ܒܪܢܫܐ<EOS>ܒܥܕܢ ܦܠܢ<EOS> ܘܟܕ ܚܪܼܘ ܘܚܙܼܘ ܐܝܠܝܢ ܕܡܕܪܫܝܢ ܒܝܘܼܠܦܢܐ ܗܿܢܐ ܕܐܣܛܪܘܢܘܡܝܐ ܕܝܠܦܘܗܝ ܡܼܢ<EOS>ܢܣܝܿܢܐ ܘܕܘܼܫܐ ܐܡܝܼܢܐ ܕܒܙܒܢܐ ܐܪܝܼܟܐ ܐܪܕܟܘ ܡܢܢܼܗ ܕܚܘܼܫܒܢܐ ܕܝܼܕܥܬܐ<EOS> ܕܗܿܢܐ ܒܪܢܫܐ<EOS>ܥܬܝܕ ܕܢܗܘܼܐ ܙܦܠܢ ܘܙܦܠܢ<EOS> ܘܠܐܝܠܝܢ ܡܿܢ ܕܥܠ ܦܓܪܗ ܡܫܘܕܥܝܢ<EOS> ܕܐܝܟ ܓܕ̈ܫܐ ܘܐܬܘ̈ܬܐ<EOS>ܘܓܘ̈ܢܐ ܘܪܒܘܼـܐ<EOS> ܘܙܥܘܼܪܘܼܬܐ<EOS> ܘܚܪܝܼܦܘܼܬܐ<EOS> ܘܡܬܿܝܼܢܘܼܬܐ<EOS> ܘܡܫܪܪܘܼܬܐ<EOS> ܘܪܦܝܘܼܬܐ<EOS>ܘܚܝܠܬܢܘܼܬܐ<EOS> ܘܡܚܝܼܠܘܼܬܐ<EOS> ܘܫܘܼܦܪܐ<EOS> ܘܣܢܝܘܼܬܐ<EOS> ܘܥܪܝܡܘܼܬܐ<EOS> ܘܦܫܝܼܛܘܼܬܐ<EOS> ܘܚܪܝܼܦܘܼܬ<EOS>ܗܘܢܐ<EOS> ܘܛܥܿܘܫܘܼܬ ܗܘܢܐ<EOS> ܘܣܓܝܼܐܘܼܬ ܪܓܼܬܐ<EOS> ܘܟܢܝܼܟܘܼܬܐ<EOS> ܘܝܬܝܼܪܘܼܬ ܚܡܬܐ<EOS>ܘܕܚܘܠܬܢܘܬܐ<EOS> ܘܠܒܝܼܒܘܼܬܐ<EOS> ܘܚܬܝܼܪܘܼܬܐ<EOS> ܘܫܝܼܛܘܼܬܐ<EOS> ܘܚܪܥܘܼܬܐ<EOS> ܘܬܡܝܼܡܘܼܬܐ<EOS>ܣܿܓܝ̈ܐܐ ܕܐܝܟ ܗܿܠܝܢ ܕܡܼܢ ܡܘܓ̈ܘܗܝ ܕܦܓܪܐ ܓܿܕܫ̈ܢ<EOS> ܗܿܠܝܢ ܡܼܢ ܢܣܝܿܢܐ ܝܼܠܦ<EOS>ܚܬܝܼܬܐܝܼܬ<EOS> ܝܕܥܬܐ ܕܝܢ ܢܦܫܢܝܬܐ ܐܘܟܝܼܬ ܨܒܝܿܢܐ<EOS> ܕܐܝܼܬܘܗܝ ܙܘܥܐ ܕܚܐܪܘܼܬܐ ܘܫܠܝܼܛܘܼܬ<EOS>ܒܝܿܬܐ<EOS> ܐܢ ܝ݀ܨܦ ܘܡܕܒܪ ܠܗܿܠܝܢ ܟ݀ܠܗܝܢ ܡܠܝܼܠܐܝܼܬ ܘܠܘ ܒܥܝܼܪܐܝܼܬ ܘܚܝܘܼܬܢܐܝܼܬ<EOS> ܘܐܢ<EOS>ܐܝܟ ܒܪܢܫܐ ܡܠܝܼܠܐ ܡܬܼܕܒܪ ܘܡܬܼܒܝܢ ܒܐܝܼܩܪܗ ܘܒܡܥܠܝܘܬ ܟܝܿܢܗ ܕܒܿܪܐܼ ܘܥܒܝܼܕ ܒܨܠܡ<EOS>ܡܪܗ ܘܒܕܡܘܼܬ ܥܒܘܿܕܗ<EOS> ܠܗܿܠܝܢ ܟ݀ܠܗܝܢ ܡܠܝܼܠܐܝܼܬ ܘܐܝܟ<EOS>ܨܒܝܢ ܡܪܗ<EOS> ܡܐܠܠܘܢ ܘܐܝܟ ܕܫܦܝܼܪ ܥܠ ܟܿܠܢܫ ܡܬܼܕܒܪ ܘܣܿܒܪ<EOS> ܘܡܟܢܟ ܡܿܢ<EOS>ܠܪܓܼܬܐ<EOS> ܡܪܝܼܚܐ ܠܚܡܼܬܐ<EOS> ܡܡܟܟ ܠܚܬܝܼܪܘܼܬܐ<EOS> ܡܚܟܡ ܠܚܪܥܘܼܬܐ<EOS> ܡܟܒܫ ܠܬܙܝܼܙܘܼܬ ܦܓܪܐ<EOS>ܥܡ ܗܿܠܝܢ ܕܫܪܟܐ<EOS> ܐܢ ܕܝܢ ܡܗܡܐ ܘܝ݀ܗܒ ܠ̈ܚܫܐ ܗܿܠܝܢ ܬܒ̈ܥܬܗܘܢ ܘܡܼܬܕܡܐ ܠܫܪܟܐ<EOS>ܕܒܥܝܼܪܐ ܘܚܝܘܼܬܐ ܕܠܐ ܡܠܼܬܐ<EOS> ܦܓܪܐ ܡܿܢ ܡܼܢ ܐܣܛܘܼܟ̈ܣܐ ܡܪܟܒ ܘܬܚܼܝܬ ܡܘܙܠܬܐ<EOS>ܐܝܼܬܘܗܝ<EOS> ܡܼܛ݀ܠܗܿܕܐ ܡܼܢܗ ܡܼܢ ܡܘܙܠܬܐ ܡܬܼܒܩܒ̈ܥܢ ܒܗ ܗܿܠܝܢ ܟ݀ܠܗܝܢ ܓܕܫܢ̈ܝܬܐ<EOS>ܘܟܝ̈ܢܝܬܐ<EOS> ܢܦܫܐ ܕܝܢ ܠܘ ܡܼܢ ܐܣܛܘܼܟ̈ܣܐ ܕܬܚܝܬ ܡܘܙܠܬܐ ܐܝܼܬܘܗܝ ܟܝܿܢܗܿ<EOS> ܐܠܐ ܠܥܼܠ<EOS>ܘܠܒܪ ܡܼܢ ܡܘܙܠܬܐ ܘܡܼܢ ܐܣܛܘܼܟ̈ܣܐ ܗܘܼܠ̈ܢܝܐ<EOS> ܡܕܡ ܪܘܼܚܢܝܐ ܘܫܦܝܐ ܘܩܛܝܼܢܐ ܐܝܟ ܟܝܿܢܐ<EOS>ܕܪ̈ܘܚܢܐ<EOS> ܘܗܼܝ ܝܿܕܥܐ ܘܦܩܿܕܐ ܥܠ ܡܘܙܠܬܐ ܘܡܫܥܒܕܐ ܠܐܣܛܘܼܟ̈ܣܐ ܘܠܘ ܗܼܢܘܢ ܡܫܥܒܕܝܢ<EOS>ܠܗܿ<EOS> ܡܛܠ ܕܠܐ ܟܕܝܼܢܐ ܬܚܝܼܬ ܪܘܼܟܒܐ ܗܘܼܠܢܝܐ ܕܡܢܼܗܘܢ<EOS> ܡܕܝܢ ܚܘܼܫ̈ܒܐ ܘܙܘ̈ܥܐ<EOS>ܕܚܐܪܘܼܬܐ ܘܡ̈ܠܐ ܕܢ݀ܦܩ̈ܢ ܡܼܢ ܠܒܐ ܒܝܕ ܡܬܬܙܝܼܥܢܘܘܼܬܐ ܕܠܫܢܐ<EOS> ܒܪܘܼܟܒܐ ܕܩ̈ܠܐ<EOS>ܘܣܿܥܘܼܪܘܼܬܐ ܕܐܝܼܕ̈ܝܐ ܨܒܝܿܢܐܝܼܬ ܘܡܠܝܼܠܐܝܼܬ<EOS> ܕܒܝܕ ܗܿܠܝܢ ܡܬܬܕܝܼܢܐ ܚܛܝܼܬܐ<EOS>ܘܙܕܝܼܩܘܼܬܐ<EOS> ܗܿܠܝܢ ܕܫܠܝܼܛܘܼܬ ܒܝܿܬܐ ܕܢܦܫܐ ܡܠܝܼܠܬܐ ܘܝܕܘܼܥܬܢܝܼܬܐ ܐܝܼܬܗܝܢ<EOS> ܘܠܘ<EOS>ܕܓܕ̈ܫܘ̄ ܕܦܓܪܐ ܚܝܘܼܬܐ ܡܪܟܒܬܐ<EOS> ܐܠܐ ܡܛ݀ܠ ܕܐܣܝܼܪܐ ܘܡܚܝܕܐ ܢܦܫܐ ܒܦܓܪܐ ܡܼܨܛܠܝܐ ܥܡܗ<EOS>ܠܕܚܠ̈ܬܗ<EOS> ܘܟ݀ܠܗܝܢ ܕܝܼܠܗ ܐܦ ܕܝܼܠܗܿ ܡܬܐܡܪ̈ܢ<EOS> ܡܛܠ ܕܗܝܼ ܐܝܼܬܝܗܿ ܡܕܒܪܢܝܼܬܗ ܐܝܟ<EOS>ܗܢܝܘܼܟܐ ܠܣܘܣܝܐ ܘܠܘ ܗܼܘ ܡܕܒܪ ܠܗܿ<EOS> ܐܟܡܐ ܕܐܦܠܐ ܣܘܣܝܐ ܡܿܨܐܼ ܥ݀ܨܐ ܨܒܝܿܢܗ ܕܗܢܝܘܼܟܐ<EOS>ܕܐܚܝܼܕ ܦܿܓܘܼܕ̈ܘܗܝ<EOS> ܐܢ ܗܼܘ ܣܘܣܝܐ ܘܡܢܣܐ ܕܢܫܼܘܪ ܠܟܐ ܘܠܟܐ ܐܝܟ ܟܝܿܢܗ<EOS> ܐܠܐ ܗܢܝܘܼܟܐ<EOS>ܒܗܿܝ ܕܐܚܝܼܕ ܦܿܓܘܼܕ̈ܘܗܝ ܠܐ ܡܪܦܐ ܠܗ<EOS> ܘܐܢ ܡܪܦܐ ܘܡܗܡܐ ܫܘܪ ܒܥܪܡܐ ܡܕܡ<EOS> ܐܘܿ ܡܼܢ<EOS>ܫܩܝܼܦܐ ܘܢ݀ܦܠܝܢ ܬܪܗܝܗܘܢ ܘܡܼܬܬܒܪܝܢ<EOS> ܘܟ݀ܠܗ ܐܒܕܢܐ ܡܼܢ ܗܢܝܘܼ̣ܐ ܡܼܬܬܒܥ<EOS> ܗܟܘܬ ܐܣܒܪ<EOS>ܐܦ ܥܠ ܢܦܫܐ ܬܘܼܒ ܕܝܢ ܐ̱ܪܙܐ ܐ̱ܚܪܢܐ ܓܿܠܝܢ ܩܕܡ ܦܪ̈ܘܫܐ ܕܫܪܪܐ<EOS> ܐܡܼܪ ܠܝ ܐܚܘܢ<EOS>ܟ݀ܠܗܝܢ ܐܝܠܝܢ ܕܥܬܝܼܕ ܠܡܣܼܥܪ ܒܪܐܢܫܐ ܕܡܼܬܝܼܠܕ ܒܬܪ ܡ̈ܐܐ ܫܢ̈ܝܢ<EOS> ܐܘܿ ܐܠܦ ܐܘܿ<EOS>ܝܬܝܼܪ<EOS> ܐܘܿ ܠܡܡܠܠܘܼ ܐܘܿ ܠܡܬܼܚܫܒܘܼ<EOS> ܩܕܡ ܝܼܕܥ ܐܢ̈ܝܢ ܐܠܗܐ ܠܟܿܠܗܝܢ ܐܘܿ ܠܐ<EOS>ܡܢܟܿܠܦܪܘܿܣ ܝ݀ܕܥ ܠܟܿܠܗܝܢ ܩܕܡ ܗܘܝܗܝܢ<EOS> ܘܐܝܟܢܐ ܡܨܝܐ ܠܢ ܕܢܕܥ ܐܢܝ̈ܢ<EOS> ܝ݀ܕܥܝܢܢ ܕܝܢ<EOS>ܠܗܿܠܝܢ ܡܼܢ ܒܘܼܕ̈ܩܐ ܕܢܒܝܘܼܬܐ ܕܡܼܬܝܼܗܒܐ ܡܓܢ ܠܚܕ ܚܕ ܒܛܝܒܘܼܬܐ ܡܼܛ݀ܠ ܦܘܼܪ̈ܢܣܐ<EOS>ܕܡܕܒܪܢܘܬܐ<EOS> ܐܘܿ ܡܼܢ ܚܒܪܬܗܿ ܕܢܒܝܘܼܬܐ ܕܡܼܬܝܗܒܐ ܘܡܬܼܝܕܥܐ ܒܬܪ ܥܡܠܐ ܣܿܓܝܼܐܐ<EOS>ܘܕܘܼܪܫܐ ܘܝܘܼܠܦܢܐ<EOS> ܕܐܝܼܬܝܗܿ ܕܛܡܝܼܪܐ ܒܝܼܕܥܬܐ ܕܟܘܟ̈ܒܐ ܒܨܒܝܢ ܒܪܘܼܝܐ ܚܟܝܼܡܐ ܘܪܡ<EOS>ܒܡܩܕܡܘܼܬ ܝܼܕܥܬܐ<EOS> ܐܠܐ ܠܘ ܡܛ݀ܠ ܕܩܕܡ ܝܼܕܥ ܐܠܗܐ ܠܐܝܠܝܢ ܕܥܬܝܕ ܒܪܢܫܐ ܠܡܼܣܥܪ ܐܘܿ<EOS>ܠܡܼܓܕܫ ܠܗ ܘܫܘܕܥ ܐܢܝܢ<EOS> ܠܗܿܠܝܢ ܡܼܢ ܙܘ̈ܥܐ ܕܟܘܟ̈ܒܐ ܐܝܟ ܕܡܩܕܡܝܢ ܡܬܚܡܝܼܢ<EOS>ܐܣܛܪܘܠܘܓܘ<EOS>ܘܡܫܘܕܥܝܢ ܠܐܝܠܝܢ ܕܥܬܝܼܕ̈ܢ<EOS> ܡܼܢ ܟܿܠܦܪܘܿܣ ܐܿܠܨܐ ܕܢܗ̈ܘܝܢ ܗܿܠܝܢ<EOS>ܩܛܝܼܪܐܝܼܬ<EOS> ܐܠܐ ܡܛ݀ܠ ܕܥܬܝܼܕ̈ܢ ܕܢܗܘ̈ܝܢ ܡܼܢ ܟܿܠ ܦܪܘܿܣ<EOS> ܒܙܘܥܐ ܕܚܐܪܘܼܬܐ ܘܫܠܝܼܛܘܼܬ<EOS>ܒܝܿܬܐ ܨܒܝܿܢܐܝܼܬ ܘܠܘ ܒܩܛܝܼܪܐ<EOS> ܩܕܡ ܝܼܕܥ ܐܢܝܢ ܗܿܘ ܝܿܕܥ ܟܿܠ ܘܫܠܝܼܛ ܟܿܠ<EOS> ܘܡܿܨܐܼ<EOS>ܟܿܠ<EOS> ܘܐܝܟܐ ܕܨܿܒܐ ܫܿܒܩ ܕܬܫܡܠܐ ܨܒܝܿܢܗܿ<EOS> ܐܟܡܐ ܕܝܿܕܥ ܒܥܡܝܼܩܘܼܬ ܕܝܼܢ̈ܘܗܝ ܠܐ<EOS>ܡ̱ܬܕܪ̈ܟܢܐ<EOS> ܘܐܢ ܬܐܡܪ ܟܿܠ ܕܨܿܒܐ ܡܪܝܐ ܥܿܒܕ ܘܡܫܚܠܦ ܘܡܒܛܠ<EOS> ܘܡܿܚܐ ܘܡܐܣܐ<EOS> ܘܡܐܚܐ<EOS>ܘܡܡܝܼܬ<EOS> ܫܪܪܐ ܕܗܟܢ ܐܝܼܬܝܗܿ<EOS> ܐܠܐ ܠܘ ܥܕܟܝܠ ܨ݀ܒܐ ܒܗܿܠܝܢ<EOS> ܨܒܼܐ ܡܼܢ ܟܕܘܼ ܒܟܿܠܗܝܢ<EOS>ܐܝܠܝܢ ܕܨ݀ܒܐ<EOS> ܘܟ݀ܠܗܝܢ ܓܡܝܼܪ̈ܬܐ ܘܡܫܡ̈ܠܝܬܐ ܐܝܼܬܝܗܝܢ ܒܬܪܥܝܼܬܗ<EOS> ܘܠܘ ܥܕܟܝܠ ܡܬܼܚܫܒ<EOS>ܘܗܿܝܕܝܢ ܨ݀ܒܐ ܐܝܟ ܒܨܝܼܪܘܬܢ ܕܝܼܠܢ<EOS> ܕܟܿܠ ܐܡܼܬܝ ܡܕܡ ܚܕܬ ܡܬܼܚܫܒܝܼܢܢ ܘܨܿܒܝܢܢ<EOS>ܘܣܿܥܪܝܼܢܢ<EOS> ܚܣ ܠܗܿܝ ܝܕܥܬܐ ܚܟܝܼܡܬ݀ ܒܟܿܠ ܟܿܠ<EOS> ܕܗܘܼܐ ܐܘܿ ܓܕܫ ܒܒܪܝܬܐ<EOS> ܐܘܿ ܥܕܟܝ<EOS>ܗܿܘܐ ܐܘܿ ܓ݀ܕ<EOS> ܐܢ ܒܥܒܿܕܐ ܘܐܢ ܒܡܠܼܬܐ ܘܐܢ ܒܚܘܼܫܒܐ ܕܠܐ ܝ݀ܕܥ ܠܗܝܢ ܓܡܝܼܪܐܝܬ ܐܝܟ<EOS>ܗܿܘ ܕܗܘܼ̈ܝ ܡܼܢ ܟܕܘ ܡܼܢ ܩܕܡ ܬܪ̈ܡܝܬܗ ܕܥ݀ܠܡܐ<EOS> ܘܟܿܠܗܝܢ ܕܗܘܼ ܨܒܼܐ ܡܼܢ ܫܘܼܪܝܐ<EOS>ܕܒܪܝܼܬܐ ܕܥܠ̈ܡܐ ܥܕܡܐ ܠܥܿܠܡܥܿܠܡܝܢ ܓܡܝܼܪ̈ܬܐ ܐܢܝܢ ܒܝܼܕܥܬܗ ܘܡܫܡܠ̈ܝܬܐ<EOS> ܘܠܘ<EOS>ܚܼܕ̈ܬܬܐ<EOS> ܠܝܬ ܡܕܡ ܚܕܬ ܣܟ ܠܘܬ ܗܿܝ ܝܼܕܥܬܐ ܡܫܡܠܝܬܐ ܘܚܟܝܼܡܬ݀ ܒܟܿܠ<EOS> ܘܐܢ ܢܗܼܘܐ ܐ̱ܢܫ<EOS>ܕܒܚܕ ܝܘܡܐ ܪ̈ܒܘܼ ܙܒ̈ܢܝܢ ܢܫܼܬܚܠܦ ܒܚܘܼܫܒ̈ܘܗܝ<EOS> ܘܪ̈ܒܘܼ ܙܒ̈ܢܝܢ ܢܚܼܛܐ ܘܢܗܼܦܘܟ<EOS>ܢܬܘܼܒ ܘܢܥܼܬܪ ܘܢܬܼܡܣܟܢ<EOS> ܘܢܥܼܒܕ ܡܕܡ ܘܢܬܼܬܘܐ ܒܗ<EOS> ܠܟܿܠܗܝܢ ܗܿܠܝܢ ܩܕܡ ܝܼܕܥ ܐܠܗܐ<EOS>ܡܫܡܠܝܐܝܼܬ ܐܝܟ ܕܗܘܼ̈ܝ<EOS> ܘܠܐ ܣܟ ܡܿܪܕ ܡܼܢ ܝܼܕܥܬܗ ܣܟ ܡܕܡ<EOS> ܡܕܝܢ ܐܝܠܝܢ ܕܐ݀ܡܪܝܢ<EOS>ܕܐܝܠܝܢ ܕܨ݀ܒܐ ܡܪܝܐ ܥ݀ܒܕ ܘܡܒܛܠ ܘܡܫܚܠܦ ܐܝܟ ܕܫ݀ܦܪ ܠܗ<EOS> ܗܿܠܝܢ ܠܘ ܡܘܪܒܘܼ ܗܿܐ ܡܘܪܒܝܢ<EOS>ܠܐܠܗܐ<EOS> ܐܠܐ ܣܿܓܝܼ ܡܒܨܪܝܢ ܠܗܿܝ ܪܒܘܼܬܐ ܓܡܝܼܪܬܐ ܘܡܫܡܠܝܬ<EOS> ܥܕܟܝܠ ܨܿܒܐ ܐܝܟ<EOS>ܛܠ̈ܝܘܼܣܐ ܕܝܘܡܢ ܨܿܒܝܢ ܡܕܡ<EOS> ܘܠܡܚܪ ܫܿܒܩܝܼܢ ܗܿܢܐ ܘܝܿܠܦܝܢ ܬܘܼܒ ܡܕܡ ܘܨ݀ܒܝܢ<EOS>ܒܐ̱ܚܪܬܐ ܚܣ<EOS> ܡܕܝܢ ܡܠܼܬܐ ܕܘܟ̈ܒܐ ܘܫܘܼܘܕܥܐ ܕܣܼܡ ܒܪܘܼܝܐ ܒܟܝܿܢܗܘܢ ܠܘ ܡܒ̈ܛܠܢܐ<EOS>ܕܚܐܪܘܼܬܐ ܐܝܼܬܝܗܘܢ<EOS> ܐܠܐ ܡܩܝܡ̈ܢܐ ܘܡܫܪܪ̈ܢܐ<EOS> ܘܗܿܘ ܡܕܡ ܕܥܬܝܕܐ ܚܐܪܘܼـܐ ܕܬܣܥܘܼܪܝ<EOS>ܒܫܠܝܼܛܘܼܬ ܒܝܿܬܗܿ ܡܩܕܡܝܢ ܡܫܘܕܥܝܢ<EOS> ܘܗܟܘܬ ܘܥܠ ܫܘܼܚܠ̈ܦܐ ܕܓ݀ܕܫܝܢ ܠܒܪܢܫܐ<EOS> ܐܢ<EOS>ܨܒܝܢ̈ܝܐ ܘܐܢ ܩܛܝܼܪ̈ܝܐ<EOS> ܘܐܢ ܓܼܕ̈ܫܢܝܐ ܘܐܢ ܟܝܢ̈ܝܐ ܒܟܿܠܗ ܡܬܼܚܐ ܕܚܝ̈ܘܗܝ<EOS> ܣܡ<EOS>ܒܪܘܼܝܐ ܒܟܝܿܢܗܘܢ ܫܘܼܘܕ̈ܥܐ ܡܕܡ ܕܩܿܕܡܝܢ ܡܫܘܕܥܝܢ<EOS> ܘܠܘ ܡܛ݀ܠ ܕܒܟܝܿܢܗܘܢ ܕܟܘܟ̈ܒܐ<EOS>ܐܝܼܬܝܗܿ ܗܿܕܐ ܡܼܢܟܿܠܦܪܘܿܣ ܚܠܝܼܩܐ ܕܬܗܼܘܐ ܗܕܐ ܐܝܟ ܕܣܿܓܝ ܐܡܼܪܢܢ<EOS> ܐܠܐ ܡܛ݀ܠ<EOS>ܕܥܬܝܼܕܐ ܕܬܗܼܘܐ ܡܼܢ<EOS>ܟܿܠܦܪܘܿܣ ܒܨܒܝܢ ܚܐܪܘܼܬܐ<EOS> ܩܕܡ ܝܼܕܥ ܒܿܪܘܼܝܐ ܘܣܼܡ ܒܟܝܿܢܗܘܢ<EOS> ܐܟܙܢܐ<EOS>ܗܟܝܠ ܕܝ݀ܕܥܝܢܢ ܕܥܬܝܕ ܕܢܗܼܘܐ ܣܬܘܐ ܘܢܗܼܘܐ ܒܗ ܡܛܼܪܐ ܘܩܘܼܪܐ<EOS> ܘܬܠܓܐ ܘܓܠܝܕܐ<EOS>ܘܒܬܪܟܢ ܢܗܼܘܐ ܬܐܕܐ<EOS> ܘܗܿܝܕܝܢ ܩܝܛܐ ܘܚܘܼܡܐ ܥܙܝܼܙܐ<EOS> ܘܠܘ ܡܛܜܠ ܡܩܕܡܘܼܬ ܝܼܕܥܬܢ<EOS>ܓ݀ܕ̈ܫܢ ܗܿܠܝܢ ܡܼܢ ܟܿܠ ܦܪܘܿܣ<EOS> ܐܠܐ ܡܛ݀ܠ ܕܥܬܝ̈ܕܢ ܕܢܗܘ̈ܝܢ ܡܼܢ ܟܿܠ ܦܪܘܿܣ<EOS> ܚܢܢ ܡܢ<EOS>ܢܣܝܿܢܐ ܩ݀ܕܡܝܢܢ ܡܫܬܘܕܥܝܢܢ ܠܗܝܢ ܐܟܡܐ ܕܥܬܝܕ̈ܢ ܠܡܗܼܘܐ<EOS> ܐܦ ܓܝܪ ܕܪܒܐ ܡܼܢ ܗܕܐ ܗܿܝ<EOS>ܕܡܠ̈ܚܐ ܘܪ̈ܕܝܼܝܼ ܒܝܡܐ ܕܡܬܼܒܩܝܢ ܒܐܐܪ ܡܼܢ ܩܕܡ ܝܘ̈ܡܬܐ<EOS> ܘܒܝܕ ܫܘܘܕ̈ܥܐ ܡܕܡ ܕܐܝܼܬ<EOS>ܠܗܘܿܢ ܕܩܕܡܘ ܝܼܠܦܘ ܐܢܘܢ ܡܼܢ ܢܣܼܝܿܢܐ ܕܙܒܢܐ<EOS> ܡܩܕܡܝܢ ܝ݀ܕܥܝܢ ܘܡܫܘܕܥܝܢ ܠܫܘܼܚܠ̈ܦܐ<EOS>ܕܐܐܪܣ ܘܕܡܫܒܐ ܕܪܘܼܚܐ ܘܕܥܪ̈ܦܠܐ ܐܦ ܕܡܚܫܘܼ̈ܠܐ ܘܕܒܗܝܼܠܘܼܬܐ ܕܝܡܐ ܘܕܡܬܬܙܝܼܥܢܘܼܬܗ<EOS>ܘܗܕܐ ܠܘ ܡܛ݀ܠ ܕܩܿܕܡܝܼܢ ܐܡܿܪܝܢ ܗܿܠܝܢ ܘܚܿܠܩܝܼܢ ܥܬܝܼܕܐ ܕܬܗܼܘܐ ܡܼܢ ܟܿ ܦܪܘܿܣ<EOS>ܩܛܝܼܪܐܝܼܬ<EOS> ܐܠܐ ܡܛܠ ܕܥܬܝܕܐ ܕܬܗܼܘܐ ܡܼܢ ܟܿܠ ܦܪܘܿܣ ܟܝܿܢܐܝܬ ܩܕܡܘ ܝܼܕܥܘ ܗܿܠܝܢ<EOS>ܘܐܡܼܪܘ ܘܫܘܕܥܘ ܡܼܢ ܢܣܝܿܢܐ ܘܐܟܙܢܐ ܬܘܼܒ ܕܐ̱ܢܫ ܓܢܢܐ ܕܐܝܼܬ ܒܓܢܬܗ ܪ̈ܒܼܘܼ ܐܝܠ̈ܢܐ<EOS>ܘܢܐܬܼܐ ܐ̱ܢܫ ܒܙܒܢ ܣܬܘܐ ܠܘܬܗ ܟܕ ܡܫܠܚܝܼܢ ܐܝܼܠ̈ܢܐ ܡܼܢ ܛܪ̈ܦܐ ܘܡܼܢ ܦܐܪ̈ܐ<EOS> ܘܐܘܼܟܡܢ<EOS>ܘܣܿܢܝܢܼ ܒܚܼܙܬܗܘܢ ܐܝܟ ܨܘ̈ܝܐ ܝܒܝܼܫ̈ܐ<EOS> ܘܢܫܘܕܥ ܓܢܢܐ ܗܿܘ ܠܗܿܘ ܒܪܢܫܐ ܟܝ̈ܢܝܗܘܢ<EOS>ܕܓܼܢܣ̈ܝܗܘܢ ܕܐܝܼܠ̈ܢܐ ܗܿܠܝܢ<EOS> ܕܗܿܢܐ ܥܬܝܼܕ ܕܢܗܼܘܐ ܒܗ ܬܐܢ̈ܐ ܚܘܪ̈ܬܐ ܘܗܿܢܐ<EOS>ܐܘܼܟܡ̈ܬܐ<EOS> ܘܗܿܢܐ ܣܘܼܡܩ̈ܬܐ<EOS> ܘܗܿܢܐ ܪ̈ܘܡܢ ܚܠ̈ܝܐ<EOS> ܘܗܿܢܐ ܚܡ̈ܘܨܐ<EOS> ܘܗܿܢܐ ܪ̈ܟܝܼܟܐ<EOS>ܘܗܿܢܐ ܓܘܪ̈ܓܡܢܐ<EOS> ܘܗܿܢܐ ܚܙܘܼܪ̈ܐ<EOS> ܘܗܿܢܐ ܚܿܝ̈ܝܐ<EOS> ܘܗܿܢܐ ܕܘܪ̈ܩܝܼܢܐ<EOS> ܘܡܫܘܕܥ ܥܠ<EOS>ܓܢܼܣܐ ܕܙܢܐ ܘܥܠ ܐܕܫ̈ܘܗܝ<EOS> ܘܥܠ ܫܘܚܠ̈ܦܘ̄ ܘܥܠ ܓܘܢܐ ܘܪܝܼܚܐ ܘܛܥܡܐ<EOS> ܘܟܡܝܘܼܬܐ ܕܪܒܘܼܬܐ<EOS>ܘܕܥܘܪ̈ܘܼܬܐ<EOS> ܘܕܣܿܓܝܼܐܘܼܬܐ ܘܕܒܨܝܼܪܘܼܬܐ<EOS> ܘܟܕ ܢܐܬܐ ܙܒܢܐ ܕܦܐܪ̈ܐ<EOS> ܡܼܢ ܟܿܠܦܪܘܿܣ ܐܝܟ<EOS>ܕܩܕܡ ܫܘܕܥ ܓܢܢܐ ܗܟܢܐ ܗܿܘܐ ܘܡܫܼܬܡܠܐ<EOS> ܗܿܫܐ ܠܘ ܡܛ݀ܠ ܕܩܕܡ ܝܼܕܥ ܘܚܠܼܩ ܓܢܢܐ ܗܘܼ̈ܝ<EOS>ܗܿܠܝܢ<EOS> ܐܠܐ ܡܛܠ ܕܥܬܝܕ̈ܢ ܕܢܗ̈ܘܝܢ ܟܝܿܢܐܝܼܬ ܡܼܢ ܟ݀ܠܦܪܘܿܣ<EOS> ܩܕܡ ܝܼܕܥ ܐܢܝܢ ܡܼܢ<EOS>ܢܣܼܝܿܢܐ<EOS> ܗܟܘܬ ܘܫܪܒܐ ܕܟܘܟ̈ܒܐ<EOS> ܡܛܠ ܕܥܬܝܼܕ ܒܪܢܫܐ ܕܢܥܒܼܕ ܙܦܠܢ ܘܙܦܠܢ ܒܨܒܝܿܢܗ<EOS>ܘܒܙܘܥ ܕܚܐܪܘܼܬܗ ܐܘܿ ܕܢܗ̈ܘܝܢ ܠܗ ܐ̱ܚܪܢܝܐܝܼܬ ܩܛܝܼܪܐܝܼܬ ܐܘܿ ܟܝܿܢܐܝܼܬ ܐܘܿ<EOS>ܓܕܫܢܐܝܬ ܩܕܡ ܝܼܕܥ ܒܿܪܘܼܝܐ ܚܟܝܼܡܐ ܘܣܡ ܒܟܝܿܢܗܘܢ ܫܘܼܘܕ̈ܥܐ ܡܕܡ<EOS> ܫܓܼܡܐ ܠܐ<EOS>ܦܘܪܫܢܐ ܕܝܢ ܣܟ ܠܝܬ<EOS> ܘܠܐ ܗܿܘܐ ܡܕܡ ܒܫܓܼܡܐ ܐܠܐ ܟܿܠܡܕܡ ܬܚܝܼܬ ܒܛܝܼܠܘܼܬ ܘܪܡܼܙܐ<EOS>ܘܡܦܪܢܣܢܘܼܬܐ ܕܐܠܗܐ ܐܝܼܬܘܗܝ<EOS> ܘܣܟ ܚܕ ܛܪܦܐ ܠܐ ܢ݀ܛܪ ܡܼܢ ܐܝܼܠܢܐ<EOS> ܐܘܿ ܚܕܐ ܡܢܼܬܐ<EOS>ܕܣܦܪܐ ܢ݀ܦܠܐ ܡܼܢ ܒܪܢܫܐ<EOS> ܐܘܿ ܡܼܢ ܚܝܘܼܬܐ<EOS> ܐܘܿ ܡܼܢ ܦܪܚܬܐ<EOS> ܒܠܼܥܕ ܡܼܢ ܝܼܕܥܬܐ<EOS>ܘܒܛܝܼܠܘܼܬܐ ܕܐܠܗܐ<EOS> ܘܠܘ ܠܚܐܪܘܼܬܐ ܡܒܛܠܐ ܒܛܝܼܠܘܼܬܐ ܕܐܠܗܐ ܘܡܦܪܢܣܢܘܼܬܗ ܘܡܩܕܡܘܼܬ<EOS>ܝܼܕܥܬܗ<EOS> ܐܠܐ ܡܐܠܠܘܢ ܝܬܝܼܪ ܡܫܪܪ̈ܢ ܘܡܚܘܝ̈ܢ ܘܡܩܝ̈ܡܢ ܠܗܿ ܠܚܐܪܘܬܐ<EOS> ܐܟܡܐ ܕܐܦܠܐ<EOS>ܫܘܘܕܥܐ ܕܡܩܕܡܘܼܬ<EOS>ܝܼܕܥܬܐ ܕܣܼܡ ܐܠܗܐ ܒܟܝܿܢܐ ܕܟܘܟ̈ܒܐ ܡܒܛܠܐ ܠܚܕ ܡܼܢ ܗܿܠܝܢ<EOS> ܠܐ<EOS>ܠܚܐܪܘܼܬܐ ܘܠܐ ܠܒܛܝܼܠܘܼܬܐ<EOS> ܐܠܐ ܟܿܠܗܝܢ ܚܕܐ ܠܚܕ ܣܿܗܕ̈ܢ ܘܡܫܪܪ̈ܢ ܘܡܩܝ̈ܡܢ<EOS> ܡܩܕܡܘܼܬ<EOS>ܝܕܥܬܐ ܕܒܟܘܟ̈ܒܐ ܡܫܪܪܐ ܘܣܿܗܕܐ ܠܚܐܪܘܼܬܐ ܕܫܪܝܪܐܝܼܬ ܫܠܝܼܛܘܼܬ ܒܝܿܬܗܿ ܐܝܼܬܝܗܿ<EOS>ܒܨܠܡܐ ܘܕܡܘܼܬܐ ܕܒܿܪܘܼܝܐ<EOS> ܘܗܿܠܝܢ ܕܥܬܝܼܕ ܚܐܪܘܬܐ ܕܬܣܥܘܼܪܝ ܒــܫܠܝܼܛܘܼܬ<EOS>ܒܝܿܬܗܿ ܩܿܕܡܐ ܝ݀ܕܥܐ ܡܡܠܠܘܼܬ ܟܘܟ̈ܒܐ ܐܝܟ ܢܒܝܘܼܬܐ<EOS> ܘܠܘ ܡܕܡ ܐ̱ܚܪܝܢ<EOS> ܘܬܪ̈ܬܝܗܘܢ<EOS>ܣ݀ܗܕ̈ܢ ܘܫܪܪ̈ܢ ܠܛܝܼܠܘܼܬܐ ܐܠܗܿܝܬܐ ܘܡܦܪܢܣܢܘܼܬܐ ܚܟܝܼܡܬ݀ ܒܟܿܠ<EOS> ܕܒܗܿ ܩܿܝܡ̈ܢ<EOS>ܘܡܬܬܙܝܼܥ̈ܢ ܘܐܝܼܬܝܗܝܢ<EOS> ܘܠܘ ܒܫܓܼܡܐ ܐܘܿ ܒܐܛܘܡܐܛܘܢ ܪܕܐ ܘܡܼܬܝܒܠ ܥ݀ܠܡܐ<EOS> ܘܗܿܝ ܕܒܙܒܢ<EOS>ܥܨܿܝܐ ܒܛܝܼܠܘܼܬܐ ܐܠܗܿܝܬܐ ܠܚܐܪܘܼܬܐ<EOS> ܐܘܿ ܕܠܐ ܬܫܡܠܐ ܨܒܝܿܢܗܿ ܟܕ ܛܒܿ ܨ݀ܒܝܐ ܘܡܛܝܒܐ<EOS>ܡܢܟܿܠܦܪܘܿܣ ܕܬܼܣܥܘܼܪܝ ܐܝܟ ܕܪܐܓܐ<EOS> ܘܒܙܒܢ ܫܿܒܩܐ ܠܗܿ ܕܬܥܘܼܪܝ ܘܬܫܡܠܐ ܨܒܝܿܢܗܿ ܐܝܟ<EOS>ܪܓܼܬܗܿ ܗܝܼܝ ܡܫܪܪܐ ܠܬܪ̈ܬܝܗܝܢ ܗ̄ ܠܚܐܪܘܼܬܐ ܘܠܒܛܝܼܠܘܼܬܐ<EOS> ܘܐܠܐ ܐܼܠܘܼ ܒܟܿܠܙܒܢ<EOS>ܣܿܥܪܐ ܗܘܼܬ݀ ܚܐܪܘܼܬܐ ܨܒܝܿܢܗܿ ܡܣܼܬܒܪܐ ܗܘܼܬ݀ ܕܩܢ݀ܝܬܐ ܗܿܝ ܠܗܿ ܗܕܐ<EOS> ܘܠܘ ܨܒܝܿܢܝܬܐ<EOS>ܘܫܓܼܡܐ ܗܿܘ ܟܿܠܡܕܡ ܘܡܼܢ ܨܒܘܼܬ ܢܦܫܗ<EOS> ܘܠܘ ܬܚܝܼܬ ܒܛܝܼܠܘܼܬܐ ܡܪܢ݀ܝܬܐ<EOS> ܐܠܐ ܬܡܝܼܗܐܝܬ<EOS>ܡܫܘܕܥܐܗܕܐ ܘܢܗܝܼܪܐܝܬ<EOS> ܐܡܼܬܝ ܕܒܙܒܢ ܡܬܼܥܨܝܐ ܚܐܪܘܼܬܐ ܘܒܙܒܢ ܠܐ<EOS> ܠܬܪ̈ܬܝܗܝܢ<EOS>ܕܡܿܪܢܐܝܼܬ ܐܝܼܬܝܗܝܢ<EOS> ܟܕ ܛܒܿ ܘܗܿܝ ܕܡܬܼܥܨܝܐ ܒܙܒܢ ܙܒܢ ܚܐܪܘܬܐ<EOS> ܘܗܿܝ ܕܡܫܼܬܿܒܩܐ<EOS>ܒܙܒܢ ܬܘܼܒ ܕܬܫܡܠܐ ܨܒܝܿܢܗܿ<EOS> ܒܡܩܕܡܘܼܬ ܝܕܼܥܬܗ ܕܐܠܗܐ ܟܿܠܗܝܢ ܩܕ̈ܝܼܡܢ ܝܼܕ̈ܝܼܥܢ<EOS>ܘܓܡܝܼܪ̈ܢ ܘܡܫܡ̈ܠܝܢ<EOS> ܕܐܡܼܬܝ ܫܿܒܩܐ ܒܛܝܼܠܘܼܬ ܠܚܐܪܘܼـܐ ܕܬܡܫܡܠܐ ܨܒܝܿܢܗܿ ܘܐܡܼܬܝ<EOS>ܥܿܨܝܐ ܘܠܐ ܫܿܒܩܐ ܠܗܿ<EOS> ܘܠܟܿܠܗܘܿܢ ܗܿܠܝܢ ܫܘܘܼܕ̈ܥܐ ܩܕܡ ܣܼܡ ܒܟܝܿܢܐ ܕܟܘܟ̈ܒܐ ܐܝܟ<EOS>ܝ݀ܕܥ ܟܿܠ<EOS> ܘܡܩܕܡܘܼܬ ܝܕܥܬܐ ܕܟܘܟ̈ܒܐ ܡܫܪܪܐ ܠܚܐܪܘܼـܐ ܘܠܒܛܝܼܠܘܼܬܐ<EOS> ܘܠܘ ܡܛ݀ܠ ܕܩܕܡܐ<EOS>ܡܫܘܕܥܐ ܠܐܝܠܝܢ ܕܩܕܝܼܡ̈ܢ ܒܝܕܥܬܐ<EOS> ܘܥܬܝܼܕ̈ܢ ܕܢܗ̈ܘܝܢ ܥܕܟܝܠ ܒܥ݀ܒܕܐ ܡܼܢ ܚܐܪܘܼܬܐ<EOS>ܘܡܼܢ ܒܛܝܼܠܘܼܬܐ ܗܘܼـ݀ ܠܗܿ ܗܼܝ ܩܕܡ݀ܝܬܐ<EOS> ܐܠܐ ܚܐܪܘܼܬܐ ܩܕܝܼܡܐ ܠܟܿܠܗܝܢ ܘܒܛܝܼܠܘܼܬܐ<EOS>ܒܬܪ ܚܐܪܘܼܬܐ ܪܕܝܐ<EOS> ܘܒܙܒܢ ܥ݀ܨܝܐ ܠܗܿ ܒܙܒܢ ܠܐ ܥܨܿܝܐ ܘܡܩܕܡܘܼܬ ܝܕܥܬܐ ܕܒܟܘܟ̈ܒܐ<EOS>ܐܚܪܝܬܐ ܗܿܝ ܠܟܿܠܗܘܢ ܕܐܝܠܝܢ ܕܥܬܝܕ̈ܢ ܠܡܗܼܘܐ ܡܼܢ ܟܿܠܦܪܘܿܣ<EOS> ܘܡܩܕܡ ܡܫܘܘܕܥܐ ܐܝܟ<EOS>ܢܒܝܘܼܬܐ<EOS> ܘܢܒܝܘܼܬܐ ܬܘܼܒ ܠܘ ܡܛ݀ܠ ܕܩܕܡܐ ܡܬܼܢܒܝܐ ܥܬܝܼܕ̈ܬܐ ܡܼܢ ܟܿܠ ܦܪܘܿܣ ܡܛܠܬܗܿ<EOS>ܗܘ̈ܝܢ ܘܡܣܼܬܿܥܪ̈ܢ ܐܠܐ ܡܛ݀ܠ ܕܡܼܢ ܟܿܠܦܪܘܿܣ ܥܬܝܕ̈ܢ ܕܢܗ̈ܘܝܢ ܐܝܟ ܕܝܼܢ̈ܘܗܝ ܠܐ<EOS>ܡܼܬܕܪ̈ܟܢܐ ܕܐܠܗܐ<EOS> ܩܕܡܐ ܝܕܥܐ ܘܡܫܘܕܥܐ ܠܗܝܢ ܢܒܝܘܼܬܐ<EOS> ܘܐܝܟܢܐ ܕܒܙܒܢ ܙܒܢ ܢܦܠܼܬ݀ ܘܠܐ<EOS>ܩܿܡܬܜ ܢܒܝܘܼܬܐ<EOS> ܡܛ݀ܠ ܕܬܫܼܬܪܪܝ ܚܐܪܘܼܬܐ ܘܒܛܝܼܠܘܼܬܐ ܓܼܕܫܬ݀ ܗܕܐ ܘܠܘ ܕܢܒܝܘܼܬܐ ܠܐ<EOS>ܫܪܝܼܪܐ<EOS> ܐܘܿ ܣܟ ܡܕܓܠܐ<EOS> ܟܕ ܗܕܐ ܩܕܝܼܡܐ ܝܼܕܝܼܥܐ ܒܡܩܕܡܘܼܬ ܝܼܕܥܬܗ ܕܐܠܗܐ ܕܐܝܟܐ<EOS>ܥܬܝܼܕܐ ܕܬܒܛܠܝ ܘܐܠܐ ܬܩܘܼܡܝ ܘܠܐ<EOS>ܬܫܬܡܠܐ ܢܒܝܘܼܬܐ<EOS> ܘܒܙܒܢ ܙܒܢ ܐܦ ܚܐܪܘܼܬܐ ܒܛܠܬ݀ ܠܢܒܝܘܼـܐܐܝܟ ܗ݀ܝ<EOS>ܕܚܙܩܝܐ ܡܠܟܐ<EOS> ܘܒܙܒܢ ܒܛܝܼܠܘܼܬ ܒܛܠܬ݀ ܠܚܐܪܘܼܬܐ ܘܠܢܒܝܘܼܬܐ<EOS> ܐܝܟ ܗܿܝ ܕܝܘܢܢ ܘܢܝܢܘܐ<EOS>ܘܠܟܠܿܠܗܝܢ ܗܿܠܝܢ ܩܕܡ ܝܼܕܥ ܐܠܗܐ<EOS> ܕܗܟܢܐ ܥܬܝܕ̈ܢ ܗܘ̈ܝ ܠܡܗܼܘܐ<EOS> ܘܝܼܕܥܬܐ ܕܣܡ<EOS>ܒܟܝܿܢܐ ܕܟܘܟ̈ܒܐ<EOS> ܕܩܕܡܐ ܡܫܘܕܥܐ ܥܬܝܼܕ̈ܬܐ<EOS> ܐܚܿܕܐ ܠܗܿܠܝܢ ܟܿܠܗܝܢ ܘܠܐ ܣܟ ܒܛܠܐ ܐܘ<EOS>ܡܬܼܥܨܝܐ<EOS> ܐܘܿ ܢ݀ܦܠܐ<EOS> ܡܛ݀ܠ ܕܟܝܿܢ݀ܝܬܐ ܗܿܝ ܕܡܼܢ ܟܿܠ ܦܪܘܿܣ ܗܿܘܝܐ ܘܡܫܼܬܿܡܠܝܐ<EOS> ܐܝܟ<EOS>ܣܬܘܐ ܕܡܢܟܿܠܦܪܘܿܣ ܥܬܝܼܕ ܢܗܼܘܐ<EOS> ܘܐܦ ܩܝܛܐ<EOS> ܘܐܝܠ̈ܢܐ ܕܢܥܒܼܕܘܢ ܓܢܼ̈ܣܐ ܘܐܕ̈ܫܐ<EOS>ܕܦܐܪ̈ܐ ܦܠܢ ܡܢܟܿܠܦܪܘܿܣ<EOS> ܘܕܐܝܟ ܗܿܠܝܢ<EOS> ܘܠܘ ܨܒܝܢ̈ܝܬܐ ܗܿܝ ܐܝܟ ܚܐܪܘܼܬܐ ܘܒܛܝܼܠܘܼܬܐ<EOS>ܡܛ݀ ܕܐܝܠܝܢ ܕܥܬܝܼܕ̈ܢ ܡܼܢ ܟܿܠܦܪܘܿܣ ܕܢܗܘ̈ܝܢ ܡܚܘܝܐ<EOS> ܘܠܘ ܐܝܠܝܢ ܕܡܬܼܒܛ̈ܠܢ ܡܼܢ<EOS>ܚܐܪܘܼܬܐ ܐܘܿ ܡܼܢ ܒܛܝܼܠܘܼܬܐ ܗܿܠܝܢ ܕܡܬܼܒܛ̈ܠܢ ܘܠܐ ܣܟ ܡܣܼܬܿܥܪ̈ܢ ܠܘ ܡܕܡ ܡܬܼܚܫܒ̈ܢ<EOS>ܐܠܐ ܘܠܐ ܡܕܡ<EOS> ܡܛܠܕܠܐ ܗܘܼ̈ܝ<EOS> ܘܠܐ ܐܣܬܼܥܪ̈ܝ ܘܠܝܬ ܐܢܝܢ<EOS> ܢܝܼܫܐ ܕܝܢ ܕܨܠܘܿܬܐ<EOS>ܕܫܪܝܼܪܐܝܬ ܐܝܼܬܝܗܿ ܨܠܘܿܬܐ ܘܫܪܝܼܪ ܠܗܿ ܟܘܼܢܝܐ ܐܠܗܐ ܗܿܝ ܕܬܪܝܢ<EOS> ܘܦܿܩܕܐ ܡܠܟܐܝܼܬ<EOS>ܘܣܿܥܪܐ ܡܫܠܛܐܝܼܬ<EOS> ܪܒ ܗܼܘ ܚܝܠܗܿ ܕܨܠܘܬܐ ܘܠܐ ܡܼܬܡܠܠ<EOS> ܥ݀ܨܝܐ ܨܒܝܿܢܐ<EOS> ܘܡܒܛܠܐ<EOS>ܚܐܪܘܼـܐ<EOS> ܡܫܚܠܦܐ ܟܝ̈ܢܐ<EOS> ܘܒܿܪܝܐ ܚܕ̈ܬܬܐ<EOS> ܘܐܟܚܕܐ ܠܡܐܡܪ ܥܠ ܟܿܠ ܫܠܝܼܛ ܠܗܿ ܐܝܟ ܐܠܗܐ<EOS>ܠܡܐܡܪ ܘܠܡܗܼܘܐ<EOS> ܘܐܦ ܥܠ ܚܝܠܘ̈ܬܐ ܫܡܝ̈ܢܐ ܦܿܩܕܐ ܨܠܘܬܐ ܡܪܐܢܐܝܬ<EOS> ܐܝܿܕܐ ܕܫܪܝܪܐܝܼܬ<EOS>ܨܠܘܿܬܐ ܒܙܕ̈ܩܝܗܿ ܐܝܼܬܝܗܿ<EOS> ܘܣܿܗܕܐ ܠܗܿ ܬܐܪܬܗ ܕܡܨܠܝܢܗܿ<EOS> ܡܼܢ ܦܪܗܣܝܐ ܠܒܝܼܒܬܐ ܘܠܐ<EOS>ܣܟ ܦܠܝܓܘܬ ܬܪܥܝܼܬܐ<EOS> ܗܕܐ ܠܡܘܙܠܬܐ ܦ݀ܩܕܐ ܘܡܬܒܓܪܐ ܘܠܢܗܝܼܪ̈ܐ ܡܼܬܟܠܝܐ ܪܗܝܼܒܘܼܬ<EOS>ܡܪܕܝܼܬܗܘܢ<EOS> ܫܪܝܪܐܝܼܬ ܠܡ ܫܡܼܫܐ ܒܓܒܥܘܢ ܟܬܪ<EOS> ܘܣܗܪܐ ܒܦܩܥܬܐ ܕܐܝܠܘܢ ܘܕܫܪܟܐ<EOS> ܘܚܝ ܗܼ،<EOS>ܡܪܝܐ ܕܩ݀ܡܬ ܩܕܡܘܗܝ<EOS> ܐܢ ܢܗܼܘܐ ܡܼܛܪܐ ܐܘܿ ܛܐܠܐ ܥܠ ܐܪܥܐ ܥܕܡܐ ܕܐܡܿܪ<EOS> ܕܐܝܟ ܗܕܐ<EOS>ܦܪܗ̱ܣܝܐ ܘܠܒܝܼܒܘܼܬܐ ܡܫܟܢܐ ܠܠܒܐ ܨܠܘܿܬܐ ܕܟܝܼܬܐ ܘܫܪܝܼܪܬܐ<EOS> ܬܘܼܒ ܐܡܿܪܝܢܢ ܕܐܪܐ ܟܝ<EOS>ܩܕܡ ܐܠܗܐ ܠܗܿܠܝܢ ܕܥܬܝܼܕ ܗܼܘܐ ܠܡܼܣܥܪ ܒܐܝܼܕ̈ܝ ܡܘܿܫܐ ܪܒܐ ܘܝܫܘܿܥ ܒܪܢܘܿܢ ܘܐܠܝܐ<EOS>ܛܢܢܐ<EOS> ܘܠܘܬ݀ ܚܙܩܝܐ ܡܠܟܐ ܘܠܢܝܼܢܘ̈ܝ<EOS> ܘܕܐܝܟ ܗܿܠܝܢ ܐܘܿ ܠܐ<EOS> ܫܪܝܼܪܐܝܼܬ ܕܒܝܼܕܥܬܗ<EOS>ܗܘܼ̈ܝ ܡܼܢ ܩܕܡ ܕܢܗܘܐ ܥܿܠܡܐ<EOS> ܐܝܟ ܕܗܘܼ̈ܝ ܚܬܝܼܬܐܝܬ<EOS> ܒܪܡ ܠܘ ܡܛ݀ܠ ܕܩܕܡ ܝܼܕܥ ܐܢܝܢ<EOS>ܐܠܗܐ ܕܥܬܝܕ̈ܢ ܕܢܗܼܘ̈ܝܢ ܡܢܟܿܠܦܪܘܿܣ ܗܘܼ̈ܝ ܩܛܝܼܪܐܝܼܬ<EOS> ܐܠܐ ܡܛ݀ܠ ܕܥܬܝܕ̈ܢ ܗܘܼ̈ܝ<EOS>ܕܢܗܘ̈ܝܢ ܡܼܢ ܟܿܠ ܦܪܘܿܣ<EOS> ܐܘܿ ܡܼܢ ܚܐܪܘܼܬܐ<EOS> ܐܘܿ ܡܼܢ ܒܛܝܼܠܘܼܬܐ<EOS> ܥܼܨܝܢܐܝܼܬ ܐܘܿ<EOS>ܨܒܝܿܢܐܝܬ<EOS> ܐܘܿ ܓܕܫܢܐܝܼܬ<EOS> ܐܘܿ ܟܝܿܢܐܝܬ<EOS> ܩܕܡ ܝܼܕܥ ܐܢܝܢ ܗܿܘ ܝ݀ܕܥ ܟܿܠ<EOS> ܐܝܟ ܗܿܘ<EOS>ܕܡܼܢ ܟܕܘ ܗܘܼ̈ܝ ܘܥܒܼܪ̈ܝ<EOS> ܗܿܫܐ ܗܿܟܢܐ ܐܣܼܒܪ<EOS> ܕܗܼܢܝܢ<EOS>ܗܿܠܝܢ ܕܗܘܼ̈ܝ ܕܩܕܝܼܡ̈ܢ ܡܬܼܐܡܪ̈ܢ ܡܼܢ ܝܼܕܥܬܗ ܕܐܠܗܐ<EOS> ܐܦܢ ܩܕܡܬ݀<EOS>ܝܼܕܥܬ݀ ܐܢܝܢ ܝܼܕܥܬܗ<EOS> ܐܠܐ ܕܥܬܝܕ̈ܢ ܕܢܗܼ̈ܘܝܢ ܩܕܡܬ݀ ܝܕܥܬ݀ ܐܢܝܢ<EOS> ܕܠܐ ܢܬܼܚܝܠܘܢ<EOS>ܗܕ̈ܝܘܼܛܐ ܡܒܛ̈ܠܝ ܚܐܪܘܼܬܐ<EOS> ܘܡܟܝܠ ܕܟ݀ܠܗܝܢ ܕܥܬܝܕ̈ܢ ܕܢܗܼ̈ܘܝܢ<EOS> ܘܐܢ ܡܼܢ ܚܐܪܘܼܬܐ<EOS>ܐܡܢܫܝܬܐ<EOS> ܘܐܢ ܡܼܢ ܒܛܝܼܠܘܼܬܐ ܐܠܗܿܝܬܐ<EOS> ܘܐܢ ܡܼܢ ܟܝܿܢܐ<EOS> ܘܐܢ ܡܼܢ ܗܿܘ ܕܡܣܼܬܒܪ<EOS>ܓܼܕܫܐ<EOS> ܘܐܢ ܒܢܝܼܫܐ ܕܨܠܘܿܬܐ<EOS> ܫܪܝܪܐܝܼܬ ܩܕܡ ܝܼܕܥ ܐܢܝܢ ܐܠܗܐ<EOS> ܘܐܢ ܐܦ ܠܗܝܢ ܠܗܿܠܝܢ<EOS>ܣܼܡ ܫܘܼܘܕ̈ܥܐ ܕܟܿܠܗܝܢ ܒܟܝܿܢܐ ܕܟܘܟ̈ܒܐ ܐܝܿܟܢ ܕܡܢܼܗܘܢ ܢܫܼܬܘܕܥܘܢ ܚܬܝܼܬܘܼܬܐ<EOS>ܕܟܿܠܗܝܢ ܒܢܝ̈ܢܫܐ ܦܪ̈ܘܼܫܐ ܪܒܐ ܨܒܘܼܬܐ ܐܘܿ ܫܟܝܼܪܐ<EOS> ܐܘܿ ܢܿܨܝܐ ܣܟ ܥܡ ܝܕܥܬܐ ܕܫܪܪܐ<EOS>ܠܐ ܣܿܒܪ ܐܢܼܐ ܘܐܢ ܬܐܡܪ ܕܡܿܨܐܼ ܡܪܝܐ ܡܫܚܠܦ ܟܝ̈ܢܐ ܘܙܒ̈ܢܐ ܕܩܝܛܐ ܘܣܬܘܐ<EOS> ܘܠܡܼܣܥܪ<EOS>ܟܿܠ ܕܨ݀ܒܐ ܡܗܝܡܢ ܐܢܼܐ ܘܕܪܘܪ̈ܒܢ ܘܣܿܓܝ̈ܐܢ ܡܼܢ ܗܿܠܝܢ<EOS> ܐܠܐ ܠܟܿܠܗܝܢ ܩܕܡ ܗܘܿܝܗܝܢ<EOS>ܩܕܡ ܝܼܕܥ ܕܥܬܝܼܕ ܕܢܫܚܠܦ ܘܢܣܼܥܘܼܪ ܙܦܠܢ ܘܙܦܠܢ ܘܠܘ ܚܼܕܬܐܝܼܬ ܐܬܼܚܫܒ ܠܡܼܣܥܪ ܐܢܝܢ<EOS>ܐܝܟ ܚܣܝܼܪ ܗܘܼܐ ܡܼܢ ܝܼܕܥܬܗܝܢ<EOS> ܟܿܠܗܝܢ ܓܡܝܼܪ̈ܢ ܘܡܫܡ̈ܠܝܢ ܒܝܼܕܥܬܗ ܕܐܠܗܐ<EOS> ܘܠܐ ܣܟ<EOS>ܨ݀ܒܐ ܡܕܡ ܚܼܕܬܐܝܼܬ ܕܠܐ ܝ݀ܕܥ ܗܘܼܐ ܠܗ ܐܝܼܬܝܐܝܬ<EOS> ܗܿܘ ܕܩܪܐ ܠܗܿܠܝܢ ܢܣܼܬܿܟܠ<EOS> ܘܠܐ<EOS>ܢܼܬܚܫܒ ܒܨܝܼܪܘܼܬܐ ܐܘܿ ܚܣܝܼܪܘܼܬܐ<EOS> ܐܘܿ ܡܚܝܼܠܘܼܬܐ<EOS> ܐܘܿ ܠܐ ܡܬܼܡܨܝܢܘܼـܐ ܥܠ ܗܿܘ<EOS>ܟܝܿܢܐ ܛܘܼܒܢܐ ܘܓܡܝܼܪܐ ܘܡܫܡܠܝܐ ܕܐܝܼܬܘܼܬܐ ܡܬܘܼܡܝܬܐ ܘܡܪܐܢܝܬܐ<EOS> ܘܐܢ ܠܐ ܡܿܨܐܼ<EOS>ܡܣܼܬܿܟܠ ܢܗܝܼܪܐܝܼܬ ܠܗܕܐ ܥܡܝܼܩܘܼܬ ܣܘܼܟ̈ܠܐ ܘܩܛܝܼܢܘܼܬ ܪ̈ܥܝܢܐ ܢ݀ܘܕܐ ܒܗܕܝܘܼܛܘܼܬܗ<EOS>ܘܠܐ ܢܓܕܦ ܥܠ ܪܒܘܼܬܐ ܠܐ ܡܼܬܕܪܟܢܝܼܬܐ<EOS> ܟܕ ܣܿܒܪ ܕܐܝܟ ܡܗܝܡܢܐ ܗܐ ܡܘܪܒ ܠܐܠܗܐ ܘܐܡܿܪ<EOS>ܕܠܝܬ ܥܬܝܼܕܘܼܬܐ<EOS> ܐܠܐ ܟܿܠ ܕܨ݀ܒܐ ܡܪܝܐ ܥ݀ܒܕ ܘܡܫܚܠܦ ܘܡܒܛܠ ܘܙܦܠܢ ܘܙܦܠܢ<EOS> ܐܘ̃<EOS>ܬܚܟܝܼܡ ܒܥܝ̈ܢܝ ܢܦܫܗ ܠܘ ܥܕܟܝܠ ܨ݀ܒܐ ܒܡܼܕܡ ܕܠܐ ܩܕܡ ܝܕܥܗ ܘܨܒܼܐ ܒܗ ܡܼܢ ܥܿܠܡ<EOS> ܐܠܐ<EOS>ܨܒܼܐ ܟܿܠ ܡܕܡ ܕܥܬܝܕ ܕܢܼܨܒܐ<EOS> ܘܡܚܬܡ ܟܿܠܡܕܡ ܘܓܡܝܪ ܘܡܫܡܠܝ ܒܝܼܕܥܬܗ<EOS> ܘܠܘ ܩܕܡ ܗܘܼܐ<EOS>ܨܒܝܿܢܗ ܕܐܠܗܐ ܕܢܗܼܘܐ ܙܦܠܢ ܩܛܝܼܪܐܝܼܬ ܘܡܼܢ ܟܿܠܦܪܘܿܣ ܕܣܿܒܪܝܢܢ ܥܠܝܗ ܥܬܝܼܕܘܼܬܐ<EOS>ܕܡܒܛܠܐ ܠܚܐܪܘܼܬܐ ܐܠܐ ܡܛ݀ܠ ܕܥܬܝܼܕܐ ܕܬܗܘܼܐ ܐܝܿܕܐ ܕܗܼܝ<EOS> ܐܢ ܡܼܢ ܚܐܪܘܼܬܐ ܘܐܢ ܡܼܢ<EOS>ܒܛܝܼܠܘܼܬܐ ܐܝܟ ܕܣܿܓܝܼ ܐܡܼܪܢܢ<EOS> ܩܕܡ ܝܼܕܥ ܐܢܝ̈ܢ ܗܿܘ ܝ݀ܕܥ ܟܿܠ<EOS> ܘܣܼܡ ܫܘܘܕܥܗܘܢ<EOS>ܒܟܝܿܢܐ ܕܟܘܟ̈ܒܐ<EOS> ܘܫܟܢ ܝܼܕܥܬܗܝܢ ܫܪܝܼܪܬܐ ܠܚܟܝܼܡ̈ܐ ܘܣܟܘܼܠܬܢ̈ܐ<EOS> ܕܢܩܕܡܘܢ ܐܦ ܗܼܢܘܢ<EOS>ܢܕܥܘܢ ܐܢ̈ܝܢ ܚܬܝܼܬܐܝܼܬ<EOS> ܘܢܫܘܕܥܘܢ ܐܦ ܠܐ̱ܚܪ̈ܢܐ<EOS> ܘܢܗܼܘܘܢ ܟܿܠܗܘܿܢ ܣܿܗܕ̈ܐ<EOS>ܠܡܩܕܡܘܼܬܝܼܕܥܬܗ ܕܐܠܗܐ<EOS> ܘܕ݀ܡܝܐ ܗܿܕܐ ܝܼܕܥܬܐ ܠܢܒܝܘܼܬܐ<EOS> ܐܝܟ ܕܡܼܢ ܠܥܼܠ ܐܡܼܪܢܢ<EOS>ܘܢܒܝܘܼܬܐ ܡܛܠ ܕܩܿܕܡܐ ܡܬܼܢܒܝܐ ܘܡܫܘܕܥܐ ܥܬܝܼܕ̈ܬܐ<EOS> ܗܿܐ ܡܒܛܠܐ ܠܚܐܪܘܼܬܐ<EOS> ܘܡܫܿܪܝܐ<EOS>ܠܥܬܝܼܕܘܼܬܐ ܚܣ<EOS> ܐܠܐ ܡܛܠ ܕܥܬܝܕ̈ܢ ܕܢܗ̈ܘܝܢ ܐܢ ܡܼܢ ܚܐܪܘܼܬܐ ܘܐܢ ܡܼܢ ܒܛܝܼܠܘܼܬܐ<EOS>ܩܕܡܐ ܝ݀ܕܥܐ ܠܗܝܢ ܐܠܗܐܝܼܬ ܘܡܬܼܢܒܝܐ<EOS> ܘܚܐܪܘܼܬܐ ܡܫܪܪܐ ܠܒܛܝܼܠܘܼܬܐ<EOS> ܘܒܛܝܼܠܘܼܬܐ<EOS>ܡܫܪܪܐ ܠܚܐܪܘܼܬܐ<EOS> ܘܝܼܕܥܬܐ ܫܪܝܼܪܬܐ ܕܟܘܟ̈ܒܐ ܡܫܪܪܐ ܠܡܩܕܡܘܼܬ ܝܕܥܬܗ ܕܐܠܗܐ<EOS> ܘܡܩܕܡܘܼܬ<EOS>ܝܕܥܬܗ ܕܐܠܗܐ<EOS> ܠܟܿܠܗܝܢ ܡܫܪܪܐ ܘܠܚܕܐ ܡܢܗܝܢ ܠܐ ܡܒܛܠ<EOS>ܡܢܗ ܕܩܦܠܐܘܢ ܕܫܬܐ<EOS> ܥܠܗܿܝ ܕܡܛ݀ܠ ܡܢܐ ܡܼܬܩܪܢ ܟܘܟ̈ܒܐ ܡܼܢܗܘܢ ܛܒ̈ܐ<EOS>ܘܡܼܢܗܘܢ ܒܝܼܫ̈ܐ<EOS> ܟܕ ܚܐܪܘܬܐ ܠܝܬ ܠܗܘܢ<EOS> ܡܛ݀ܠܡܢܐ ܡܬܼܩܪܝܢ ܛܥ̈ܝܐ<EOS> ܘܡܛ݀ܠܡܢܐ ܙܗܪܘ<EOS>ܘܟܠܘ ܡܼܢ ܝܘܼܠܦܢܗܘܢ ܟܿܠܗܝܢ ܬܘܕܝ̈ܬܐ<EOS>ܘܗܿܝ ܡܿܢ ܕܡܬܼܩܪܝܢ ܡܢܼܗܘܢ ܛܒ̈ܐ ܘܡܼܢܗܘܢ ܒܝܼܫ̈ܐ<EOS> ܗܕܐ ܗܿܝ ܥܠܼܬܐ<EOS>ܘܩܕܡܐܝܼܬ ܡܿܢ ܐܡܿܪܝܢܢ ܕܠܘ ܚܐܪܘܼܬܐ ܐܝܼܬ ܠܗܘܢ ܕܒܨܒܝܿܢܗܘܢ ܢܐܛܒܘܢ ܐܘ ܢܐܒܫܘܢ<EOS> ܐܠܐ<EOS>ܒܟܝܿܢܗܘܿܢ ܐܝܼـܝܗܿ ܗܕܐ ܕܐܫܼܬܿܡܗܘ ܛܒ̈ܐ ܘܒܝ̈ܫܐ<EOS> ܕܐܝܟܢ ܕܝܢ ܫܡܼܥ<EOS> ܘܣܝܼܡ ܒܠܐ<EOS>ܘܐܣܬܟ̱ܠ<EOS> ܟܿܠ ܡܕܡ ܕܡܢܛܪ ܩܘܼܝܡܗ ܕܗܿܢ ܥ݀ܠܡܐ<EOS> ܕܐܝܟ ܚܝ̈ܐ ܘܚܘܼܠܡܢܐ ܘܫܦܝܼܪܘܼܬ<EOS>ܡܡܙܓܘܼܬܐ ܕܐܐܪ̈ܣ ܘܫܦܝܼܥܘܼܬܐ ܕܥܠ̈ܠܬܐ ܘܫܘܪ̈ܬܚܐ ܕܦܐܪ̈ܐ<EOS> ܡܼܬܩܪܐ ܘܐܝܼܬܘ̄ ܫܪܝܼܪܐܝܼܬ<EOS>ܛܒܿܬܗ<EOS> ܘܟܿܠܡܕܡ ܕܐܝܼܬܘ̄ ܡܚܒܠܢܐ ܘܡܘܒܕܢܐ<EOS> ܕܐܝܟ ܡܘܬܐ ܘܒܝܼܫܘܼܬ ܐܐܪ̈ܣ<EOS> ܘܚܘܼܒܠܐ<EOS>ܕܦܐܪ̈ܐ ܘܐܒܕܢ ܕܥܠ̈ܠܬܐ ܘܕܐܝܟ ܗܿܠܝܢ<EOS> ܐܝܼܬܘܗܝ ܒܝܼܫܬܗ ܕܗܢ ܥ݀ܠܡܐ<EOS> ܘܢܟܝ̈ܢ ܐ̱ܚܪ̈ܢܐ<EOS>ܕܐܝܟ ܟܘܼܪ̈ܗܢܐ ܘܚܘܼܣܪ̈ܢܐ ܙܥܘܪ̈ܐ ܡܼܬܩܪܝܢ ܣܘܓܦ̈ܢܘ̄ ܘܢܣܝܼܢܢ ܘܝܼܕܥܢܢ ܘܐܫܼܬܿܪܪܢܢ<EOS>ܥܠ ܟܿܝܢܐ ܕܗܿܠܝܢ ܐܪܒܥܐ ܐܣܛܘܼܟ̈ܣܐ ܡܩܝܼܡ̈ܢܘܗܝ ܕܗܢ ܥ݀ܠܡܐ<EOS> ܕܟܿܠܡܕܡ ܡܼܢ ܟܿܠܗܘܢ<EOS>ܟܝ̈ܢܐ ܕܐܝܼܬ ܒܥܿܠܡܐ<EOS> ܕܐܝܼܬܘ̄ ܦܓܪܐ ܘܕܟܿܠܒܣܪ ܕܚܝ̈ܘܢ<EOS> ܐܟܙܢ ܕܐܣܛܘܼܟܣܐ ܕܐܐܪ<EOS>ܕܐܝܼܬܘܗܝ ܚܡܝܼܡܐ ܪܛܝܼܒܐ<EOS> ܗܼܘ ܐܝܼܬܘܗܝ ܣܘܩܐ ܘܢܫܡܬܐ ܕܚܝ̈ܐ<EOS> ܘܟܿܠ ܐܡܼܬܝ ܕܦܿܐܫ ܐܐܪ<EOS>ܫܦܝܐ ܒܟܝܿܢܗ<EOS> ܕܐܝܼܬܘܗܝ ܚܡܝܼܡܐ ܪܛܝܼܒܐ<EOS> ܫܦܝܼܪܘܼܬ ܡܡܙܓܘܼܬܐ ܘܚܘܼܠܡܢܐ ܘܚܝ̈ܐ<EOS>ܘܢܛܝܼܪܘܼܬ ܥܠ̈ܠܬܐ ܘܦܐܪ̈ܐ ܡܥܒܕ ܒܒܪܝܼܬܐ<EOS> ܐܡܼܬܝ ܕܝܢ ܕܡܼܬܚܠܛܝܼܢ ܥܡܗ ܠ̈ܗܓܐ ܡܕܡ<EOS>ܕܣܿܠܩܝܢ ܡܼܢ ܐܪܥܐ<EOS> ܐܘܿ ܪܝܼܚܐ ܕܡܣܝܘܼܬܐ ܘܩܡܘܼܠܘܼܬܐ ܕܐܕ̈ܫܐ ܘܙܪ̈ܥܐ ܘܥܣܼ̈ܒܐ ܕܥܠ<EOS>ܡܝ̈ܐ ܐܝܟ ܐܪܒܢܐ ܘܣܢܓܝܼܪ̈ܬܐ ܘܪܘܼܙܐ ܘܕܘܼܚܢܐ ܒܗ݀ܝ ܕܐܡܝܼܢܝܼܢ ܡܝ̈ܐ ܥܠܝܗܘܢ<EOS> ܥܿܒܕܝܢ<EOS>ܬܡܣܘܼܬܐ ܘܩܡܘܼܠܘܼܬܐ ܘܡܼܬܚܠܛ ܪܝܚܗܘܢ ܥܠ ܐܐܪ ܡܚܒܠ ܠܗ ܠܟܝܿܢܗ ܘܡܥܒܕ ܟܘܼܪ̈ܗܢܐ<EOS>ܘܫܘܒ̈ܢܐ ܘܝܪ̈ܩܢܐ ܘܘܚܘܼ̈ܒܠܐ ܣܿܓܝ̈ܐܐ<EOS> ܘܐܣܛܘܼܟܣܐ ܬܘܼܒ ܗ̄ ܟܝܿܢܗܿ ܕܐܪܥܐ ܐܝܼܬܘܗܝ<EOS>ܩܪܝܼܪܐ ܝܒܝܼܫܐ<EOS> ܐܡܼܬܝ ܕܢܦܘܼܫ ܒܠܚܘܼܕܘܗܝ ܕܠܐ ܡܬܼܚܠܛ ܥܡܗ ܡܼܢ ܐܣܛܘܼܟ̈ܣܐ ܕܡܝ̈ܐ<EOS>ܐܘܿ ܕܐܐܪ ܕܐܝܼܬܘܗܝ ܡܛܠܩܢܐ ܕܚܝ̈ܐ ܕܟܿܠ ܦܓܪܐ ܕܡܬܛܡܪ ܒܗ<EOS> ܘܗܟܘܬ ܟܿܠ ܡܕܡ ܕܐܝܼܬܘ̄<EOS>ܩܪܝܼܪܐ ܝܒܝܼܫܐ ܡܘܬܐ ܡܥܒܕ<EOS> ܘܟܝܿܢܗ ܕܡܘܬܐ ܩܪܝܼܪܐ ܝܒܝܪܫܐ ܐܝܼܬܘܗܝ<EOS> ܒܗܿܝ ܕܐܝܼܬܘ̄<EOS>ܣܩܘܼܒܠܐ ܕܚܡܝܼܡܐ ܪܛܝܼܒܐ<EOS> ܕܐܝܼܬܘ̄ ܟܝܿܢ ܕܚܝ̈ܐ<EOS> ܐܫܼܬܿܪܪܢܢ ܗܿܟܝܠ ܕܚܡܝܼܡܐ ܪܛܝܼܒܐ<EOS>ܕܡܥܒܕ ܚܝ̈ܐ ܛܒܿܬܐ ܐܝܼܬܘܗܝ ܘܛܒܿܐ ܡܼܬܩܪܐ ܘܐܦ ܩܪܝܼܪܐ ܝܒܝܼܫܐ ܕܡܥܒܕ ܡܘܬܐ ܒܝܼܫܬܐ<EOS>ܐܝܼܬܘ̄ ܘܒܝܼܫܬܐ ܡܼܬܩܪܐ ܐܝܠܝܢ ܕܝܢ ܕܐܝܼܬܝܗܘܢ ܡܡܙ̈ܓܐ ܡܼܢ ܟܝ̈ܢܐ ܗܿܠܝܢ ܕܐܝܟ<EOS>ܚܡܝܼܡܐ ܝܒܝܼܫܐ<EOS> ܐܘܿ ܪܛܝܼܒܐ ܩܪܝܼܪܐ<EOS> ܗܿܠܝܢ ܠܐ ܡܘܬܐ ܡܿܢ ܥ݀ܒܕܝܢ ܘܠܐ ܚܝ̈ܐ<EOS> ܒܪܡ<EOS>ܡܥܒܕܝܢ ܟܘܼܪ̈ܗܢܐ<EOS> ܒܕܓܘܢ ܐܫܼܬܿܡܗܘ<EOS>ܟܝ̈ܢܐ ܗܿܠܝܢ ܡܣܓܦ̈ܢܐ<EOS> ܘܗܠܝܢ ܟܘܟ̈ܒܐ ܢܣܝܼܢܢ ܚܢܢ ܒܢܝ̈ܢܫܐ ܒܐܪܝܼܟܘܼܬ<EOS>ܙܒܢܐ ܣܿܓܝܼܐܐ ܕܐܝܼܬ ܡܢܼܗܘܢ ܕܐܝܼܬܝܗܘܢ ܒܟܝܿܢܗܘܢ ܚܡܝܼܡ̈ܐ ܪ̈ܛܝܼܒܐ<EOS> ܕܐܝܟ ܙܘܣ<EOS>ܘܐܦܪܘܕܝܛܝ<EOS> ܩܪܼܘ ܐܢܘܢ ܛܒ̈ܐ ܒܟܝܿܢܗܘܢ ܘܠܘ ܒܨܒܝܿܢܗܘܢ<EOS> ܘܩܪܘܢܘܣ ܐܝܼܬܘܗܝ ܩܪܝܼܪܐ<EOS>ܝܒܝܼܫܐ ܩܪܐܘܼܗܝ ܒܝܼܫܐ<EOS> ܐܪܝܼܣ ܕܝܢ ܐܝܼܬܘܗܝ ܚܡܝܼܡܐ ܝܒܝܼܫܐ ܩܪܼܐܘ̄ ܣܘܓܦܢܐ ܐܘܟܝܼܬ<EOS>ܡܣܓܦܢܐ<EOS> ܫܡܼܫܐ ܕܝܢ ܘܣܗܪܐ<EOS> ܡܛ݀ܠ ܕܗܼܢܘܢ ܗܿܐ ܡܩܝܼܡܝܼܢ ܠܟܿܠܗܘܿܢ ܓܢܼ̈ܣܐ ܘܐܕܫ̈ܐ<EOS>ܕܟܝ̈ܢܐ ܕܒܪܝܼܬܐ<EOS> ܩܪܼܘ ܐܢܘܢ ܫܠ̈ܝܼܛܐ ܘܡܕܒܪ̈ܢܐ<EOS> ܒܗܿܝ ܕܫܡܼܫܐ ܡܚܡ ܘܡܒܫܠ ܘܡܝܒܫ<EOS>ܠܬܡܣܘܼܬܐ ܘܣܪܝܘܼܬܐ ܕܪܛܝܼܒܘܼܬܐ ܝܬܝܼܪܬܐ ܘܩܡܘܼܠܘܼܬܐ<EOS> ܘܣܗܪܐ ܬܘܼܒ ܡܪܛܒܐ ܘܡܪܓܝܐ<EOS>ܘܡܪܒܝܐ ܠܟܝ̈ܢܐ<EOS> ܘܐܝܟ ܡܫܩܝܐ ܘܡܦܝܓܐ ܠܗܘܿܢ ܡܼܢ ܚܡܝܼܡܘܼܬܐ ܝܬܝܼܪܬܐ ܕܩܢܼܘ ܡܼܢ ܥܘܼܙܐ<EOS>ܕܙܠ̈ܝܼܩܘܗܝ ܕܫܡܼܫܐ<EOS> ܘܬܘܼܒ ܠܐܝܠܝܢ ܕܣܿܓܝܼ ܡܬܼܪܛܒܝܼܢ ܡܼܢ ܙܠ̈ܝܼܩܝܗܿ ܕܣܗܪܐ<EOS> ܗܿܦܟ<EOS>ܫܡܼܫܐ ܡܕܟܐ ܘܡܝܒܫ ܘܡܚܡ<EOS> ܘܒܝܕ ܗܿܠܝܢ ܡܥܒܕܢ̈ܘܬܐ ܕܗܿܠܝܢ ܬܪܝܢ ܢܗܝܼܪ̈ܐ ܪܘܪ̈ܒܐ<EOS> ܗܿܐ<EOS>ܡܬܼܪܒܝܢ ܘܡܼܬܩܝܡܝܼܢ ܘܡܬܼܢܛܪܝܢ ܟܿܠܗܘܿܢ ܟܝ̈ܢܐ ܕܒܪܝܼܬܐ<EOS> ܥܠܗܿܝ ܩܪܼܘ ܐܢܘܢ ܫ̈ܠܝܼܛܐ<EOS>ܘܡܪ̈ܝܐ<EOS> ܒܗܿܝ ܬܘܼܒ ܕܫܡܼܫܐ ܗܼܘ ܪܒ ܘܫܒܝܼܚ ܡܼܢ ܟܿܠܗܘܿܢ ܟܘܟ̈ܒܐ<EOS> ܘܣܗܪܐ ܒܗܿܝ<EOS>ܕܐܝܼܬܝܗܿ ܬܚܬܝܬܐ ܕܟܿܠܗܘܿܢ ܢܗܝܼܪ̈ܐ<EOS> ܘܩܪܝܼܒܐ ܠܐܪܥܐ ܘܦܪܝܼܣܝܢ ܙܠ̈ܝܼܩܝܗܿ ܘܡܥܒܕܝܢ<EOS>ܒܒܪܝܼܬܐ<EOS> ܘܟܝܿܢܗܿ ܡܿܢ ܐܝܼܬܘܗܝ ܩܪܝܼܪܐ ܪܛܝܼܒܐ<EOS> ܐܠܐ ܕܠܝܬ ܠܗܿ ܢܘܼܗܪܐ ܘܙܠ̈ܝܼܩܐ<EOS>ܒܟܝܿܢܗܿ ܐܠܐ ܡܼܢ ܫܡܼܫܐ ܐܝܼܬܘ̄ ܢܘܼܗܪܗܿ<EOS> ܡܬܼܚܠܛ ܟܝܿܢܗܿ ܥܡ ܟܝܿܢܐ ܕܫܡܼܫܐ<EOS> ܐܘܿ ܕܚܕ<EOS>ܡܼܢ ܟܘܟ̈ܒܐ ܕܫܿܕܐ ܥܠܝܗܿ ܙܠ̈ܝܼܩܐ<EOS> ܗܟܘܬ ܡܥܒܕܝܢ ܙܠ̈ܝܩܝܗܿ ܡܡܙܓܐܝܼܬ<EOS> ܘܐܢ ܬܐܡܪ<EOS>ܕܐܝܟܢ ܐܬܼܢܣܝܼ ܘܐܬܼܝܼܕܥ ܟܝܿܢܐ ܕܟܘܟ̈ܒܐ<EOS> ܘܐܡܿܪܝܢܢ ܕܡܼܢ ܙܠ̈ܝܩܝܗܘܢ<EOS> ܘܕܐܝܟܢ ܐܬܝܼܕܥ<EOS>ܙܠ̈ܝܼܩܝܗܘܢ<EOS> ܫܡܼܥ<EOS> ܢܣܝܼܢܢ ܕܟܕ ܚܿܝܪܝܢ ܟܘܟ̈ܒܐ ܒܣܗܪܐ ܐܘܿ ܒܚܕ̈ܕܐ<EOS> ܡܼܢ ܣܘܢܢܕܘܿܣ<EOS>ܐܘܟܝܼܬ ܢܩܝܼܦܘܬܗܘܢ ܕܠܚܕ̈ܕܐ ܐܡܼܬܝ ܕܡܬܟܝܢܝܢ ܬܪܝܢ ܐܘܿ ܣܿܓܝܼ̈ܐܐ ܒܚܕܐ ܩܛܝܼܢܬܐ<EOS> ܐܘܿ<EOS>ܐܡܼܬܝ ܕܡܼܢ ܐܟܣܓܘܢܐ ܕܐܝܼܬܝܗܿ ܫܬܝܼܬܝܘܼܬܐ<EOS> ܐܘܿ ܛܛܪܐܓܘܢܐ ܕܐܝܼܬܝܗܿ ܪܒܝܼܥܝܘܼܬܐ<EOS> ܗ̄<EOS>ܕܐܝܼܬ ܒܝܢܬܗܘܢ ܬܠܬܐ ܡܠ̈ܘܫܐ ܪܘܼܒܥܗܿ ܕܡܘܙܠܬܐ<EOS> ܐܘܿ ܛܪܝܓܘܢܐ ܕܐܝܼܬܝܗܿ ܬܠܝܼܬܝܘܼܬ<EOS>ܓܘܢ̈ܘܬܐ<EOS> ܗ̄ ܬܘܼܠܬܗܿ ܕܡܘܙܠܬܐ ܕܐܝܼܬܘܗܝ ܡܠ̈ܘܫܐ ܐܪܒܥܐ<EOS> ܐܘܿ ܡܼܢ ܕܝܡܐܛܪܘܢ ܕܐܝܼܬܘܗܝ<EOS>ܕܠܩܘܼܒܠܝܘܼܬܐ ܕܗܿܘܐ ܒܝܢܬܗܘܢ ܦܠܓܗܿ ܕܡܘܙܠܬܐ<EOS> ܗ̄ ܡܠ̈ܘܫܐ ܫܬܐ<EOS> ܐܡܼܬܝ ܗܿܟܝܼܠ<EOS>ܕܚܿܝܪܝܢ ܒܚܕ̈ܕܐ ܡܼܢ ܐܣܟ̈ܡܐ ܗܿܠܝܢ<EOS>ܫ݀ܕܝܢ ܥܠ ܚܕܕ̈ܐ ܙܠ̈ܝܼܩܝܗܘܢ<EOS> ܘܟܕ ܚܿܝܪܝܢ ܒܣܗܪܐ ܘܫܕܝܢ ܥܠܝܗܿ<EOS>ܙܠ̈ܝܼܩܐ<EOS> ܙܠ̈ܝܩܗܿ ܕܝܠܗܿ ܕܣܗܪܐ ܢܣܝܼܒ̈ܝ ܡܼܢ ܢܘܼܗܪܗ ܕܫܡܼܫܐ ܡܬܦܪܣܢ ܥܠ ܒܪ̈ܝܬܐ<EOS>ܡܥܒܕܝܢ ܐܝܟ ܟܝܿܢܐ ܕܟܘܟܿܒܐ ܕܚܿܐܪ ܒܣܪܗܐ ܘܫܿܕܐ ܥܠܝܗܿ ܙܠ̈ܝܼܩܘܗܝ<EOS> ܐܢ ܚܕ ܐܝܟ ܟܝܿܢܗ<EOS>ܘܐܢ ܬܪܢ ܐܘܿ ܣܿܓܝܼ̈ܐܐ ܡܡܙܓܐܝܼܬ ܘܡܠܼܬܐ ܕܥܠ ܗܿܠܝܢ ܣܿܓܝܼܐܐ ܗܿܝ<EOS> ܐܠܐ ܟܝܼܬ ܡܼܢ<EOS>ܕܐܝܟ ܗܿܠܝܢ ܐܣܟ̈ܡܐ ܙܡܥܒܕ̈ܢܘܬܐ ܕܐܕܪܟܘ ܒܢܝ̈ܢܫܐ ܟܝܢ̈ܝܗܘܢ ܕܟܘܟ̈ܒܐ<EOS> ܘܩܼܪܘ ܠܡܼܢܗܘܢ<EOS>ܛܒ̈ܐ ܘܡܼܢܗܘܢ ܒܝܼ̈ܫܐ<EOS> ܘܠܡܼܢܗܘܢ ܡܣܓܦ̈ܢ<EOS> ܘܐܡܬܝ ܕܡܼܬـܚܠܛܝܼܢ ܙܠ̈ܝܼܩܐ ܕܛ̈ܒܐ<EOS>ܘܕܒܝܼ̈ܫܐ ܘܡܼܫܬܕܝܢ ܥܠ ܣܗܪܐ ܘܡܼܬܦܪܣܝܢ ܥܠ ܒܪܝܼܬܐ ܒܗܿܝ ܕܡܼܬܚܛܠܝܢ ܒܐܐܪ ܡܼـܩܪܝܢ<EOS>ܡܡ̈ܙܓܐ<EOS> ܟܘܟܒܐ ܕܝܢ ܕܢ݀ܒܘ ܕܗܼ، ܗܪܡܝܣ ܐܘܟܝܼܬ ܥܘܛܪܕ ܥܒܼܕܗ ܒܪܘܝܐ ܒܟܝܿܢܗ ܕܘܼܡܪܐ<EOS>ܕܐܝܼܬܘ̄ ܡܡܙܓܐ<EOS> ܘܐܝܟ ܟܝܿܢܐ ܕܟܿܠ ܟܘܟܒܐ ܕܡܼܬܚܠܛܝܼܢ ܙܠ̈ܝܼܩܘܗܝ ܥܡܗ ܐܝܟ ܟܝܿܢܗ<EOS>ܕܗܿܘ ܟܘܟܒܐ ܗܿܘܐ ܐܦ ܟܝܿܢܗ ܕܝܼܠܗ<EOS> ܗܕܐ ܗܿܝ ܥܠܼܬܐ ܕܡܼܬܩܪܝܢ ܛܒ̈ܐ ܘܒܝܼ̈ܫܐ<EOS> ܡܛ݀ܠ<EOS>ܕܝܼܠ̈ܝܬܐ ܕܣܼܡ ܒܪܘܝܐ ܒܟܝܿܢܗܘܢ<EOS> ܐܝܟ ܫܪܟܐ ܕܟܝ̈ܢܐ ܐ̱ܚܪ̈ܢܐ<EOS> ܗ̄ ܕܐܝܼܠ̈ܢܐ ܘܕܦܐܪ̈ܐ<EOS>ܘܕܥܩܪ̈ܐ ܘܕܟ̈ܐܦܐ ܘܕܐܪ̈ܥܬܐ ܘܕܫܪܟܐ ܕܐܕ̈ܫܐ<EOS> ܕܒܟܝܿܢܗܘܢ ܐܝܼܬܝܗܿ ܡܛܐܒܢܘܼܬܗܘܢ ܐܘܟܝܼܬ<EOS>ܡܥܕܪܢܘܼܬܗܘܿܢ ܘܡܐܒܫܢܘܬܗܘܢ ܐܘܟܝܼܬ ܡܣܓܦܢܘܼܬܗܘܢ<EOS> ܘܠܘ ܒܨܒܝܿܢܗܘܢ ܐܘܟܝܼܬ ܙܘܥܐ<EOS>ܕܚܐܪܘܬܗܘܢ<EOS> ܡܛ݀ܠ ܕܠܝܬ ܠܗܘܢ ܗܿܠܝܢ<EOS> ܡܛ݀ܠ ܕܠܘ ܡܠ̈ܝܼܠܐ ܐܢܘܢ ܘܫܠ̈ܝܼܛܝ ܒܝܿܬܗܘܢ<EOS> ܐܠܐ<EOS>ܟܝ̈ܢܐ ܟܕܝܼ̈ܢܐ ܡܫܥܒ̈ܕܐ ܕܣܝܼܡܝܢ ܠܐܬܘ̈ܬܐ ܘܙܒ̈ܢܐ ܘܫܘܼܘܕ̈ܥܐ ܐܝܟ ܫܪܟܐ ܕܒܪ̈ܝܬܐ<EOS>ܟ݀ܠܚܕ ܡܛ݀ܠ ܡܕܡ ܐܬܼܬܩܢ<EOS> ܘܢ݀ܡܘܿܣܐ ܣܡ ܠܗܘܢ ܥܒܘܕܐ ܡܛܟܣܝܐܝܼܬ ܘܣܕܝܼܪܐܝܬ<EOS>ܘܡܡܫܚܐܝܼܬ ܘܡܟܬܪܢܐܝܼܬ<EOS> ܘܠܐ ܣܟ ܥ݀ܒܪ ܘܠܐ ܡܫܼܬܿܚܠܦ<EOS> ܘܗܟܢܐ ܐܩܝܼܡ ܐܢܘܿܢ<EOS>ܠܥܿܠܡܥܿܠܡܝܢ<EOS> ܗܿܝ ܬܘܼܒ ܕܡܼـܩܪܢ ܛܥܝ̈ܐ ܗܿܢܘܢ ܣܘܼܟܠܗܿ<EOS> ܟܿܠܡܕܡ ܕܡܗܠܟ ܘܪܕܐ ܛܥܿܝܐ<EOS>ܡܬܼܩܪܐ<EOS> ܠܘ ܡܼܢ ܛܘܼܥܝܝ<EOS> ܐܠܐ ܡܼܢ ܡܪܕܝܼܬܐ ܕܠܘܼܩܒܠ ܐܦ̈ܘܗܝ<EOS> ܐܝܟ ܐ̱ܢܫ ܢܐܡܪ ܕܦܠܢ<EOS>ܗܿܐ ܛ݀ܥܐ ܒܡܕܒܪܐ ܦܠܢ<EOS> ܗ̄ ܕܗܐ ܪܕܐ ܘܡܗܠܛ ܠܘܼܩܒܠ ܐܦ̈ܘܗܝ ܠܐ ܡܬܼܦܢܝܿܢܐܝܬ<EOS> ܘܗܿܠܝܢ<EOS>ܫܒܥܐ ܟܘܟ̈ܒܐ ܕܡܼܬܩܪܝܢ ܛܥ̈ܝܐ<EOS> ܗ̄ ܫܡܼܫܐ ܘܣܗܪܐ ܘܩܪܘܢܘܣ<EOS> ܘܙܘܣ<EOS> ܘܐܪܝܣ<EOS> ܘܐܦܪܘܕܝܛܝ<EOS>ܘܗܪܡܝܣ<EOS> ܡܛ݀ܠ ܕܐܡܝܼܢܐܝܼܬ ܪܕܝܢ ܘܡܗܠܟܝܢ ܒܡܘܙܠܬܐ ܠܘܼܩܒܠ ܐܦܝ̈ܗܘܢ ܠܐ ܡܼܬܦܢܝܿܢܐܝܼܬ<EOS>ܡܛܠܗܿܕܐ ܡܼܬܩܪܝܢ ܛܥܝ̈ܐ<EOS> ܕܗܐ ܠܡ ܛ݀ܥܝܢ<EOS> ܗ̄ ܕܪܕܝܢ ܠܘܼܩܒܠ ܡܕܢܚܐ ܘܠܐ ܣܟ<EOS>ܡܼܬܗܦܟܢܐܝܼܬ<EOS> ܒܗܿܝ ܕܡܘܙܠܬܐ ܠܘܼܩܒܠ ܡܥܪܒܐ ܗܿܐ ܩ݀ܛܝܐ ܐܘܟܝܼܬ ܡܬܟܪܟܐ<EOS> ܟܘܟ̈ܒܐ ܕܝܢ<EOS>ܗܿܠܝܢ ܣܩܘܼܒܠܐܝܼܬ ܗܿܐ ܛ݀ܥܝܢ ܘܪܕܝܢ ܒܗܿ ܠܘܼܩܒܠ ܐܦ̈ܝܗܘܢ<EOS> ܗ̄ ܠܘܼܩܒܠ ܡܕܢܚܐ<EOS> ܘܒܗܿܝ<EOS>ܕܩܠܝܼܠ ܘܣܿܓܝܼ ܚܪܝܼܦ ܟܪܘܼܟܝܗܿ ܕܡܘܙܠܬܐ<EOS> ܒܪܗܝܼܒܘܼܬܐ ܡܼܬܟܪܟ ܣܪܢܗܿ ܕܓܝܼܓܠܐ<EOS>ܟܘܟ̈ܒܐ ܕܝܢ ܟܿܠܚܕ ܠܦܘܼܬ ܪܘܝܼܚܘܼܬܗ<EOS>ܕܚܘܪܕܗܿ ܕܓܝܓܠܗ ܕܒܣܪܢܗܿ ܕܡܘܠܬܐ<EOS> ܡܫܡܠܐ ܪܗܼܛܗܿ ܘܣܗܪܐ ܡܿܢ ܡܛ݀ܠ<EOS>ܕܐܠܝܼܨ ܚܘܼܕܪܗܿ ܘܠܓܘ ܡܼܢ ܟܿܠܗܘܿܢ ܟܘܟ̈ܒܐ ܐܘܟܝܼܬ ܠܬܚܼܬ ܐܝܼܬܘܗܝ ܠܥܼܠ ܡܼܢ ܐܬܝܪ<EOS>ܢܘܼܪܢܐ<EOS> ܒܬܠܬܝܢ ܝܘܡ̈ܝܢ ܡܗܠܟ ܘܪܕܐ ܘܩ݀ܛܐ ܐܘܟܝܼܬ ܡܼـܟܪܟ ܠܟܿܠܗܿ ܡܘܙܠܬܐ<EOS> ܗܪܡܝܣ ܕܝܢ<EOS>ܠܥܼܠ ܡܼܢ ܣܗܪܐ ܐܝܼܬܘܗܝ ܚܘܼܕܪܗ ܘܪܕܐ ܐܘܟܝܼܬ ܡܼܬܟܪܟ ܠܟܿܠܗܿ ܓܝܓܠܐ ܕܡܘܙܠܬܐ ܒܐܫܬܐ<EOS>ܝܪ̈ܚܝܼܢ ܐܦܪܘܕܝܛܝ ܐܘܟܝܼܬ ܒܠܬܝ ܕܐܝܼܬܘܗܝ ܟܘܟܒ ܢܘܓܗܐ ܠܥܠ ܡܼܢ ܗܪܡܝܣ ܐܝܼܬܘܗܝ<EOS>ܚܘܼܕܪܗܿ<EOS> ܘܡܼܬܟܪܟܐ ܠܗܿ ܒܬܡܢܝܐ ܝܪ̈ܚܝܼܢ ܝܬܝܼܪ<EOS> ܐܠܐ ܡܛ݀ܠ ܕܐܝܼܬ ܠܙܠ̈ܝܩܝ ܫܡܼܫܐ<EOS>ܡܥܒܕܢܘܼܬܐ ܡܕܡ ܡܼܢ ܗܿܠܝܢ ܬܪܝܢ ܟܘܟ̈ܒܐ ܕܗܪܡܝܣ ܘܐܦܪܘܕܝܛܝ ܐܡܝܼܢܐܝܼܬ ܥܡ ܫܡܼܫܐ<EOS>ܪܕܝܢ<EOS> ܐܘܿ ܡܢ ܩܕܡܘܗܝ ܡܿܢ ܡܥܪܒܐ ܒܙܒܢ ܥܡ ܪܡܫܐ<EOS> ܐܘܿ ܬܘܼܒ ܡܼܢ ܒܣܬܪܗ ܡܼܢ ܡܕܢܚܐ<EOS>ܘܡܬܼܚܙܝܢ ܥܡ ܢܘܓܗܐ<EOS> ܘܠܐ ܡܼܨܝܐ ܕܢܪܚܩ ܐܦܪܘܕܝܛܝ ܡܼܢ ܫܡܼܫܐ ܝܬܝܪ ܡܼܢ ܡܠܘܼܫܐ ܘܠܦܓܠܗ<EOS>ܣܟ<EOS> ܗܪܡܝܣ ܕܝܢ ܥܕܡܐ ܠܟܗ̄ ܡܢܘ̈ܢ ܐܘܟܝܼܬ ܕܪ̈ܓܐ ܡܪܚܩ ܡܼܢ ܫܡܼܫܐ ܠܚܘܼܕ<EOS> ܘܐܝܼܬ<EOS>ܡܥܒܕܢܘܬܐ ܡܕܡ ܒܙܠ̈ܝܩܝ ܫܡܼܫܐ ܕܡܗܦܟ ܠܗܘܢ ܠܘܬܗ<EOS> ܘܐܝܟ ܕܐܡܼܪܢܢ ܒܙܒܢ ܡܢ ܡܼܢ ܩܕܡܘܗܝ<EOS>ܕܫܡܼܫܐ ܗܿܘܝܢ ܘܡܬܼܚܙܝܢ ܒܪܡܫܐ ܒܡܥܪܒܐ<EOS> ܘܒܙܒܢ ܬܘܼܒ ܡܼܢ ܒܣܬܪܗ<EOS> ܘܡܬܚܙܝܢ ܥܡ<EOS>ܢܘܼܓܗܐ<EOS> ܘܗܿܠܝܢ ܬܠܬܐ ܠܬܚܼܬ ܡܼܢ ܫܡܼܫܐ ܐܢܘܢ ܗ̄ ܐܦܪܘܕܝܛܝ ܘܐܪܡܝܣ ܘܣܗܪܐ<EOS> ܘܗܿܢ ܬܠܬܐ<EOS>ܐܚܪ̈ܢܐ ܐܪܝܣ ܘܙܘܣ ܘܩܪܘܢܘܣ<EOS> ܠܥܠ ܡܼܢ ܫܡܼܫܐ ܐܢܘܢ ܗ̄ ܐܦܪܘܕܝܛܝ ܘܐܪܡܝܣ ܘܣܗܪܐ<EOS> ܘܗܢ<EOS>ܬܠܬܐ ܐܚܪ̈ܢܐ ܐܪܝܣ ܘܙܘܣ ܘܩܪܘܢܘܣ<EOS> ܠܥܠ ܡܼܢ ܫܡܼܫܐ<EOS> ܘܟܿܠ ܐܡܼܬܝ ܕܡܼܪܚܩ ܫܡܼܫܐ ܡܼܢ ܚܕ<EOS>ܡܼܢ ܗܿܠܝܢ ܬܠܬ ܥܠ̈ܝܐ ܡܠ̈ܘܼܫܐ ܐܪܒܥܐ ܡܼܢ ܩܕܡܘܗܝ ܫܕܐ ܥܠܘܗܝ ܫܡܼܫܐ ܙܠ̈ܝܼܩܐ ܡܼܢ<EOS>ܛܪܝܓܢܘܢ ܘܡܗܦܟ ܠܗ ܠܒܣܪܬܗ<EOS> ܘܗܿܟܢ ܦ݀ܐܫ ܗܦܝܼܟܐ ܠܒܣܬܪܗ<EOS> ܗܿܘ ܟܘܟܒܐ ܥܕܡܐ ܕܪܕܐ<EOS>ܫܡܼܫܐ ܐܪܒܥܐ ܡܠ̈ܘܼܫܐ ܐ̱ܚܪ̈ܢܐ<EOS> ܘܬܘܼܒ ܫܕܐ ܥܠܘܗܝ ܕܟܘܟܒܐ ܗܿܘ ܗܦܝܼܢܟܐ ܙܠ̈ܝܼܩܐ ܡܼܢ<EOS>ܒܬܣܪܗ<EOS> ܡܼܢ ܛܪܝܓܢܘܿܢ ܡܥܪܒܝܐ<EOS> ܘܗܿܝܕܝܢ ܬܪܨ ܗܿܘ ܟܘܟܒܐ ܘܪܕܐ ܐܝܟ ܛܟܣܼܗ ܒܨܒܝܢ<EOS>ܒܪܘܼܝܗ<EOS> ܫܡܼܫܐ ܡܿܢ ܕܥܠܘܗܝ ܡܛܟܼܣ ܡܢܝܿܢܐ ܕܫܢܝ̈ܐ ܘܙܒ̈ܢܐ<EOS> ܘܗܼܘ ܡܥܒܕ ܣܬܘ̈ܐ ܘܩܝ̈ܛܐ<EOS>ܘܫܪܟܐ ܕܫܘܼܚܠ̈ܦܐ<EOS> ܟܿܠ ܬܠܬ ܡܐܐ ܘܫܬܝܢ ܘܚܡܫ ܘܪܘܼܒܥܐ ܙܒ̈ܢܬܐ ܕܡܬܟܪܟܐ ܡܘܙܠܬܐ<EOS>ܡܼܬܟܪܟ ܗܼ، ܫܡܼܫܐ ܠܟܿܠܗܿ ܡܘܙܠܬܐ ܙܒܢ̱ܬܐ ܚܕܐ<EOS> ܗ̄ ܠܟܿܠ ܡܠܘܼܫܐ ܪܕܐ ܠܗ ܒܬܠ̈ܬܝܢ<EOS>ܝܘܡ̈ܝܢ<EOS> ܗܘܼ ܝܘܡܐ ܕܝܢ ܐܝܼܬܘܗܝ ܟܪܘܼܟܝܐ ܕܟܿܠܗܿ ܓܝܼܓܠܐ ܕܡܘܙܠܬܐ<EOS> ܘܒܗܢܐ ܟܪܘܟܝܐ<EOS>ܕܟܿܠܗ ܣܪܢܐ ܪܕܐ ܗܼܘ ܫܡܼܫܐ ܠܩܕܡܘܗܝ ܡܢܿܬܐ ܚܕܐ ܐܘܟܝܼܬ ܕܪܓܐ<EOS> ܘܟܿܠ ܐܪܒܥ ܫܢ̈ܝܢ<EOS>ܡܬܼܟܒܫ ܗܿܘ ܪܘܼܒܥܐ ܘܗܿܘܐ ܝܘܡܐ ܚܕ ܡܫܡܠܝܐ<EOS> ܘܡܬܼܬܘܣܦ ܥܠ ܝܘܡ̈ܬܐ ܕܫܒܛ ܘܗܿܘܝܐ ܫܢ̱ܬܐ<EOS>ܗܿܝ ܝܘܡ̈ܬܐ ܫܣ̄ܘ ܘܡܼܬܩܪܝܐ ܟܒܝܼܫܬܐ ܐܪܝܣ ܕܝܢ ܕܪܕܐ ܠܥܼܠ ܡܼܢ ܫܡܼܫܐ ܒܡܕܝܪܐ ܐܘܟܝܼـ<EOS>ܪܩܝܼܥܐ ܚܡܝܼܫܝܐ ܪܕܐ ܠܟܿܠܗܿ ܓܝܓܠܐ ܕܡܘܙܠܬܐ<EOS>ܒܝܪ̈ܚܐ ܝܚ̄ ܕܗܿܘܝܢ ܫܢ̱ܬܐ ܚܕܐ ܘܦܠܓܗܿ ܙܘܣ ܕܝܢ ܒܗܿܝ ܕܪܘܝܼܚܐ<EOS>ܓܝܓܠܗܿ<EOS> ܡܛܠ ܕܟܡܐ ܕܣܿܠܩ ܐܘܟܝܼܬ ܢ݀ܦܩ ܠܒܪ ܪܘܝܼܚܐ ܓܝܓܠܐ<EOS> ܪܕܐ ܒܪܩܝܼܥܐ ܫܬܝܼܬܝܐ<EOS>ܘܟܪܟ ܐܘܟܝܼܬ ܩܛܐ ܠܟܿܠܗܿ ܡܘܙܠܬܐ ܒܫܢ̈ܝܐ ܬܪܥܣܪ<EOS> ܟ݀ܠܚܕ ܡܠܘܼܫܐ ܒܫܢ̱ܬܐ ܚܕܐ ܩܪܘܢܘܣ<EOS>ܕܝܢ ܕܪܕܐ ܒܚܘܼܕܪܐ ܫܒܝܼܥܝܐ<EOS> ܘܣܿܓܝܼ ܡܬܝܼܚ ܘܪܘܝܼܚ ܪܩܝܼܥܗ<EOS> ܪܿܕܐ ܠܟܿܠܗܿ ܓܝܓܠܐ<EOS>ܕܡܘܙܠܬܐ ܒܫܢ̈ܝܐ ܬܠܬܝܢ<EOS> ܗ̄ ܗܿܘܐ ܒܟܿܠ ܡܠܘܼܫܐ ܫܢ̈ܝܐ ܬܪ̈ܬܝܢ ܘܦܠܓܗܿ<EOS> ܗܿܘ ܡܕܡ ܕܣܗܪܐ<EOS>ܒܚܕ ܝܘܡܐ ܪܕܝܐ ܠܗܿ ܒܚܘܼܕܪܐ ܕܝܼܠܗܿ ܩܪܘܼܢܘܣ ܒܫܢ̱ܬܐ ܚܕܐ ܪܕܐ ܠܗ ܡܛ݀ܠ ܪܘܝܼܚܘܬܗ<EOS>ܕܚܘܼܕܪܗ ܒܪܩܝܼܥܐ ܕܝܢ ܕܬܡܢܝܐ<EOS> ܒܗܿܘ ܕܠܥܼܠ ܡܼܢ ܩܪܘܢܘܿܣ ܪܕܝܢ ܟܘܟ̈ܒܐ ܢܗܝܼܪ̈ܐ<EOS>ܕܗܘܝܢ ܒܡܢܝܿܢܐ ܐܠܦܐ ܚܕ ܘܡܐܐ ܘܥܣܪܝܢ<EOS> ܘܡܛ݀ܠ ܕܣܿܓܝܼ ܪܘܝܼܚ ܚܘܼܕܪܐ ܕܝܼܠܗܘܢ ܠܚܕܐ<EOS>ܡܢܿܬܐ ܕܐܝܼܬܘ̄ ܚܕ ܕܪܓܐ ܒܫܒܥܝܼܢ ܫܢ̈ܝܢ ܪܕܐ ܠܗܿ ܠܚܕܐ ܡܢܿܬܐ ܡܼܢ ܬܠܬܝܢ ܕܡܠܘܫ̈ܐ<EOS>ܚܘܕܪܐ ܕܝܢ ܬܫܝܼܥܝܐ ܗܿܘ ܣܿܓܝܼ ܪܘܝܼܚܐ ܡܛܠ ܡܥܠܝܘܼܬܗ ܐܘܟܝܼܬ ܒܪܢܝܘܼܬܗ<EOS> ܒܣܪܢܐ<EOS>ܕܓܝܓܠܐ ܕܡܘܙܠܬܐ<EOS> ܠܚܕܐ ܡܢܿܬܐ ܐܘܟܝܼܬ ܕܪܓܐ ܠܡܚܣܢ ܪܕܫܝܢ ܠܗܿ ܟܘܟ̈ܒܐ ܕܒܗ ܒܡܐܐ<EOS>ܫܢ̈ܝܢ<EOS> ܡܕܝܢ ܗܿܘ ܚܘܼܕܪܠ ܕܟܠܝܼܠ ܡܠ̈ܘܼܫܐ ܕܡܬܼܚܙܝܢ ܒܗ ܟܘܟ̈ܒܐ ܕܩܕ̈ܩܐ<EOS> ܐܝܟ ܥܢ̈ܢܐ<EOS>ܡܕܡ ܚܘܪܘܪ̈ܬܐ<EOS> ܟܡܐ ܠܟܡܐ ܪܘܝܼܚ ܘܪܒ ܘܟܕ ܛܒܿ ܗܼܝ ܡܪܕܝܼܬܐ ܕܟܘܟ̈ܒܐ ܟܿܠ ܚܕ ܒܚܘܼܕܪܐ<EOS>ܕܝܠܗ ܝܬܝܼܪ ܡܼܢ ܥܠܥܠܐ ܩܠܝܼܠܝܢ<EOS> ܡܕܝܢ ܟܝ ܟܡܐ ܗܿܘ ܡܬܼ̇ܐ ܕܪܘܝܼܚܘܼܬܗ ܕܣܪܢܐ ܒܪܝܐ<EOS>ܕܓܝܓܠܗܿ ܕܡܘܙܠܬܐ ܗܿܕܐ ܠܐ ܡܬܡܼܫܚ ܐܦܠܐ ܡܼܬܬܟܝܠ<EOS> ܗܿܘ ܡܕܡ ܕܚܕܐ ܡܢܿܬܐ ܡܼܢ ܫܣ̄ܘ<EOS>ܕܟܿܠܗܿ ܓܝܓܠܐ ܠܐ ܪܕܝܢ ܠܗ ܟܘܟ̈ܒܐ ܕܐܝܟ ܥܠܥܠܐ ܦܿܪܚܝܼܢ ܒܡܐܐ ܫܢ̈ܝܢ<EOS> ܟܿܠܗ ܡܬܼܚܐ<EOS>ܡܿܕܝܢ ܒܟܡܿܐ ܐ̈ܠܦܝܢ ܕܫܢ̈ܝܐ ܐܠܘ ܡܟܬܪ ܗܘܼܐ ܥ݀ܠܡܐ ܘܠܐ ܥ݀ܒܪ<EOS> ܒܬܠܬܝܢ ܘܫܬܐ ܐ̈ܠܦܝܢ<EOS>ܠܡܚܣܢ ܪܕܝܢ ܗܘܼܘ ܠܟܿܠܗ ܡܬܼܚܐ ܕܚܘܼܕܪܐ ܬܫܝܼܥܝܐ<EOS> ܕܡܘܙܠܬܐ ܡܕܝܢ ܗܿܘ ܥܣܝܪܝܐ ܟܡܐ<EOS>ܠܟܡܐ ܪܒ ܘܪܘܝܼܚ<EOS> ܠܐ ܣܟ ܡܕܪܟ ܠܗ ܗܘܢܐ ܕܐ̱ܢܫ<EOS> ܐܪܐ ܟܝ ܡܕܝܢ ܗܿܘ ܝܡܐ ܪܒܐ ܕܡܝ̈ܐ<EOS>ܗܿܢܘܢ ܕܠܥܼܠ ܡܼܢ ܫܡܿܝܐ<EOS> ܗܿܘ ܕܐܝܟ ܝܪܝܼܥܬܐ ܡܬܝܼܚ ܥܠ ܟ݀ܠܗܝܢ ܒܪ̈ܝܬܐ<EOS> ܠܥܠ ܐܘܟܝܼܬ<EOS>ܠܒܪ ܡܼܢ ܟܿܠܗܘܢ ܫܡ̈ܝ ܫܡ̈ܝܐ<EOS> ܘܐܝܟ ܫܪ̈ܩܬܐ ܕܒܝܼܥܬܐ ܐܚܝܼܕ ܠܓܘ ܡܢܗ ܠܟܿܠܗܘܢ ܪ̈ܩܝܥܐ<EOS>ܘܚܘܼܕܪܐ ܕܣܪܢܐ ܗܢܐ ܕܓܝܓܠܗܿ ܕܡܘܙܠܬܐ<EOS> ܘܠܓܘ ܡܼܢ ܗܿܢܐ ܟܿܠܗ ܪܩܝܼܥܐ ܕܐܐܪ<EOS> ܘܬܘܼܒ<EOS>ܐܘܟܝܼܬ ܠܬܚܼܬ ܟܿܠܗܿ ܒܪܝܼܬܐ ܗܿܕܐ ܝܒܝܼܫܬܐ ܘܕܝܡ̈ܡܐ ܕܠܐ ܣܘܼܦ ܕܩܿܒܼܝܢ ܒܐܪܥܐ<EOS> ܟܡܐ<EOS>ܗܿܝ ܗܿܟܝܠ ܪܒܘܼܬܗ ܕܝܡܐ ܗܿ، ܥܠܝܐ ܕܡܼܬܚܙܐ ܐܝܟ ܩܘܼܢܐܐ ܡܕܡ ܘܐܚܝܼܕ ܠܟܿܠ ܡܕܡ ܠܓܘ<EOS>ܡܼܢܗ ܡܿܨܐܼ ܟܝ ܗܘܢܐ ܕܢܕܪܟ<EOS> ܐܘܿ ܕܣܟ ܢܼܬܚܫܒ ܥܠܘܗܝ ܪܥܝܿܢܐ ܡܕܡ<EOS> ܠܐ ܣܟ ܡܼܨܝܐ<EOS> ܐܘ̃<EOS>ܠܬܼܗܪܐ ܕܠܐ ܡܼܬܡܠܠ<EOS> ܟܡܐ ܫܒܝܼܚܐ ܒܿܪܘܝܘܼܬܟ<EOS> ܐܘ̃ ܥ݀ܒܘܕܐ ܬܡܝܼܗܐ ܘܚܟܝܼܡ ܒܟܿܠ<EOS>ܘܐܡܼܬܝ ܕܚܕܐ ܡܼܢ ܒܪ̈ܝܬܟ ܠܐ ܡܣܬܿܝܟܐ ܐܦܠܐ ܣܟ ܡܬܕܪܟܐ<EOS> ܐܢ̱ܬ ܟܝ<EOS>ܒܪܘܝܐ ܘܥܒܘܿܕܐ ܕܟܿܠܗܝܢ ܕܡܿܢ ܡܘܦܐ ܠܟ<EOS> ܡܢܘܼ ܡܿܨܐܼ ܕܢܐܡܪܟ<EOS> ܡܢܘܼ<EOS>ܡܫܼܟܚ ܠܡܡܠܠܘܼ ܥܠ ܠܐ ܡܼܬܕܪܟܢܘܬܐ ܕܐܝܼܬܘܼܬܟ<EOS> ܠܝܬ ܠܡܐܡܪ ܘܠܐ ܠܡܡܠܠܘ<EOS> ܐܠܐ ܠܡܬܼܡܗ<EOS>ܒܥܒܝܼܕ̈ܬܟ<EOS> ܘܠܡܫܒܚܘܼ ܠܚܝܠܐ ܪܒܐ ܕܐܝܼܬܘܼܬܟ<EOS> ܒܟܿܠܙܒܢ ܐܡܝܢ ܗܿܝ ܕܬܘܼܒ ܕܢܟܪܝܼܘ<EOS>ܬܘܕ̈ܝܬܐ ܟ݀ܠܗܝܢ ܠܝܼܕܥܬܐ ܕܟܘܟ̈ܒܐ ܘܐܣܠܝܼܘ ܠܝܘܼܠܦܢܐ ܕܐܣܛܪܘܠܘܝܓܝܐ<EOS> ܗ̄ ܡܡܠܠܘܬ<EOS>ܟܘܟ̈ܒܐ<EOS> ܗܿܕܐ ܗܿܝ ܥܠܼܬܐ ܘܛܒܿ ܫܦܝܼܪ ܘܒܝܼܕܥܬܐ ܕܒܪܘ ܘܙܗܪܘ ܣܿܓܝܼ ܘܟܠܘ ܠܡܗܝ̈ܡܢܐ<EOS>ܡܼܢ ܝܕܥܬܐ ܕܐܣܛܪܘܠܘܓܝܐ ܡܛ݀ܠ ܕܠܘ ܟܿܠ ܐ̱ܢܫ ܣܿܦܩ ܠܗܿ ܠܡܠܼܬ ܕܝܼܕܥܬܐ ܘܚܕ ܡܼܢ ܐܿܠܦ<EOS>ܝܕܘܼܥ̈ܬܢܐ ܠܡܚܣܢ ܡܫܼܟܚ ܕܢܥܘܿܠ ܠܗܿܠܝܢ ܥܡܝܼܩ̈ܬܐ ܘܢܣܼܬܿܟܠ ܠܩܛܝܼܢܘܼܬܐ ܕܗܿܠܝܢ<EOS>ܕܪܫܼܡܢܢ ܡܼܢ ܠܥܼܠ<EOS> ܘܡܼܢ ܗܕܝܘܼܛܘܼܬܗܘܢ ܘܦܫܝܛܘܼܬܗܘܢ ܠܐ ܡܣܼܬܟܟܠܝܢ ܠܚܬܝܼܬܘܼܬܗ<EOS>ܕܫܪܒܐ ܡܼܢ ܫܘܼܪܝܗ<EOS> ܘܕܡܢܐ ܗܿܝ ܥܠܼـܗ<EOS> ܐܠܐ ܒܚܪܬܗ ܘܒܫܘܼܠܡܗ ܕܝܘܼܠܦܢܐ ܚܿܝܪܝܢ<EOS> ܘܟܕ<EOS>ܫ݀ܡܥܝܢ ܠܐܣܛܪܘܠܘܓܘ ܕܒܝܕ ܐܘܼܡܢܘܬܗܘܢ ܡܚܫܒܝܢ ܘܡܩܕܡܝܢ ܘܡܫܘܕܥܝܢ ܠܐ̱ܢܫ ܥܬܝܼܕ̈ܬܐ<EOS>ܬ݀ܗܪܝܢ<EOS> ܘܣܿܒܪܝܢ ܕܚܠܼܩܐ ܗܿܘ ܩܛܝܼܪܐ ܘܐܢܢܩܝܐ<EOS> ܘܡܒܛܠܝܢ ܠܚܐܪܘܼܬܐ ܘܐܡܿܪܝܢ<EOS> ܕܡܟܝܠ<EOS>ܕܗܿܠܝܢ ܚܿܠܩܝܢ ܕܡܢܟܿܠܦܪܘܿܣ ܢܗ̈ܘܝܿܢ<EOS> ܡܢܐܡܘܬܪܐ ܚܐܪܘܼܬܐ<EOS> ܘܠܐ ܡܼܬܒܝܢܝܼܢ ܚܬܝܼܬܐܝܼܬ<EOS>ܕܗܿܘ ܡܐ ܕܥܬܝܼܕܐ ܚܐܪܘܬܐ ܕܬܥܘܼܪܝ ܗܼܝ ܒܨܒܝܿܢܗܿ ܡܪܢܝܐ ܘܒܫܠܝܼܛܘܼܬ ܒܝܿܬܗܿ ܡܩܕܡܝܢ<EOS>ܡܫܘܕܥܝܢ ܘܠܘ ܡܕܡ ܩܛܝܼܪܝܐ ܕܥܿܨܐ ܠܚܐܪܘܼܬܐ<EOS> ܐܝܟ ܕܐܦ ܢܒܝܘܼܬܐ<EOS> ܒܪܡ ܬܘܼܒ ܐ݀ܡܪ̈ܢ<EOS>ܬܘܕ̈ܝܬܐ ܕܟܕ ܫܿܡܥ ܒܪܢܫܐ ܡܼܢ ܐܣܛܪܘܠܘܓܘܿܣ ܠܐܝܠܝܢ ܕܥܬܝܕ̈ܢ ܠܗ ܐܢ ܛܒ̈ـܐ ܘܐܢ<EOS>ܒܝܼܫ̈ܬܐ<EOS> ܡܗܡܐ ܘܠܐ ܡܘܕܐ ܥܠ ܛܒ̈ܬܐ<EOS> ܘܐܢ ܒܿܥܐ ܘܡܦܝܼܣ ܡܛ݀ܠ ܒܝܼܫ̈ܬܐ<EOS> ܘܛܒܿ ܫܪܝܼܪܝܢ<EOS>ܒܗܿܕܐ<EOS> ܘܣܿܓܝܼ ܫܦܝܪ ܕܒܪܘ ܘܟܠܘ ܠܡܗܝ̈ܡܢܐ ܡܼܢ ܝܘܠܦܢܐ ܗܿܢܐ<EOS> ܘܐܢ ܡܿܨܝܢܼ ܗܘܼܘ<EOS>ܡܗܝ̈ܡܢܐ ܦܫܝܼ̈ܛܐ ܕܢܣܼܬܟܠܘܢ ܠܥܡܝܼܩ̈ܬܐ ܘܚܬܝܼ̈ܬܐ ܡܣܼܬܟܠܝܢ ܗܘܼܘ ܘܝ݀ܕܥܝܢ ܕܐܦ ܠܗܿ<EOS>ܕܠܐ ܬܒܼܛܠܝ ܡܼܢ ܕܝܼܠ̈ܝܬܗܿ ܘܠܐ ܬܗܡܐ ܣܟ ܐܝܟ ܕܦܩܕܢ ܬܘܕ̈ܝܬܐ<EOS> ܐܠܐ ܕܬܐܨܦܝ ܐܡܝܼܢܐܝܼܬ<EOS>ܘܬܥܒܕܝ ܛܒ̈ܬܐ ܟܡܐ ܕܡܼܨܝܐ<EOS> ܘܬܒܛܠܝ ܠܒܝܼܫ̈ܬܐ<EOS> ܡܛ݀ܠ ܕܟܿܠܗܘܢ ܥܡܛ̈ܢܐ ܕܬܚܝܼܬ ܫܡܝܐ<EOS>ܡܩܠܣܝܢ ܠܣܥܘܼܪܘܼܬ ܛܒ̈ܬܐ ܘܡܣܠܝܢ ܠܣܿܥܘܼܪܘܼܬ ܒܝܼܫ̈ܬܐ<EOS> ܗܿܕܐ ܗܿܝ ܙܕܝܼܩܘܼܬܐ ܘܗܕܐ<EOS>ܗܿܝ ܚܛܝܼܬܐ<EOS> ܗ̄ ܐܝܠܝܢ ܕܫܠܝܛܘܬ݀ ܒܝܿܬܐ ܣܿܥܪܐ ܒܙܘܥܐ ܕܚܐܪܘܼـܗܿ ܕܐܝܼܬܘܗܝ ܨܒܝܿܢܐ<EOS>ܐܝܠܝܢ ܕܝܢ ܕܓܫܢܐܝܼܬ ܗ̈ܘܝܢ ܘܡܣܬܥܪ̈ܢ ܡܼܢ ܡܪܕܘܼـܐ ܡܪܢ݀ܝܬܐ ܘܡܘܢܢܝܼܬܐ ܐܢ ܩ̈ܛܠܐ<EOS>ܘܐܢ ܚܢܘܼܩ̈ܝܐ ܘܐܢ ܛܘܼܒܥܐ ܕܒܡܝ̈ܐ<EOS> ܘܐܢ ܛܡܼܪ̈ܐ ܕܬܚܝܼܬ ܡܕܝܪ̈ܐ ܘܬܠܼ̈ܠܐ ܘܚܦܪ̈ܐ<EOS>ܘܐܢ ܫܒܼ̈ܝ<EOS> ܘܐܢ ܚܘܼܒܠ ܦܐܪ̈ܐ ܘܥܠ̈ܠܬܐ<EOS> ܘܐܢ ܟ̈ܐܒܐ ܥܣ̈ܩܐ ܘܐܢ ܟܘܼܪ̈ܗܢܐ ܡܫܚܠ̈ܦܐ<EOS>ܗܿܠܝܢ ܠܐ ܡܬܼܐܡܪ̈ܢ ܡܪܐܢܐܝܼܬ ܒܝܼܫ̈ܬܐ<EOS> ܐܠܐ ܡܪ̈ܕܘܬܐ ܡܟܘܢܢ̈ܝܬܐ ܕܒܝܼܫܬܐ ܕܐܝܼܬܝܗܿ<EOS>ܚܛܝܼܬܐ<EOS>ܕܡܼܢ ܨܒܝܿܢܐ ܘܬܘܼܒ ܢܟܪܝܼܘ ܠܝܘܼܠܦܢܐ ܕܐܣܛܪܘܠܘܓܝܐ ܟܿܠܗܝܢ ܬܘܕ̈ܝܬܐ<EOS>ܡܛ݀ ܕܪܘܝܼܚ ܣܿܓܝܼ ܘܥܡܝܼܩ ܘܩܛܝܼܢ<EOS> ܘܣܢܝܼܩ ܥܠ ܒܛܝܼܠܘܼܬܐ ܘܐܡܝܼܢܘܼܬܐ ܘܕܘܪܫܐ<EOS>ܣܿܓܝܼܐܐ ܕܒܗ<EOS> ܘܐܠܘܼ ܐܠܦ ܫܢ̈ܝܢ ܗܘܼܘ ܚܝ̈ܘܗܝ ܕܒܪܢܫܐ ܠܐ ܣܿܦܩ ܕܢܐܠܦ ܓܡܝܼܪܐܝܼܬ ܘܢܕܥ<EOS>ܚܬܝܼܬܐܝܼܬ ܟܿܠܗܘܿܢ ܙܘܥ̈ܘܗܝ ܘܡܥܒܕ̈ܢܘܬܗ ܘܫܘܘܕ̈ܥܘܗܝ<EOS> ܘܒܿܛܠܝܢ ܗܘܼܘ ܒܗ ܒܢܝ̈ܢܫܐ ܡܼܢ<EOS>ܝܘܠ̈ܦܢܐ ܐ̱ܚܪ̈ܢܐ ܡܘܬܪ̈ܢܐ ܕܢܦܫܐ<EOS> ܘܡܩܪ̈ܒܝ ܠܘܬ݀ ܐܠܗܐ<EOS> ܗܿܝ ܕܢܬܼܢܒܐ ܐ̱ܢܫ ܘܢܕܥ<EOS>ܥܬܝܼܕ̈ܬܐ<EOS> ܐܢ ܡܼܢ ܡܘܗܒܬܐ ܕܢܒܝܘܼܬܐ<EOS> ܘܐܢ ܡܼܢ ܝܘܼܠܦܢܐܕܐܣܛܪܘܠܘܓܝܐ ܠܐ ܡܥܕܪܐ ܠܐ̱ܢܫ<EOS>ܐܢ ܠܝܬ ܒܗܿ ܥܒܿܕ̈ܐ ܛܒ̈ܐ<EOS> ܡܛ݀ܠ ܕܢܒܘܼܬܐ ܡܡܠܐ ܒܦܘܼܡܐ ܕܚܛܝ̈ܐ ܘܕܢܘܼܟܪ̈ܝܐ ܘܕܟܦܘܼܪ̈ܐ<EOS>ܡܛ݀ ܦܘܼܪ̈ܢܣܐ ܘܕܝܼ̈ܢܐ ܠܐ ܡܬܼܕܪ̈ܟܢܐ ܕܐܠܗܐ<EOS> ܘܠܘ ܡܼܢ ܗܕܐ ܡܼܙܕܕܩܝܢ<EOS> ܐܠܐ ܡܐܠܠܘܢ<EOS>ܘܗ݀ܘܝܐ ܠܗܘܿܢ ܗܿܕܐ ܠܕܝܼܢܐ ܘܠܬܒܥܬܐ ܘܠܩܘܼܛܪܓܐ ܪܒܐ<EOS> ܒܪܡ ܘܐܝܼܬ ܣܿܓܝ̈ܐܐ ܗܕܝܘܼ̈ܛܐ<EOS>ܘܒܪܝܼܪ̈ܐ<EOS> ܦܫܝܼ̈ܛܐ ܒܟܝܿܢܐ ܕܡܡܠܠܐ ܒܗܘܢ ܢܒܝܘܼܬܐ ܟܕ ܗܼܢܘܢ ܠܐ ܡܣܼܬܟܠܝܼܢ ܢܝܼܫܗ<EOS>ܘܚܝܠܗܿ ܘܡܛ݀ܠܗܕܐ ܠܐ ܡܼܙܕܕܩܝܢ ܘܠܐ ܡܼܬܚܝܒܝܼܢ<EOS> ܐܝܠܝܢ ܕܝܢ ܕܡܣܼܬܿܟܠܝܼܢ ܚܝܠܗܿ<EOS>ܘܢܝܼܫܗܿ ܕܢܒܝܘܼܬܐ ܘܠܐ ܣܿܥܪܝܢ ܫܦܝܼܪ̈ܬܐ<EOS> ܗܿܠܝܢ ܟܐܢܐܝܼܬ ܡܼـܚܝܒܝܼܢ<EOS> ܐܝܠܝܢ ܕܝܢ<EOS>ܕܣܿܥܪܝܢ ܛܒ̈ܬܐ ܕܦܩܿܕܐ ܢܒܝܘܼܬܐ ܡܬܩܠܣܝܢ ܗܟܘܬ݀ ܘܣܿܓܝܼ̈ܐܐ ܕܡܼܢ ܚܪܝܼܦܘܼܬ ܟܝܿܢܗܘܢ<EOS>ܘܡܪܟܒܘܼܬ ܡܘܙܓܗܘܢ ܡܕܪܟܝܢ ܚܝܠܗܿ ܕܐܣܛܪܘܠܘܓܝܐ ܘܙܘ̈ܥܝܗܿ ܘܫܘܼܘܕܥܝܗܿ<EOS> ܘܡܼܢ ܒܛܝܼܠܘܼܬ<EOS>ܣܿܓܝܼ̈ܐܬܐ ܘܕܪܫܐ ܕܥ݀ܒܕܝܢ ܥܠܝܗܿ<EOS> ܐܢܕܝܢ ܣܘܼܥܪ̈ܢܐ ܛܒ̈ܐ ܕܫܦܝܼܪܝܢ ܥܠ ܟ݀ܠܢܫ ܘܡܩܠܣܝܢ<EOS>ܡܼܢ ܟ݀ܠܗܝܢ ܬܘܕ̈ܝܬܐ ܠܐ ܥ݀ܒܕܝܢ ܡܼܣܠ̈ܝܐ ܐܢܘܿܢ ܘܡܚܝ̈ܒܐ<EOS> ܘܡܬܼܬܒܥܝܼܢ ܕܝܼܢܐ<EOS>ܝܬܝܼܪܐ<EOS> ܘܢܝܼܫܗܿ ܘܚܝܠܗܿ ܕܬܘܕܝܼܬܐ ܐܝܼܬܘܗܝ ܗܝܡܢܘܼܬܐ ܕܠܐ ܡܥܩܒܐ<EOS> ܘܗܝܡܢܘܼܬܐ<EOS>ܐܝܼܬܝܗܿ ܣܘܼܟܠܐ ܪܘܼܚܢܝܐ ܕܡܕܪܟܐ ܠܗ ܢܦܫܐ ܟܝܿܢܐܝܼܬ ܡܼܢ ܗܿܝ ܕܟܝܿܢܐܝܬ ܩܒܝܼܥ ܒܗ<EOS>ܒܟܝܿܢܗܿ ܚܝܐ ܘܡܠܝܼܠܐ ܘܪܘܼܚܢܝܐ ܕܡܥܠܝ ܡܼܢ ܟܝܿܢ ܕܡܘܙܠܬܐ<EOS> ܘܗܼܝ ܝ݀ܕܥܐ ܠܡܘܙܠܬܐ<EOS> ܘܠܐ<EOS>ܡܼܬܝܕܥܐ ܡܼܢ ܡܘܙܠܬܐ<EOS> ܡܘܙܠܬܐ ܕܝܢ ܥܠ ܐܣܛܘܼܟ̈ܣܐ ܕܠܓܘ ܐܘܟܝܼܬ ܠܬܼܚܬ ܡܢܗܿ ܦ݀ܩܕܐ<EOS>ܘܒܗܘܢ ܡܥܒܕܐ<EOS> ܘܢܦܫܐ ܠܘ ܡܼܢ ܪܘܼܟܒ ܐܣܛܘܼܟ̈ܣܐ ܐܝܼܬܘܗܝ ܟܝܿܢܗܿ ܐܠܐ ܡܼܢ ܪܘܼܚܢܝܘܼܬܐ<EOS>ܩܛܝܼܢܬܐ ܘܠܐ ܣܟ ܗܘܼܠܢܝܘܼܬܐ<EOS> ܘܡܘܙܠܬܐ ܡܿܢ ܥܠ ܦܓܪ̈ܐ ܡܪ̈ܟܒܐ ܕܡܼܢ ܐܣܛܘܼܟ̈ܣܐ ܦ݀ܩܕܐ<EOS>ܘܒܗܘܢ ܡܥܒܕܐ ܘܥܠܝܗܘܿܢ ܡܡܠܐ<EOS> ܘܡܛ݀ ܕܐܣܝܼܪܐ ܢܦܫܐ ܥܡ ܦܓܪܐ ܡܫܬܥܒܕܐ ܥܡ ܟܝܿܢܗ<EOS>ܠܐܣܛܘܼܟ̈ܣܐ ܐܒܗ̈ܘ̄<EOS> ܒܪܡ ܐܢ ܥܝܼܪܐ ܘܫܦܝܐ ܘܩܿܝܡܐ ܒܟܝܢ ܒܪ̈ܝܬܗܿ<EOS> ܠܐ ܣܟ ܡܫܬܥܒܕܐ<EOS>ܠܟܝܿܢܗ ܕܦܓܪܐ ܡܛܠ ܕܦܓܪܐ ܪܐܓ ܡܕܡ ܕܢܟܐ ܠܪܘܼܚܐ ܕܐܝܼܬܘ̄ ܡܕܡ ܕܡܫܡܢ ܠܗ ܘܡܥܒܐ ܕܐܝܟ<EOS>ܬܪܘܣܝܐ ܘܢܝܿܚܐ ܘܦܘܪ̈ܥܢܐ ܘܫܢܬ ܘܙܘܘܓܐ ܘܫܘܪܬܚܐ<EOS>ܘܗܠܝܢ ܡܥܡܛܝܼܢ ܠܗܘܢܐ ܘܡܚܫܟܝܢ ܠܠܒܐ<EOS> ܘܡܣܡܝܢ ܠܡܕܥܐ ܘܢܟܝܢ ܠܪܘܚܐ<EOS>ܡܕܝܢ ܐܡܬܝ ܕܡܫܘܕܥܝܢ ܟܘܟ̈ܒܐ ܡܕܡ ܥܠ ܟܝܿܢܗ ܕܦܓܪܐ ܡܫܘܕܥܝܢ<EOS> ܕܡܪܟܒ ܡܼܢ ܐܣܛܘܟ̈ܣܐ<EOS>ܕܒܗܘܢ ܡܥܒܕܝܢ ܗܢܘܢ ܟܘܟ̈ܒܐ<EOS> ܘܡܛܠ ܕܡܕܥܝܢ ܕܢܫܡܗ ܠܒܪܢܫܐ ܡܼܢ ܚܕܐ ܡܢܬܗ<EOS> ܒܙܒܢ ܡܼܢ<EOS>ܦܓܪܗ<EOS> ܒܙܒܢ ܡܢ ܢܦܫܗ<EOS> ܐܡܬܝ ܡܢ ܕܚܿܐܫ ܦܓܪܗ ܐܘܿ ܡܼܢ ܟܘܪܗܢܐ<EOS> ܐܘ ܡܼܢ ܡܚܘܬܐ<EOS> ܕܚܐܫ<EOS>ܦܠܢ ܐܡܿܪܝܼܢܢ<EOS> ܟܕ ܢܦܫܐ ܠܐ ܟܪܝܗܐ ܘܠܐ ܒܠܝܼܠܐ<EOS> ܡܛܠ ܕܝܢ ܕܐܣܝܼܪܐ ܥܡܗ ܡܢ ܟܠ ܦܪܘܣ<EOS>ܚܿܐܫܐ ܒܚܫܗ<EOS> ܟܕ ܟܝܿܢܗܿ ܡܥܠܝ ܡܢ ܚܫ̈ܐ ܗܘܠ̈ܢܝܐ<EOS> ܐܡܬܝ ܬܘܒ ܕܢܦܫܐ ܬܗܘܐ ܚܐܫܐ ܡܼܢ<EOS>ܥ݀ܩܬܐ ܐܘܿ ܡܼܢ ܟܡܝܪܘܬܐ ܕܡܢ ܛܒܼܐ ܡܕܡ ܡܥܝܼܩܢܐ ܐܘܿ ܥܠ ܡܝܼܬܐ ܐܘܿ ܥܠ ܚܘܣܪܢܐ ܡܕܡ<EOS>ܐܘܿ ܡܬܪܥܝܐ ܣܩܘܼܒܠ̈ܝܬܐ ܘܡܒܥܐ ܗܪܡܝܣ<EOS> ܐܘܿ ܬܘܼܒ ܚܿܕܝܐ ܘܦܨܝܚܐ ܘܡܬܪܥܝܐ ܬܪ̈ܝܨܬܐ<EOS>ܘܡܒܥܐ ܝܘ̈ܠܦܢܐ ܫܪܝܼܪ̈ܐ<EOS> ܥܠ ܟ݀ܠܗ ܒܪܐܢܫܐ ܡܬܼܐܡܪ̈ܢ ܗܠܝܢ ܘܗܠܝܢ<EOS> ܘܐܦ ܗܠܝܢ<EOS>ܗܘܼ̈ܠܢܝܬܐ<EOS> ܘܠܘ ܥܠ ܦܠܓܗ<EOS> ܡܕܝܢ ܗܕܐ ܕܦܫܝܼܩܐ ܠܡܣܣܬܟܠܘܬܗܿ ܬܗܼܘܐ ܚܬܝܼܬܐ ܘܡܩܒܠܐ ܥܠ<EOS>ܟܿܠ ܐܢܫ<EOS> ܕܟܘܟ̈ܒܐ ܥܠ ܓܕ̈ܫܐ ܕܦܓܪܐ ܡܫܘܕܥܝܢ<EOS> ܒܗܿ ܕܒܐܣܛܘܼܟ̈ܣܐ ܡܥܒܕܝܢ<EOS> ܥܠ ܢܦܫܐ<EOS>ܕܝܢ ܘܠܐ ܣܟ ܡܛܠ ܕܟܝܢܗܿ ܕܢܦܫܐ ܡܥܠܝ ܡܼܢ ܐܣܛܘܟ̈ܣܐ ܘܡܢ ܟܘܟ̈ܒܐ ܘܡܢ ܡܘܙܠܬܐ ܘܡܨܝܐ<EOS>ܢܦܫܐ ܡܠܝܠܬܐ ܒܫܠܝܼܛܘܼܬ ܒܝܿܬܗܿ ܘܒܙܘܥܐ ܕܚܐܪܘܼܬܗܿ ܕܐܝܼܬܘ̄ ܨܒܝܿܢܗܿ ܕܬܫܚܠܦ<EOS>ܠܟܝ̈ܢܐ<EOS> ܘܬܥܨܐ ܠܕܝ̈ܠܝܬܗ ܕܦܓܪܐ ܒܪܡ ܣܘܓܐܗܘܢ ܕܒܢܝ̈ܢܫܐ ܥܡ ܕܝܠ̈ܝܬܗ ܕܦܓܪܐ ܟܕܝܢܝܢ<EOS>ܒܥܝܼܪܐܝܬ<EOS> ܘܐܝܟ ܡܟܢܘܬܐ ܕܪܘܼܟܒܐ ܕܡܘܙܓܗܘܢ<EOS> ܘܠܐ ܐܬܕܪܫܘ ܡܠܝܼܠܐܝܼܬ ܕܡܨܝܢ ܥ݀ܨܝܢ<EOS>ܠܟܝ̈ܢܐ ܘܡܬܪܨܝܢ ܥܝ̈ܕܐ ܘܕܝܠ̈ܝܬܐ ܕܩܢܼܘ ܒܙܒܢܐ ܣܓܝܐܐ<EOS> ܐܘܿ ܡܼܢ ܡܘܙܓ̈ܘܗܝ ܕܦܓܪܐ ܐܘܿ<EOS>ܕܒܐܬܪܐ ܐܬܪܒܝܘ<EOS> ܐܘܿ ܡܼܢ ܢܩܦܐ ܘܝܘܠܦܢܐ ܕܒܗ ܐܬܕܪܫܘ<EOS> ܐܘܿ ܡܼܢ ܐ̱ܚܪ̈ܢܝܬܐ ܕܕܐܝܟ<EOS>ܗܠܝܢ<EOS> ܚܕܚܕ̈ܢܐ ܐܝܼܬܝܗܘܢ ܐܝܠܝܢ ܕܡܨܝܢ ܡܕܒܪܝܢ ܝ݀ܬܗܘܢ ܡܠܝܼܠܐܝܬ<EOS> ܘܡܬܪܨܝܢ ܥܝ̈ܕܐ<EOS>ܘܕܝܠ̈ܝܬܐ ܕܐܬܣܒܿܥܘ ܘܐܣܬܬܘ ܒܗܘܢ ܒܙܒܢܐ ܐܪܝܼܟܐ<EOS> ܘܚܕ ܡܢ ܐ̈ܠܦܐ ܣܓܝ̈ܐܐ ܠܡܚܣܢ ܡܫܼܬܟܚ<EOS>ܕܝܼܕܥ ܗܿܠܝܢ ܘܐܬܚܟܡ ܒܝܕܥܬܐ ܕܫܪܪܐ<EOS> ܠܗܢܐ ܢ݀ܡܘܿܣܐ ܠܝܬ<EOS> ܘܠܐ ܟܕܝܢ ܬܚܝܬ ܢܡܘܣܐ ܣܟ<EOS>ܐܠܐ ܡܐܠܠܘܢ ܗܼܘ ܣܐܡ ܢܡܘܣܐ ܘܡܬܚܡ ܛܟܼܣ̈ܐ ܘܕܝܼܢ̈ܐ<EOS> ܘܡܒܥ ܝܘܼܠ̈ܦܢܐ ܫܪ̈ܝܪܐ<EOS>ܘܦܘܫ̈ܩܐ ܕܟܣ̈ܝܬܐ ܘܓܢ̈ܝܼܙܬܐ<EOS> ܡܛܠ ܕܐܬܕܟܝ ܠܒܗ ܘܐܫܬܦܝ ܗܘܢܗ<EOS> ܘܐܬܢܗܪ ܡܕܥܗ<EOS> ܘܩܼܡ<EOS>ܒܟܝܢ ܒܪܝܬܗ ܘܐܬܐܠܗ ܘܐܬܥܠܝ ܠܪܘܚܢܘܬܐ<EOS> ܒܗܿܝ ܕܐܬܚܝܕܬ݀ ܢܦܫܗ ܥܡ ܒܿܪܘܼܝܗ<EOS> ܡܕܝܢ ܣܿܓܝܼ<EOS>ܫܦܝܼܪ ܥܒܕܘ ܘܕܒܪܘ ܪ̈ܫܝ ܟ݀ܠܗܝܢ ܬܘܕ̈ܝܬܐ ܕܟܠܼܘ ܠܦܫ̈ܝܛܐ ܘܠܓܘ ܕܒܢܝ̈ܢܫܐ ܡܼܢ ܝܘܼܠܦܢܐ<EOS>ܕܐܣܛܪܘܠܘܓܝܐ ܡܛܠ ܒܪܝܼܪ̈ܐ ܘܗܕ̈ܝܘܼܛܐ ܘܣܘܓܐܗܘܢ ܕܒ̈ܢܝ ܐܢܫܐ ܒܪ̈ܝܪܐ ܐܢܘܢ<EOS>ܘܗܕܝ̈ܘܛܐ ܘܦܓܪ̈ܢܝܐ ܕܠܡܐ ܢܬܼܢܟܘܢ ܒܗܝܡܢܘܼـܐ ܘܢܬܼܦܠܓܘܢ ܥܠ ܚܐܪܘܼܬܐ ܡܫܠܛܬܐ ܕܐܝܬ<EOS>ܠܗܘܢ<EOS>ܡܼܢ ܒܪܘܼܝܗܘܢ ܚܟܝܼ̈ܡܐ ܕܝܢ ܘܝܕܘܼܥ̈ܬܢܐ ܕܫܪܪܐ<EOS> ܠܝܬ ܥܠ ܗܿܠܝܢ<EOS>ܢ݀ܡܘܿܣܐ<EOS> ܡܛ݀ܠ ܕܐܕܪܟܘ ܠܫܪܪܐ ܕܗܼ، ܐܠܿܦ ܘܣܼܡ ܢܿܡܘ̈ܣܐ ܘܕܝܼ̈ܢܐ<EOS> ܠ̈ܟܐܢܐ ܢܿܡܘܿܣܐ ܠܐ<EOS>ܣܝܼܡ<EOS> ܐܠܐ ܠܥܿܘ̈ܠܐ ܘܠܚܛܝ̈ܐ ܕܫܪܟܐ<EOS>ܡܢܗ ܕܩܦܠܐܘܢ ܕܫܬܐ<EOS> ܥܠܗܿܝ ܕܡܢܐ ܗܿܝ ܚܫܚܬܗܘܢ ܕܟܘܟ̈ܒܐ<EOS> ܘܐܝܟܐ ܐܢ̈ܝܢ<EOS>ܕܘܼܟܝ̈ܬܗܘܢ<EOS> ܘܐܝܠܝܢ ܐܢܘܿܢ ܡܠ̈ܘܫܝܗܘܢ<EOS> ܘܥܠ ܫܪܟܐ ܕܟܿܠܗ ܢܿܡܘܿܣܗܘܢ<EOS> ܚܿܫܚܘܼܬܗܘܢ ܡܿܢ<EOS>ܐܝܼܬܝܗܿ ܕܡܼܢ ܡܐܨܕܢܘܬܗܘܢ ܕܒܗܘܢ ܡܼܬܝܕ̈ܥܢ ܦܼܢܝ̈ܬܐ ܕܡܕܢܚܐ ܘܡܥܪܒܐ ܘܓܪܒܝܐ ܘܬܝܡܢܐ<EOS>ܘܕܡܼܢ ܐܝܟܐ ܢܫ̈ܒܢ ܪ̈ܘܼܚܐ<EOS> ܘܫܘܼܘܕܥ ܥܕ̈ܢ ܘܫ̈ܥܐ ܕܐܝܡ̈ܡܐ ܘܠܝܠܘ̈ܬܐ<EOS> ܘܨܦܪ̈ܐ ܘܪ̈ܡܫܐ<EOS>ܘܫܘܼܚܠ̈ܦܝ ܫܢ̱ܬܐ ܕܣܬܘܐ ܘܬܐܕܐ ܘܩܝܛܐ ܘܬܫܪ̈ܝܬܐ<EOS> ܘܐܦ ܗܼܝ ܫܢ̱ܬܐ ܡܫܡܠܝܬܐ ܘܬܚܘܼ̈ܡܐ<EOS>ܕܝܪ̈ܚܐ ܘܦܘܿܠܓ ܫܦ̈ܐ ܘܡܼܢܝܢ ܝܘܡ̈ܬܐ<EOS> ܘܥܠܝܗܘܢ ܬܪܨܝܢ ܪܕܝܼܝܼ ܒܐܘܼܪ̈ܚܬܐ ܫܒܝܠ̈ܝܗܘܢ<EOS>ܝܬܝܼܪܐܝܼܬ ܗܿܢܘܢ ܕܒܝܡ̈ܡܐ ܐܝܼܬܝܗܿ ܡܪܕܝܼܬܗܘܢ ܘܗܘܼܦܟܗܘܢ ܐܼܠܘܼܠܐ ܫܘܼܘܕ̈ܥܐ ܘܐܬܘ̈ܬܐ<EOS>ܕܐܝܼܬ ܠܗܘܿܢ ܒܟܘܟ̈ܒܐ<EOS> ܣܟ ܠܐ ܡܿܨܝܢܼ ܗܘܼܘ ܠܡܪܕܐ ܒܝܡܐ ܘܠܐ ܡܫܬܘܙܒܝܼܢ ܗܘܼܘ<EOS> ܫܦܝܼܪ<EOS>ܐܡܼܪ ܡܟܬܒܢܐ ܐܠܗܝܐ ܡܘܿܫܐ ܪܒܐ ܥܠܝܗܘܢ<EOS> ܕܒܼܪܐ ܐܢܘܢ ܐܠܗܐ ܘܣܼܡ ܐܢܘܢ ܠܐܬܘ̈ܬܐ<EOS>ܘܠܙܒ̈ܢܐ ܘܠܝܘܡ̈ܬܐ ܘܠܫܢ̈ܝܐ<EOS> ܬܘܼܒ ܕܝܢ ܘܡܼܢ ܡܼܬܟܝܢܢܘܼܬܗܘܢ ܕܠܘܬ݀ ܚܕ̈ܕܐ<EOS> ܡܼܢ<EOS>ܢܼܣܝܿܢܐ ܚܬܝܼܬܐ ܕܟܝܿܢܗܘܢ ܘܡܘܙܓܗܘܢ<EOS> ܡܫܼܬܘܕܥܝܼܢܢ ܠܩܘܼܪܐ ܘܠܚܘܼܡܐ<EOS> ܘܠܡܫܿܒܐ<EOS>ܕܪ̈ܘܼܚܐ ܘܕܥܠ̈ܥܠܐ ܘܕܟܘܪ̈ܢܐ ܡܩܕܡܝܼܢܢ ܡܙܗܪܝܼܢܢ ܒܚܫܚ̈ܬܗܘܢ ܘܗܘܼܦܟ̈ܝܢ ܕܒܝܡܐ ܘܒܝܒܫܐ<EOS>ܘܒܟܿܠ ܣܘܼܥܪܢ<EOS> ܝܬܝܪܐܝܼܬ ܕܝܢ ܣܼܡ ܒܗܘܢ ܒܿܪܘܝܐ ܫܘܼܘܕ̈ܥܐ ܫܪܝܼܪ̈ܐ ܘܠܐ ܡܼܬܛܥܝ̈ܢܐ<EOS>ܒܗܿܝ ܕܠܐ ܛܟܣ ܐܢܘܢ ܣܼܕܪ̈ܝܢ ܣܼܕܪ̈ܝܢ ܐܝܟ ܚܒ̈ܠܐ ܕܟܪܡܐ<EOS> ܘܠܐ ܥܒܼܕ ܐܢܘܢ ܫܘ̈ܝܼܝܼ<EOS>ܒܢܘܼܗܪܐ ܘܙܠ̈ܝܼܩܐ<EOS> ܘܐܝܟ ܐ̱ܢܫ ܢܼܐܡܪ ܟܿܠܗܘܿܢ ܒܚܕܐ ܕܡܘܼܬܐ ܘܡܫܘܼܚܬܐ ܘܒܚܕ ܪܩܝܼܥܐ<EOS>ܘܣܕܝܼܪܘܼܬܐ<EOS> ܘܐܼܠܘ ܗܿܟܢܐ ܡܛܟܣܝܼܢ ܗܘܼ، ܠܐ ܣܟ ܡܼܬܦܪܫܝܢ ܗܘܼ، ܚܕ ܡܼܢ ܚܕ<EOS> ܐܦܠܐ<EOS>ܡܼܬܝܕ̈ܥܢ ܗܘܼ̈ܝ ܕܘܼܟܝ̈ܬܗܘܢ ܘܬܚܘܼܡ̈ܝܗܘܢ ܐܦܠܐ ܡܼܬܝܕܥܝܼܢ ܗܘܼܘ ܥܕ̈ܢܐ ܘܡܛܪ̈ܬܐ<EOS>ܘܫܥ̈ܐ ܕܠܠܝܐ<EOS> ܐܦܠܐ ܡܿܨܐܼ ܗܘܼܐ ܐ̱ܢܫ ܠܡܼܪܕܐ ܒܐܘܼܪܚܐ ܒܠܠܝܐ<EOS> ܘܠܐ ܒܝܡܐ ܐܦܠܐ ܒܝܒܫܐ<EOS>ܘܣܿܓܝܼ ܒܘܼܠ̈ܒܠܐ ܘܕܘܘܕܐ ܓܕܫ ܡܼܢ ܗܿܟܢ<EOS> ܡܐܠܠܘܢ ܐܦܠܐ ܗܼܘ ܟܪܘܼܟܝܗ ܕܥ݀ܠܡܐ ܩܿܐܡ<EOS>ܗܘܼܐ<EOS> ܐܠܐ ܒܗܿ ܝܕܛܟܣ ܐܢܘܢ ܒܪܘܝܐ ܚܟܝܼܡ ܒܟܿܠ ܡܫܚܠܦܐܝܼܬ ܒܐܣܟ̈ܡܐ ܘܫܘܼܚܠܦ ܕܡܼ̈ܘܬܐ<EOS>ܘܒܡܘܼܫܚ̈ܬܐ ܘܢܗܝܼܪܘܼܬ ܘܡܙܠܓܘܼـܐ ܘܥܡܘܼܛܘܼܬܐ ܘܒܟܿܠܗܝܢ ܕܫܪܟܐ ܐܬܼܦܪܫܘ ܘܐܬܝܼܕܥܘ ܠܢ<EOS>ܚܬܝܼܬܐܝܬ<EOS> ܐܟܡܐ ܕܝܿܕܥܝܼܢܢ ܘܦܿܪܫܝܼܢܢ ܠܒܢܝ̈ܢܫܐ ܣܿܓܝ̈ܐܐ ܡܼܢ ܩܣܼܡ̈ܝܗܘܢ<EOS> ܗܟܘܬ<EOS>ܘܠܒܥܝܼܪܐ ܘܠܚܝܘܼܬܐ<EOS> ܘܐܦ ܠܐܬܪ̈ܘܬܐ ܘܕܘܼܟ̈ܝܬܐ ܕܒܐܪܥܐ ܡܼܢ ܪ̈ܘܡܐ ܘܥܘܼܡ̈ܩܐ ܘܦܩ̈ܥܬܐ<EOS>ܘܢܚ̈ܠܐ ܘܣܛܪ<EOS> ܗܟܘܬ ܝܕܥܝܼܢܢ ܠܡܼܦܪܫ ܕܘܼܟ̈ܝܬܐ ܕܟܘܟ̈ܒܐ ܘܬܚܘܼܡ̈ܝܗܘܢ ܙܒܢܐ<EOS>ܕܡܪܕܝܼܬܗܘܢ ܡܼܢ ܫܘܚܠܦ ܕܡܼܘ̈ܬܗܘܢ ܘܩܢܘܼܡ̈ܝܗܘܢ<EOS> ܘܝܼܠܦܢܢ ܬܘܼܒ ܡܘܼܫܚ̈ܬܗܘܢ<EOS>ܘܪ̈ܘܡܝܗܘܢ<EOS> ܘܗܿܠܝܢ<EOS>ܚܬܝܬܐܝܬ ܡܼܬܝܕ̈ܥܢ ܡܼܢ ܐܘܼܡܢܘܼܬܐ ܕܓܐܘܡܛܪܝܐ<EOS> ܗ̄ ܡܡܫܚܘܼܬ ܐܪܥܐ<EOS>ܘܠܗܕܐ ܡܫܘܕܥܝܢܢ ܡܢ ܠܬܚܬ<EOS> ܐܡܬܝ ܕܥܠ ܐܪܗܐ ܡܡܠܠܝܼܢܢ ܒܡܪܝܐ ܕܡܚܟܡ<EOS> ܗܿܝ ܕܡܢܗܿ ܡܕܪܟ<EOS>ܐ̱ܢܫ ܠܡܼܕܥ ܟܡܝܘܼܬܐ ܕܪܘܡܐ ܕܛܘܼܪ̈ܐ ܡܢܝܿܢܗܘܢ ܬܘܼܒ ܕܟܘܟ̈ܒܐ<EOS> ܘܡܫܘܼܚܬܗܘܢ<EOS>ܘܟܡܝܘܼܬܗܘܢ<EOS> ܘܥܠ ܣܿܓܝ̈ܐܬܐ ܕܬܗܝܼܪ̈ܢ ܘܫܒܝܼܚ̈ܢ<EOS> ܘܐܦ ܡܢܝܿܢܗܘܢ ܬܘܼ ܕܟܘܟ̈ܒܐ ܡܿܨܝܢܢܼ<EOS>ܕܢܕܪܟ ܘܠܡܚܿܫܒܘܼ ܒܝܕ ܐܘܼܡܢܘܼܬܐ ܕܐܪܝܬܡܛܝܩܝ ܐܘܟܝܼܬ ܕܡܢܝ̈ܢܐ<EOS> ܗܿܝ ܕܐܫܟܚܘܼܗܿ<EOS>ܦܘܢ̈ܝܩܝܐ<EOS> ܡܛܠ ܕܐܡܝܼܢܝܼܢ ܒܬܐܓܪ̈ܬܐ ܘܚܘܼܫܒܢ ܡܢܝܿܢܐ ܕܙܒܢܐ ܘܙܘܼܒܢܐ<EOS> ܘܒܡܼܬܚܗ ܕܙܒܢܐ<EOS>ܕܐܬܕܪܫܘ ܒܡܢ̈ܝܢܐ ܐܫܼܟܚܘܼܗܿ ܘܛܟܣܘܼܗܿ ܒܟܬܒ̈ܐ ܘܗܘܼܬ݀ ܐܘܼܡܢܘܼܬܐ ܡܥܠܿܝܬܐ<EOS>ܘܐܘܡܿܢܘܬܐ ܐ̱ܚܪܬܐ ܐܝܼܬ ܡܼܢ ܐܘܼܡܢ̈ܘܬܐ ܡܠܝܼܠ̈ܬܐ ܕܡܼܬܩܪܝܐ ܡܘܣܝܩܝ<EOS> ܗ̄ ܡܠܚܡܘܼܬ<EOS>ܩܝܼܢ̈ܬܐ<EOS> ܗܿܝ ܕܐܫܟܚܘܼܗܿ ܬܪ̈ܩܝܐ ܕܒܝܬ ܝܘܢ<EOS> ܡܛ݀ܠ ܕܐܝܼܬܝܗܘܢ ܪ̈ܚܡܝ ܙܡܝܼܪ̈ܬܐ<EOS>ܘܥܘܼܢ̈ܝܬܐ<EOS> ܝܼܠܦܘ ܕܢܪܟܒܘܢ ܩܝܼܢ̈ܬܐ ܡܫܚܠ̈ܦܬܐ<EOS> ܘܥܒܼܕܘܗܿ ܐܘܼ̱ܢܘܼܬܐ ܡܝܬܪܬܐ<EOS> ܡܛ݀ܠ<EOS>ܕܐܪܒܥ ܐܢ̈ܝܢ ܐܘܼܡܢ̈ܘܬܐ ܡܥ̈ܠܝܬܐ ܕܡܠܝܼܠܘܼܬܐ ܕܒܗܘܢ ܩܿܐܡ ܟܿܠܗ ܗܘܼܦܟܗ ܕܥܿܠܡܐ ܚܕܐ<EOS>ܡܿܢ ܐܝܼܬܝܗܿ ܐܣܛܪܘܢܘܡܝܐ ܗܿܝ ܕܐܫܟܚܘܿ ܟܠܕ̈ܝܐ ܐܝܟ ܕܚܘܝܼܢܢ ܡܼܢ ܠܥܠ<EOS> ܘܐܚܪܬܐ<EOS>ܕܓܐܘܡܪܝܐ ܗܿܝ ܕܐܫܟܚܘܗܿ ܡܨܪ̈ܝܐ ܒܐܪܥܐ ܕܐܝܓܘܦܛܘܿܣ ܐܝܟ ܕܥܬܝܼܕܝܼܢܢ ܕܢܚܘܐ<EOS>ܘܐܪܬܡܛܝܩܝ ܘܡܘܣܝܩܝ ܐܝܟ ܕܐܡܼܪܢܢ ܕܘܼܟ̈ܝܬܗܘܢ ܕܝܢ ܕܟܘܟ̈ܒܐ ܐܝܬܗܘܢ ܐܝܟ ܕܐܡܼܪܢܢ ܡܼܢ<EOS>ܠܥܠ ܩܕܡܝܐ ܕܠܥܠ ܡܼܢ ܐܬܝܼܪ ܢܘܪܢܐ ܐܝܼܬܘܗܝ ܪܩܝܼܥܗܿ ܕܣܗܪܐ<EOS> ܘܐܝܼܬܘܗܝ ܪܘܡܗ ܡܼܢ<EOS>ܬܚܘܡܐ ܕܐܬܝܪ ܘܥܕܡܐ ܠܬܚܘܼ̱ܐ ܕܪܩܝܼܥܗ ܕܗܪܡܝܣ ܕܐܝܼܬܘܗܝ ܠܥܠ ܡܼܢ ܣܗܪܐ<EOS> ܦܪ̈ܣܚܐ<EOS>ܡܢ̈ܝܐ ܘܝܼܕܝܼܥ̈ܐ<EOS> ܕܐܬܝܼܕܥܘ ܠܢ ܡܼܢ ܐܘܡܢܘܼܬܐ ܕܓܐܘܡܪܝܐ<EOS> ܗܟܘܬ݀ ܪܘܡܗ ܕܪܩܝܼܥܐ ܕܒܗ<EOS>ܪܕܐ ܗܪܡܝܣ ܕܠܥܠ ܡܼܢ ܣܗܪܐ ܘܠܥܠ ܡܼܢ ܗܿܢܐ ܐܝܼܬܘܗܝ ܪܩܝܼܥܐ ܕܒܗ ܪܕܝܐ ܐܦܪܘܕܝܛܝ<EOS> ܘܠܐ<EOS>ܪܡ ܐܝܟ ܚܕ ܡܼܢ ܗܿܠܝܢ ܘܠܥܠ ܡܼܢ ܗܕܐ ܐܝܬܘ̄ ܪܩܝܥܐ ܪܒܝܥܝܐ ܕܒܗ ܪܕܐ ܫܡܼܫܐ<EOS> ܘܪܡ<EOS>ܣܿܓܝܼ ܝܬܝܼܪ ܡܼܢ ܗܿܠܝܢ ܕܐܡܼܪܢܢ<EOS> ܡܛ݀ܠ ܕܐܦ ܗܘ ܫܡܼܫܐ ܪܒܐ ܣܿܓܝܼ ܝܬܝܼܪ ܡܼܢ ܟܿܠܗܘܢ<EOS>ܟܘܟ̈ܒܐ ܘܠܥܠ ܡܼܢ ܪܝܼܣ ܪܕܐ ܙܘܣ<EOS> ܗܿܢܐ ܣܿܓܝܼ ܪܡ ܝܬܝܼܪ ܡܢ ܗܠܝܢ<EOS> ܡܛ݀ܠ ܕܐܦ ܪܒ<EOS>ܣܿܓܝܼ ܝܬܝܼܪ ܡܼܢ ܟܿܠܗܘܿܢ ܟܘܟ̈ܒܐ ܒܿܬܪ ܫܡܼܫܐ<EOS> ܘܠܥܠ ܡܼܢ ܙܘܣ ܒܪܩܝܼܥܐ ܫܒܝܼܥܝܐ ܪܕܐ<EOS>ܩܪܘܢܘܣ ܘܣܿܓܝܼ ܪܡ ܪܩܝܼܥܐ ܗܿܢܐ ܥܕܡܐ ܠܬܚܘܼܡܐ ܕܟܘܟ̈ܒܐ ܣܿܓܝ̈ܐܐ ܢܗܝܼܪ̈ܐ<EOS> ܘܪܒ<EOS>ܣܿܓܝܼ<EOS> ܐܠܐ ܒܨܝܼܪ ܡܼܢ ܙܘܣ ܩܿܠܝܼܠ ܘܠܥܠ ܡܼܢ ܗܿܢ ܒܪܩܝܼܥܐ ܬܡܝܼܢܝܐ ܪܕܝ ܟܘܟ̈ܒܐ<EOS>ܐܠܦܐ ܘܩܟ̄ ܒܡܢܝܿܢܐ<EOS> ܘܪܩܝܼܥܐ ܗܿܢܐ ܣܿܓܝܼ ܪܡ ܡܼܢ ܕܩܕܡܘ̄ ܒܐܥܦ̈ܐ ܣܿܓܝ̈ܐܐ<EOS> ܘܠܥܼܠ<EOS>ܡܼܢ ܗܿܠܝܢ ܒܪܩܝܼܥܐ ܬܫܝܼܥܝܐ ܪܕܝܢ ܟܘܟ̈ܒܐ ܣܿܓܝ̈ܐܐ ܗܿܢܘܢ ܕܠܝܬ ܠܗܘܢ ܡܢܝܿܢܐ<EOS> ܘܪܡ<EOS>ܗܿܢܐ ܙܒܢ̱ܬܐ ܘܦܠܓܗܿ<EOS>ܐܝܟ ܪܩܝܼܥܐ ܕܟܘܟ̈ܒܐ ܢܗܝܼܪ̈ܐ ܕܠܬܚܬ ܡܢܗ ܘܒܪܩܝܼܥܐ ܥܣܼܪܝܐ ܕܟܠܝܼܠ<EOS>ܡܠ̈ܘܼܫܐ ܪܕܝܢ ܟܘܟ̈ܒܐ ܡܼܬܚܙ̈ܝܢܐ<EOS> ܘܪܡ ܗܿܢܐ ܝܬܝܼܪ ܡܼܢ ܟܿܠܗܘܿܢ ܪ̈ܩܝܼܥܐ ܣܿܓܝܼ<EOS>ܘܗܝܕܝܢ ܠܥܠ ܡܼܢ ܗܢܐ ܡܬܝܼܚ ܝܡܐ ܪܒܐ ܕܡܝ̈ܐ ܗܿܢܘܢ ܕܠܥܼܠ ܡܢ ܫܡ̈ܝܐ<EOS> ܡܠܘܼܫ̈ܝܗܘܢ ܕܝܢ<EOS>ܕܟܘܟ̈ܒܐ ܗܟܢܐ ܐܬܛܟܣܘ ܡܼܢ ܩܕ̈ܡܝܐ ܠܫܡܼܫܐ ܡܿܢ ܕܐܝܼܬܘܗܝ ܢܗܝܪܐ ܪܒܐ ܘܡܠܟܝܐ ܐܬܝܼܗܒ<EOS>ܡܠܘܫܐ ܕܐܪܝܐ ܘܡܼܢ ܡܥܪܒܗ ܥܠ ܬܚܘܼܡܗ ܐܬܝܼܗܒ ܠܣܗܪܐ ܕܐܝܼܬܝܗܿ ܢܗܝܼܪܐ ܙܥܘܿܪܐ ܡܠܘܫܐ<EOS>ܕܣܪܛܢܐ ܠܗܿܠܝܢ ܬܪܝܢ ܢܗܝܼܪ̈ܐ ܪܘܪ̈ܒܐ ܐܬܝܼܗܒ ܚܕ ܚܕ ܡܠܘܫܐ<EOS> ܘܠܚܡܫܐ ܟܘܟ̈ܒܐ ܕܫܪܟܐ<EOS>ܠܟܿܠ ܚܕ ܬܪܝܢ ܡܠ̈ܘܫܐ ܗܟܢܐ ܠܗܪܡܝܣ ܕܐܝܼܬܘܗܝ ܠܥܼܠ ܡܼܢ ܣܗܪܐ<EOS> ܐܬܝܼܗܒ ܫܒܠܬܐ ܥܠ<EOS>ܬܚܘܼܡܐ ܕܫܡܼܫܐ ܡܼܢ ܡܕܢܚܐ<EOS> ܘܬܐܡ̈ܐ ܥܠ ܬܚܘܼܡܐ ܕܣܗܪܐ ܡܼܢ ܡܥܪܒܐ ܐܦܪܘܕܝܛܝ ܕܐܝܼܬܝܗܿ<EOS>ܠܥܼܠ ܡܼܢ ܗܪܡܝܣ ܐܬܝܼܗܒ ܠܗܿ ܡܣܐܬܐ ܥܠ ܬܚܘܼܡܗ ܕܗܪܡܝܣ ܡܼܢ ܡܕܢܚܐ<EOS> ܘܬܘܪܐ ܬܘܼܒ ܥܠ<EOS>ܬܚܘܡܐ ܕܝܼܠܗ ܕܐܪܡܝܣ ܡܼܢ ܡܥܪܒܐ ܐܪܝܣ ܕܝܢ ܕܐܝܼܬܘ̄ ܠܥܼܠ ܡܼܢ ܫܡܼܫܐ<EOS> ܐܬܝܼܗܒ ܠܗ<EOS>ܥܩܪܒܐ ܡܼܢ ܡܕܢܐ ܥܠ ܬܚܘܼܡܗܿ ܕܐܦܪܘܕܝܛܝ<EOS> ܘܐܡܼܪܐ ܬܘܼܒ ܥܠ ܬܚܘܼܡܗܿ ܕܝܼܠܗܿ ܕܐܦܪܘܕܝܛܝ<EOS>ܡܼܢ ܡܥܪܒܐ ܙܘܣ ܕܝܢ ܕܐܝܼܬܘ̄ ܠܥܠ ܡܼܢ ܐܪܝܣ<EOS> ܐܬܝܗܒ ܠܗ ܟܣܛܐ ܥܠ ܬܚܘܡܗ ܕܐܪܝܣ ܡܼܢ<EOS>ܡܕܢܚܐ<EOS> ܘܢܘܼܢܐ ܬܘܼܒ ܥܠ ܬܚܘܼܡܗ ܕܝܠܗ ܕܐܪܝܣ ܡܼܢ ܡܥܪܒܐ ܩܪܘܿܢܘܣ ܕܝܢ ܕܐܝܼܬܘܗܝ ܠܥܼܠ<EOS>ܡܼܢ ܙܘܣ<EOS> ܐܬܝܗܒ ܠܗ ܓܕܝܐ ܡܼܢ ܡܕܢܚܐ<EOS> ܥܠ ܬܚܘܼܡܗ ܕܙܘܣ<EOS> ܘܕܘܠܐ ܬܘܼ ܥܠ ܬܚܘܼܡܗ ܕܝܠܗ<EOS>ܕܙܘܣ ܡܼܢ ܡܥܪܒܐ ܘܐܬܼܟܝܢܘ ܬܪ̈ܝܗܘܢ ܡܠܘܫ̈ܘܗܝ ܕܩܪܘܢܘܿܣ ܐܟܚܕܐ<EOS> ܘܒܕܠܩܘܼܒܠܝܘܼܬܐ<EOS>ܕܫܡܼܫܐ ܘܣܗܪܐ<EOS> ܘܡܛ݀ܠܗܕܐ ܟܿܠ ܡܬܼܟܝܢܢܘܼܬܐ ܕܗܿܘܝܐ ܕܠܩܘܼܒܠܐܝܼܬ ܐܘܟܝܼܬ ܕܝܐܡܛܪܐܝܼܬ<EOS>ܠܐ ܫܦܝܼܪܐ ܘܬܘܼܒ ܡܼܬܚܫܒܝܢ ܕܩܢ̈ܣܐ ܐܘܟܝܼܬ ܦܪ̈ܨܘܼܦܐ ܗܿܟܢܐ<EOS> ܦܪܨܘܼܦܐ ܩܕܡܝܐ ܕܐܡܪܐ<EOS>ܠܐܪܝܣ ܘܕܬܪܝܢ ܠܫܡܼܫܐ ܕܐܝܼܬܘ̄ ܠܬܚܼܬ ܡܼܢ ܐܪܝܣ ܘܕܬܠܬܐ ܠܦܪܘܕܝܼܛܝ ܕܐܝܼܬܘ̄ ܠܬܚܼܬ<EOS>ܡܼܢ ܫܡܼܫܐ ܘܦܪܨܘܦܐ ܩܕܡܝܐ ܕܬܘܪܐ ܠܐܪܡܝܣ<EOS> ܘܗܟܢܐ ܚܕ ܒܬܪ ܚܕ ܥܕܡܐ ܠܫܘܼܠܡܗܘܢ<EOS>ܘܬܚܘܼܡ̈ܐ <EOS> ܘܐܦ ܡܢܘ̈ܬܐ ܐܘܟܝܼܬ ܕܪ̈ܓܐ ܕܡܠ̈ܘܼܫܐ ܒܙܢܐ ܐ̱ܚܪܢܐ ܣܛܪ ܡܼܢ ܫܡܼܫܐ ܘܣܗܪܐ<EOS>ܕܠܐ ܐܬܚܫܒ ܠܗܘܿܢ ܬܚܘܼܡ̈ܐ<EOS> ܘܐܦ ܡܢܘ̈ܬܐ ܐܘܟܝܼܬ ܕܪ̈ܓܐ ܕܡܠ̈ܘܼܫܐ ܡܬܚܫܒܝܼܢ ܚܕ ܒܬܪ ܚܕ<EOS>ܥܠ ܫܒܥ̈ܬܝܗܘܢ ܕܟܘܟ̈ܒܐ ܟܕ ܡܫܪܐ ܡܼܢ ܕܪܓܐ ܩܕܡܝܐ ܕܐܡܪܐ ܠܐܪܝܣ<EOS> ܘܕܬܪܝܢ ܠܫܡܼܫܐ<EOS>ܘܗܟܢܐ ܚܕ ܒܬܪ ܚܕ ܥܕܡܐ ܠܫܘܼܠܡ ܬܪ̈ܥܣܪ ܡܠܘܫ̈ܐ ܝܘܡ̈ܬܐ ܕܝܢ ܐܬܦܠܓܘ ܗܟܢܐ<EOS> ܝܘܡ ܚܕ<EOS>ܒܫܒܐ ܠܫܡܼܫܐ ܠܠܝܐ ܕܝܢ ܕܢܓܗ ܬܪܝܢ ܠܙܘܣ ܡܛ݀ܠ ܕܫܥܬܐ ܩܕܡܝܬܐ ܕܠܠܫܐ ܗܿܢܐ ܠܙܘܣ<EOS>ܡܿܛܝܐ ܝܘܡ ܬܪܝܢ ܠܣܗܪܐ ܘܢܓܗ ܬܠܬܐ ܦܠܪܘܕܝܛܝ ܝܘܡ ܬܠܬܐ ܠܐܪܝܣ ܘܢܓܗ ܐܪܒܥܐ<EOS>ܠܩܪܘܢܘܿܣ ܝܘܡ ܐܪܒܥܐ ܠܗܪܡܝܣ ܘܢܓܗ ܚܡܫܐ ܠܫܡܼܫܐ ܝܘܡ ܚܡܫܐ ܠܙܘܼܣ ܘܢܓܗ ܥܪܕܘܒܬܐ<EOS>ܠܣܗܪܐ<EOS>ܝܘܡ ܥܪܘܒܬܐ ܠܐܦܪܘܕܝܛܝ ܘܢܓܗ ܫܒܬܐ ܠܐܪܝܣ ܝܘܡ ܫܒܬܐ ܠܩܪܘܢܘܣ ܘܢܓܗ<EOS>ܚܕ ܒܫܒܐ ܠܐܪܡܝܣ ܘܐܦ ܫܥ̈ܐ ܬܘܼܒ ܕܐܝܼܡܡܐ ܘܕܠܠܝܐ ܡܼܬܦܠ̈ܓܢ ܥܠ ܫܒܥ̈ܬܝܗܘܢ<EOS> ܘܟܕ ܡܫܪܐ<EOS>ܡܼܢ ܫܥܬܐ ܩܕܡܝܬܐ ܕܝܘܡ ܚܕ ܒܫܒܐ<EOS> ܘܢ݀ܣܒ ܟܿܠ ܚܕܚܕܐ ܫܥܬܐ ܚܕ ܒܬܪ ܚܒܪܗ ܠܠܝܐ ܘܐܝܼܡܡܐ<EOS>ܥܕܡܐ ܠܫܘܼܠܡ ܫܒܬܐ<EOS> ܘܗܿܘ ܕܡܬܼܛܝܒܐ ܠܗ ܫܥܬܐ ܩܕܡܝܬܐ ܕܐܝܼܡܡܐ ܐܘܿ ܕܠܠܝܐ ܕܝܼܠܗ<EOS>ܐܬܼܚܫܒ ܝܘܡܐ ܐܘܿ ܠܠܝܐ ܗܿܘ ܐܬܘ̈ܬܗܘܢ ܕܝܢ ܗܿܠܝܢ ܐܢܘܢ ܫܡܼܫܐ <EOS> ܣܗܪܐ <EOS> ܩܪܘܢܘܣ<EOS><EOS> ܙܘܣ <EOS> ܐܪܝܣ <EOS> ܐܦܪܘܕܝܛܝ <EOS> ܗܪܡܝܣ ܘܠܫܡܼܫܐ ܐܬܚܫܒ ܕܗܒܐ ܠܣܗܪܐ ܕܝܢ<EOS>ܣܐܡܐ ܠܗܪܡܝܣ ܗ̄ ܥܘܛܪܕ ܙܝܘܓ ܠܐܦܪܘܕܝܛܝ ܗ̄ ܙܗܪܗ ܢܚܫܐ ܘܠܐܪܝܣ ܗ̄ ܡܪܝܼܛ<EOS>ܦܪܙܠܐ ܘܠܙܘܣ ܗ̄ ܡܫܬܪܝ ܐܢܟܐ ܘܠܩܪܘܢܘܣ ܗ̄ ܙܚܠ ܐܒܪܐ ܘܟܿܠܡܕܡ ܗ̣ܿܢܐ ܐܬܛܟܣ<EOS>ܘܐܬܼܬܼܩܢ ܡܼܢ ܒܪܘܝܐ ܚܟܝܼܡ ܒܟܿܠ<EOS> ܫܒܥܐ ܫܒܥܐ ܐܝܟ ܕܥܬܝܼܕܝܼܢܢ ܕܢܚܙܐ ܒܡܐܡܪܐ ܕܥܠ<EOS>ܐܪܥܐ ܒܡܪܝܐ ܕܡܚܟܡ ܘܗܿܠܝܢ ܩܠܝܼܠ ܡܠܠܢܢ ܥܠ ܫܪܒܐ ܕܟܘܟ̈ܒܐ<EOS> ܡܿܢ ܕܝܢ ܕܒܛܝܼܠ ܠܗ<EOS>ܘܨܿܒܐ ܕܣܿܓܝ̈ܐܬܐ ܢܐܠܦ ܥܠܝܗܘܢ ܢܩܪܐ ܒܟܬܒ̈ܐ ܕܐܘܼܡܢܘܼܬܐ ܕܐܣܛܪܘܢܘܡܝܐ ܘܢܫܒܚ<EOS>ܠܒܿܪܘܝܗܘܢ ܘܠܡܛܟܣܢܗܘܢ<EOS> ܒܗܿܘ ܕܐܣܛܪܘܢܘܡܝܐ ܐܡܿܪܝܢܢ ܘܠܘ ܒܗܿܘ ܕܐܣܛܪܘܠܘܓܝܐ<EOS> ܡܛ݀ܠ<EOS>ܕܐܣܛܪܘܢܘܡܝܐ ܐܘܟܝܼܬ ܢܿܡܘܿܣ ܕܟܘܟ̈ܒܐ ܥܠ ܛܘܼܟܣܗܘܢ ܘܡܪܕܝܬܗܘܢ ܘܫܪܟܐ ܕܩܢܘܼܢ̈ܝܗܘܢ<EOS>ܡܠܦ<EOS> ܗܘܿ ܕܝܢ ܕܐܣܛܪܘܠܘܓܝܐ ܐܘܟܝܼܬ ܡܡܠܠܘܼܬ ܟܘܟ̈ܒܐ ܥܠ ܚܠܩ̈ܐ ܘܥܬܝܼܕܘܬܐ ܘܫܘܼܘܕ̈ܥܐ<EOS>ܡܩܕܡ ܡܚܘܐ<EOS> ܠܗܿܢܐ ܠܐ ܡܩܒ̈ܠܢ ܬܘܕ̈ܝܬܐ<EOS> ܘܫܦܝܪ ܥܒܼܕܘ ܘܬܚܡܘ ܪ̈ܫܝ ܬܘܕ̈ܝܬܐ<EOS> ܡܛ݀ܠ<EOS>ܕܥܡܝܼܩ ܘܠܐ ܡܕܪܟ ܠܗ ܟܿܠܢܫ<EOS> ܘܐܝܟ ܢܨܿܐܼ ܘܡܒܛܠ ܠܚܐܪܘܬܐ ܡܣܼܬܒܪ<EOS> ܘܣܿܓܝ̈ܐܐ ܡܼܢ<EOS>ܐܝܠܝܢ ܕܐܬܕܪܫܘ ܒܗܿ ܒܐܘܡܢܘܼܬܐ ܕܐܣܛܪܘܠܘܓܝܐ ܘܒܝܕ ܠܐ ܚܠܝܼܡܝܢ ܗܘܼܘ ܒܬܘܕܝܬܐ<EOS>ܕܗܝܡܢܘܼܬܗܘܢ ܘܠܐ ܚܟܝܼܡܝܢ ܗܘܼܘ ܒܝܕܥܬܐ ܕܫܪܪܐ ܘܠܝܬ ܗܘܼܐ ܠܗܘܢ ܡܘܗܒܬܐ ܕܡܼܢ<EOS>ܛܝܒܘܼܬܐ ܐܠܗܿܝܬܐ ܠܡܦܪܫܘ ܫܪܪܐ ܘܩܘܼܫܬܐ ܡܼܢ ܕܓܠܘܼܬܐ ܘܡܼܢ ܛܘܼܥܝܝ<EOS> ܦܼܕܘ ܣܿܓܝܼ<EOS>ܘܛܥܼܘ ܘܣܛܼܘ ܡܼܢ ܐܘܼܪܚܐ ܕܫܪܪܐ<EOS> ܘܐܣܒܼܪܘ ܥܠ ܫܒܥܐ ܕܟܘܟ̈ܒܐ ܕܥܒܘܼܕ̈ܐ ܐܢܘܢ ܘܠܘ<EOS>ܥܒܝܼܕ̈ܐ<EOS> ܘܡܪ̈ܝܐ ܐܝܼܬܝܗܘܢ ܘܠܘ ܡܫܥܒܕ̈ܐ<EOS> ܘܠܐ ܐܣܼܬܿܟܠܘ ܕܘ̈ܝܐ ܕܗܿܐ ܣܟ ܠܐ ܡܼܨܝܐ<EOS>ܕܢܗܼܘܘܢ ܐܠܗ̈ܐ ܣܿܓܝ̈ܐܐ<EOS> ܘܡܪ̈ܝܐ ܘܡܕܒܪ̈ܢܐ ܣܓܝܐܐ<EOS> ܘܐܠܐ ܣܟ ܠܐ ܩܿܐܡ ܗܘܼܐ ܥ݀ܠܡܐ<EOS>ܐܟܡܐ ܕܚܘܝܼܢܢ ܡܼܢ ܠܥܠ ܒܡܐܡܪܐ ܩܕܡܝܐ<EOS> ܘܗܿܟܢܐ ܒܛ݀ܥܝܘܬܗܘܢ ܗܘܼ، ܡܢܚܫܝܢ ܒܗܘܢ<EOS>ܒܟܘܟ̈ܒܐ ܒܡܥܒܕܢܘܼܬܗ ܕܣܛܢܐ<EOS> ܘܡܢܿܩܝܢ ܠܗܘܢ ܢܘܼܩܝ̈ܐ ܘܕܒܼ̈ܚܐ ܘܥܼܛܪ̈ܐ ܘܫܪܟܐ ܕܐܕܫ̈ܐ<EOS>ܕܠܿܚܡܝܢ ܠܡ ܠܟܝܿܢܗ ܕܟܿܠܚܕ<EOS> ܥܡ ܣܿܓܝܼ ܦܘܼܠܚܢܐ ܕܛܘܼܥܝܝ ܘܣܪܝܼܩܘܼܬܐ<EOS> ܘܐܚܪ̈ܢܐ<EOS>ܐܩܝܼܡܘ ܠܗܘܢ ܨܠ̈ܡܐ ܘܕܡܘ̈ܬܐ ܡܼܢ ܓܘܼܫ̈ܡܐ ܕܕܗܒܐ ܘܣܐܡܐ<EOS>ܘܢܚܫܐ ܘܟ̈ܐܦܐ ܘܩܝ̈ܣܐ ܘܗܘܼܘ ܣܿܓܕܝܢ ܠܗܘܿܢ ܐܝܟ ܕܠ̈ܚܝܐ ܡܠ̈ܝܼܠܐ<EOS>ܫܠܝܼ̈ܛܐ ܘܡܕܒܪ̈ܢܐ<EOS> ܘܐܦ ܫܐܕ̈ܐ ܡܡܠܠܝܢ ܗܘܼܘ ܒܨܠ̈ܡܐ ܗܿܠܝܢ ܒܙܒܢ ܙܒܢ ܘܡܚܘܝܢ<EOS>ܫܪܓܪ̈ܓܝܬܐ ܘܦܢܛܣ̈ܝܐܣ ܘܡܩܕܡܝܢ ܡܒܕܩܝܼܢ ܥܬܝܼܕ̈ܬܐ ܘܡܥܒܕܝܢ ܣܿܓܝܼ ܡܥܒܕ̈ܢܘܬܐ<EOS>ܕܡܣܼܬܿܒܪ̈ܢ ܗܘܼ̈ܝ ܠܗܿܢܘܢ ܕܘ̈ܝܐ ܬܕܡܪ̈ܬܐ ܘܪܘܪ̈ܒܬܐ<EOS> ܘܫܒܝܼܚ̈ܬܐ ܘܣܿܒܪܝܢ ܗܘܼܘ<EOS>ܕܗܼܢܘܢ ܘܟܘܟ̈ܒܐ ܗܿܐ ܣܿܥܪܝܢ ܘܡܥܒܕܝܢ ܘܡܡܠܠܝܢ ܘܡܚܘܝܢ ܗܿܠܝܢ ܟ݀ܠܗܝܢ<EOS> ܘܒܝܕ ܗܿܕܐ<EOS>ܛܥܼܘ ܡܼܢ ܫܪܪܐ ܘܡܼܢ ܝܕܥܬܐ ܕܚܕ ܐܠܗܐ<EOS> ܘܐܛܥܝܼܘ ܠܣܿܓܝ̈ܐܐ ܘܗܘܼܘ ܪܕܦܿܝܢ ܩܫܝܐܝܼܬ<EOS>ܘܛܪܘܼܢܐܝܼܬ ܠܐܝܠܝܢ ܕܠܐ ܡܼܬܬܦܝܼܣܝܢ ܠܗܘܢ<EOS> ܘܗܟܢܐ ܗܘܼ̈ܝ ܐܪ̈ܣܝܣ ܣܿܓܝ̈ܐܬܐ ܒܗܿ<EOS>ܒܝܼܕܥܬܐ ܕܡܡܠܠܘܼܬ ܟܘܟ̈ܒܐ ܕܢܿܨܝܢ ܥܡ ܫܪܪܐ ܚܕ̈ܕܐ<EOS> ܥܠܗܿܝ ܝܬܝܼܪܐܝܼܬ ܐܣܠܝܼܘ<EOS>ܠܝܘܼܠܦܢܐ ܕܐܣܛܪܘܠܘܓܝܐ ܟܿܠܗܝܢ ܬܘܕ̈ܝܬܐ ܕܟܿܠܗܘܢ ܥܡܼ̈ܡܐ ܘܣܿܓܝܼ ܛܒܿܐܝܼܬ ܥܒܼܕܘ ܘܠܐ<EOS>ܐܿܠܨܐ ܥܠܘܗܝ<EOS> ܡܛ݀ܠ ܕܠܘ ܟܿܠܢܫ ܣܿܦܩ ܠܗ ܘܡܿܨܐܼ ܡܕܪܟ ܠܚܬܝܼܬܘܼܬܗ<EOS> ܗܿܢ ܕܝܢ ܕܢܿܡܘܿܣ<EOS>ܟܘܟ̈ܒܐ ܕܐܣܛܪܘܢܘܡܝܐ ܫܦܝܪ ܘܠܐ ܡܣܓܦ<EOS> ܘܠܐ ܣܟ ܢܿܨܐ ܥܡ ܬܘܕܝܼܬܐ<EOS> ܘܐܿܠܨܐ ܥܠܘܗܝ<EOS>ܣܿܓܝܼ ܘܡܬܒܥܐ ܡܢ ܟܿܠ ܦܪܘܿܣ<EOS> ܡܛ݀ܠ ܕܡܢܗ ܡܬܼܝܕ̈ܥܢ ܫܢܝ̈ܐ ܘܟܪܘܼܟܝܐ ܕܙܒ̈ܢܐ<EOS>ܘܫܘܼܚܠ̈ܦܝ ܫܢ̱ܬܐ ܘܝܪ̈ܚܐ ܘܫܒ̈ܐ ܘܟܿܠܗ ܕܘܼܒܪܐ ܕܩܘܼܝܡ ܗܢ ܥ݀ܠܡܐ<EOS> ܠܗܢܐ ܠܐ ܣܟ ܡܣܠ̈ܝܢ<EOS>ܬܘܕ̈ܝܬܐ<EOS> ܡܛ݀ܠ ܕܒܗ ܡܬܼܚܫܚܝܢ ܠܡܼܕܥ ܙܒ̈ܢܐ ܘܥܕ̈ܢܐ ܘܥܕܥ̈ܐܕܐ ܠܩܘܼܝܡ ܬܘܕ̈ܝܬܗܘܢ<EOS>ܘܕܫܪܟܐ<EOS> ܡܛܠ ܟܝܿܢܗܘܢ ܕܟܘܟ̈ܒܐ ܘܕܡܘܙܠܬܐ<EOS> ܕܡܼ ܐܝܠܝܢ ܐܣܛܘܼܟ̈ܣܐ ܐܝܼܬܘܗܝ<EOS> ܘܕܐܟܢ<EOS>ܐܬܼܪܥܝܼܘ ܐ̱ܢܫ̈ܝܢ ܥܠܗܿܕܐ ܘܐܝܕܐ ܗܿܝ ܗܿܝ ܕܚܬܝܼܬܐ<EOS> ܟܿܠܡܕܡ ܕܡܼܬܚܙܐ ܠܥܝ̈ܢ ܘܡܫܬܡܥ<EOS>ܠܐܕ̈ܢܐ<EOS> ܘܡܬܼܪܓܫ ܠܣܘܦܐ<EOS> ܘܡܬܓܫܫ ܠܐܝܼܕ̈ܝܐ<EOS> ܡܢܟܿܠܦܪܘܿܣ ܡܼܢ ܐܪܒܥܐ ܐܣܛܘܼܟ̈ܣܐ<EOS>ܐܝܼܬܘ̄ ܘܡܩܝܡ<EOS> ܐܘܿ ܡܼܢ ܟܿܠܗܘܿܢ<EOS> ܐܘܿ ܡܼܢ ܬܠܬܐ<EOS> ܐܘܿ ܡܼܢ ܬܪܝܢ<EOS> ܘܠܐ ܡܼܨܝܐ ܕܐܝܼܬ<EOS>ܡܕܡ ܠܬܚܼܬ ܡܼܢ ܡܝ̈ܐ ܗܿܢܘܢ ܕܠܥܠ ܡܼܢ ܫܡ̈ܝܐ<EOS> ܘܠܓܘ ܡܼܢ ܡܘܙܠܬܐ<EOS> ܕܠܝܬܘܗܝ ܡܼܢܗܘܢ<EOS>ܕܐܣܛܘܼܟ̈ܣܐ ܗܠܝܢ<EOS> ܐܠܐ ܐܢ ܢܗܼܘܐ ܟܝܿܢܐ ܪܘܼܚܢܝܐ ܕܐܝܟ ܡܠܐܟ̈ܐ ܘܢܦܫ̈ܬܐ ܘܫ̈ܐܕܐ<EOS>ܘܟܝܿܢܐ ܕܗܿܠܝܢ ܠܐ ܣܟ ܡܬܼܚܙܐ ܘܠܐ ܡܫܼܬܡܥ<EOS> ܘܠܐ ܡܬܓܫܫ<EOS> ܘܠܐ ܡܬܼܪܓܫ<EOS> ܘܟܘܟ̈ܒܐ ܗܿܐ<EOS>ܡܬܼ̇ܙܝܢ ܠܥܝ̈ܢܐ<EOS> ܘܡܥܒܕܢܘܼܬܐ ܕܟܝܿܢܗܘܢ ܗܿܐ ܡܬܝܕܥܐ ܡܼܢ ܙܠܝܼܩ̈ܝܗܘܢ ܕܐܝܼܬܝܗܿ ܡܼܢܗ<EOS>ܡܼܢ ܟܝܿܢܐ ܕܐܣܛܘܼܟ̈ܣܐ<EOS> ܒܪܡ ܕܝܢ ܐܝܬܝܗܘܢ ܫܦܝܘܼܬܐ ܕܐܣܛܘܼܟ̈ܣܐ<EOS> ܗ̄ ܗܘܿ ܡܕܡ ܫܦܝܐ<EOS>ܘܩܛܝܼܢܐ ܕܐܝܼܬ ܡܼܢ ܟܝܿܢܐ ܕܢܘܼܪܐ ܘܕܐܐܪ ܘܕܡܝ̈ܐ<EOS> ܥܒܼܕ ܡܢܼܗܘܢ ܒܿܪܘܝܐ ܠܩܢܘܼ̈ܡܐ<EOS>ܗܿܠܝܢ ܕܟܘܟ̈ܒܐ<EOS> ܡܼܢ ܟܝܿܢܐ ܕܐܪܥܐ ܠܝܬ ܚܕ ܡܢܼܗܘܢ<EOS> ܘܣܗܪܐ ܕܐܝܼܬܝܗܿ ܓܝܓܠܗܿ ܥܡܘܼܛܬܐ<EOS>ܘܚܫܘܼܟܬܐ ܡܣܒܪܝܢܢ ܕܐܝܼܬܝܗܿ ܬܐܛܪܢܘܼܬܐ ܕܗܿܘ ܡܕܡ ܫܦܝܐ ܘܩܛܝܼܢܐ ܕܡܼܢ ܐܣܛܘܼܟ̈ܣܐ<EOS>ܕܗܘܼܘ ܡܢܗ ܟܘܟ̈ܒܐ<EOS> ܐܬܼܟܢܫܬ݀ ܗܿܝ ܬܐܛܪܢܘܼܬܐ ܟܿܠܗܿ ܠܓܝܓܠܗܿ ܕܣܗܪܐ ܒܨܒܝܢ ܒܪܘܝܐ<EOS>ܐܟܡܐ ܕܐܦ ܒܪܢܫܐ ܕܐܝܼܬܘܗܝ ܥ݀ܠܡܐ ܙܥܘܿܪܐ ܘܐܣܪܐ ܕܟܿܠܗܘܿܢ ܥ̈ܠܡܐ ܘܒܪ̈ܝܬܐ<EOS> ܗ̄ ܒܟܝܿܢܗ<EOS>ܕܒܪܢܫܐ ܡܣܝܟ ܘܡܟܼܢܫ ܟܿܠܡܕܡ<EOS> ܨܠܡܐ ܘܕܡܘܼܬܐ ܕܒܪܘܝܗ ܒܗ ܡܼܬܝܼܕܥ<EOS>ܟܝܿܢܐ ܕܢܦܫܗ ܡܼܢ ܥܿܠܡܐ ܕܪ̈ܘܼܚܢܐ ܘܟܝܿܢܐ ܕܡ̈ܠܐܟܐ<EOS> ܟܿܠܗ ܒܪܢܫܐ<EOS>ܘܪܘܼܟܒܗ ܘܬܘܼܩܢܗ ܡܣܒܗ ܠܡܘܙܠܬܐ ܘܢܗܝܼܪ̈ܝܗܿ<EOS> ܘܠܐܪܥܐ ܘܛܘܼܪ̈ܐ ܘܝܡ̈ܡܐ ܘܢܗܪ̈ܘܬܐ<EOS>ܘܐܝܼܠ̈ܢܐ ܘܚܝ̈ܘܬܐ<EOS> ܐܝܟ ܕܥܬܝܼܕܝܢܢ ܕܢܚܘܐ ܢܗܝܼܪܐܝܼܬ ܡܢ ܠܬܼܚܬ<EOS> ܘܟܕ ܡܩܒܠ ܒܪܢܫܐ<EOS>ܬܘܼܪܣܐ ܡܼܢ ܡܐܟܘܼܠܬܐ ܗܘܼܠܢܿܝܬܐ ܕܡܼܢ ܐܣܛܘܼܟ̈ܣܐ ܡܩܝܼܡܢ̈ܘܬܐ ܕܦܓܪܗ ܗܿܘ ܚܝܠܐ<EOS>ܩܛܝܼܢܐ ܕܡܐܟܘܼܠܬܐ ܡܫܬܕܪ ܠܟܒܕܐ<EOS> ܐܝܟ ܗܿܘ ܚܝܠܐ ܫܦܝܐ ܕܡܼܢ ܐܣܛܘܼܟ̈ܣܐ ܕܡܫܼܬܕܪ<EOS>ܠܡܘܙܠܬܐ<EOS> ܘܗܿܝ ܟܒܕܐ ܬܘܼܒ ܦܫܪܐ ܠܗܿ ܠܗܿܝ ܩܛܝܼܢܘܼܬܐ ܕܩܒܠܬ݀ ܘܡܨܠܠܐ ܠܗܿ<EOS> ܘܗܿܘ ܫܦܝܐ<EOS>ܡܫܕܪܐ ܠܚܙܬܐ ܘܠܫܡܼܥܐ ܘܠܣܘܩܐ ܡܐܠܠܘܢ ܠܡܘܼܚܐ ܡܠܟܐ ܕܗܕ̈ܡܐ<EOS> ܕܒܗ ܩܒܝܼܥܝܼܢ ܘܡܫܪܪܝܢ<EOS>ܪ̈ܓܫܐ ܐܝܟ ܟܘܟ̈ܒܐ ܒܡܘܨܠܬܐ<EOS> ܘܗܿܝ ܬܐܛܪܢܘܼܬܐ ܐ̱ܚܪܢܐ ܕܗܿܘܝܐ ܬܘܼܒ ܡܼܢ ܚܝܠܐ ܩܛܝܼܢܐ<EOS>ܕܡܐܟܘܼܠܬܐ ܕܩܒܠܬ݀ ܟܒܕܐ<EOS> ܡܫܕܪܐ ܠܗܿ ܠܛܚܠܐ ܕܡܢܼܗܿ ܡܩܝܡ ܡܼܢ ܗܿܝ ܬܐܛܪܢܝܘܼܬܐ<EOS>ܕܩܛܝܼܢܘܼܬܐ ܕܡܐܟܘܼܠܬܐ<EOS> ܐܝܟ ܗ݀ܝ ܬܐܛܪܢܝܘܼܬܐ ܕܗܿܘܝܐ ܡܼܢ ܗܿܝ ܫܦܝܘܼܬܐ ܩܛܝܼܢܬܐ<EOS>ܕܐܣܛܘܼܟ̈ܣܐ<EOS> ܘܡܼܬܟܢܫܐ ܒܓܝܓܠܗܿ ܕܣܗܪܐ<EOS> ܘܥܠܗܿܝ ܥܡܘܼܛܐ ܗܿܟܢ ܘܥܒܝܼܕܐ<EOS> ܡܕܝܢ ܓܝܓܠܗܿ<EOS>ܕܣܗܪܐ ܐܝܼܬܝܗܿ ܛܚܠܗܿ ܕܡܘܙܠܬܐ<EOS> ܕܒܗܿ ܡܟܢܫܐ ܥܒܝܘܼـܐ ܘܬܐܛܪܢܝܘܼܬܐ ܕܝܿܬܪ ܡܼܢ<EOS>ܫܦܝܘܼܬܐ<EOS> ܕܐܣܛܘܼܟ̈ܣܐ<EOS> ܗܿܝ ܕܡܢܗܿ ܐܬܼܩܝܡܘ ܟܘܟ̈ܒܐ<EOS> ܐܚܪ̈ܢܐ ܐܡܿܪܝܢ ܕܡܼܢ ܐܣܛܘܼܟܣܐ<EOS>ܕܐܐܪ ܒܠܚܘܼܕ ܡܩܝܼܡܝܢ ܟܘܟ̈ܒܐ<EOS> ܘܐܐܪ ܒܠܚܘܕܘܗܝ ܠܐ ܡܼܨܝܐ ܕܢܬܼܠܒܟ ܘܢܬܟܢܫ ܐܢ ܠܐ<EOS>ܗܿܘܐ ܡܕܡ ܐ̱ܚܪܢܐ ܕܠܒܟ ܠܗ<EOS> ܡܛܠ ܕܟܝܿܢܐ ܡܬܬܙܝܼܥܢܐ ܐܝܼܬ ܠܗ ܡܢܗ ܘܠܗ<EOS> ܐܟܙܢܐ ܕܡܬܚܫܒ<EOS>ܐܐܪ ܒܚܠܝܼܨܐ ܐܘܟܝܼܬ ܙܩܐ ܡܕܡ<EOS> ܐܘܿ ܢܗܼܘܐ ܡܠܐ ܡܼܢܗ ܫܝܼܫܐ ܐܘܿ ܓܪܒܐ<EOS> ܐܘܿ ܐܝܢܐ<EOS>ܕܗܼܘ ܡܐܢܐ ܕܐܝܟ ܗܿܠܝܢ<EOS> ܗܟܘܬ݀ ܘܒܟܿܠ ܟܝܿܢܐ ܘܐܕܫܐ ܓܘܼܫܡܢ ܠܒܟ ܐܐܪ<EOS> ܒܟ̈ܐܦܐ ܘܩܝ̈ܣܐ<EOS>ܘܐܝܼܠ̈ܢܐ ܘܦܐܪ̈ܐ ܘܥܣܒ̈ܐ ܘܚܝܘܼܬܐ ܘܦܪܚܬܐ ܘܕܫܪܟܐ<EOS> ܘܗܿܠܝܢ ܟܿܠܗܘܢ ܡܼܢ ܐܪ̈ܒܥܬܝܗܘܢ<EOS>ܐܣܛܘܼܟ̈ܣܐ ܡܩܝܼܡܝܢ ܘܠܒܝܼܟܝܼܢ ܗܼܢܘܢ ܐܣܛܘܼܟ̈ܣܐ ܠܚܕ̈ܕܐ ܡܕܝܢ ܐܐܪ ܒܠܚܘܼܕܘܗܝ ܠܐ<EOS>ܡܼܨܝܐ ܕܢܬܼܠܒܟ ܘܢܗܼܘܘ ܡܼܢܗ ܩܢܘܼ̈ܡܐ ܡܩܝܼܡܐ<EOS> ܐܠܐ ܢܗܼܘܐ ܥܡܗ ܡܼܢ ܐܣܛܘܼܟ̈ܣܐ<EOS>ܐ̱ܚܪ̈ܢܐ ܕܢܗܼܘܘܢ ܠܒܝܼܟܝܢ ܠܚܕ̈ܕܐ<EOS> ܡܕܝܢ ܠܐ ܫܪܝܼܪܐ ܘܠܐ ܡܼܨܝܐ ܕܡܼܢ ܟܝܿܢܐ ܕܐܐܪ<EOS>ܒܠܚܘܼܕ ܐܝܼܬܝܗܘܢ ܟܘܟ̈ܒܐ<EOS> ܐܦܠܐ ܐܣܛܘܼܟܣܐ ܚܡܝܼܫܝܐ ܐܘܿ ܡܕܡ ܐ̱ܚܪܢܐ ܐܝܼܬܝܗܘܢ<EOS> ܐܠܐ<EOS>ܡܼܢܗܘܢ ܟܕ ܡܢܼܗܘܢ ܕܐܣܛܘܼܟ̈ܣܐ ܕܗܘܿܠܐ ܕܡܢܗܿ ܐܬܼܩܝܡ ܗܿܢܐ ܟܿܠ<EOS> ܗܿܝ ܫܦܝܘܼـܐ<EOS>ܘܩܛܝܼܢܘܼܬܐ ܕܐܣܛܘܼܟ̈ܣܐ ܕܐܐܪ ܘܕܡܝ̈ܐ ܘܕܢܘܼܪܐ<EOS> ܐܬܼܟܢܫܬ݀ ܒܨܒܝܢ ܒܪܘܼܝܐ ܘܗܘܼܘ ܡܼܢܗܿ<EOS>ܗܿܠܝܢ ܟܘܟ̈ܒܐ<EOS> ܘܝܬܝܼܪܘܬܐ ܕܝܼܠܗܘܢ ܬܘܼܒ ܐܬܟܢܫܬ݀ ܒܓܝܓܠܗܿ ܕܣܗܪܐ<EOS> ܘܥܠܗܿܝ ܥܡܘܼܛܐ<EOS>ܗܿܟܢ ܘܚܫܘܼܟܐ ܒܟܝܿܢܗܿ<EOS> ܘܢܘܼܗܪܗܿ ܕܣܗܪܐ ܠܐ ܐܝܼܬܘܗܝ ܒܟܝܿܢܗܿ<EOS> ܐܠܐ ܡܢ ܫܡܼܫܐ<EOS>ܐܝܼܬܘܗܝ ܢܘܼܗܪܗܿ<EOS> ܘܟܕ ܢܩܝܼܦܝܼܢ ܠܚܕ̈ܕܐ ܒܟܢܘܼܫܝܐ ܗܿܘ ܕܡܬܼܩܪܐ ܣܘܢܢܕܘܣ ܥܐܠܐ ܬܚܝܬ<EOS>ܙܠ̈ܝܼܩܘܗܝ ܕܫܡܼܫܐ ܘܝ݀ܗܒܐ ܢܘܼܗܪܐ ܠܥܠ ܠܘܼܩܒܠ ܫܡܼܫܐ<EOS> ܘܟܕ ܩܠܝܼܠ ܩܠܝܼܠ ܡܪܚܩ ܡܢܗܿ<EOS>ܫܿܕܐ ܥܠܝܗܿ ܙܠ̈ܝܩܘܗܝ<EOS>ܘܡܚܘܝܐ ܢܘܼܗܪܐ ܥܕܡܐ ܕܩܿܡܐ ܠܗܿ ܕܝܐܡܛܐܝܬ ܗ̄ ܕܠܩܘܼܒܠܗܿ ܗܿܝܕܝܢ ܟܕ<EOS>ܚܿܐܪ ܒܗܿ ܫܡܼܫܐ ܡܼܢ ܪܘܼܚܩܐ ܗܿܢܐ<EOS> ܫܿܕܐ ܥܠܝܗܿ ܣܿܓܝܼܐܝܼܬ ܘܡܚܘܐ ܢܘܼܗܪܗܿ ܦܠܓܘܼܬ<EOS>ܐܣܦܝܼܪܗܿ<EOS> ܘܠܢ ܡܬܼܚܙܐ ܐܝܟ ܥܪܒܠܐ ܡܕܡ<EOS> ܘܠܘ ܗܿܟܢ ܗܘܼ ܐܣܟܝܼܡܗܿ ܕܣܗܪܐ<EOS> ܐܠܐ ܓܠܝܼܠܐ<EOS>ܐܣܦܝܼܪܢܝܐ ܐܝܟ ܒܛܚܐ ܓܠܝܼܠܐ ܕܫܒܝܼܒ ܘܓܠܝܼܠ ܘܒܪܒܘܼܬܐ ܣܿܓܝܼ ܪܒܐ ܡܫܘܚܬܗܿ<EOS> ܒܪܡ ܐܦܢ<EOS>ܣܿܓܝܼ ܪܒܐ ܐܠܐ ܣܿܓܝܼ ܙܥܘܼܪܝܐ ܡܢ ܟܿܠܗܘܿܢ ܟܘܟ̈ܒܐ <EOS> ܐܠܐ ܡܛܠ ܕܣܿܓܝܼ ܩܪܝܼܒܐ ܠܢ<EOS>ܝܬܝܼܪ ܡܼܢ ܟܠܗܘܢ ܡܼܬܚܙܝܐ ܗܿܟܢ ܪܒܬܐ<EOS> ܘܐܦܪܘܕܝܛܝ ܐܝܟ ܡܫܘܼܚܬܗܿ ܕܣܗܪܐ ܐܝܼܬܝܗܿ<EOS>ܗܪܡܝܣ ܕܝܢ ܣܿܓܝܼ ܙܥܘܿܪ ܐܦ ܡܼܢ ܣܗܪܐ ܫܡܼܫܐ ܕܝܢ ܪܒ ܣܿܓܝ ܝܬܝܪ ܡܼܢ ܟܠܗܘܿܢ<EOS> ܘܪܒ<EOS>ܣܿܓܝܼ ܡܼܢ ܐܪܥܐ ܘܝܡ̈ܡܐ ܘܝܒܫܐ ܙܒ̈ܢܬܐ ܣܿܓܝ̈ܐܬܐ ܐܪܝܣ ܕܝܢ ܪܒ ܝܬܝܼܪ ܡܼܢ ܟܿܠܗܿ<EOS>ܐܪܥܐ ܙܒܢ̱ܬܐ ܠܡ ܘܦܠܓܗܿ ܙܘܣ ܕܝܢ ܣܿܓܝܼ ܪܒ ܡܼܢ ܟܿܠܗܘܿܢ ܒܬܪ ܫܡܼܫܐ ܩܪܘܢܘܣ ܒܨܝܼܪ<EOS>ܡܼܢ ܙܘܣ ܘܟܠܒܐ ܕܓܢ̱ܒܪܐ ܪܒ ܐܝܟ ܙܘܣ ܘܡܼܢ ܡܥܠܝܘܼܬܗܘܢ ܣܿܓܝܼܐܬܐ ܡܬܚܙܝܢ ܠܢ ܗܿܟܢ<EOS>ܙܥܘܼܪܝܐܝܬ<EOS> ܐܠܐ ܒܪܡ ܘܣܿܓܝܼ ܪܘܪ̈ܒܝܢ<EOS> ܘܗܕܐ ܝܠܦܘܼܗܿ ܒܢܝ̈ܢܫܐ ܚܬܝܼܬܐܝܼܬ ܡܼܢ<EOS>ܐܘܡܢܘܼـܐ ܕܓܐܘܡܛܪܝܐ<EOS> ܐܘܟܝܼܬ ܕܡܡܫܚܘܼܬ ܐܪܥܐ<EOS> ܘܟܿܠܗܘܢ ܟܘܟ̈ܒܐ ܘܫܡܼܫܐ ܘܣܗܪܐ<EOS>ܐܣܦܝܪ̈ܢܝܐ ܘܓܠ̈ܝܼܠܐ ܐܝܼܬܝܗܘܢ<EOS> ܘܗܿܢܘܢ ܕܘܟ̈ܝܬܐ ܕܡܼܬܚܙܝܢ ܒܣܗܪܐ ܟܕ ܡܬܼܡܠܝܐ ܐܝܟ<EOS>ܢܚ̈ܠܐ ܘܫܠ̈ܒܐ ܘܥܘܼܡ̈ܩܐ ܐܝܼܬܝܗܘܢ<EOS> ܘܥܒܕܝܢ ܛܠܼܠܐ ܘܡܬܼܚܙܝܢ ܠܢ ܗܿܟܢ<EOS> ܐܟܡܐ ܕܐܝܼܬ<EOS>ܒܐܪܥܐ ܢܚ̈ܠܐ ܘܥܘܼܡ̈ܩܐ ܗܟܘܬ ܐܦ ܒܣܗܪܐ<EOS> ܘܐܦ ܗܝܼ ܐܪܥܐ ܥܡ ܩܒ̈ܝܬܐ ܕܝܡ̈ܡܐ ܟܿܠܗ<EOS>ܐܣܦܝܪܢܝܐ ܐܝܼܬܝܗܿ<EOS> ܐܝܟ ܕܥܬܝܼܕܝܼܢܢ ܕܢܚܙܐ ܒܝܕ ܐܠܗܐ ܘܒܗܿܠܝܢ ܫܠܡ ܩܦܠܐܘܢ ܕܘ̄ ܒܝܕ<EOS>ܐܠܗܐ ܕܚܝܠ ܘܥܕܪ<EOS>ܩܦܠܐܘܢ ܕܫܒܥܐ ܕܡܐܡܪܐ ܕܗ̄ ܥܡ ܐܠܗܐ ܕܡܚܟܡ<EOS> ܥܠܗܿܝ ܕܡܿܢܐ ܗܿܝ ܥܠܼܬܗ<EOS>ܕܐܩܠܦܣܝܣ ܐܘܟܝܬ ܕܚܫܼܟܐ ܕܫܡܼܫܐ ܘܕܣܗܪܐ<EOS> ܘܡܼܢ ܡܧܢܐ ܓܕ݀ܫܐ ܗܿܕܐ ܘܐܝܟܢܐ ܫܡܼܫܐ ܡܿܢ<EOS>ܐܩܠܦܣܝܣ ܕܝܠܗ ܐܘܟܝܬ ܚܫܼܟܗ ܐܝܼܬܘܗܝ ܡܼܢ ܣܗܪܐ<EOS> ܐܡܼܬܝ ܕܡܬܼܟܝܢܐ ܬܚܘܼܬܘܗܝ ܬܪܝܼܨܐܝܼܬ<EOS>ܡܚܦܝܐ ܠܗ ܡܢܢ<EOS> ܐܟܙܢܐ ܕܥܢܢܐ ܕܥܒܪܐ ܒܐܐܪ ܡܚܦܝܐ ܠܫܡܼܫܐ ܡܼܢܢ<EOS> ܗܟܘܬ ܐܦ ܣܗܪܐ<EOS> ܘܣܗܪܐ<EOS>ܕܝܢ ܐܝܼܬܝܗܿ ܐܩܠܦܣܝܼܣ ܕܝܼܠܗܿ ܐܘܟܝܼܬ ܚܫܼܟܗܿ ܡܼܢ ܐܪܥܐ<EOS> ܐܡܼܬܝ ܕܡܬܼܥܠܝܐ ܣܗܪܐ<EOS>ܘܩܝܿܡܐ ܕܝܐܡܛܪܐܝܼܬ ܘܬܪܝܼܨܐܝܼܬ ܠܘܼܩܒܠ ܫܡܼܫܐ ܗܿܘܝܐ ܐܪܥܐ ܒܡܨܥܬܐ ܘܟܿܠܝܐ ܠܙܠ̈ܝܩܘܗܝ<EOS>ܕܫܡܫܐ ܡܼܢ ܣܗܪܐ<EOS> ܘܗܿܘ ܚܫܼܟܐ ܕܡܬܼܚܙܐ ܒܣܗܪܐ ܛܠܠܗܿ ܕܐܪܥܐ ܐܝܼܬܘܗܝ<EOS> ܕܐܝܟܢ ܕܝܢ<EOS>ܐܝܼܬܝܗܿ ܥܠܼܬܐ ܘܕܡܛ݀ܠܡܢܐ<EOS> ܟܿܠ ܐܡܼܬܝ ܕܡܼܬܡܠܝܐ ܣܗܪܐ ܘܩܝܡܐ ܠܘܼܩܒܠ ܫܡܼܫܐ<EOS> ܠܐ<EOS>ܚܿܫܟܐ ܡܼܢ ܛܠܠܗܿ ܕܐܪܥܐ<EOS> ܐܠܐ ܒܙܒܢ ܙܒܢ ܓ݀ܕܫܐ ܠܗܿ ܗܿܕܐ<EOS> ܗܟܘܬ ܐܦ ܠܫܡܼܫܐ ܠܘ ܟܿܠ<EOS>ܐܡܼܬܝ ܕܡܬܟܢܫ ܥܡ ܣܗܪܐ ܟܕ ܩܝܡܐ ܬܚܘܼܬܘܗܝ ܚܫܟ<EOS> ܐܠܐ ܒܙܒܢ ܙܒܢ<EOS> ܘܕܡܛ݀ܠܡܢܐ ܒܙܒܢ<EOS>ܟܿܠܗܿ ܓܝܓܠܐ ܕܚܕ ܡܼܢܗܘܢ ܚܿܫܟܐ<EOS> ܒܙܒܢ ܕܝܢ ܬܪ̈ܬܝܢ<EOS> ܒܙܒܢ ܦܠܓܗܿ ܐܘܿ ܬܘܼܠܬܗܿ<EOS> ܐܘܿ<EOS>ܬܘܼܒ ܒܨܝܼܪܐ ܐܘܿ ܝܬܝܪ<EOS> ܥܠ ܟܿܠܗܝܢ ܗܿܠܝܢ ܐܡܿܪܝܢܢ ܚܬܝܼܬܐܝܼܬ ܥܡ ܐܠܗܐ ܕܡܚܟܡ<EOS> ܗܿܘ<EOS>ܕܒܚܟܼܡܬܗ ܛܟܣ ܘܬܚܡ<EOS>ܗܿܠܝܢ ܟܿܠܗܝܢ ܐܣܟܝܼܡܗܿ ܕܡܘܠܬܐ ܐܝܟ ܬܪ̈ܬܝܢ ܓܝ̈ܓܠܐ ܕܪ̈ܟܝܒܢ<EOS>ܘܡܥܪ̈ܙܠܢ ܒܚܕܕ̈ܐ<EOS> ܘܗܿܠܝܢ ܬܪ̈ܬܝܢ ܕܘܟ̈ܝܬܐ ܕܩܘܼܛܪܗܝܢ ܒܚܕ̈ܕܐ ܐܘܟܝܼܬ ܥܘܪܙܠܗܝܢ<EOS>ܐܝܟܢܐ ܕܪ̈ܟܝܼܒܢ ܥܠ ܚܕ̈ܕܐ<EOS> ܡܬܼܩܪ̈ܝܢ ܩܛܪ̈ܬܐ<EOS> ܗܿܝ ܚܕܐ ܪܫܗ ܕܬܢܝܼܢܐ<EOS> ܘܗܿܝ ܐ̱ܚܪܬܐ<EOS>ܕܘܼܢܒܗ<EOS> ܘܐܝܼܬܝܗܝܢ ܠܘܼܩܒܠ ܚܕ̈ܕܐ ܬܪܝܼܨܐܝܬ ܐܝܟ ܥܝܢܐ<EOS> ܘܠܝܬ ܦܬܝܐ ܠܟܼܐ ܘܠܟܼܐ<EOS>ܒܗܿܠܝܢ ܕܘܟ̈ܝܬܐ<EOS> ܐܠܐ ܐ̈ܠܝܼܨܢ ܣܿܓܝܼ<EOS> ܘܠܘ ܒܚܕܐ ܕܘܼܟܐ ܡܟܬܪ̈ܢ ܩܛܪ̈ܬܐ ܗܿܠܝܢ<EOS> ܐܠܐ<EOS>ܥܒܪ̈ܢ ܘܪ̈ܕܝܢ ܒܪܒܣܬܪܢܐܝܼܬ ܒܟܿܠܗܘܿܢ ܡܠܘܫ̈ܐ<EOS> ܘܦܝܿܫܐ ܟܿܠܚܕܐ ܡܢܼܗܝܢ ܒܡܠܘܼܫܐ ܒܨܝܼܪ<EOS>ܡܼܢ ܫܢ̱ܬܐ ܚܕܐ<EOS> ܘܐܡܼܬܝ ܕܗܿܘܝܐ ܣܘܢܢܕܘܣ ܘܡܼܬܟܝܢܝܼܢ ܒܚܕܐ ܒܚܕܐ ܡܼܢ ܩܛܪ̈ܬܐ<EOS>ܗܿܠܝܢ ܡܛܠ ܕܠܝܬ ܦܬܝܐ ܒܗܿܝ ܕܘܼܟܬܐ ܒܡܘܙܠܬܐ ܩܝܿܡܐ ܣܗܪܐ ܬܚܝܼܬ ܫܡܼܫܐ ܬܪܝܼܨܐܝܬ<EOS>ܘܟܠܝܐ ܙܠ̈ܝܼܩܘܗܝ ܡܼܢ ܐܪܥܐ<EOS> ܐܢܕܝܢ ܬܪܝܼܨܐܝܼܬ ܒܡܨܥܬܐ ܕܩܛܪ̈ܬܐ ܗܿܘܝܐ ܣܘܢܢܕܘܿܣ<EOS>ܐܘܟܝܼܬ ܟܢܘܼܫܝܐ ܕܫܡܼܫܐ ܘܣܗܪܐ<EOS> ܚܿܫܟ ܟܿܠܗ ܫܡܼܫܐ<EOS> ܐܢ ܕܝܢ ܕܩܪܝܼܒ ܠܩܛܪܬܐ ܘܠܘ<EOS>ܒܡܨܥܬܗܿ ܕܩܛܪܬܐ<EOS> ܠܘ ܟܿܠܗ ܚܿܫܟ ܐܠܐ ܡܢܘ̈ܬܐ ܡܢܘ̈ܬܐ ܡܼܢܗ<EOS> ܐܘܿ ܦܠܓܗܿ ܕܓܝܓܠܗ<EOS> ܐܘܿ<EOS>ܝܬܝܼܪ ܐܘܿܨ ܚܣܝܼܪ<EOS> ܘܗܿܘ ܕܡܬܼܚܙܐ ܠܢ ܕܥܡܘܼܛ ܠܘ ܫܡܼܫܐ ܐܝܼܬܘܗܝ<EOS> ܐܠܐ ܣܗܪܐ<EOS>ܕܐܬܼܛܝܒܬ݀ ܬܚܝܼܬ ܫܡܫܐ ܘܟܠܬ݀ ܠܙ̈ܠܝܼܩܘܗܝ ܡܼܢ ܐܪܥܐ<EOS> ܗܟܘܬ ܘܐܡܼܬܝ ܕܗܘܝܐ ܦܢܣܝܠܝܢܘܣ<EOS>ܐܘܟܝܼܬ ܡܠܝܘܼܬܗܿ ܕܣܗܪܐ<EOS> ܟܕ ܩܝܿܡܐ ܕܝܐܡܛܪܐܝܬ ܠܘܼܩܒܠ ܫܡܼܫܐ ܐܢ ܡܬܼܛܿܝܒܝܢ ܒܩܛܪ̈ܬܐ<EOS>ܗܿܠܝܢ ܟܿܠ ܚܕ ܒܚܕܐ ܡܢܟܿܠܦܪܘܿܣ ܐܪܥܐ ܒܝܢܬܗܘܢ ܒܡܨܥܬܐ ܩ݀ܝܡܐ ܘܟ݀ܠܝܐ ܠܙܠ̈ܝܼܩܘܗܝ<EOS>ܕܫܡܼܫܐ ܡܼܢ ܣܗܪܐ<EOS> ܘܥ݀ܒܕܐ ܥܠܝܗܿ ܛܠܠܗܿ ܘܚܿܫܟܐ ܣܗܪܐ<EOS> ܐܘܿ ܟܿܠܗܿ ܐܘܿ ܒܨܝܪ<EOS> ܐܘܿ<EOS>ܦܠܓܗܿ ܐܘܿ ܒܨܝܼܪ<EOS> ܐܢܕܝܢ ܟܕ ܗܿܘܝܐ ܣܘܢܢܕܘܣ ܐܘܿ ܦܢܣܝܠܝܢܘܣ ܠܐ ܡܬܼܛܝܒܝܢ ܒܩܛܪ̈ܬܐ<EOS>ܗܿܠܝܢ ܐ̈ܠܝܼܨܬܐ ܠܐ ܗܿܘܝܐ ܠܗܘܢ ܦܬܝܘܼܬܐ ܠܟܐ ܘܠܟܼܐ ܠܐ ܗܿܘܝܐ ܠܗܘܢ ܐܩܠܦܣܝܼܣ<EOS> ܘܗܿܐ<EOS>ܪܫܿܡܝܼܢܢ ܠܐܣܟܝܼܡܐ ܕܢܗܘܼܐ ܢܗܝܼܪ ܥܠ ܩܪ̈ܘܼܝܐ<EOS>ܩܛܪܬܐ ܕܪܫܐ ܐܢܐܒܝܒܙܘܢ<EOS>ܩܛܪܬܐ ܕܕܘܢܒܐ ܩܛܐܒܝܒܙܘܢ<EOS>ܗܿܫܐ ܣܝܼܡ ܒܠܐ ܠܐܣܟܝܼܡܐ ܗܿܢܐ<EOS> ܗܟܢܐ ܐܝܼܬܘܗܝ ܐܣܟܝܼܡܐ ܕܬܪ̈ܬܝܢ<EOS>ܓܝ̈ܓܠܐ ܕܡܘܙܠܬܐ<EOS> ܘܒܗܿܝ ܚܕܐ ܟܪܟ ܫܡܫܐ<EOS> ܒܗܿܝ ܕܝܢ ܐ̱ܚܪܬܐ ܣܗܪܐ<EOS> ܘܐܡܼܬܝ ܕܗܘܝܐ<EOS>ܣܘܢܢܕܘܣ ܕܬܪ̈ܝܗܘܢ ܢܗܝܼܪ̈ܐ<EOS> ܒܚܕܐ ܡܼܢ ܩܛܪ̈ܬܐ ܗܿܠܝܢ<EOS> ܡܢ ܟܿܠܦܪܘܿܣ ܚܫܿܟ ܫܡܼܫܐ ܡܼܢ<EOS>ܣܗܪܐ<EOS> ܕܡܬܼܟܝܢܐ ܬܚܘܼܬܘܗܝ ܬܪܝܨܐܝܬ ܘܟܿܠܝܐ ܠܙܠ̈ܝܼܩܘܗܝ ܡܼܢܢ<EOS> ܒܪܡ ܐܐܪ ܗܿܘܝܐ<EOS>ܕܢܗܝܼܪ ܒܗܿܝ ܕܙܠ̈ܝܼܩܘܗܝ ܕܫܡܼܫܐ ܦܪܝܼܣܝܢ ܬܡܿܢ<EOS> ܡܛ݀ܠ ܕܣܿܓܝ ܪܒܐ ܓܝܓܠܗ ܕܫܡܼܫܐ ܡܼܢ<EOS>ܕܣܗܪܐ ܐܠܦܐ ܕܙܒܢ̈ܬܐ<EOS> ܘܠܐ ܡܼܨܝܐ ܕܢܬܼܚܦܐ ܟܿܠܗ ܡܼܢ ܟ݀ܠܗ ܐܐܪ ܡܼܢ ܓܝܼܓܠܐ ܕܣܗܪܐ<EOS>ܐܠܐ ܡܼܢ ܐܪܥܐ ܡܼܬܚܦܐ ܘܥܿܡܛ ܐܝܼܡܡܐ<EOS> ܘܐܢ ܡܬܼܟܝܢܐ ܣܘܢܢܕܘܣ ܒܗܿ ܒܩܛܪܬܐ<EOS> ܟܿܠܗ ܫܡܼܫܐ<EOS>ܚܫܟ<EOS> ܗ̄ ܡܬܼܚܦܐ ܡܼܢ ܣܗܪܕܐ ܘܗܿܘ ܕܡܬܚܙܐ ܠܢ ܟܕ ܠܐ ܡܬܼܢܒܪܫ<EOS> ܠܘ ܫܡܼܫܐ ܐܝܼܬܘܗܝ<EOS> ܐܠܐ<EOS>ܣܗܪܐ<EOS> ܐܢܕܝܢ ܩܠܝܠ ܠܒܪ ܡܼܢ ܩܛܪܬܐ ܗܿܘܝܐ ܣܘܢܢܕܘܣ ܒܨܝܼܪ ܡܼܢ ܟܿܠܗ ܡܬܚܦܐ<EOS> ܐܢܕܝܢ<EOS>ܬܘܼܒ ܩܠܝܼܠ ܦܠܓܗܿ ܠܚܘܼܕ ܡܬܼܚܦܐ<EOS> ܐܢܕܝܢ ܬܘܼܒ ܝܬܝܪ ܠܒܪ ܡܼܢ ܩܛܪܬܐ ܡܼܬܟܝܢܐ ܣܘܢܢܕܘܣ<EOS>ܡܢܿܬܐ ܡܕܡ ܡܼܬܚܦܝܐ ܡܼܢ ܫܡܼܫܐ<EOS> ܗܟܘܬ ܘܐܡܼܬܝ ܕܗܿܘܝܐ ܦܢܣܝܠܝܢܘܿܣ ܐܘܟܝܼܬ ܡܠܝܘܼܬܗܿ<EOS>ܕܣܗܪܐ<EOS> ܐܢ ܡܼܬܟܝܢܝܢ ܫܡܼܫܐ ܒܚܕܐ ܩܛܪܬܐ ܘܣܗܪܐ ܒܐܚܪܬܐ ܒܗܿ ܒܡܨܥܬܐ ܕܩܛܪ̈ܬܐ<EOS> ܡܼܢ<EOS>ܟܿܠܦܪܘܿܣ ܚܿܫܟ ܟܿܠܗܿ ܣܗܪܐ ܡܼܢ ܛܠܠܐ ܣܿܓܝܼܐܐ ܕܐܪܥܐ ܕܟ݀ܠܐ ܡܢܗܿ ܠܙܠ̈ܝܼܩܘ̄ ܕ<EOS>ܐܢܕܝܢ ܩܠܝܠ ܠܒܪ ܡܼܢ ܩܛܪ̈ܬܐ<EOS>ܡܬܟܝܢܝܢ ܢܗܝܼܪ̈ܐ<EOS> ܒܫܥܬܐ ܕܦܢܣܝܠܝܢܘܿܣ ܕܗܘܼ ܦܓܘܡܝܐ ܕܣܗܪܐ<EOS> ܠܐ ܚܿܫܟ<EOS>ܟܿܠܗ<EOS> ܘܠܗܿܠܝܢ ܢܗܝܼܪܐܝܼܬ ܝ݀ܕܥܝܢܢ ܡܼܢ ܚܘܼܫܒܢܐ ܕܐܣܛܪܘܢܘܡܝܐ ܟܕ ܥܒܕܝܢܢ ܟܿܠ ܫܢܼܐ<EOS>ܒܫܼܢܐ ܚܘܼܫܒܢܐ ܚܼܕܬܐ ܥܠ ܩܘܼܝܡܐ ܕܟܿܠܗܿ ܫܢ̱ܬܐ<EOS> ܘܐܢ ܡܼܬܟܝܢ ܒܫܢ̱ܬܐ ܗܿܝ ܐܩܠܦܣܝܼܣ<EOS>ܕܚܕ ܡܼܢ ܢܗܝܼܪ̈ܐ ܘܿ ܕܬܪ̈ܝܗܘܢ ܡܩܕܡܝܢܢ ܝܿܕܥܝܢܢ ܡܼܢ ܚܘܫܒܢܐ<EOS> ܗܿܝ ܕܠܥܠ ܡܼܢ ܐܪܥܐ<EOS>ܡܚܫܒܝܼܢܢ ܡܡܠܠܝܼܢܢ ܥܠ ܫܪܒܗܿ<EOS> ܗܿܝ ܕܝܢ ܕܬܚܝܼـ ܐܪܥܐ ܡܼܬܟܝܢܐ ܠܐ ܡܡܠܠܝܼܢܢ ܥܠܝܗܿ<EOS>ܐܦܠܐ ܡܕܪܟܝܼܢܢ ܠܗܿ<EOS> ܘܡܨܝܢܢ ܕܢܕܥ ܡܼܢ ܚܘܼܫܒܢܐ ܕܒܐܝܿܕܐ ܫ݀ܥܬܐ ܡܫܪܝܐ ܐܩܠܦܣܝܣ<EOS>ܕܬܗܼܘܐ<EOS> ܘܟܡܐ ܚܿܫܟ ܡܼܢ ܢܗܝܼܪܐ<EOS> ܘܟܡܐ ܡܘܚܪ ܫܘܼܡܠܝܐ ܕܚܫܼܟܐ<EOS> ܘܐܡܼܬܝ ܡܫܪܐ ܕܡܬܓܠܐ<EOS>ܚܫܼܟܐ ܘܟܡܐ ܥܕ̈ܢܐ ܗܿܘܐ ܡܢ ܟܕ ܡܫܪܐ ܚܫܟܐ ܥܕܡܐ ܕܡܬܓܠܐ ܟܿܠܗ<EOS> ܘܐܟܢ ܗܿܘܝܐ ܕܡܘܼܬܗ<EOS>ܕܢܗܝܼܪܐ ܟܕ ܚܿܫܟ ܘܒܐܝܢܐ ܡܠܘܿܫܐ<EOS> ܘܒܟܡܐ ܕܪ̈ܓܐ<EOS> ܗܿܠܝܢ ܟܿܠܗܝܢ ܝܗܼܒ ܐܠܗܐ ܠܒܪܢܫܐ<EOS>ܠܡܼܕܥ ܘܠܡܕܪܟܘ<EOS> ܘܐܦ ܟܘܟ̈ܒܐ ܟܕ ܡܬܼܟܝܢܝܢ ܥܡ ܣܗܪܐ ܒܚܕܐ ܡܼܢ ܩܛܪ̈ܬܐ ܗܿܠܝܢ<EOS>ܡܬܼ̇ܦܝܢ ܡܢܗܿ<EOS> ܐܢ ܡܼܢ ܗܿܠܝܢ ܫܒܥܐ<EOS> ܘܐܢ ܡܼܢ ܥܠ̈ܝܐ ܕܩܒܝܼܥܝܢ ܒܟܠܝܼܠ ܡܠ̈ܘܫܐ<EOS> ܗ̄<EOS>ܒܐܘܼܪܚܐ ܕܡܪܕܝܬܗܘܢ ܕܫܒܥܐ ܒܡܘܙܠܬܐ<EOS> ܘܐܦ ܗܼܢܘܢ ܟܘܟ̈ܒܐ ܟܕ ܡܼܬܟܝܢܝܢ ܬܪܝܢ ܡܼܢܗܘܢ<EOS>ܫܒܥܐ ܒܚܕܐ ܡܢ ܩܛܪ̈ܬܐ ܗܿܠܝܢ<EOS> ܗܿܘ ܥܠܝܐ ܡܬܼܚܦܐ ܡܼܢ ܬܚܬܝܐ<EOS> ܥܕܡܐ ܕܥܿܒܪ ܡܼܢܗ<EOS>ܐܦܪܘܕܝܼܛܝܼ ܡܚܦܝܐ ܠܐܪܝܣ ܘܠܙܘܣ ܘܠܩܪܘܢܘܿܣ ܘܠܫܪܟܐ ܕܟܘܟ̈ܒܐ ܕܡܼܬܟܝܢܝܢ ܥܡܗܿ ܒܚܕܐ<EOS>ܩܛܝܼܢܬܐ ܒܚܕܐ ܡܼܢ ܩܛܪ̈ܬܐ ܗܿܠܝܢ<EOS> ܡܛܠ ܕܠܬܚܼܬ ܡܿܢ ܗܿܠܝܢ ܐܝܿܬܝܗܿ<EOS> ܘܐܦ ܗܼܝ ܡܬܼܚܦܝܐ<EOS>ܡܼܢ ܣܗܪܐ ܡܛܠ ܕܬܚܬܝ ܡܢܗܿ ܘܙܘܣ ܬܘܼܒ ܡܚܦܐ ܠܩܪܘܢܘܿܣ ܕܡܥܠܝ ܡܼܢܗ ܘܠܫܪܟܐ<EOS>ܕܟܘܟ̈ܒܐ<EOS> ܘܐܦ ܩܪܢܘܿܣ ܡܚܦܐ ܠܗܿܘ ܕܠܥܠ ܡܼܢܗ ܐܡܼܬܝ ܕܡܬܼܟܢܫ ܥܡܗ ܒܚܕܐ ܡܼܢ ܩܛܪ̈ܬܐ<EOS>ܗܿܠܝܢ ܘܗܢܐ ܟܢܘܼܫܝܐ ܕܣܘܢܢܕܘܣ ܕܐܡܿܪܝܢܢ ܐܦܢ ܒܚܕܐ ܩܛܝܼܢܬܐ ܘܕܪܓܐ ܡܬܼܟܝܢܝܢ ܥܡ<EOS>ܚܕ̈ܕܐ<EOS> ܐܠܐ ܣܿܓܝܼ ܪܡ ܟܿܠܚܕ ܡܼܢ ܚܒܪܗ<EOS> ܐܝܟ ܕܚܘܝܼܢܢ ܡܼܢ ܠܥܠ ܥܠ ܪ̈ܩܝܥܝܗܘܢ<EOS>ܘܚܘܕܪ̈ܝܗܘܢ ܘܡܕܝܪ̈ܝܗܘܢ ܬܫܒܘܼ̇ܬܐ ܕܝܢ ܘܣܓܕܬܐ ܘܬܘܕܝܬܐ ܠܗܿܘ ܕܒܪܐ ܘܐܬܩܢ ܘܛܟܣ<EOS>ܐܢܘܢ<EOS> ܕܗܼܘ ܒܠܚܘܼܕܘܗܝ ܝ݀ܕܥ ܚܬܝܼܬܘܼܬܐ ܕܫܪܪܐ ܕܗܿܠܝܢ ܟܿܠܗܝܢ<EOS> ܒܢܝ̈ܢܫܐ ܕܝܢ ܡܼܢ<EOS>ܢܼܣܝܿܢܐ ܕܙܒܢܐ ܐܪܝܼܩܐ ܘܕܘܼܪܫܐ ܣܿܓܝܼܐܐ ܐܫܼ̣ܚܘܼ ܕܢܕܥܘܢ ܗܿܠܝܢ ܒܝܕ ܛܝܒܘܼـܐ<EOS>ܕܚܟܡܬ݀ ܐܢܘܢ ܡܼܢܗ ܕܟܝܿܢܐ ܘܡܼܢ ܟܬܒܐ ܫܡܼܥܢܢ ܕܒܪܐ ܐܢܘܢ ܐܠܗܐ ܘܣܼܡ ܐܢܘܢ ܠܐܬܘ̈ܬܐ<EOS>ܘܠܙܒ̈ܢܐ ܘܥܕ̈ܢܐ<EOS> ܘܟܬܒܐ ܐ̱ܚܪܢܐ ܐܡܼܪ<EOS> ܘܡܼܢܐ ܡܢܝܢܐ ܠܟܘܟ̈ܒܐ ܘܠܟܿܠܗܘܿܢ ܩܪܼܐ ܫܡ̈ܗܐ<EOS>ܘܬܘܼܒ ܐܡܼܪ ܫܒܚܘ ܠܡܪܝܐ ܡܼܢ ܫܡ̈ܝܐ ܘܫܒܚܘܼܢܝܗܝ ܒܡܪ̈ܘܡܐ<EOS> ܗ̄ ܟܿܠܗܘܿܢ ܡ̈ܠܐܟܘܗܝ<EOS>ܘܟܿܠܗܘܿܢ ܚܝܠ̈ܘܬܗ<EOS> ܘܬܘܼܒ ܫܒܚܘܼܢܝܗܝ ܫܡܼܫܐ ܘܣܗܪܐ<EOS> ܘܫܒܚܘܼܗܝ ܟܿܠ ܟܘܟ̈ܒܐ ܘܢܘܼܗܪܐ<EOS>ܫܒܚܘܼܗܝ ܫܡ̈ܝܫܡ̈ܝܐ ܘܡܝ̈ܐ ܕܠܥܠ ܡܼܢ ܫܡ̈ܝܐ ܢܫܒܚܘܢ ܠܫܡܗ ܕܡܪܝܐ<EOS> ܡܛ݀ ܕܗܼܘ ܐܡܼܪ<EOS>ܘܗܘܼܘ<EOS> ܘܗܼܘ ܦܩܼܕ ܘܐܬܼܒܪܝܘ ܘܐܩܝܼܡ ܐܢܘܢ ܠܥܿܠܡ ܥܿܠܡܝܢ<EOS> ܢܡܘܣܐ ܝܗܼܒ ܘܠܐ ܥ݀ܒܪ<EOS>ܘܒܟܿܠܗܘܢ ܟܬܒ̈ܐ ܩܕ̈̄ ܚܝܠ̈ܘܬܐ ܩܪܝܢ ܠܗܘܢ ܘܣܓܝ̈ܐܐ ܣܓܝ̈ܐܬܐ ܐܬܪܥܝܼܘ<EOS>ܡܛ݀ܠܬܗܘܢ<EOS> ܚܢܢ ܕܝܢ ܚܬܝܼܬܘܼܬܗ ܕܫܪܪܐ ܪܫܼܡܢܢ ܗܪܟܐ ܡܕܡ ܕܡܩܒܠ ܥܠ ܟܿܠܗܝܢ ܬܘܕ̈ܝܬܐ<EOS>ܡܐܠܠܘܢ ܕܝܢ ܥܠ ܦܪ̈ܘܼܫܐ ܚܟ̈ܝܼܡܝ ܒܝܼܕܥܬܐ ܕܫܪܪܐ ܘܠܘ ܗܕ̈ܝܘܼܛܐ ܚܟ̈ܝܼܡܝ ܒܥܝ̈ܢܝ<EOS>ܢܦܫܗܘܢ ܘܡܩܛܪ̈ܓܢܐ ܕܠܐ ܒܘܼܝܢ ܘܒܗܿܠܝܢ ܫܠܡ ܩܦܠܐܘܢ ܕܫܒܥܐ ܒܝܕ ܐܠܗܐ ܕܚܝܠ ܘܥܕܪ ܠܗ<EOS>ܝܿܐܐ ܫܘ̄ܒ ܘܐܝܼܩܪܐ ܘܣܓܕܬܐ ܒܟܿܠܗܘܿܢ ܥܠ̈ܡܝ ܥܠ̈ܡܐ ܐܡܝܢ<EOS>ܫܠܡ ܡܐܡܪܐ ܕܚܡܫܐ ܒܝܕ ܐܠܗܐ ܕܚܝܠ ܘܥܕܪ ܒܗ ܡܠܠ ܫܒܝܼܚܐܝܼܬ ܘܦܬܝܐܝܬ<EOS>ܥܠ ܒܪܝܼܬܐ ܕܢܘܼܗܪܐ ܘܡܬܝܼܚܘܼܬ ܫܡܿܝܐ ܘܥܠ ܡܝ̈ܐ ܕܠܥܠ ܡܼܢ ܫܡ̈ܝܐ ܘܥܠ ܪ̈ܩܝܼܥܐ<EOS>ܕܫܡܿܝܐ ܘܐܣܟܡܗܿ ܕܡܘܙܠܬܐ ܘܥܠ ܟܘܟ̈ܒܐ ܘܟܝܿܢܗܘܢ ܘܕܘܼܒܪܗܘܢ ܘܡܪܕܝܼܬܗܘܢ ܘܥܠ ܚܫܼܟܐ<EOS>ܕܫܡܼܫܐ ܘܣܗܪܐ ܘܥܠ ܟܿܠܗ ܢ݀ܡܘܿܣܐ ܘܟܪܘܼܟܝܐ ܕܡܘܙܠܬܐ ܘܕܟܘܟ̈ܒܐ<EOS>