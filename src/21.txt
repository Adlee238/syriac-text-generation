ܬܚܘܝܬܐ ܕܪܕܘܦܝܐ<EOS>
ܫܡܥܬ ܚܣܕܐ ܟܪܝܬ ܠܝ<EOS> ܟܕ ܐܡܪ̈ܝܢ ܛܡܐ̈ܐ ܕܠܝܬ ܐܠܗܐ ܠܥܡܐ ܗܢܐ<EOS> ܕܡܢ ܟܠ<EOS>
ܥܡܡ̈ܝܢ ܡܟܢܫ<EOS> ܘܗܟܢܐ ܐܡܪܝܢ ܥܘ̈ܠܐ<EOS> ܕܐܢ ܓܝܪ ܐܝܬ ܠܗܘܢ ܐܠܗܐ<EOS> ܠܡܢܐ ܠܐ ܬܒܥ ܬܒܥܬܐ ܕܥܡܗ<EOS>ܘܝܬܝܪ ܩܛܪܬ ܥܠܝ ܥܪܦܠܐ<EOS> ܟܕ ܘܐܦ ܝܗܘܕ̈ܝܐ ܡܚܣܕܝܢ ܠܢ<EOS> ܘܡܬܪܘܪܒܝܢ ܥܠ ܒ̈ܢܝ ܥܡܢ<EOS> ܘܓܕܫ<EOS>
ܘܬܒܥܢܝ ܒܚܕ ܡܢ ܝܘܡ̈ܝܢ<EOS> ܓܒܪܐ ܕܡܬܩܪܐ ܚܟܝܡܐ ܕܝܗܘܕ̈ܝܐ ܘܐܡܪ<EOS> ܕܝܫܘܥ ܕܡܬܩܪܐ ܡܠܦܢܟܘܢ<EOS> ܟܬܒ<EOS>
ܠܟܘܢ<EOS> ܕܐܢ ܬܗܘܐ ܒܟܘܢ ܗܝܡܢܘܬܐ ܐܝܟ ܦܪܕܬܐ ܚܕܐ ܕܚܪܕܠܐ<EOS> ܬܐܡܪܘܢ ܠܛܘܪܐ ܗܢܐ ܕܫܢܐ ܘܢܫܢܐ ܡܢ<EOS>
ܩܕܡܝܟܘܢ<EOS> ܘܐܦ ܕܢܫܬܩܠ ܘܢܦܠ ܒܝܡܐ<EOS> ܘܐܫܬܡܥ ܕܝܢ ܠܟܘܢ<EOS> ܘܗܟܢܐ ܠܡ ܠܝܬ ܒܟܠܗ ܥܡܟܘܢ ܚܕ ܒܪܢܫܐ<EOS>
ܚܟܝܡܐ ܕܫܡܝܥܐ ܨܠܘܬܗ<EOS> ܘܒܥܐ ܡܢ ܐܠܗܐ ܐܝܟ ܕܢܫܠܘܢ ܡܢܟܘܢ ܪ̈ܕܘܦܝܟܘܢ<EOS> ܡܛܠ ܕܗܟܢܐ ܠܡ ܟܬܝܒ<EOS>
ܠܟܘܢ ܒܦܬܓܡܐ<EOS> ܕܠܝܬ ܡܕܡ ܕܠܐ ܬܫܟܚܘܢ ܠܡܥܒܕ<EOS>
ܘܟܕ ܚܙܝܬ ܕܡܓܕܦ ܘܠܒܪ ܡܢ ܐܘܪܚܐ ܣܓܝ ܡܡܠܠ<EOS> ܐܬܕܠܚ ܪܥܝܢܝ<EOS> ܘܝܕܥܬ ܕܠܐ ܡܩܒܠ<EOS>
ܦܘܫܩܗܝܢ ܕܡ̈ܠܐ ܕܬܢܐ ܠܝ<EOS> ܗܝܕܝܢ ܐܦ ܐܢܐ ܬܒܥܬܗ ܡ̈ܠܐ ܡܢ ܢܡܘܣܐ ܘܡܢ ܢܒ̈ܝܐ ܘܐܡܪܬ ܠܗ<EOS>ܕܐܢܬܘܢ ܗܟܢܐ ܣܒܪܝܢ ܐܢܬܘܢ<EOS> ܕܐܦ ܟܕ ܡܒܕܪܝܢ ܐܠܗܐ ܥܡܟܘܢ ܗܘ<EOS> ܘܐܫܬܘܕܝ ܠܝ ܕܥܡܢ ܗܘ ܐܠܗܐ<EOS>ܡܛܠ ܠܡ ܕܐܡܪ ܐܠܗܐ ܠܐܝܣܪܝܠ<EOS> ܕܐܦ ܒܐܪ̈ܥܬܐ ܕܒܥܠܕܒ̈ܒܝܗܘܢ ܠܐ ܕܝܢ ܫܒܩܬ ܐܢܘܢ<EOS> ܘܠܐ ܒܛܠܬ<EOS>
ܩܝܡܝ ܕܥܡܗܘܢ<EOS> ܘܬܘܒ ܐܡܪܬ ܠܗ<EOS> ܛܒ ܫܦܝܪ ܕܫܡܥܬ ܡܢܟ ܕܥܡܟܘܢ ܗܘ ܐܠܗܐ<EOS> ܠܘܩܒܠ ܡ̈ܠܝܟ ܐܦ ܐܢܐ<EOS>
ܐܡܪ ܠܟ<EOS> ܐܫܥܝܐ ܓܝܪ ܢܒܝܐ ܐܡܪ ܠܗ ܠܐܝܣܪܝܠ<EOS> ܐܝܟ ܕܡܢ ܦܘܡܐ ܕܐܠܗܗ<EOS> ܕܐܢ ܬܥܒܪ ܒܝܡܐ ܥܡܟ<EOS>
ܐܢܐ<EOS> ܘܢܗܪ̈ܘܬܐ ܠܐ ܢܓܪܦܘܢܟ<EOS> ܘܐܢ ܬܗܠܟ ܥܠ ܢܘܪܐ ܠܐ ܬܬܟܘܐ<EOS> ܘܫܠܗܒܝܬܐ ܠܐ ܬܘܩܕܟ<EOS> ܡܛܠ ܕܥܡܟ<EOS>
ܗܘ ܡܪܝܐ ܐܠܗܟ<EOS> ܗܟܢܐ ܠܝܬ ܓܒܪܐ ܚܕ ܟܐܢܐ ܘܛܒܐ ܘܚܟܝܡܐ ܡܢ ܟܠܗ ܥܡܟܘܢ<EOS> ܘܢܥܒܪ ܒܝܡܐ ܘܢܚܐ<EOS>
ܕܠܐ ܡܬܚܢܩ<EOS> ܘܢܗܪܐ ܐܠܐ ܓܪܦ ܠܗ<EOS> ܘܢܗܠܟ ܥܠ ܢܘܪܐ<EOS> ܘܢܚܙܐ ܐܠܐ ܡܬܟܘܐ<EOS> ܘܐܢ ܫܠܗܒܝܬܐ ܠܐ<EOS>
ܡܘܩܕܐ ܠܗ<EOS> ܘܐܢ ܬܘܪܓܡܐ ܬܝܬܐ ܠܝ<EOS> ܠܐ ܡܬܛܦܝܣ ܐܢܐ ܠܟ<EOS> ܐܝܟ ܕܐܦܠܐ ܐܢܬ ܡܩܒܠ ܡܢܝ ܦܘܫܩܐ<EOS>
ܕܡ̈ܠܐ ܕܬܒܥܬܢܝ<EOS>
ܘܬܘܒ ܫܐܠܬܗ ܡܠܬܐ ܐܚܪܬܐ ܕܟܬܝܒܐ ܒܚܙܩܝܐܝܠ<EOS> ܕܐܡܪ ܠܗ ܠܐܘܪܫܠܡ<EOS> ܕܣܕܘܡ ܠܡ<EOS>
ܘܒܢ̈ܬܗ ܢܬܒܢܝܢ ܐܝܟ ܕܡܢ ܩܕܝܡ<EOS> ܘܐܢܬܝ ܘܒܢ̈ܬܟܝ ܬܗܘܝܢ ܐܝܟ ܕܡܢ ܩܕܝܡ<EOS> ܦܫܩ ܠܝ ܡܟܝܠ ܡܠܬܐ<EOS>
ܗܕܐ<EOS> ܘܫܪܝ ܢܦܩ ܒܪܘܚܐ ܘܐܡܪ ܠܝ<EOS> ܕܗܢܐ ܕܐܡܪ ܠܗ ܐܠܗܐ ܒܝܕ ܢܒܝܐ ܠܐܘܪܫܠܡ<EOS> ܕܣܕܘܡ ܘܒ̈ܢܬܗ<EOS>
ܢܬܒܢܝܢ ܐܝܟ ܕܡܢ ܩܕܝܡ<EOS> ܘܐܢܬܝ ܘܒܢ̈ܬܟܝ ܬܗܘܝܢ ܐܝܟ ܕܡܢ ܩܕܝܡ<EOS> ܗܢܘ ܚܝܠܗ ܕܡܠܬܐ<EOS> ܕܣܕܘܡ<EOS>
ܘܒܢ̈ܬܗ ܗܘܝܢ ܒܝܬܒܗܝܢ ܐܝܟ ܕܡܢ ܩܕܝܡ<EOS> ܘܢܫܬܥܒܕܢ ܬܚܝܬ ܐܝܕܐ ܕܐܝܣܪܝܠ<EOS> ܘܐܘܪܫܠܡ ܘܒܢ̈ܬܗ<EOS>
ܗܘܝܢ ܒܓܐܝܘܬܐ ܕܡܠܟܘܬܐ ܐܝܟ ܕܡܢ ܩܕܝܡ<EOS> ܘܟܕ ܫܡܥܬ ܡܢܗ ܗܢܐ ܡܦܩ ܒܪܘܚܐ<EOS> ܣܓܝ ܐܙܕܠܠ ܒܥ̈ܝܢܝ<EOS>ܘܐܡܪܬ ܠܗ<EOS> ܕܡ̈ܠܐ ܕܢܒ̈ܝܐ ܟܕ ܒܪܘܓܙܐ ܡܬܐܡܪ̈ܢ<EOS> ܟܠܗ ܦܬܓܡܐ ܕܪܘܓܙܐ ܗܘ<EOS> ܐܘ ܕܠܡܐ ܦܠܓܗ<EOS>
ܕܪܘܓܙܐ ܘܦܠܓܗ ܕܚܢܢܐ<EOS> ܘܐܡܪ ܕܦܬܓܡܐ ܕܪܘܓܙܐ ܟܘܠܗ ܪܘܓܙܐ ܡܠܐ<EOS> ܘܠܝܬ ܒܗ ܫܠܡܐ<EOS> ܘܐܡܪܬ ܠܗ<EOS>ܡܟܝܠ ܕܐܦܝܣܬܢܝ ܕܠܝܬ ܫܠܡܐ ܒܗܘ ܦܬܓܡܐ ܕܪܘܓܙܐ<EOS> ܫܡܥ ܕܠܐ ܚܪܝܢܐ<EOS> ܘܠܐ ܬܓܕܦ<EOS> ܘܐܢܐ ܐܦܝܣܟ ܥܠ<EOS>
ܗܕܐ ܡܠܬܐ<EOS> ܡܢ ܠܥܠ ܓܝܪ ܥܕܡܐ ܠܬܚܬ<EOS> ܟܘܠܗ ܦܬܓܡܐ ܒܪܘܓܙܐ ܐܬܡܠܠ<EOS> ܐܡܪ ܠܗ ܓܝܪ ܠܐܘܪܫܠܡ<EOS> ܕܚܝ<EOS>
ܐܢܐ ܐܡܪ ܡܪܝܐ ܐܠܗܐ<EOS> ܕܠܐ ܥܒܕܬ ܣܕܘܡ ܘܒܢ̈ܬܗ<EOS> ܐܝܟ ܡܕܡ ܕܥܒܕܬܝ ܐܢܬܝ ܘܒܢ̈ܬܟܝ<EOS> ܘܐܡܪ ܠܗ<EOS>ܕܒܗܬܝ ܘܩܒܠܝ ܚܦܪܟܝ<EOS> ܕܙܟܝܬܝ ܠܐܚܘ̈ܬܟܝ ܒܚܛܗ̈ܝܟܝ<EOS> ܘܗܢܝܢ ܐܙܕܕܩ ܝܬܝܪ ܡܢܟܝ<EOS> ܡܟܝܠ ܕܐܡܪ<EOS>
ܕܣܕܘܡ ܘܒ̈ܢܬܗ ܐܙܕܕܩ ܝܬܝܪ ܡܢ ܐܘܪܫܠܡ ܘܡܢ ܒ̈ܢܬܗ<EOS> ܘܙܟܬ ܐܘܪܫܠܡ ܠܣܕܘܡ ܒܚ̈ܛܗܝܗ<EOS> ܘܠܝܬܐ ܗܝ<EOS>
ܕܟܕ ܡܬܟܢܐ ܐܝܣܪܝܠ ܒܣܕܘܡ ܘܒܥܡܘܪܐ ܢܗܘܐ ܡܘܬܒܗ<EOS> ܡܛܠ ܕܓܦܬܗܘܢ ܡܢ ܓܦܬܐ ܗܝ ܕܣܕܘܡ<EOS> ܘܡܢ<EOS>
ܫܬܠܬܐ ܕܥܡܘܪܐ<EOS> ܘܥܢܒ̈ܝܗܘܢ ܡܪ̈ܝܪܢ<EOS> ܘܣܓܘ̈ܠܝܗܘܢ ܡܪܪܐ ܠܗܘܢ<EOS> ܘܐܦ ܐܫܥܝܐ ܫ̈ܠܝܛܝ ܣܕܘܡ ܘܥܡܐ<EOS>
ܕܥܡܘܪܐ ܩܪܐ ܐܢܘܢ<EOS> ܐܢ ܓܝܪ ܡܬܟܢܫ ܐܝܣܪܝܠ ܒܣܕܘܡ ܘܒܥܡܘܪܐ ܘܠܝܐ ܕܢܬܒ<EOS> ܥܡ ܫ̈ܠܝܛܝ ܣܕܘܡ ܘܥܡ<EOS>
ܥܡܐ ܕܥܡܘܪܐ<EOS> ܘܥܠ ܓܦܬܐ ܕܣܕܘܡ ܘܥܠ ܫܬܠܬܐ ܕܥܡܘܪܐ<EOS> ܕܢܐܟܘܠ ܥܢܒ̈ܐ ܡܪ̈ܝܪܬܐ<EOS> ܘܢܗܘܐ ܩܛܦ<EOS>
ܣܓܘ̈ܠܐ ܕܡܪܪܐ<EOS> ܘܢܐܟܘܠ ܒܢ̈ܬܐ ܕܚܪܡܢܐ<EOS> ܘܢܠܒܫ ܢܘܠܐ ܕܓܘܓܝ<EOS> ܕܢܬܚܫܚ ܒܚܪ̈ܘܒܐ ܕܟܪܡܐ<EOS>ܘܢܬܗܦܟ ܒܟܣܦܐ ܡܣܠܝܐ<EOS> ܘܣܕܘܡ ܘܒܢ̈ܬܗ ܕܐܙܕܕܩ ܝܬܝܪ ܡܢ ܐܘܪܫܠܡ<EOS> ܢܬܒܢܝܢ ܐܝܟ ܕܡܢ ܩܕܝܡ<EOS>ܘܐܘܪܫܠܡ ܕܙܟܬ ܠܣܕܘܡ ܒܚ̈ܛܗܝܗ<EOS> ܬܩܘܐ ܒܚ̈ܛܗܝܗ ܘܬܬܢܝܚ ܥܠ ܚܒܠܐ<EOS> ܥܕܡܐ ܠܓܡܘܪܝܐ ܕܦܣܝܩ̈ܬܐ<EOS>
ܠܥܠܡ<EOS>
ܘܐܡܪ ܚܙܩܝܐܝܠ<EOS> ܕܗܢܘ ܥܘܠܗ ܕܣܕܘܡ ܘܕܒ̈ܢܬܗ<EOS> ܕܒܐܝܕܐ ܕܒܝ̈ܫܐ ܘܕܡܣ̈ܟܢܐ ܠܐ<EOS>
ܐܚܕ<EOS> ܘܟܕ ܗܠܝܢ ܚܙܝܬ ܒܗܝܢ ܗܦܟܬ ܐ̈ܢܝܢ<EOS> ܘܚܫܘܒ ܘܚܙܝ ܕܡܢ ܙܒܢܐ ܕܐܬܗܦܟܬ ܣܕܘܡ ܘܥܕܡܐ<EOS>
ܕܐܬܒܢܝܬ ܐܘܪܫܠܡ<EOS> ܗܘܝܢ ܫܢ̈ܝܐ ܬܡܢܡܐܐ ܘܬܫܥܝܢ ܘܫܬ ܫ̈ܢܝܢ<EOS> ܡܢ ܙܒܢܐ ܕܐܣܬܒܪ ܐܒܪܗܡ ܡܢ ܐܠܗܐ<EOS>
ܒܝܕ ܡܠܐܟܐ<EOS> ܕܒܙܒܢܐ ܗܢܐ ܠܫܢܬܐ ܐܚܪܬܐ<EOS> ܐܗܦܘܟ ܠܘܬܟ ܘܢܗܘܐ ܒܪܐ ܠܣܪܐ ܐܢܬܬܟ<EOS> ܡܢ ܗܘ ܙܒܢܐ<EOS>
ܥܕܡܐ ܕܥܠ ܝܥܩܘܒ ܠܡܨܪܝܢ ܡܐܬ̈ܝܢ ܫܢ̈ܝܢ<EOS> ܘܗܘܘ ܒܡܨܪܝܢ ܒ̈ܢܝ ܝܥܩܘܒ ܡܐܬܝܢ ܘܚܡܫ ܫ̈ܢܝܢ<EOS>ܕܗܘܝܢ ܟܠܗܝܢ ܫ̈ܢܝܐ ܕܡܢ ܟܕ ܐܬܒܛܢ ܐܝܣܚܩ ܘܐܬܗܦܟܬ ܣܕܘܡ ܐܪ̈ܒܥܡܐܐ ܘܬܫܥܣܪ̈ܐ ܫ̈ܢܝܢ<EOS> ܘܡܢ<EOS>
ܡܦܩܬܐ ܕܐܝܣܪܝܠ ܕܡܢ ܡܨܪܝܢ<EOS> ܥܕ ܡܬܒܢܝܐ ܐܘܪܫܠܡ ܒܢܝܢܗ ܪܒܐ ܒܝܕ ܫܠܝܡܘܢ<EOS> ܘܐܬܒܢܝ ܗܝܟܠܐ<EOS>ܗܘܝܢ ܐܪ̈ܒܥܡܐܐ ܘܬܡܢܐܝܢ ܫ̈ܢܝܢ<EOS> ܡܟܝܠ ܟܠܗܝܢ ܫ̈ܢܝܐ ܕܡܢ ܒܛܢܗ ܕܐܝܣܚܩ ܘܕܐܬܗܦܟܬ ܣܕܘܡ<EOS>ܥܕܡܐ ܠܒܢܝܢܗ ܪܒܐ ܕܐܘܪܫܠܡ<EOS> ܗܘܝܢ ܬܡܢܡܐܐ ܘܬܫܥܝܢ ܘܫܬ ܫ̈ܢܝܢ<EOS> ܘܡܢ ܒܢܝܢܗ ܪܒܐ ܕܐܘܪܫܠܡ<EOS> ܥܕ<EOS>
ܚܪܒܐ ܐܘܪܫܠܡ<EOS> ܐܪ̈ܒܥܡܐܐ ܘܥܣܪܝܢ ܘܚܡܫ ܫ̈ܢܝܢ<EOS> ܚܘܫܒܢܐ ܕܟܠܗܝܢ ܫ̈ܢܝܐ ܕܡܢ ܙܒܢܐ ܕܗܦܘܟܝܐ<EOS>
ܕܣܕܘܡ<EOS> ܥܕܡܐ ܕܚܪܒܬ ܐܘܪܫܠܡ<EOS> ܐܠܦ ܘܬܠܬܡܐܐ ܘܥܣܪܝܢ ܘܚܕܐ<EOS> ܗܠܝܢ ܟܠܗܝܢ ܫ̈ܢܝܐ ܕܚܪܒܬ ܣܕܘܡ<EOS>
ܘܒ̈ܢܬܗ<EOS> ܡܢ ܩܕܡ ܐܘܪܫܠܡ<EOS> ܘܥܕܟܝܠ ܠܐ ܝܬܒܬ<EOS> ܕܗܝ ܝܬܝܪ ܙܕܝܩܐ ܗܘܬ ܡܢ ܐܘܪܫܠܡ<EOS> ܡܟܝܠ ܟܘܠܗ<EOS>
ܚܘܫܒܢܐ ܕܫܢ̈ܝܐ ܕܡܢ ܗܦܘܟܝܗ ܕܣܕܘܡ ܥܕܡܐ ܠܫܢܬ ܫܬܡܐܐ ܘܚܡܫܝܢ ܘܚܡܫ ܕܡܠܟܘܬܗ ܕܐܠܟܣܢܕܪܘܣ ܒܪ<EOS>
ܦܝܠܝܦܘܣ ܡܩܕܘܢܝܐ<EOS> ܬܪ̈ܝܢ ܐ̈ܠܦܝܢ ܘܫܒܥܝܢ ܘܫܬ ܫ̈ܢܝܢ<EOS> ܘܡܢ ܟܕ ܚܪܒܬ ܐܘܪܫܠܡ ܒܝܕ ܒܒ̈ܠܝܐ<EOS>
ܥܕܡܐ ܠܗ ܠܙܒܢܐ ܗܢܐ<EOS> ܬܫܥܡܐܐ ܘܚܡܫܝܢ ܘܚܡܫ ܫ̈ܢܝܢ<EOS> ܘܐܘܪܫܠܡ ܝܬܒܬ ܡܢ ܒܬܪ ܕܚܪܒܘܗ ܒܒ̈ܠܝܐ<EOS>ܗܠܝܢ ܫܒ̈ܥܝܢ ܫܒ̈ܘܥܝܢ ܕܣܗܕ ܥܠܝܗܘܢ ܕܢܝܐܝܠ<EOS> ܘܗܝܕܝܢ ܚܪܒܬ ܚܘܪܒܗ ܐܚܪܝܐ ܒܝܕ ܪ̈ܗܘܡܝܐ<EOS>ܕܬܘܒ ܠܐ ܝܬܒܐ ܠܥܠܡ<EOS> ܡܛܠ ܕܐܬܢܝܚܬ ܠܗ ܥܠ ܚܒܠܐ<EOS> ܥܕܡܐ ܠܓܡܘܪܝܐ ܕܦܣܝܩ̈ܬܐ<EOS> ܒܪܡ ܕܝܢ ܟܠܗܝܢ<EOS>
ܫ̈ܢܝܐ ܕܚܘܪܒܗ ܕܐܘܪܫܠܡ ܩܕܡܝܐ ܘܐܚܪܝܐ<EOS> ܗܘܝܢ ܐܪ̈ܒܥܡܐܐ ܘܫܬܝܢ ܘܚܡܫ ܫ̈ܢܝܢ<EOS> ܘܟܕ ܬܦܘܩ<EOS>
ܡܢܗܝܢ ܫܒܥܝܢ ܫܢ̈ܝܢ ܕܒܒܠ<EOS> ܗܘܝܢ ܠܗܝܢ ܬܠܬܡܐܐ ܘܬܫܥܝܢ ܘܚܡܫ ܫ̈ܢܝܢ<EOS>
ܗܢܐ ܟܘܠܗ ܦܝܣܐ ܟܬܒܬ ܠܟ<EOS> ܡܛܠ ܕܡܫܬܒܗܪܝܢ ܝܗ̈ܘܕܝܐ ܕܩܝܡ ܠܢ ܠܡܬܟܢܫܘ<EOS> ܐܢ<EOS>
ܓܝܪ ܣܕܘܡ ܕܥܘܠܗ ܠܐ ܣܓܝ ܗܘܐ ܐܝܟ ܕܐܘܪܫܠܡ<EOS> ܥܕܟܝܠ ܠܐ ܝܬܒܬ<EOS> ܘܗܟܢܐ ܐܡܪܝܢܢ ܕܠܥܠܡ ܠܐ<EOS>
ܝܬܒܐ<EOS> ܐܘܪܫܠܡ ܕܣܓܝ ܥܘܠܗ ܡܢ ܕܣܕܘܡ ܘܕܒܢ̈ܬܗ ܐܝܟܢܐ ܝܬܒܐ<EOS> ܣܕܘܡ ܠܬܪܝܢ ܐ̈ܠܦܝܢ ܘܫܒܥܝܢ ܘܫܬ<EOS>
ܫ̈ܢܝܢ ܠܐ ܪܚܡ ܥܠܝܗ ܐܠܗܐ<EOS> ܕܠܡܐ ܐܡܪܝܢܢ ܕܥܠ ܐܘܪܫܠܡ ܡܪܚܡ<EOS> ܕܥܕܟܝܠ ܬܠܬܡܐܐ ܐܢܝܢ ܘܬܫܥܝܢ<EOS>
ܘܚܡܫ ܫ̈ܢܝܢ<EOS> ܡܢ ܝܘܡܐ ܕܚܪܒܬ<EOS> ܠܗܢܐ ܚܘܫܒܢܐ ܕܡܢ ܠܥܠ ܟܬܝܒ<EOS> ܒܪܡ ܕܝܢ ܗܕܐ ܕܐܡܪ<EOS> ܕܣܕܘܡ<EOS>
ܘܒܢ̈ܬܗ ܢܬܩܢܢ ܐܝܟ ܕܡܢ ܩܕܝܡ<EOS> ܘܠܐܘܪܫܠܡ ܐܡܪ<EOS> ܕܐܢܬܝ ܘܒ̈ܢܬܟܝ ܬܗܘܝܢ ܐܝܟ ܕܡܢ ܩܕܝܡ<EOS> ܗܢܘ<EOS>
ܚܝܠܗ ܕܡܠܬܐ<EOS> ܕܠܥܠܡ ܠܐ ܝܬܒܢ<EOS> ܡܛܠ ܕܐܦ ܥܠ ܐܪܥܐ ܕܪܓܙ ܥܠܝܗ ܡܪܝܐ ܗܟܢܐ ܠܛܗ<EOS> ܕܠܐ ܬܙܕܪܥ<EOS>
ܘܠܐ ܬܘܥܐ<EOS> ܘܠܐ ܢܣܩ ܒܗ ܟܠ ܥܣܒ<EOS> ܐܠܐ ܬܗܘܐ ܐܝܟ ܣܕܘܡ ܘܥܡܘܪܐ ܕܪܓܙ ܥܠܝܗܝܢ ܡܪܝܐ<EOS> ܘܠܐ<EOS>
ܐܬܪܥܝ ܠܗܝܢ<EOS> ܡܟܝܠ ܐܬܛܦܝܣ ܐܘ ܫܡܘܥܐ<EOS> ܕܣܕܘܡ ܘܒܢ̈ܬܗ ܠܥܠܡ ܠܐ ܝܬܒܢ<EOS> ܐܠܐ ܢܗܘܝܢ ܐܝܟ ܕܡܢ<EOS>
ܩܕܝܡ<EOS> ܐܝܟ ܗܘ ܙܒܢܐ ܕܥܕܟܝܠ ܠܐ ܝܬܒܢ ܗ̈ܘܝ<EOS> ܘܐܝܟ ܙܒܢܐ ܕܪܓܙ ܥܠܝܗܝܢ ܡܪܝܐ<EOS> ܘܠܐ ܐܬܪܥܝ<EOS>
ܠܗܝܢ<EOS> ܘܐܘܪܫܠܡ ܘܒܢܬ̈ܗ ܢܗܘܝܢ ܐܝܟ ܕܡܢ ܩܕܝܡ<EOS> ܐܝܟ ܙܒܢܐ ܩܕܡܝܐ ܕܒܚܘܪܒܐ ܝܬܒ ܗܘܐ ܛܘܪܐ<EOS>
ܕܐܡܘܪ̈ܝܐ<EOS> ܕܒܗ ܒܢܐ ܐܒܪܗܡ ܡܕܒܚܐ<EOS> ܟܕ ܦܟܪ ܥܠܘܗܝ ܠܐܝܣܚܩ ܒܪܗ<EOS> ܘܐܝܟ ܕܚܪܝܒ ܗܘܐ ܟܕ ܙܒܢ<EOS>
ܕܘܝܕ ܐܕܪܐ ܡܢ ܐܪܢ ܝܒܘܣܝܐ<EOS> ܘܒܢܐ ܬܡܢ ܡܕܒܚܐ<EOS> ܘܐܣܬܟܠ ܘܚܙܝ ܕܗܘ ܛܘܪܐ ܕܩܪܒ ܒܗ ܐܒܪܗܡ<EOS>
ܠܒܪܗ<EOS> ܗܘܝܘ ܛܘܪܐ ܕܝܒܘܣ ܕܗܝ ܗܝ ܐܘܪܫܠܡ<EOS> ܘܗܝ ܕܘܟܬܐ ܕܐܕܪܐ ܕܙܒܢ ܕܘܝܕ ܡܢ ܐܪܢ<EOS> ܗܝ ܗܝ<EOS>
ܕܐܬܒܢܝ ܒܗ ܗܝܟܠܐ<EOS> ܗܟܢܐ ܗܘܝܐ ܐܘܪܫܠܡ ܒܚܘܪܒܐ ܐܝܟ ܕܡܢ ܩܕܝܡ<EOS> ܘܐܣܬܟܠ ܕܟܕ ܐܬܢܒܝ ܚܙܩܝܐܝܠ<EOS>
ܗܢܐ ܦܬܓܡܐ<EOS> ܥܕܟܝܠ ܐܘܪܫܠܡ ܝܬܒܐ ܗܘܬ ܒܪܒܘܬܗ<EOS> ܘܡܪ̈ܝܕܝܢ ܗܘܘ ܕܒܓܘܗ ܥܠ ܡܠܟܐ ܕܒܒܠ<EOS> ܘܦܬܓܡܐ<EOS>
ܕܐܡܪ ܢܒܝܐ ܒܪܘܓܙܐ ܘܒܚܣܕܐ ܐܡܪ ܥܠ ܐܘܪܫܠܡ<EOS>
ܐܣܬܟܠ ܘܚܙܝ ܫܡܘܥܐ<EOS> ܕܐܠܘ ܝܗܒ ܐܠܗܐ ܣܒܪܐ ܠܣܕܘܡ ܘܠܚܒܪ̈ܬܗ<EOS> ܠܐ ܗܘܐ ܒܢܘܪܐ<EOS>
ܘܒܟܒܪܝܬܐ ܗܦܟ ܗܘܐ ܠܗܝܢ<EOS> ܐܬܗ ܕܝܘܡܐ ܐܚܪܝܐ ܕܥܠܡܐ<EOS> ܐܠܐ ܡܫܠܡ ܗܘܐ ܠܗܘܢ ܒܝܕ ܚܕܐ ܡܢ<EOS>
ܡܠܟܘ̈ܬܐ ܕܢܬܪܕܘܢ<EOS> ܐܝܟ ܕܟܬܝܒ<EOS> ܕܟܕ ܐܫܩܝ ܐܪܡܝܐ ܟܣܐ ܕܚܡܬܐ ܠܥܡܡ̈ܐ ܘܠܡܠܟܘ̈ܬܐ<EOS> ܐܡܪ ܗܘܐ<EOS>
ܥܠ ܚܕܐ ܚܕܐ ܡܢ ܡܕܝ̈ܢܬܐ<EOS> ܕܒܬܪ ܕܫܬܝܢ ܟܣܐ ܡܗܦܟ ܐܢܐ ܫܒܝܬܐ ܕܥܝܠܡ ܘܕܨܘܪ ܘܕܨܝܕܢ<EOS> ܘܕܒ̈ܢܝ<EOS>
ܥܡܘܢ ܘܕܡܘܐܒ<EOS> ܘܕܐܕܘܡ ܘܥܠ ܚܕܐ ܚܕܐ ܡܢ ܗܠܝܢ ܡܠܟܘ̈ܬܐ ܐܡܪ<EOS> ܕܒܐܚܪܝܬ ܝܘܡ̈ܬܐ ܐܗܦܟ<EOS>
ܫܒܝܬܗ<EOS> ܘܚܙܝܢܢ<EOS> ܕܨܘܪ<EOS> ܝܬܒܐ ܘܟܗܝܢܐ<EOS> ܡܢ ܒܬܪ ܕܛܥܬ ܫܒܥܝܢ ܫ̈ܢܝܢ<EOS> ܘܡܢ ܒܬܪ ܕܫܩܠܬ ܐܓܪܐ ܡܢ<EOS>
ܐܓܝܪ̈ܬܗ<EOS> ܘܡܢ ܒܬܪ ܕܙܢܝܬ ܒܟܠܗܝܢ ܡܠܟ̈ܘܬܐ<EOS> ܘܢܣܒܬ ܟܢܪܐ<EOS> ܘܢܩܫܬ ܫܦܝܪ<EOS> ܘܐܣܓܝܬ ܙܡܪܐ<EOS> ܘܐܦ<EOS>
ܐܬܪܐ ܕܥܝܠܡ ܝܬܝܒ ܘܟܗܝܢ<EOS> ܘܥܠ ܒܒܠ ܐܡܪ ܐܪܡܝܐ<EOS> ܕܬܦܠ ܒܒܠ ܘܠܐ ܬܩܘܡ<EOS> ܘܗܐ ܥܕܡܐ ܠܝܘܡܢܐ<EOS>ܘܐܦ ܥܕܡܐ ܠܥܠܡ ܒܚܘܪܒܐ ܝܬܝܒܐ<EOS> ܘܐܦ ܥܠ ܐܘܪܫܠܡ ܐܡܪ<EOS> ܕܬܦܠ ܘܠܐ ܬܘܣܦ ܠܡܩܡ ܒܬܘܠܬܐ<EOS>
ܕܐܝܣܪܝܠ<EOS> ܐܫܬܒܩܬ ܥܠ ܐܪܥܐ<EOS> ܘܠܝܬ ܕܡܩܝܡ ܠܗ<EOS> ܐܢ ܓܝܪ ܫܪܝܪܐ ܢܒܝܘܬܐ ܗܝ ܕܐܡܪ ܐܪܡܝܐ ܥܠ<EOS>
ܒܒܠ<EOS> ܐܦ ܥܠ ܐܘܪܫܠܡ ܫܪܝܪܐ ܘܡܗܝܡܢܐ<EOS> ܘܐܫܥܝܐ ܐܡܪ ܠܗ ܠܐܘܪܫܠܡ<EOS> ܕܬܘܒ ܠܐ ܐܪܓܙ ܥܠܝܟܝ<EOS> ܘܠܐ<EOS>
ܟܐܐ ܒܟܝ<EOS> ܫܪܝܪܐܝܬ ܬܘܒ ܠܐ ܪܓܙ ܥܠܝܗ<EOS> ܘܐܦ ܠܐ ܟܐܐ ܒܗ ܠܥܠܡ<EOS> ܡܛܠ ܕܒܚܘܪܒܗ ܠܘ ܗܘ ܟܐܐ ܒܗ<EOS>ܘܠܐ ܗܝ ܡܪܓܙܐ ܠܗ<EOS>
ܘܥܠ ܕܡܚܣܕܝܢ ܠܢ ܕܡܬܪܕܦܝܢ ܐܢܬܘܢ ܘܠܐ ܡܬܦܪܩܝܢ ܐܢܬܘܢ<EOS> ܢܒܗܬܘܢ ܗܢܘܢ<EOS>
ܕܒܟܠܙܒܢ ܐܬܪܕܦܘ<EOS> ܘܠܫܢ̈ܝܐ ܣܓܝܐ̈ܬܐ ܥܕ ܡܬܦܪܩܝܢ<EOS> ܐܫܬܥܒܕܘ ܒܡܨܪܝܢ ܡܐ̈ܬܝܢ ܘܥܣܪܝܢ ܘܚܡܫ<EOS>
ܫ̈ܢܝܢ<EOS> ܘܫܥܒܕܘ ܡܕܝ̈ܢܝܐ ܠܐܝܣܪܝܠ ܒܝܘܡ̈ܝ ܒܪܩ ܘܕܒܘܪܐ<EOS> ܘܐܫܬܠܛܘ ܒܗܘܢ ܡܘܐܒ̈ܝܐ ܒܝܘܡ̈ܝ<EOS>
ܐܗܘܪ<EOS> ܘܥܡܘܢ̈ܝܐ ܒܝܘܡ̈ܝ ܢܦܬܚ<EOS> ܘܦܠܫܬ̈ܝܐ ܒܝܘܡ̈ܝ ܫܡܫܘܢ<EOS> ܘܐܦ ܒܝܘܡ̈ܝ ܥܠܝ ܘܫܡܘܐܝܠ ܢܒܝܐ<EOS>ܘܐܕܘܡ̈ܝܐ ܒܝܘܡ̈ܝ ܐܚܒ<EOS> ܘܐܬܘܪ̈ܝܐ ܒܝܘܡ̈ܝ ܚܙܩܝܐ<EOS> ܘܡܠܟܐ ܕܒܒܠ ܡܢ ܐܬܪܗܘܢ ܥܩܪ ܘܒܕܪ ܐܢܘܢ<EOS>ܘܟܕ ܣܓܝ ܒܩܐ ܘܪܕܐ ܐܢܘܢ<EOS> ܠܐ ܐܟܫܪܘ<EOS> ܐܝܟ ܕܐܡܪ ܠܗܘܢ<EOS> ܕܣܪܝܩܐܝܬ ܡܚܝܬ ܠܒܢܝ̈ܟܘܢ<EOS> ܘܡܪܕܘܬܐ<EOS>
ܠܐ ܩܒܠܘ<EOS> ܘܬܘܒ ܐܡܪ<EOS> ܕܦܣܩܬ ܢܒ̈ܝܐ ܘܩܛܠܬ ܐܢܘܢ ܒܡܐܡܪ ܦܘܡܝ<EOS> ܘܠܐܘܪܫܠܡ ܐܡܪ ܠܗ<EOS> ܕܒܟܐܒ̈ܐ<EOS>
ܘܒܡܚܘ̈ܬܐ ܐܬܪܕܝ ܐܘܪܫܠܡ<EOS> ܕܠܡܐ ܬܢܕ ܢܦܫܝ ܡܢܟܝ<EOS> ܘܗܢܘܢ ܫܒܩܘܗܝ ܘܣܓܕܘ ܠܦܬܟܪ̈ܐ<EOS> ܐܝܟ ܕܐܡܪ<EOS>
ܥܠܝܗܘܢ ܐܪܡܝܐ<EOS> ܕܙܠܘ ܠܓܙܪ̈ܬܐ ܪ̈ܚܝܩܬܐ ܘܠܩܕܪ ܫܕܪܘ ܘܛܒ ܐܣܬܟܠܘ<EOS> ܘܚܙܘ ܐܢ ܗܘܬ ܐܝܟ ܗܕܐ<EOS>ܐܢ ܡܚܠܦܝܢ ܥܡܡ̈ܐ ܐܠܗܝܗ̈ܘܢ<EOS> ܐܝܠܝܢ ܕܠܐ ܗܘܘ ܐܠܗ̈ܐ<EOS> ܘܥܡܝ ܚܠܦ ܐܝܩܪܗ ܒܕܠܐ ܝܘܬܪܢ<EOS> ܬܡܗܘ<EOS>
ܫܡܝܐ ܥܠ ܗܕܐ<EOS> ܘܙܘܥܘ ܘܕܚܠܘ ܛܒ ܐܡܪ ܡܪܝܐ<EOS> ܡܛܠ ܕܬܪ̈ܬܝܢ ܒܝ̈ܫܢ ܥܒܕ ܥܡܝ<EOS> ܠܝ ܫܒܩܘ ܡܒܘܥܐ<EOS>
ܕܡ̈ܝܐ ܚ̈ܝܐ<EOS> ܘܐܙܠܘ ܚܦܪܘ ܠܗܘܢ ܓܘܒ̈ܐ<EOS> ܓܘܒ̈ܐ ܪ̈ܥܝܥܐܐܪܥܝܥܐ ܕܠܐ ܡܫܟܚܝܢ ܠܡܩܒܐ ܒܗܘܢ<EOS>
ܡܝ̈ܐ<EOS> ܓܘܒ̈ܐ ܓܝܪ ܐܪ̈ܥܝܥܐ ܕܚܠܬ ܨܠܡ̈ܐ ܗܝ ܘܦܬܟܪ̈ܐ<EOS> ܘܫܡܝܐ ܕܡܬܡܗ ܠܗܘܢ<EOS> ܡܛܠ ܕܣܓܕܘ<EOS>
ܠܚܝܠܘ̈ܬܐ ܕܫܡܝܐ<EOS> ܘܡܩܒܠܝܢ ܫܡܝܐ ܡܣܡ ܒܪܫܐ ܕܡܬܟܪܟܝܢ ܐܝܟ ܡܓܠܬܐ<EOS> ܘܟܠܗ ܚܝܠܗܘܢ ܢܬܪ<EOS>
ܗܢܐ ܟܠܗ ܡܐܡܪܐ ܕܟܬܒܬ ܠܟ ܚܒܝܒܝ ܡܢ ܠܥܠ<EOS> ܥܠ ܕܚܣܕ ܓܒܪܐ ܝܗܘܕܝܐ ܠܒ̈ܢܝ<EOS>
ܥܡܢ<EOS> ܒܪܡ ܕܝܢ ܐܝܟ ܡܕܡ ܕܡܕܪܟ ܐܢܐ ܐܦܝܣܟ ܥܠ ܪ̈ܕܝܦܐ<EOS> ܕܗܢܘܢ ܩܒܠܘ ܦܘܪܥܢܐ ܛܒܐ<EOS> ܘܪ̈ܕܘܦܐ<EOS>
ܗܘܘ ܒܩܠܠܐ ܘܒܨܥܪܐ<EOS>
ܝܥܩܘܒ ܪܕܝܦܐ ܘܥܣܘ ܪܕܘܦܐ<EOS> ܝܥܩܘܒ ܩܒܠ ܒܘܪ̈ܟܬܐ ܘܒܘܟܪܘܬܐ<EOS> ܘܥܣܘ ܐܣܬܠܝ ܡܢ<EOS>
ܬܪ̈ܬܝܗܝܢ<EOS> ܝܘܣܦ ܪܕܝܦܐ ܘܐܚܘ̈ܗܝ ܪ̈ܕܘܦܐ<EOS> ܝܘܣܦ ܐܬܬܪܝܡ<EOS> ܘܪ̈ܕܘܦܘܗܝ ܣܓܕܘ ܠܗ<EOS> ܘܐܫܬܠܡܘ<EOS>
ܚܠܡ̈ܘܗܝ ܘܚܙܘܘܗ̈ܝ<EOS> ܘܝܘܣܦ ܪܕܝܦܐ ܕܡܘܬܐ ܗܘ ܕܝܫܘܥ ܪܕܝܦܐ<EOS> ܝܘܣܦ ܐܠܒܫܗ ܐܒܘܗܝ ܟܘܬܝܢܐ<EOS>
ܕܦܕܝ̈ܬܐ<EOS> ܘܝܫܘܥ ܐܠܒܫܗ ܐܒܘܗܝ ܦܓܪܐ ܡܢ ܒܬܘܠܬܐ<EOS> ܝܘܣܦ ܪܚܡ ܗܘܐ ܠܗ ܐܒܘܗܝ ܝܬܝܪ ܡܢ ܐܚܘܗ̈ܝ<EOS>ܘܝܫܘܥ ܪܚܡܗ ܘܚܒܝܒܗ ܕܐܒܘܗܝ<EOS> ܝܘܣܦ \ܚܠܡ ܚ̈ܠܡܐ ܘܚܙܐ ܚ̈ܙܘܐܚܙܐ ܚܙ̈ܘܐ ܘܚܠܡ ܚ̈ܠܡܐ<EOS>ܘܝܫܘܥ ܡܠܝ ܚ̈ܙܘܐ ܘܢܒ̈ܝܐ<EOS> ܝܘܣܦ ܪܥܝܐ ܥܡ ܐܚܘܗ̈ܝ<EOS> ܘܝܫܘܥ ܪܒ ܪ̈ܥܘܬܐ<EOS> ܝܘܣܦ ܟܕ ܫܕܪܗ ܐܒܘܗܝ<EOS>
ܠܡܣܥܪ ܠܐܚ̈ܘܗܝ ܚܙܐܘܗܝ ܕܐܬܐ<EOS> ܘܐܬܚܫܒܘ ܠܡܩܛܠܗ<EOS> ܘܝܫܘܥ ܟܕ ܫܕܪܗ ܐܒܘܗܝ ܠܡܣܥܪ ܠܐܚܘܗ̈ܝ<EOS>ܐܡܪܘ ܕܗܢܘ ܝܪܬܐ ܬܘ ܢܩܛܠܝܘܗܝ<EOS> ܝܘܣܦ ܐܪܡܝܘܗܝ ܐܚܘܗ̈ܝ ܒܓܘܒܐ<EOS> ܘܝܫܘܥ ܐܚܬܘܗܝ ܐܚܘܗ̈ܝ ܠܒܝܬ<EOS>
ܡܝ̈ܬܐ<EOS> ܝܘܣܦ ܣܠܩ ܡܢ ܓܘܒܐ<EOS> ܘܝܫܘܥ ܩܡ ܡܢ ܒܝܬ ܡܝ̈ܬܐ<EOS> ܝܘܣܦ ܒܬܪ ܕܣܠܩ ܡܢ ܓܘܒܐ ܐܫܬܠܛ ܥܠ<EOS>
ܐܚܘܗ̈ܝ<EOS> ܘܝܫܘܥ ܒܬܪ ܕܩܡ ܡܢ ܒܝܬ ܡܝ̈ܬܐ<EOS> ܝܗܒ ܠܗ ܐܒܘܗܝ ܫܡܐ ܪܒܐ ܘܡܝܬܪܐ ܕܢܫܬܥܒܕܘܢ ܠܗ<EOS>
ܐܚܘܗ̈ܝ<EOS> ܘܡܬܣܝܡܝܢ ܒܥܠܕܒܒܘܗ̈ܝ ܬܚܝܬ ܪ̈ܓܠܘܗܝ<EOS> ܝܘܣܦ ܟܕ ܐܫܬܘܕܥ ܐܢܘܢ ܠܐܚܘܗ̈ܝ<EOS> ܒܗܬܘ<EOS>
ܘܕܚܠܘ ܘܐܬܕܡܪܘ ܒܪܒܘܬܗ<EOS> ܘܝܫܘܥ ܟܕ ܐܬܐ ܒܙܒܢܐ ܐܚܪܝܐ ܕܡܬܓܠܐ ܒܪܒܘܬܗ<EOS> ܒܗܬܝܢ ܘܕܚܠܝܢ<EOS>
ܘܡܬܪܗܒܝܢ ܐܚܘ̈ܗܝ ܕܨܠܒܘܗܝ ܩܕܡܘܗܝ<EOS> ܝܘܣܦ ܕܝܢ ܒܡܘܠܟܢܗ ܕܝܗܘܕܐ ܐܙܕܒܢ ܠܡܨܪܝܢ<EOS> ܘܝܫܘܥ ܡܢ<EOS>
ܐܝ̈ܕܝ ܝܗܘܕܐ ܐܣܟܪܝܘܛܐ ܐܫܬܠܡ ܠܝܗܘܕ̈ܝܐ<EOS> ܝܘܣܦ ܟܕ ܙܒܢܘܗܝ ܠܐ ܝܗܒ ܦܬܓܡ ܠܐܚܘܗ̈ܝ<EOS> ܘܝܫܘܥ<EOS>
ܠܐ ܡܠܠ ܘܝܗܒ ܦܬܓܡܐ ܠܕܝ̈ܢܐ ܕܕܢܘܗܝ<EOS> ܝܘܣܦ ܒܥܘܠܐ ܐܫܠܡܗ ܡܪܗ ܠܒܝܬ ܐܣܝܪ̈ܐ<EOS> ܘܝܫܘܥ ܒܥܘܠܐ<EOS>
ܚܝܒܘܗܝ ܒܢ̈ܝ ܥܡܗ<EOS> ܝܘܣܦ ܐܫܠܡ ܬܪ̈ܝܢ ܠܒܘܫܘܗ̈ܝ<EOS> ܚܕ ܒܝܕ ܐܚܘ̈ܗܝ ܘܚܕ ܒܝܕ ܐܢܬܬ ܡܪܗ<EOS> ܘܝܫܘܥ<EOS>
ܐܫܠܡ ܠܒܘܫܘ̈ܗܝ<EOS> ܘܦܠܓܘ ܐܢܘܢ ܒܝܢܬܗܘܢ ܐܣܛܪ̈ܛܝܘܛܐ<EOS> ܝܘܣܦ ܒܪ ܬܠܬܝܢ ܫ̈ܢܝܢ ܩܡ ܩܕܡ ܦܪܥܘܢ<EOS>ܘܗܘܐ ܡܪܐ ܠܡܨܪܝܢ<EOS> ܘܝܫܘܥ ܐܝܟ ܒܪ ܫ̈ܢܝܢ ܬܠܬܝܢ ܐܬܐ ܠܝܘܪܕܢܢ ܕܢܥܡܕ<EOS> ܘܩܒܠ ܪܘܚܐ ܘܢܦܩ<EOS>
ܠܡܟܪܙܘ<EOS> ܝܘܣܦ ܦܪܢܣ ܠܡܨܪ̈ܝܐ ܒܠܚܡܐ<EOS> ܘܝܫܘܥ ܦܪܢܣ ܠܥܠܡܐ ܟܘܠܗ ܡܢ ܠܚܡܗ ܕܚ̈ܝܐ<EOS> ܝܘܣܦ ܢܣܒ<EOS>
ܒܪܬ ܟܘܡܪܐ ܥܘܠܐ ܘܛܢܦܐ<EOS> ܘܝܫܘܥ ܩܪܒ ܠܘܬܗ ܥܕܬܐ ܡܢ ܥܡܡ̈ܐ ܛܡܐ̈ܐ<EOS> ܝܘܣܦ ܡܝܬ ܘܐܬܩܒܪ<EOS>
ܒܡܨܪܝܢ<EOS> ܘܝܫܘܥ ܡܝܬ ܘܐܬܩܒܪ ܒܐܘܪܫܠܡ<EOS> ܝܘܣܦ ܐܣܩܘ ܐܚܘ̈ܗܝ ܓܪ̈ܡܘܗܝ ܡܢ ܡܨܪܝܢ<EOS> ܘܝܫܘܥ ܐܩܝܡܗ<EOS>
ܐܒܘܗܝ ܡܢ ܒܝܬ ܡܝ̈ܬܐ<EOS> ܘܐܣܩ ܦܓܪܗ ܥܡܗ ܠܫܡܝܐ<EOS> ܟܕܠܐ ܡܚܒܠ<EOS>
ܘܐܦ ܡܘܫܐ ܪܕܝܦܐ ܘܝܫܘܥ ܪܕܝܦܐ<EOS> ܡܘܫܐ ܟܕ ܐܬܝܠܕ ܛܫܝܘܗܝ ܕܠܐ ܢܬܩܛܠ ܡܢ<EOS>
ܪ̈ܕܘܦܘܗܝ<EOS> ܘܝܫܘܥ ܟܕ ܐܬܝܠܕ ܐܥܪܩܘܗܝ ܠܡܨܪܝܢ ܕܠܐ ܢܩܛܠܝܘܗܝ ܗܪܘܕܣ ܪܕܘܦܗ<EOS> ܒܝܘܡ̈ܝ ܡܘܫܐ ܟܕ<EOS>
ܐܬܝܠܕ ܡܬܚܢܩܝܢ ܛܠܝܐ̈ ܒܢܗܪܐ<EOS> ܘܒܝܠܝܕܘܬܗ ܕܝܫܘܥ ܡܬܩܛܠܝܢ ܛܠܝܐ̈ ܒܝܬ ܠܚܡ ܘܒܬܚܘ̈ܡܝܗ<EOS>ܠܡܘܫܐ ܐܡܪ ܠܗ ܐܠܗܐ<EOS> ܕܡܝܬܘ ܠܗܘܢ ܓܒܪ̈ܐ ܕܒܥܝܢ ܗܘܘ ܢܦܫܟ<EOS> ܘܠܝܘܣܦ ܐܡܪ ܡܠܐܟܐ ܒܡܨܪܝܢ<EOS>ܕܩܘܡ ܫܩܘܠ ܠܛܠܝܐ ܘܙܠ ܠܐܪܥܐ ܕܐܝܣܪܝܠ<EOS> ܡܛܠ ܕܡܝܬܘ ܠܗܘܢ ܐܝܠܝܢ ܕܒܥܝܢ ܗܘܘ ܢܦܫܗ ܕܛܠܝܐ<EOS>
ܠܡܥܕܝܘ<EOS> ܡܘܫܐ ܐܦܩ ܠܥܡܗ ܡܢ ܫܘܥܒܕܗ ܕܦܪܥܘܢ<EOS> ܘܝܫܘܥ ܦܪܩ ܟܘܠ ܥܡܡ̈ܝܢ ܡܢ ܫܘܥܒܕܗ ܕܣܛܢܐ<EOS>ܡܘܫܐ ܐܬܪܒܝ ܒܝܬ ܦܪܥܘܢ<EOS> ܘܝܫܘܥ ܐܬܪܒܝ ܒܡܨܪܝܢ ܟܕ ܐܥܪܩܗ ܝܘܣܦ ܠܬܡܢ<EOS> ܡܪܝܡ ܩܡܬ ܥܠ ܣܦܬ<EOS>
ܢܗܪܐ<EOS> ܟܕ ܛܐܦ ܡܘܫܐ ܒܡ̈ܝܐ<EOS> ܘܡܪܝܡ ܝܠܕܬ ܠܝܫܘܥ<EOS> ܟܕ ܣܒܪܗ ܓܒܪܝܐܝܠ ܡܠܐܟܐ<EOS> ܡܘܫܐ ܟܕ ܢܟܣ<EOS>
ܐܡܪܐ ܐܬܩܛܠܘ ܒܘܟܪ̈ܝܗܘܢ ܕܡܨܪ̈ܝܐ<EOS> ܘܝܫܘܥ ܐܡܪܐ ܕܫܪܪܐ<EOS> ܟܕ ܨܠܒܘܗܝ<EOS> ܒܩܛܠܗ ܡܝܬ ܥܡܐ ܩܛܘܠܗ<EOS>ܡܘܫܐ ܐܚܬ ܡܢܢܐ ܠܥܡܗ<EOS> ܘܝܫܘܥ ܝܗܒ ܦܓܪܗ ܠܥܡܡ̈ܐ<EOS> ܡܘܫܐ ܐܚܠܝ ܡ̈ܝܐ ܡܪܝܪ̈ܐ ܒܩܝܣܐ<EOS> ܘܝܫܘܥ<EOS>
ܐܚܠܝ ܡܪܝܪܘܬܢ ܒܨܠܝܒܗ ܒܩܝܣܐ ܕܙܩܝܦܗ<EOS> ܡܘܫܐ ܐܚܬ ܢܡܘܣܐ ܠܥܡܗ<EOS> ܘܝܫܘܥ ܝܗܒ ܕܝܬܩܘ̈ܗܝ<EOS>
ܠܥܡܡ̈ܐ<EOS> ܡܘܫܐ ܙܟܐ ܠܥܡܠܝܩ ܒܦܪܣ ܐܝܕܘܗ̈ܝ<EOS> ܘܝܫܘܥ ܙܟܐ ܠܣܛܢܐ ܒܢܝܫܐ ܕܨܠܝܒܗ<EOS> ܡܘܫܐ ܐܦܩ<EOS>
ܡ̈ܝܐ ܡܢ ܟܐܦܐ ܠܥܡܗ<EOS> ܘܝܫܘܥ ܠܫܡܥܘܢ ܟܐܦܐ ܫܕܪܗ ܕܢܫܩܘܠ ܒܝܬ ܥܡܡ̈ܐ ܝܘܠܦܢܗ<EOS> ܡܘܫܐ ܫܩܠ<EOS>
ܬܚܦܝܬܐ ܡܢ ܐܦܘܗ̈ܝ ܘܡܠܠ ܥܡܗ ܐܠܗܐ<EOS> ܘܝܫܘܥ ܫܩܠ ܬܚܦܝܬܐ ܡܢ ܐܦܝܗ̈ܘܢ ܕܥܡܡ̈ܐ<EOS> ܕܢܫܡܥܘܢ<EOS>
ܘܢܩܒܠܘܢ ܝܘܠܦܢܗ<EOS> ܡܘܫܐ ܣܡ ܐܝܕܗ ܥܠ ܫܠܝܚܘܗ̈ܝ ܘܩܒܠܘ ܟܗܢܘܬܐ<EOS> ܘܝܫܘܥ ܣܡ ܐܝܕܗ ܥܠ ܫܠܝܚ̈ܘܗܝ<EOS>
ܘܩܒܠܘ ܪܘܚܐ ܕܩܘܕܫܐ<EOS> ܡܘܫܐ ܣܠܩ ܠܛܘܪܐ ܘܡܝܬ ܬܡܢ<EOS> ܘܝܫܘܥ ܣܠܩ ܠܫܡܝܐ ܘܝܬܒ ܡܢ ܝܡܝܢܗ<EOS>
ܕܐܒܘܗܝ<EOS>
ܘܐܦ ܝܫܘܥ ܒܪܢܘܢ ܪܕܝܦܐ<EOS> ܘܝܫܘܥ ܦܪܘܩܢ ܪܕܝܦܐ<EOS> ܝܫܘܥ ܒܪܢܘܢ ܐܬܪܕܦ ܡܢ ܥܡܡ̈ܐ<EOS>
ܛܡܐ̈ܐ<EOS> ܘܝܫܘܥ ܦܪܘܩܢ ܐܬܪܕܦ ܡܢ ܥܡܐ ܣܟܠܐ<EOS> ܝܫܘܥ ܒܪܢܘܢ ܫܩܠ ܝܪܬܘܬܐ ܡܢ ܪ̈ܕܘܦܘܗܝ<EOS> ܘܝܗܒܗ<EOS>
ܠܥܡܗ<EOS> ܘܝܫܘܥ ܦܪܘܩܢ ܫܩܠ ܝܪܬܘܬܐ ܡܢ ܪ̈ܕܘܦܘܗܝ ܘܝܗܒܗ ܠܥܡܡ̈ܐ ܢܘܟܪ̈ܝܐ<EOS> ܝܫܘܥ ܒܪܢܘܢ ܐܩܝܡ<EOS>
ܫܡܫܐ ܒܫܡܝܐ<EOS> ܘܥܒܕ ܢܩܡܬܐ ܡܢ ܥܡܡ̈ܐ ܪ̈ܕܘܦܘܗܝ<EOS> ܘܝܫܘܥ ܦܪܘܩܢ ܐܥܪܒ ܫܡܫܐ ܒܡܨܥܬ ܝܘܡܐ ܕܢܒܗܬ<EOS>
ܥܡܐ ܪܕܘܦܐ ܕܨܠܒܗ<EOS> ܝܫܘܥ ܒܪܢܘܢ ܦܠܓ ܝܪܬܘܬܐ ܠܥܡܗ<EOS> ܘܝܫܘܥ ܦܪܘܩܢ ܡܠܟ ܕܢܬܠ ܠܥܡܡ̈ܐ ܐܪܥܐ<EOS>
ܕܚ̈ܝܐ<EOS> ܝܫܘܥ ܒܪܢܘܢ ܐܚܝ ܠܪܚܒ ܙܢܝܬܐ<EOS> ܘܝܫܘܥ ܦܪܘܩܢ ܟܢܫ ܘܐܚܝ ܥܕܬܐ ܙܢܝܬܐ<EOS> ܝܫܘܥ ܒܪܢܘܢ<EOS>
ܠܝܘܡܐ ܫܒܝܥܝܐ ܣܚܦ ܘܐܪܡܝ ܫܘܪ̈ܝܗ ܕܐܝܪܝܚܘ<EOS> ܘܝܫܘܥ ܦܪܘܩܢ ܒܝܘܡܗ ܫܒܝܥܝܐ ܒܫܒܬܐ ܕܢܝܚܗ<EOS>
ܕܐܠܗܐ ܡܫܬܪܐ ܘܢܦܠ ܥܠܡܐ ܗܢܐ<EOS> ܝܫܘܥ ܒܪܢܘܢ ܪܓܡ ܠܥܟܪ ܕܓܢܒ ܡܢ ܚܪܡܐ<EOS> ܘܝܫܘܥ ܦܪܘܩܢ ܦܪܫ<EOS>
ܠܝܗܘܕܐ ܡܢ ܬܠܡ̈ܝܕܐ ܚܒܪ̈ܘܗܝ<EOS> ܥܠ ܕܓܢܒ ܡܢ ܟܣܦܐ ܕܡܣܟ̈ܢܐ<EOS> ܝܫܘܥ ܒܪܢܘܢ ܟܕ ܡܐܬ ܐܪܡܝ<EOS>
ܣܗܕܘܬܐ ܒܥܡܗ<EOS> ܘܝܫܘܥ ܦܪܘܩܢ ܟܕ ܐܣܬܠܩ ܐܪܡܝ ܣܗܕܘܬܐ ܒܫܠܝܚ̈ܘܗܝ<EOS>
ܘܐܦ ܢܦܬܚ ܪܕܝܦܐ ܘܝܫܘܥ ܪܕܝܦܐ<EOS> ܢܦܬܚ ܐܚܘܗ̈ܝ ܛܪܕܘܗܝ ܡܢ ܒܝܬ ܐܒܘܗܝ<EOS> ܘܝܫܘܥ<EOS>
ܐܚܘܗ̈ܝ ܛܪܕܘܗܝ ܘܐܣܩܘ ܨܠܒܘܗܝ<EOS> ܢܦܬܚ ܪܕܝܦܐ ܩܡ ܪܫܐ ܠܥܡܗ<EOS> ܘܝܫܘܥ ܪܕܝܦܐ ܩܡ ܘܗܘܐ ܡܠܟܐ<EOS>
ܠܥܡܡ̈ܐ<EOS> ܢܦܬܚ ܢܕܪ ܢܕܪܐ<EOS> ܘܐܣܩ ܦܬܚܬ ܪ̈ܚܡܘܗܝ ܩܘܪܒܢܐ<EOS> ܘܝܫܘܥ ܣܠܩ ܩܘܪܒܢܐ ܠܐܒܘܗܝ<EOS> ܚܠܦ<EOS>
ܟܠܗܘܢ ܥܡܡ̈ܐ<EOS>
ܘܐܦ ܕܘܝܕ ܪܕܝܦܐ<EOS> ܘܝܫܘܥ ܪܕܝܦܐ<EOS> ܕܘܝܕ ܐܬܡܫܚ ܡܢ ܫܡܘܐܝܠ<EOS> ܕܢܗܘܐ ܡܠܟܐ ܚܠܦ<EOS>
ܫܐܘܠ ܕܚܛܐ<EOS> ܘܝܫܘܥ ܐܬܡܫܚ ܡܢ ܝܘܚܢܢ ܕܢܗܘܐ ܟܗܢܐ ܪܒܐ<EOS> ܚܠܦ ܟܗ̈ܢܐ ܥܒܪ̈ܝ ܢܡܘܣܐ<EOS> ܕܘܝܕ<EOS>
ܐܬܪܕܦ ܡܢ ܒܬܪ ܡܫܝܚܘܬܗ<EOS> ܘܝܫܘܥ ܐܬܪܕܦ ܡܢ ܒܬܪ ܡܫܝܚܘܬܗ<EOS> ܕܘܝܕ ܐܡܠܟ ܠܘܩܕܡ ܥܠ ܚܕ ܫܒܛܐ<EOS>
ܒܠܚܘܕ<EOS> ܘܡܢ ܒܬܪܟܢ ܥܠ ܟܠܗ ܐܝܣܪܝܠ<EOS> ܘܝܫܘܥ ܐܡܠܟ ܡܢ ܩܕܝܡ ܥܠ ܙܥܘܪ̈ܐ ܕܗܝܡܢܘ ܒܗ<EOS> ܘܒܚܪܬܐ<EOS>
ܡܡܠܟ ܥܠ ܟܠܗ ܥܠܡܐ<EOS> ܕܘܝܕ ܒܪ ܬܠܬܝܢ ܫ̈ܢܝܢ ܡܫܚܗ ܫܡܘܐܝܠ<EOS> ܘܝܫܘܥ ܐܝܟ ܒܪ ܫ̈ܢܝܢ ܬܠܬܝܢ ܩܒܠ<EOS>
ܣܝܡ ܐܝܕܐ ܡܢ ܝܘܚܢܢ<EOS> ܕܘܝܕ ܢܣܒ ܬܪ̈ܬܝܢ ܒ̈ܢܬ ܡܠܟܐ<EOS> ܘܝܫܘܥ ܢܣܒ ܬܪ̈ܬܝܢ ܒܢ̈ܬ ܡܠܟܐ<EOS> ܟܢܘܫܬ<EOS>
ܥܡܐ ܘܟܢܘܫܬ ܥܡܡ̈ܐ<EOS> ܕܘܝܕ ܦܪܥ ܛܒܬܐ ܠܫܐܘܠ ܒܥܠܕܒܒܗ<EOS> ܘܝܫܘܥ ܐܠܦ ܕܨܠܘ ܥܠ ܒܥܠܕܒܒ̈ܝܟܘܢ<EOS>ܕܘܝܕ ܠܒܗ ܕܐܠܗܐ ܘܝܫܘܥ ܒܪܗ ܕܐܠܗܐ<EOS> ܕܘܝܕ ܩܒܠ ܡܠܟܘܬܐ ܕܫܐܘܠ ܪܕܘܦܗ<EOS> ܘܝܫܘܥ ܩܒܠ ܡܠܟܘܬܐ<EOS>
ܕܐܝܣܪܝܠ ܪܕܘܦܗ<EOS> ܕܘܝܕ ܒܟܐ ܒܐܘ̈ܠܝܬܗ ܥܠ ܫܐܘܠ ܒܥܠܕܒܒܗ ܟܕ ܡܝܬ<EOS> ܘܝܫܘܥ ܒܟܐ ܥܠ ܐܘܪܫܠܡ<EOS>
ܪܕܘܦܬܗ ܕܥܬܝܕܐ ܕܬܚܪܒ<EOS> ܕܘܝܕ ܐܫܠܡ ܡܠܟܘܬܐ ܠܫܠܝܡܘܢ<EOS> ܘܐܬܟܢܫ ܠܘܬ ܥܡܗ<EOS> ܘܝܫܘܥ ܐܫܠܡ<EOS>
ܐܩܠܝ̈ܕܐ ܠܫܡܥܘܢ ܘܣܠܩ ܘܐܙܠ ܠܘܬ ܡܫܕܪܢܗ<EOS> ܡܛܠ ܕܘܝܕ ܡܫܬܒܩܝܢ ܚܛܗ̈ܐ ܠܝܠܕܘ̈ܗܝ<EOS> ܘܡܛܠ ܝܫܘܥ<EOS>
ܡܫܬܒܩܝܢ ܚܛܗ̈ܐ ܠܥܡܡ̈ܐ<EOS>
ܘܐܦ ܐܠܝܐ ܪܕܝܦܐ ܘܝܫܘܥ ܪܕܝܦܐ<EOS> ܐܠܝܐ ܪܕܦܬܗ ܐܙܒܝܠ ܩܛܘܠܬܐ<EOS> ܘܝܫܘܥ ܪܕܦܬܗ<EOS>
ܟܢܘܫܬܐ ܪܕܘܦܬܐ ܘܩܛܘܠܬܐ<EOS> ܐܠܝܐ ܟܠܐ ܫܡܝܐ ܡܢ ܡܛܪܐ ܡܛܠ ܚܛܗܘܗ̈ܝ ܕܐܝܣܪܝܠ<EOS> ܘܝܫܘܥ ܟܠܐ<EOS>
ܒܡܐܬܝܬܗ ܪܘܚܐ ܡܢ ܢܒ̈ܝܐ<EOS> ܡܛܠ ܚܛܗܘܗ̈ܝ ܕܥܡܐ<EOS> ܐܠܝܐ ܚܪܒ ܠܥܒܕ̈ܘܗܝ ܕܒܥܠܐ<EOS> ܘܝܫܘܥ ܕܫ ܠܣܛܢܐ<EOS>
ܘܠܚܝ̈ܠܘܬܗ<EOS> ܐܠܝܐ ܐܚܝ ܒܪܗ ܕܐܪܡܠܬܐ<EOS> ܘܝܫܘܥ ܐܚܝ ܒܪܗ ܕܐܪܡܠܬܐ<EOS> ܥܡ ܠܥܙܪ ܘܒܪܬܗ ܕܪܒܢ<EOS>
ܟܢܘܫܬܐ<EOS> ܐܠܝܐ ܙܢ ܠܐܪܡܠܬܐ ܡܢ ܠܚܡܐ ܙܥܘܪܐ<EOS> ܘܝܫܘܥ ܣܒܥ ܐ̈ܠܦܐ ܡܢ ܠܚܡܐ ܙܥܘܪܐ<EOS> ܐܠܝܐ ܐܣܬܠܩ<EOS>
ܒܡܪܟܒܬܐ ܠܫܡܝܐ<EOS> ܘܦܪܘܩܢ ܣܠܩ ܘܝܬܒ ܡܢ ܝܡܝܢܗ ܕܐܒܘܗܝ<EOS> ܪܘܚܗ ܕܐܠܝܐ ܩܒܠ ܐܠܝܫܥ<EOS> ܘܝܫܘܥ ܢܦܚ<EOS>
ܒܐܦܝܗ̈ܘܢ ܕܫ̈ܠܝܚܘܗܝ<EOS>
ܘܐܦ ܐܠܝܫܥ ܪܕܝܦܐ ܘܝܫܘܥ ܪܕܝܦܐ<EOS> ܐܠܝܫܥ ܐܬܪܕܦ ܡܢ ܒܪ ܐܚܒ ܒܪ ܩܛܘܠܐ<EOS> ܘܝܫܘܥ<EOS>
ܐܬܪܕܦ ܡܢ ܥܡܐ ܩܛܘܠܐ<EOS> ܐܠܝܫܥ ܐܬܢܒܝ ܘܗܘܐ ܣܒܥܐ ܒܫܡܪܝܢ<EOS> ܘܝܫܘܥ ܐܡܪ ܕܡܢ ܕܐܟܠ ܡܢ ܦܓܪܝ<EOS>
ܘܫܬܐ ܡܢ ܕܡܝ ܚܝܐ ܠܥܠܡ<EOS> ܐܠܝܫܥ ܣܒܥ ܡܐܐ ܓܒܪ̈ܝܢ ܡܢ ܠܚܡܐ ܙܥܘܪܐ<EOS> ܘܝܫܘܥ ܣܒܥ ܐܪ̈ܒܥܐ<EOS>
ܐ̈ܠܦܝܢ ܡܢ ܚܡܫ ܓܪ̈ܝܨܢ<EOS> ܣܛܪ ܡܢ ܢܫ̈ܐ ܘܛܠܝ̈ܐ<EOS> ܐܠܝܫܥ ܥܒܕ ܡܫܚܐ ܡܢ ܡܝ̈ܐ<EOS> ܘܝܫܘܥ ܥܒܕ ܚܡܪܐ<EOS>
ܡܢ ܡ̈ܝܐ<EOS> ܐܠܝܫܥ ܦܪܩ ܐܪܡܠܬܐ ܡܢ ܡܪܐ ܚܘܒܗ<EOS> ܘܝܫܘܥ ܦܪܩ ܠܥܡܡ̈ܐ ܚܝܒ̈ܐ<EOS> ܐܠܝܫܥ ܐܛܝܦ<EOS>
ܠܦܪܙܠܐ<EOS> ܘܛܒܥ ܠܩܝܣܐ<EOS> ܘܝܫܘܥ ܐܪܝܡ ܛܒܝܥܘܬܢ<EOS> ܘܛܒܥ ܙܠܝܠܘܬܢ ܐܠܝܫܥ ܚܕ ܡܝܬܐ ܚܝܐ ܥܠ<EOS>
ܓܪ̈ܡܘܗܝ<EOS> ܘܥܠ ܓܪ̈ܡܘܗܝ ܕܝܫܘܥ ܐܫܬܕܝܘ ܘܚܝܘ ܟܠܗܘܢ ܥܡܡ̈ܐ<EOS> ܕܡܝܬܝܢ ܗܘܘ ܒܚܛܗܝ̈ܗܘܢ<EOS>
ܘܐܦ ܚܙܩܝܐ ܪܕܝܦܐ ܘܝܫܘܥ ܪܕܝܦܐ<EOS> ܚܙܩܝܐ ܐܬܪܕܦ ܘܐܬܚܣܕ ܡܢ ܣܢܚܝܪܝܒ<EOS>
ܒܥܠܕܒܒܗ<EOS> ܘܝܫܘܥ ܐܬܚܣܕ ܡܢ ܥܡܐ ܣܟܠܐ<EOS> ܚܙܩܝܐ ܨܠܝ ܘܙܟܐ ܠܒܥܠܕܒܒܗ<EOS> ܘܒܨܠܝܒܘܬܗ ܕܝܫܘܥ ܐܙܕܟܝ<EOS>
ܒܥܠܕܒܒܢ<EOS> ܚܙܩܝܐ ܡܠܟܐ ܕܟܠܗ ܐܝܣܪܝܠ<EOS> ܘܝܫܘܥ ܡܠܟܐ ܕܟܠܗܘܢ ܥܡܡ̈ܐ<EOS> ܡܛܠ ܕܐܬܟܪܗ ܚܙܩܝܐ ܗܦܟ<EOS>
ܫܡܫܐ ܠܒܣܬܪܗ<EOS> ܘܡܛܠ ܕܚܫ ܝܫܘܥ ܚܫܟ ܫܡܫܐ ܡܢ ܢܘܗܪܗ<EOS> ܕܚܙܩܝܐ ܗܘܘ ܒܥܠܕܒܒ̈ܘܗܝ ܫ̈ܠܕܐ<EOS>
ܡܝ̈ܬܬܐ<EOS> ܘܝܫܘܥ ܒܥܠܕܒܒ̈ܘܗܝ ܡܣܬܚܦܝܢ ܬܚܝܬ ܪ̈ܓܠܘܗܝ<EOS> ܚܙܩܝܐ ܡܢ ܫܪܒܬܐ ܕܒܝܬ ܕܘܝܕ<EOS> ܘܝܫܘܥ<EOS>
ܒܪܗ ܕܕܘܝܕ ܒܒܣܪ<EOS> ܚܙܩܝܐ ܐܡܪ ܕܫܠܡܐ ܘܩܘܫܬܐ ܢܗܘܐ ܒܝܘܡ̈ܝ<EOS> ܘܝܫܘܥ ܐܡܪ ܠܬܠܡܝ̈ܕܘܗܝ ܕܫܠܡܐ<EOS>
ܕܝܠܝ ܫܒܩܢܐ ܠܟܘܢ<EOS> ܚܙܩܝܐ ܨܠܝ ܘܐܬܚܠܡ ܡܢ ܟܘܪܗܢܗ<EOS> ܘܝܫܘܥ ܨܠܝ ܘܩܡ ܡܢ ܒܝܬ ܡܝ̈ܬܐ<EOS> ܚܙܩܝܐ<EOS>
ܡܢ ܒܬܪ ܕܩܡ ܡܢ ܟܘܪܗܢܗ ܐܘܣܦ ܥܠ ܫܢܘܗ̈ܝ<EOS> ܘܝܫܘܥ ܡܢ ܒܬܪ ܒܬܪ ܩܝܡܬܗ ܩܒܠ ܫܘܒܚܐ ܪܒܐ<EOS> ܚܙܩܝܐ<EOS>
ܒܬܪ ܬܘܣܦܬܗ ܐܫܬܠܛ ܒܗ ܡܘܬܐ<EOS> ܘܝܫܘܥ ܡܢ ܒܬܪ ܕܩܡ<EOS> ܬܘܒ ܡܘܬܐ ܠܐ ܡܫܬܠܛ ܒܗ ܠܥܠܡ<EOS>
ܘܐܦ ܝܘܫܝܐ ܪܕܝܦܐ ܘܝܫܘܥ ܪܕܝܦܐ<EOS> ܝܘܫܝܐ ܐܬܪܕܦ ܘܩܛܠܗ ܦܪܥܘܢ ܚܓܝܪܐ<EOS> ܘܝܫܘܥ<EOS>
ܐܬܪܕܦ ܘܩܛܠܗ ܥܡܐ ܕܐܬܚܓܪ ܒܚܛܗܘ̈ܗܝ<EOS> ܝܘܫܝܐ ܕܟܝ ܠܐܪܥܐ ܕܐܝܣܪܝܠ ܡܢ ܛܢܦܘܬܐ<EOS> ܘܝܫܘܥ ܕܟܝ<EOS>
ܘܐܥܒܪ ܛܢܦܘܬܐ ܡܢ ܟܠܗ ܐܪܥܐ<EOS> ܝܘܫܝܐ ܝܩܪ ܘܫܒܚ ܫܡܐ ܕܐܠܗܗ<EOS> ܘܝܫܘܥ ܐܡܪ ܕܫܒܚܬ ܘܡܫܒܚܢܐ<EOS>ܝܘܫܝܐ ܡܛܠ ܥܘܠܗ ܕܐܝܣܪܝܠ ܨܪܝ ܠܒܘܫܘܗ̈ܝ<EOS> ܘܝܫܘܥ ܡܛܠ ܥܘܠܗ ܕܥܡܐ ܨܪܐ ܐ̈ܦܝ ܬܪܥܗ ܕܗܝܟܠܐ<EOS>
ܩܕܝܫܐ<EOS> ܝܘܫܝܐ ܐܡܪ ܕܪܒ ܗܘ ܪܘܓܙܐ ܕܐܬܐ ܥܠ ܥܡܐ ܗܢܐ<EOS> ܘܝܫܘܥ ܐܡܪ ܕܢܐܬܐ ܪܘܓܙܐ ܥܠ ܥܡܐ ܗܘ<EOS>ܘܢܦܠܘܢ ܒܦܘܡܐ ܕܚܪܒܐ<EOS> ܝܘܫܝܐ ܐܦܩ ܛܢܦܘܬܐ ܡܢ ܗܝܟܠܐ ܩܕܝܫܐ<EOS> ܘܝܫܘܥ ܐܦܩ ܬܓܪ̈ܐ ܛܡܐ̈ܐ ܡܢ<EOS>
ܒܝܬܗ ܕܐܒܘܗܝ<EOS> ܥܠ ܝܘܫܝܐ ܐܪܩܕ ܘܐ̈ܠܝ ܒܢ̈ܬ ܐܝܣܪܝܠ ܐܝܟ ܕܐܡܪ ܐܪܡܝܐ<EOS> ܕܒ̈ܢܬ ܐܝܣܪܝܠ ܥܠ<EOS>
ܝܘܫܝܐ ܒܟܝ̈ܝܢ<EOS> ܘܥܠ ܝܫܘܥ ܒܟ̈ܝ ܘܐܪܩܕ ܒܢ̈ܬ ܐܝܣܪܝܠ<EOS> ܐܝܟ ܕܐܡܪ ܙܟܪܝܐ<EOS> ܕܬܪܩܕ ܐܪܥܐ ܫܪ̈ܒܢ<EOS>
ܥܠ ܫܪ̈ܒܢ<EOS>
ܘܐܦ ܕܢܝܐܝܠ ܪܕܝܦܐ ܘܝܫܘܥ ܪܕܝܦܐ<EOS> ܕܢܝܐܝܠ ܐܬܪܕܦ ܡܢ ܟܠܕܝ̈ܐ ܟܢܫܐ ܕܓܒܪ̈ܐ<EOS>
ܪ̈ܫܝܥܐ<EOS> ܘܝܫܘܥ ܪܕܦܘܗܝ ܝܗܘ̈ܕܝܐ ܟܢܫܐ ܕܓܒܪ̈ܐ ܥܘ̈ܠܐ<EOS> ܕܢܝܐܝܠ ܐܟܠܘ ܩܪ̈ܨܘܗܝ ܟܠܕ̈ܝܐ<EOS>ܘܝܫܘܥ ܐܟܠܘ ܩܪ̈ܨܘܗܝ ܝܗ̈ܘܕܝܐ ܩܕܡ ܗܓܡܘܢܐ<EOS> ܠܕܢܝܐܝܠ ܐܪܡܝܘܗܝ ܒܓܘܒܐ ܕܐܪ̈ܝܘܬܐ<EOS> ܘܐܫܬܘܙܒ<EOS>
ܘܣܠܩ ܡܢ ܓܘܗ ܟܕ ܙܟܝ<EOS> ܘܠܝܫܘܥ ܐܚܬܘ ܠܓܘܒܐ ܕܒܝܬ ܡܝ̈ܬܐ<EOS> ܘܣܠܩ ܘܠܐ ܐܫܬܠܛ ܒܗ ܡܘܬܐ<EOS> ܥܠ<EOS>
ܕܢܝܐܝܠ ܣܒܪܘ ܕܡܐ ܕܢܦܠ ܒܓܘܒܐ ܬܘܒ ܠܐ ܣܠܩ<EOS> ܘܥܠ ܝܫܘܥ ܐܡܪܘ<EOS> ܕܡܟܝܠ ܕܢܦܠ ܠܐ ܡܘܣܦ ܠܡܩܡ<EOS>ܡܢ ܕܢܝܐܝܠ ܐܣܬܟܪ ܦܘܡܐ ܕܐܪ̈ܝܘܬܐ<EOS> ܝܥܢ̈ܐ ܘܡܚܒ̈ܠܢܐ<EOS> ܘܡܢ ܝܫܘܥ ܐܣܬܟܪ ܦܘܡܗ ܕܡܘܬܐ ܝܥܢܐ<EOS>
ܘܡܚܒܠ ܨܘܪ̈ܬܐ<EOS> ܠܓܘܒܗ ܕܕܢܝܐܝܠ ܚܬܡܘ ܘܢܛܪܝܢ ܗܘܘ ܠܗ ܒܙܗܝܪܘܬܐ<EOS> ܘܠܩܒܪܗ ܕܝܫܘܥ ܢܛܪܘܗܝ<EOS>
ܒܙܗܝܪܘܬܐ<EOS> ܐܝܟ ܕܐܡܪܘ ܕܦܩܘܕ ܡܙܕܗܪܝܢ ܒܩܒܪܐ<EOS> ܟܕ ܣܠܩ ܕܢܝܐܝܠ ܒܗܬܘ ܐ̈ܟܠܝ ܩܪ̈ܨܘܗܝ<EOS> ܘܟܕ<EOS>
ܩܡ ܝܫܘܥ ܒܗܬܘ ܟܘܠܗܘܢ ܨܠܘܒܘܗ̈ܝ<EOS> ܡܠܟܐ ܕܕܢܗ ܠܕܢܝܐܝܠ ܟܪܝܬ ܠܗ ܣܓܝ ܥܠ ܕܒܥܘܠܐ ܐܟܠܘ<EOS>
ܩܪ̈ܨܘܗܝ ܟܠܕܝ̈ܐ<EOS> ܘܦܝܠܛܘܣ ܕܝܢܗ ܕܝܫܘܥ ܟܪܝܬ ܠܗ ܣܓܝ<EOS> ܡܛܠ ܕܝܕܥ ܕܒܥܘܠܐ ܐܟܠܝܢ ܗܘܘ<EOS>
ܩܪ̈ܨܘܗܝ ܝܗܘܕ̈ܝܐ<EOS> ܒܨܠܘܬܗ ܕܕܢܝܐܝܠ ܣܠܩܬ ܫܒܝܬܐ ܕܥܡܗ ܡܢ ܒܒܠ<EOS> ܘܨܠܝ ܝܫܘܥ ܘܐܗܦܟ ܫܒܝܬܐ<EOS>
ܕܟܠܗܘܢ ܥܡܡ̈ܐ<EOS> ܕܢܝܐܝܠ ܦܫܪ \ܚܠܡܗ ܘܚܙܘܘܗ̈ܝܚܙܘ̈ܘܗܝ ܘܚ̈ܠܡܘܗܝ ܕܢܒܘܟܕܢܨܪ<EOS> ܘܝܫܘܥ ܦܫܩ<EOS>
ܘܦܫܪ ܚܙܘ̈ܝ ܐܘܪܝܬܐ ܘܢܒ̈ܝܐ<EOS> ܕܢܝܐܝܠ ܟܕ ܦܫܩ ܚܙܘܗ ܕܒܠܛܫܥܨܪ ܩܒܠ ܫܘܠܛܢܐ ܬܘܠܬܐ ܒܡܠܟܘܬܐ<EOS>ܘܝܫܘܥ ܟܕ ܫܠܡ ܚܙ̈ܘܐ ܘܢܒ̈ܝܐ<EOS> ܐܫܠܡ ܠܗ ܐܒܘܗܝ ܟܠ ܫܘܠܛܢ ܕܒܫܡܝܐ ܘܕܒܐܪܥܐ<EOS> ܕܢܝܐܝܠ ܚܙܐ<EOS>
ܬܡܝܗ̈ܬܐ ܘܡܠܠ ܟܣܝ̈ܬܐ<EOS> ܘܝܫܘܥ ܓܠܐ ܟܣܝ̈ܬܐ ܘܫܠܡ ܕܟܬܝܒ<EOS> ܕܢܝܐܝܠ ܐܬܕܒܪ ܒܗܡܝܪ̈ܐ ܚܠܦ ܥܡܗ<EOS>ܘܦܓܪܗ ܕܝܫܘܥ ܗܡܝܪܐ ܚܠܦ ܟܠܗܘܢ ܥܡܡ̈ܐ<EOS> ܡܛܠ ܕܢܝܐܝܠ<EOS> ܐܬܬܢܝܚܬ ܚܡܬܗ ܕܡܠܟܐ ܡܢ ܟܠܕܝ̈ܐ<EOS> ܘܠܐ<EOS>
ܐܬܩܛܠܘ<EOS> ܘܡܛܠ ܝܫܘܥ ܐܬܬܢܝܚܬ ܚܡܬܗ ܕܐܒܘܗܝ ܡܢ ܟܠܗܘܢ ܥܡܡ̈ܐ<EOS> ܘܠܐ ܐܬܩܛܠܘ ܘܡܝܬܘ ܡܢ<EOS>
ܚܛܗܝܗ̈ܘܢ<EOS> ܕܢܝܐܝܠ ܒܥܐ ܡܢ ܡܠܟܐ ܘܐܫܠܛ ܠܐܚܘ̈ܗܝ ܥܠ ܨܒܘ̈ܬܐ ܕܡܕܝܢܬ ܒܒܠ<EOS> ܘܝܫܘܥ ܒܥܐ ܡܢ<EOS>
ܐܠܗܐ ܘܐܫܠܛ ܠܐܚܘ̈ܗܝ ܬܠܡܝܕ̈ܘܗܝ ܥܠ ܣܛܢܐ ܘܚܝܠܗ<EOS> ܕܢܝܐܝܠ ܐܡܪ ܥܠ ܐܘܪܫܠܡ ܕܥܕܡܐ ܠܦܣܝܩܬ̈ܐ<EOS>
ܬܬܢܝܚ ܥܠ ܚܒܠܐ<EOS> ܘܝܫܘܥ ܐܡܪ ܥܠ ܐܘܪܫܠܡ ܕܠܐ ܬܫܬܒܩ ܒܗ ܟܐܦ ܥܠ ܟܐܦ<EOS> ܕܠܐ ܝܕܥܬ ܝܘܡܐ<EOS>
ܕܪܒܘܬܗ<EOS> ܕܢܝܐܝܠ ܚܙܐ ܫܒ̈ܘܥܐ ܕܡܬܢܝܚܝܢ ܥܠ ܥܡܗ<EOS> ܘܝܫܘܥ ܐܬܐ ܘܡܠܝ ܐܢܘܢ<EOS>
ܘܐܦ ܚܢܢܝܐ ܘܐܚܘ̈ܗܝ ܪ̈ܕܝܦܐ ܘܝܫܘܥ ܪܕܝܦܐ<EOS> ܚܢܢܝܐ ܘܐܚܘ̈ܗܝ ܐܬܪܕܦܘ ܡܢ<EOS>
ܢܒܘܟܕܢܨܪ<EOS> ܘܝܫܘܥ ܪܕܦܗ ܥܡܐ ܕܝܗ̈ܘܕܝܐ<EOS> ܚܢܢܝܐ ܘܐܚܘܗ̈ܝ ܢܦܠܘ ܒܐܬܘܢܐ ܕܢܘܪܐ<EOS> ܘܩܪܬ ܐܝܟ ܛܠܐ<EOS>
ܥܠܝܗܘܢ ܕܙܕܝ̈ܩܐ<EOS> ܘܝܫܘܥ ܢܚܬ ܠܐܬܪܗ ܕܚܫܘܟܐ<EOS> ܘܬܒܪ ܬܪ̈ܥܘܗܝ ܘܐܦܩ ܚܒܝܫ̈ܘܗܝ<EOS> ܚܢܢܝܐ<EOS>
ܘܐܚ̈ܘܗܝ ܣܠܩܘ ܡܢ ܐܬܘܢܐ ܕܢܘܪܐ<EOS> ܘܫܠܗܒܝܬܐ ܐܘܩܕܬ ܠܐܟ̈ܠܝ ܩܪ̈ܨܝܗܘܢ<EOS> ܘܝܫܘܥ ܚܝܐ ܘܣܠܩ ܡܢ<EOS>
ܓܘ ܚܫܘܟܐ<EOS> ܘܝܩܕܝܢ ܐ̈ܟܠܝ ܩܪ̈ܨܘܗܝ ܘܨܠܘܒܘ̈ܗܝ ܒܫܠܗܒܝܬܐ ܠܚܪܬܐ<EOS> ܟܕ ܚܢܢܝܐ ܘܐܚ̈ܘܗܝ ܣܠܩܘ<EOS>
ܡܢ ܐܬܘܢܐ ܙܥ ܘܐܬܪܗܒ ܢܒܘܟܕܢܨܪ ܡܠܟܐ<EOS> ܘܟܕ ܩܡ ܝܫܘܥ ܡܢ ܒܝܬ ܡ̈ܝܬܐ<EOS> ܐܬܪܗܒ ܘܙܥ ܥܡܐ ܕܨܠܒܗ<EOS>ܚܢܢܝܐ ܘܐܚܘ̈ܗܝ ܠܐ ܣܓܕܘ ܠܨܠܡܗ ܕܡܠܟܐ ܕܒܒܠ<EOS> ܘܝܫܘܥ ܟܠܐ ܥܡܡ̈ܐ ܡܢ ܣܓܕܬܐ ܕܨܠܡ̈ܐ ܡܝ̈ܬܐ<EOS>ܡܛܠ ܚܢܢܝܐ ܘܐܚܘܗ̈ܝ ܫܒܚܘ ܥܡܡ̈ܐ ܘܠܫܢ̈ܐ ܠܐܠܗܐ ܕܦܨܝ ܐܢܘܢ ܡܢ ܢܘܪܐ<EOS> ܘܡܛܠ ܝܫܘܥ ܡܫܒܚܝܢ<EOS>
\ܟܠ ܥܡ̈ܡܐܥܡ̈ܡܐ ܘܟܠ ܠܫ̈ܢܝܢ ܕܦܨܝ ܠܒܪܗ ܘܠܐ ܚܙܐ ܚܒܠܐ<EOS> ܒܠܒܘܫ̈ܝܗܘܢ ܕܚܢܢܝܐ ܘܕܐܚ̈ܘܗܝ<EOS>
ܠܐ ܫܠܛܬ ܢܘܪܐ<EOS> ܘܒܦܓܪ̈ܝܗܘܢ ܕܟܘܠ ܙܕܝܩ̈ܐ ܕܗܝܡܢܘ ܒܝܫܘܥ ܠܐ ܫܠܛܐ ܒܗܘܢ ܢܘܪܐ ܠܚܪܬܐ<EOS>
ܘܐܦ ܡܘܪܕܟܝ ܪܕܝܦܐ ܘܝܫܘܥ ܪܕܝܦܐ<EOS> ܡܘܪܕܟܝ ܐܬܪܕܦ ܡܢ ܗܡܢ ܥܘܠܐ<EOS> ܘܝܫܘܥ<EOS>
ܐܬܪܕܦ ܡܢ ܥܡܐ ܡܪܘܕܐ<EOS> ܡܘܪܕܟܝ ܒܨܠܘܬܗ ܦܨܝ ܠܥܡܗ ܡܢ ܐ̈ܝܕܝ ܗܡܢ<EOS> ܘܝܫܘܥ ܒܨܠܘܬܗ ܦܨܝ ܠܥܡܗ<EOS>
ܡܢ ܐܝ̈ܕܝ ܣܛܢܐ<EOS> ܡܘܪܕܟܝ ܐܬܦܨܝ ܡܢ ܐܝ̈ܕܝ ܪܕܘܦܗ<EOS> ܘܝܫܘܥ ܐܫܬܘܙܒ ܡܢ ܐܝ̈ܕܝ ܪ̈ܕܘܦܘܗܝ<EOS> ܡܛܠ<EOS>
ܕܝܬܒ ܡܘܪܕܟܝ ܘܠܒܫ ܣܩܐ<EOS> ܦܪܩ ܠܐܣܬܝܪ ܘܠܥܡܗ ܡܢ ܚܪܒܐ<EOS> ܘܡܛܠ ܕܠܒܫ ܝܫܘܥ ܦܓܪܐ ܘܐܬܡܟܟ<EOS> ܦܪܩ<EOS>
ܥܕܬܐ ܘܒ̈ܢܝܗ ܡܢ ܡܘܬܐ<EOS> ܘܡܛܠ ܡܘܪܕܟܝ ܫܦܪܬ ܐܣܬܝܪ ܠܡܠܟܐ<EOS> ܘܥܠܬ ܝܬܒܬ ܚܠܦ ܘܫܬܝ<EOS> ܕܠܐ ܥܒܕܬ<EOS>
ܨܒܝܢܗ<EOS> ܘܡܛܠ ܝܫܘܥ ܫܦܪܬ ܥܕܬܐ ܠܐܠܗܐ<EOS> ܘܥܠܬ ܗܘܬ ܠܡܠܟܐ ܚܠܦ ܟܢܘܫܬܐ<EOS> ܕܠܐ ܥܒܕܬ ܨܒܝܢܗ<EOS> ܙܗܪ<EOS>
ܡܘܪܕܟܝ ܕܬܨܘܡ ܐܣܬܝܪ ܗܝ ܘܥܠܝܡ̈ܬܗ<EOS> ܕܬܬܦܨܐ ܡܢ ܐܝ̈ܕܝ ܗܡܢ ܗܝ ܘܥܡܗ<EOS> ܘܙܗܪ ܝܫܘܥ ܠܥܕܬܗ<EOS>
ܘܠܝ̈ܠܕܝܗ<EOS> ܕܬܬܦܨܐ ܡܢ ܪܘܓܙܐ ܗܝ ܘܒ̈ܢܝܗ<EOS> ܡܘܪܕܟܝ ܩܒܠ ܐܝܩܪܗ ܕܗܡܢ ܪܕܘܦܗ<EOS> ܘܝܫܘܥ ܩܒܠ<EOS>
ܫܘܒܚܐ ܪܒܐ ܡܢ ܐܒܘܗܝ<EOS> ܚܠܦ ܪܕܘܦܝܗ ܕܡܢ ܥܡܐ ܣܟܠܐ<EOS> ܕܪܟ ܡܘܪܕܟܝ ܥܠ ܩܕܠܗ ܕܗܡܢ ܪܕܘܦܗ<EOS>ܘܝܫܘܥ ܡܬܣܝܡܝܢ ܒܥܠܕܒܒ̈ܘܗܝ ܬܚܝܬ ܪ̈ܓܠܘܗܝ<EOS> ܩܕܡ ܡܘܪܕܟܝ ܐܟܪܙ ܗܡܢ ܕܗܟܢܐ ܢܬܥܒܕ ܠܓܒܪܐ<EOS>
ܕܡܠܟܐ ܨܒܐ ܒܐܝܩܪܗ<EOS> ܘܝܫܘܥ ܟܪ̈ܘܙܘܗܝ ܢܦܩܘ ܡܢ ܥܡܐ ܪܕܘܦܗ<EOS> ܘܐܡܪܘ ܕܗܢܘ ܝܫܘܥ ܒܪܗ ܕܐܠܗܐ<EOS>ܕܡܗ ܕܡܘܪܕܟܝ ܐܬܬܒܥ ܒܝܕ ܗܡܢ ܘܒܢܘܗ̈ܝ<EOS> ܘܕܡܗ ܕܝܫܘܥ ܩܒܠܘ ܪ̈ܕܘܦܘܗܝ ܥܠܝܗܘܢ ܘܥܠ<EOS>
ܒܢܝܗ̈ܘܢ<EOS>
ܗܠܝܢ ܥܘܗ̈ܕܢܐ ܕܟܬܒܬ ܠܟ ܚܒܝܒܝ<EOS> ܡܛܠ ܝܫܘܥ ܪܕܝܦܐ ܘܙܕܝܩ̈ܐ ܪ̈ܕܝܦܐ<EOS> ܡܛܠ<EOS>
ܕܢܬܒܝܐܘܢ ܪ̈ܕܝܦܐ ܕܝܘܡܢܐ ܐܝܠܝܢ ܕܡܬܪܕܦܝܢ ܡܛܠ ܝܫܘܥ ܪܕܝܦܐ<EOS> ܕܗܘ ܟܬܒ ܠܢ ܘܠܒܒܢ ܒܢܦܫܗ<EOS>ܐܡܪ ܓܝܪ ܕܐܢ ܠܝ ܪܕܦܘ ܐܦ ܠܟܘܢ ܢܪܕܦܘܢ<EOS> ܘܡܛܠ ܟܢ ܠܡ ܪܕܦܝܢ ܠܟܘܢ<EOS> ܕܠܐ ܗܘܐ ܡܢ ܥܠܡܐ<EOS>
ܐܝܬܝܟܘܢ<EOS> ܐܝܟ ܕܐܢܐ ܠܐ ܗܘܝܬ ܡܢܗ<EOS> ܩܕܡ ܓܝܪ ܘܟܬܒ ܠܢ<EOS> ܕܢܫܠܡܘܢܟܘܢ ܐܒܗܝ̈ܟܘܢ ܘܐܚܝ̈ܟܘܢ<EOS>
ܘܛܘܗܡܟܘܢ<EOS> ܘܢܗܘܐ ܣܢܐ ܠܟܘܢ ܟܠܢܫ<EOS> ܡܛܠ ܫܡܝ ܕܝܠܝ<EOS> ܘܬܘܒ ܐܠܦܢ ܕܐܡܬܝ ܕܡܩܪܒܝܢ ܠܟܘܢ ܩܕܡ<EOS>
ܐܪ̈ܟܣ ܘܩܕܡ ܫܠܝ̈ܛܢܐ<EOS> ܘܩܕܡ ܡܠܟ̈ܐ ܐܚ̈ܝܕܝ ܥܠܡܐ<EOS> ܠܐ ܬܬܪܥܘܢ ܡܢ ܩܕܡ ܙܒܢܐ ܡܢܐ ܬܡܠܠܘܢ<EOS>ܘܐܝܟܢܐ ܬܦܩܘܢ ܪܘܚܐ<EOS> ܘܐܢܐ ܐܬܠ ܠܟܘܢ ܦܘܡܐ ܘܚܟܡܬܐ<EOS> ܕܠܐ ܢܫܟܚܘܢ ܒܥܠܕܒ̈ܒܝܟܘܢ ܠܡܙܟܟܘܢ<EOS>ܡܛܠ ܕܠܐ ܗܘܐ ܐܢܬܘܢ ܡܡܠܠܝܢ<EOS> ܐܠܐ ܪܘܚܐ ܕܩܘܕܫܐ ܕܐܒܘܟܘܢ ܗܝ ܡܡܠܠܐ ܒܟܘܢ<EOS> ܗܝ ܪܘܚܐ ܕܡܠܠܬ<EOS>
ܒܦܘܡ ܝܥܩܘܒ ܥܡ ܥܣܘ ܪܕܘܦܗ<EOS> ܘܪܘܚܐ ܕܚܟܡܬܐ ܕܡܠܠܬ ܩܕܡ ܦܪܥܘܢ ܒܦܘܡ ܝܘܣܦ ܪܕܝܦܐ<EOS> ܘܪܘܚܐ<EOS>
ܕܡܠܠܬ ܒܦܘܡ ܡܘܫܐ ܒܟܘܠܗܝܢ ܬܕܡܪ̈ܬܐ ܕܥܒܕ ܒܐܪܥ ܡܨܪܝܢ<EOS> ܘܪܘܚܐ ܕܐܝܕܥܬܐ ܕܐܬܝܗܒܬ ܠܝܫܘܥ<EOS>
ܒܪܢܘܢ<EOS> ܟܕ ܣܡ ܡܘܫܐ ܐܝܕܗ ܥܠܘܗܝ<EOS> ܘܓܡܪܘ ܘܣܦܘ ܡܢ ܩܕܡܘܗܝ ܥܡܡ̈ܐ ܕܪ̈ܕܦܘܗܝ<EOS> ܘܪܘܚܐ ܕܙܡܪܬ<EOS>
ܒܦܘܡ ܕܘܝܕ ܪܕܝܦܐ<EOS> ܕܒܗ ܙܡܪ ܘܡܪܘܚ ܗܘܐ ܠܫܐܘܠ ܪܕܘܦܗ ܡܢ ܪܘܚܐ ܒܝܫܬܐ<EOS> ܘܪܘܚܐ ܕܠܒܫܬ ܠܐܠܝܐ<EOS>ܘܐܟܣܬ ܒܗ ܠܐܙܒܝܠ ܘܠܐܚܒ ܪܕܘܦܗ<EOS> ܘܪܘܚܐ ܕܡܠܠܬ ܒܐܠܝܫܥ ܘܐܬܢܒܝ ܘܐܘܕܥ ܠܡܠܟܐ ܪܕܘܦܗ<EOS> ܥܠ ܡܕܡ<EOS>
ܕܓܕܫ ܠܒܬܪܗ ܕܝܘܡܐ<EOS> ܘܪܘܚܐ ܕܪܬܚܬ ܒܦܘܡܗ ܕܡܝܟܐ ܟܕ ܐܟܣ ܠܐܚܒ ܪܕܘܦܗ<EOS> ܘܐܡܪ ܠܗ<EOS> ܕܐܢ ܡܗܦܟ<EOS>
ܬܗܦܘܟ ܐܦܠܐ ܡܠܠ ܒܝ ܡܪܝܐ<EOS> ܘܪܘܚܐ ܕܚܝܠܬ ܠܐܪܡܝܐ<EOS> ܘܩܡ ܚܨܝܦܐܝܬ ܘܐܟܣ ܒܗ ܠܨܕܩܝܐ<EOS> ܘܪܘܚܐ<EOS>
ܕܢܛܪܬ ܠܕܢܝܐܝܠ ܘܐܚܘ̈ܗܝ ܒܐܪܥܐ ܕܒܒܠ<EOS> ܘܪܘܚܐ ܗܝ ܕܫܘܙܒܬ ܠܡܘܪܕܟܝ ܘܠܐܣܬܝܪ ܒܐܬܪܐ<EOS>
ܕܫܒܝܗܘܢ<EOS>
ܫܡܥ ܚܒܝܒܝ ܗܠܝܢ ܫܡܗ̈ܐ ܕܣܗ̈ܕܐ ܘܕܡܘܕ̈ܝܢܐ ܘܪ̈ܕܝܦܐ<EOS> ܗܒܝܠ ܐܬܩܛܠ ܘܕܡܗ ܓܥܐ<EOS>
ܡܢ ܐܪܥܐ<EOS> ܘܝܥܩܘܒ ܐܬܪܕܦ ܘܥܪܩ ܘܗܘܐ ܐܟܣܢܝܐ<EOS> ܘܝܘܣܦ ܐܬܪܕܦ ܘܐܙܕܒܢ ܘܢܦܠ ܒܓܘܒܐ<EOS> ܘܡܘܫܐ<EOS>
ܐܬܪܕܦ ܘܥܪܩ ܠܡܕܝܢ<EOS> ܘܝܫܘܥ ܒܪܢܘܢ ܐܬܪܕܦ ܘܥܒܕ ܩܪܒܐ<EOS> ܘܢܦܬܚ ܘܫܡܫܘܢ ܘܓܕܥܘܢ ܘܒܪܩ ܘܐܦ ܗܠܝܢ<EOS>
ܐܬܪܕܦܘ<EOS> ܗܠܝܢ ܕܐܡܪ ܥܠܝܗܘܢ ܫܠܝܚܐ ܛܘܒܢܐ<EOS> ܕܙܥܘܪ ܗܘ ܠܝ ܙܒܢܐ ܕܐܬܢܐ ܢܨܚܢ̈ܝܗܘܢ<EOS> ܘܐܦ ܕܘܝܕ<EOS>
ܐܬܪܕܦ ܡܢ ܐܝ̈ܕܝ ܫܐܘܠ<EOS> ܘܗܠܟ ܒܛܘܪ̈ܐ ܘܒܡܥܪ̈ܐ ܘܒܦܩܥ̈ܬܐ<EOS> ܘܐܦ ܫܡܘܐܝܠ ܐܬܪܕܦ ܘܐܬܐܒܠ ܥܠ<EOS>
ܫܐܘܠ<EOS> ܘܚܙܩܝܐ ܬܘܒ ܐܬܪܕܦ ܘܐܬܚܒܫ ܒܐܘܠܨܢܐ<EOS> ܘܐܠܝܐ ܐܬܪܕܦ ܘܗܠܟ ܒܚܘܪܒܐ<EOS> ܘܐܠܝܫܥ ܐܬܪܕܦ<EOS>
ܘܗܘܐ ܐܟܣܢܝܐ<EOS> \ܘܡܝܟܐ ܐܬܪܕܦ ܘܗܘܐ ܐܟܣܢܝܐ<EOS> ܘܡܝܟܐܘܡܝܟܐ ܐܬܪܕܦ ܘܢܦܠ ܒܝܬ ܐܣܝܪ̈ܐ<EOS>ܘܐܪܡܝܐ ܐܬܪܕܦ ܘܐܪܡܝܘܗܝ ܒܓܘܒܐ ܕܣܝܢܐ<EOS> ܘܕܢܝܐܝܠ ܐܬܪܕܦ ܘܢܦܠ ܒܓܘܒܐ ܕܐܪ̈ܝܘܬܐ<EOS> ܘܐܦ ܚܢܢܝܐ<EOS>
ܘܐܚܘ̈ܗܝ ܐܬܪܕܦܘ ܘܢܦܠܘ ܒܐܬܘܢܐ ܕܢܘܪܐ<EOS> ܘܡܘܪܕܟܝ ܘܐܣܬܝܪ ܘܒ̈ܢܝ ܥܡܗܘܢ ܐܬܪܕܦܘ ܡܢ ܐܝ̈ܕܝ<EOS>
ܗܡܢ<EOS> ܘܝܗܘܕܐ ܡܩܒܝ ܘܐܚܘ̈ܗܝ ܐܬܪܕܦܘ ܘܐܦ ܗܢܘܢ<EOS> ܘܣܝܒܪܘ ܨܥܪܐ<EOS> ܘܐܚ̈ܐ ܫܒܥܐ ܒܢ̈ܝܗ ܕܛܘܒܢܝܬܐ<EOS>
ܒܢܓ̈ܕܐ ܡܪ̈ܝܪܐ ܣܝܒܪܘ ܫܘ̈ܢܩܐ<EOS> ܘܗܘܘ ܡܘܕܝ̈ܢܐ ܘܣܗ̈ܕܐ ܫܪ̈ܝܪܐ<EOS> ܘܐܠܝܥܙܪ ܣܒܐ ܘܥܬܝܩ ܝܘܡ̈ܬܐ<EOS>
ܗܘܐ ܕܡܘܬܐ ܛܒܬܐ<EOS> ܘܐܘܕܝ ܘܗܘܐ ܣܗܕܐ ܓܡܝܪܐ<EOS>
ܪܒܐ ܘܡܝܬܪܐ ܣܗܕܘܬܗ ܕܝܫܘܥ<EOS> ܘܐܬܝܬܪ ܒܐܘܠܨܢܐ ܘܒܡܘܕܝܢܘܬܐ ܡܢ ܟܠܗܘܢ ܩܕܡ̈ܝܐ<EOS>
ܘܐܚܪ̈ܝܐ<EOS> ܘܡܢ ܒܬܪ ܣܗܕܐ ܡܗܝܡܢܐ ܐܣܛܦܢܘܣ ܕܪ̈ܓܡܘܗܝ ܝܗܘܕ̈ܝܐ<EOS> ܘܐܦ ܫܡܥܘܢ ܘܦܘܠܘܣ ܗܘܘ<EOS>
ܣܗ̈ܕܐ ܓܡܝܪ̈ܐ<EOS> ܘܝܥܩܘܒ ܘܝܘܚܢܢ ܒܥܩܒܬ ܪܒܗܘܢ ܡܫܝܚܐ ܗܠܟܘ<EOS> ܐܦ ܡܢ ܫܠܝܚ̈ܐ ܘܠܟܐ ܒܐܬܪ ܐܬܪ<EOS>
ܐܘܕܝܘ ܘܢܦܩܘ ܣܗܕ̈ܐ ܫܪ̈ܝܪܐ<EOS> ܘܐܦ ܥܠ ܐܚ̈ܝܢ ܕܒܡܥܪܒܐ ܒܝܘܡ̈ܝ ܕܘܩܠܛܝܢܘܣ<EOS> ܗܘܐ ܐܘܠܨܢܐ ܪܒܐ<EOS>
ܘܪܕܘܦܝܐ ܠܟܠܗ ܥܕܬܐ ܕܐܠܗܐ ܕܒܟܠܗ ܐܘܚܕܢܗܘܢ<EOS> ܘܐܣܬܬܪ ܘܐܬܥܩܪ ܥܕ̈ܬܐ<EOS> ܘܐܘܕܝܘ ܡܘܕܝ̈ܢܐ<EOS>
ܘܣܗ̈ܕܐ ܣܓܝܐ̈ܐ<EOS> ܘܬܒ ܥܠܝܗܘܢ ܒܪ̈ܚܡܐ ܡܢ ܒܬܪ ܕܐܬܪܕܝܘ<EOS> ܘܐܦ ܒܝܘܡ̈ܬܢ ܓܕ̈ܫ ܗܠܝܢ<EOS> ܐܦ ܡܛܠ<EOS>
ܚܛܗ̈ܝܢ<EOS> ܐܠܐ ܐܦ ܕܟܬܝܒܢ ܫܠܡܢ<EOS> ܐܝܟ ܕܐܡܪ ܦܪܘܩܢ<EOS> ܕܥܬܝܕܢ ܐܢܝܢ ܗܠܝܢ ܠܡܗܘܐ<EOS> ܐܦ ܫܠܝܚܐ<EOS>
ܐܡܪ<EOS> ܕܐܦ ܥܠܝܢ ܣܝܡܐ ܗܝ ܗܕܐ ܥܢܢܐ ܕܬܘܕܝܬܐ<EOS> ܕܐܝܩܪܢ<EOS> ܕܒܗ ܡܘܕܝܢ ܘܡܬܩܛܠܝܢ ܣܓܝܐ̈ܐ<EOS>
ܫܠܡܬ ܕܥܠ ܪܕܘܦܝܐ<EOS>
