ܬܚܘܝܬܐ ܕܚܘܒܐ<EOS>ܒܦܝܣܐ ܚܒܝܒܝ ܟܠܗ ܢܡܘܣܐ ܘܢܒ̈ܝܐ ܒܬܪ̈ܝܢ ܦܘܩ̈ܕܢܝܢ ܬܠܝܢ<EOS> ܐܝܟ ܕܐܡܪ<EOS>ܦܪܘܩܢ ܕܠܡܢ ܕܠܐ ܡܬܛܦܝܣ ܐܘܪܝܬܐ ܘܢܒ̈ܝܐ ܙܥܘܪ̈ܝܢ ܐܢܘܢ ܠܡܦܣܘܬܗ<EOS> ܐܡܪ ܓܝܪ ܦܪܘܩܢ ܕܒܗܠܝܢ<EOS>ܬܪ̈ܝܢ ܦܘܩ̈ܕܢܝܢ<EOS> ܬܠܝܐ ܐܘܪܝܬܐ ܘܢܒ̈ܝܐ<EOS> ܕܟܕ ܐܢܫ ܢܪܚܡ ܠܡܪܝܐ ܐܠܗܗ ܡܢ ܟܠܗ ܢܦܫܗ ܘܡܢ<EOS>ܟܘܠܗ ܚܝܠܗ ܘܡܢ ܟܘܠܗ ܩܢܝܢܗ ܘܟܕ ܐܢܫ ܬܘܒ ܢܪܚܡ ܠܩܪܝܒܗ ܐܝܟ ܢܦܫܗ<EOS>ܘܟܕ ܬܥܘܠ ܠܒܨܬܐ ܕܗܠܝܢ ܬܪ̈ܝܢ ܦܘܩ̈ܕܢܝܢ ܕܒܗܘܢ ܬܠܐ ܟܘܠܗ ܚܝܠܗܘܢ ܕܢܡܘܣܐ<EOS>ܘܕܢ̈ܒܝܐ ܘܐܠܘ ܓܝܪ ܗܠܝܢ ܬܪ̈ܝܢ ܦܘܩ̈ܕܢܝܢ ܕܒܗܘܢ ܬܠܐ ܟܠܗ ܚܝܠܗܘܢ ܕܢܡܘܣܐ ܘܕܢܒ̈ܝܐ<EOS>ܩܒܝܥܝܢ ܗܘܘ ܒܠܒܐ ܘܒܬܪܥܝܬܐ ܕܒ̈ܢܝ ܐܢܫܐ ܐܦ ܠܐ ܢܡܘܣܐ ܘܢܒ̈ܝܐ ܡܬܒܥܝܢ ܗܘܘ ܕܢܬܟܬܒܘܢ<EOS>ܐܝܟܢܐ ܕܟܬܝܒ ܕܠܟܐ̈ܢܐ ܢܡܘܣܐ ܠܐ ܣܝܡ ܐܠܐ ܠܥܘ̈ܠܐ<EOS> ܘܡܛܠ ܥܘ̈ܠܐ ܐܬܬܣܝܡ ܢܡܘܣܐ<EOS> ܘܐܠܘ<EOS>ܟܐܢܘܬܐ ܟܬܪܬ ܒܝܬ ܒܢܝ̈ܢܫܐ<EOS> ܠܐ ܡܬܒܥܐ ܗܘܐ ܢܡܘܣܐ<EOS> ܬܘܒ ܐܠܘ ܢܡܘܣܐ ܠܐ ܐܬܬܣܝܡ<EOS> ܚܝܠܗ ܕܐܠܗܐ<EOS>ܠܐ ܡܬܝܕܥ ܗܘܐ ܒܟܠ ܕܪ̈ܝܢ<EOS> ܘܒܟܠ ܬܕܡܪ̈ܬܐ ܕܚܘܝ<EOS> ܒܥܒܪ ܦܘܩܕܢܐ ܕܒܝܬ ܐܕܡ<EOS> ܐܬܓܙܪ ܡܘܬܐ ܥܠ<EOS>ܥܠܡܐ<EOS> ܘܚܝܠܗ ܕܐܠܗܐ ܐܬܚܙܝ<EOS> ܟܕ ܟܠܗܘܢ ܒܢ̈ܝ ܐܢܫܐ ܩܝܡܝܢ ܒܚܪܬܐ<EOS> ܒܙܒܢܐ ܕܡܫܬܩܠ ܫܘܠܛܢܗ<EOS>ܕܡܘܬܐ<EOS> ܘܡܛܠ ܥܘ̈ܠܐ ܕܒܝܘ̈ܡܝ ܢܘܚ<EOS> ܐܬܚܙܝ ܚܝܠܗ ܕܐܠܗܐ ܒܡ̈ܝܐ ܕܛܘܦܢܐ<EOS> ܘܐܒܪܗܡ ܡܛܠ ܕܢܛܪ<EOS>ܟܐܢܘܬܐ ܕܒܢܡܘܣܐ<EOS> ܥܕ ܠܐ ܢܬܣܝܡ ܢܡܘܣܐ<EOS> ܐܬܚܙܝ ܒܗ ܚܝܠܗ ܕܐܠܗܐ ܒܝܕ ܟܐܢܘܬܐ ܟܕ ܐܗܦܟ ܫܒܝܬܐ<EOS>ܕܣܕܘܡ ܒܚܝܠܐ ܕܐܠܗܗ<EOS> ܘܒܒܙܬܐ ܠܐ ܐܘܫܛ ܐܝܕܗ<EOS> ܘܐܡܪ ܠܗ ܐܠܗܐ ܡܢ ܒܬܪ ܗܘ ܝܘܡܐ<EOS> ܕܐܓܪܟ ܛܒ<EOS>ܣܓܝ ܒܟܐܢܘܬܟ<EOS> ܘܗܘ ܕܢܡܘܣܐ ܠܐ ܐܬܣܝܡ ܠܗ<EOS> ܚܘܝ ܥܒ̈ܕܘܗܝ ܕܢܡܘܣܐ<EOS> ܘܠܐ ܐܬܒܥܝ ܢܡܘܣܐ<EOS>ܠܟܐܢܘܬܗ<EOS> ܗܟܢܐ ܐܦ ܐܝܣܚܩ ܘܝܥܩܘܒ ܒܢܘ̈ܗܝ<EOS> ܠܐ ܗܘܐ ܠܗܘܢ ܣܘܢܩܢܐ<EOS> ܕܢܬܬܣܝܡ ܢܡܘܣܐ<EOS>ܠܟܐܢܘܬܗܘܢ<EOS> ܡܛܠ ܕܐܒܘܗܘܢ ܦܩܕ ܐܢܘܢ<EOS> ܕܢܥܒܕܘܢ ܙܕܝܩܘܬܐ ܘܕܝܢܐ<EOS> ܐܝܟ ܕܟܬܝܒ<EOS> ܕܐܡܪ ܡܪܝܐ ܥܠ<EOS>ܐܒܪܗܡ<EOS> ܕܝܕܥܢܐ ܠܗ ܕܡܦܩܕ ܠܒܢ̈ܘܗܝ ܡܢ ܒܬܪܗ<EOS> ܕܢܛܪܘܢ ܟܠܗܘܢ ܦܘܩ̈ܕܢܝ<EOS> ܘܐܦ ܝܘܣܦ ܢܛܪ<EOS>ܟܐܢܘܬܐ ܕܒܢܡܘܣܐ<EOS> ܟܕ ܠܐ ܐܫܬܡܥ ܠܡܪܬܗ<EOS> ܐܡܪ ܓܝܪ<EOS> ܐܝܟܢܐ ܐܥܒܕ ܒܝܫܬܐ ܗܕܐ ܪܒܬܐ<EOS> ܘܐܚܛܐ<EOS>ܠܐܠܗܐ<EOS> ܘܐܦ ܡܘܫܐ ܓܝܪ ܢܛܪ ܟܐܢܘܬܐ ܕܒܢܡܘܣܐ<EOS> ܟܕ ܟܦܪ ܕܠܐ ܢܬܩܪܐ ܒܪܐ ܠܒܪܬ ܦܪܥܘܢ<EOS> ܡܛܠܗܢܐ<EOS>ܐܫܘܝܗ ܡܪܝܐ<EOS> ܕܒܐܝܕܗ ܢܬܠ ܢܡܘܣܐ ܠܥܡܗ<EOS> ܟܠܗܘܢ ܓܝܪ ܗܠܝܢ ܚܘܝܘ ܥܒ̈ܕܘܗܝ ܕܢܡܘܣܐ<EOS>ܘܠܟܐܢܘܬܗܘܢ ܠܐ ܐܬܬܣܝܡ ܢܡܘܣܐ<EOS> ܘܗܢܘܢ ܗܘܘ ܢܡܘܣܐ ܠܢܦܫܗܘܢ<EOS>ܟܕ ܡܛܐ ܓܝܪ ܙܒܢܗ ܕܢܡܘܣܐ<EOS> ܐܬܬܘܣܦ ܠܗ ܡܛܠ ܡܣܛܝܢܘܬܐ<EOS> ܘܚܘܝ ܥܠܘܗܝ ܕܢܡܘܣܐ<EOS>ܕܬܘܣܦܬܐ ܗܘ<EOS> ܘܥܠ ܡܢܐ ܟܝ ܗܘܬ ܗܕܐ ܬܘܣܦܬܐ<EOS> ܐܠܐ ܡܛܠ ܩܪܝܢܐ ܕܥܡ̈ܡܐ<EOS> ܕܡܩܕܡ ܗܘܐ ܡܠܝܟ ܗܘܐ<EOS>ܡܢ ܩܕܡ ܢܡܘܣܐ<EOS> ܘܗܘܐ ܗܘ ܢܡܘܣܐ ܢܛܘܪܐ ܘܡܪܒܝܢܐ<EOS> ܥܕܡܐ ܕܐܬܐ ܙܪܥܐ ܗܘ ܕܒܗ ܥܡ̈ܡܐ ܐܬܒܪܟܘ<EOS>ܡܠܬܐ ܓܝܪ ܕܡܘܡܬܐ ܕܐܬܡܠܟܬ ܠܐܒܪܗܡ<EOS> ܘܐܝܬܝܗ ܕܝܬܩܐ ܕܡܘܠܟܢܐ<EOS> ܗܝ ܕܐܡܪ ܠܗ ܐܠܗܐ<EOS> ܕܒܙܪܥܟ<EOS>ܢܬܒܪܟܘܢ ܟܘܠܗܘܢ ܥܡ̈ܡܐ<EOS> ܘܗܕܐ ܗܝ ܡܠܬܐ ܕܗܝ ܗܝ ܕܝܬܩܐ<EOS> ܡܢ ܩܕܡ ܣܝܡ ܢܡܘܣܐ<EOS> ܐܪܒܥܡܐܐ<EOS>ܘܬܠܬܝܢ ܫܢ̈ܝܢ<EOS> ܕܐܬܡܠܟܬ ܠܐܒܪܗܡ<EOS> ܕܥܡ̈ܡܐ ܒܗ ܒܙܪܥܗ ܢܬܒܪܟܘܢ<EOS> ܕܗܘܝܘ ܡܫܝܚܐ<EOS> ܘܢܡܘܣܐ ܡܢ<EOS>ܒܬܪ ܗܠܝܢ ܐܪܒܥܡܐܐ ܘܬܠܬܝܢ ܫܢ̈ܝܢ ܗܘܐ<EOS> ܟܕ ܗܢܐ ܓܝܪ ܡܘܠܟܢܐ ܩܒܠ ܐܒܪܗܡ<EOS> ܒܪ ܬܡܢܐܝܢ ܘܚܡܫ<EOS>ܫܢ̈ܝܢ ܐܝܬܘܗܝ ܗܘܐ<EOS> ܘܡܢ ܗܘ ܙܒܢܐ ܥܕܡܐ ܕܥܠ ܝܥܩܘܒ ܠܡܨܪܝܢ<EOS> ܗܘܝܢ ܡܐܬܝܢ ܘܚܡܫ ܫܢ̈ܝܢ<EOS> ܘܡܢ<EOS>ܙܒܢܐ ܕܥܠ ܝܥܩܘܒ ܠܡܨܪܝܢ<EOS> ܘܥܕܡܐ ܕܢܦܩ ܥܡܐ ܒܝܕ ܡܘܫܐ<EOS> ܗܘܝܢ ܡܐܬܝܢ ܘܥܣܪ̈ܝܢ ܘܚܡܫ<EOS>ܫ̈ܢܝܢ<EOS>ܘܐܬܪܫܡܬ ܡܠܬܐ ܕܡܘܬܒܗܘܢ<EOS> ܕܝܬܒܘ ܒ̈ܢܝ ܐܝܣܪܝܠ ܒܐܪܥܐ ܕܡܨܪܝܢ<EOS> ܐܪܒܥܡܐܐ<EOS>ܘܬܠܬܝܢ ܫܢ̈ܝܢ ܘܥܠ ܡܢܐ ܕܝܢ ܚܒܝܒܝ<EOS> ܕܟܕ ܡܐܬܝܢ ܘܥܣܪܝܢ ܘܚܡܫ ܫܢ̈ܝܢ ܝܬܒܘ ܬܡܢ<EOS> ܐܬܟܬܒ ܠܗܘܢ<EOS>ܐܪܒܥܡܐܐ ܘܬܠܬܝܢ ܫܢ̈ܝܢ<EOS> ܐܠܐ ܡܛܠ ܕܡܢ ܗܝ ܫܥܬܐ<EOS> ܕܐܡܪ ܠܗ ܠܐܒܪܗܡ<EOS> ܕܡܕܥ ܬܕܥ<EOS> ܕܥܡܘܪܐ ܢܗܘܐ<EOS>ܙܪܥܟ<EOS> ܒܐܪܥܐ ܕܠܐ ܕܝܠܗܘܢ<EOS> ܘܢܦܠܚܘܢ ܒܗܘܢ ܘܢܫܥܒܕܘܢ ܐܢܘܢ<EOS> ܐܪܒܥܡܐܐ ܫ̈ܢܝܢ<EOS> ܒܗ ܓܝܪ ܒܗܘ<EOS>ܙܒܢܐ<EOS> ܕܐܬܐܡܪܬ ܠܗ ܠܐܒܪܗܡ ܡܠܬܐ ܗܕܐ<EOS> ܕܝܠܕܐ ܗܘܐ ܠܟ<EOS> ܒܗܝܡܢܘܬܐ ܐܬܬܨܝܪ ܠܗ ܒܠܒܗ ܕܐܒܪܗܡ<EOS>ܐܝܟ ܕܟܬܝܒ<EOS> ܕܗܝܡܢ ܠܡ ܐܒܪܗܡ ܒܐܠܗܐ<EOS> ܘܐܬܚܫܒܬ ܠܗ ܠܟܐܢܘ<EOS> ܘܐܦ ܡܠܬܐ ܕܫܘܥܒܕܐ ܕܒܡܨܪܝܢ<EOS>ܡܫܬܥܒܕܝܢ ܒܢ̈ܘܗܝ<EOS> ܐܬܒܛܢܬ ܠܗ ܒܠܒܗ ܕܐܒܪܗܡ<EOS> ܘܫܪܝ ܗܘܐ ܝܨܦ ܕܐܝܟܢܐ ܢܗܘܐ ܙܪܥܗ ܒܫܘܥܒܕܐ<EOS>ܘܗܘܐ ܠܗ ܠܒܗ ܡܫܥܒܕܐ ܒܡܨܪܝܢ<EOS> ܗܟܢܐ ܘܐܦ ܐܝܣܚܩ ܘܝܥܩܘܒ ܪܢܝܢ ܗܘܘ ܒܗ ܒܫܘܥܒܕܐ<EOS> ܘܡܪܢܝܬܗܘܢ<EOS>ܡܫܥܒܕܐ ܗܘܬ ܒܓܘ ܡܨܪܝܢ<EOS> ܘܐܬܡܠܟܬ ܠܗ ܥܒܕܘܬܐ ܥܠ ܙܪܥܗ ܕܐܒܪܗܡ<EOS> ܥܕܠܐ ܢܬܝܠܕܘܢ<EOS> ܩܕܡܝܐ ܗܝ<EOS>ܓܝܪ ܡܠܬܐ ܡܢ ܝܠܕܗ ܕܐܝܣܚܩ ܚܡܫܥܣܪܐ ܫܢ̈ܝܢ<EOS> ܘܩܕܡܝ ܗܘ ܡܘܠܟܢܐ ܕܥܒܕܘܬܐ ܡܢ ܡܥܠܢܗܘܢ<EOS>ܠܡܨܪܝܢ<EOS> ܡܐܬܝܢ ܘܚܡܫ ܫ̈ܢܝܢ<EOS> ܘܩܕܡܝ ܗܘ ܡܘܠܟܢܐ ܕܒܙܪܥܗ ܕܐܒܪܗܡ ܢܬܒܪܟܘܢ ܟܠܗܘܢ ܥܡ̈ܡܐ<EOS> ܡܢ<EOS>ܢܡܘܣܐ ܐܪܒܥܡܐܐ ܘܬܠܬܝܢ ܫ̈ܢܝܢ<EOS> ܘܠܐ ܐܫܟܚ ܢܡܘܣܐ ܕܢܒܛܠ ܡܘܠܟܢܐ<EOS> ܡܟܝܠ ܗܘܐ ܠܗ ܢܡܘܣܐ<EOS>ܬܘܣܦܬܐ ܥܠ ܗܝ ܡܠܬܐ ܕܡܘܠܟܢܐ<EOS> ܥܕܡܐ ܕܐܬܐ ܙܒܢܗ<EOS>ܘܐܬܢܛܪܬ ܗܝ ܡܠܬܐ<EOS> ܐܠܦ ܘܫܒܥܡܐܐ ܘܬܫܥܝܢ ܘܐܪܒܥ ܫܢ̈ܝܢ<EOS> ܡܢ ܙܒܢܐ ܗܘ<EOS>ܕܐܬܡܠܟܬ ܠܐܒܪܗܡ<EOS> ܘܥܕܡܐ ܕܐܬܬ<EOS> ܘܗܘܬ ܗܝ ܡܠܬܐ ܒܢܛܝܪܘܬܐ<EOS> ܐܠܦ ܘܬܠܬܡܐܐ ܘܫܬܝܢ ܘܐܪܒܥ<EOS>ܫ̈ܢܝܢ<EOS> ܡܢ ܒܬܪ ܣܝܡ ܢܡܘܣܐ<EOS> ܘܩܕܡܝܐ ܗܝ ܡܠܬܐ ܡܢ ܢܡܘܣܐ<EOS> ܐܪܒܥܡܐܐ ܘܬܠܬܝܢ ܫ̈ܢܝܢ<EOS> ܘܟܕ ܐܬܬ<EOS>ܒܛܠܬ ܐܢܝܢ ܠܢܛܘܪ̈ܬܐ ܕܢܡܘܣܐ<EOS> ܐܣܬܝܟ ܠܗ ܢܡܘܣܐ ܘܢܒ̈ܝܐ<EOS> ܥܠ ܗܠܝܢ ܬܪ̈ܝܢ ܦܘܩ̈ܕܢܝܢ<EOS> ܕܐܡܪ<EOS>ܡܪܢ ܥܠܝܗܘܢ<EOS> ܡܠܬܐ ܓܝܪ ܟܬܝܒܐ<EOS> ܕܟܠܗ ܢܡܘܣܐ ܘܢܒ̈ܝܐ ܥܕܡܐ ܠܝܘܚܢܢ ܡܥܡܕܢܐ ܐܬܢܒܝܘ<EOS> ܘܡܪܢ<EOS>ܐܡܪ<EOS> ܕܠܐ ܐܬܝܬ ܠܡܫܪܐ ܐܘܪܝܬܐ ܘܢܒ̈ܝܐ<EOS> ܐܠܐ ܠܡܡܠܝܘ ܐܢܘܢ<EOS> ܬܘܒ ܟܬܝܒ<EOS> ܕܫܪܪܗ ܕܢܡܘܣܐ ܒܝܕ<EOS>ܝܫܘܥ ܗܘܐ<EOS>ܘܡܢܐ ܟܝ ܚܣܝܪ ܗܘܐ ܢܡܘܣܐ ܘܢܒ̈ܝܐ<EOS> ܘܣܢܝܩܝܢ ܗܘܘ ܕܢܬܡܠܘܢ<EOS> ܐܠܐ ܡܛܠ ܕܛܡܝܪܐ<EOS>ܗܘܬ ܒܗܘܢ ܕܝܬܩܐ ܕܗܝܝ ܡܠܬܐ ܕܡܘܠܟܢܐ<EOS> ܠܐ ܓܝܪ ܡܚܬܡܐ ܗܘܬ ܗܝ ܕܝܬܩܐ ܕܐܬܝܗܒܬ ܠܡܘܫܐ<EOS> ܥܕܡܐ<EOS>ܕܐܬܬ ܗܕܐ ܕܝܬܩܐ ܐܚܪܝܬܐ<EOS> ܕܗܝ ܗܝ ܩܕܡܝܬܐ<EOS> ܕܡܢ ܠܥܠ ܐܬܡܠܟܬ<EOS> ܘܡܢ ܠܬܚܬ ܐܬܪܫܡܬ<EOS> ܘܡܝܬ<EOS>ܡܝܬܝܢܗ ܕܕܝܬܩܐ<EOS> ܘܫܪ ܬܪ̈ܬܝܢ ܕܝܬܩ̈ܣ ܘܥܒܕ ܐܢܝܢ ܠܬܪ̈ܬܝܢ ܚܕܐ<EOS> ܘܢܡܘܣܐ ܕܦܘܩ̈ܕܐ<EOS>ܒܦܘܩܕ̈ܢܘܗܝ ܒܛܠ<EOS> ܚܘܫܚ̈ܘܗܝ ܓܝܪ ܕܢܡܘܣܐ ܐܬܒܛܠܘ ܠܗܘܢ ܒܡܐܬܝܬܗ ܕܡܚܝܢܢ<EOS> ܘܩܪܒ ܢܦܫܗ ܚܠܦ<EOS>ܩܘܪ̈ܒܢܐ ܕܒܢܡܘܣܐ<EOS> ܘܐܬܕܒܪ ܐܝܟ ܐܡܪܐ ܠܢܟܣܬܐ<EOS> ܚܠܦ ܐܡܪ̈ܐ ܕܚܘܣܝܐ<EOS> ܘܐܬܩܛܠ ܠܢ ܬܘܪܐ ܕܦܛܡܐ<EOS>ܕܠܐ ܢܗܘܐ ܠܢ ܣܘܢܩܢܐ ܕܢܩܪܒ ܒ̈ܢܝ ܒܩܪ̈ܐ<EOS> ܐܬܐ ܘܣܠܩ ܥܠ ܨܠܝܒܐ<EOS> ܕܠܐ ܢܬܒܥܘܢ ܡܢܢ ܩܘܪ̈ܒܢܐ<EOS>ܘܕܒܚ̈ܐ<EOS> ܝܗܒ ܕܡܗ ܚܠܦ ܟܠܗܘܢ ܒܢܝ̈ܢܫܐ<EOS> ܕܠܐ ܢܬܒܥܐ ܠܢ ܕܡܐ ܕܚܝܘ̈ܬܐ<EOS> ܘܥܠ ܠܒܝܬ ܡܩܕܫܐ ܕܠܐ<EOS>ܥܒܝܕ ܒܐܝ̈ܕܝܐ<EOS> ܘܗܘܐ ܟܗܢܐ ܘܡܫܡܫܢܐ ܕܩܘܕܫܐ<EOS> ܡܢ ܙܒܢܐ ܓܝܪ ܕܐܬܐ<EOS> ܒܛܠ ܐܢܝܢ ܠܢܛܘܪ̈ܬܐ<EOS>ܕܒܢܡܘܣܐ<EOS> ܘܡܢ ܥܕܢܐ ܕܐܣܪܘܗܝ ܐܬܐܣܪܘ ܠܗܘܢ ܥܕܥ̈ܕܐ ܒܫܫ̈ܠܬܐ<EOS> ܘܥܠ ܕܨܒܘ ܕܢܕܘܢܘܢ ܠܙܟܝܐ<EOS>ܐܥܒܪ ܡܢܗܘܢ ܕܝ̈ܢܐ<EOS> ܘܥܠ ܕܐܣܠܝܘ ܡܠܟܘܬܗ<EOS> ܫܩܠܗ ܡܢܗܘܢ ܡܠܟܘܬܐ<EOS> ܡܛܠ ܕܐܬܐ ܡܢ ܕܕܝܠܗ ܗܝ<EOS>ܡܠܟܘܬܐ<EOS> ܘܣܠܩ ܕܒܚܬܐ ܚܝܬܐ ܚܠܦܝܢ<EOS> ܘܒܛܠ ܐܢܘܢ ܠܕܒ̈ܚܝܗܘܢ<EOS> ܘܝܬܒܘ ܒܢ̈ܝ ܐܝܣܪܝܠ ܕܠܐ ܕܒ̈ܚܐ<EOS>ܘܕܠܐ ܡܕܒܚܐ<EOS> ܘܕܠܐ ܠܒܫ ܐܦܘܕܐ ܘܣܐܡ ܒܣ̈ܡܐ<EOS> ܘܒܛܠ ܡܢܗܘܢ ܚܙܘ̈ܐ ܘܢܒ̈ܝܐ<EOS> ܥܠ ܕܠܐ ܫܡܥܘ<EOS>ܠܢܒܝܐ ܪܒܐ<EOS> ܘܐܬܡܠܝܬ ܠܗ ܕܝܬܩܐ ܩܕܡܝܬܐ ܒܐܚܪܝܬܐ<EOS> ܘܥܬܩ ܘܣܐܒ ܥܒܝ̈ܕܬܐ ܕܒܢܡܘܣܐ<EOS> ܘܗ̈ܘܝ<EOS>ܠܗܝܢ ܠܚܒܠܐ<EOS> ܡܢ ܙܒܢܐ ܓܝܪ ܕܐܬܝܗܒܬ ܚܕܬܐ<EOS> ܒܛܠܬ ܠܗ ܥܬܝܩܬܐ<EOS> ܘܠܐ ܗܘܐ ܡܢ ܙܒܢܐ ܕܡܐܬܝܬܗ<EOS>ܕܦܪܘܩܢ ܒܠܚܘܕ ܐܣܬܠܝܘ ܕܒܚ̈ܐ<EOS> ܐܠܐ ܐܦ ܡܢ ܩܕܡ ܙܒܢܐ<EOS> ܠܐ ܒܣܡܘ ܠܗ ܕܒܚ̈ܝܗܘܢ ܐܝܟ ܕܟܬܝܒ<EOS>ܕܠܐ ܐܟܠ ܐܢܐ ܒܣܪܐ ܕܐܪ̈ܘܢܐ<EOS> ܘܕܡܐ ܕܓܕ̈ܝܐ ܠܐ ܫܬܐ ܐܢܐ<EOS> ܐܠܐ ܠܡ ܕܒܚ ܠܐܠܗܐ ܬܘܕܝܬܐ<EOS> ܘܫܠܡ<EOS>ܠܡܪܝܡܐ ܢܕܪ̈ܝܟ<EOS> ܘܬܘܒ ܐܡܪ<EOS> ܕܠܒܐ ܫܚܝܩܐ ܐܠܗܐ ܠܐ ܡܣܠܐ<EOS> ܘܬܘܒ ܐܡܪ<EOS> ܕܠܐ ܨܒܝܬ ܒܕܒ̈ܚܐ<EOS> ܘܐܦ<EOS>ܠܐ ܒܝ̈ܩܕܐ ܫ̈ܠܡܐ ܐܬܪܥܝܬ<EOS> ܕܒܚ̈ܘܗܝ ܕܐܠܗܐ ܪܘܚܐ ܗܝ ܡܟܝܟܬܐ<EOS> ܘܐܦ ܐܫܥܝܐ ܢܒܝܐ ܐܡܪ<EOS> ܕܠܐ<EOS>ܡܬܒܥܝܢ ܠܝ ܣܘܓܐܐ ܕܕܒ̈ܚܝܟܘܢ ܐܡܪ ܡܪܝܐ<EOS> ܘܬܘܒ ܐܡܪ ܠܗܘܢ<EOS> ܣܢܝܬ ܘܐܣܠܝܬ ܥܕܥܕ̈ܝܟܘܢ<EOS> ܘܠܐ<EOS>ܐܪܝܚ ܒܥܨܪ̈ܬܟܘܢ<EOS>ܘܗܕܐ ܬܘܒ ܡܠܬܐ ܕܐܡܪ ܦܪܘܩܢ<EOS> ܕܒܗ ܬܠܝܐ ܐܘܪܝܬܐ ܘܢܒ̈ܝܐ<EOS> ܫܦܝܪܐ ܘܛܒܐ<EOS>ܘܝܐܝܐ<EOS> ܡܛܠ ܕܗܟܢܐ ܐܡܪ ܡܪܢ<EOS> ܕܝܘܕ ܐܬܘܬܐ ܚܕܐ ܡܢ ܐܘܪܝܬܐ ܘܢܒ̈ܝܐ ܠܐ ܬܥܒܪ ܥܕܡܐ ܕܟܠ ܢܗܘܐ<EOS>ܢܣܒ ܐܢܘܢ ܓܝܪ ܠܢܡܘܣܐ ܘܠܢܒ̈ܝܐ<EOS> ܘܬܠܐ ܐܢܘܢ ܒܬܪ̈ܝܢ ܦܘܩ̈ܕܢܝܢ<EOS> ܘܡܕܡ ܠܐ ܒܛܠ ܡܢܗܘܢ<EOS> ܘܟܕ<EOS>ܕܝܢ ܬܚܘܪ ܒܗ ܫܦܝܪ ܒܗܕܐ ܡܠܬܐ<EOS> ܗܟܢܐ ܐܝܬܝܗ ܒܫܪܪܐ<EOS> ܢܛܝܪܘܬܐ ܕܒܢܡܘܣܐ<EOS> ܘܟܠ ܡܕܡ ܕܟܬܝܒ ܒܗ<EOS>ܬܚܝܬ ܗܝ ܡܠܬܐ ܐܝܬܝܗܝܢ<EOS> ܕܪܚܡ ܠܡܪܝܐ ܐܠܗܟ ܡܢ ܟܠܗ ܢܦܫܟ<EOS> ܘܡܢ ܟܠܗ ܚܝܠܟ<EOS> ܘܡܢ ܟܠܗ ܠܒܟ<EOS>ܘܟܠ ܡܕܡ ܕܡܬܥܒܕ ܗܘܐ ܒܢܡܘܣܐ<EOS> ܡܛܠ ܕܢܬܩܪܒܘܢ ܠܡܪܚܡ ܠܡܪܝܐ ܐܠܗܗܘܢ ܘܢܪܚܡ ܐܢܫ ܠܩܪܝܒ ܒܣܪܗ<EOS>ܐܝܟ ܢܦܫܗ<EOS> ܘܗܠܝܢ ܬܪ̈ܝܢ ܦܘܩ̈ܕܢܝܢ ܠܥܠ ܡܢ ܟܘܠܗ ܐܢܘܢ ܢܡܘܣܐ<EOS> ܘܟܕ ܬܣܝܡ ܠܒܟ ܘܬܚܘܪ<EOS>ܒܢܡܘܣܐ<EOS> ܒܪܝܫ ܟܠܗ ܢܡܘܣܐ ܗܟܢܐ ܟܬܝܒ<EOS> ܕܐܢܐ ܐܢܐ ܡܪܝܐ ܐܠܗܟ<EOS> ܕܐܣܩܬܟ ܡܢ ܐܪܥܐ ܕܡܨܪܝܢ<EOS> ܠܐ<EOS>ܬܥܒܕ ܠܟ ܥܡܝ ܟܠ ܨܠܡ ܘܟܠ ܕܡܘ<EOS> ܘܡܐ ܕܐܢܫ ܠܐ ܥܒܕ ܥܡܗ ܐܠܗ ܐܚܪܝܢ<EOS> ܗܘܐ ܠܗ ܬܚܝܬ ܡܠܬܐ ܕܬܠܐ<EOS>ܒܗ ܢܡܘܣܐ ܘܢܒ̈ܝܐ<EOS> ܘܗܘܝܬ ܥܗܕ ܚܒܝܒܝ ܕܟܬܒܬ ܠܟ<EOS> ܕܠܟܐ̈ܢܐ ܢܡܘܣܐ ܠܐ ܣܝܡ<EOS> ܡܛܠ ܕܡܢ ܕܢܛܪ<EOS>ܟܢܘܬܐ<EOS> ܠܥܠ ܡܢ ܦܘܩܕܢܐ ܗܘ ܘܢܡܘܣܐ ܘܢܒ̈ܝܐ<EOS> ܘܫܪܝܪܐ ܗܝ ܡܠܬܐ ܕܐܡܪ ܡܪܢ<EOS> ܕܠܐ ܬܥܒܪ ܝܘܕ<EOS>ܐܬܘܬܐ ܡܢ ܢܡܘܣܐ ܘܡܢ ܢܒ̈ܝܐ<EOS> ܡܛܠ ܕܚܬܡ ܘܬܠܐ ܐܢܘܢ ܒܬܪ̈ܝܢ ܦܘ̈ܩܕܢܝܢ<EOS>ܫܡܥ ܕܝܢ ܚܒܝܒܝ ܦܝܣܐ ܕܡܠܬܐ ܗܕܐ<EOS> ܕܐܢ ܐܢܫ ܢܐܡܪ ܕܠܡܢܐ ܟܬܝܒܐ ܡܠܬܐ ܗܕܐ<EOS>ܕܡܘܬܒܗܘܢ ܕܝܬܒܘ ܒ̈ܢܝ ܐܝܣܪܝܠ ܒܐܪܥܐ ܕܡܨܪܝܢ<EOS> ܐܪܒܥܡܐܐ ܘܬܠܬܝܢ ܫ̈ܢܝܢ<EOS> ܟܕ ܐܬܡܠܟܬ ܗܕܐ<EOS>ܡܠܬܐ<EOS> ܐܬܐܡܪ ܠܗ ܠܐܒܪܗܡ ܕܐܪܒܥܡܐܐ ܫ̈ܢܝܢ ܢܗܘܘܢ<EOS> ܘܩܒܠܘ ܬܠܬܝܢ ܒܬܘܣܦܬܐ<EOS> ܡܚܘܐ ܐܢܐ ܠܟ ܕܝܢ<EOS>ܚܒܝܒܝ<EOS> ܐܝܟ ܡܐ ܕܐܝܬܝܗ<EOS> ܟܕ ܡܛܐ ܓܝܪ ܙܒܢܐ ܕܡܘܠܝ ܐܪܒܥܡܐܐ ܫ̈ܢܝܢ<EOS> ܐܫܬܕܪ ܡܘܫܐ ܕܢܦܪܘܩ<EOS>ܐܢܘܢ<EOS> ܟܕ ܩܛܠ ܠܡܨܪܝܐ<EOS> ܘܗܢܘܢ ܐܣܠܝܘܗܝ ܠܦܪܘܩܗܘܢ<EOS> ܘܥܪܩ ܡܘܫܐ ܠܡܕܝܢ<EOS> ܘܗܘܐ ܥܠܝܗܘܢ ܪܘܓܙܐ<EOS>ܕܢܦܘܫܘܢ ܒܡܨܪܝܢ ܬܠܬܝܢ ܫ̈ܢܝܢ<EOS> ܐܡܪܝܢ ܠܗ ܓܝܪ ܠܡܘܫܐ<EOS> ܡܢܘ ܐܩܝܡܟ ܥܠܝܢ ܫܠܝܛܐ ܘܕܝܢܐ<EOS> ܘܟܕ<EOS>ܐܣܠܝܘ ܠܦܪܘܩܗܘܢ<EOS> ܪܘܓܙܗ ܕܐܠܗܐ ܟܠܐ ܐܢܘܢ ܬܠܬܝܢ ܫ̈ܢܝܢ ܒܓܘ ܡܨܪܝܢ<EOS> ܘܡܘܫܐ ܗܘܐ ܒܡܕܝܢ<EOS>ܬܠܬܝܢ ܫ̈ܢܝܢ<EOS> ܗܝܕܝܢ ܟܕ ܣܓܝ ܥܠܝܗܘܢ ܐܘܠܨܢܐ<EOS> ܐܦܩ ܐܢܘܢ ܡܢ ܡܨܪܝܢ<EOS> ܗܕܐ ܢܓܝܪܘܬ ܪܘܚܗ ܚܘܝ<EOS>ܐܠܗܐ<EOS> ܚܕܐ ܕܗܢܘܢ ܢܬܪܕܘܢ<EOS> ܥܠ ܕܐܣܠܝܘ ܠܡܘܫܐ<EOS> ܘܕܬܪ̈ܬܝܢ ܕܢܫܠܡܘܢ ܚܘܒ̈ܝܗܘܢ ܕܐܡܘܪ̈ܝܐ<EOS>ܝܬܝܪ ܡܢ ܡܐ ܕܡܠܟ ܠܐܒܪܗܡ<EOS> ܐܘܣܦ ܠܥܡܐ ܬܠܬܝܢ ܫ̈ܢܝܢ<EOS> ܘܠܐܡܘܪ̈ܝܐ ܐܓܪ ܠܗܘܢ ܪܘܚܐ ܫܒܥܝܢ<EOS>ܫ̈ܢܝܢ<EOS> ܬܠܬܝܢ ܒܡܨܪܝܢ<EOS> ܘܐܪܒܥܝܢ ܒܡܕܒܪܐ<EOS> ܘܟܕ ܫܠܡ ܐܪܒܥܡܐܐ ܘܬܠܬܝܢ ܘܐܪܒܥ ܫܢ̈ܝܢ<EOS> ܠܡܘܠܝ<EOS>ܚܘܒ̈ܝܗܘܢ ܕܐܡܘܪ̈ܝܐ<EOS> ܐܥܠ ܐܢܘܢ ܠܐܪܥܐ ܕܡܘܠܟܢܐ<EOS>ܗܘܝܬ ܕܝܢ ܝܕܥ ܚܒܝܒܝ<EOS> ܕܐܠܗܐ ܕܠܐ ܢܡܘܣ ܐܝܬܘܗܝ<EOS> ܒܙܒܢ ܓܝܪ ܡܣܓܐ ܘܒܨܪ<EOS>ܘܒܙܒܢ ܡܘܣܦ ܥܠ ܕܙܥܘܪ<EOS> ܡܠܟ ܓܝܪ ܒܝܘ̈ܡܝ ܢܘܚ<EOS> ܡܛܠ ܥܘܠܗܘܢ ܕܒ̈ܢܝ ܕܢܗܘܘܢ ܝܘܡ̈ܬܗ ܕܒܪܢܫܐ<EOS>ܡܐܐ ܘܥܣܪܝܢ ܫ̈ܢܝܢ<EOS> ܘܥܛܐ ܐܢܘܢ ܒܫܢܬ ܫܬܡܐܐ ܫ̈ܢܝܢ ܠܚܝ̈ܘܗܝ ܕܢܘܚ<EOS> ܐܡܪ ܓܝܪ ܕܡܐܐ ܘܥܣܪ̈ܝܢ<EOS>ܫ̈ܢܝܢ ܢܗܘܘܢ ܥܠ ܐܪܥܐ<EOS> ܘܒܫܢܬ ܫܬܡܐܐ ܫ̈ܢܝܢ ܠܚܝ̈ܘܗܝ ܕܢܘܚ ܐܬܥܛܝܘ ܠܗܘܢ<EOS> ܘܒܨܪ ܐܢܝܢ<EOS>ܠܥܣܪܝܢ ܫ̈ܢܝܢ ܘܬܘܒ ܟܬܝܒ<EOS> ܕܟܕ ܣܓܝ ܥܘܠܗ ܕܡܠܟܘܬܐ ܚܛܝܬܐ ܕܒܝܬ ܐܦܪܝܡ<EOS> ܟܕ ܐܡܠܟ ܥܠܝܗܘܢ<EOS>ܝܘܪܒܥܡ ܒܪ ܢܒܛ<EOS> ܕܚܛܐ ܘܐܚܛܝ ܠܐܝܣܪܝܠ<EOS> ܘܟܕ ܚܛܘ ܠܗܘܢ<EOS> ܡܠܟ ܥܠܝܗܘܢ ܒܢܒܝܘܬܐ ܕܐܫܥܝܐ ܢܒܝܐ<EOS>ܕܐܡܪ ܠܗܘܢ<EOS> ܕܡܢ ܫܬܝܢ ܘܚܡܫ ܫ̈ܢܝܢ<EOS> ܢܬܪ ܐܦܪܝܡ ܡܢ ܥܡܐ<EOS> ܒܫܢܬ ܚܕܐ ܕܐܚܙ<EOS> ܗܘܐ ܦܬܓܡܐ ܗܢܐ<EOS>ܘܒܫܢܬ ܐܪܒܥ ܕܚܙܩܝܐ<EOS> ܣܠܩ ܥܠܝܗܘܢ ܫܠܡܢܥܣܪ ܡܠܟܐ ܕܐܬܘܪ<EOS> ܘܡܢ ܬܓܠܬ ܦܠܣܪ<EOS> ܘܓܠܝ ܐܢܘܢ ܡܢ<EOS>ܐܪܥܗܘܢ<EOS> ܐܡܠܟ ܓܝܪ ܥܠܝܗܘܢ ܐܚܙ<EOS> ܫܬܬܥܣܪܐ ܫ̈ܢܝܢ<EOS> ܘܒܫܢܬ ܐܪܒܥ ܕܚܙܩܝܐ<EOS> ܐܫܬܠܛܘ ܒܗܘܢ ܡ̈ܠܟܐ<EOS>ܕܐܬܘܪ<EOS> ܥܣܪܝܢ ܫܢ̈ܝܢ ܗܘ̈ܝ ܒܠܚܘܕ<EOS> ܘܢܬܪ ܠܗ ܐܦܪܝܡ ܡܢ ܥܡܐ ܕܐܝܣܪܝܠ ܘܐܪܒܥܝܢ ܘܚܡܫ ܫܢܝܢ<EOS>ܒܨܪ ܐܢܝܢ ܡܢܗܘܢ<EOS> ܘܗܕܐ ܕܩܕܡ ܐܡܪ ܘܣܡ ܙܒܢܐ<EOS> ܘܠܐ ܫܠܡ<EOS> ܐܝܟ ܡܕܡ ܕܦܣܩ<EOS>ܠܐ ܗܘܐ ܐܝܟ ܠܐ ܝܕܘܥܐ ܡܠܟ ܥܠܝܗܘܢ<EOS> ܕܗܟܢܐ ܢܗܘܝܢ<EOS> ܘܗܝܕܝܢ ܡܬܒܨܪܢ<EOS> ܘܐܦ<EOS>ܡܬܬܘܣܦܢ ܫ̈ܢܝܐ<EOS> ܐܠܐ ܐܝܟ ܝܕܘܥܐ<EOS> ܝܕܥ ܗܘܐ ܓܝܪ ܕܠܗܕܐ ܡܫܘܚܬܐ ܐܬܝܢ<EOS> ܘܗܘ ܡܛܠ ܪ̈ܚܡܘܗܝ<EOS>ܙܒܢܐ ܠܬܝܒܘܬܐ ܝܗܒ<EOS> ܡܛܠ ܕܢܗܘܘܢ ܒܢ̈ܝ ܐܢܫܐ ܕܠܐ ܡܦܩ ܪܘܚ ܘܗܢܘܢ ܒ̈ܢܝ ܐܢܫܐ ܒܣܝܢ ܗܘܘ ܥܠ<EOS>ܢܓܝܪܘܬ ܪܘܚܗ ܕܐܠܗܐ<EOS> ܘܟܕ ܫܡܥܝܢ ܗܘܘ<EOS> ܕܙܒܢܐ ܣܓܝܐܐ ܐܝܬ ܥܕ ܐܬܐ ܪܘܓܙܐ ܕܡܠܝܟ<EOS> ܡܡܪܚܝܢ ܗܘܘ<EOS>ܚܛܝܢ ܩܕܡܘܗܝ ܘܐܡܪܝܢ<EOS> ܕܡܕܡ ܕܐܡܪܝܢ ܢܒ̈ܝܐ<EOS> ܠܙܒܢܐ ܗܘ ܪܚܝܩܐ ܡܬܢܒܝܢ<EOS> ܡܛܠ ܗܢܐ<EOS> ܟܕ ܗܕܐ<EOS>ܡܚܫܒܬܐ ܣܠܩܬ ܥܠܝܗܘܢ ܒܝܘ̈ܡܝ ܚܙܩܝܐܝܠ ܢܒܝܐ<EOS> ܘܐܡܪܝܢ<EOS> ܕܡܕܡ ܕܡܬܢܒܐ ܗܢܐ ܠܙܒܢܐ ‍‍ܗܘ‍<EOS>ܪܚܝܩܐ ܗܘܐ<EOS> ܐܡܪ ܠܗ ܠܚܙܩܝܐܝܠ<EOS> ܚܝ ܐܢܐ ܐܡܪ ܡܪܐ ܡܪ̈ܘܬܐ<EOS> ܕܬܘܒ ܠܐ ܢܗܘܐ ܦܘܫܐ ܠܡ̈ܠܝ<EOS> ܡܠܬܐ<EOS>ܓܝܪ ܕܐܡܪ ܐܢܐ ܥܒܕ ܐܢܐ ܠܗ ܒܥܓܠ<EOS> ܘܗܕܐ ܕܩܕܡ ܦܣܩ<EOS> ܙܒܢܐ ܗܘ ܠܬܝܒܘܬܐ ܝܗܒ ܠܗܘܢ ܠܒܢ̈ܝ ܐܢܫܐ<EOS>ܕܟܒܪ ܢܬܘܒܘܢ<EOS> ܘܗܢܘܢ ܒܣܝܢ ܗܘܘ ܥܠ ܢܓܝܪܘܬ ܪܘܚܗ ܕܐܠܗܐ<EOS> ܘܠܐ ܬܝܒܝܢ<EOS> ܘܐܦ ܗܘ ܡܕܓܠ ܠܗ<EOS>ܠܙܒܢܐ ܕܣܡ ܘܦܣܩ ܠܗܘܢ ܘܠܐ ܗܘܐ ܐܝܟ ܠܐ ܝܕܘܥܐ ܥܒܕ<EOS> ܐܠܐ ܐܝܟ ܕܟܬܝܒ<EOS> ܕܘܝ ܠܕܒܐܙ<EOS> ܐܢܬܘܢ ܠܐ<EOS>ܬܒܙܘܢ<EOS> ܘܕܓܠܐ ܠܐ ܢܕܓܠ ܒܟܘܢ<EOS> ܡܐ ܕܨܒܝܬܘܢ ܓܝܪ ܠܡܒܙ ܬܬܒܙܘܢ<EOS> ܘܡܐ ܕܨܒܝܬܘܢ ܠܡܕܓܠܘ ܢܬܕܓܠ<EOS>ܒܟܘܢ<EOS> ܬܘܒ ܟܬܝܒ ܒܐܪܡܝܐ<EOS> ܕܐܢ ܐܡܪ ܥܠ ܥܡܐ ܘܥܠ ܡܠܟܘܬܐ<EOS> ܠܡܥܩܪ ܘܠܡܣܬܪ<EOS> ܘܠܡܣܚܦܘ ܘܠܡܘܒܕܘ<EOS>ܘܢܬܘܒ ܥܡܐ ܗܘ ܡܢ ܒܝܫܬܗ<EOS> ܘܐܦ ܐܢܐ ܐܕܓܠ ܡܠܬܝ<EOS> ܘܐܗܦܟ ܡܢܗܘܢ ܡܕܡ ܕܐܡܪܬ ܥܠܝܗܘܢ<EOS> ܬܘܒ ܐܡܪ<EOS>ܗܘ ܐܪܡܝܐ<EOS> ܕܐܢ ܐܡܪ ܥܠ ܥܡܐ ܘܥܠ ܡܠܟܘܬܐ<EOS> ܠܡܒܢܐ ܘܠܡܨܒ<EOS> ܘܢܥܒܕ ܥܡܐ ܗܘ ܥܘܠܐ ܩܕܡܝ<EOS> ܐܦ ܐܢܐ<EOS>ܐܕܓܠ ܡܠܬܝ<EOS> ܘܐܗܦܟ ܡܢܗ ܛܒܬܐ ܕܐܡܪܬ ܠܡܛܐܒܘ ܠܗ<EOS>ܗܠܝܢ ܕܝܢ ܟܠܗܝܢ ܕܟܬܒܬ ܠܟ ܚܒܝܒܝ<EOS> ܡܛܘܠ ܕܡܢ ܩܕܝܡ ܒܡܐܡܪܐ ܗܘ ܩܕܡܝܐ<EOS> ܕܥܠ<EOS>ܫܪܒܐ ܕܗܝܡܢܘܬܐ<EOS> ܚܘܝܬܟ<EOS> ܕܒܗܝܡܢܘܬܐ ܡܫܟܚܐ ܡܬܩܝܡܐ ܫܬܐܣܬܐ ܕܗܢܐ ܩܝܡܐ ܕܩܝܡܝܢ ܚܢܢ ܒܗ<EOS>ܘܒܗܢܐ ܡܐܡܪܐ ܕܬܪ̈ܝܢ<EOS> ܟܬܒܬ ܠܟ ܘܐܥܗܕܬܟ<EOS> ܕܟܘܠܗ ܢܡܘܣܐ ܘܢܒ̈ܝܐ<EOS> ܒܬܪ̈ܝܢ ܦܘܩ̈ܕܢܝܢ ܬܠܝܢ<EOS>ܗܢܘܢ ܕܐܡܪ ܥܠܝܗܘܢ ܦܪܘܩܢ<EOS> ܘܒܗܘܢ ܒܗܠܝܢ ܬܪ̈ܝܢ ܦܘܩ̈ܕܢܝܢ<EOS> ܚܒܝܫ ܟܘܠܗ ܢܡܘܣܐ ܘܢܒ̈ܝܐ<EOS> ܘܒܗ<EOS>ܒܢܡܘܣܐ ܚܒܝܫܐ ܗܝܡܢܘܬܐ<EOS> ܘܒܗܝܡܢܘܬܐ ܡܬܩܝܡ ܚܘܒܐ ܫܪܝܪܐ<EOS> ܗܘ ܕܐܝܬܘܗܝ ܡܢ ܗܢܘܢ ܬܪ̈ܝܢ<EOS>ܦܘܩ̈ܕܢܝܢ<EOS> ܕܡܢ ܒܬܪ ܕܠܡܪܝܐ ܐܠܗܗ ܢܪܚܡ ܒܪ ܐܢܫܐ<EOS> ܐܦ ܠܩܪܝܒܗ ܡܚܒ ܐܝܟ ܢܦܫܗ<EOS>ܡܟܝܠ ܫܡܥ ܚܒܝܒܝ<EOS> ܥܠܘܗܝ ܥܠ ܚܘܒܐ<EOS> ܕܐܝܬܘܗܝ ܡܢ ܗܢܘܢ ܬܪ̈ܝܢ ܦܘܩ̈ܕܢܝܢ<EOS> ܟܕ<EOS>ܐܬܐ ܓܝܪ ܡܚܝܢܢ<EOS> ܚܘܝ ܚܦܝܛܘܬܗ ܕܚܘܒܐ<EOS> ܐܡܪ ܠܗܘܢ ܓܝܪ ܠܬܠܡ̈ܝܕܘܗܝ ܕܗܢܘ ܦܘܩܕܢܝ ܕܬܪܚܡܘܢ ܚܕ<EOS>ܠܚܕ<EOS> ܘܬܘܒ ܐܡܪ ܠܗܘܢ<EOS> ܕܦܘܩܕܢܐ ܚܕܬܐ ܝܗܒ ܐܢܐ ܠܟܘܢ<EOS> ܕܬܚܒܘܢ ܚܕ ܠܚܕ<EOS> ܘܬܘܒ ܟܕ ܡܚܘܐ ܥܠ<EOS>ܚܘܒܐ<EOS> ܗܟܢܐ ܙܗܪ ܐܢܘܢ<EOS> ܕܪܚܡܘ ܠܒܥܠܕܒ̈ܒܝܟܘܢ<EOS> ܘܒܪܟܘ ܠܡܢ ܕܠܐܛ ܠܟܘܢ<EOS> ܘܨܠܘ ܥܠ ܐܝܠܝܢ<EOS>ܕܡܬܛܓܪܝܢ ܒܟܘܢ<EOS> ܘܪܕܦܝܢ ܠܟܘܢ<EOS> ܘܗܕܐ ܬܘܒ ܐܡܪ ܠܗܘܢ<EOS> ܕܐܢ ܬܚܒܘܢ ܠܡܢ ܕܡܚܒ ܠܟܘܢ<EOS> ܡܢܐ ܗܝ<EOS>ܛܝܒܘܬܟܘܢ<EOS> ܐܢ ܓܝܪ ܡܚܒ ܐܢܬ ܠܡܢ ܕܡܚܒ ܠܟ<EOS> ܐܦ ܚܢ̈ܦܐ ܗܟܢܐ ܥܒܕܝܢ<EOS> ܠܡܢ ܕܡܚܒ ܠܗܘܢ ܪܚܡܝܢ<EOS>ܠܗ<EOS> ܬܘܒ ܐܡܪ ܡܚܝܢܢ<EOS> ܕܐܢ ܥܒܕܝܢ ܐܢܬܘܢ ܕܛܒ ܠܡܢ ܕܥܒܕ ܨܐܕܝܟܘܢ ܕܫܦܝܪ<EOS> ܡܢܐ ܗܝ ܛܝܒܘܬܟܘܢ<EOS>ܕܗܐ ܐܦ ܡܟ̈ܣܐ ܘܚ̈ܛܝܐ ܗܟܢܐ ܥܒܕܝܢ<EOS> ܐܠܐ ܠܡ ܐܢܬܘܢ<EOS> ܡܛܠ ܕܐܬܩܪܝܬܘܢ ܒ̈ܢܝܐ ܠܐܠܗܐ ܕܒܫܡܝܐ<EOS>ܠܗ ܗܘܝܬܘܢ ܡܬܕܡܝܢ<EOS> ܕܡܪܚܡ ܐܦ ܥܠ ܟܦܪ̈ܝ ܛܝܒܘܬܐ<EOS> ܬܘܒ ܐܡܪ ܦܪܘܩܢ<EOS> ܕܫܒܘܩܘ ܘܢܫܬܒܩ ܠܟܘܢ<EOS>ܘܫܪܘ ܘܬܫܬܪܘܢ<EOS> ܘܗܒܘ ܘܢܬܝܗܒ ܠܟܘܢ<EOS> ܬܘܒ ܐܡܪ<EOS> ܘܣܡ ܠܢ ܕܚܠܬܐ<EOS> ܕܐܢ ܐܢܬܘܢ ܠܐ ܬܫܒܩܘܢ<EOS>ܠܒܢܝ̈ܢܫܐ ܣܟ̈ܠܘܬܗܘܢ ܕܡܣܟܠܝܢ ܒܟܘܢ<EOS> ܐܦ ܠܐ ܠܟܘܢ ܢܫܒܘܩ ܐܒܐ<EOS> ܗܟܢܐ ܓܝܪ ܙܗܪ ܘܐܡܪ<EOS> ܕܐܢ<EOS>ܢܣܟܠ ܒܟ ܐܚܘܟ ܫܒܘܩ ܠܗ<EOS> ܘܐܦܢ ܫܒܥ ܙܒ̈ܢܝܢ ܢܣܟܠ ܒܟ ܒܝܘܡܐ ܚܕ ܫܒܘܩ ܠܗ<EOS>ܘܟܕ ܫܡܥ ܫܡܥܘܢ ܟܐܦܐ ܗܕܐ ܡܠܬܐ ܐܡܪ ܠܗ ܠܡܪܢ<EOS> ܟܡܐ ܙܒ̈ܢܝܢ ܐܢ ܢܣܟܠ ܒܝ ܐܚܝ<EOS>ܐܫܒܘܩ ܠܗ<EOS> ܫܒܥ ܙܒ̈ܢܝܢ<EOS> ܐܡܪ ܠܗ ܡܪܢ<EOS> ܠܐ ܫܒܥ ܒܠܚܘܕ<EOS> ܐܠܐ ܥܠ ܫܒܥܝܢ ܙܒ̈ܢܝܢ ܫܒܥ ܫܒܥ<EOS> ܐܦܢ<EOS>ܠܡ ܐܪܒܥܡܐܐ ܘܬܫܥܝܢ ܙܒ̈ܢܝܢ ܢܣܟܠ ܒܟ<EOS> ܫܒܘܩ ܠܗ ܒܝܘܡܐ ܚܕ<EOS> ܘܐܬܕܡܝ ܠܐܒܘܗܝ ܛܒܐ<EOS> ܕܐܣܓܝ<EOS>ܫܘܒܩܢܗ<EOS> ܥܠ ܐܘܪܫܠܡ<EOS> ܟܕ ܐܫܒܝ ܐܢܘܢ ܠܒܒܠ ܠܒ̈ܢܝ ܐܝܣܪܝܠ<EOS> ܪܕܐ ܐܢܘܢ ܬܡܢ ܫܒܥܝܢ ܫ̈ܢܝܢ<EOS> ܘܟܕ<EOS>ܓܠܘ ܪ̈ܚܡܘܗܝ<EOS> ܟܢܫ ܐܢܘܢ ܠܐܪܥܗܘܢ ܒܝܕ ܥܙܪܐ ܣܦܪܐ<EOS> ܘܐܣܓܝ ܠܘܬܗܘܢ ܫܘܒܩܢܐ<EOS> ܒܦܠܓܘܬ ܝܘܡܐ<EOS>ܕܝܠܗ<EOS> ܫܒܥܝܢ ܫܒ̈ܘܥܝܢ ܕܫ̈ܢܝܐ<EOS> ܐܪܒܥܡܐܐ ܘܬܫ̈ܥܝܢ ܫ̈ܢܝܢ<EOS> ܘܟܕ ܐܫܕܘ ܠܗܘܢ ܕܡܐ ܙܟܝܐ<EOS> ܬܘܒ<EOS>ܠܐ ܐܬܚܣܝ ܥܠܝܗ ܥܠ ܐܘܪܫܠܡ<EOS> ܐܠܐ ܐܫܠܡܗ ܒܐܝܕܐ ܕܒܥܠܕܒ̈ܒܝܗ<EOS> ܘܥܩܪܘܗ<EOS> ܘܠܐ ܫܒܩܘ ܒܗ ܟܐܦ ܥܠ<EOS>ܟܐܦ<EOS> ܘܠܐ ܫܒܩܘ ܫܬܐܣ̈ܝܗ ܠܡܪܝܐ<EOS> ܘܠܐ ܐܡܪ ܠܗܘܢ ܠܒ̈ܢܝ ܐܕܘܡ ܕܢܬܦܪܥܘܢ ܦܘܪܥܢܐ<EOS> ܥܠ ܕܠܐ ܩܪܘ<EOS>ܥܠ ܐܘܪܫܠܡ ܓܠܘ ܓܠܘ ܥܕܡܐ ܠܫܬܐܣ̈ܝܗ<EOS> ܐܠܗܐ ܕܝܢ ܒܦܠܓܘܬ ܝܘܡܗ<EOS> ܫܒܩ ܐܪ̈ܒܥܡܐܐ ܘܬܫܥܝܢ<EOS>ܫ̈ܢܝܢ<EOS> ܘܣܒܠ ܚܛܗ̈ܝܗܘܢ<EOS> ܘܗܝܕܝܢ ܥܩܪܗ ܘܐܦ ܠܐܪܫܠܡ<EOS> ܘܐܫܠܡܗ ܒܐܝܕܐ ܕܢܘܟܪ̈ܝܐ<EOS> ܗܟܢܐ ܦܩܕ<EOS>ܐܢܘܢ ܡܚܝܢܢ<EOS> ܕܒܝܘܡܐ ܚܕ ܢܫܒܘܩ ܐܢܫ ܠܐܚܘܗܝ ܐܪܒܥܡܐܐ ܘܬܫܥܝܢ ܙܒ̈ܢܝܢ<EOS>ܠܐ ܕܝܢ ܬܬܥܛܠ ܚܒܝܒܝ ܒܡܠܬܐ ܕܟܬܒܬ ܠܟ<EOS> ܕܒܦܠܓܘܬ ܝܘܡܗ ܫܒܩ ܐܠܗܐ ܠܐܘܪܫܠܡ<EOS>ܗܟܢܐ ܓܝܪ ܟܬܝܒ ܒܕܘܝܕ ܒܙܡܝܪܬܐ ܕܬܫܥܝܢ<EOS> ܕܐܠܦ ܫܢ̈ܝܢ ܒܥܝ̈ܢܘܗܝ ܕܡܪܝܐ<EOS> ܐܝܟ ܝܘܡܐ ܕܐܬܡܠܝ<EOS>ܕܥܒܪ<EOS> ܘܐܦ ܪ̈ܒܢܝܢ ܚܟܝ̈ܡܐ ܗܟܢܐ ܐܡܪܝܢ<EOS> ܕܒܕܡܘܬ ܫܬܐ ܝܘ̈ܡܝܢ ܣܝܡ ܠܗ ܥܠܡܐ ܠܐܠܗܐ<EOS> ܘܠܡܘܠܝ<EOS>ܫܬܐ ܐ̈ܠܦܝܢ ܕܫ̈ܢܝܐ<EOS> ܡܫܬܪܐ ܠܗ ܥܠܡܐ<EOS> ܘܗܘܝܐ ܠܗ ܫܒܬܗ ܕܐܠܗܐ<EOS> ܒܕܡܘܬ ܫܒܬܐ ܕܒܬܪ ܫܬܐ<EOS>ܝܘ̈ܡܝܢ<EOS> ܐܝܟ ܕܦܪܫ ܘܚܘܝܢ ܦܪܘܩܢ ܥܠܝܗ ܥܠ ܫܒܬܐ<EOS> ܗܟܢܐ ܓܝܪ ܐܡܪ<EOS> ܕܨܠܘ ܕܠܐ ܢܗܘܐ ܥܪܘܩܝܟܘܢ<EOS>ܒܣܬܘܐ ܘܒܫܒܬܐ<EOS> ܘܐܦ ܫܠܝܚܐ ܬܘܒ ܐܡܪ<EOS> ܕܥܕܟܝܠ ܩܝܡܐ ܗܝ ܫܒܬܗ ܕܐܠܗܐ<EOS> ܢܬܚܦܛ ܬܘܒ ܕܢܥܘܠ ܠܗ<EOS>ܠܢܝܚܬܗ<EOS>ܬܘܒ ܟܕ ܐܠܦ ܡܪܢ ܨܠܘܬܐ ܠܬܠܡ̈ܝܕܘܗܝ ܐܡܪ ܠܗܘܢ ܕܗܟܢܐ ܗܘܝܬܘܢ ܡܨܠܝܢ<EOS> ܕܫܒܘܩ<EOS>ܠܢ ܚܘ̈ܒܝܢ<EOS> ܘܐܦ ܚܢܢ ܢܫܒܘܩ ܠܚܝ̈ܒܝܢ<EOS> ܘܬܘܒ ܐܡܪ<EOS> ܕܟܕ ܩܘܪܒܢܐ ܨܒܐ ܐܢܬ ܕܬܩܪܒ<EOS> ܘܬܥܗܕ ܕܥܠ<EOS>ܐܚܘܟ ܐܚܝܕ ܐܢܬ ܐܟܬܐ ܡܕܡ<EOS> ܫܒܘܩ ܩܘܪܒܢܟ ܩܕܡ ܡܕܒܚܐ<EOS> ܘܙܠ ܐܬܪܥܐ ܥܡ ܐܚܘܟ<EOS> ܘܗܝܕܝܢ ܬܐ ܩܪܒ<EOS>ܩܘܪܒܢܟ<EOS> ܕܠܐ ܟܕ ܢܨܠܐ ܒܪܢܫܐ ܕܫܒܘܩ ܠܢ ܚܘ̈ܒܝܢ<EOS> ܘܐܦ ܚܢܢ ܢܫܒܘܩ ܠܚܝ̈ܒܝܢ<EOS> ܢܬܬܨܝܕ ܠܗ ܡܢ<EOS>ܦܘܡܗ<EOS> ܘܢܬܐܡܪ ܠܗ ܡܢ ܡܩܒܠ ܨ̈ܠܘܬܐ<EOS> ܕܐܢܬ ܠܐ ܫܒܩ ܐܢܬ ܠܚܝܒܟ<EOS> ܠܟ ܐܝܟܢܐ ܫܒܩܝܢ ܠܟ<EOS> ܘܬܟܬܪ<EOS>ܠܗ ܨܠܘܬܟ ܥܠ ܐܪܥܐ<EOS> ܬܘܒ ܚܘܝܢ ܡܪܢ ܬܚܘܝܬܐ ܕܗܘ ܓܒܪܐ ܕܫܪܝ ܠܡܣܒ ܚܘܫܒܢܐ ܡܢ ܥܒ̈ܕܘܗܝ<EOS> ܘܟܕ<EOS>ܩܪܒ ܥܒܕܗ ܩܕܡܘܗܝ<EOS> ܕܚܝܒ ܗܘܐ ܠܗ ܪܒܘ ܟܟܪ̈ܝܢ<EOS> ܘܟܕ ܐܠܨܗ ܡܪܗ ܕܢܬܠ ܠܗ ܡܐ ܕܚܝܒ ܠܗ<EOS> ܘܟܕ ܠܐ<EOS>ܐܫܟܚ ܠܡܦܪܥ ܚܘܒܬܗ ܠܡܪܗ<EOS> ܦܩܕ ܡܪܗ ܘܫܪܝܗܝ<EOS> ܘܟܠ ܕܚܝܒ ܫܒܩ ܠܗ<EOS> ܗܘ ܕܝܢ ܥܒܕܐ ܒܒܝܫܘܬܗ<EOS> ܠܐ<EOS>ܥܗܕ ܫܘܒܩܢܐ ܕܡܪܗ<EOS> ܕܟܡܐ ܐܣܓܝ ܠܘܬܗ ܫܘܒܩܢܐ<EOS> ܘܗܘ ܟܕ ܢܦܩ<EOS> ܐܫܟܚ ܠܚܕ ܡܢ ܟܢ̈ܘܬܗ<EOS> ܕܚܝܒ ܗܘܐ<EOS>ܠܗ ܕܝܢܪ̈ܐ ܡܐܐ<EOS> ܘܐܚܕܗ ܘܚܢܩ ܗܘܐ ܠܗ ܘܐܡܪ ܠܗ<EOS> ܗܒ ܠܝ ܡܕܡ ܕܚܝܒ ܐܢܬ ܠܝ<EOS> ܘܠܐ ܩܒܠ ܒܥܘܬܐ<EOS>ܕܟܢܬܗ ܕܒܥܐ ܡܢܗ<EOS> ܐܠܐ ܐܙܠ ܘܚܒܫܗ ܒܝܬ ܐܣܝܪ̈ܐ<EOS> ܘܡܛܠ ܕܠܐ ܫܒܩ ܠܟܢܬܗ ܩܠܝܠ<EOS> ܕܠܗ ܣܓܝ ܐܫܬܒܩ<EOS>ܠܗ<EOS> ܐܫܬܠܡ ܗܘ ܠܕܚ̈ܫܐ ܕܢܢܓܕܘܢܗ<EOS> ܥܕܡܐ ܕܢܬܠ ܡܐ ܕܚܝܒ<EOS> ܘܐܡܪ ܠܗܘܢ<EOS> ܕܗܟܢܐ ܢܥܒܕ ܠܟܘܢ ܐܒܝ<EOS>ܕܒܫܡܝܐ<EOS> ܐܠܐ ܬܫܒܩܘܢ ܐܢܫ ܠܐܚܘܗܝ<EOS>ܬܘܒ ܚܙܝ ܚܒܝܒܝ ܐܝܟܢܐ ܡܘܪܒ ܠܗ ܠܚܘܒܐ<EOS> ܐܦ ܫܠܝܚܐ ܛܘܒܢܐ ܟܕ ܐܡܪ<EOS> ܕܐܢ ܛܢܝܢ<EOS>ܐܢܬܘܢ ܒܡܘܗ̈ܒܬܐ ܪܘܪ̈ܒܬܐ<EOS> ܐܢܐ ܬܘܒ ܐܚܘܝܟܘܢ ܐܝܕܐ ܡܘܗܒܬܐ ܡܝܬܪܐ ܘܐܡܪ<EOS> ܕܐܢ ܬܗܘܐ ܒܝ<EOS>ܢܒܝܘܬܐ ܘܐܕܥ ܐܪ̈ܙܐ ܟܠܗܘܢ<EOS> ܘܟܠܗ ܝܕܥܬܐ<EOS> ܘܟܠܗ ܗܝܡܢܘܬܐ<EOS> ܐܝܟܢܐ ܕܛܘܪܐ ܐܫܢܐ<EOS> ܘܚܘܒܐ ܠܐ<EOS>ܢܗܘܐ ܒܝ<EOS> ܡܕܡ ܠܐ ܝܬܪܬ<EOS> ܘܐܢ ܐܘܟܠ ܟܠ ܕܐܝܬ ܠܝ ܠܡܣ̈ܟܢܐ<EOS> ܘܐܦ ܐܫܠܡ ܦܓܪܝ ܕܢܐܩܕ<EOS> ܘܚܘܒܐ ܠܐ<EOS>ܢܗܘܐ ܒܝ<EOS> ܬܘܒ ܡܕܡ ܠܐ ܝܬܪܬ<EOS> ܐܡܪ ܓܝܪ ܗܟܢܐ<EOS> ܕܚܘܒܐ ܢܓܝܪܐ ܗܝ ܪܘܚܗ ܘܒܣܝܡ<EOS> ܘܠܐ ܚܣܡ<EOS> ܘܐܦ<EOS>ܠܐ ܡܫܬܒܗܪ<EOS> ܘܠܐ ܡܬܚܬܪ<EOS> ܘܠܐ ܒܥܐ ܡܕܡ ܕܠܢܦܫܗ ܒܠܚܘܕ ܢܝܚ<EOS> ܐܠܐ ܡܕܡ ܕܠܣܓ̈ܝܐܐ ܦܩܚ<EOS> ܚܘܒܐ<EOS>ܟܠ ܣܒܪ<EOS> ܟܘܠ ܣܒܠ<EOS> ܚܘܒܐ ܡܡܬܘܡ ܠܐ ܢܦܠ<EOS> ܬܘܒ ܐܡܪ ܕܪܒ ܗܘ ܚܘܒܐ ܡܢ ܟܠ ܡܕܡ<EOS> ܘܚܘܝ ܘܦܪܫ<EOS>ܫܠܝܚܐ<EOS> ܕܒܬܪ ܗܝܡܢܘܬܐ ܚܘܒܐ ܡܝܬܪ<EOS> ܘܒܗ ܡܬܩܝܡ ܒܢܝܢܐ ܫܪܝܪܐ<EOS> ܘܚܘܝ ܕܢܒܝܘܬܐ ܒܚܘܒܐ ܡܬܩܝܡܐ<EOS>ܘܐܪ̈ܙܐ ܒܚܘܒܐ ܡܬܓܠܝܢ<EOS> ܘܝܕܥܬܐ ܒܚܘܒܐ ܗܘ ܡܬܡܠܝܐ<EOS> ܘܗܝܡܢܘܬܐ ܒܚܘܒܐ ܡܫܬܪܪܐ<EOS> ܘܡܢ ܕܐܝܬ ܒܗ<EOS>ܗܝܡܢܘܬܐ ܛܘܪܐ ܡ‍‍ܫܢܐ<EOS> ܕܠܐ ܚܘܒܐ ܓܝܪ ܡܕܡ ܗܢܝܢܐ ܠܝܬ<EOS> ܘܐܢ ܟܠ ܕܐܝܬ ܠܒܪ ܐܢܫܐ ܝܗܒ<EOS>ܠܡܣ̈ܟܢܐ<EOS> ܘܙܕܩ̈ܬܗ ܒܚܘܒܐ ܠܐ ܡܬܝܗܒܢ<EOS> ܡܕܡ ܝܘܬܪܢܐ ܠܝܬ ܠܗ<EOS> ܘܐܦܢ ܡܛܠ ܫܡܐ ܕܡܪܗ ܦܓܪܗ ܡܘܩܕ<EOS>ܒܢܘܪܐ<EOS> ܡܕܡ ܠܐ ܡܬܥܕܪ<EOS> ܘܚܘܝ ܬܘܒ<EOS> ܕܢܓܝܪܘܬ ܪܘܚܐ ܘܡܣܝܒܪܢܘܬܐ ܘܒܣܝܡܘܬܐ<EOS> ܘܕܠܐ ܐܢܫ ܢܚܣܡ<EOS>ܒܐܚܘܗܝ<EOS> ܗܠܝܢ ܠܘܬ ܡܘܠܝ ܚܘܒܐ ܫܟܝܚܢ<EOS> ܘܐܦ ܡܣܝܒܪܢܘܬܐ ܘܡܟܝܟܘܬܐ ܘܚܠܝܛܘܬܐ ܒܗ ܒܚܘܒܐ<EOS>ܡܬܩܝܡܢ<EOS> ܗܝܡܢܘܬܐ ܓܝܪ ܡܬܣܝܡܐ ܥܠ ܫܘܥܐ ܕܒܢܝܢܐ<EOS> ܘܚܘܒܐ ܥܪ̈ܩܘܗܝ ܕܒܢܝܢܐ<EOS> ܕܒܗܝܢ ܡܬܐܣܪ̈ܢ<EOS>ܐܣ̈ܐ ܕܒܝܬܐ<EOS> ܘܐܢ ܢܫܬܟܚ ܢܟܠܐ ܒܥܪ̈ܩܘܗܝ ܕܒܝܬܐ<EOS> ܢܦܠ ܠܗ ܟܠܗ ܒܢܝܢܐ<EOS> ܗܟܢܐ ܐܦ ܒܚܘܒܐ<EOS> ܟܕ<EOS>ܬܫܬܟܚ ܒܗ ܦܠܓܘܬܐ<EOS> ܢܦܠܐ ܠܗ ܟܘܠܗ ܗܝܡܢܘܬܐ<EOS> ܘܠܐ ܡܫܟܚܐ ܗܝܡܢܘܬܐ ܠܡܥܒܪܘ ܛܢܢܐ ܘܚܪܝܢܐ<EOS>ܥܕܡܐ ܕܐܬܐ ܚܘܒܗ ܕܡܫܝܚܐ<EOS> ܐܟܙܢܐ ܕܠܐ ܡܫܟܚ ܒܢܝܢܐ ܠܡܣܩ ܫܦܝܪ<EOS> ܥܕܡܐ ܕܡܬܐܣܪܢ ܐܣ̈ܐ<EOS>ܒܥܪ̈ܩܐ<EOS>ܬܘܒ ܐܚܘܝܟ ܕܡܝܬܪ ܗܘ ܚܘܒܐ ܡܢ ܟܠ ܡܕܡ<EOS> ܘܒܗ ܐܬܓܡܪܘ ܟܐ̈ܢܐ ܩܕ̈ܡܝܐ<EOS> ܡܚܘܐ<EOS>ܓܝܪ ܥܠ ܡܘܫܐ<EOS> ܕܥܠ ܐ̈ܦܝ ܒ̈ܢܝ ܥܡܗ ܢܦܫܗ ܝܗܒ<EOS> ܕܢܬܥܛܐ ܡܢ ܣܦܪܐ ܕܚ̈ܝܐ<EOS> ܘܒܠܚܘܕ ܥܡܐ ܠܐ<EOS>ܢܬܥܛܐ<EOS> ܘܐܦ ܟܕ ܩܡܘ ܥܠܘܗܝ ܠܡܪܓܡܗ<EOS> ܗܘ ܬܟܫܦܬܐ ܩܪܒ ܩܕܡ ܐܠܗܐ ܚܠܦܝܗܘܢ ܕܢܚܘܢ<EOS> ܘܐܦ ܕܘܝܕ<EOS>ܚܘܝ ܬܚܘܝܬܗ ܕܚܘܒܐ<EOS> ܟܕ ܡܢ ܫܐܘܠ ܡܬܪܕܦ ܗܘܐ<EOS> ܘܒܟܠܙܒܢ ܢܦܫܗ ܡܨܝܕ ܗܘܐ ܐܝܟ ܕܢܩܛܠܝܘܗܝ<EOS> ܘܗܘ<EOS>ܕܘܝܕ ܥܒܕ ܪ̈ܚܡܐ ܒܚܘܒܐ ܫܦܝܥܐ<EOS> ܥܠ ܫܐܘܠ ܒܥܠܕܒܒܗ<EOS> ܘܒܥܐ ܢܦܫܗ ܘܐܫܬܠܡ ܒܐܝ̈ܕܘܗܝ ܕܕܘܝܕ<EOS>ܬܪ̈ܬܝܢ ܙܒ̈ܢܝܢ<EOS> ܘܠܐ ܩܛܠܗ<EOS> ܘܦܪܥ ܛܒܬܐ ܚܠܦ ܒܝܫܬܐ<EOS> ܡܛܠ ܗܢܐ<EOS> ܠܐ ܥܢܕܬ ܛܒܬܐ ܡܢ ܒܝܬܗ<EOS>ܘܕܫܒܩ ܐܫܬܒܩ ܠܗ<EOS> ܘܫܐܘܠ ܕܦܪܥ ܒܝܫܬܐ ܚܠܦ ܛܒܬܐ<EOS> ܠܐ ܥܢܕܬ ܒܝܫܬܐ ܡܢ ܒܝܬܗ<EOS> ܘܩܪܐ ܠܐܠܗܐ ܘܠܐ<EOS>ܥܢܝܗܝ<EOS> ܘܢܦܠ ܒܚܪܒܐ ܕܦܠܫ̈ܬܝܐ<EOS> ܘܒܟܐ ܥܠܘܗܝ ܕܘܝܕ ܡܪܝܪܐܝܬ<EOS> ܘܩܕܡ ܫܠܡ ܕܘܝܕ ܦܘܩܕܢܗ ܕܦܪܘܩܢ<EOS>ܕܐܡܪ<EOS> ܕܪܚܡܘ ܒܥܠܕܒ̈ܒܝܟܘܢ<EOS> ܘܫܒܘܩܘ ܘܢܫܬܒܩ ܠܟܘܢ<EOS> ܗܟܢܐ ܪܚܡ ܕܘܝܕ ܘܐܬܪܚܡ<EOS> ܘܫܒܩ ܘܐܫܬܒܩ<EOS>ܠܗ<EOS>ܘܐܦ ܐܠܝܫܥ ܚܘܝ ܥܠ ܗܢܐ ܚܘܒܐ<EOS> ܟܕ ܐܬܘ ܥܠܘܗܝ ܒܥܠܕܒ̈ܒܘܗܝ ܠܡܐܚܕܗ ܐܝܟ<EOS>ܕܢܒܐܫܘܢ ܠܗ<EOS> ܘܗܘ ܐܛܐܒ ܠܗܘܢ ܘܠܚܡܐ ܘܡܝܐ ܣܡ ܩܕܡܝܗܘܢ<EOS> ܘܫܪܐ ܐܢܘܢ ܡܢ ܠܘܬܗ ܒܫܠܡܐ<EOS> ܘܫܠܡ<EOS>ܡܠܬܐ ܕܟܬܝܒܐ<EOS> ܕܐܢ ܟܦܢ ܒܥܠܕܒܒܟ ܐܘܟܠܝܗܝ<EOS> ܘܐܢ ܨܗܐ ܐܫܩܝܗܝ<EOS> ܘܐܦ ܐܪܡܝܐ ܢܒܝܐ<EOS> ܥܠ ܗܢܘܢ<EOS>ܕܫܒܘܗܝ ܒܓܘܒܐ<EOS> ܘܒܟܠܙܒܢ ܐܫܬܢܕܘ ܒܗ<EOS> ܗܘ ܕܝܢ ܘܐܦ ܡܨܠܝܘ ܨܠܝ ܥܠܝܗܘܢ ܩܕܡ ܐܠܗܐ<EOS> ܘܗܝ ܗܕܐ<EOS>ܕܡܘܬܐ ܕܩܕ̈ܡܝܐ ܐܠܦܢ ܦܪܘܩܢ<EOS> ܕܢܪܚܡ ܠܒܥܠܕܒ̈ܒܝܢ<EOS> ܘܢܨܠܐ ܥܠ ܣܢ̈ܐܝܢ<EOS> ܘܐܢ ܥܠ ܒܥܠܕܒ̈ܒܝܢ<EOS>ܦܩܕܢ ܠܡܪܚܡ<EOS> ܘܥܠ ܣܢܐ̈ܝܢ ܕܢܨܠܐ<EOS> ܡܢܐ ܢܦܘܩ ܠܗ ܪܘܚܐ ܒܝܘܡܐ ܕܕܝܢܐ<EOS> ܕܗܐ ܠܐܚ̈ܝܢ ܘܠܗ̈ܕܡܝܢ<EOS>ܣܢܝܢ ܚܢܢ<EOS> ܡܛܠ ܕܡܢ ܦܓܪܗ ܚܢܢ ܕܡܫܝܚܐ<EOS> ܘܗ̈ܕܡܐ ܡܢ ܗܕܡ̈ܘܗܝ<EOS> ܡܢ ܕܣܢܐ ܓܝܪ ܚܕ ܡܢ ܗܕܡ̈ܐ<EOS>ܕܡܫܝܚܐ<EOS> ܡܬܦܫܚ ܠܗ ܡܢ ܟܠܗ ܦܓܪܐ<EOS> ܘܡܢ ܕܣܢܐ ܠܐܚܘܗܝ ܡܬܦܪܫ ܠܗ ܡܢ ܒܢ̈ܝܐ ܕܐܠܗܐ<EOS>ܘܗܝ ܗܕܐ ܕܐܠܦܢ ܦܪܘܩܢ<EOS> ܚܦܝܛܘܬܗ ܕܚܘܒܐ ܚܘܝ<EOS> ܠܘܩܕܡ ܓܝܪ ܒܢܦܫܗ ܓܡܪܗ<EOS>ܘܗܝܕܝܢ ܐܠܦ ܠܫܡ̈ܘܥܘܗܝ<EOS> ܘܗܘ ܪܥܝ ܒܥܠܕܒܒܘܬܢ ܥܡ ܐܒܘܗܝ<EOS> ܡܛܠ ܕܐܚܒܢ<EOS> ܘܙܟܝܘܬܗ ܐܫܠܡ ܚܠܦ<EOS>ܚܝ̈ܒܐ<EOS> ܘܛܒܐ ܚܠܦ ܒܝ̈ܫܐ ܐܨܛܥܪ<EOS> ܘܥܬܝܪܐ ܚܠܦܝܢ ܐܬܡܣܟܢ<EOS> ܘܚܝܐ ܚܠܦ ܡܝ̈ܬܐ ܡܝܬ<EOS> ܘܒܡܘܬܗ ܐܚܝ<EOS>ܡܝܬܘܬܢ<EOS> ܘܒܪ ܡܪܝܐ ܕܟܘܠ<EOS> ܡܛܠܬܢ ܕܡܘܬܐ ܕܥܒܕܐ ܫܩܠ<EOS> ܘܗܘ ܕܟܘܠ ܠܗ ܡܫܬܥܒܕ ܫܥܒܕ ܢܦܫܗ<EOS> ܕܠܢ<EOS>ܢܫܪܐ ܡܢ ܫܘܥܒܕܐ ܕܚܛܝܬܐ<EOS> ܘܒܚܘܒܗ ܣܓܝܐܐ<EOS> ܝܗܒ ܛܘܒܐ ܠܡܣ̈ܟܢܐ ܒܪܘܚܗܘܢ<EOS> ܘܡܠܟ ܠܥܒ̈ܕܝ ܫܠܡܐ<EOS>ܕܐܚ̈ܐ ܢܗܘܘܢ ܠܗ<EOS> ܘܒ̈ܢܝ ܐܠܗܐ ܢܬܩܪܘܢ<EOS> ܘܐܫܬܘܕܝ ܠܡ̈ܟܝܟܐ ܕܢܐܪܬܘܢ ܐܪܥܐ ܕܚ̈ܝܐ<EOS> ܘܡܠܟ<EOS>ܠܐܒ̈ܝܠܐ ܕܠܗܘܢ ܢܬܟܫܦܘܢ<EOS> ܘܡܠܟ ܠܟ̈ܦܢܐ ܣܒܥܘܬܐ ܒܡܠܟܘܬܗ<EOS> ܘܠܕܒܟܝܢ ܚܕܝ ܐܢܘܢ ܒܡܘܠܟܢܗ<EOS>ܘܡܠܟ ܠܡܪ̈ܚܡܢܐ ܕܗܢܘܢ ܢܬܪܚܡܘܢ<EOS> ܘܠܐܝܠܝܢ ܕܕܟܝܢ ܒܠܒܗܘܢ<EOS> ܐܡܪ ܕܢܚܙܘܢ ܠܐܠܗܐ<EOS> ܘܡܠܟ ܬܘܒ<EOS>ܠܐܝܠܝܢ ܕܪܕܝܦܝܢ ܡܛܠ ܙܕܝܩܘܬܐ<EOS> ܕܢܥܠܘܢ ܠܡܠܟܘܬ ܫܡܝܐ<EOS> ܘܠܐܝܠܝܢ ܕܪܕܝܦܝܢ ܡܛܠ ܫܡܗ<EOS> ܐܫܬܘܕܝ<EOS>ܠܗܘܢ ܛܘܒܐ ܘܢܝܚܐ ܒܡܠܟܘܬܗ<EOS> ܘܚܠܦ ܟܝܢܢ ܕܥܦܪܐ<EOS> ܘܥܒܕܢ ܡܠܚܐ ܕܫܪܪܐ<EOS> ܘܦܨܝܢ ܡܢ ܡܟܘܠܬܗ<EOS>ܕܚܘܝܐ<EOS> ܘܩܪܢ ܢܘܗܪܗ ܕܥܠܡܐ<EOS> ܕܢܦܨܝܢ ܡܢ ܫܘܠܛܢܗ ܕܡܘܬܐ<EOS> ܘܥܒܕܢ ܛܒ̈ܐ ܚܠܦ ܒܝ̈ܫܐ<EOS> ܘܫܦܝܪ̈ܐ<EOS>ܚܠܦ ܣܢ̈ܝܐ<EOS> ܘܝܗܒ ܠܢ ܪܚܡܬܐ ܚܠܦ ܣܢܐܬܐ<EOS> ܘܫܘܬܦܢ ܠܓܒܪܐ ܛܒܐ<EOS> ܕܡܦܩ ܡܢ ܣܝܡ̈ܬܗ ܛܒ̈ܬܐ<EOS>ܘܦܨܝܢ ܡܢ ܗܘ ܕܡܦܩ ܒ̈ܝܫܬܐ ܡܢ ܬܘܬܪ̈ܝ ܠܒܗ<EOS>ܘܡܛܠ ܚܘܒܗ ܫܦܝܥܐ<EOS> ܐܚܠܡ ܡܚ̈ܘܬܐ ܕܟܪ̈ܝܗܐ<EOS> ܐܣܝ ܓܝܪ ܐܦ ܠܒܪܗ ܕܩܢܛܪܘܢܐ ܡܛܠ<EOS>ܗܝܡܢܘܬܗ<EOS> ܘܫܬܩ ܡܚ̈ܫܘܠܝ ܝܡܐ ܡܢܢ ܒܚܝܠܗ<EOS> ܘܪܕܦ ܡܢܢ ܫܐ̈ܕܐ ܕܠܓܝܘܢ ܡܛܠ ܛܝܒܘܬܗ<EOS>ܘܒܡܪܚܡܢܘܬܗ ܐܚܝ ܠܒܪܬܗ ܕܪܒ ܟܢܘܫܬܐ<EOS> ܘܕܟܝ ܬܘܒ ܠܐܢܬܬܐ ܡܢ ܛܡܐܘܬܐ ܕܕܡܐ<EOS> ܘܦܬܚ ܥܝ̈ܢܐ<EOS>ܕܣܡ̈ܝܐ ܬܪ̈ܝܢ ܕܩܪܒܘ ܠܗ<EOS> ܘܝܗܒ ܐܦ ܠܬܪܥܣܪܬܗ ܚܝܠܐ ܘܫܘܠܛܢܐ<EOS> ܥܠ ܟܘܠ ܟܐܒ ܘܟܘܪܗܢ<EOS> ܘܐܦ ܠܢ<EOS>ܒܐܝ̈ܕܝܗܘܢ<EOS> ܘܟܠܢ ܡܢ ܐܘܪܚܐ ܕܚ̈ܢܦܐ ܘܕܫܡܪ̈ܝܐ<EOS> ܘܝܗܒ ܠܢ ܚܝܠܐ ܒܡܪܚܡܢܘܬܗ<EOS> ܕܠܐ ܢܕܚܠ ܟܕ<EOS>ܢܩܪܒܘܢܢ ܩܕܡ ܫ̈ܠܝܛܝ ܥܠܡܐ<EOS> ܘܐܪܡܝ ܦܠܓܘܬܐ ܒܐܪܥܐ<EOS> ܡܛܠ ܫܝܢܗ ܣܓܝܐܐ<EOS> ܘܫܒܩ ܚܘܒ̈ܐ ܣܓ̈ܝܐܐ<EOS>ܠܐܢܬܬܐ ܚܛܝܬܐ ܡܛܠ ܪ̈ܚܡܘܗܝ<EOS> ܘܐܫܘܝܢ ܡܛܠ ܛܝܒܘܬܗ<EOS> ܕܢܒܢܐ ܡܓܕܠܐ ܒܢ̈ܦܩܬܗ<EOS> ܘܐܦܩ ܡܢܢ ܪ̈ܘܚܐ<EOS>ܛ̈ܢܦܬܐ<EOS> ܘܥܒܕܢ ܡܫܪܝܐ ܠܐܠܗܘܬܗ<EOS> ܘܙܪܥ ܒܢ ܙܪܥܐ ܛܒܐ<EOS> ܕܢܬܠ ܦܐܪ̈ܐ ܚܕ ܒܡܐܐ ܘܒܫܬܝܢ<EOS>ܘܒܬܠܬܝܢ<EOS> ܘܐܬܣܝܡ ܒܓܘ ܥܠܡܐ ܒܕܡܘܬ ܣܝܡܬܐ ܕܣܝܡܐ ܒܩܪܝܬܐ<EOS> ܘܚܘܝ ܚܝܠܐ ܕܪܒܘܬܗ<EOS> ܟܕ ܐܫܬܕܝ ܡܢ<EOS>ܪܘܡܐ ܠܥܘܡܩܐ ܘܠܐ ܐܬܢܟܝ<EOS> ܘܣܒܥ ܟ̈ܦܢܐ ܕܡܛܪܦܝܢ<EOS> ܡܢ ܚܡܫܐ ܠܚܡ̈ܝܢ ܘܬܪ̈ܝܢ ܢܘ̈ܢܝܢ<EOS> ܚܡܫܐ<EOS>ܐ̈ܠܦܝܢ ܓܒܪ̈ܐ<EOS> ܣܛܪ ܡܢ ܛ̈ܠܝܐ ܘܢ̈ܫܐ<EOS> ܘܚܘܝ ܪܒܘܬܐ ܕܫܘܒܚܗ<EOS> ܘܡܛܠ ܚܘܒܗ ܣܓܝܐܐ<EOS> ܫܡܥ ܠܐܢܬܬܐ<EOS>ܟܢܥܢܝܬܐ<EOS> ܘܐܩܝܡ ܠܒܪܬܗ ܡܢ ܟܘܪܗܢܗ<EOS> ܘܒܫܘܠܛܢܐ ܕܫܠܘܚܗ<EOS> ܦܫܛ ܠܫܢܗ ܕܓܒܪܐ ܦܐܩܐ ܕܝܩܝܪܐ ܗܘܬ<EOS>ܐܕܢܗ<EOS> ܘܚܙܘ ܣܡ̈ܝܐ ܢܘܗܪܗ<EOS> ܘܫܒܚܘ ܒܐܝܕܗ ܠܫܠܘܚܗ<EOS> ܘܟܕ ܣܠܩ ܠܛܘܪܐ ܕܢܨܠܐ<EOS> ܐܙܕܟܝܘ ܙܠܝܩ̈ܘܗܝ<EOS>ܕܫܡܫܐ ܡܢ ܢܘܗܪܗ<EOS> ܘܐܘܕܥ ܚܝܠܗ ܡܝܬܪܐ<EOS> ܒܗܘ ܛܠܝܐ ܕܪܘܚܐ ܥܕܝܐ ܗܘܬ ܥܠܘܗܝ<EOS> ܘܒܪ ܐܓܪܐ ܒܡܠܬܗ<EOS>ܫܢܝ<EOS> ܘܝܗܒ ܠܢ ܛܘܦܣܐ ܘܕܡܘܬܐ<EOS> ܕܢܗܘܐ ܒܕܡܘܬ ܛ̈ܠܝܐ<EOS> ܘܢܥܘܠ ܠܡܠܟܘܬ ܫܡܝܐ<EOS> ܘܐܡܪ ܘܚܘܝ ܥܠ<EOS>ܙܥܘܪ̈ܐ<EOS> ܕܐܢܫ ܠܐ ܢܒܣܐ ܒܗܘܢ<EOS> ܕܡ̈ܠܐܟܝܗܘܢ ܒܟܠܙܒܢ ܚܙܝܢ ܠܐܒܐ ܕܒܫܡܝܐ<EOS> ܘܚܘܝ ܬܘܒ ܐܣܝܘܬܗ<EOS>ܓܡܝܪܬܐ<EOS> ܒܗܘ ܓܒܪܐ ܕܬܠܬܝܢ ܘܬܡܢܐ ܫ̈ܢܝܢ ܟܪܝܗ ܗܘܐ<EOS> ܘܐܣܓܝ ܚܢܢܗ ܠܘܬܗ ܘܐܚܠܡܗ<EOS> ܬܘܒ ܝܗܒ ܠܢ<EOS>ܦܘܩܕܢܐ<EOS> ܕܢܫܒܘܩ ܥܠܡܐ ܘܢܬܦܢܐ ܠܘܬܗ<EOS> ܘܓܠܐ ܠܢ ܕܡܢ ܕܥܠܡܐ ܪܚܡ ܠܐ ܡܫܟܚ ܫܦܪ ܠܐܠܗܐ<EOS>ܒܬܚܘܝܬܐ ܕܥܬܝܪܐ ܕܐܬܬܟܠ ܥܠ ܩܢܝܢܗ<EOS> ܘܒܗܘ ܓܒܪܐ ܕܐܬܒܣܡ ܒܛܒ̈ܬܗ<EOS> ܘܗܘܐ ܛܘܠܩܗ ܒܫܝܘܠ<EOS> ܘܫܐܠ<EOS>ܒܪܝܫ ܚܨܪܗ ܡܝܐ ܘܠܐ ܐܢܫ ܝܗܒ ܠܗ<EOS> ܘܐܓܪܢ ܒܕܡܘܬ ܦܥ̈ܠܐ ܕܢܠܐܐ ܒܟܪܡܗ<EOS> ܕܗܘܝܘ ܟܪܡܐ ܕܫܪܪܐ<EOS>ܗܠܝܢ ܟܠܗܝܢ ܡܚܝܢܢ ܡܛܘܠ ܚܘܒܗ ܣܓܝܐܐ ܥܒܕ ܨܐܕܝܢ<EOS> ܘܐܦ ܚܢܢ ܚܒܝܒܝ<EOS> ܢܗܘܐ ܫܘ̈ܬܦܐ ܠܚܘܒܗ<EOS>ܕܡܫܝܚܐ<EOS> ܟܕ ܢܚܒ ܚܕ ܠܚܕ<EOS> ܘܢܓܡܘܪ ܗܠܝܢ ܬܪ̈ܝܢ ܦܘܩ̈ܕܢܝܢ<EOS> ܕܒܗܘܢ ܬܠܐ ܟܠܗ ܢܡܘܣܐ<EOS>ܘܢܒ̈ܝܐ<EOS>ܫܠܡܬ<EOS> ܬܚܘܝܬܐ<EOS> ܕܚܘܒܐ<EOS>