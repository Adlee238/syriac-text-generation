ܫܲܪ̈ܒܹܐ ܡܵܘܬܿܪ̈ܵܢܹܐ ܡܲܠܝܲܝ̈ ܚܸܟܼܡܬܵܐ ܕܪܘܼܚ<EOS> ܡܓ<EOS>ܗܲܝܡܵܢܘܼܬܼܵܐ ܐܝܼܬܹܝܗ̇ ܬܲܪܥܵܐ ܕܐ̄ܪ̈ܵܙܹܐ<EOS> ܗܵܘ̇ ܡܸܕܸܡ ܕܥܲܝ̈ܢܹܐ<EOS>ܕܦܲܓܼܪܵܐ ܠܨܸܒܼ̈ܘܵܬܼܵܐ ܕܡܸܬܼܪ̈ܲܝܓܼܫܵܢ ܗ̤ܘ ܟܲܕܼܸ ܗ̤ܘ ܗܲܝܡܵܢܘܼܬܼܵܐ ܒܓܲܙܹ̈ܐ<EOS>ܟܤܲܝ̈ܵܐ ܠܥܲܝ̈ܢܹܐ ܕܗܵܘܢܵܐ<EOS> ܬܲܪܬܹܝܢ ܥܲܝ̈ܢܹܐ ܢܲܦ̈ܫܵܢܵܝܬܵܐ ܩܢܹܝܢܲܢ ܐܲܝܟܼ<EOS>ܕܐܵܡ̇ܪܝܼܢ ܐܲܒܼܵܗ̈ܬܼܵܐ ܐܲܝܟܼ ܬܲܪܬܹܝܢ ܥܲܝ̈ܢܹܐ ܕܦܲܓܼܪܵܐ<EOS> ܘܠܵܘ ܗ̤ܝ ܟܲܕܼ<EOS>ܗ̤ܝ ܚܫܲܚܬܵܐ ܠܲܚܙܵܬܼܵܐ ܒܟܼܠ ܚܕܼܵܐ<EOS> ܒܲܚܕܼܵܐ ܡܸܢܗܹܝܢ ܚܵܙܹ̇ܝܢܲܢ ܠܟܲܤܝܘܼܬܼ<EOS>ܫܘܼܒܼܚܹܗ ܕܐܲܠܵܗܵܐ ܕܒܲܟܼ̈ܝܵܢܹܐ ܛܡܝܼܪܵܐ<EOS> ܘܚܲܝܠܹܗ ܘܚܸܟܼܡܬܹܗ<EOS>ܘܬܲܪܥܝܼܬܹܗ ܡܬܼܘܿܡܵܝܬܵܐ ܕܲܥܠܲܝܢ ܕܡ̣ܢ ܦܪܝܼܫܘܼܬܼ ܡܕܲܒܿܪܵܢܘܼܬܹܗ<EOS>ܡܸܬܿܕܲܪܟܵܐ ܠܘܵܬܲܢ<EOS> ܘܒܼܵܗ̇ ܟܲܕܼ ܒܵܗ̇ ܐܵܦ ܠܬܸܓܼܡܹ̈ܐ ܪ̈ܘܼܚܵܢܹܐ<EOS>ܟܢܵܘ̈ܬܲܢ<EOS> ܘܲܒܼܗܵܝ̇ ܚܕܼܵܐ ܚܵܙܹ̇ܝܢܲܢ ܠܫܘܼܒܼܚܵܐ ܕܲܟܼܝܵܢܹܗ ܩܲܕܝܼܫܵܐ<EOS>ܐܸܡܲܬܼܝ ܕܹܝܢ ܕܢܸܨܒܸܐ ܡܵܪܲܢ ܕܢܲܥܸܠ ܠܲܢ ܠܘܵܬܼ ܐ̄ܪ̈ܙܹܐ ܪ̈ܘܿܚܵܢܹܐ<EOS>ܝܲܡܵܐ ܕܗܲܝܡܵܢܘܼܬܼܵܐ ܦܵܬܲܚ ܒܪܸܥܝܵܢܲܢ ܛܲܝܒܿܘܼܬܼܵܐ ܥܲܠ ܛܲܝܒܿܘܼܬܼܵܐ<EOS>ܬܝܵܒܼܘܼܬܼܵܐ ܐܸܬܼܝܲܗܒܲܬ̤ ܠܲܒܼܢܲܝ̈ܢܵܫܵܐ<EOS> ܬܝܵܒܼܘܼܬܼܵܐ ܐܝܼܬܹܝܗ̇ ܡܵܘܠܵܕܼܵܐ ܕܲܬܼܪ݂ܝܢ<EOS>ܕܡ̣ܢ ܐܲܠܵܗܵܐ<EOS> ܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ<EOS>ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ<EOS> ܬܝܵܒܼܘܼܬܼܵܐ ܐܝܼܬܹܝܗ̇ ܬܲܪܥܵܐ ܕܪ̈ܲܚܡܹܐ<EOS>ܗܵܘ̇ ܕܲܦܬܼܝܼܚ ܠܟܼܠ ܕܒܼܵܥܹ̇ܝܢ ܠܹܗ<EOS> ܒܝܲܕܼ ܗܵܢܵܐ ܬܲܪܥܵܐ ܥܵܠ̇ܝܼܢܲܢ<EOS>ܠܘܵܬܼ ܪ̈ܲܚܡܹܐ ܐܲܠܵܗܵܝܹ̈ܐ<EOS> ܒܸܠܥܵܕܼ ܡ̣ܢ ܡܲܥܲܠܬܵܐ ܗܵܕܹܐ ܠܲܝܬܿ ܠܡܸܫܟܵܚܘܼ<EOS>ܪ̈ܲܚܡܹܐ<EOS> ܡܸܛܠ ܕܟܼܠܗܘܿܢ ܚܛ̣ܵܘ<EOS> ܐܲܝܟܼ ܡܸܠܲܬ̤ ܟܬܼܵܒܼܵܐ<EOS> ܘܡܙܕܲܕܩܝܼܢ<EOS>ܒܛܲܝܒܿܘܼܬܼܵܐ ܡܲܓܵܢ<EOS> ܕܗ̤ܝ ܗ̣̄ܝ ܬܝܵܒܼܘܼܬܼܵܐ ܛܲܝܒܿܘܼܬܼܵܐ ܬܸܢܝܵܢܵܝܬܵܐ<EOS>ܡܸܬܼܝܲܠܕܵܐ ܡܲܢ ܒܠܸܒܵܐ ܡ̣ܢ ܗܲܝܡܵܢܘܼܬܼܵܐ ܘܕܸܚܠܬܵܐ<EOS> ܕܸܚܠܬܵܐ ܐܝܼܬܹܝܗ̇<EOS>ܫܲܒܼܛܵܐ ܐܲܒܼܵܗܵܝܵܐ ܕܲܡܕܲܒܿܪܵܐ ܠܲܢ ܥܕܲܡܵܐ ܠܲܥܕܸܢ ܪܘܼܚܵܢܵܝܬܵܐ<EOS> ܘܡܵܐ<EOS>ܕܡܲܛܝܼܢ ܠܬܲܡܵܢ ܫܵܒܼ̇ܩܵܐ ܠܲܢ ܘܗܵܦ̇ܟܵܐ<EOS> ܥܕܸܢ ܐܝܼܬܹܝܗ̇ ܚܘܼܒܵܐ<EOS>ܐܲܠܵܗܵܝܵܐ<EOS> ܕܐܝܼܬܼ ܒܹܗ ܦܲܪܕܲܝܤܵܐ ܕܟܼܠܗܘܿܢ ܛܲܘܼ̈ܒܹܐ<EOS> ܐܲܝܟܵܐ ܕܛܘܼܒܼܵܢܵܐ<EOS>ܦܵܠܘܿܣ ܐܸܬܿܬܲܪܤܝܼ ܤܲܝܒܵܪܬܵܐ ܕܠܵܐ ܒܲܟܼܝܵܢܵܐ<EOS> ܘܒܼܵܬܲܪ ܕܛܥܸܡ̣<EOS>ܡ̣ܢ ܐܝܼܠܵܢ ܚܲܝܹ̈ܐ ܕܬܲܡܵܢ ܩܵܥܹ̇ܐ ܗ̄ܘ̣ܵܐ ܘܐܵܡܲ̇ܪ ܥܲܝܢܵܐ ܠܵܐ ܚܙܵܬ̤<EOS>ܘܐܸܕܼܢܵܐ ܠܵܐ ܫܸܡܥܲܬ̤<EOS> ܘܥܲܠ ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ ܡܸܕܸܡ<EOS>ܕܛܲܝܸܒܼ ܐܲܠܵܗܵܐ ܠܪ̈ܵܚܡܵܘܗܝ<EOS> ܡ̣ܢ ܗܵܢܵܐ ܐܝܼܠܵܢܵܐ ܐܸܬܼܓܠܸܙ ܐܵܕܼܵܡ<EOS>ܒܡܘܼܠܟܵܢܹܗ ܕܐܵܟܹ̇ܠܩܲܪܨܵܐ<EOS> ܐܝܼܠܵܢ ܚܲܝܹ̈ܐ ܗ̤ܘܝܘܼ ܚܘܼܒܵܐ ܕܐܲܠܵܗܵܐ<EOS>ܗܵܘ̇ ܕܡܸܢܹܗ ܢܦܲܠ̣ ܐܵ݊ܕܼܵܡ ܘܬܼܘܼܒܼ ܠܵܐ ܦܸܓܼܥܲܬ̤ ܒܹܗ ܚܲܕܼܘܼܬܼܵܐ<EOS>ܐܸܠܵܐ ܒܐܲܪܥܵܐ ܕܟܼܘ̈ܒܹܐ ܦܵܠܲܚ ܘܡܸܬܿܛܲܪܲܦ ܗ̄ܘ̣ܵܐ<EOS> ܐܲܝܠܹܝܢ ܕܡ̣ܢ<EOS>ܚܘܼܒܵܐ ܐܲܠܵܗܵܝܵܐ ܓܠܝܼܙܝܼܢ ܠܲܚܡܵܐ ܕܕܘܼܥܬܼܵܐ ܐܵܟܼ̇ܠܝܼܢ ܥܕܲܟܹܝܠ<EOS>ܒܦܘܼܠܚܵܢܗܘܿܢ ܐܵܦܸܢ ܟܹܐܢܘܼܬܼܵܐ ܦܵܠ̇ܚܝܼܢ ܗܵܘ̇ ܕܐܸܬܼܦܩܸܕܼ ܪܹܫ<EOS>ܛܘܿܗܡܲܢ ܒܡܲܦܘܼܠܬܵܐ ܕܡܸܢܹܗ<EOS> ܥܕܲܡܵܐ ܕܡܸܫܟܿܚܝܼܢܲܢ ܠܚܘܼܒܵܐ<EOS>ܒܐܲܪܥܵܐ ܗ̄ܘ̣ ܕܟܼܘܼ̈ܒܹܐ ܦܵܠܚܝܼܢܲܢ<EOS> ܘܡܸܨܥܲܬܼ ܟܘܼ̈ܒܹܐ ܙܵܪܥܝܝܼܢܲܢ ܘܚܵܨܕܝܼܢܲܢ<EOS>ܐܵܦܸܢ ܙܲܪܥܵܐ ܕܟܹܐܢܘܼܬܼܵܐ<EOS> ܘܲܒܼܟܼܠܥܸܕܵܢ ܡܸܬܿܕܲܒܼܨܼܢܲܢ ܡܸܢܗܘܿܢ ܘܲܟܼܡܵܐ<EOS>ܐܸܢ ܢܸܙܕܲܕܲܩ ܘܲܒܼܕܼܘܼܥܬܵܐ ܚܵܐܹ̇ܝܢܲܢ ܕܐܲܦܲܝ̈ܢ<EOS>ܡܵܐ ܕܹܝܢ ܕܐܸܫܟܲܚ̄ܢ ܚܘܼܒܵܐ ܠܲܚܡܵܐ ܫܡܲܝܝܵܢܵܐ ܐܵܟܼܠܝܼܢܲܢ<EOS>ܘܡܸܬܿܬܲܪܤܹܝܢܲܢ ܕܠܵܐ ܥܲܡܠܵܐ ܘܲܕܼܠܵܐ ܠܹܐܘܬܼܵܐ<EOS> ܠܲܚܡܵܐ ܫܡܲܝܵܢܵܐ<EOS>ܐܝܼܬܼܵܘܗܝ ܗܵܘ̇ ܕܲܢܚܸܬܼ ܡ̣ܢ ܫܡܲܝܵܐ ܘܝܵܗܹ̇ܒܼ ܚܲܝܹ̈ܐ ܠܥܵܠܡܵܐ<EOS> ܗܵܢܵܘ<EOS>ܤܲܝܒܵܪܬܵܐ ܕܡܲܠܲܐܟܹ̈ܐ<EOS> ܐܲܝܢܵܐ ܕܲܠܚܘܼܒܵܐ ܐܸܫܟܲܚ ܠܲܡܫܝܼܚܵܐ ܐܵܟܹ̇ܠ<EOS>ܒܟܼܠ ܥܸܕܵܢ ܘܗܵܘܹ̇ܐ ܠܵܐ ܡܵܝܘܿܬܼܵܐ ܡ̣ܢ ܗܵܝܕܹܝܟ<EOS> ܡܲܢ ܠܲܡ ܕܐܵܟܹ̇ܠ<EOS>ܡ̣ܢ ܗܵܢܵܐ ܠܲܚܡܵܐ ܡܵܘܬܵܐ ܠܵܐ ܢܸܛܥܲܡ ܠܥܵܠܲܡ<EOS> ܛܘܼܒܼ ܠܡ̇ܢ<EOS>ܕܐܸܟܲܠ̣ ܡ̣ܢ ܠܲܚܡܵܐ ܕܚܘܼܒܵܐ ܕܗ̤ܘܝܘܼ ܝܼܫܘܿܥ<EOS> ܡܲܢ ܕܚܘܼܒܵܐ<EOS>ܡܸܤܬܲܝܒܲܪ ܠܲܡܫܝܼܚܵܐ ܡܸܤܬܲܝܒܲܪ ܕܐܝܼܬܼܵܘܗܝ ܐܲܠܵܗܵܐ ܕܥܲܠ ܟܠ<EOS>ܘܤܵܗܹ̇ܕܼ ܝܘܿܚܲܢܵܢ ܕܐܸܡ݂ܲܪ ܚܘܼܒܵܐ ܗ̤ܘܝܘܼ ܐܲܠܵܗܵܐ<EOS> ܡܵܕܹܝܢ ܚܲܝܹ̈ܐ ܡ̣ܢ<EOS>ܐܲܠܵܗܵܐ ܤܵܐܹ̇ܩ ܡ̇ܢ ܕܲܒܼܚܘܼܒܵܐ ܚܵܝܹ̇ܐ ܒܲܒܼܪܝܼܬܼܵܐ ܗܵܕܹܐ<EOS> ܡ̣ܢ ܗܵܘ̇ ܐܵܐܲܪ<EOS>ܕܢܘܼܚܵܡܵܐ ܤܵܐܹ̇ܩ ܗܵܪܟܵܐ ܗܵܢܵܐ<EOS> ܒܗܵܢܵܐ ܐܵܐܲܪ ܡܸܬܼܒܲܤܡܝܼܢ ܙܲܕܝܼ̈ܩܹܐ<EOS>ܒܲܩܝܵܡܬܵܐ<EOS> ܚܘܼܒܵܐ ܗ̤ܘܝܘܼ ܡܲܠܟܘܼܬܼܵܐ ܗܵܝ̇ ܕܒܼܵܗ̇ ܐܸܫܬܵܘܕܝܼ ܡܵܪܲܢ<EOS>ܠܲܫܠܝܼܚܹ̈ܐ ܐ̄ܪܵܙܵܢܵܐܝܼܬܼ ܕܢܹܐܟܼܠܘܼܢ ܒܡܲܠܟܘܼܬܹܗ<EOS> ܬܹܐܟܼܠܘܼܢ ܠܲܡ<EOS>ܘܬܸܫܬܘܿܢ ܥܲܠ ܦܵܬܼܘܿܪܵܐ ܕܡܲܠܟܿܘܼܬܼܵܐ ܕܝܼܠܝ<EOS> ܡܵܢܵܘ ܕܐܵܟܹ̇ܠܝܼܢ ܐܸܠܵܐ<EOS>ܐܸܢ ܚܘܼܒܵܐ؟ ܤܵܦܹ̇ܩ ܗ̤ܘ ܚܘܼܒܵܐ ܕܘܼܟܲܬܼ ܡܹܐܟܼܠܵܐ ܘܡܲܫܬܿܝܵܐ<EOS>ܡܬܲܪܤܸܐ ܠܐ̄ܢܵܫ<EOS> ܗܵܢܵܘ ܚܲܡܪܵܐ ܡܚܲܕܸܐ ܠܸܒܹܗ ܕܒܲܪܢܵܫܵܐ<EOS> ܛܘܼܒܼܵܘܗ<EOS>ܠܡܲܢ ܕܐܸܫܬܼܝ ܡ̣ܢ ܗܵܢܵܐ ܚܲܡܪܵܐ ܗܵܢܵܘ ܕܐܸܫܬܝܼܘ ܡܸܢܹܗ ܙܲܠܝܼ̈ܠܹܐ<EOS>ܘܐܸܬܼܢܲܟܲܦܘ<EOS> ܘܚܲܛܵܝܹ̈ܐ ܘܲܛܥ̣ܵܘ ܠܐܘܼܪ̈ܚܵܬܼܵܐ ܕܬܼܘܼ̈ܩܠܵܬܵܐ<EOS> ܘܪ̈ܵܘܵܝܹܐ<EOS>ܘܲܗܘ̤ܵܘ ܨܲܝܡܹ̈ܐ<EOS> ܘܥܲܬܝܼܪܹ̈ܐ ܘܐܸܬܼܪܲܓܼܪܲܓܼܘ ܠܡܸܤܟܹܢܘܼܬܼܵܐ<EOS> ܘܡܸܤ̈ܟܹܢܹܐ<EOS>ܘܲܥܬܲܪܘ ܒܤܲܒܼܪܵܐ<EOS> ܘܲܟܼܪ̈ܝܼܗܹܐ ܘܲܗܘ̤ܵܘ ܚܲܝ̈ܠܬܼܵܢܹܐ<EOS> ܘܗܸܕܼܝܼܘܿܛܹ̈ܐ<EOS>ܘܐܸܬܼܚܲܟܲܡܘ<EOS> ܐܲܝܟܲܢܵܐ ܠܵܐ ܐ̄ܢܵܫ ܥܵܒܲܪ ܒܸܠܥܵܕܼ ܡ̣ܢ ܕܸܚܠܬܼܵܐ ܠܘܵܬܼ<EOS>ܚܘܼܒܵܐ<EOS> ܗܵܘ̇ ܝܲܡܵܐ ܤܲܪܝܵܐ ܕܤܝܼܡ ܒܹܝܬܼ ܠܲܢ ܘܲܠܦܲܪܕܲܝܤܵܐ ܡܸܬܼܝܲܕܼܥܵܢܵܐ<EOS>ܒܩܲܪܩܘܼܪܵܐ ܕܲܬܼܝܵܒܼܘܼܬܼܵܐ ܥܵܒܼܪܝܼܢܲܢ ܕܐܝܼܬܼ ܠܹܗ ܠܹܐܩܹ̈ܐ ܕܕܸܚܠܬܼܵܐ<EOS>ܐܸܢ ܠܹܐܩܹ̈ܐ ܕܕܸܚܠܬܵܐ ܠܵܐ ܡܕܲܒܿܪ̈ܵܢ ܠܗܵܕܹܐ ܐܸܠܦܵܐ ܕܲܬܼܝܵܒܼܘܼܬܼܵܐ<EOS>ܗܵܕܹܐ ܕܒܼܵܗ̇ ܥܵܒܼܪܝܼܢܲܢ ܠܝܲܡܵܐ ܕܥܵܠܡܵܐ ܗܵܢܵܐ ܠܘܵܬܼ ܐܲܠܵܗܵܐ<EOS>ܡܸܬܿܛܲܒܿܥܼܝܼܢܲܢ ܒܝܲܡܵܐ ܤܲܪܝܵܐ<EOS> ܬܝܵܒܼܘܼܬܼܵܐ ܐܝܼܬܹܝܗ̇ ܐܸܠܦܵܐ<EOS> ܕܸܚܠܬܵܐ<EOS>ܕܹܝܢ ܡܕܲܒܿܪܵܢܵܐ ܕܝܼܠܵܗ̇<EOS> ܘܚܘܼܒܵܐ ܠܡܹܐܢܵܐ ܐܲܠܵܗܵܝܵܐ<EOS> ܡܵܘܬܿܒܼܵܐ<EOS>ܠܲܢ ܕܸܚܠܬܵܐ ܒܐܸܠܦܵܐ ܕܲܬܼܝܵܒܼܘܼܬܼܵܐ ܘܡܲܥܒܹܪܵܐ ܠܲܢ ܠܝܲܡܵܐ ܤܲܪܝܵܐ<EOS>ܕܥܵܠܡܵܐ<EOS> ܘܲܡܡܲܢܥܵܐ ܠܲܢ ܠܲܠܡܹܐܢܵܐ ܐܲܠܵܗܵܝܵܐ ܕܗ̤ܘܝܘܼ ܚܘܼܒܵܐ<EOS>ܠܐܲܝܟܵܐ ܕܚܵܝ̇ܪܝܼܢ ܟܠܗܘܿܢ ܠܐܲܝ̈ܐ ܫܚܝܼ̈ܩܲܝ ܒܲܬܼܝܵܒܼܘܼܬܼܵܐ<EOS> ܡܵܐ ܕܹܝܢ<EOS>ܕܡܲܢܲܥܢܲܢ ܠܚܘܼܒܵܐ ܡܲܢܲܥܢ ܠܘܵܬܼ ܐܲܠܵܗܵܐ<EOS> ܘܫܸܠܡܲܬ̤ ܐܘܼܪܝܲܝܢ<EOS>ܘܲܥܒܲܪܢܲܢ ܠܓܼܵܙܲܪܬܵܐ ܕܲܠܗܲܠ ܡ̣ܢ ܥܵܠܡܵܐ ܠܐܲܝܟܵܐ ܕܐܝܼܬܼܵܘܗܝ<EOS>ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ<EOS> ܕܠܹܗ ܫܘܼܒܼܚܵܐ ܘܐܘܼܪܚܕܵܢܵܐ ܘܠܲܢ<EOS>ܢܲܫܘܸܐ ܠܕܸܚܠܬܹܗ ܘܲܠܚܘܼܒܹܗ<EOS> ܐܵܡܹܝܢ<EOS>