ܫܽܘܚܠܳܦ ܩܳܠܳܐ<EOS>ܥܽܘܢܝܳܐ ܠܳܟ ܬܶܫܒܽܘܚܬܳܐ ܒܰܪ ܡܳܪܶܐ ܟܽܠ<EOS> ܬܰܢܺܝ<EOS>ܗܘܳܐ ܢܽܘܗܪܳܐ ܐܰܝܟ ܟܳܪܽܘܙܳܐ<EOS>ܠܗܰܘ ܢܰܗܺܝܪܳܐ ܕܝܶܠܕܰܬ ܡܰܪܝܰܡ<EOS>ܗܘܳܐ ܓܶܝܪ ܒܰܛܢܶܗ ܒܙܳܟܽܘܬ ܢܽܘܗܪܳܐ<EOS>ܗܘܳܐ ܬܺܘܒ ܝܰܠܕܶܗ ܒܙܳܟܽܘܬ ܫܶܡܫܳܐ ܒܪܺܝܟ ܙܰܟܳܝܳܐ<EOS>ܝܽܘܕ ܣܺܝܡܳܐ ܒܪܺܝܫܶܗ ܕܰܫܡܳܟ<EOS>ܒܥܶܣܪܳܐ ܣܺܝܡܳܐ ܒܢܺܝܣܳܢ ܝܰܪܚܳܐ<EOS>ܒܰܥܣܺܝܪܳܝܳܐ ܥܰܠܬ ܠܟܰܪܣܳܐ<EOS>ܒܪܳܐܙ ܡܶܢܝܳܢܳܐ ܕܰܓܡܺܝܪܽܘܬܳܐ ܐܺܝܬܰܘܗܝ ܒܰܛܢܳܟ<EOS>ܡܶܢܝܳܢܳܐ ܕܥܶܣܪܳܐ ܫܰܠܡܰܐ ܗ̱ܘ<EOS>ܒܥܶܣܪܳܐ ܒܢܺܝܣܳܢ ܥܠܰܬ ܠܟܰܪܣܳܐ<EOS>ܡܶܢܝܳܢܳܐ ܬܽܘܒ ܕܶܫܬܳܐ ܓܡܺܝܪܰܐ ܗ̱ܘ<EOS>ܒܶܫܬܳܐ ܒܟܳܢܽܘܢ ܠܫܬܳܐ ܓܰܒ̈ܺܝܢ ܚܰܕܺܝ ܝܰܠܕܳܟ<EOS>ܡܶܢܝܳܢܳܐ ܕܥܶܣܪܳܐ ܣܳܟܰܐ ܗ̱ܘ<EOS>ܘܰܫܬܺܝܬܳܝܳܐ ܣܳܟܳܐ ܕܣ̈ܳܟܶܐ<EOS>ܒܥܶܣܪܳܐ ܒܰܛܢܶܗ ܒܫܰܬܳܐ ܝܰܠܕܶܗ<EOS>ܠܐܰܪ̈ܒܰܥ ܦܶܢܝ̈ܳܢ ܘܪܰܘܡܳܐ ܘܥܽܘܡܩܳܐ ܚܰܕ ܝܰܠܕܶܗ<EOS>ܫܡܶܗ ܕܝܰܘܣܶܦ ܠܳܐ ܣܳܦܶܩ ܗܘܳܐ<EOS>ܕܐܰܒܳܐ ܢܗܶܐ ܠܳܟ ܕܰܡܚܺܝܠܳܐ ܗܘܳܐ<EOS>ܫܡܳܟ ܗܽܘ ܝܰܗܒ ܠܶܗ ܝܽܘܕ ܐܳܬܽܘܬܳܐ<EOS>ܫܡܳܟ ܗܽܘ ܚܰܝܶܠ ܠܰܫܡܶܗ ܕܝܰܘܣܶܦ ܕܐܰܒܳܐ ܢܗܶܐ ܠܳܟ<EOS>ܡܫܺܝܚܳܐ ܬܽܘܒ ܪܺܝܫ ܐܳܬܘ̈ܳܬܶܗ<EOS>ܠܰܫܡܳܗܿ ܕܡܰܪܝܰܡ ܝܰܗܒ ܒܰܚܢܳܢܶܗ<EOS>ܗܳܐ ܬܠܶܝܢ ܫܡܳܗܰܝ̈ܗܽܘܢ ܒܰܫ̈ܡܳܗܰܘܗܝ<EOS>ܒܚܰܝܠܶܗ ܬܠܶܝܢ ܗܘܰܘ ܐܳܦ ܓܽܘܫܡ̈ܰܝܗܽܘܢ ܥܰܡ ܟܽܠ ܒܶܪ̈ܝܳܢ<EOS>ܡܰܪܝܰܡ ܓܶܝܪ ܗܳܝ ܕܰܛܥܶܢܬܶܗ<EOS>ܒܟܰܪܣܳܐ ܘܟܶܢܦܳܐ ܠܶܗ ܠܰܡܫܺܝܚܳܐ<EOS>ܪܺܝܫ ܐܳܬܘ̈ܳܬܶܗ ܕܰܫܡܳܐ ܡܫܺܝܚܰܐ ܗ̱ܘ<EOS>ܛܥܶܢܬܶܗ ܠܰܫܡܶܗ ܒܰܕܡܽܘܬ ܚܰܝܠܶܗ ܕܰܛܥܺܝܢ ܓܽܘܫܡܳܗܿ<EOS>ܡܰܪܝܰܡ ܓܝܶܪ ܠܳܐ ܡܰܨܝܳܐ ܗܘܳܬ<EOS>ܒܶܠܥܳܕ ܚܰܝܠܶܗ ܠܡܶܛܥܰܢ ܦܰܓܪܶܗ<EOS>ܚܰܘܺܝ ܕܟܰܣܝܳܐ ܒܐܺܝܕܳܐ ܕܓܰܠܝܳܐ<EOS>ܕܐܳܦܠܳܐ ܫܡܳܗܰܝ̈ܗܽܘܢ ܡܶܢ ܒܶܠܥܳܕ̈ܰܘܗܝ ܐܶܫܟܰܚܘ ܕܢܶܗܽܘܘܢ<EOS>ܐܳܬܘ̈ܳܬܶܗ ܪ̈ܺܝܫܳܝܳܬܳܐ ܝܰܗܒ<EOS>ܠܐܰܒ̈ܳܗܰܘܗܝ ܕܰܗܘܰܘ ܪ̈ܺܝܫܰܘܗܝ<EOS>ܘܐܰܝܟ ܕܐܶܨܛܰܠܰܬܘ ܒܶܗ ܦܰܓܪ̈ܰܝܗܽܘܢ<EOS>ܗܳܟܰܢ ܨܒܳܬ ܐܳܦ ܒܰܫܡ̈ܳܗܰܘܗܝ ܠܰܫܡ̈ܳܗܰܝܗܽܘܢ<EOS>ܐܳܦܠܳܐ ܬܽܘܒ ܗܽܘ ܝܽܘܚܰܢܳܢ<EOS>ܒܶܠܥܳܕ ܚܰܝܠܶܗ ܐܰܥܡܶܕ ܦܰܓܪܶܗ<EOS>ܝܽܘܕ ܗܽܘ ܛܥܶܢܬܶܗ ܠܫܶܡ ܝܽܘܚܰܢܳܢ<EOS>ܐܰܝܟ ܕܰܛܥܶܢ ܗܘܳܐ ܚܰܝܠܶܗ ܕܝܶܫܽܘܥ ܠܶܗ ܠܝܽܘܚܰܢܳܢ<EOS>ܐܶܢܗܽܘ ܕܶܝܢ ܕܐܶܫܰܐܶܠ ܫܽܘܦܪܳܐ<EOS>ܕܰܟܬܺܝ̈ܒܳܬܶܗ ܠܰܫܡ̈ܳܗܰܝܗܽܘܢ<EOS>ܐܶܢܗܽܘ ܕܫܽܘܦܪܶܗ ܓܰܐܝܳܐ ܡܙܰܓ ܒܰܫܡ̈ܳܗܰܝܗܽܘܢ<EOS>ܟܡܳܐ ܟܺܝܬ ܡܙܰܓ ܚܰܝܠܶܗ ܟܰܣܝܳܐ ܒܰܫܡ̈ܳܗܰܝܗܽܘܢ<EOS>ܘܐܰܝܟܰܢܳܐ ܕܰܠܡܶܢܝܳܢܳܐ<EOS>ܥܶܣܪܳܐ ܕܰܪ̈ܓܺܝܢ ܐܺܝܬ ܠܶܗ ܒܰܠܚܽܘܕ<EOS>ܫܬܳܐ ܓܰܒܺܝ̈ܢ ܐܺܝܬ ܠܰܒܪܺܝܬܳܐ<EOS>ܪܰܘܡܳܐ ܘܥܽܘܡܩܳܐ ܘܐܰܪ̈ܒܰܥ ܦܶܢ̈ܝܳܢ ܕܰܡܠܶܝܢ ܡܶܢܳܟ<EOS>ܝܽܘܕ ܐܳܬܽܘܬܳܐ ܕܝܶܫܽܘܥ ܡܰܠܟܰܢ<EOS>ܐܺܝܬܶܝܗܿ ܡܰܠܟܰܬ ܟܽܠ ܡܶܢܝܳܢܺܝ̈ܢ<EOS>ܒܰܓܡܺܝܪܽܘܬܳܗܿ ܬܠܶܝܢ ܚܽܘܫܒܳܢ̈ܶܐ<EOS>ܐܰܝܟ ܕܰܒܝܶܫܽܘܥ ܗܳܐ ܡܶܬܡܰܙܓܺܝܢ ܟܽܠ ܪ̈ܶܥܝܳܢܺܝܢ<EOS>ܪܰܒ ܡܶܢ ܟܽܠ ܢܚܶܬ ܗܘܳܐ ܟܽܠܶܗ<EOS>ܠܘܳܬ ܡܽܘܟܳܟܳܐ ܕܠܳܐ ܡܶܬܡܰܠܰܠ<EOS>ܗܦܰܟ ܬܽܘܒ ܡܶܢܶܗ ܕܗܰܘ ܡܽܘܟܳܟܳܐ<EOS>ܘܐܶܚܰܕ ܪܰܘܡܳܐ ܕܠܳܐ ܡܶܣܬܰܝܰܟ ܥܰܠ ܝܰܡܺܝܢܳܐ<EOS>ܪܰܒ ܬܶܗܪܳܐ ܕܡܶܢ ܗܰܘ ܪܰܘܡܳܐ<EOS>ܠܳܐ ܕܪܰܓ ܗܘܳܐ ܒܩܰܠܺܝܠ ܩܰܠܺܝܠ<EOS>ܕܢܶܚܽܘܬ ܢܺܐܬܶܐ ܠܰܙܥܽܘܪܽܘܬܳܐ<EOS>ܦܪܰܚ ܡܶܢ ܥܽܘܒܳܗܿ ܕܐܰܠܳܗܽܘܬܳܐ ܠܘܳܬ ܐܢܳܫܽܘܬܳܐ<EOS>ܫܶܡܫܳܐ ܓܶܝܪ ܗܰܘ ܫܶܡܫܳܟ<EOS>ܐܰܝܟ ܕܰܒܦܽܘܡܳܐ ܪܳܐܙܳܟ ܡܰܟܪܶܙ<EOS>ܒܣܰܬܘܳܐ ܠܫܶܦܠܳܐ ܒܛܽܘܦܣܳܟ ܢܳܚܶܬ<EOS>ܠܪܰܘܡܳܐ ܒܩܰܝܛܳܐ ܒܕܽܘܡܝܳܟ ܣܳܠܶܩ ܘܥܰܠ ܟܽܠ ܡܰܡܠܶܟ<EOS>ܘܐܳܦ ܛܽܘܦܣܶܗ ܕܒܰܛܢܳܟ ܪܰܒܽܘܠܺܝ<EOS>ܘܰܕܝܽܘܚܰܢܳܢ ܗܰܘ ܟܳܪܽܘܙܳܟ<EOS>ܪܳܐܙ ܒܶܛܢܰܝ̈ܟܽܘܢ ܐܳܦ ܡܰܘܠܳܕܟܽܘܢ<EOS>ܒܢܽܘܗܪܳܐ ܘܚܶܫܟܳܐ ܨܺܝܪܺܝܢ ܘܰܓܠܶܝܢ ܠܰܕܡܶܣܬܰܟܰܠ<EOS>ܕܝܽܘܚܰܢܳܢ ܗܘܳܐ ܗܘܳܐ ܒܰܛܢܶܗ<EOS>ܒܬܶܫܪܺܝܢ ܕܰܣܥܳܐ ܒܶܗ ܚܶܫܽܘܟܳܐ<EOS>ܒܰܛܢܳܟ ܕܺܝܠܳܟ ܗܘܳܐ ܗܘܳܐ ܒܢܺܝܣܳܢ<EOS>ܕܡܰܡܠܶܟ ܢܽܘܗܪܳܐ ܥܰܠ ܚܶܫܽܘܟܳܐ ܘܰܡܫܰܥܒܶܕ ܠܶܗ<EOS>ܡܰܘܕܶܐ ܐܢܳܐ ܠܝܰܠܕܳܟ ܩܰܕܡܳܐ<EOS>ܕܰܟܣܶܐ ܘܰܓܢܺܝܙ ܡܶܢ ܟܽܠ ܒܶܪ̈ܝܳܢ<EOS>ܬܽܘܒ ܡܰܘܕܶܐ ܐܢܳܐ ܠܝܰܠܕܳܟ ܕܰܬܪܶܝܢ<EOS>ܕܰܓܠܶܐ ܘܰܛܠܶܐ ܡܶܢ ܟܽܠ ܒܶܪ̈ܝܳܢ ܕܰܗ̈ܘܰܝ ܒܐܺܝ̈ܕܰܝܟ<EOS>ܡܰܘ̈ܠܳܕܰܘܗܝ ܕܺܝܚܺܝܕܳܝܳܐ<EOS>ܚܰܕ ܥܶܠܳܝܳܐ ܘܚܰܕ ܬܰܚܬܳܝܳܐ<EOS>ܚܰܕ ܢܽܘܟܪܳܝܳܐ ܕܰܠܟܽܠ ܢܽܘܟܪܳܝ<EOS>ܘܚܰܕ ܒܰܪ ܛܽܘܗܡܳܐ ܕܰܠܐܢܳܫܽܘܬܳܐ ܡܳܚܶܝܢ ܟܽܠܶܗ<EOS>ܝܰܘܡܳܐ ܬܽܘܒ ܕܡܰܘܠܳܕܳܟ<EOS>ܐܰܝܟ ܕܰܒܪܳܐܳܙܐ ܒܟܳܢܽܘܢ ܟܳܐܶܢ<EOS>ܕܒܶܗ ܡܰܥܕܶܐ ܢܽܘܗܪܳܐ ܡܶܢ ܚܶܫܽܘܟܳܐ<EOS>ܫ̈ܳܥܶܐ ܕܰܒܠܰܥ ܐܰܝܟ ܕܐܰܥܕܺܝܬܳܢ ܡܶܢ ܒܳܠܽܘܥܰܢ<EOS>ܠܒܰܛܢܳܟ ܨܳܐܰܪ ܢܺܝܣܳܢ ܕܰܩܥܳܐ<EOS>ܕܗܳܐ ܠܰܡ ܢܽܘܗܪܳܐ ܚܒܺܝܫ ܒܟܰܪܣܳܐ<EOS>ܒܟܳܢܽܘܢ ܢܦܰܩܘ ܗܘܰܘ ܙܰܘܓܳܐ ܕܢܽܘܗܪ̈ܶܐ<EOS>ܐܰܢܬ ܡܶܢ ܟܰܪܣܳܐ ܘܫܶܡܫܳܐ ܥܰܡܳܟ ܡܶܢ ܓܰܘ ܚܶܫܟܳܐ<EOS>