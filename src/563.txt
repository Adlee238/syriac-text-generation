ܒܰܪ ܩܳܠܶܗ<EOS>ܒܳܟ ܐܶܫܪܶܐ ܘܰܬܟܺܝܠܳܐ ܐ̱ܢܳܐ<EOS>ܕܒܳܟ ܐܶܫܠܰܡ ܐܶܢܳܐ ܐܶܦܬܰܚ ܦܽܘܡܝ<EOS>ܘܐܰܢܬ ܡܠܺܝ ܦܽܘܡܝ ܐܶܢܳܐ ܠܳܟ ܐܰܪܥܳܐ<EOS>ܘܐܰܢܬ ܐܰܟܳܪܳܐ ܙܪܽܘܥ ܒܺܝ ܩܳܠܳܟ<EOS>ܙܳܪܰܥ ܢܰܦܫܶܗ ܒܟܰܪܣܳܐ ܕܐܶܡܝ<EOS>ܥܽܘܢܺܝܬܳܐ ܫܽܘܒܚܳܐ ܠܳܟ ܡܳܪܝ ܘܒܐܺܝܕܳܟ ܠܐܰܒܽܘܟ ܒܝܽܘܡ ܡܰܘܠܳܕܳܟ<EOS>ܒܺܝ ܬܰܗܺܝܪ̈ܳܢ ܟܽܠ ܢܰܟ̈ܦܳܬܳܐ<EOS>ܒܢ̈ܳܬ ܥܶܒܪ̈ܳܝܶܐ ܘܰܒܬܽܘ̈ܠܳܬܳܐ<EOS>ܒܢ̈ܳܬ ܪ̈ܺܫܳܢܶܐ ܒܳܟ ܗܽܘ ܚܣܺܝܡܳܐ<EOS>ܒܰܪܬ ܡܶܣܟܺܢ̈ܶܐ ܒܳܟ ܗܽܘ ܛܰܢܺܝܢܳܐ<EOS>ܒܰܪܬ ܚ̈ܰܠܳܫܶܐ ܡܰܢ ܝܰܗܒܳܟ ܠܺܝ<EOS>ܒܰܪ ܥܰܬܺܝܪܳܐ ܕܰܣܢܳܐ ܥܽܘܒܳܐ<EOS>ܕܥܰܬܺܝܪ̈ܳܬܳܐ ܡܰܢܽܘ ܢܰܓܕܳܟ<EOS>ܨܶܝܕ ܡܶܣ̈ܟܺܢܶܐ ܕܝܰܘܣܶܦ ܣܢܺܝܩ<EOS>ܘܐܶܢܳܐ ܨܪܺܝܟܳܐ ܛܥܶܢܘ ܬܶܓܳܪ̈ܰܝܟ<EOS>ܘܐܰܝܬܺܝܘ ܕܰܗܒܳܐ ܠܒܶܝܬ ܡܶܣܟܺܢ̈ܶܐ<EOS>ܚܙܳܬ ܡܓܽܘܫ̈ܶܐ ܣܓܺܝ̈ ܩܺܝ̈ܢܳܬܳܗܿ<EOS>ܒܩܽܘܪ̈ܒܳܢܰܝܗܽܘܢ ܕܗܳܐ ܣܳܓܽܘ̈ܕܰܝܟ<EOS>ܚܕܺܝܪ̈ܺܝܢ ܠܺܝ ܐܳܦ ܩܽܘܪ̈ܒܳܢܰܝܟ<EOS>ܟܪ̈ܺܝܟܺܝܢ ܠܺܝ ܒܪܺܝܟ ܗܽܘ ܥܽܘܠܳܐ<EOS>ܕܥܰܒܕܳܗܿ ܠܐܶܡܶܗ ܟܶܢܳܪ ܩܳܠܰܘ̈ܗܝ<EOS>ܘܰܕܟܶܢܳܪܳܐ ܠܡܳܪܶܗ ܚܳܐܰܪ<EOS>ܠܳܟ ܚܳܐܰܪ ܦܽܘܡܝ ܢܕܺܝܠ ܨܶܒܝܳܢܳܟ<EOS>ܠܶܫܳܢ ܐܶܡܳܟ ܘܰܕܝܶܠܦܶܬ ܒܳܟ<EOS>ܒܰܛܢܳܐ ܚܰܕܬܳܐ ܢܺܐܠܰܦ ܒܳܟ ܦܽܘܡܝ<EOS>ܝܰܠܕܳܐ ܚܰܕܬܳܐ ܕܫܽܘܒܚܳܐ ܚܰܕܬܳܐ<EOS>ܘܐܶܢ ܥ̈ܛܠܳܬܳܐ ܠܳܟ ܠܳܐ ܥ̈ܛܠܳܢ<EOS>ܕܰܦܫ̈ܺܝܩܳܢ ܐܶܢܶܝܢ ܕܒܰܛܢܳܟ ܥܽܘܒܳܐ<EOS>ܕܠܳܐ ܙܽܘܘܳܓܳܐ ܘܰܕܠܳܐ ܙܰܪܥܳܐ<EOS>ܟܰܪܣܳܐ ܝܺܠܶܕܬܳܟ ܦܫܺܝܩ ܗܽܘ ܠܦܽܘܡܳܐ<EOS>ܕܢܰܦܪܶܐ ܘܢܰܣܓܶܐ ܫܽܘܒܚܳܟ ܪܰܒܳܐ<EOS>ܗܳܐ ܥܫܺܝܩܳܐ ܐܢܳܐ ܘܰܛܠܺܝܡܳܐ ܐܢܳܐ<EOS>ܘܰܦܨܺܝܚܳܐ ܐܢܳܐ ܡܠܶܝܢ ܐܶܕܢܰܝ̈<EOS>ܚܶܣܕܳܐ ܘܒܶܙܚܳܐ ܘܰܙܥܽܘܪ ܗܽܘ ܠܺܝ<EOS>ܟܡܳܐ ܕܐܶܣܰܝܒܰܪ ܕܪ̈ܶܒܽܘ ܥܳܩ̈ܳܢ<EOS>ܡܶܫܟܰܚ ܪ̈ܕܰܦ ܚܰܕ ܒܽܘܝܳܐܳܟ<EOS>ܘܰܕܡܶܢܳܟ ܒܶܪܝ ܠܳܐ ܒܣܺܝܪܳܐ ܐܢܳܐ<EOS>ܐܰܦܰܝ̈ ܓܠܶܝܢ ܘܕܰܥܫܺܝܩܳܐ ܐܢܳܐ<EOS>ܒܶܛܢܶܬ ܝܶܠܕܶܬ ܕܶܝܢ ܩܽܘܫܬܳܐ<EOS>ܕܰܡܙܰܟܶܐ ܠܺܝ ܕܐܶܢܗܽܘ ܕܬܳܡܳܪ<EOS>ܙܟܳܬ ܒܝܗܽܘܕܳܐ ܟܡܳܐ ܐܶܙܟܶܐ ܒܳܟ<EOS>ܕܰܘܺܝܕ ܐܰܒܽܘܟ ܙܡܺܝܪܬܳܐ ܙܡܰܪ ܠܳܟ<EOS>ܥܰܕܠܳܐ ܬܺܐܬܶܐ ܕܠܳܟ ܢܶܬܩܰܪܰܒ<EOS>ܕܰܗܒܳܐ ܕܰܫܒܳܐ ܙܡܺܝܪܬܳܐ ܕܰܙܡܰܪ<EOS>ܥܰܪܛܶܠܐܝܺܬ ܗܳܐ ܒܰܥܒܳܕܳܐ<EOS>ܟܫܝܳܐ ܩܕܳܡܰܝܟ ܡܽܘܪܳܐ ܘܕܰܗܒܳܐ<EOS>ܘܡܳܐܐ ܘܰܚܡܫܺܝܢ ܙܡܺܝܪ̈ܳܢ ܕܙܰܡܰܪ<EOS>ܒܳܟ ܐܶܬܡܰܕܰܟ ܕܰܣܢܺܝܩܺܝܢ ܐܶܢܽܘܢ<EOS>ܟܽܠ ܦܶܬܓܳܡ̈ܶܐ ܕܰܢܒܺܝܽܘܬܳܐ<EOS>ܥܰܠ ܒܽܘܣܳܡܳܟ ܕܰܕܠܳܐ ܡܶܠܚܳܟ<EOS>ܥܰܠ ܒܽܘܣܳܡܳܟ ܕܰܕܠܳܐ ܡܶܠܚܳܟ<EOS>ܦܰܟܺܝ̈ܗܳܢ ܐܶܢܶܝܢ ܟܽܘܠ ܚܶܟ̈ܡܳܬܳܐ<EOS>