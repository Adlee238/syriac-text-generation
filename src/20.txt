ܬܚܘܝܬܐ ܕܥܠ ܦܘܪܢܣܐ ܕܡ̈ܣܟܢܐ<EOS>ܪܒܐ ܗܝ ܘܫܒܝܚܐ ܗܕܐ ܡܘܗܒܬܐ<EOS> ܟܕ ܬܫܬܟܚ ܒܒܪܢܫܐ ܦܪܘܫܐ<EOS> ܟܕ ܢܬܠ ܠܣܢܝܩ̈ܐ<EOS>ܡܢ ܥܡܠܐ ܕܐܝܕܘܗ̈ܝ<EOS> ܕܠܐ ܡܢ ܒܙܬܐ ܕܐܚܪ̈ܢܐ<EOS> ܐܝܟ ܕܐܡܪ ܐܠܗܐ ܒܢܒܝܐ<EOS> ܕܗܕܐ ܗܝ ܢܝܚܬܝ<EOS> ܐܢܝܚܘ<EOS>ܠܡܛܪ̈ܦܐ<EOS> ܘܗܢܘ ܫܒܝܠܐ ܕܡܢ ܕܫܡܥ<EOS> ܘܬܘܒ ܐܡܪ ܗܘ ܢܒܝܐ<EOS> ܕܗܢܘ ܨܘܡܐ ܡܩܒܠܐ ܕܪܚܡ ܐܠܗܐ<EOS> ܟܕ<EOS>ܬܩܨܐ ܠܚܡܟ ܠܟܦܢܐ<EOS> ܘܠܐܟܣܢܝܐ ܬܥܠ ܠܒܝܬܟ<EOS> ܟܕ ܬܚܙܐ ܥܪܛܠܝܐ ܘܬܟܣܝܘܗܝ<EOS> ܘܠܐ ܬܗܡܐ ܡܢ ܒܪ<EOS>ܒܣܪܟ<EOS> ܘܡܢ ܕܥܒܕ ܗܠܝܢ ܗܘܐ ܐܝܟ ܦܪܕܝܣܐ ܕܪܘܙ<EOS> ܘܐܝܟ ܡܒܘܥܐ ܕܡ̈ܝܐ ܕܠܐ ܓܝܙܝܢ ܡܘܗ̈ܝ<EOS>ܘܐܙܠܐ ܩܕܡܘܗܝ ܙܕܝܩܘܬܗ<EOS> ܘܡܬܟܢܫ ܒܐܝܩܪܗ ܕܡܪܝܐ<EOS>ܘܡܘܫܐ ܢܒܝܐ ܪܒܐ ܕܐܝܣܪܝܠ<EOS> ܙܗܪ ܘܦܩܕ ܥܠ ܡܣܟ̈ܢܐ ܘܒܝܫ̈ܐ<EOS> ܘܐܟܣܢܝ̈ܐ<EOS>ܘܬܘܬܒ̈ܐ<EOS> ܘܓܝܘܪ̈ܐ ܘܝܬܡ̈ܐ ܘܐܪ̈ܡܠܬܐ<EOS> ܐܡܪ ܓܝܪ ܠܐܝܣܪܝܠ<EOS> ܕܡܐ ܕܚܨܕ ܐܢܬ ܚܨܕܟ<EOS> ܠܐ ܬܓܡܪܘܢ<EOS>ܚܩ̈ܠܬܟܘܢ<EOS> ܘܐܦܠܐ ܟܕ ܬܛܥܐ ܟܦܐ ܬܗܦܘܟ ܬܣܒܝܗ ܐܠܐ ܠܡܣܟܢ̈ܐ ܘܠܓܝܘܪ̈ܐ ܘܠܝܬܡ̈ܐ ܘܠܐܪ̈ܡܠܬܐ<EOS>ܢܗܘܐ<EOS> ܘܐܬܕܟܪ ܕܐܦ ܐܢܬ ܗܟܢܐ ܗܘܝܬ ܒܡܨܪܝܢ<EOS> ܘܐܘܣܦ ܘܐܡܪ<EOS> ܕܟܕ ܩܛܦ ܐܢܬ ܟܪܡܟ ܠܐ ܬܒܥܪ<EOS>ܒܣܬܪܟ<EOS> ܘܐܦ ܠܐ ܡܐ ܕܚܒܛ ܐܢܬ ܙܝܬܟ ܬܦܠܐ ܒܣܬܪܟ<EOS> ܐܠܐ ܢܗܘܐ ܠܓܝܘܪ̈ܐ ܘܠܡܣ̈ܟܢܐ ܕܒܓܘܟ<EOS> ܘܡܐ<EOS>ܕܥܒܕܬ ܠܡ ܗܠܝܢ<EOS> ܢܒܪܟܟ ܡܪܝܐ ܐܠܗܟ ܒܟܠ ܕܡܘܫܛ ܐܢܬ ܐܝܕ̈ܝܟ<EOS> ܘܬܐܟܘܠ ܥܬܝܩܐ ܕܥܬܩ ܘܥܬܝܩܐ ܡܢ<EOS>ܩܕܡ ܚܕܬܐ ܬܦܩܘܢ<EOS> ܘܬܘܒ ܐܡܪ ܠܗܘܢ ܕܗܐ ܡܥܠ ܐܢܐ ܠܟܘܢ ܠܐܪܥܐ ܛܒܬܐ ܘܫܡܝܢܬܐ<EOS> ܕܡܪܕܝܐ ܚܠܒܐ<EOS>ܘܕܒܫܐ<EOS> ܐܪܥܐ ܕܟܐ̈ܦܝܗ ܦܪܙܠܐ<EOS> ܘܡܢ ܛܘܪ̈ܝܗ ܬܦܣܘܠ ܢܚܫܐ<EOS> ܐܪܥܐ ܕܥܝܢܘܗ̈ܝ ܕܡܪܝܐ ܐܠܗܐ ܒܗ<EOS>ܡܢ ܪܫܗ ܕܫܢܬܐ ܘܥܕܡܐ ܠܚܪܬܗ ܕܫܢܬܐ<EOS> ܐܪܥܐ ܕܠܐ ܒܡܣܟܢܘܬܐ ܬܐܟܘܠ ܒܗ ܠܚܡܐ<EOS> ܟܕ ܗܟܢܐ ܛܒܐ<EOS>ܘܫܡܝܢܐ ܐܪܥܐ ܗܝ<EOS> ܠܐ ܓܡܪ ܡܣܟܢܐ ܡܢ ܓܘܗ<EOS> ܘܬܘܒ ܦܩܕ ܐܢܘܢ ܘܐܡܪ ܠܗܘܢ<EOS> ܕܫܬ ܫ̈ܢܝܢ ܬܙܪܘܥ<EOS>ܐܪܥܟ<EOS> ܘܬܚܡܘܠ ܥ̈ܠܠܬܗ ܘܒܫܢܬܐ ܫܒܝܥܝܬܐ ܬܟܪܒܝܗ ܘܬܫܒܩܝܗ<EOS> ܘܢܐܟܠܘܢ ܡܢܗ ܡܣܟ̈ܢܐ ܕܒܓܘܟ<EOS>ܘܫܪܟܐ ܬܐܟܘܠ ܚܝܘܬܐ ܕܒܪܐ<EOS> ܘܗܟܢܐ ܐܡܪ ܠܗܘܢ<EOS> ܕܒܗ ܒܫܢܬܐ ܫܒܝܥܝܬܐ ܠܐ ܬܩܛܦܘܢ ܫܒܫ̈ܬܝܗ<EOS> ܘܠܐ<EOS>ܟܬܐ ܬܠܩܛܘܢ<EOS> ܐܠܐ ܠܡܣ̈ܟܢܐ ܢܗܘܐ<EOS> ܘܡܛܠ ܕܝܕܥ ܝܨܪܗܘܢ ܒܝܫܐ ܐܡܪ ܠܗܘܢ<EOS> ܘܐܢ ܬܐܡܪܘܢ ܕܡܢܐ<EOS>ܢܐܟܘܠ ܒܫܢܬܐ ܫܒܝܥܝܬܐ<EOS> ܕܠܐ ܙܪܥܝܢܢ ܘܠܐ ܚܡܠܝܢܢ ܥ̈ܠܠܬܐ<EOS> ܐܡܪ ܠܗܘܢ<EOS> ܕܐܫܕܪ ܠܟܘܢ ܒܘܪ̈ܟܬܝ<EOS>ܒܫܢܬܐ ܫܬܝܬܝܬܐ<EOS> ܘܬܥܒܕ ܥܠܠܬܐ ܕܬܠܬ ܫ̈ܢܝܢ<EOS> ܕܫܬܝܬܝܬܐ ܘܕܫܒܝܥܝܬܐ ܘܕܬܡܝܢܝܬܐ<EOS> ܘܬܐܟܠܘܢ ܡܢ<EOS>ܥܠܠܬܗ ܕܫܬܝܬܝܬܐ ܥܕܡܐ ܠܫܢܬܐ ܬܫܝܥܝܬܐ<EOS>ܘܒܛܝܠܐܝܬ ܙܗܪ ܐܢܘܢ<EOS> ܕܐܓܪܐ ܕܐܓܝܪܐ ܠܘܬܟ ܠܐ ܢܒܘܬ<EOS> ܐܠܐ ܒܪ ܝܘܡܗ ܗܒ ܠܗ<EOS>ܐܓܪܗ<EOS> ܕܠܐ ܢܩܪܐ ܥܠܝܟ ܠܐܠܗܐ ܘܢܗܘܐ ܥܠܝܟ ܚܛܗܐ<EOS> ܡܛܠ ܕܟܕ ܢܒܘܬ ܐܓܪܐ ܕܐܓܝܪܐ ܠܘܬܟ<EOS> ܒܗܘ<EOS>ܠܠܝܐ ܬܫܬܩܠ ܠܗ ܢܦܫܟ ܡܢܟ<EOS> ܘܡܣܟܢܐ ܢܬܛܠܡ ܒܐܓܪܗ ܕܠܘܬܟ<EOS> ܕܥܠ ܐܦܘ̈ܗܝ ܐܫܠܡ ܠܟ ܢܦܫܗ<EOS> ܐܘ ܗܘ<EOS>ܢܡܘܬ<EOS> ܘܬܒܘܥܐ ܠܐܓܪܗ ܠܐ ܢܫܬܟܚ ܠܟ ܬܡܢ ܕܬܬܠ<EOS>ܘܬܘܒ ܐܦ ܕܘܝܕ ܐܬܒܛܠ ܠܗ ܥܠ ܡܣܟ̈ܢܐ ܘܒܝܫ̈ܐ<EOS> ܘܝܬܡ̈ܐ ܘܐܪ̈ܡܠܬܐ<EOS> ܘܐܩܝܡ<EOS>ܩܝܘܡ̈ܐ ܒܟܠܗ ܐܝܣܪܝܠ<EOS> ܕܢܗܘܘܢ ܙܝܢܝܢ ܘܡܦܪܢܣܢܝܢ ܠܡܣ̈ܟܢܐ<EOS> ܘܟܕ ܡܙܡܪ ܘܡܫܒܚ ܩܕܡ ܐܠܗܗ<EOS> ܝܗܒ<EOS>ܛܘܒܐ ܠܙܝܢ̈ܝ ܡܣܟ̈ܢܐ<EOS> ܐܡܪ ܓܝܪ ܕܛܘܒܘܗܝ ܠܡܢ ܕܚܐܪ ܒܡܣܟܢܐ<EOS> ܕܒܝܘܡܐ ܕܒܝܫܬܐ ܢܦܠܛܝܘܗܝ<EOS>ܡܪܝܐ<EOS> ܘܡܪܝܐ ܢܢܛܪܝܘܗܝ ܘܢܚܝܘܗܝ ܘܢܛܐܒ ܠܗ ܒܐܪܥܐ<EOS> ܘܠܐ ܢܫܠܡܝܘܗܝ ܠܒܥܠܕܒܒܘ̈ܗܝ<EOS> ܘܒܟܘܪܗܢܐ<EOS>ܢܣܡܟܝܘܗܝ ܥܠ ܥܪܣܐ ܕܟܐܒܘܗ̈ܝ<EOS> ܘܬܘܒ ܐܡܪ ܒܙܡܝܪܬܐ ܐܚܪܬܐ<EOS> ܕܒܕܪ ܘܝܗܒ ܠܒܝ̈ܫܐ<EOS> ܘܙܕܝܩܘܬܗ<EOS>ܩܝܡܐ ܠܥܠܡ<EOS> ܘܬܘܒ ܟܬܝܒ ܕܝܗܒܕܕܝܗܒ ܠܡܣܟܢܐ ܠܐܠܗܐ ܡܘܙܦ<EOS> ܘܬܘܒ ܐܡܪ<EOS> ܕܨܘܪ ܙܕܩܬܐ<EOS> ܘܣܝܡ<EOS>ܒܝܬ ܓܙܐ<EOS> ܘܗܝ ܛܒܐ ܠܟ ܡܢ ܟܠ ܣܝ̈ܡܢ<EOS> ܘܬܘܒ ܟܬܝܒ<EOS> ܗܒ ܠܐܠܗܐ ܡܢ ܡܐ ܕܝܗܒ ܠܟ<EOS> ܘܚܙܝ ܕܡܢ<EOS>ܣܢܝܩܐ ܫܩܠ ܡܙܕܩܢܐ ܠܡܣܒ<EOS> ܕܒܝܕ ܣܢܝܩ̈ܐ ܣܢܝܩܘܬܗ ܬܬܡܠܐ ܟܕ ܢܚܘܢ<EOS> ܣܦܩܐ ܗܘܬ ܓܝܪ ܒܐܝܕܘ̈ܗܝ<EOS>ܕܠܓܡܪ ܣܢܝܩܐ ܠܐ ܢܗܘܐ<EOS> ܐܠܐ ܡܐ ܕܗܕܐ ܥܒܕ ܗܘܐ<EOS> ܬܐܓܘܪܬܗܘܢ ܕܣܢܝܩ̈ܐ ܡܢ ܠܘܬܗ<EOS> ܕܒܝܕ ܗܠܝܢ<EOS>ܡܬܓܠܙܐ ܗܘܬ<EOS> ܥܬܝܪܐ ܝܗܒ ܠܡܣܟܢܐ<EOS> ܘܡܐ ܕܢܣܒ ܡܘܕܐ ܡܣܟܢܐ ܠܡܪܐ ܕܬܪ̈ܝܗܘܢ<EOS>ܘܡܪܢ ܝܫܘܥ ܟܕ ܐܘܕܥ ܬܚܘܝܬܐ ܕܕܝܢܐ ܕܝܘܡܐ ܐܚܪܝܐ<EOS> ܟܕ ܦܪܫ ܘܐܩܝܡ ܡܢ ܝܡܝܢܗ<EOS>ܘܡܢ ܣܡܠܗ<EOS> ܬܡܢ ܩܒܠ ܛܝܒܘܬܐ ܕܛܒ̈ܐ<EOS> ܘܩܪܐ ܐܢܘܢ ܒܪܝ̈ܟܘܗܝ ܕܐܒܘܗܝ<EOS> ܕܝܪܬܝܢ ܡܠܟܘܬܗ ܕܦܪܢܣܘ<EOS>ܠܡܣܟ̈ܢܐ<EOS> ܐܡܪ ܓܝܪ ܠܕܡܢ ܝܡܝܢܗ<EOS> ܬܘ ܒܪ̈ܝܟܘܗܝ ܕܐܒܝ<EOS> ܝܪܬܘ ܡܠܟܘܬܐ ܕܥܬܝܕܐ ܗܘܬ ܠܟܘܢ ܡܢ<EOS>ܒܪܫܝܬ<EOS> ܡܛܠ ܕܟܦܢܬ ܘܝܗܒܬܘܢ ܠܝ ܠܡܐܟܠ<EOS> ܘܨܗܐ ܗܘܝܬ ܘܐܫܩܝܬܘܢܢܝ<EOS> ܘܥܪܛܠܝ ܗܘܝܬ ܘܐܠܒܫܬܘܢܢܝ<EOS>ܘܐܟܣܢܝܐ ܗܘܝܬ ܘܟܢܫܬܘܢܢܝ<EOS> ܘܐܬܟܪܗܬ ܘܣܥܪܬܘܢܢܝ<EOS> ܘܒܝܬ ܐܣܝܪ̈ܐ ܗܘܝܬ ܘܐܬܝܬܘܢ ܠܘܬܝ<EOS> ܗܝܕܝܢ<EOS>ܗܢܘܢ ܙܕܝܩ̈ܐ<EOS> ܠܐ ܐܕܪܟܘ ܚܝܠܐ ܕܡܠܬܗ ܕܡܪܢ<EOS> ܥܢܘ ܘܐܡܪܝܢ ܠܗ<EOS> ܐܡܬܝ ܚܙܝܢܟ ܡܪܢ ܒܗܕܐ<EOS>ܣܢܝܩܘܬܐ ܘܥܒܕܢ ܠܟ ܗܟܢܐ<EOS> ܗܝܕܝܢ ܐܡܪ ܠܗܘܢ<EOS> ܕܡܕܡ ܕܥܒܕܬܘܢ ܠܚܕ ܡܢ ܗܠܝܢ ܐܚ̈ܝ ܕܩܕ̈ܩܐ ܠܝ<EOS>ܗܘ ܕܝܠܝ ܥܒܕܬܘܢ<EOS> ܘܐܬܦܢܝ ܠܘܬ ܗܢܘܢ ܕܡܢ ܣܡܠܗ ܘܐܡܪ ܠܗܘܢ<EOS> ܙܠܘ ܠܟܘܢ ܡܢܝ ܠܝ̈ܛܐ ܠܢܘܪܐ ܗܝ<EOS>ܕܥܬܝܕܐ ܠܒܝܫܐ ܘܠܡܠܐܟܘ̈ܗܝ<EOS> ܡܛܠ ܕܗܠܝܢ ܠܐ ܥܒܕܬܘܢ ܠܝ<EOS> ܗܝܕܝܢ ܘܐܦ ܗܢܘܢ ܕܡܢ ܣܡܠܗ ܥܢܘ<EOS>ܘܐܡܪܘ ܠܗ<EOS> ܕܐܡܬܝ ܡܪܢ ܚܙܝܢܟ ܒܚܕܐ ܡܢ ܗܠܝܢ ܘܠܐ ܫܡܫܢܟ<EOS> ܐܡܪ ܠܗܘܢ<EOS> ܗܘ ܕܠܐ ܥܒܕܬܘܢ ܠܗܠܝܢ<EOS>ܣܢܝܩ̈ܐ<EOS> ܐܦܠܐ ܠܝ ܕܝܠܝ ܥܒܕܬܘܢ<EOS> ܘܙܕܝܩ̈ܐ ܕܫܡܫܘ ܠܡܫܝܚܐ ܒܣܢܝܩ̈ܐ<EOS> ܐܙܠܘ ܠܚܝ̈ܐ ܕܠܥܠܡ<EOS>ܘܥܘ̈ܠܐ ܐܙܠܘ ܠܢܘܪܐ ܘܚܫܘܟܐ<EOS> ܥܠ ܕܠܐ ܦܪܢܣܘ ܠܡܫܝܚܐ ܒܡܣܟ̈ܢܐ<EOS>ܘܬܘܒ ܐܡܪ ܒܬܚܘܝܬܐ ܐܚܪܬܐ ܥܠ ܥܬܝܪܐ ܕܐܬܬܟܠ ܥܠ ܩܢܝܢܗ<EOS> ܟܕ ܚܡܠ ܡܢ ܐܪܥܗ<EOS>ܥ̈ܠܠܬܐ ܣܓܝܐ̈ܬܐ<EOS> ܘܐܡܪ ܠܢܦܫܗ<EOS> ܕܗܐ ܠܡ ܛܒ̈ܬܐ ܣܓܝܐܬ̈ܐ ܚܡܝܠܢ ܠܟܝ ܠܫܢ̈ܝܐ ܣܓܝܐ̈ܬܐ<EOS> ܢܦܫܝ<EOS>ܐܬܬܢܝܚܝ ܘܐܟܘܠܝ ܘܐܬܒܣܡܝ<EOS> ܐܡܪ ܠܗ ܐܠܗܐ<EOS> ܕܠܐ ܠܒܐ<EOS> ܗܐ ܒܗܢܐ ܠܠܝܐ ܢܦܫܟ ܬܒܥܝܢ ܠܗ ܡܢܟ<EOS>ܗܢܐ ܡܕܡ ܕܛܝܒܬ ܠܡܢ ܢܗܘܐ<EOS> ܘܡܢ ܒܬܪܟܢ ܐܡܪ<EOS> ܕܗܟܢܐ ܡܢ ܕܣܐܡ ܠܗ ܣܝܡ̈ܬܐ ܘܒܐܠܗܐ ܠܐ<EOS>ܥܬܝܪ<EOS>ܘܬܘܒ ܚܘܝ ܬܚܘܝܬܐ ܐܚܪܬܐ ܒܥܬܝܪܐ ܕܐܬܒܣܡ ܒܛܒ̈ܬܗ<EOS> ܘܗܘܐ ܛܘܠܩܗ ܒܫܝܘܠ<EOS>ܘܡܣܟܢܐ ܕܪܡܐ ܗܘܐ ܥܠ ܬܪܥܗ<EOS> ܘܝܐܝܒܘܝܐܒ ܗܘܐ ܘܡܬܚܢܓ ܕܢܡܠܐ ܟܪܣܗ<EOS> ܡܢ ܡܕܡ ܕܢܦܠ ܗܘܐ ܡܢ<EOS>ܦܬܘܪܗ ܕܗܘ ܥܬܝܪܐ<EOS> ܘܐܡܪ<EOS> ܕܠܐ ܐܢܫ ܝܗܒ ܗܘܐ ܠܗ<EOS> ܘܐܡܪ ܬܡܢ ܕܟܠܒ̈ܐ ܐܬܝܢ ܗܘܘ ܘܠܚܟܝܢ<EOS>ܫܘܚܢܘ̈ܗܝ<EOS> ܥܬܝܪܐ ܓܝܪ ܕܐܬܒܣܡ ܒܛܒ̈ܬܐ<EOS> ܐܝܬܘܗܝ ܗܘ ܥܡܐ ܕܐܟܠ ܘܫܡܢ<EOS> ܘܒܥܛ ܘܛܥܐ ܠܡܪܝܐ<EOS>ܘܨܚܝ ܠܐܠܗܐ ܐܝܟ ܕܟܬܝܒ<EOS> ܕܐܡܪܘ ܒ̈ܢܝ ܐܝܣܪܝܠ ܥܠ ܐܠܗܐ ܘܥܠ ܡܘܫܐ<EOS> ܡ̈ܠܐ ܕܠܐ ܫܦܝܪ̈ܢ<EOS> ܘܟܢܝ<EOS>ܐܢܘܢ ܒܥܬܝܪ̈ܐ ܡܘܫܐ<EOS> ܐܡܪ ܥܠܝܗܘܢ<EOS> ܕܐܝܢܘ ܥܡܐ ܕܩܪܝܒ ܠܗ ܐܠܗܗ<EOS> ܐܝܟ ܡܪܝܐ ܐܠܗܢ<EOS> ܘܕܐܝܬ ܠܗ<EOS>ܢܡ̈ܘܣܐ ܙܕܝ̈ܩܐ ܘܕܝ̈ܢܐ ܬܪ̈ܝܨܐ<EOS> ܘܬܘܒ ܐܡܪ ܠܗܘܢ<EOS> ܕܗܐ ܥܐܠܝܢ ܐܢܬܘܢ ܠܐܪܥܐ ܕܟܢܥ̈ܢܝܐ<EOS>ܘܝܪܬܝܢ ܐܢܬܘܢ ܠܗ ܥܐܠܝܢ ܐܢܬܘܢ ܓܝܪ ܥܠ ܒܬ̈ܐ ܕܠܐ ܒܢܝܬܘܢ<EOS> ܘܥܠ ܟܪ̈ܡܐ ܘܙܝ̈ܬܐ ܕܠܐ ܢܨܒܬܘܢ<EOS>ܘܥܠ ܓܘܒ̈ܐ ܚܦܝܪ̈ܐ ܕܠܐ ܚܦܪܬܘܢ<EOS> ܘܐܟܠܝܢ ܐܢܬܘܢ ܘܣܒܥܝܢ ܘܡܬܦܢܩܝܢ<EOS> ܘܛܥܝܢ ܐܢܬܘܢ ܠܡܪܝܐ<EOS>ܘܒܛܒ̈ܬܐ ܣܓܝܐ̈ܬܐ ܕܝܗܒ ܠܗܘܢ ܥܬܪܘ ܗܘܘ<EOS>ܘܡܣܟܢܐ ܕܪܡܐ ܗܘܐ ܥܠ ܬܪܥܗ ܐܝܬܘܗܝ ܕܡܘܬܐ ܕܦܪܘܩܢ<EOS> ܘܝܐܒ ܗܘܐ ܘܡܬܚܢܓ ܕܢܣܒ<EOS>ܡܢܗܘܢ ܦܐܪ̈ܐ<EOS> ܘܢܘܒܠ ܠܡܫܕܪܢܗ<EOS> ܘܠܐ ܐܢܫ ܝܗܒ ܠܗ<EOS> ܘܕܐܡܪ ܕܟܠܒ̈ܐ ܐܬܝܢ ܗܘܘ ܘܠܚܟܝܢ<EOS>ܫܘܚܢܘܗ̈ܝ<EOS> ܟܠܒ̈ܐ ܓܝܪ ܕܐܬܝܢ ܗܘܘ ܥܡܡ̈ܐ ܐܢܘܢ ܕܡܠܚܟܝܢ ܫܘܡ̈ܬܗ ܕܦܪܘܩܢ<EOS> ܦܓܪܗ ܕܫܩܠܝܢ<EOS>ܘܣܝܡܝܢ ܥܠ ܥܝܢܝ̈ܗܘܢ<EOS> ܗܢܘܢ ܓܝܪ ܟܠܒ̈ܐ ܐܢܘܢ ܕܝܥܢܐ ܢܦܫܗܘܢ<EOS> ܘܠܐ ܝܕܥܝܢ ܠܡܣܒܥ<EOS> ܘܐܦ ܠܐ<EOS>ܠܡܒܚ ܡܫܟܚܝܢ<EOS> ܐܠܐ ܚܙܝ ܕܗܠܝܢ ܟܠܒ̈ܐ ܕܡܠܚܟܝܢ ܠܫܘܚܢܘܗ̈ܝ ܕܗܘ ܡܣܟܢܐ<EOS> ܠܐ ܗܘܘ ܝܥ̈ܢܐ ܡܛܠ<EOS>ܕܐܠܘ ܝܥ̈ܢܐ ܗܘܘ<EOS> ܠܦܬܘܪܗ ܕܥܬܝܪܐ ܡܬܪܓܪܓܝܢ ܗܘܘ<EOS> ܘܠܐ ܠܡܠܚܟܘ ܫܘܚ̈ܢܐ<EOS> ܘܥܠܝܗܘܢ ܐܡܪ ܢܒܝܐ<EOS>ܕܟܠܒ̈ܐ ܐܢܘܢ ܕܝܥܢܐ ܢܦܫܗܘܢ<EOS> ܘܠܐ ܝܕܥܝܢ ܠܡܣܒܥ<EOS> ܘܕܘܝܕ ܐܡܪ ܕܢܥܘܘܢ ܐܝܟ ܟܠܒ̈ܐ<EOS> ܘܢܬܟܪܟܘܢ<EOS>ܡܕܝܢܬܐ<EOS>ܘܐܡܪ ܒܚܪܬܗ ܕܦܬܓܡܐ<EOS> ܕܗܘܐ ܘܡܝܬ ܗܘ ܥܬܝܪܐ<EOS> ܘܐܬܩܒܪ<EOS> ܘܪܡܐ ܗܘܐ ܒܬܫܢܝܩܐ<EOS>ܘܐܦ ܗܘ ܡܣܟܢܐ ܡܝܬ ܘܐܘܒܠܘܗܝ ܡܠܐܟ̈ܐ ܠܥܘܒܗ ܕܐܒܪܗܡ<EOS> ܘܐܪܝܡ ܥܝܢܘܗ̈ܝ ܗܘ ܥܬܝܪܐ ܡܢ ܓܘ ܫܝܘܠ<EOS>ܘܡܢ ܬܫܢܝܩܐ<EOS> ܘܚܙܐ ܠܐܒܪܗܡ ܘܠܠܥܙܪ ܒܥܘܒܗ<EOS> ܘܩܪܐ ܒܩܠܐ ܪܡܐ ܘܐܡܪ<EOS> ܐܒܝ ܐܒܪܗܡ ܪܚܡ ܥܠܝ<EOS>ܘܫܕܪ ܠܠܥܙܪ ܕܢܐܬܐ ܢܥܕܪܢܝ<EOS> ܘܢܪܛܒ ܠܝ ܠܫܢܝ ܡܢ ܝܩܕܢܐ ܕܐܠܝܨ ܐܢܐ ܛܒ<EOS> ܐܡܪ ܠܗ ܐܒܪܗܡ<EOS> ܒܪܝ<EOS>ܥܗܕ ܕܩܒܠܬ ܛܒ̈ܬܟ ܒܚ̈ܝܝܟ<EOS> ܘܠܥܙܪ ܩܒܠ ܒܝܫ̈ܬܗ<EOS> ܝܘܡܢܐ ܕܝܢ ܒܥܝܬ ܡܢܗ<EOS> ܘܠܐ ܡܥܕܪ ܠܟ<EOS> ܡܛܠ<EOS>ܕܦܚܬܐ ܪܒܐ ܐܝܬ ܒܝܢܝܢ ܘܠܟܘܢ<EOS> ܘܠܐ ܡܢܟܘܢ ܡܫܟܚܝܢ ܠܡܐܬܐ ܠܘܬܢ<EOS> ܘܐܦܠܐ ܡܢܢ ܠܘܬܟܘܢ<EOS> ܐܡܪ<EOS>ܠܗ<EOS> ܘܡܐ ܕܠܐ ܐܒܝ ܒܥܐ ܐܢܐ ܡܢܟ<EOS> ܕܬܫܕܪ ܠܒܝܬ ܐܒܝ<EOS> ܚܡܫܐ ܓܝܪ ܐܚ̈ܝܢ ܐܝܬ ܠܝ<EOS> ܢܐܙܠ ܢܣܗܕ<EOS>ܠܗܘܢ ܘܠܐ ܢܚܛܘܢ<EOS> ܘܢܐܬܘܢ ܐܦ ܗܢܘܢ ܠܗܢܐ ܬܫܢܝܩܐ<EOS> ܘܐܡܪ ܠܗ ܐܒܪܗܡ<EOS> ܐܝܬ ܠܗܘܢ ܡܘܫܐ ܘܢܒ̈ܝܐ<EOS>ܢܫܡܥܘܢ ܡܢܗܘܢ<EOS> ܐܡܪ ܠܗ ܠܐ ܐܒܝ ܐܒܪܗܡ<EOS> ܐܠܐ ܢܐܙܠ ܐܢܫ ܡܢ ܡܝ̈ܬܐ ܠܘܬܗܘܢ ܘܬܝܒܝܢ<EOS> ܐܡܪ ܠܗ<EOS>ܐܒܪܗܡ<EOS> ܐܢ ܠܡܘܫܐ ܘܠܢܒ̈ܝܐ ܠܐ ܫܡܥܝܢ<EOS> ܐܦܠܐ ܐܢ ܐܢܫ ܡܢ ܡܝ̈ܬܐ ܢܐܙܠ ܠܘܬܗܘܢ ܡܗܝܡܢܝܢ ܒܗ<EOS>ܐܝܟ ܕܡܢ ܠܥܠ ܐܡܪܬ<EOS> ܥܬܝܪܐ ܗܘ ܥܡܐ<EOS> ܘܡܣܟܢܐ ܦܪܘܩܢ<EOS> ܐܝܟ ܕܟܬܝܒ ܕܡܪܝܐ ܨܒܐ ܕܡܟܟܝܘܗܝ<EOS>ܘܢܚܫܝܘܗܝ<EOS> ܘܫܠܝܚܐ ܐܡܪ<EOS> ܕܡܛܠܬܟܘܢ ܐܬܡܣܟܢ ܥܬܝܪܐ<EOS> ܕܐܢܬܘܢ ܒܡܣܟܢܘܬܗ ܬܥܬܪܘܢ<EOS> ܘܬܘܒ ܐܡܪ<EOS>ܕܡܟܟ ܢܦܫܗ ܘܐܫܬܡܥ ܥܕܡܐ ܠܡܘܬܐ<EOS> ܡܘܬܐ ܕܝܢ ܕܙܩܝܦܐ<EOS>ܘܕܐܡܪ ܕܡܝܬ ܗܘ ܥܬܝܪܐ<EOS> ܫܪܝܪܐܝܬ ܢܒܝܐ ܐܡܪ ܥܠܝܗܘܢ<EOS> ܕܢܡܝܬܟ ܡܪܝܐ ܐܠܗܐ<EOS>ܘܠܥܒ̈ܕܘܗܝ ܢܩܪܐ ܫܡܐ ܐܚܪܢܐ<EOS> ܕܐܝܬܝܗܘܢ ܥܒ̈ܕܘܗܝ ܥܡܐ ܕܡܢ ܥܡܡ̈ܐ<EOS> ܘܕܩܪܝܗܝ ܠܗܘܢ ܫܡܐ<EOS>ܐܚܪܢܐ<EOS> ܕܩܪܐ ܐܢܘܢ ܟܪ̈ܣܛܝܢܐ<EOS> ܕܗܢܘܢ ܡܫܝܚ̈ܝܐ<EOS> ܘܠܐ ܫ̈ܠܝܛܝ ܣܕܘܡ ܘܥܡܐ ܕܥܡܘܪܐ ܐܟܘܬܗܘܢ<EOS>ܐܝܟ ܕܡܣܗܕܐ ܠܢ ܟܪܘܙܘܬܐ ܕܬܪ̈ܥܣܪ ܫ̈ܠܝܚܝܢ<EOS> ܕܬܡܢ ܐܬܩܪܝܘ ܩܕܡܐܝܬ ܒܐܢܛܝܟܝܐ ܬܠܡ̈ܝܕܐ<EOS>ܟܪ̈ܣܛܝܢܐ<EOS>ܐܦ ܗܘ ܠܡ ܡܣܟܢܐ ܡܝܬ<EOS> ܘܐܘܒܠܘܗܝ ܡܠܐܟ̈ܐ ܠܥܘܒܗ ܕܐܒܪܗܡ<EOS> ܐܝܟ ܕܐܡܪܬ ܡܪܝܡ<EOS>ܕܫܩܠܘܗܝ ܠܡܪܢ ܘܠܐ ܝܕܥܐ ܐܢܐ ܠܐܝܟܐ ܐܘܒܠܘܗܝ<EOS> ܘܗܢܘܢ ܡܠܐܟ̈ܐ ܐܡܪܘ ܠܗ ܠܡܪܝܡ<EOS> ܕܩܡ ܠܗ ܘܐܙܠ<EOS>ܠܘܬ ܡܢ ܕܫܕܪܗ<EOS> ܘܡܠܐܟ̈ܐ ܡܫܡܫܝܢ ܗܘܘ ܠܗ<EOS> ܐܝܟ ܕܐܡܝܪ ܡܢ ܠܥܠ ܒܣܒܪܬܗ<EOS> ܕܢܚܬܘ ܡܠܐܟ̈ܐ<EOS>ܘܡܫܡܫܝܢ ܗܘܘ ܠܝܫܘܥ<EOS> ܘܐܦ ܟܕ ܐܬܝܠܕ ܡܫܒܚܝܢ ܗܘܘ ܡܠܐܟ̈ܐ ܘܐܡܪܝܢ<EOS> ܬܫܒܘܚܬܐ ܠܐܠܗܐ ܒܫܡܝܐ<EOS>ܘܣܒܪܐ ܛܒܐ ܠܒ̈ܢܝ ܐܢܫܐ<EOS> ܘܓܒܪܝܐܝܠ ܡܠܐܟܐ ܣܒܪ ܥܠ ܝܠܕܗ<EOS> ܘܗܘ ܐܡܪ ܠܫܡܥܘܢ ܬܠܡܝܕܗ<EOS> ܕܕܠܡܐ<EOS>ܣܒܪ ܐܢܬ<EOS> ܕܐܢ ܒܥܐ ܐܢܐ ܡܢ ܐܒܝ ܚܝܠܐ ܕܡܠܐ̈ܟܝ ܫܡܝܐ ܠܐ ܝܗܒ ܠܝ<EOS> ܘܬܘܒ ܐܡܪ ܠܗܘܢ<EOS>ܠܬܠܡ̈ܝܕܘܗܝ<EOS> ܕܬܚܙܘܢ ܫܡܝܐ ܟܕ ܦܬܝܚܝܢ<EOS> ܘܡܠܐܟܘܗ̈ܝ ܕܐܠܗܐ ܟܕ ܢܚܬܝܢ ܘܣܠܩܝܢ ܠܘܬ ܒܪܗ<EOS>ܕܐܢܫܐ<EOS>ܗܠܝܢ ܕܟܬܒܬ ܠܟ ܡܛܠ ܕܟܬܝܒ<EOS> ܕܟܕ ܡܝܬ ܡܣܟܢܐ ܐܘܒܠܘܗܝ ܡܠܐ̈ܟܐ ܠܥܘܒܗ<EOS>ܕܐܒܪܗܡ<EOS> ܘܕܐܡܪ ܕܠܥܘܒܗ ܕܐܒܪܗܡ ܐܘܒܠܘܗܝ<EOS> ܗܝ ܗܝ ܡܠܟܘܬܐ ܕܫܡܝܐ<EOS> ܘܕܐܡܪ ܐܒܪܗܡ ܠܥܬܝܪܐ<EOS>ܕܦܚܬܐ ܪܒܐ ܐܝܬ ܒܝܢܝܢ ܘܠܟܘܢ<EOS> ܘܠܐ ܡܢܟܘܢ ܐܬܝܢ ܠܘܬܢ<EOS> ܘܠܐ ܡܢܢ ܠܘܬܟܘܢ<EOS> ܗܕܐ ܚܘܝ ܕܡܢ ܒܬܪ<EOS>ܡܘܬܐ ܘܩܝܡܬܐ ܠܝܬ ܬܝܒܘܬܐ<EOS> ܠܐ ܪ̈ܫܝܥܐ ܬܝܒܝܢ ܘܥܠܝܢ ܠܡܠܟܘܬܐ<EOS> ܘܠܐ ܙܕܝܩ̈ܐ ܬܘܒ ܚܛܝܢ<EOS>ܘܐܙܠܝܢ ܠܬܫܢܝܩܐ<EOS> ܗܢܘ ܦܚܬܐ ܪܒܐ<EOS> ܘܕܒܥܐ ܡܢܗ ܐܝܟ ܕܢܥܕܪܝܘܗܝ<EOS> ܘܠܐ ܐܫܬܕܪ ܠܥܘܕܪܢܗ<EOS> ܒܗܕܐ<EOS>ܚܘܝ<EOS> ܕܒܗܘ ܝܘܡܐ ܐܢܫ ܠܚܒܪܗ ܠܐ ܡܥܕܪ<EOS> ܘܕܐܡܪ ܢܐܙܠ ܠܒܝܬ ܐܒܝ<EOS> ܘܢܟܪܙ ܠܗܘܢ ܕܠܐ ܢܚܛܘܢ<EOS>ܘܐܡܪ ܠܗ<EOS> ܕܐܝܬ ܗܘ ܠܗܘܢ ܡܘܫܐ ܘܢܒ̈ܝܐ<EOS> ܢܫܡܥܘܢ ܡܢܗܘܢ<EOS> ܘܗܘ ܐܡܪ ܕܐܢܫ ܡܢ ܡܝ̈ܬܐ ܢܐܙܠ<EOS>ܘܬܝܒܝܢ<EOS> ܗܕܐ ܝܕܝܥܐ ܗܝ<EOS> ܕܗܘ ܥܡܐ ܠܡܘܫܐ ܘܠܢܒ̈ܝܐ ܠܐ ܫܡܥܘ<EOS> ܘܠܝܫܘܥ ܕܩܡ ܡܢ ܒܝܬ ܡܝ̈ܬܐ ܠܐ<EOS>ܗܝܡܢܘ<EOS>ܘܬܘܒ ܟܬܝܒ ܕܡܢ ܕܚܛܐ ܚܘܒܘ̈ܗܝ ܒܙܕܩ̈ܬܐ ܡܬܥܛܝܢ<EOS> ܐܝܟ ܕܐܡܪ ܕܢܝܐܝܠ<EOS>ܠܢܒܘܟܕܢܨܪ<EOS> ܕܚܛܗ̈ܝܟ ܒܙܕܩ̈ܬܐ ܦܪܘܩ<EOS> ܘܥܘܠܘܬܟ ܒܡܪܚܡܢܘܬܐ ܕܡܚ̈ܝܠܐ<EOS> ܘܢܒܝܐ ܐܡܪ ܠܒ̈ܢܝ<EOS>ܐܝܣܪܝܠ<EOS> ܕܚܠܦ ܕܩܦܚܬܘܢ ܠܡܣܟܢܐ<EOS> ܘܩܘܪ̈ܒܢܐ ܓܒ̈ܝܐ ܢܣܒܬܘܢ ܡܢܗ<EOS> ܒ̈ܬܐ ܕܦܣܝܠܬܐ ܕܒܢܝܬܘܢ ܠܐ<EOS>ܬܬܒܘܢ ܒܗܘܢ<EOS> ܘܟܪ̈ܡܐ ܕܪܓܬܐ ܕܢܨܒܬܘܢ ܠܐ ܬܫܬܘܢ ܚܡܪܗܘܢ<EOS>ܘܚܙܝ ܕܒܛܝܠ ܗܘ ܠܗ ܠܐܠܗܐ ܥܠ ܡܣܟ̈ܢܐ<EOS> ܐܡܪ ܓܝܪ ܐܫܥܝܐ<EOS> ܕܡܣܟ̈ܢܐ ܘܒܝ̈ܫܐ<EOS>ܒܥܝܢ ܡ̈ܝܐ ܘܠܝܬ<EOS> ܘܠܫܢܗܘܢ ܒܨܗܝܐ ܝܒܫ<EOS> ܐܢܐ ܡܪܝܐ ܐܥܢܐ ܐܢܘܢ<EOS> ܐܠܗܗ ܕܐܝܣܪܝܠ ܘܠܐ ܐܫܒܘܩ<EOS>ܐܢܘܢ<EOS> ܘܚܠܦ ܕܝܒܫ ܠܫܢܗܘܢ ܡܢ ܒܠܝ ܡܝ̈ܐ<EOS> ܐܦܬܚ ܢܗܪ̈ܘܬܐ ܒܛܘܪ̈ܐ<EOS> ܘܒܓܘ ܦܩܥ̈ܬܐ ܡܒ̈ܘܥܐ<EOS>ܘܐܬܠ ܒܡܕܒܪܐ ܐܪ̈ܙܐ ܘܐܫܟܪ̈ܥܐ ܘܐܣܐ ܘܩܝ̈ܣܐ ܕܡܫܚܐ<EOS> ܘܐܣܝܡ ܒܦܩܥܬܐ ܫܪ̈ܘܝܢܐ ܗܕܝܪ̈ܐ ܐܟܚܕܐ<EOS>ܡܣܟ̈ܢܐ ܓܝܪ ܘܒܝܫ̈ܐ ܕܒܥܝܢ ܡܝ̈ܐ ܘܠܝܬ<EOS> ܥܡܐ ܕܡܢ ܥܡ̈ܡܐ<EOS> ܘܡ̈ܝܐ ܝܘܠܦܢܐ ܕܟܬܒ̈ܐ ܩܕܝ̈ܫܐ<EOS>ܕܝܒܫ ܗܘܐ ܠܫܢܗܘܢ ܡܢ ܬܫܒܘܚܬܐ<EOS> ܘܕܐܡܪ ܕܐܦܬܚ ܢܗܪ̈ܘܬܐ ܒܛܘܪ̈ܐ<EOS> ܘܒܓܘ ܦܩܥ̈ܬܐ ܡܒܘ̈ܥܐ<EOS>ܛܘܪ̈ܐ ܓܝܪ ܘܦܩܥ̈ܬܐ ܒܢ̈ܝ ܐܢܫܐ ܐܢܘܢ ܪ̈ܡܐ ܘܡܟܝ̈ܟܐ ܘܪܕܘ ܡܢܗܘܢ ܢܗܪ̈ܘܬܐ ܘܡܒܘ̈ܥܐ<EOS> ܘܐܡܪ<EOS>ܕܐܬܠ ܒܡܕܒܪܐ ܐܪ̈ܙܐ ܘܐܫܟܪ̈ܥܐ ܘܐܣܐ ܘܩܝ̈ܣܐ ܕܡܫܚܐ<EOS> ܘܫܪ̈ܘܝܢܐ ܗܕܝܪ̈ܐ ܒܦܩܥܬܐ<EOS> ܡܕܒܪܐ ܓܝܪ<EOS>ܥܡܡ̈ܐ ܐܢܘܢ<EOS> ܕܡܢ ܩܕܝܡ ܐܝܟ ܡܕܒܪܐ ܚܪܒܐ ܥܒܝܕܝܢ ܗܘܘ<EOS> ܘܐܪ̈ܙܐ ܘܐܫܟܪ̈ܥܐ<EOS> ܘܐܣܐ ܘܩܝܣ̈ܐ<EOS>ܕܡܫܚܐ<EOS> ܐܝܬܝܗܘܢ ܟܗ̈ܢܐ ܕܥܡܐ<EOS> ܘܩܝܡܐ ܩܕܝܫܐ<EOS> ܕܗܕܝܪ̈ܝܢ ܒܥܘܦܝܗ̈ܘܢ<EOS> ܐܝܟ ܗܠܝܢ ܐܝ̈ܠܢܐ<EOS>ܕܩܝܛܐ ܘܣܬܘܐ ܗܕܝܪ̈ܝܢ ܘܥܒܝܛܝܢ ܒܛܪ̈ܦܝܗܘܢ<EOS> ܘܕܐܣܝܡ ܒܦܩܥܬܐ ܫܪ̈ܘܝܢܐ ܗܕܝܪ̈ܐ ܐܟܚܕܐ<EOS> ܡܢ<EOS>ܒ̈ܢܝܢܫܐ ܡܟܝܟ̈ܐ ܢܦܩ ܡܐܡܪܐ ܘܝܘܠܦܢܐ ܕܪܘܚܐ<EOS> ܕܒܣܝܡ ܪܝܚܗ ܐܝܟ ܕܫܪܘܝܢܐ ܗܕܝܪܐ<EOS> ܐܝܟ ܕܐܡܪ<EOS>ܫܠܝܚܐ<EOS> ܕܒܟܠ ܐܬܪ ܪܝܚܐ ܚܢܢ ܒܣܝܡܐ ܠܐܠܗܐ<EOS>ܘܐܦ ܠܐܝܘܒ ܐܡܪܝܢ ܗܘܘ ܠܗ ܪ̈ܚܡܘܗܝ ܟܕ ܡܚܣܕܝܢ ܗܘܘ ܠܗ ܒܢܣܝܘܢܗ<EOS> ܕܠܡܢܐ<EOS>ܗܟܢܐ ܓܕܫܟ<EOS> ܕܠܡܐ ܐܪܡܠܬܐ ܫܕܪܬ ܣܪܝܩܐܝܬ<EOS> ܘܕܪܥܗ ܕܝܬܡܐ ܡܟܟܬ<EOS> ܠܐ ܡ̈ܝܐ ܐܫܩܝܬ ܠܡܛܪ̈ܦܐ<EOS>ܘܡܢ ܟܦܢܐ ܟܠܝܬ ܠܚܡܐ<EOS> ܘܡܫܟܢܐ ܕܝܬܡܐ ܕܒܪܬ<EOS> ܘܡܫܟܢܬ ܬܘܪܐ ܕܐܪܡܠܬܐ<EOS> ܐܝܬ ܓܒܪܐ ܕܙܪܥ ܠܗ<EOS>ܐܪܥܐ<EOS> ܘܡܪܐ ܩܛܝܪܐ ܢܣܒ ܠܗ ܡܢܗ<EOS> ܡܛܠ ܕܥܒܕܬ ܗܠܝܢ<EOS> ܚܕܪܘܟ ܦܚܐ̈ ܘܐܙܝܥܬܟ ܕܚܠܬܐ ܡܢ ܫܠܝܐ<EOS>ܘܟܕ ܫܡܥ ܡܢܗܘܢ ܗܠܝܢ<EOS> ܢܦܩ ܒܪܘܚܐ ܥܠ ܐ̈ܦܝ ܢܦܫܗ<EOS> ܐܡܪ ܠܗܘܢ ܓܝܪ<EOS> ܕܥܝ̈ܢܐ ܗܘܝܬ ܠܥܘܝܪ̈ܐ<EOS>ܘܪ̈ܓܠܐ ܠܡܚܓܪ̈ܐ<EOS> ܘܐܝܠܝܢ ܕܫ̈ܠܝܚܝܢ ܡܢ ܓܙܐ̈ ܕܥܢܝ ܐܫܬܚܢܘ<EOS> ܘܠܐ ܐܪܝܡܬ ܥܠ ܝܬܡܐ ܐܝܕܝ<EOS> ܐܠܐ<EOS>ܕܚܙܝܬܗ ܒܬܪܥܐ ܥܕܪܬܗ<EOS> ܠܐܪܡܠܬܐ ܠܐ ܫܕܪܬ ܣܪܝܩܐܝܬ<EOS> ܘܠܚܡܝ ܠܐ ܐܟܠܬ ܒܠܚܘܕܝ<EOS> ܐܠܐ ܝܬܡܐ ܡܢܗ<EOS>ܐܟܠ<EOS> ܬܒܪܬ ܢܝܒܘܗ̈ܝ ܕܥܘܠܐ<EOS> ܘܚܛܘܦܝܐ ܡܢ ܒܝܬ ܫܢܘܗ̈ܝ ܐܦܩܬ<EOS> ܘܐܡܪܬ ܕܠܥܡܐ ܡܣܟܢܐ ܐܦܪܘܩ<EOS>ܘܬܘܒ ܐܡܪ ܕܬܪܥܝ ܠܐܪܚܐ ܦܬܚܬ<EOS> ܘܠܐ ܠܡ ܐܚܫܟܬ ܥܝ̈ܢܐ ܕܐܪܡܠܬܐ<EOS> ܐܢ ܓܝܪ ܗܠܝܢ ܠܐ ܥܒܕܬ<EOS> ܟܬܦܝ<EOS>ܡܢ ܟܪܗ ܬܦܠ<EOS> ܘܕܪܥܝ ܡܢ ܩܢܝܗ ܢܬܬܒܪ<EOS> ܚܘܢܘܢܝ ܚܘܢܘܢܝ ܐܢܬܘܢ ܪ̈ܚܡܝ<EOS> ܡܛܠ ܕܐܝܕܗ ܕܐܠܗܐ ܩܪܒܬ<EOS>ܠܝ<EOS> ܘܠܐ ܗܘܐ ܡܛܠ ܚܛܗ̈ܝ ܓܕܫܢܝ ܗܠܝܢ<EOS>ܘܡܪܢ ܝܬܝܪܐܝܬ ܙܗܪ ܥܠ ܡܣܟܢ̈ܐ ܘܐܡܪ ܠܡܪܐ ܐܚܫܡܝܬܐ<EOS> ܕܐܡܬܝ ܕܥܒܕ ܐܢܬ ܫܪܘܬܐ<EOS>ܐܘ ܐܚܫܡܝܬܐ ܠܐ ܬܩܪܐ ܠܪ̈ܚܡܝܟ ܐܘ ܠܐܚ̈ܝܢܝܟ<EOS> ܘܐܦ ܠܐ ܫܒܒ̈ܝܟ ܥܬܝܪ̈ܐ<EOS> ܕܠܐ ܐܦ ܗܢܘܢ<EOS>ܢܩܪܘܢܟ<EOS> ܘܢܗܘܐ ܠܟ ܦܘܪܥܢܐ ܗܢܐ<EOS> ܐܠܐ ܐܡܬܝ ܕܥܒܕ ܐܢܬ<EOS> ܩܪܝ ܠܡܣܟܢ̈ܐ ܘܠܗܕܝܘ̈ܛܐ ܘܠܣܡ̈ܝܐ<EOS>ܘܠܚܓܝܣ̈ܐ<EOS> ܘܠܐܝܠܝܢ ܕܠܝܬ ܠܗܘܢ<EOS> ܘܛܘܒܝܟ ܕܠܝܬ ܠܗܘܢ ܕܢܦܪܥܘܢܟ<EOS> ܘܢܗܘܐ ܦܘܪܥܢܟ ܒܩܝܡܐ ܥܡ<EOS>ܙܕܝܩ̈ܐ<EOS> ܘܬܘܒ ܐܡܪ<EOS> ܕܥܒܕܘ ܠܟܘܢ ܪ̈ܚܡܐ ܡܢ ܡܡܘܢܐ ܗܢܐ ܕܥܘܠܐ<EOS> ܕܡܐ ܕܓܡܪ ܢܩܒܠܘܢܟܘܢ<EOS>ܒܡܛܠܝܗ̈ܘܢ ܕܠܥܠܡ<EOS> ܘܡܢ ܐܢܘܢ ܪ̈ܚܡܐ ܕܐܝܬ ܠܗܘܢ ܡ̈ܛܠܐ ܕܠܥܠܡ<EOS> ܘܡܢ ܡܡܘܢܐ ܕܥܘܠܐ ܩܢܝܢ ܠܗܘܢ<EOS>ܒܢ̈ܝܢܫܐ<EOS> ܪ̈ܚܡܐ ܓܝܪ ܐܠܗܐ ܗܘ ܘܡܫܝܚܗ<EOS> ܕܐܝܬ ܠܗܘܢ ܡ̈ܛܠܐ ܕܠܥܠܡ<EOS> ܕܡܐ ܕܝܗܒ ܒܪܢܫܐ ܡܢ ܡܐ<EOS>ܕܐܝܬ ܠܗ ܠܡܣܟ̈ܢܐ<EOS> ܐܢܝܚ ܨܒܝܢܗ ܕܐܠܗܐ ܘܕܡܫܝܚܗ<EOS> ܐܝܟ ܕܐܡܪ<EOS> ܕܗܕܐ ܗܝ ܢܝܚܬܝ ܐܢܝܚܘ<EOS>ܠܡܛܪ̈ܦܐ<EOS> ܘܡܪܢ ܐܡܪ<EOS> ܕܗܘ ܕܠܗܠܝܢ ܥܒܕܬܘܢ ܠܝ ܕܝܠܝ ܥܒܕܬܘܢ<EOS> ܘܐܡܪ ܕܥܒܕܘ ܠܟܘܢ ܪ̈ܚܡܐ ܐܝܟ<EOS>ܕܐܡܪ ܐܫܥܝܐ<EOS> ܕܠܐ ܬܕܚܠ ܥܒܕܝ ܝܥܩܘܒ<EOS> ܙܪܥܗ ܕܐܒܪܗܡ ܪܚܡܝ<EOS> ܘܡܪܢ ܐܡܪ ܗܘܐ ܠܬܠܡܝ̈ܕܘܗܝ<EOS>ܕܪ̈ܚܡܝ ܩܪܝܬܟܘܢ ܡܛܠ ܕܟܠ ܕܫܡܥܬ ܡܢ ܐܒܝ ܐܘܕܥܬܟܘܢ<EOS> ܗܠܝܢ ܐܢܘܢ ܪ̈ܚܡܐ ܕܩܢܝܢ ܒ̈ܢܝ ܐܢܫܐ<EOS>ܒܕܝܗܒܝܢ ܠܡܣܟ̈ܢܐ ܘܒܡܛܠܝܗ̈ܘܢ ܕܠܥܠܡ<EOS> ܐܬܪ ܕܢܝܚܝܢ ܒܗ ܙܕܝܩ̈ܐ<EOS> ܡܫܟܢܐ ܕܠܐ ܥܒܕ ܐܝܕ̈ܝܐ<EOS>ܘܠܐ ܗܘܐ ܡܢ ܗܠܝܢ ܒܪ̈ܝܬܐ<EOS> ܐܝܟ ܕܐܡܪ ܫܠܝܚܐ<EOS> ܘܬܘܒ ܚܦܛ ܡܪܢ<EOS> ܠܡܦܪ̈ܢܣܝ ܡܣܟܢ̈ܐ ܘܒܝ̈ܫܐ<EOS>ܐܡܪ ܓܝܪ ܕܠܐ ܬܣܝܡܘܢ ܠܟܘܢ ܣܝܡ̈ܬܐ ܒܐܪܥܐ<EOS> ܐܬܪ ܕܦܠܫܝܢ ܓܢܒ̈ܐ ܘܓܢܒܝܢ<EOS> ܘܐܬܪ ܕܢܦܠ ܣܣܐ<EOS>ܘܡܚܒܠ<EOS> ܐܠܐ ܣܝܡܘ ܠܟܘܢ ܣܝܡ̈ܬܐܣܝܡܬܐ ܒܫܡܝܐ<EOS> ܣܝܡܬܐ ܕܠܐ ܚܣܪܐ<EOS> ܐܬܪ ܕܠܐ ܣܣܐ ܡܚܒܠ<EOS> ܘܠܐ<EOS>ܓܢܒ̈ܐ ܓܢܒܝܢ<EOS> ܘܐܬܪ ܕܣܝܡܬܟܘܢ ܬܗܘܐ<EOS> ܬܡܢ ܢܗܘܐ ܐܦ ܠܒܟܘܢ<EOS> ܐܦ ܫܠܝܚܐ ܬܘܒ ܐܡܪ<EOS> ܥܠ ܫܠܝܚ̈ܐ<EOS>ܕܡܢ ܩܕܡܘܗܝ<EOS> ܕܒܠܚܘܕ ܗܕܐ ܦܩܕܘܢ<EOS> ܕܗܘܝܢ ܥܗܕܝܢ ܠܡܣ̈ܟܢܐ<EOS> ܘܐܬܒܛܠ ܠܝ ܕܗܝ ܗܕܐ ܐܥܒܕܝܗ<EOS>ܘܡܪܢ ܐܡܪ ܕܛܘܒܝܗܘܢ ܠܡܣܟ̈ܢܐ ܒܪܘܚܗܘܢ<EOS> ܕܕܝܠܗܘܢ ܗܝ ܡܠܟܘܬܐ ܕܫܡܝܐ<EOS> ܘܥܠ<EOS>ܥܬܝܪ̈ܐ ܐܡܪ<EOS> ܕܘܝ ܠܟܘܢ ܥܬܝܪ̈ܐ ܕܩܒܠܬܘܢ ܒܥܘܬܟܘܢ<EOS> ܘܡܢ ܐܢܘܢ ܥܬܝܪ̈ܐ ܕܩܒܠܘ ܒܥܘܬܗܘܢ<EOS> ܐܠܐ<EOS>ܗܘ ܥܡܐ ܩܕܡܝܐ ܕܟܠ ܕܐܪܥܐ ܒܥܘ<EOS> ܘܠܐ ܕܫܡܝܐ<EOS> ܐܝܟ ܗܘ ܥܬܝܪܐ ܕܟܢܫ ܘܐܣܓܝ ܥܠܠܬ̈ܗ ܘܒܐܠܗܐ ܠܐ<EOS>ܥܬܝܪ ܗܘܐ<EOS> ܘܐܝܟ ܗܘ ܕܐܬܒܣܡ ܒܟܘܠ ܛܒ̈ܬܐ<EOS> ܘܩܒܠ ܒܥܘܬܗ ܡܟܐ<EOS> ܘܠܗܠ ܠܐ ܐܬܝܗܒ ܠܗ ܡܐ ܕܫܐܠ<EOS>ܘܥܠ ܡܣܟܢ̈ܐ ܐܡܪ<EOS> ܕܕܝܠܗܘܢ ܗܝ ܡܠܟܘܬܐ ܕܫܡܝܐ<EOS> ܕܠܡܐ ܐܡܪܝܢܢ ܕܟܠ ܡܢ ܕܡܣܟܝܢ ܡܢ ܩܢܝܢܗ<EOS>ܕܥܠܡܐ ܗܢܐ ܐܡܪ<EOS> ܗܐ ܓܝܪ ܐܝܬ ܡܣܟ̈ܢܐ ܕܠܝܬ ܠܗܘܢ ܡܕܡ<EOS> ܕܓܢܒ̈ܐ ܐܢܘܢ ܘܩܛܘ̈ܠܐ ܘܕ̈ܓܠܐ<EOS>ܘܥܒ̈ܕܝ ܣܢܝܬ̈ܐ<EOS> ܕܠܒܪ ܡܢ ܢܡܘܣܐ<EOS> ܕܠܡܐ ܕܗܠܝܢ ܗܝ ܡܠܟܘܬܐ ܕܫܡܝܐ<EOS> ܚܣ<EOS> ܐܠܐ ܛܘܒܐ ܠܡܣ̈ܟܢܐ<EOS>ܒܪܘܚܗܘܢ ܠܕܚܠܘܗ̈ܝ ܕܐܠܗܐ ܝܗܝܒ<EOS> ܗܠܝܢ ܕܠܐ ܚܫܝܒ ܠܗܘܢ ܩܢܝܢܗܘܢ ܥܡ ܕܚܠܬܗ ܕܐܠܗܗܘܢ<EOS> ܐܠܐ ܡܢ<EOS>ܝܬܝܪܘ ܡܬܚܫܚܝܢ ܒܗ<EOS> ܐܒܪܗܡ ܥܬܝܪܐ ܕܡܣܟܢ ܪܘܚܗ ܠܐܠܗܗ<EOS> ܘܐܝܣܚܩ ܘܝܥܩܘܒ ܒ̈ܢܝ ܡܘܠܟܢܗ ܕܗܠܟܘ<EOS>ܒܥܩ̈ܒܬܗ ܘܫܦܪܘ ܠܐܠܗܗܘܢ<EOS> ܟܕ ܥܬܝܪ̈ܝܢ<EOS> ܐܝܘܒ ܓܒܪ ܥܬܝܪ ܡܢ ܒ̈ܢܝ ܡܕܢܚܐ<EOS> ܘܟܕ ܐܬܢܣܝ<EOS>ܒܒܢܘܗ̈ܝ ܘܒܩܢܝܢܗ<EOS> ܠܐܠܗܗ ܪܚܡ<EOS> ܠܡܢ ܕܝܗܒ ܠܗ<EOS> ܘܠܐ ܓܕܦ ܥܠ ܐܠܗܐ<EOS> ܗܠܝܢ ܐܢܘܢ ܓܝܪ ܕܐܡܪ<EOS>ܫܠܝܚܐ ܥܠܝܗܘܢ<EOS> ܕܒܪܚܡܬܐ ܕܐܟܣܢ̈ܝܐ ܚܝܘ<EOS> ܐܝܠܝܢ ܕܩܒܠܘ ܡܠܐܟ̈ܐ<EOS> ܡܢ ܐܢܘܢ ܟܝ ܪ̈ܚܡܝ<EOS>ܐܟܣ̈ܢܝܐ<EOS> ܐܠܐ ܐܒܪܗܡ ܘܠܘܛ ܘܐܝܘܒ<EOS> ܘܙܕܝܩ̈ܐ ܐܚܪ̈ܢܐ ܕܐܟܘܬܗܘܢ<EOS> ܘܚܙܝ ܚܒܝܒܝ<EOS> ܟܡܐ ܪ̈ܚܡܝܢ<EOS>ܗܘܘ ܠܐܟܣ̈ܢܝܐ ܗܠܝܢ ܐܒܗ̈ܬܐ<EOS> ܕܟܕ ܚܙܐ ܐܢܘܢ ܐܒܪܗܡ ܠܗܠܝܢ ܡܠܐܟ̈ܐ ܠܐܟܣ̈ܢܝܐ ܕܡܝ ܐܢܘܢ<EOS>ܘܪܗܛ ܗܘܐ ܠܐܘܪܥܗܘܢ ܘܣܓܕ ܩܕܡܝܗܘܢ ܕܢܥܠܘܢ ܠܡܫܟܢܗ ܘܢܬܢܝܚܘܢ ܨܐܕܘܗܝ ܐܝܟ ܕܢܬܒܪܟ ܐܟܣܢܝܐ<EOS>ܒܪܚܡܬ ܐܟܣ̈ܢܝܐ<EOS> ܘܒܗܕܐ ܣܓܝ ܐܬܕܡܪ ܕܓܒܪܐ ܪܒܐ ܡܬܓܪܓܚ ܘܣܓܕ ܘܡܬܟܫܦ ܘܒܥܐ ܕܢܥܠܘܢ ܠܘܬܗ<EOS>ܐܟܣ̈ܢܝܐ ܠܢܝܚܐ<EOS> ܥܝܕܗ ܗܘܐ ܓܝܪ ܕܐܒܪܗܡ ܕܟܠ ܝܘܡ ܕܗܘܐ ܡܩܒܠ ܐܟܣ̈ܢܝܐ ܠܘܬܗ<EOS> ܕܟܕ ܚܙܐ ܐܢܘܢ<EOS>ܠܗܠܝܢ ܡܠܐ̈ܟܐ ܒܐܟܣܢ̈ܝܐ ܡܣܟ̈ܢܐ ܕܡܝ ܐܢܘܢ<EOS> ܘܪܗܛ ܠܐܘܪܥܗܘܢ ܘܩܒܠ ܐܢܘܢ ܐܝܟ ܕܠܐܟܣ̈ܢܝܐ ܟܕ<EOS>ܟܣܝܐ ܪܒܘܬܗܘܢ ܡܢ ܥܝܢܘܗ̈ܝ<EOS> ܘܩܡ ܠܗ ܗܘ ܠܥܠ ܡܢܗܘܢ<EOS> ܘܡܫܡܫ ܗܘܐ ܠܗܘܢ<EOS> ܘܠܣܪܐ ܦܩܕ ܕܗܝ<EOS>ܒܐܝ̈ܕܝܗ ܬܠܘܫ ܬܠܬ ܣܐܝ̈ܢ ܢܫܝܦܐ<EOS> ܒܥܝܢܐ ܓܠܝܬܐ ܣܐܬܐ ܠܓܒܪܐ<EOS> ܒܟܝܠܬܐ ܕܝܢ ܡܫܦܥܬܐ<EOS> ܕܟܕ<EOS>ܢܩܒܠ ܦܘܪ̈ܥܢܐ ܡܟܝܠܝܢ ܠܗ ܗܟܢܐ<EOS> ܘܒܕܪܚܡ ܐܟܣܢ̈ܝܐ ܩܒܠ ܦܘܪܥܢܐ ܘܡܘܠܟܢܐ ܕܒܙܪܥܗ ܢܬܒܪܟܘܢ<EOS>ܟܠܗܘܢ ܥܡܡ̈ܐ<EOS> ܘܐܦ ܠܘܛ ܗܟܢܐ ܩܒܠ ܐܟܣ̈ܢܝܐ<EOS> ܘܦܠܛܗ ܡܢ ܣܕܘܡ ܣܢܝܬ ܐܟܣ̈ܢܝܐ ܐܝܟ ܕܐܡܪ<EOS>ܚܙܩܝܐܝܠ<EOS> ܕܗܢܐ ܗܘܐ ܥܘܠܗܥܘܠܐ ܕܣܕܘܡ ܘܕܚܒܪ̈ܬܗ<EOS> ܕܒܐܝܕܐ ܕܡܣܟܢ̈ܐ ܘܕܒ̈ܝܫܐ ܠܐ ܐܚܕ<EOS> ܘܟܕ<EOS>ܗܠܝܢ ܚܙܝܬ ܒܗܝܢ ܗܦܟܬ ܐܢܝܢ<EOS> ܘܐܦ ܙܟܝ ܡܟܣܐ ܚܛܝܐ<EOS> ܥܠ ܡܪܢ ܠܒܝܬܗ ܘܐܡܪ ܠܗ<EOS> ܗܐ ܡܪܝ ܦܠܓܘܬ<EOS>ܢܟܣ̈ܝ ܝܗܒܢܐ ܠܡܣ̈ܟܢܐ<EOS> ܘܟܠ ܕܓܠܙܬ ܦܪܥܢܐ ܚܕ ܒܐܪܒܥܐ<EOS> ܘܐܡܪ ܠܗ ܡܪܢ<EOS> ܝܘܡܢܐ ܗܘܘ ܚܝ̈ܐ<EOS>ܒܒܝܬܐ ܗܢܐ<EOS>ܘܐܦ ܠܗܘ ܥܬܝܪܐ ܕܐܬܐ ܠܘܬܗ ܕܡܪܢ ܘܐܡܪ ܠܗ<EOS> ܕܡܢܐ ܐܥܒܕ ܕܐܪܬ ܚܝ̈ܐ ܕܠܥܠܡ<EOS>ܐܡܪ ܠܗ ܡܪܢ<EOS> ܠܐ ܬܓܘܪ ܘܠܐ ܬܓܢܘܒ<EOS> ܘܝܩܪ ܠܐܒܘܟ ܘܠܐܡܟ<EOS> ܘܪܚܡ ܠܩܪܝܒܟ ܐܝܟ ܢܦܫܟ<EOS> ܐܡܪ ܠܗ ܗܘ<EOS>ܓܒܪܐ<EOS> ܗܠܝܢ ܥܒܕܬ ܐܢܝܢ ܗܐ ܡܢ ܕܛܠܐ ܐܢܐ<EOS> ܐܠܐ ܡܢܐ ܚܣܝܪ ܐܢܐ<EOS> ܗܝܕܝܢ ܚܪ ܒܗ ܝܫܘܥ ܚܒܝܒܐܝܬ<EOS>ܘܐܡܪ ܠܗ<EOS> ܚܕܐ ܚܣܝܪܐ ܠܟ<EOS> ܐܢ ܨܒܝܬ ܓܡܝܪܐ ܠܡܗܘܐ<EOS> ܙܠ ܙܒܢ ܟܠ ܡܕܡ ܕܐܝܬ ܠܟ ܘܗܒ ܠܡܣ̈ܟܢܐ<EOS>ܘܫܩܘܠ ܨܠܝܒܟ ܘܬܐ ܒܬܪܝ<EOS> ܘܗܘ ܓܒܪܐ ܟܕ ܫܡܥ ܟܪܝܬ ܠܗ ܣܓܝ<EOS> ܘܐܙܠ ܠܒܝܬܗ ܟܕ ܩܨܝܦ<EOS> ܡܛܠ ܕܥܬܝܪ<EOS>ܗܘܐ ܒܢܟܣ̈ܐ ܛܒ<EOS> ܘܐܡܪ ܝܫܘܥ<EOS> ܚܙܘ ܟܡܐ ܥܛܠܐ ܠܐܝܠܝܢ ܕܬܟܝܠܝܢ ܥܠ ܢܟܣܝ̈ܗܘܢ ܕܢܥܠܘܢ ܠܡܠܟܘܬ<EOS>ܫܡܝܐ<EOS> ܘܬܘܒ ܐܡܪ<EOS> ܦܫܝܩ ܕܢܥܘܠ ܓܡܠܐ ܒܚܪܘܪܐ ܕܡܚܛܐ ܐܘ ܥܬܝܪܐ ܠܡܠܟܘܬܗ ܕܐܠܗܐ<EOS> ܘܐܦ ܫܠܝܚܐ<EOS>ܐܡܪ<EOS> ܕܗܢܐ ܙܪܥܐ ܡܢ ܕܙܪܥ ܒܚܘܣܢܐ<EOS> ܐܦ ܒܚܘܣܢܐ ܢܚܨܘܕ<EOS> ܘܡܢ ܕܙܪܥ ܕܝܢ ܒܒܘܪܟܬܐ ܡܢ ܒܘܪܟܬܐ<EOS>ܢܚܨܘܕ<EOS> ܘܟܕ ܥܒܕܝܢ ܚܢܢ ܕܛܒ ܠܐ ܗܘܬ ܡܐܢܐ ܠܢ<EOS>ܗܢܐ ܩܠܝܠ ܥܘܗܕܢܐ ܟܬܒܬ ܠܟ ܚܒܝܒܝ<EOS> ܥܠ ܡܘܗܒܬ ܡܣܟ̈ܢܐ<EOS> ܗܘܝܬ ܡܠܒܒ ܘܡܦܝܣ<EOS>ܠܝܗܘܒ̈ܐ<EOS> ܕܢܙܪܥܘܢ ܠܩܕܡܝܗܘܢ ܙܪܥܐ ܕܚ̈ܝܐ<EOS> ܐܝܟ ܕܟܬܝܒ<EOS> ܕܐܘܕܥ ܠܙܕܝܩܐ ܘܢܘܣܦ ܥܠ ܝܘܠܦܢܗ<EOS>ܘܟܠ ܡܢ ܕܪܚܡ ܠܡܣ̈ܟܢܐ ܗܘܝܬ ܡܚܦܛ ܠܗ ܒܗܠܝܢ ܥܘܗ̈ܕܢܐ<EOS> ܕܐܦ ܠܟ ܡܢܬܐ ܒܥܡܠܗ ܬܗܘܐ ܠܟ<EOS>ܫܠܡܬ ܕܥܠ ܦܘܪܢܣܐ ܕܡܣ̈ܟܢܐ<EOS>