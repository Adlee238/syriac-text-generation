ܦܝܵܤܵܐ ܕܫܘܼܐܵܠܵܐ ܕܲܠܘܵܬܼ ܐܲܚܵܐ ܕܬܲܒܼܥܹܗ ܕܲܠܡܵܢܵܐ ܟܲܕܼ ܡܵܪܲܢ<EOS>ܠܕܼܘܼܡܝܵܐ ܕܲܠܘܵܬܼ ܗܵܝ̇ ܪܲܒܘܼܬܼܵܐ ܕܐܲܒܼܵܐ ܕܒܲܫܡܲܝܵܐ ܠܲܡܪܲܚܡܵܢܘܼܬܼܵܐ<EOS>ܬܲܚܸܡ ܝܑܼܚܝܼ̈ܕܼܵܝܹܐ ܕܹܝܢ ܠܫܸܠܝܵܐ ܡܝܲܩܪܝܼܢ ܝܲܬܲܝܼܪ ܡܸܢܵܗ̇؟ ܘܡܲܦܲܩ<EOS>ܒܪܘܼܚܵܐ ܕܥܲܠ ܗܵܕܹܐ ܘܲܕܼܠܵܐ ܙܵܕܹܩ ܠܡܲܗܵܝܘܼ ܒܐܲܠܝܼ̈ܨܹܐ<EOS>ܘܲܒܼܡܲܪ̈ܥܹܐ ܐܸܡܲܬܼܝ ܕܩܲܪܒܼܝܼܒܼܝܼܢ<EOS> ܦܐ<EOS>ܫܲܦܝܼܪ ܡ̣ܢ ܐܹܘܲܢܓܲܠܝܼܘܿܢ ܕܘܼܡܝܵܐ ܐܲܝܬܝܼܬܿ ܘܦܘܼܚܵܡܵܐ ܡܒܲܚܢܵܢܵܐ<EOS>ܠܕܼܘܼܒܵܪܵܐ ܪܲܒܵܐ ܕܫܸܠܝܵܐ ܐܲܝܟܼ ܗܵܘ̇ ܕܲܚܢܲܢ ܠܘܼܩܒܲܠ ܗܵܕܹܐ ܩܵܝ̇ܡܝܼܢܲܢ<EOS>ܐܵܘ ܗܵܡ̇ܤܝܼܢܲܢ ܠܡܸܫܪܝܵܗ̇ ܐܲܝܟܼ ܕܲܠܡܸܕܸܡ ܝܲܬܝܼܪܵܐ<EOS> ܡܵܪܲܢ ܠܲܡ<EOS>ܠܲܡܪܲܚܡܵܢܘܼܬܼܵܐ ܬܲܚܸܡ̣ ܠܕܼܵܡܝܘܼܬܼܵܐ ܕܲܠܘܵܬܼ ܐܲܒܼܵܐ ܠܡܸܬܼܩܲܪܵܒܼܘܼ<EOS>ܠܓܼܵܡܘܿܪܹ̈ܝܗ̇<EOS> ܫܲܪܝܼܪܵܐ ܗܵܕܹܐ<EOS> ܘܐܵܦܵܠܵܐ ܚܢܲܢ ܝܑܼܚܝܼ̈ܕܼܵܐ ܠܫܸܠܝܵܐ ܒܸܠܥܵܕܼ<EOS>ܡ̣ܢ ܡܪܲܚܡܵܢܘܼܬܼܵܐ ܡܝܲܩܪܝܼܢܲܢ<EOS> ܟܲܕܼ ܡ̣ܢ ܨܸܦܬܼܵܐ ܘܲܫܓܼܘܼܫܝܵܐ ܟܡܵܐ<EOS>ܕܡܲܨܝܵܐ ܕܢܲܪܚܸܩ ܡܸܬܼܚܲܦܛܝܼܢܲܢ<EOS> ܠܵܘ ܕܠܘܼܩܒܲܠ ܐܵܢܲܢ̈ܩܵܝܬܼܵܐ ܢܩܘܼܡ<EOS>ܐܸܡܲܬܼܝ ܕܥܵܪ̈ܨܵܢ ܐܸܠܵܐ ܝܵܨ̇ܦܝܼܢܲܢ ܕܫܸܠܝܵܐ ܡܸܛܠ ܕܲܒܼܥܸܢܝܵܢܵܐ ܝܑܼܚܝܼܕܼܵܝܵܐ<EOS>ܠܘܵܬܼ ܐܲܠܵܗܵܐ ܢܸܬܼܐܡܸܢ<EOS> ܕܒܹܗ ܝܲܬܿܝܼܪ ܡܲܨܝܵܐ ܕܢܸܨܛܲܠܲܠ ܡ̣ܢ<EOS>ܕܠܝܼܚܘܼܬܼܵܐ ܘܲܠܘܵܬܼ ܒܗܝܼܠܘܼܬܼܵܐ ܕܗܵܘܢܵܐ ܢܸܬܼܩܲܪܲܒܼ ܐܵܦܸܢ ܚܕܼܵܐ<EOS>ܠܲܟܼܡܵܐ<EOS> ܘܐܸܡܲܬܼܝ ܕܐܲܠܨܲܬ̤ ܐܵܦܠܵܐ ܡ̣ܢ ܗܵܝ̇ ܡܲܗܡܹܝܢܲܢ<EOS> ܟܲܕܼ<EOS>ܥܵܨܝܼܢܲܢ ܢܲܦܫܲܢ ܐܲܡܝܼܢܵܐܝܼܬܼ ܕܢܸܗܘܸܐ ܡܠܹܝܢܲܢ ܒܟܼܠܙܒܲܢ ܡ̣ܢ ܠܓܼܵܘ<EOS>ܪ̈ܲܚܡܹܐ ܥܲܠ ܟܠ ܟܝܵܢ ܕܲܡܠܝܼ̈ܠܹܐ<EOS> ܗܵܟܲܢܵܐ ܓܹܝܪ ܦܵܩ̇ܕܵܐ ܡܲܠܦܵܢܘܼܬܹܗ<EOS>ܕܡܵܪܲܢ ܘܗܵܢܵܘ ܦܘܼܪܫܵܢܵܐ ܕܫܸܠܝܲܢ ܘܠܵܘ ܕܫܸܓܼܡܵܐ<EOS> ܟܲܕܼ ܘܠܵܗ̇<EOS>ܠܗܵܝ̇ ܕܡ̣ܢ ܠܓܼܵܘ ܐܸܡܲܬܼܝ ܕܥܵܢܹ̇ܐ ܙܲܒܼܢܵܐ ܠܲܥ̇ܒܼܵܕܼܵܐ ܘܐܵܢܲܢܩܹܐ<EOS>ܕܨܸܒܼ̈ܘܵܬܼܵܐ ܐܵܦܠܵܐ ܐ̄ܢܵܫ ܡܸܢܲܢ ܡܲܗܡܸܐ ܡ̣ܢ ܕܲܒܼܤܘܼܥܪ̈ܵܢܹܐ ܢܚܵܘܸܐ<EOS>ܚܘܼܒܹܗ ܓܲܠܝܵܐܝܼܬܼ<EOS> ܝܲܬܿܝܼܪܵܐܝܼܬܼ ܐܲܝܠܹܝܢ ܕܲܠܫܸܠܝܵܐ ܠܵܘ ܒܲܬܼܚܘܼܡܵܐ<EOS>ܕܲܠܓܼܡܵܪ ܚܪܲܩ̣ܘ ܥܲܠ ܢܲܦܫܗܘܿܢ<EOS> ܘܲܕܼܠܵܐ ܢܸܦܓܥܘܼܢ ܒܐ̄ܢܵܫ ܐܸܠܵܐ<EOS>ܒܩܵܢܘܿܢܵܐ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ ܐܝܼܬܼܵܘܗܝ ܠܗܘܿܢ ܫܸܠܝܵܐ<EOS> ܐܲܝܠܹܝܢ<EOS>ܓܹܝܪ ܕܐܲܝܟܼ ܗܵܠܹܝܢ ܡ̣ܢ ܤܘܼܥܪܵܢܹܐ ܘܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ<EOS>ܐܲܦܠܵܐ ܡܸܨܥܲܬܼ ܬܚܘܼ̈ܡܹܐ ܕܩܵܢܘܿܢܗܘܿܢ ܠܲܡܫܲܠܵܡܘܼ ܩܵܦ̇ܤܝܼܢ<EOS>ܗ̄ܘ̣ܵܘ ܢܲܦܫܗܘܿܢ<EOS> ܐܸܠܵܐ ܐܸܢ ܐܝܼܬܼ ܐܲܝܢܵܐ ܕܲܚܪܸܡ ܤܲܓܼܝܼ ܘܠܘܼܩܒܲܠ<EOS>ܐܲܦܵܘ̈ܗܝ ܘܲܠܥܹܝܢ ܒܢܲܝ̈ܢܵܫܵܐ ܫܸܠܝܵܐ ܐܲܚܝܼܕܼ<EOS> ܒܗܵܝ̇ ܕܝܵܕܼܥܝܼܢܲܢ ܕܒܸܠܥܵܕܼ<EOS>ܡ̣ܢ ܚܘܼܒܵܐ ܕܩܲܪܝܼܒܼܵܐ ܐܦܵܠܵܐ ܗܵܘܢܵܐ ܡܸܫܟܲܚ ܒܥܸܢܝܵܢܵܐ ܘܚܘܼܒܵܐ<EOS>ܐܲܠܵܗܝܵܐ ܠܡܸܬܼܬܼܢܗܵܪܘܼ<EOS> ܘܒܲܕܼܓܼܘܿܢ ܡܲܢ̣ܘܼ ܡ̣ܢ ܝܑܼܚܝܼ̈ܕܼܵܝܹܐ ܚܲܟܿܝܼ̈ܡܹܐ<EOS>ܕܟܲܕܼ ܐܝܼܬܼ ܠܹܗ ܡܵܙܘܿܢܵܐ ܘܲܠܒܼܘܼܫܵܐ ܚ̣ܙܵܐ ܠܩܲܪܝܼܒܹܗ ܕܲܟܼܦܸܢ<EOS>ܘܲܫܠܝܼܚ ܘܚܲܡܤܸܢ ܕܢܸܚܤܘܿܟܼ ܡܸܢܹܗ؟ ܐܵܘ ܡܲܢ̣ܘܼ ܕܟܲܕܼ ܒܲܪ<EOS>ܒܸܤܪܹܗ ܟܪܝܼܗ ܘܲܡܛܲܪܲܦ ܘܚܲܤܝܼܪ ܡ̣ܢ ܤܵܥܘܿܪܹ̈ܐ ܗ̤ܘ<EOS>ܡܸܛܠ ܪܸܚܡܲܬܼ ܫܸܠܝܵܐ ܩܵܢܘܿܢܵܐ ܕܲܚܒܼܘܼܫܹܝܗ ܝܲܬܝܼܪ ܡ̣ܢ ܚܲܝܹ̈ܐ<EOS>ܕܩܲܪܝܼܒܹܗ؟<EOS>ܐܲܝܟܵܐ ܕܹܝܢ ܕܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ ܠܵܐ ܩܲܪ̈ܝܼܒܼܵܢ ܒܗܵܘܢܵܐ<EOS>ܢܵܛܪܝܼܢܲܢ ܠܚܘܼܒܵܐ ܘܲܠܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ<EOS> ܐܸܡܲܬܼܝ ܕܹܝܢ<EOS>ܕܤܘܼܥܪܵܢܵܐ ܩܲܪܝܼܒܼ ܐܵܦ ܕܒܲܥ̇ܒܼܵܕܼܵܐ ܢܸܓܼܡܘܿܪ ܡܲܠܝܵܐܝܼܬܼ ܬܵܒܲܥ<EOS>ܡܸܢܲܢ ܐܲܠܵܗܵܐ<EOS> ܝܑܼܕܼܝܼܥܵܐ ܗ̣̄ܝ ܓܹܝܪ ܕܐܸܢ ܠܵܐ ܩܢܹܝܢܲܢ ܡܸܕܸܡ ܠܵܐ<EOS>ܡܲܦܲܣ ܠܲܢ ܠܡܸܦܓܲܥ ܒܨܸܦܬܼܵܐ ܘܲܫܓܼܘܼܫܝܵܐ ܡܸܛܠ ܡܸܤ̈ܟܹܢܹܐ<EOS> ܐܸܠܵܐ<EOS>ܡ̣ܢ ܗܵܠܹܝܢ ܕܐܝܼܬܼ ܠܲܢ ܡܸܬܿܬܲܒܼܥܝܼܢܲܢ<EOS> ܘܐܸܢ ܬܘܼܒܼ ܡܲܒܼܥܕܼܝܼܢܲܢ<EOS>ܒܕܼܘܼܝܵܪܵܐ ܡ̣ܢ ܝܲܬܼܒܵܐ ܕܲܒܼܢܲܝ̈ܢܵܫܵܐ ܘܡ̣ܢ ܚܘܼܠܛܵܢܵܐ ܘܲܚܙܵܬܼܵܐ ܕܐ̄ܢܵܫܵܐ<EOS>ܠܵܐ ܡܸܬܼܒܿܥܸܐ ܠܲܢ ܠܡܸܫܒܲܩ ܟܘܼܪܚܲܢ ܘܡܵܘܬܿܒܲܢ ܡܫܵܘܚܕܼܵܐ<EOS>ܘܲܠܚܘܿܕܼܵܝܵܐ ܘܢܸܬܸܠ ܢܲܦܫܲܢ ܕܢܸܦܘܿܩ ܢܸܦܗܸܐ ܒܥܵܠܡܵܐ ܠܡܸܤܥܲܪ<EOS>ܟܪ̈ܝܼܗܹܐ ܘܲܠܡܸܥܢܵܐ ܒܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ<EOS> ܝܑܼܕܼܝܼܥܵܐ ܗ̣̄ܝ ܓܹܝܪ<EOS>ܕܡ̣ܢ ܪܲܒܿܘܼܬܼܵܐ ܠܲܒܼܨܝܼܪܘܼܬܼܵܐ ܐܵܬܹ̇ܐ ܡܲܢ ܕܐܲܝܟܼ ܗܵܢܵܘ<EOS> ܐܸܢܕܹܝܢ<EOS>ܒܥܘܼܡܪܵܐ ܗ̄ܘ̣ ܕܤܲܓܝܼ̈ܐܹܐ ܘܩܲܪܝܼܒܼ ܠܲܒܼܢܲܝ̈ܢܵܫܵܐ ܒܡܵܘܬܿܒܼܵܐ ܐܲܡܝܼܢܵܐ<EOS>ܕܥܲܡܗܘܿܢ ܘܡܸܬܿܬܿܢܝܼܚ ܐܵܦ ܒܠܹܐܘܬܼܵܐ ܕܲܐ̄ܚܪ̈ܵܢܹܐ ܒܲܙܒܲܢ<EOS>ܚܘܼܠܡܵܢܹܗ ܘܲܒܼܟܼܘܼܪܗܵܢܹܗ ܗ̤ܝ ܗܵܕܹܐ ܕܐܵܦ ܗ̤ܘ ܢܸܤܥܘܿܪ<EOS>ܡܸܬܿܬܲܒܼܥܵܐ ܠܹܗ ܘܠܵܘ ܕܗ̤ܘ ܡ̣ܢ ܐ̄ܚܪ̈ܵܢܹܐ ܡܲܠܝܵܐܝܼܬܼ ܬܵܒܲܥ<EOS> ܡܵܐ<EOS>ܕܲܚ̣ܙܵܐ ܕܹܝܢ ܠܒܲܪ ܒܸܤܪܹܗ ܘܒܲܪ ܐܸܤܟܹܡܹܗ ܕܐܲܠܝܼܨ ܡܵܠܘܿܢ<EOS>ܘܠܲܡܫܝܼܚܵܐ ܟܲܕܼ ܫܕܸܐ ܘܡܸܬܿܛܲܪܲܦ ܥܵܪܹܩ ܘܡܸܤܬܲܬܲܪ ܟܲܕܼ<EOS>ܡܗܲܓܸܓܼ ܫܸܠܝܵܐ ܕܲܓܵܠܵܐ<EOS> ܡܲܢ ܕܐܲܝܟܼ ܗܵܢܵܘ ܓܹܝܪ ܗܵܢܵܐ ܕܠܵܐ<EOS>ܪ̈ܲܚܡܝܼܢ ܗ̄ܘ̣<EOS> ܠܵܐ ܬܲܝܬܸܿܐ ܠܝܼ ܠܥܘܼܗܕܵܢܵܐ ܠܬܹܐܒܼܵܝܵܐ ܝܘܿܚܲܢܵܢ<EOS>ܘܠܲܐܪܤܵܢܝܼܣ ܘܲܠܕܲܐܟܼܘܵܬܹܗ<EOS> ܕܡܲܢ̣ܘܼ ܠܲܡ ܕܲܠܤܘܼܥܪ̈ܵܢܹܐ ܕܐܲܝܟܼ<EOS>ܗܵܠܹܝܢ ܝܲܗ̣̄ܒܼ ܢܲܦܫܹܗ ܐܵܘ ܝܑܼܨܸܦ̣ ܕܲܟܼܪ̈ܝܼܗܹܐ ܐܵܘ ܕܡܸܤ̈ܟܹܢܹܐ ܘܲܒܼܤ̣ܵܐ<EOS>ܒܫܸܠܝܵܐ؟ ܠܵܐ ܬܸܬܼܩܲܪܲܒܼ ܠܫܲܪ̈ܒܹܐ ܕܗܵܢܘܿܢ<EOS> ܐܸܢ ܓܹܝܪ ܐܝܼܬܲܝܟ<EOS>ܪܲܚܝܼܩ ܡ̣ܢ ܟ̱ܠܹܗ ܢܝܵܚܵܐ ܘܦܸܓܼܥܵܐ ܕܐ̄ܢܵܫܵܐ ܬܲܟܼܘܵܬܼܗܘܿܢ ܡܲܦܲܣ<EOS>ܠܵܟܼ ܠܡܸܒܼܤܵܐ ܒܕܲܐܝܟܼ ܗܵܠܹܝܢ<EOS> ܐܸܢ ܕܹܝܢ ܡ̣ܢ ܗܵܝ̇ ܕܲܓܼܡܝܼܪܹ̈ܐ<EOS>ܪܲܚܝܼܩ ܐܲܢ̄ܬܿ ܒܲܬܼܥܵܫܹ̈ܐ ܕܹܝܢ ܕܦܲܓܼܪܵܐ ܘܥܸܢܝܵܢܹ̈ܐ ܒܟܼܠܙܒܲܢ ܐܝܼܬܲܝܟ<EOS>ܠܡܵܢܵܐ ܒܵܤܹ̇ܐ ܐܲܢ̄ܬܿ ܒܦܘܼܩܕܵܢܵܐ ܕܐܲܝܟܼ ܡܫܘܼܚܬܼܵܟܼ ܟܲܕܼ ܡܸܬܼܓܵܘܲܣ<EOS>ܐܲܢ̄ܬܿ ܒܕܼܘܼܒܵܪܵܐ ܪܲܒܵܐ ܕܩܲܕܝܼ̈ܫܹܐ ܕܠܹܗ ܠܵܐ ܦܲܪܝܼܒܼ ܐܲܢ̄ܬܿ؟<EOS>ܐܸܢܵܐ ܕܹܝܢ ܐܵܦܠܵܐ ܕܐܲܝܬܸܐ ܠܥܘܼܗܕܵܢܵܐ ܠܗܵܝ̇ ܕܡܵܩܵܪܝܼܣ ܪܲܒܵܐ<EOS>ܡܲܗܡܸܐ ܐ̄ܢܵܐ ܕܐܲܝܟܼ ܕܲܠܡܲܪܤܵܢܘܼܬܼܵܐ ܕܐܲܝܠܹܝܢ ܕܒܼܵܤܹ̇ܝܢ ܥܲܠ<EOS>ܐܲܚܲܝ̈ܗܘܿܢ ܪܫܝܼܡܵܐ<EOS> ܕܐܸܙܲܠ̣ ܒܲܙܒܲܢ ܕܢܸܤܥܘܿܪ ܠܐ̄ܢܵܫ ܐܲܝܢܵܐ ܕܲܟܼܪܝܼܗ<EOS>ܗ̄ܘ̣ܵܐ<EOS> ܘܟܲܕܼ ܫܲܐܠܹܗ ܕܐܸܢ ܡܸܕܸܡ ܪܵܓܵܐ ܠܹܗ ܐܸܡ݂ܲܪ ܠܹܗ ܩܲܠܝܼܠ<EOS>ܠܲܚܡܵܐ ܪܼܲܓܼܝܵܐ ܒܵܥܹ̇ܐ ܐ̄ܢܵܐ<EOS> ܡܸܛܠ ܕܗܵܢܘܿܢ ܝܑܼܚܝܼ̈ܕܵܪܝܵܐ ܠܲܚܡܵܐ<EOS>ܕܟܼܠܵܗ̇ ܫܲܢ̄ܬܼܵܐ ܐܵܦܹ̇ܝܢ ܗ̄ܘ̣ܵܘ ܐܲܝܟܼ ܕܲܒܼܤܘܿܓܼܵܐܐ<EOS> ܗܵܟܲܢ ܐܝܼܬܼܵܘܗܝ<EOS>ܗ̄ܘ̣ܵܐ ܥܝܵܕܼܵܐ ܕܐܲܬܼܪ̈ܵܘܵܬܼܵܐ ܗܵܠܹܝܢ<EOS> ܘܐܸܙܲܠ̣ ܗܵܘ̇ ܒܲܪܢܵܫܵܐ ܫܵܘܹ̇ܐ<EOS>ܠܛܘܼ̈ܒܹܐ ܓܲܒܼܪܵܐ ܒܲܪ ܬܸܫܥܝܼܢ ܫܢ̈ܝܼܢ ܡ̣ܢ ܐܸܤܩܹܛܝܼܣ<EOS>ܠܐܵܠܹܟܲܢܕܪܝܼܵܐ ܡܕܼܝܼܢ̄ܬܼܵܐ ܐܲܪܒܿܥܝܼܢ ܡܝܼ̈ܠܹܐ ܘܝܲܬܝܼܪ ܟܲܕܼ ܪܡܸܐ<EOS>ܠܲܚܡܵܐ ܝܲܒܿܝܼܫܵܐ ܒܫܘܿܫܸܦܵܐ<EOS> ܘܚܲܠܸܦ̣ ؟ܐܲܝܬܝܼ ܠܹܗ ܠܲܟܼܪܝܼܗܵܐ ܗܵܘ̇<EOS>ܡܸܕܸܡ ܕܲܒܼܥ̣ܵܐ<EOS> ܐܸܠܵܐ ܕܹܝܢ ܘܐܵܦ ܕܪܲܒܵܐ ܡ̣ܢ ܗܵܕܹܐ ܥ̣ܒܲܕܼ ܐ̄ܚܪܹܢܵܐ<EOS>ܒܲܪ ܦܸܚܡܹܗ ܕܗܵܢܵܐ ܐܵܓܼܵܬܘܿܢ ܐ̄ܢܵܫ ܒܚܝܼܪܵܐ ܕܟܼܠܗܘܿܢ ܝܑܼܚܝܼܕܼܵܝܹܐ<EOS>ܕܗܵܝܕܹܝܟܼ ܓܲܒܼܪܵܐ ܕܝܲܬܝܼܪ ܡ̣ܢ ܟܠܢܵܫ ܠܫܸܠܝܵܐ ܘܫܸܬܼܩܵܐ ܡܲܝܲܩܲܪ<EOS>ܗ̄ܘ̣ܵܐ<EOS> ܗܵܢܵܐ ܐܸܙܲܠ̣ ܒܲܙܒܲܢ ܠܚܲܓܵܐ ܕܲܢܙܲܒܸܢ ܥ̇ܒܼܵܕܼ ܐܝܼܕܼܵܘ̈ܗܝ<EOS>ܘܐܸܫܟܲܚ ܐ̄ܢܵܫ ܐܲܟܼܤܢܵܝܵܐ ܕܲܪܡܸܐ ܒܫܘܼܩܵܐ ܘܲܟܼܪܝܼܗ<EOS> ܘܐܸܓܲܪ ܒܲܝܬܼܵܐ<EOS>ܘܩ̣ܵܘܝܼ ܠܘܵܬܹܗ ܟܲܕܼ ܦܵܠܲܚ ܒܐܝܼܕܼܵܘ̈ܗܝ ܘܡܲܦܸܩ ܥܠܵܘܗܝ<EOS>ܘܝܵܗܹ̇ܒܼ ܐܲܓܲܪ ܒܲܝܬܼܵܐ<EOS> ܘܲܡܫܲܡܸܫ ܠܹܗ ܙܲܒܼܢܵܐ ܕܸܫܬܼܵܐ ܝܲܪ̈ܚܝܼܢ ܥܕܲܡܵܐ<EOS>ܕܐܸܬܼܚܠܸܡ ܟܲܪܝܼܗܵܐ ܗܵܘ̇<EOS> ܗܵܢܵܐ ܕܹܝܢ ܐܲܝܟܼ ܕܡܸܫܬܲܥܝܵܐ ܬܲܫܥܝܼܬܼܵܐ<EOS>ܐܵܡܲ݁ܪ ܗ̄ܘ̣ܵܐ ܕܒܼܵܥܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܼܲܪܝܵܢܵܐ ܘܐܸܬܸܠ ܠܹܗ ܦܲܓܼܪܝ<EOS>ܘܐܸܫܩܘܿܠ ܕܝܼܠܹܗ<EOS> ܗܵܐ ܚܘܼܒܵܐ ܡܫܲܡܠܝܵܐ ܢܸܬܿܕܲܡܸܐ ܠܐܲܒܼܵܗܲܝ̈ܢ<EOS>ܕܢܸܫܬܿܘܸܐ ܠܛܲܝܒܿܘܼܬܼܵܐ ܐܲܟܼܘܵܬܼܗܘܿܢ<EOS>ܠܕܼܵܚ̈ܠܲܝ ܐܲܠܵܗܵܐ ܡܲܢ ܚܲܒܿܝܼ̈ܒܲܝ ܕܠܵܐ ܥܘܼܤܵܩ ܡܸܬܼܝܼܨܸܦ<EOS>ܐܘܼܟܼܦܵܢܵܐ ܕܲܢܛܘܼܪܲܬܼ ܦܘܼܩܕܼܵܢܵܘ̈ܗܝ ܕܡܵܪܲܢ ܐܵܦܸܢ ܘܲܒܼܥܲܡ̈ܠܹܐ<EOS>ܢܵܦ̇ܠܵܐ ܒܐܝܼܕܲܝ̈ܗܘܿܢ ܫܟܼܵܚܬܵܗ̇ ܘܩܹܘܲܢܕܹܝܢܘܿܣ ܡܸܤܬܲܒܼܪܵܐ ܥܲܠ<EOS>ܐܲܦܹ̈ܝܗ̇<EOS> ܐܸܤ݂ܲܪ ܕܹܝܢ ܫܘܼܡܠܵܝܗܘܿܢ ܘܲܬܼܠ̣ܵܝܗܝ ܡܫܝܼܚܵܐ ܒܲܬܼܪܹܝܢ<EOS>ܦܘܼ̈ܩܕܵܢܹܐ ܐܲܚܝܼ̈ܕܲܝ ܤܵܟܼܵܐ ܕܟܼܠܗܘܿܢ<EOS> ܪܸܚܡܬܼܵܐ ܐܵܡܲ݁ܪ ܐ̄ܢܵܐ ܕܐܲܠܵܗܵܐ<EOS>ܘܕܼܘܼܡܝܵܐ ܐܲܩܢܝܵܗ̇ ܕܗܵܕܹܐ ܚܘܼܒܵܐ ܕܲܠܘܵܬܼ ܨܲܠܡܹܗ<EOS> ܘܩܲܕܼܸܡܵܝܬܼܵܐ<EOS>ܩܲܢܝܵܐ ܢܝܼܫܵܐ ܕܬܹܐܪܘܼܝܼܵܐ ܕܪܘܼܚ ܕܬܲܪܬܹܝܢ ܕܹܝܢ ܕܬܹܐܘܿܪܝܼܵܐ<EOS>ܘܤܵܥܘܿܪܘܼܬܼܵܐ<EOS> ܡܸܛܠ ܗܵܟܹܝܠ ܕܲܟܼܝܵܢܵܐ ܐܲܠܵܗܵܝܵܐ ܦܫܝܼܛܵܐ ܗ̄ܘ̣ ܘܠܵܐ<EOS>ܡܪܲܟܿܒܼܵܐ ܘܠܵ ܡܸܬܼܚܲܙܝܵܢܵܐ ܐܲܟܲܚ̄ܕܼ ܘܠܵܐ ܤܝܼܩܵܐ ܒܲܟܼܝܵܢܹܗ ܠܲܝܬܹܝܗ̇<EOS>ܘܐܵܦ ܕܲܤܢܝܼܩܵܐ ܬܹܐܪܬܵܐ ܒܥܸܢܝܵܢܵܗ̇ ܥܲܠ ܤܵܥܘܿܪܘܼܬܼܵܐ ܘܲܓܼܫܝܼܡܘܼܬܼ<EOS>ܦܘܼܠܚܵܢܵܐ ܡܸܕܸܡ ܘܙܵܘܥܵܐ ܕܲܒܼܝܘܼܬܼܵܐ<EOS> ܦܫܝܼܛܵܐ ܗ̄ܘ̣ ܡܲܢ<EOS>ܦܘܼܠܚܵܢܵܗ̇ ܘܒܲܚܕܼܵܝܘܼܬܼ ܡܢܵܬܼܵܐ ܒܡܲܕܥܵܐ ܐܲܝܟܼ ܦܫܝܼܛܘܼܬܼܵܗ̇<EOS>ܕܥܸܠܬܼܵܐ ܡܸܤܬܲܓܼܕܵܢܝܼܬܼܵܐ ܘܕܲܠܥܸܠ ܡ̣ܢ ܡܸܬܼܪܲܓܼܫܵܢܘܼܬܼ ܪܓܸܫܬܼܵܐ<EOS>ܘܲܕܼܒܸܤܪܵܐ<EOS> ܦܘܼܩܕܵܢܵܐ ܕܹܝܢ ܬܪܲܝܵܢܵܐ ܕܐܝܼܬܹܝܗ̇ ܪܸܚܡܲܬܼ ܐ̄ܢܵܫܘܼܬܼܵܐ<EOS>ܠܦܘܼܬܼ ܥܦܝܼܦܘܼܬܹܗ ܕܲܟܼܝܵܢܵܐ ܗܵܟܲܢܵܐ ܘܲܥܦܝܼܦܵܐ ܡܸܬܼܝܼܨܸܦ ܫܘܼܡܠܵܝܹܗ<EOS>ܐܵܡܲ݁ܪ ܐ̄ܢܵܐ ܕܹܝܢ ܗܵܝ̇ ܕܲܒܼܬܹܐܪܬܵܐ ܢܫܲܡܠܸܐ ܠܵܐ ܡܸܬܼܚܲܙܝܵܢܵܐܝܼܬܼ<EOS>ܘܕܲܒܼܦܲܓܼܪܵܐ ܐܲܟܲܚ̄ܕܼ ܘܓܲܠܝܵܐܝܼܬܼ<EOS> ܐܸܠܵܐ ܘܲܒܼܟܸܤܝܵܐ ܘܐܲܝܠܹܝܢ<EOS>ܕܲܒܼܤܘܼܗܪ̈ܵܢܹܐ ܡܸܬܼܓܲܡܪ̈ܵܢ ܘܥܲܡ ܗܵܝ̇ ܕܬܹܐܪܬܵܐ<EOS> ܐܲܟܼܙܢܵܐ ܓܹܝܪ<EOS>ܕܒܲܪܢܵܫܵܐ ܡ̣ܢ ܬܲܪܬܹܝܢ ܡܢܵܘ̈ܬܼܵܐ ܡܟܲܝܲܢ ܗܵܢܵܘ ܕܹܝܢ ܦܲܓܼܪܵܐ<EOS>ܘܢܲܦܫܵܐ ܗܵܟܲܢܵܐ ܘܟܼܠܗܹܝܢ ܕܲܠܘܵܬܹܗ ܥܦܝܼ̈ܦܵܬܼܵܐ ܡܸܬܼܝܼܨ̈ܦܵܢ ܠܦܘܼܬܼ<EOS>ܥܦܝܼܦܘܼܬܼܵܐ ܕܬܼܘܼܩܵܢܹܗ<EOS> ܐܲܝܟܼ ܡܲܢ ܕܩܲܕܝܼܡܵܐ ܒܟܼܠܕܘܼܟ<EOS>ܤܵܥܘܿܪܘܼܬܼܵܐ ܠܬܹܐܘܿܪܝܼܵܐ ܠܵܐ ܡܸܬܼܡܲܨܝܵܢܝܼܬܼܵܐ ܐܝܼܬܹܝܗ̇ ܕܐ̄ܢܵܫ ܢܸܬܼܥܲܠܸܐ<EOS>ܠܘܵܬܼ ܡܬܵܬܼܵܐ ܗܵܝ̇ ܕܲܡܥܲܠܝܵܐ ܐܸܠܵܐ ܠܘܼܩܕܲܡ ܗܵܝ̇ ܕܡܵܟܵܐ ܢܸܓܼܡܘܿܪ<EOS>ܒܲܥ̇ܒܼܵܕܼܵܐ<EOS>ܘܒܲܕܼܓܼܘܿܢ ܠܲܝܬܿ ܒܲܪܢܵܫܵܐ ܕܢܲܡܪܲܚ ܢܹܐܡܲܪ ܥܲܠ ܩܸܢܝܵܢ ܚܘܼܒܵܐ<EOS>ܕܩܲܪܝܼܒܼܵܐ ܕܐܝܼܬܼ ܠܲܡ ܒܢܲܦܫܹܗ ܐܸܢ ܡܦܝܼܫܵܐ ܗ̣̄ܝ ܡܢܵܬܼܵܐ<EOS>ܕܲܒܼܦܲܓܼܪܵܐ ܡܸܫܬܲܡܠܝܵܐ ܐܲܝܟܼ ܚܲܝܠܵܐ ܘܙܲܒܼܢܵܐ ܘܐܲܬܼܪܵܐ ܕܝܵܗܹ̇ܒܼ ܐܝܼܕܼܵܐ<EOS>ܠܤܘܿܥܪܵܢܵܐ<EOS> ܘܗܵܝܕܹܝܟ ܡܸܬܼܗܲܝܡܢܵܐ ܡܢܵܬܼܵܐ ܕܚܘܼܒܵܐ ܐܲܝܕܵܐ<EOS>ܕܲܒܼܬܹܐܪܬܵܐ ܡܸܬܿܬܲܚܕܵܐ ܘܡܸܬܼܝܲܕܼܥܵܐ<EOS> ܡܵܐ ܕܲܒܼܗܵܠܹܝܢ ܐܸܬܼܝܼܕܲܥ̄ܢ<EOS>ܡܗܲܝ̈ܡܢܹܐ ܘܫܲܪܝܼܪܹ̈ܐ ܐܲܝܟܼ ܡܸܬܼܡܲܨܝܵܢܵܘܼܬܼܵܐ ܗܵܝܕܹܝܢ ܠܘܵܬܼ ܡܢܵܬܼܵܐ<EOS>ܪܲܒܿܬܼܵܐ ܕܬܹܐܘܿܪܝܼܵܐ ܡܥܲܠܲܝܬܼܵܐ ܘܐܲܠܵܗܵܝܵܬܼܵܐ ܡܸܬܼܝܼܗܸܒܼ ܚܲܝܠܵܐ ܠܢܲܦܫܵܐ<EOS>ܠܡܸܬܼܦܫܵܛܘܼ ܒܝܲܕܼ ܙܵܘ̈ܥܹܐ ܦܫܝܼ̈ܛܹܐ ܘܲܕܼܠܵܐ ܕܡܘܼ<EOS> ܐܲܝܟܵܐ ܕܹܝܢ<EOS>ܕܠܲܝܬܿ ܠܹܗ ܠܒܲܪܢܵܫܵܐ ܐܲܬܼܪܵܐ ܠܘܵܬܼ ܗܵܝ̇ ܕܲܒܼܤܘܼܥܪܵܢܵܐ ܢܡܲܠܸܐ<EOS>ܚܘܼܒܵܐ ܕܩܲܪܝܼܒܼܵܐ ܒܲܕܼܡܸܬܼܚܲܙ̈ܝܵܢ ܒܨܸܒܼ̈ܘܵܬܼܵܐ ܘܲܒܼܓܼܘܼܫܡܵܐ ܤܵܦ̇ܩܵܐ<EOS>ܗ̣̄ܝ ܠܹܗ ܠܐܲܠܵܗܵܐ ܗܵܝ̇ ܕܲܒܼܬܲܪܥܝܼܬܼܵܐ ܒܲܠܚܘܿܕܼ ܬܸܬܼܢܛܲܪ ܡܸܢܲܢ<EOS>ܪܸܚܡܬܼܵܐ ܕܩܲܪܝܼܒܲܢ<EOS> ܝܲܬܝܼܪܵܐܝܼܬܼ ܐܸܢܗ̤ܘ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ<EOS>ܘܲܕܼܡܸܢܵܗ̇ ܡܝܲܬܿܪܵܐ ܤܵܦ̇ܩܝܼܢܲܢ ܠܡܸܬܼܐܡܵܢܘܼ ܠܦܘܼܠܚܵܢܵܗ̇<EOS> ܐܸܢܕܹܝܢ<EOS>ܡ̣ܢ ܟ̱ܠܵܢܵܝܘܼܬܼܵܗ̇ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ ܚܲܤܝܼܪܝܼܢܲܢ ܢܡܲܠܸܐ<EOS>ܚܲܤܝܼܪܘܼܬܼܵܗ̇ ܒܦܘܼܩܕܵܢܵܐ ܕܒܼܵܢܼܪܵܗ̇<EOS> ܕܐܝܼܬܼܵܘܗܝ ܒܤܵܥܘܿܪܘܼܬܼܵܐ<EOS>ܡܸܬܼܪܲܓܼܫܵܢܝܼܬܼܵܐ<EOS> ܗܵܝ̇ ܕܲܠܦܘܼܬܼ ܙܲܒܼܢܵܐ ܕܥܵܪܹܨ ܡܘܼܠܚܵ ܢܝܵܚܵܐ ܕܐܲܝܲܝ̈ܢ<EOS>ܢܸܓܼܡܘܿܪ ܒܠܹܐܘܬܼܵܐ ܕܓܿܘܼܫܡܲܢ<EOS> ܕܠܵܐ ܬܸܗܘܸܐ ܚܹܐܪܘܼܬܲܢ ܠܥܸܠܲܬܼ<EOS>ܒܸܤܪܵܐ ܟܲܕܼ ܒܫܸܡ ܥܸܢܝܵܢܵܐ ܠܚܘܿܕܼܵܝܵܐ ܤܪ̈ܝܼܩܵܬܼܵܐ ܢܸܬܼܥܲܫ<EOS> ܝܑܼܕܼܝܼܥܵܐ<EOS>ܗ̣̄ܝ ܓܹܝܪ ܕܠܵܐ ܡܲܦܲܣ ܠܐܲܝܢܵܐ ܕܡ̣ܢ ܥܸܢܝܵܢܵܐ ܐ̄ܢܵܫܵܝܵܐ ܓܠܝܼܙ<EOS>ܠܲܓܼܡܵܪ ܘܒܲܐܠܵܗܵܐ ܥܢܸܐ ܟ̱ܠܹܗ ܟܲܕܼ ܐܝܼܬܼܵܘܗܝ ܡܝܼܬܼܵܐ ܕܲܠܟܼܠ<EOS>ܒܲܓܼܠܝܼܙܘܼܬܼܵܐ ܕܡܸܢܗܘܿܢ ܠܡܸܬܼܒܲܥ ܡ̣ܢ ܕܐܲܝܟܼ ܗܵܢܵܐ ܬܸܫܡܸܫܬܼܵܐ<EOS>ܕܲܒܼܢܲܝ̈ܢܵܫܵܐ<EOS>ܐܲܝܢܵܐ ܕܹܝܢ ܕܩܵܢܘܿܢܵܐ ܕܫܸܠܝܹܗ ܬܚܘܼܡܵܐ ܗ̄ܘ̣ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ<EOS>ܘܒܼܵܬܲܪ ܫܘܼܠܵܡܵܐ ܕܩܵܢܘܿܢܹܗ ܦܵܓܲܥ ܘܡܸܬܼܚܲܠܲܛ ܘܡܸܬܼܒܲܝܲܐ ܥܲܡ<EOS>ܒܢܲܝ̈ܢܵܫܵܐ ܡܲܗܡܸܐ ܡܲܢ ܒܐܘܼܠܨܵܢܵܐ ܕܐܲܚܵܘ̈ܗܝ ܟܲܕܼ ܡܲܤܒܲܪ ܕܩܵܢܘܿܢܵܐ<EOS>ܕܫܵܒܼܘܿܥܵܐ ܬܐܲܤܝܼܪܵܐ ܢܵܛܲܪ ܗܵܢܵܐ ܚܪܸܡ ܗ̄ܘ̣<EOS> ܝܑܼܕܲܝܼܥ ܗ̄ܘ̣ ܓܹܝܪ<EOS>ܗܵܢܵܐ ܡ̣ܢ ܓܠܝܼܙܘܼܬܼ ܪ̈ܲܚܡܹܐ ܘܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ ܚܘܼ̈ܫܵܒܹܐ<EOS>ܕܲܓܵܠܹ̈ܐ ܕܲܢܚܲܠܸܛ ܢܲܦܫܹܗ ܒܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ ܠܵܐ ܡܸܬܼܢܲܚܲܬܼ<EOS>ܕܡܲܗܡܸܐ ܡܲܢ ܡ̣ܢ ܟܪܝܼܗܵܐ ܠܵܐ ܢܸܚܙܸܐ ܢܘܼܗܪܵܐ<EOS> ܘܲܕܼܡܲܗܦܸܟܼ<EOS>ܐܲܦܵܘ̈ܗܝ ܡ̣ܢ ܐܲܠܝܼܨܵܐ ܢܸܚܫܲܟܼ ܐܝܼܡܵܡܹܗ<EOS> ܘܲܕܼܫܵܐܹ̇ܛ ܩܵܠܹܗ<EOS>ܕܲܡܛܲܪܦܵܐ ܒܥܲܡܛܵܢܵܐ ܢܡܘܼܫܘܼܢ ܒܢܲܝ̈ ܒܲܝܢܹܗ<EOS> ܠܵܐ ܢܨܲܥܲܪ<EOS>ܠܲܫܡܵܐ ܪܵܒܵܐ ܕܫܸܠܝܵܐ ܒܠܵܐ ܝܑܼܕܲܥܬܲܢ<EOS> ܠܟܼܠ ܕܘܼܒܵܪܵܐ ܡܲܢ ܙܲܒܼܢܵܐ<EOS>ܘܐܲܬܼܪܵܐ ܘܦܘܼܪܫܵܢܵܐ<EOS> ܘܗܵܝܕܹܝܢ ܠܐܲܠܵܗܵܐ ܝܵܕܲܥ̇ ܟܠ ܡܸܬܼܩܲܒܲܠ<EOS>ܦܘܼܠܚܵܢܹܗ<EOS> ܘܕܲܤܛܲܪ ܡ̣ܢ ܗܵܠܹܝܢ ܤܪܝܼܩ ܗ̄ܘ̣ ܦܘܼܠܚܵܢܵܐ<EOS>ܕܲܠܟܼܠ ܡܘܼ̈ܫܚܵܢ ܡܸܬܼܝܼܨܸܦ ܠܲܓܼܡܵܪܵܐ<EOS> ܐܲܝܢܵܐ ܕܲܡܤܲܟܸܐ ܕܢܸܬܼܒܲܝܲܐ<EOS>ܘܢܸܤܥܬܲܪ ܒܫܸܦܠܹܗ ܡ̣ܢ ܐ̄ܚܪ̈ܵܢܹܐ ܢܡܲܟܸܟܼ ܝܵܬܹܗ ܐܵܦ ܕܢܸܬܼܚܲܫܲܚ<EOS>ܠܘܵܬܼ ܩܲܪܝܼܒܹܗ ܒܗܘܿܢ ܒܙܲܒܼ̈ܢܹܐ ܕܡܸܬܼܢܲܤܸܐ<EOS> ܕܢܸܗܘܸܐ ܕܚܲܕܼܘܼܬܼܵܐ<EOS>ܐܵܦ ܦܘܼܠܚܵܢܹܗ ܕܲܒܼܫܸܠܝܵܐ ܘܦܲܪܝܼܩ ܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ<EOS>ܛܵܥܝܘܼܬܼܵܐ ܕܫܹ̈ܐܕܹܐ ܐܲܡܝܼܪ ܠܚܲܕܼ ܡ̣ܢ ܐܲܒܼܵܗܲܝ̈ܢ ܩܲܕܝܼ̈ܫܹܐ ܐܹܘܲܓܼܪܝܼܣ<EOS>ܐ̄ܢܵܫ ܝܲܕܼܘܼܥܬܼܵܢܵܐ ܕܠܲܝܬܿ ܡܸܕܸܡ ܕܲܡܫܵܘܙܸܒܼ ܠܝܼܚܝܼܕܼܵܝܵܐ ܡ̣ܢ ܫܹܐܕܼܵܐ<EOS>ܕܪܵܡܘܼܬܼܵܐ ܘܲܡܥܲܕܲܪ ܠܘܵܬܼ ܬܚܘܼܡܵܐ ܕܢܲܟܼܦܘܼܬܼܵܐ ܒܲܙܒܲܢ ܫܘܼܠܗܵܒܼܵܐ<EOS>ܗܵܘ̇ ܕܚܲܫܵܐ ܕܙܵܢܝܘܼܬܼܵܐ ܐܲܝܟܼ ܗܵܝ̇ ܕܲܠܐ̄ܢܵܫܵܐ ܐܲܝܠܹܝܢ ܕܲܪܡܹܝܢ<EOS>ܒܥܲܪ̈ܤܵܬܼܗܘܿܢ ܘܲܡܢܵܘܠܝܼܢ ܒܐܘܼܠܨܵܢܵܐ ܕܦܲܓܼܪܵܐ ܢܸܤܥܘܿܪ<EOS> ܪܲܒܿ ܗ̄ܘ̣<EOS>ܦܘܼܠܚܵܢܵܐ ܡܲܠܲܐܟܼܵܝܵܐ ܕܫܸܠܝܵܐ ܐܸܡܲܬܼܝ ܕܦܘܼܪܫܵܢܵܐ ܕܐܲܝܟܼ ܗܵܢܵܐ ܚܠܝܼܛ<EOS>ܥܲܡܹܗ ܡܸܛܠ ܤܘܼܢܩܵܢܵܐ ܕܥܲܠ ܡܲܟܿܝܼܟܼܘܼܬܼܵܐ<EOS> ܒܗܵܝ̇ ܕܟܲܕܼ ܠܵܐ<EOS>ܝܵܕܼܥܝܼܢܲܢ ܡܸܬܼܒܲܙܙܝܼܢ ܚ̄ܢܲܢ<EOS>ܗܵܠܹܝܢ ܐܸܡ̇ܪܹܬܼ ܐܲܝܲܝ̈ ܠܵܘ ܕܢܸܒܼܤܸܐ ܘܲܢܫܘܼܛ ܠܕܼܘܼܒܵܪܵܐ ܕܫܸܠܝܵܐ<EOS>ܚܢܲܢ ܕܲܒܼܟܼܠܕܘܼܟ ܥܲܠ ܗܵܢܵܐ ܡܦܝܼܤܝܼܢܲܢ<EOS> ܠܵܘ ܕܠܘܼܩܒܲܠ<EOS>ܡܸܠܲܝ̈ܢ ܢܩܘܼܡ ܐܸܫܬܿܟܲܚܢܲ ܗܵܫܵܐ ܠܵܐ ܐ̄ܢܵܫ ܢܸܫܡܘܿܛ ܡܸܠܬܼܵܐ<EOS>ܥܲܪܛܸܠܵܝܬܼܵܐ ܡ̣ܢ ܡܹܐܡܪܲܢ ܘܟܲܕܼ ܢܸܫܒܿܘܿܩ ܠܫܲܪܟܵܐ ܢܹܐܚܘܿܕܿ ܗܵܢܵܐ<EOS>ܒܐܝܼܕܹܗ ܕܠܵܐ ܒܘܼܝܵܢ<EOS> ܥܲܗܝܼܪ ܐ̄ܢܵܐ ܕܲܒܼܕܼܘܼ̈ܟܿܝܬܼܵܐ ܤܲܓܝܼ̈ܐܵܬܼܵܐ ܐܸܡ̇ܪܹܬܼ<EOS>ܟܲܕܼ ܡܦܝܼܣ ܐ̄ܢܵܐ ܕܐܵܦܠܵܐ ܐܸܠܘܼ ܕܬܸܓܼܕܲܫ ܘܲܒܼܒܸܛܠܵܢܵܐ ܕܠܲܓܼܡܵܪ<EOS>ܢܸܗܘܸܐ ܐ̄ܢܵܫ ܒܩܸܠܵܝܬܹܗ ܡܸܛܠ ܐܵܢܲܢܩܹܐ ܕܲܡܚܝܼܠܘܼܬܼܵܐ ܕܥܸܪܨܲܬ̤<EOS>ܬܸܬܼܓܿܒܸܐ ܠܹܗ ܡܸܛܠ ܗܵܕܹܐ ܡܲܦܲܩܬܼܵܐ ܓܡܝܼܪܬܵܐ ܕܡܸܢܵܗ̇ ܘܦܘܼܠܚܵܢܵܐ<EOS>ܕܲܠܒܲܪ ܛܵܒܼ ܡ̣ܢ ܒܸܛܠܵܢܵܐ ܕܬܲܡܵܢ<EOS> ܡܲܦܲܩܬܼܵܐ ܕܠܲܓܼܡܵܪ ܐܸܡ̇ܪܹܬܼ<EOS>ܠܵܘ ܕܐܸܢܗ̤ܘ ܕܐܸܤܬܲܩܒܲܠ ܒܲܙܒܲܢ ܤܘܼܥܪܵܢܵܐ ܐܵܢܲܢܩܵܝܵܐ ܕܢܵܦ̇ܩܵܢ ܒܹܗ<EOS>ܫܲܒܹ̈ܐ ܡܸܕܸܡ ܕܲܒܼܗܹܝܢ ܢܸܬܿܬܲܓܲܪ ܢܦܹܐܫܵܐ ܐܵܘ ܚܲܝܹ̈ܐ ܕܩܲܪܝܼܒܹܗ<EOS>ܒܸܛܠܵܢܵܐ ܢܸܚܫܘܿܒܼ ܗܵܕܹܐ<EOS> ܐܸܢ ܐܝܼܬܼ ܐ̄ܢܵܫ ܕܤܵܒܲܪ ܒܢܲܦܫܹܗ<EOS>ܕܲܓܼܡܝܼܪܵܐ ܗ̄ܘ̣ ܘܲܡܥܲܠܲܝ ܡ̣ܢ ܟܠ ܕܲܬܼܢܵܢ ܒܐܲܡܝܼܢܘܼܬܹܗ ܕܲܠܘܵܬܼ<EOS>ܐܲܠܵܗܵܐ ܘܪܲܚܝܼܩܘܼܬܹܗ ܕܡ̣ܢ ܟܠ ܤܘܼܥܪܵܢ ܕܡܸܬܼܚܙܸܐ ܒܘܵܠܝܼܬܼܵܐ<EOS>ܡܸܫܬܿܐܸܠ ܐܵܦܸܢ ܡ̣ܢ ܗܵܠܹܝܢ<EOS> ܪܲܒܿ ܗ̄ܘ̣ ܥܲܡܠܵܐ ܕܦܘܼܪܫܵܢܵܐ<EOS>ܠܲܕܼܡܸܤܬܲܝܲܥ ܡ̣ܢ ܐܲܠܵܗܵܐ<EOS> ܕܗ̤ܘ ܒܲܚܢܵܢܹܗ ܢܸܬܸܠ ܠܲܢ ܕܲܢܫܲܡܠܸܐ<EOS>ܡܸܠܬܹܗ ܕܗܵܘ̇ ܕܐܸܡ݂ܲܪ ܕܟܼܠ ܡܵܐ ܕܨܵܒܹ̇ܝܢ ܐܢ̄ܬܿܘܿܢ ܕܢܸܥܒܿܕܼܘܼܢ<EOS>ܠܟܼܘܿܢ ܒܢܲܝ̈ܢܵܫܵܐ ܗܵܟܲܢܵܐ ܐܵܦ ܐܲܢ̄ܬܿܘܿܢ ܥܒܸܕܼܘ ܠܗܘܿܢ<EOS> ܕܠܹܗ<EOS>ܬܸܫܒܿܘܿܚܬܼܵܐ ܘܐܝܼܩܵܪܵܐ ܡ̣ܢ ܟ̱ܠܵܗ̇ ܒܪܝܼܬܼܵܐ ܠܥܵܠܲܡ ܥܵܠܡܝܼܢ<EOS> ܐܵܡܹܝܢ<EOS>