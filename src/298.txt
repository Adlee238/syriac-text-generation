ܒ ܒܰܪ ܩܳܠܶܗ<EOS>ܛܳܒܳܐ ܓܒܼܰܠ ܦܰܓܪܳܐ<EOS>ܕܢܰܠܶܦ ܠܛܳܥܰܝ̈ܳܐ<EOS>ܟܡܳܐ ܪܰܒ ܥܒܳܕ ܐܺܝ̈ܕܰܘܗ̱ܝ<EOS>ܘܰܠܥܳܠܡܺܝܢ ܩܰܝܳܡ<EOS>ܟܺܐܢܳܐ ܢܦܼܰܚ ܢܰܦܫܳܐ<EOS>ܕܢܰܠܶܦ ܟܡܳܐ ܪܰܒܳܐ<EOS>ܡܶܢ ܗܳܝ ܕܚܰܝ̈ܘܳܬܳܐ<EOS>ܕܠܳܐ ܢܦܼܰܚ<EOS>ܗܳܝ ܓܶܝܪ ܕܠܳܐ ܢܦܺܝܚܳܐ<EOS>ܦܽܘܡܳܗ̇ ܫܠܶܐ ܘܰܚܼܪܰܫ<EOS>ܘܗܳܕܶܐ ܕܰܢܦܰܚ ܦܽܘܡܶܗ<EOS>ܦܽܘܡܳܗ̇ ܐܳܦ ܡܰܠܳܠܰܐ ܗ̱ܘ<EOS>ܥܽܘܢܺܝܬܳܐ ܢܰܦܫܳܐ ܘܦܰܓܪܳܐ ܡܳܪܝ̱ ܢܶܚܕܽܘܢ ܒܢܽܘܚܳܡܳܟ<EOS>ܬܩܽܘܠܳܝܗ̱ܝ ܠܒܰܪܢܳܫܳܐ<EOS>ܥܰܡܗܶܝܢ ܕܚܰܝ̈ܘܳܬܳܐ<EOS>ܒܟ̈ܰܦܶܐ ܕܒܽܘܝܳܢܳܐ<EOS>ܘܰܚܙܳܝܘܗ̱ܝ ܒܪܶܥܝܳܢܳܐ<EOS>ܕܰܐܝܟܰܢ ܕܗܼܺܝ ܒܥܺܝܪܳܐ<EOS>ܡܢܳܬܳܐ ܗ̱ܝ ܕܚܽܘܒܳܠܳܐ<EOS>ܘܥܳܒܽܘܪܬܳܐ ܗ̱ܝ ܟܽܠܳܗ̇<EOS>ܒܟܽܠ ܐܶܣܟܺܝܡ<EOS>ܗܳܟܰܢ ܐܳܦ ܐ̱ܢܳܫܽܘܬܳܐ<EOS>ܣܺܝܡܬܳܐ ܗ̱ܝ ܕܢܽܘܛܪܳܐ<EOS>ܟܽܠܳܗ̇ ܒܢܽܘܚܳܡܳܐ<EOS>ܡܢܳܬܳܐ ܗ̱ܝ ܕܚܰܝܽܘܬܳܐ<EOS>ܚܽܘܪ ܬܽܘܒ ܒܪܽܘܟܳܒܳܐ<EOS>ܕܺܝܠܗܶܝܢ ܕܚܰܝ̈ܘܳܬܳܐ<EOS>ܘܰܚܙܳܝ ܕܫܰܠܶܡ ܗ̱ܽܘ<EOS>ܠܝܳܬܶܗ ܒܟܽܠܡܶܕܶܡ<EOS>ܟܽܠܶܗ ܫܘܶܐ ܒܗܳܕܶܐ<EOS>ܕܟܽܠܶܗ ܕܠܳܐ ܣܰܒܪܰܐ ܗ̱ܘ<EOS>ܕܢܰܟܶܣ ܠܛܳܥܰܝ̈ܳܐ<EOS>ܕܦܰܠܓܽܘܗ̱ܝ<EOS>ܟܝܳܢܶܗ ܕܒܰܪܢܳܫܳܐ<EOS>ܕܟܰܕ ܗ̱ܽܘ ܫܘܶܐ ܣܳܡܽܘܗ̱ܝ<EOS>ܦܰܠܓܶܗ ܬܚܶܝܬ ܣܰܒܪܳܐ<EOS>ܘܦܰܠܓܶܗ ܕܠܳܐ ܣܰܒܪܳܐ<EOS>ܣܳܗܕܳܐ ܠܦܽܘܪܥܳܢܰܢ<EOS>ܒܥܺܝܪܳܐ ܕܡܶܬܛܰܠܡܳܐ<EOS>ܕܥܰܡܠܳܗ̇ ܕܠܳܐ ܣܰܒܪܰܐ ܗ̱ܘ<EOS>ܘܪܶܗܛܳܗ̇ ܕܠܳܐ ܐܰܓܪܳܐ<EOS>ܘܚܰܫܶܗ ܕܠܳܐ ܡܽܘܠܟܳܢ<EOS>ܘܟܽܠܳܗ̇ ܕܠܳܐ ܢܽܘܚܳܡ<EOS>ܕܢܰܠܶܦ ܠܒܰܪܢܳܫܳܐ<EOS>ܕܬܶܛܦܺܝܣ<EOS>ܕܰܬܪ̈ܶܝܢ ܒܚܰܕ ܢܺܝܪܳܐ<EOS>ܪܶܗܛܗܽܘܢ ܕܟܽܘܠܳܠܰܐ ܗ̱ܘ<EOS>ܥܰܡܠܗܽܘܢ ܕܡܽܘܠܟܳܢܰܐ ܗ̱ܘ<EOS>ܘܚܰܫܗܽܘܢ ܕܢܰܨܺܝܚܰܐ ܗ̱ܘ<EOS>ܗܳܐ ܕܶܝܢ ܬܪ̈ܶܝܢ ܫܰܪ̈ܒܺܝܢ<EOS>ܡܶܬܬܰܠܝܳܢ ܒܚܰܠܳܫܳܐ<EOS>ܕܰܢܦܺܝܣ ܥܰܠ ܪܶܗܛܳܐ<EOS>ܛܠܺܝܡܳܐ ܕܚ̈ܰܝܘܳܬܳܐ<EOS>ܘܕܰܢܦܺܝܣ ܥܰܠ ܐܰܓܪܳܐ<EOS>ܡܠܺܝܟܳܐ ܕܒܰܪܢܳܫܳܐ<EOS>ܘܕܰܢܦܺܝܣ ܕܠܳܐ ܥܽܘܠ<EOS>ܒܶܪܝܳܢ<EOS>ܕܰܡܠܶܟ ܠܒܰܪܢܳܫܳܐ<EOS>ܓܰܢܬܳܐ ܘܓܺܗܰܢܳܐ<EOS>ܘܰܐܣܓܺܝ ܠܚܰܝ̈ܘܳܬܳܐ<EOS>ܢܝ̈ܳܚܶܐ ܕܠܳܐ ܚܰܘ̈ܒܶܐ<EOS>ܚܽܘܪ ܬܽܘܒ ܒܚܰܝ̈ܘܳܬܳܐ<EOS>ܕܠܳܐ ܐܶܬܐܶܠܶܨ ܘܰܐܘܙܶܦ<EOS>ܡܶܕܶܡ ܠܰܐܠܳܗܳܐ<EOS>ܕܢܺܐܡܰܪ ܕܡܶܬܛܰܠܡܳܢ<EOS>ܦܰܓܪܳܐ ܐܰܠܺܝܨ ܕܰܐܘܙܶܦ<EOS>ܨܰܘܡܶܗ ܠܟܺܐܢܽܘܬܳܐ<EOS>ܘܶܐܢ ܠܰܝܬ ܠܶܗ ܢܽܘܚܳܡ<EOS>ܐܶܬܛܠܶܡ<EOS>ܘܛܳܒ ܡܶܢ ܕܡܶܗ ܕܗܳܒܶܝܠ<EOS>ܫܶܬܩܶܗ ܒܓܰܘ ܐܰܪܥܳܐ<EOS>ܓܳܥܶܐ ܥܰܠ ܓܽܘܥܠܳܢܶܗ<EOS>ܩܕܳܡܰܘܗ̱ܝ ܕܰܦܪܰܥ ܟܽܠ<EOS>ܩܳܛܽܘܠ ܚܰܝܽܘܬܳܐ ܘܺܝܠܶܦ<EOS>ܕܠܳܐ ܐܺܝܬ ܕܩܳܛܶܠ ܠܳܟ<EOS>ܕܥܳܒܽܘܪܬܳܐ ܗ̱ܝ ܢܰܦܫܳܗ̇<EOS>ܥܰܡܶܗ ܕܗܰܘ ܦܰܓܪܳܐ<EOS>ܘܠܳܐ ܐܺܝܬ ܒܳܗ̇ ܡܶܕܶܡ<EOS>ܕܐܶܬܳܐ ܠܢܽܘܚܳܡܳܐ<EOS>ܡܶܠܬܳܐ ܗ̱ܝ ܕܟܽܠ ܚܶܪܝܳܢ<EOS>ܫܪܳܝܳܐ<EOS>ܕܰܐܝܟܰܢ ܕܚܰܝ̈ܘܳܬܳܐ<EOS>ܕܢܰܦܫܗܶܝܢ ܐܰܝܟ ܦܰܓܪ̈ܰܝܗܶܝܢ<EOS>ܗܳܟܰܢ ܥܬܺܝܕ ܦܰܓܪܰܢ<EOS>ܕܢܺܚܳܐ ܒܪܳܙ ܢܰܦܫܰܢ<EOS>ܟܬܳܒ̈ܶܐ ܠܦܳܪ̈ܽܘܫܶܐ<EOS>ܟܝܳܢܳܐ ܠܟܳܦܽܘܪ̈ܶܐ<EOS>ܡܰܠܶܦ ܕܥܳܒܽܘܪܳܐ<EOS>ܡܶܬܢܰܛܰܪ ܡܠܶܐ ܙܰܒܢܳܐ<EOS>ܘܰܐܝܢܳܐ ܕܠܳܐ ܥܳܒܰܪ<EOS>ܠܥܳܠܰܡ ܕܢܽܘܛܳܪܰܐ ܗ̱ܘ<EOS>ܘܰܐܝܢܳܐ ܕܩܳܛܶܠ ܠܶܗ<EOS>ܡܶܬܩܛܶܠ<EOS>ܫܪܳܝܶܗ ܡܦܺܝܣ ܕܳܐܦ ܗ̱ܽܘ<EOS>ܩܰܒܥܶܗ ܠܥܳܠܰܡ ܗܳܘܶܐ<EOS>ܐܰܬܠܺܝܛ ܒܟܽܠ ܡܶܢ ܟܽܠ<EOS>ܚܶܘܝܳܐ ܕܰܢܟܶܠ ܘܰܫܪܳܝܗ̱ܝ<EOS>ܗܳܐ ܓܶܝܪ ܦܳܪܰܚܬܳܐ<EOS>ܘܢܽܘ̈ܢܶܐ ܘܚܰܝ̈ܘܳܬܳܐ<EOS>ܒܒܽܘܪܟܬܰܐ ܗ̱ܘ ܡܶܬܢܰܟܣܶܝܢ<EOS>ܘܒܳܗ̇ ܬܽܘܒ ܡܶܬܐܰܟܠܶܝܢ<EOS>ܒܳܗ̇ ܡܶܬܚܨܶܕ ܙܰܪܥܳܐ<EOS>ܒܳܗ̇ ܡܶܬܩܛܶܦ ܦܺܐܪܳܐ<EOS>ܘܠܳܐ ܡܶܬܠܺܝܛ ܕܢܰܟܼܶܣ<EOS>ܐܰܘ ܩܼܛܰܦ<EOS>ܘܶܐܢ ܗܽܘ ܕܚܽܘܒܳܠܰܐ ܗ̱ܘ<EOS>ܦܰܓܪܶܗ ܕܒܰܪ ܐ̱ܢܳܫܳܐ<EOS>ܠܡܰܢ ܡܶܬܠܺܝܛ ܐܰܘ ܠܺܝܛ<EOS>ܚܶܘܝܳܐ ܘܩܳܛܽܘܠܳܐ<EOS>ܙܰܪܥܳܐ ܕܥܳܦ ܘܰܢܬܰܪ<EOS>ܦܺܐܪܳܐ ܕܦܰܓ ܘܦܰܟܶܗ<EOS>ܪܺܝܫܺܝܢ ܠܦܰܠܳܚܳܐ<EOS>ܕܰܐܘܚܰܪ ܘܠܳܐ ܩܰܛܦܶܗ<EOS>ܘܠܳܐ ܐܰܫܠܚܶܗ ܘܦܰܪܫܶܗ<EOS>ܠܙܰܪܥܳܐ ܡܶܢ ܓܰܘ ܬܶܒܢܳܐ<EOS>ܙܳܕܶܩ ܐܰܝܟ ܡܶܠܰܬܗܽܘܢ<EOS>ܕܢܶܬܪܫܶܐ<EOS>ܐܰܝܢܳܐ ܕܠܳܐ ܩܳܛܶܠ<EOS>ܠܣܳܒܳܐ ܕܦܰܟܶܗ ܛܰܥܡܶܗ<EOS>ܕܢܶܫܪܳܐ ܡܶܢ ܗܳܝ ܢܰܦܫܳܐ<EOS>ܐܰܣܽܘܪܶܗ ܕܝܰܩܺܝܪܳܐ<EOS>ܘܟܽܠܶܗ ܕܡܶܫܬܰܒܩܺܝܢ<EOS>ܣ̈ܳܒܶܐ ܕܠܳܐ ܚܫܰܚܘ̱<EOS>ܕܢܺܠܰܦ ܒܗܽܘܢ ܛܳܒܳܐ<EOS>ܫܪܳܪܳܐ ܠܟܰܕܳܒ̈ܶܐ<EOS>ܕܟܰܕ ܛܳܒ ܗ̱ܽܘ ܣܰܝܦܳܐ<EOS>ܠܣܳܒܳܐ ܡܢܺܝܚܳܢܰܐ ܗ̱ܘ<EOS>ܥܠܰܝܡܳܐ ܕܢܰܥܶܓ ܠܶܗ<EOS>ܡܶܬܢܰܥܰܓ<EOS>ܡܚܰܒܶܠ ܠܛܰܠܝܽܘܬܳܐ<EOS>ܕܚܰܒܠܰܬ ܠܣܰܝܒܽܘܬܳܐ<EOS>ܕܢܺܠܰܦ ܟܡܳܐ ܚܰܒܺܝܒ<EOS>ܦܰܓܪܳܐ ܠܓܳܒܽܘܠܶܗ<EOS>ܣܳܒܳܐ ܕܟܽܠ ܡܽܘ̈ܡܺܝܢ<EOS>ܡܰܘܒܠܰܐ ܗ̱ܘ ܕܥܳܩ̈ܳܬܳܐ<EOS>ܠܡܰܘܬܶܗ ܡܣܰܟܶܐ ܟܽܠ<EOS>ܘܠܳܐ ܐܺܝܬ ܕܩܳܛܶܠ ܠܶܗ<EOS>ܕܟܰܕ ܛܳܒ ܪܚܺܝܡ ܡܰܘܬܶܗ<EOS>ܣܰܓܺܝ ܕܚܰܝܶܠ ܩܰܛܠܶܗ<EOS>ܕܢܺܠܰܦ ܒܫܺܝܛܽܘܬܶܗ<EOS>ܟܡܳܐ ܫܒܺܝܚ<EOS>ܘܕܰܟܡܳܐ ܡܝܰܩܰܪ ܗ̱ܘܳܐ<EOS>ܟܰܕ ܗ̱ܽܘ ܒܦܰܪܕܰܝܣܳܐ<EOS>ܘܕܰܟܡܳܐ ܗ̱ܝ ܬܶܫܒܽܘܚܬܶܗ<EOS>ܡܳܐ ܕܩܳܡ ܘܶܐܬܢܰܚܰܡ<EOS>