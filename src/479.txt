ܣܦܼܪܐ ܕܐܪܒܥܐܼ ܕܬܫ̈ܝܥܬܐ ܕܥܕܬܐ <EOS>ܫܪܒܐ ܩܕܡܝܐܼ<EOS> ܕܐܝܠܝܢ ܐܦܣ̈ܩܘܦܐ ܗܼܘܘ ܒܪܗܘܡܐ ܘܒܐܠܣܟܢܕܪܝܐ ܒܡܠܟܘܬܗ ܕܛܪܐܝܢܘܣ<EOS>ܕܬܪ̈ܝܢ ܕܡܢܐ ܣܒܠܘ ܝܗ̈ܘܕܝܐ ܒܝܘ̈ܡܬܗ ܕܛܪܝܐܢܘܣ <EOS> <EOS>ܕܬܠܬܐܼ ܕܐܝܠܝܢ ܐܢ̈ܫܝܢ ܢܦܩܘ ܪܘܚܐ ܥܠ ܐ̈ܦܝ ܗܝܡܢܘܬܐ ܒܝܘܡ̈ܬܗ ܕܗܕܪܝܢܘܣ <EOS>ܕܐܪܒܥܐܼ ܥܠ ܐܦܣ̈ܩܘܦܐ ܕܗܼܘܘ ܒܪܗܘܡܐ ܘܐܦ ܒܐܠܟܣܢܕܪܝܐ ܒܝܘ̈ܡܘܗܝ ܕܗܕܪܝܢܘܣ <EOS> <EOS>ܕܚܡܫܐܼ ܥܠ ܐܦܣܩ̈ܦܐ ܕܗܼܘܘ ܒܐܘܪܫܠܡ ܡܢ ܡܪܢ ܘܥܕܡܐ ܠܗܘܢ ܠܗܠܝܢ ܙܒ̈ܢܐ <EOS>ܕܫܬܐܼ ܥܠ ܚܪܒܗܘܢ ܐܚܪܝܐ ܕܝܗܘ̈ܕܝܐ ܕܒܫ̈ܢܝ ܗܕܪܝܝܢܘܣ <EOS>ܕܫܒܝܥܐܼ ܕܐܝܠܝܢ ܗܼܘܘ ܒܗܿܢܘܢ ܙܒ̈ܢܐ ܪ̈ܫܢܐ<EOS> ܕܝܘܠܦܢܐ ܕܝܕܥܬܐ ܕܓܠܬܐ<EOS>
ܕܬܡܢܝܐܼ ܕܐܝܠܝܢ ܡܟܬ̈ܒܢܐ ܗܼܘܘ ܡܢ ܒܢܗܝ ܥܕܬܐ<EOS>
ܕܬܫܥܐܼ ܐܓܪܬܐ ܕܗܕܪܝܢܘܣܿ<EOS> ܕܟܬܼܒ ܕܠܐ ܢܗܘܘܢ ܡܬܪܕܦܝܢ ܟܪ̈ܣܛܝܢܐ ܕܠܐ ܕܝܢܼܐ<EOS>
ܕܥܣܪܐܼ ܕܐܝܠܝܢ ܐܦܣܩ̈ܘܦܐ ܗܼܘܘ ܒܪܗܘܡܐ ܘܒܐܠܟܣܢܕܪܝܐ ܒܡܠܟܘܬܗ ܕܐܢܛܘܢܝܢܘܣ<EOS>ܕܚܕܥܣܪܼ ܥܠ ܪ̈ܫܢܐ ܕܗܪܣܝܣ ܕܗܼܘܘ ܒܝܘܡ̈ܬܐ ܗܿܢܘܢ<EOS>
ܕܬܥܣܪܼ ܥܠ ܡܦܩ ܒܪܘܚܐ ܕܐܟܬܒ ܝܘܣܛܝܢܘܣ ܠܐܢܛܘܢܝܢܘܣ<EOS>
ܕܬܠܬܥܣܪܼ ܥܠ ܐܓܪ̈ܬܗ ܕܐܢܛܘܢܝܢܘܣ ܕܐܟܬܒ ܠܟܿܠܗܿ ܐܣܝܐ ܡܛܠ ܝܘܠܦܢܐ ܕܝܠܢ<EOS>
ܕܐܪܒܬܥܣܪܼ ܕܐܝܟܢܐ ܐܝܬ ܥܘܗܕܢܐ ܕܝܕܘ̈ܥܘܗܝ ܕܫܠܝܚܐ <EOS>ܕܚܡܫܬܥܣܪܼ ܕܐܝܟܢܐ ܒܫ̈ܢܘܗܝ ܕܘܐܪܘܣ ܐܣܗܕ ܦܘܠܘܩܪܦܘܣ ܥܡ ܐܚܪ̈ܢܐ ܒܙܡܘܪܢܐ ܡܕܝܢܬܐ <EOS><EOS>ܕܫܬܬܥܣܪܼ ܕܐܝܟܢܐ ܝܘܣܛܝܢܘܣ ܦܝܠܣܘܦܐܿ<EOS> ܟܕ ܡܣܿܒܪ ܒܪܗܘܡܐ ܡܠܬܐ ܕܡܫܝܚܐ ܐܣܗܕ<EOS>
ܕܫܒܬܥܣܪܼ ܕܐܝܠܝܢ ܣܗ̈ܕܐ ܡܕܟܪ ܒܡܐܡܪܗ ܝܘܣܛܝܢܘܣ <EOS> <EOS>ܕܬܡܢܬܥܣܪܼ ܕܐܝܠܢ ܡܐܡܪ̈ܐ ܕܝܘܣܛܝܢܘܣ ܩܒܿܠܢܢ<EOS>
ܕܬܫܬܥܣܪܼ ܕܐܝܠܝܢ ܐܦܣܩ̈ܘܦܐ ܩܡܘ ܒܪܗܘܡܐ ܘܒܐܠܟܣܢܕܪܝܐ ܒܝ̈ܡܘܡܘܗܝ ܕܘܐܪܘܣ<EOS>ܕܥܣܪܝܼܢ ܕܐܝܠܢ ܐܦܣܩ̈ܘܦܐ ܗܼܘܘ ܒܐܢܛܝܘܟܝܐ <EOS> <EOS> <EOS>ܕܥܣܪܝܢ ܘܚܕܼ ܥܠ ܡܟܬ̈ܒܢܐ ܒ̈ܢܝ ܥܕܬܐ ܕܫܒ̈ܝܚܝܢ ܗܘܘ ܒܗܿܢܘܢ ܙܒ̈ܢܐ <EOS>ܕܥܣܪܝܢ ܘܬܪ̈ܝܢ ܥܠ ܗܓܐܣܝܦܘܣ ܘܥܠ ܐܝܠܝܢ ܕܡܕܟܪ <EOS> <EOS>ܕܥܣܪܝܢ ܘܬܠܬܐܼ<EOS> ܥܠ ܕܝܘܢܣܘܣ ܐܦܣܩܘܦܐ ܕܩܘܪܢܬܘܣ ܘܥܠ ܐܓܪ̈ܬܐ ܕܟܬܼܒ <EOS>ܕܥܣܪܝܢ ܘܐܪܒܥܐܼ ܥܠ ܬܐܘܦܝܠܘܣ ܐܦܣܩܘܦܐ ܕܐܢܛܝܘܟܝܐܼ<EOS> ܘܥܠ ܦܝܠܝܦܘܣ ܘܥܠ ܡܕܣܛܘܣܿ<EOS> ܘܥܠ<EOS>
ܡܠܝܛܘܢ ܘܥܠ ܐܝܠܝܢ ܕܐܕܟܪ܇ ܘܥ ܐܦܘܠܝܢܪܣ ܘܥܠ ܡܘܣܢܘܣ <EOS> <EOS> <EOS>ܕܥܣܪܝܢ ܘܚܡܫܐܼ ܥܠ ܗܪܣܝܣ ܕܛܛܝܢܘܣ <EOS>ܕܥܣܪܝܢ ܘܫܬܐܼ<EOS> ܥܠ ܒܪܕܝܨܢ ܣܘܪܝܝܐܼ ܘܥܠ ܡܐܡܪ̈ܐ ܕܐܝܬ ܠܗ<EOS><EOS> <EOS> <EOS> <EOS>ܫܪܒܐ ܩܕܡܝܐܼ ܕܐܝܠܝܢ ܐܦܣܩ̈ܘܦܐ ܗܼܘܘ ܒܪܗܘܡܐ ܘܒܐܠܟܣܢܕܪܝܐ ܒܡܠܟܘܬܗ<EOS>
ܕܛܪܝܢܘܣ<EOS>ܒܫܢܬ ܬܪ̈ܬܥܣܪܐ ܕܝܢ ܕܡܠܟܬܘܗ ܕܛܪܝܐܢܘܣܼ<EOS> ܐܦܣܩܘܦܐ ܕܥܕܬܐ ܕܐܠܟܣܢܕܪܝܐ<EOS>
ܩܪܕܘܢ ܗܿܘ ܕܡܢ ܩܕܡ ܩܠܝܠ ܐܡܪܢܢ ܥܠܘܗܝܼ ܢܦܼܩ ܡܢ ܥܠܡܐ<EOS> ܘܩܒܿܠ ܬܫܡܫܬܐ ܕܬܡܼܢ ܪܝܡܘܣ<EOS>ܕܐܝܬܘܗܝ ܗܘܐ ܐܦܣܩܘܦܐ ܕܐܪܒܥܐ ܒܡܝܒܠܢܘܬܐ ܢܡ ܫ̈ܠܝܚܐ<EOS> ܘܒܗܢܐ ܙܒܢܐܼ<EOS> ܟܕ ܡܿܠܝ ܬܡܢܐ<EOS>
ܫ̈ܢܝܢ ܐܘܐܪܛܘܣ ܒܐܦܣܩܦܘܬܐ ܕܪܗܘܡܐܼ<EOS> ܐܠܟܣܢܕܪܘܣ ܕܐܝܬܘܗܝ ܗܘܐ ܚܡܝܫܝܐ ܡܢ ܡܝܒܠܢܘܬܐ<EOS>
ܕܦܛܪܘܣ ܘܕܦܘܠܘܣܼ ܩܡ ܒܬܪܗ<EOS>ܕܬܪ̈ܝܼܢ ܕܡܢܐ ܣܒܠܘ ܝܗ̈ܘܕܝܐ ܒܝ̈ܘܡܬܗ ܕܛܪܝܐܢܘܣ <EOS>ܬܪܒܝܬܐ ܕܝܢ ܕܝܘܠܦܢܗ ܕܦܪܘܩܢ ܘܥܕܬܗ ܒܟܠ ܝܘܡܿ ܪܒܝܐ ܗܘܬܼ ܘܥܫܢܐ<EOS> ܐܦ<EOS>
ܐܘܠܨܢܗܘܢ ܕܝܗ̈ܘܕܝܐ ܒܒ̈ܝܫܬܐ ܕܟܠ ܓܢܣܼ ܥܫܿܢ ܗܘܐ<EOS> ܟܕ ܓܝܪ ܡܿܛܝ ܐܘܛܘܩܛܘܪ ܠܫܢܬ<EOS>
ܬܡܢܥܣܪ̈ܐܼ<EOS> ܬܘܒ ܐܬܬܥܝܪ ܫܓܘܫܝܐ ܕܝܗ̈ܘܕܝܐ ܘܥܡܐ ܣܓܝܐܐ ܐܒܼܕ ܡܢܗܘܢ<EOS> ܒܐܠܟܣܢܕܪܝܐ ܓܝܪ<EOS>
ܘܒܟܘܠܗܿ ܡܨܪܝܢ ܘܒܩܘܪܝܢܐܼ<EOS> ܐܝܟ ܕܡܢ ܪܘܚܐ ܒܝܫܼܐ ܕܕܠܘܚܝܐ ܐܬܼܕܒܪܘܼ<EOS> ܘܓܙܡܘ ܥܠ ܥܡܡ̈ܐ<EOS>
ܕܥܡܪܝܢ ܗܘܘ ܥܡܗܘܢ<EOS> ܟܕ ܕܝܢ ܐܫܥܢܘܗܝ ܠܫܓܘܫܝܐܼ ܪܘܪܒܐܝܬ ܠܫܢܬܐ ܐܚܪܬܐܼ ܩܪܒܐ ܪܒܐ<EOS>
ܥܒܕܘܿ<EOS> ܟܕ ܐܝܬܘܗܝ ܗܘܐ ܒܗܿܘ ܙܒܢܐ ܥܠ ܟܠܗܿ ܡܨܪܝܢ ܠܘܦܦܘܣ<EOS> ܘܒܙܒܢܬܐ ܩܕܡܝܬܐ ܕܐܩܪܒܘܼ<EOS>ܓܼܕܫ ܘܙܟܘ ܐܢܘܢ ܠܥܡܡ̈ܐ<EOS> ܘܥܪܩܘ ܘܐܬܓܘܣܘܼ ܒܐܠܓܟܣܢܕܪܝܐ<EOS> ܘܠܟܠܗܘܢ ܝܗ̈ܘܕܝܐܕܐܝܬ ܗܘܘ<EOS>
ܒܡܕܝܢܬܐ ܐܚܕܘܼ ܘܩܿܛܘ ܐܢܘܢ<EOS>ܟܕ ܕܝܢ ܐܬܓܠܙܘ ܡܢ ܥܘܕܪܢܗܘܢ ܕܗܠܝܢܿ ܐܝܠܝܢ ܕܐܝܬ ܗܘܘ<EOS>
ܒܩܘܪܝܢܼܐ ܐܬܪܐܼ<EOS> ܪܕܦܝܢ ܗܘܘ ܠܗܘܢ ܠܥܡ̈ܡܐ ܡܢ ܡܨܪܝܢ<EOS> ܘܢܡܘ̈ܣܐ ܕܒܗܼܿ ܡܚܒܠܝܢ ܗܘܘ<EOS>ܐܝܬ ܗܘܐ ܕܝܢ ܥܠܝܗܘܢ ܪܫܐܼ ܠܘܩܝܐ<EOS> ܐܘܛܘܩܪܛܘܪ ܕܝܢ ܫܕܪ ܠܡܪܩܝܘܣ ܛܪܝܒܘܢܐ ܥܡ ܚܝܠܐ<EOS>
ܕܪ̈ܓܠܝܐ ܒܐܼ̈ܠܦܐܼ<EOS> ܘܬܘܒ ܕܝܼܢ ܐܦ ܡܢ ܦܪ̈ܫܐ<EOS> ܗܼܘ ܕܝܢ ܒܬܟܬ̈ܘܫܐ ܣܓ̈ܝܐܐ ܒܙܒܢܐ ܣܓܝܐܐ<EOS>
ܐܬܐܡܢ ܒܩܪܒܐ ܕܠܘܬܗܘܢܼ<EOS> ܘܪ̈ܒܘܬܐ ܣܓܝܐ̈ܬܐܼ ܡܢ ܝܗ̈ܘܕܝܐ ܩܿܛܠ<EOS> ܠܘ<EOS>
ܒܠܚܘܕ ܡܢ ܩܘܪܝܢܐܼ<EOS> ܐܠܐܼ ܐܦ ܒܡܨܪܝܢ ܡܢ ܐܝܠܝܢ ܕܡܥܕܪܝܢ ܗܘܘ ܠܠܘܩܝܐ ܡܠܟܗܘܢ<EOS>ܐܘܛܩܪܛܘܪ ܕܝܢ ܣܒܼܪ ܒܪܥܝܢܗܼ<EOS> ܕܐܦ ܒܝܬ ܢܗܪ̈ܘܬܐ ܝܗ̈ܘܕܝܐ ܬܡܢ ܗܟܘܬ ܡܬܥܝܪܝܢ ܥܠ<EOS>
ܥܡܘܪ̈ܘܗܝ ܕܐܬܪܐܼ<EOS> ܘܦܩܼܕ ܠܠܘܩܝܣ ܩܘܐܛܘܣܿ<EOS> ܕܢܓܡܿܪ ܐܢܘܢ ܡܢ ܗܿܝ ܗܦܪܟܝܣܘ<EOS> ܗܼܘ ܕܝܢ<EOS>
ܣܡ ܥܠܝܗܘܢܼ<EOS> ܘܩܿܛܠ ܡܢܗܘܢܼ ܥܡܐ ܣܓܝܐܐ<EOS> ܘܡܛܠ ܗܢܐ ܢܨܚܢܐ ܕܥܒܼܕܼ<EOS> ܗܓܡܘܢܐ ܥܠ ܝܗܘܕ<EOS>
ܐܩܝܡܗ ܐܘܛܘܩܪܛܘܪ<EOS> ܗܠܝܢ ܕܝܢ ܐܦ ܡܟܬ̈ܒܢܐ ܡܢ ܥܡ̈ܡܐ ܕܐܝܬ ܗܘܘ ܒܗܿܘ ܙܒܢܐ ܐܫܬܥܝܘ<EOS>
ܒܡ̈ܠܝܗܘܢ <EOS> <EOS>ܕܬܠܬܐܼ ܕܐܝܠܝܢ ܐܢ̈ܫܝܢ ܢܩܦܘ ܪܘܚܐ ܥܠ ܐ̈ܦܝ ܗܝܡܢܘܬܐ ܒܝܘܡܗـܗ<EOS>
ܕܗܕܪܝܢܘܣ <EOS>ܛܪܝܢܘܣ ܕܝܢ ܟܕ ܐܼܚܕ ܡܠܟܘܬܐ ܥܣܪܝܢ ܫ̈ܢܝܢ ܒܨܝܪ ܫܬܐ ܝܪ̈ܚܝܼܢ<EOS> ܐܠܝܘܣ<EOS>
ܗܕܪܝܢܘܣ ܩܒܿܠ ܡܢ ܒܬܪܗ<EOS> ܠܗܢܐ ܟܬܼܒ ܩܘܕܪܛܘܣ ܡܐܡܪܐ ܕܡܦܩ ܒܪܘܚܐܼ ܘܩܿܪܒ ܠܗ ܥܠ ܐ̈ܦܝ<EOS>
ܗܝܡܢܘܬܢ<EOS> ܕܐܢܫܐ ܠܡ ܒܝܼ̈ܫܐܼ ܡܬܦܪܣܝܢ ܕܢܫܚܩܘܢ ܠܥܡܐ ܕܝܠܢ<EOS> ܘܥܕܡܐ ܠܗܫܐ ܐܝܬܘܗܝ ܗܢܐ<EOS>
ܡܐܡܪܐ ܠܘܬ ܐܚ̈ܐ ܣ̈ܓܝܐܐܼ ܐܦ ܠܘܬܢ<EOS> ܕܡܢܗ ܡܫܟܚܝܢ ܐܢܚܢܢ ܕܢܚܙܐܬܚܘ̈ܝܬܐ ܢܗܝܪ̈ܬܐ<EOS>
ܕܬܪܥܝܬܗ ܕܗܢܐ ܓܒܪܐܿ<EOS> ܘܦܫܝܛܘܬܐ ܕܗܝܡܢܘܬܐ ܕܫ̈ܠܝܚܐ<EOS> ܘܗܼܘ ܟܕ ܗܼܘ<EOS>
ܡܚܘܐ ܐܦ ܥܠ ܥܬܝܩܘܬܗ ܕܝܠܗ ܒܗܠܝܢ ܡ̈ܠܐ ܕܡܿܫܬܥܐܼ ܗܟܢܐ<EOS> ܕܥܿܒ̈ܕܘܗܝ ܠܡ ܕܦܪܘܩܢ<EOS>
ܐܡܝܢܐܝܬܼ ܩܝܿܡܝܢ ܗܘܘ<EOS> ܫܪܝܪܝܢ ܗܘܘ ܓܝܪ ܗܿܢܘܢ ܕܐܬܐܣܝܘܼ ܘܗܿܢܘܢ ܕܩܡܘ ܡܢ ܒܝܬ ܡܝ̈ܬܐ<EOS>ܕܠܘ ܒܠܚܘܕܡܬܚܙܝܘ ܐܬܚܙܝܘ ܕܡܬܐܣܝܢ ܗܘܘ ܘܕܦܝܿܡܝܢ ܗܘܘܼ<EOS> ܐܠܐܼ ܐܡܝܢܐܝܬ ܐܝܬܝܗܘܢ ܗܘܘ<EOS>ܠܘ ܒܠܚܘܕ ܟܕ ܐܝܬܘܗܝ ܒܥܠܡܐ ܦܪܘܩܼܢ<EOS> ܐܠܐ ܐܦ ܡܢ ܒܬܪ ܕܫܿܢܝ ܡܢܗ ܡܢܥܠܡܐ ܐܝܬܝܗܘܢ ܗܘܘܼ<EOS>
ܙܒܢܐ ܣܓܝܐܐ<EOS> ܟܢܐܼ ܕܐܦ ܥܕܡܐ ܠܙܒ̈ܢܝܢ ܕܝܠܢ ܩܘܝܘ ܐܢܫܐ ܡܢܗܘܢ<EOS> ܗܢܐܕܝܢ ܐܡܼܪܼ ܗܟܢܐ<EOS>ܐܦ ܐܪܣܛܝܕܣ ܓܒܪܐ ܡܗܝܡܢܐ ܡܢ ܝܘܠܦܢܐ ܕܝܠܼܢ<EOS> ܐܟܘܬܗ ܕܩܘܕܪܐܛܘܣ ܥܒܼܕ ܡܦܩ ܒܪܘܚܐ ܥܠ<EOS>
ܐܦ̈ܦܝ ܗܝܡܢܘܬܐܼ ܘܩܿܪܒ ܠܗܕܪܝܢܘܣ<EOS> ܘܗܼܘ ܗܢܐ ܟܬܒܐ ܡܫܬܟܚ ܥܕܡܐ ܠܝܘܡܢܐܼ ܨܝܕ ܣܓ̈ܝܐܐ<EOS>
ܕܐܪܒܥܐܼ ܥܠ ܐܦܣ̈ܩܘܦܐ ܕܗܼܘܘ ܒܪܗܘܡܐ ܘܒܐܠܟܣܢܕܪܝܐ ܒܝܘܡ̈ܘܗܝ<EOS>
ܕܗܕܪܝܢܘܣ<EOS>ܒܫܢܬ ܬܠܬ ܕܝܠܗܿ ܕܡܠܟܘܬܐܼ<EOS> ܐܠܟܣܢܕܘܣ ܐܦܣܩܘܦܐ ܕܪܗܘܡܐ ܟܕ ܡܿܠܝ ܥܣܪ<EOS>
ܫ̈ܢܝܢ ܒܡܕܒܪܢܘܬܗ ܢܦܼܩ ܡܢ ܥܠܡܐܼ<EOS> ܘܩܒܿܠ ܡܢ ܒܬܪܗܼ ܟܣܝܣܛܘܣ<EOS> ܘܒܥܕܬܐ ܕܐܠܟܣܢܕܪܝܐܿ ܟܕ<EOS>
ܡܿܠܝ ܦܪܝܡܘܣ ܬܪܬܥܣܪ̈ܐ ܫ̈ܢܝܢ ܢܦܼܩ ܡܢ ܥܠܡܐܼ<EOS> ܘܩܿܒܠ ܡܢ ܒܬܪܗ ܐܦܣܩܦܘܬܐܼ ܝܘܣܛܘܣ <EOS><EOS>ܕܚܡܫܐܼ ܥܠ ܐܦܣ̈ܩܘܦܐ ܕܗܼܘܘ ܒܐܘܪܫܠܡܿ<EOS> ܡܢ ܡܪܢ ܘܥܕܡܐ ܠܗܘܢ ܠܗܠܝܢ<EOS>
ܙܒ̈ܢܐ <EOS>ܕܐܦܣܩ̈ܘܦܐ ܕܝܢ ܕܗܼܘܘ ܒܐܘܪܫܠܡܼ<EOS> ܙܒ̈ܢܐ ܕܫܢ̈ܝܗܘܢ ܒܟܬܒܐ ܒܟܘܟ<EOS> ܠܐ<EOS>
ܐܫܿܟܚܬ<EOS> ܡܬܐܡܪܐ ܕܝܢ ܡܠܬܐܼ ܕܩܠܝܠ ܗܘ ܩܠܝܠ ܙܒܢܐ ܩܡܘ<EOS> ܗܕܐ ܕܝܢ ܩܒܿܠܬ ܒܟܬܝܒ̈ܬܐܼ<EOS>ܕܥܕܡܐ ܠܚܘܪܒܐ ܐܚܪܝܐ ܕܗܼܘܐ ܒܝܘ̈ܡܝ ܗܕܪܝܢܘܣܼ<EOS> ܡܝܒܠܢܘܬܐ ܕܚܡܫܬܥܣܪ ܐܦܣܩ̈ܦܝܢ ܕܩܡܘ<EOS>
ܬܡܼܢ<EOS> ܕܟܠܗܘܢܼ ܥܒܪ̈ܝܐ ܐܝܬܝܗܘܢ ܗܘܘܿ<EOS> ܕܡܢ ܩܕܝܡ ܝܕܥܬܗ ܕܡܫܝܚܐ ܚܒܝܒܐܝܬ ܩܒܿܠܘ ܗܘܘ<EOS>ܘܡܢ ܗܿܢܘܢ ܕܡܫܟܚܝܢ ܗܘܘ ܠܡܕܢ ܕܐܝܟ ܗܠܝܼܢ<EOS> ܡܢܗܘܢ ܡܬܒܚܪܝܢ ܗܘܘ ܕܐܝܠܝܢ ܫܘܿܝܢ<EOS>
ܠܬܫܡܫܬܐ ܕܐܦܣܩܦܘܬܐ<EOS> ܡܩܝܼܡܐ ܗܘܬ ܓܝܪ ܒܗܿܘ ܙܒܢܐ ܟܠܗܿ ܥܕܬܐ ܕܬܡܢ ܡܢ ܥܒܪ̈ܝܐ<EOS>
ܡܗܝ̈ܡܢܐܿ<EOS> ܡܢ ܝܘ̈ܡܝ ܫ̈ܠܝܚܐ ܘܥܕܡܐ ܠܚܘܪܒܐ ܐܚܪܝܐܿ<EOS> ܕܟܕ ܡܪܕܘ ܝܗ̈ܘܕܝܐ ܥܠ ܪ̈ܗܘܡܝܐ<EOS>
ܘܐܬܚܪܒܘ ܒܩܪ̈ܒܐ ܪ̈ܘܪܒܐ<EOS> ܡܛܠ ܕܓܡܼܪܘ ܕܝܢ ܒܗܿܘ ܙܒܢܐ ܐܟܣܩ̈ܦܐ ܕܡܢ ܓܙܝܪ̈ܐܼ<EOS> ܘܠܝܐ ܗܝ<EOS>
ܕܢܣܕܘܪ ܐܢܘܢ ܗܫܐ ܡܢ ܗܿܘ ܩܕܡܝܐ<EOS> ܐܝܬܘܗܝ ܗܘܐ ܕܝܢ ܝܥܩܘܒܿ ܗܿܘ ܕܡܬܩܪܐ ܗܘܐ ܐܚܘܗܝ<EOS>
ܕܡܪܢ<EOS> ܕܬܪ̈ܝܼܢ ܫܡܥܘܢ <EOS> ܕܬܠܬܐܼ ܝܘܣܛܘܣ <EOS> ܕܐܪܒܥܐܼ ܙܟܝ <EOS> ܕܚܡܫܐܼ ܛܘܼܒܝܐ<EOS>
<EOS> ܕܫܬܐܼ ܒܢܝܡܝܢ <EOS> ܕܫܒܥܐܼ ܝܘܚܢܢ <EOS> ܕܬܡܢܝܐܼ ܡܬܝ ܕܬܫܥܐܼ ܦܝܠܝܦܘܣ <EOS>ܕܥܣܪܐܼ ܕܣܐܢܐܩܣ <EOS> ܕܚܕܥܣܪܼ ܝܘܣܛܘܣ <EOS> ܕܬܪܥܣܪܼ ܠܘܝ <EOS> <EOS> ܕܬܠܬܥܣܪܼ ܐܦܪܝܡ <EOS> ܕܐܒܪܒܬܥܣܪܼ ܝܘܣܦ <EOS> ܘܐܚܪܝܐ ܕܟܘܠܗܘܢ ܕܚܡܫܬܥܣܪܼ ܝܗܘܕܐ<EOS>
<EOS> ܗܠܝܢ ܟܠܗܘܢ ܗܘܘ ܐܦܣܩ̈ܘܦܐ ܒܥܕܬܐ ܕܐܘܪܫܠܡ ܡܢ ܫ̈ܠܝܚܐ ܘܥܕܡܐ ܠܗܢܐ ܙܒܢܐܼ ܘܟܠܗܘܢ<EOS>
ܡܢ ܓܙܘܪܬܐ<EOS> ܒܫܢܬ ܬܪ̈ܬܥܣܪܐ ܕܝܢ ܕܝܠܗܿ ܕܡܠܟܘܬܐܼ<EOS> ܟܕ ܡܿܠܝ ܟܣܝܣܛܘܣ ܥܣܪ ܫ̈ܢܝܢ<EOS>
ܒܐܦܣܩܦܘܬܐ ܕܪܗܘܡܐܼ<EOS> ܩܒܿܠ ܡܢ ܒܬܪܗܼ ܛܠܐܣܦܘܪܘܣ<EOS> ܕܐܝܬܘܗܝ ܗܘܐܫܒܝܥܝܐ ܡܢ ܡܝܒܠܢܘܬܐ<EOS>
ܕܡܢ ܫ̈ܠܝܚܐ<EOS> ܟܕ ܕܝܢ ܥܒܪܬܿ ܫܢܬܐ ܘܝܪ̈ܚܐ ܩܠܝܠܼ<EOS> ܩܡ ܒܥܕܬܐ ܕܐܠܟܣܢܕܪܝܐ ܫܬܝܬܝܐܼ<EOS>
ܐܘܡܘܢܝܣ<EOS> ܟܕ ܡܿܠܝ ܗܿܘ ܕܩܕܡܘܗܝ ܚܕܥܣܪ̈ܐ ܫ̈ܢܝܢ <EOS>ܕܫܬܐܼ ܥܠ ܚܘܪܒܗܘܢ ܐܚܪܝܐ ܕܝܗ̈ܘܕܝܐ ܕܒܫ̈ܢܝ ܗܕܪܝܢܘܣ<EOS>ܟܕ ܕܝܢ ܡܪܘܕܘܗܘܢ ܝܗ̈ܘܕܝܐ ܣܓܝܐ ܗܘܬ ܘܥܫܢܐܼ<EOS> ܪܘܦܘܣ ܗܦܟܪܐ ܕܝܗܘܕ ܥܡ<EOS>
ܚܝܠܐ ܕܐܫܬܕܪ ܠܗ ܡܢ ܡܠܟܐ ܠܥܘܕܪܢܐܼ<EOS> ܡܬܚܫܚ ܗܘܐ ܠܗܿ ܠܡܪܚܘܬܗܘܢ ܒܬܒܥܐ ܕܠܐ ܚܘܣܢ<EOS>
ܘܪ̈ܒܘܬܐ ܡܢ ܫܠܝ ܕܓܒܪ̈ܐ ܘܕܢ̈ܫܐ ܘܕܛ̈ܠܝܐܼ ܡܿܚܒܠ ܗܘܐ<EOS> ܘܒܢܡܘܣܐ ܕܩܪܒܐ ܐܪ̈ܥܝܬܗܘܢܼ<EOS>
ܫܒܿ ܗܘܐ<EOS> ܐܝܬ ܗܘܐ ܕܝܢ ܠܗܘܢ ܠܝܗ̈ܘܕܝܐ ܒܗܿܘ ܙܒܢܐ ܪܫܐܿ ܕܡܬܩܪܐ ܗܘܐܼ ܒܪ ܟܘܟܒܐ<EOS>ܕܒܐܚܪ̈ܢܝܬܐ ܐܝܬܘܗܝ ܗܘܐܼ ܓܒܪܐ ܩܛܘܠܐ ܘܠܣܛܝܐ<EOS> ܒܫܡܗ ܕܝܢ ܡܬܪܘܪܒ ܗܘܐܼ ܕܐܝܟ ܕܡܢ ܫܡܝܐ<EOS>
ܕܢܚܼ ܠܗܘܢ ܦܪܘܩܐܿ<EOS> ܐܝܟ ܕܠܐ̈ܠܝܨܐ ܘܫܒܼ̈ܝܐ<EOS> ܟܕ ܕܝܢ ܥܫܼܢ ܩܪܒܐܿ ܒܫܢܬ<EOS>
ܬܡܢܥܣܪ̈ܐ ܕܝܠܗܿ ܕܡܠܟܘܬܐܼ<EOS> ܥܠ ܓܢܒ ܐܬܪܐ ܐܝܬ ܗܘܐ ܡܕܝܢܬܐ ܚܕܐ ܙܥܘܪܬܐܼ<EOS> ܘܡܚܣܢܐ ܗܘܬܼ<EOS>
ܣܿܓܝ<EOS> ܘܡܢ ܐܘܪܫܠܡܼ ܠܘ ܣܿܓܝ ܪܚܝܩܐ ܗܘܬ<EOS> ܘܡܪܕܘ ܒܗܿ ܝܗܘ̈ܕܝܐ<EOS> ܟܕ ܚܕܪܗܿ ܕܝܢ ܩܪܒܐ ܡܢ<EOS>
ܠܒܪ ܙܒܢܐ ܣܓܐܐܼ<EOS> ܒܟܦܢܐ ܘܒܨܗܝܐܼ ܣܦܘ ܗܿܢܘܢ ܡܪ̈ܘܕܐ<EOS> ܘܗܿܘ ܕܗܼܘܐ ܠܗܘܢ ܥܠܼܬܐ ܠܡܡܪܕܼ<EOS>
ܩܒܿܠ ܬܒܥܬܐ ܕܫܿܘܝܐ ܠܗ<EOS> ܘܡܛܠ ܗܕܐ ܟܠܗ ܥܡܐ ܕܝܗ̈ܘܕܝܐ ܐܬܼܕܚܩܘ ܕܠܓܡܪ ܠܐ ܢܼܕܪܟܘܢ<EOS>
ܚܕܪ̈ܝܗܿ ܕܐܘܪܫܡܠܿ<EOS> ܐܝܟ ܕܡܢ ܢܡܘܣܐ ܘܦܘܩܕܢܐ ܕܗܕܪܝܢܘܣ ܕܦܩܼܕܿ<EOS> ܕܐܦ ܠܐ ܡܢ ܛܿܘܪܐ<EOS>
ܣܓܝܐܐ ܢܚܘܪܘܢ ܒܐܬܪܐ ܕܒܝܬ ܐܒܗܝ̈ܗܘܢ<EOS> ܗܠܝܢ ܐܫܬܥܝ ܐܪܝܣܛܘܢ ܕܡܢ ܦܐܠܠܐ ܡܕܝܢܬܐ<EOS> ܟܕ<EOS>
ܕܝܢ ܚܪܒܬܿ ܐܘܪܫܠܡ ܡܠܝܐܝܬ ܡܢ ܟܠܗܘܢ ܝܗܘ̈ܕܝܐ ܕܥܡܪܝܢ ܗܘܘ ܒܗܿ ܡܢ ܩܕܝܼܡ ܘܐܬܼܒܢܝܬܿ<EOS>
ܐܚܪܬܐ ܡܢ ܪ̈ܗܘܡܝܐ ܘܐܬܝܬܒܬܿ ܡܢ ܥܡ̈ܡܐ ܢܘܟܪ̈ܝܐ ܘܐܝܟ ܠܐܝܩܪܗ ܕܝܢ ܕܗܿܘ ܕܐܚܝܕ ܗܘܐ<EOS>
ܡܠܟܘܬܐ<EOS> ܕܐܝܬܘܗܝ ܐܠܝܘܣ ܗܕܪܝܢܘܣ ܐܬܩܪܝܬܿ ܐܠܝܐ <EOS> ܐܦ ܥܕܬܐ ܕܬܡܢ ܕܐܬܼܟܢܫܬܿ ܡܢ<EOS>
ܥܡܡ̈ܐܼ<EOS> ܡܢ ܒܬܪ ܗܿܢܘܢ ܐܦܣܩ̈ܘܦܐ ܕܗܿܘܝܢ ܗܘܘ ܡܢ ܓܙܘܪܬܐܼ<EOS> ܩܕܡܝܐ ܩܒܿܠ ܐܦܣܩܦܘܬܐ<EOS>
ܕܬܡܼܢ ܡܪܩܘܣ <EOS> <EOS> <EOS>ܕܫܒܥܐܼ ܕܐܝܠܝܢ ܗܘܼܘ ܒܗܿܢܘܢ ܙܒ̈ܢܐ ܪ̈ܫܢܐ ܕܝܘܠܦܢܐ ܕܝܕܥܬܐ<EOS>
ܕܓܠܬܐ<EOS>ܟܕ ܕܝܢ ܡܙܼܗܪܢ ܗܘܝ ܥܕ̈ܬܐ ܕܒܟܠܗ ܥܠܡܐ ܒܕܡܘܬܐ ܕܟܘ̈ܟܒܐ ܢܗܝܪ̈ܐ<EOS>
ܘܥܫܢܐ ܗܘܬ ܗܝܡܢܘܬܗ ܕܦܪܘܩܢ ܡܪܢ ܝܫܘܥ ܡܫܝܚܐ ܒܟܠܗ ܓܢܣܐ ܕܒ̈ܢܝ ܐܢܫܐܼ<EOS> ܣܛܢܐ ܕܝܢ ܣܢܐܐ<EOS>
ܕܛܒ̈ܬܐ ܘܒܥܠܕܒܒܗ ܕܫܪܪܐ ܕܐܝܬܘܗܝ ܒܟܠ ܙܒܢ ܣܩܘܒܠܐ ܕܚܝ̈ܝܗܘܢ ܕܒ̈ܢܝ ܐܢܫܐܼ<EOS> ܡܨܛܢܥ<EOS>
ܗܘܐ ܠܘܩܒܠ ܥܕܬܐ ܕܒܟܠ ܐܬܪ܇ ܕܒܟܠ ܫܘ̈ܚܠܦܝܢ ܡܢ ܩܕܝܡ ܒܪܕܘܦܝܐ ܒܝܕ ܢܘܟܪ̈ܝܐ ܡܙܕܝܢ ܗܘܐ<EOS>
ܠܩܘܒܠܗܿ<EOS> ܟܕ ܕܝܢ ܡܢ ܗܠܝܢ ܐܙܕܓܪ ܗܘܐܼ<EOS> ܒܐܢܫܐ ܒܝܼ̈ܫܐ ܘܚܿܪ̈ܫܐܼ<EOS> ܐܝܟ ܕܒܡܐ̈ܢܐ<EOS>
ܡܚ̈ܒܠܢܐ ܕܢܦܫ̈ܬܐܿ ܘܡܫ̈ܡܫܢܐ ܕܐܒܕܢܐ ܐܬܚܫܚ ܒܗܘܢܼ<EOS> ܘܒܨ̈ܢܥܬܐ ܐܚܪ̈ܢܝܬܐ ܡܡܙܕܝܢ ܗܘܐ<EOS>ܘܒܟܠ ܡܕܡ ܡܬܦܪܣ ܗܘܐܼ<EOS> ܕܢܠܒܫܘܢ ܗܘܘ ܐܦ ܚܿܪ̈ܫܐ ܘܡ̈ܛܥܝܢܐ ܫܡܐ ܕܪܣܛܝܢܘܬܐ<EOS> ܘܐܝܠܝܢ<EOS>
ܕܡܬܕܡܝܢ ܗܘܘ ܠܗܘܢ ܡܢ ܐܝܠܝܢ ܕܡܗܝܡܢܝܼܢ<EOS> ܠܓܘܒܐ ܕܐܒܕܢܐ ܢܓܕܝܢ ܗܘܘ ܠܗܘܢ<EOS> ܘܠܐܝܠܝܢ<EOS>
ܕܥܕܟܝܠ ܠܗܝܡܢܘܬܐ ܠܐ ܐܬܩܪܒܘ ܗܘܘܼ<EOS> ܒܕܘܒܪ̈ܝܗܘܢ ܒܝܼ̈ܫܐ ܡܗܼܦܟܝܢ ܗܘܘ ܠܗܘܢܿ<EOS> ܕܠܐ<EOS>
ܢܬܩܪܒܘܢ ܠܡܠܬܐ ܕܚ̈ܝܐ<EOS> ܡܢܢܕܪܘܣ ܕܝܢ ܗܿܘ ܕܡܢ ܩܕܡ ܩܠܝܠ ܐܡܪܢ ܥܠܘܗܝ ܕܩܒܿܠ ܡܢ ܒܬܪ<EOS>
ܣܝܡܘܢܼ<EOS> ܩܕܡܐܝܬ ܐܬܚܙܝ ܚܝܠܐ ܢܘܟܪܝܐܼ ܒܕܡܘܬ ܚܘܝܐ ܕܬܪ̈ܝܢ ܪܗܫܘܗܝܿ<EOS> ܒܬܪ̈ܝܢ ܪ̈ܫܢܝܢ<EOS>
ܕܩܡܘ ܕܬܪܬܝܢ ܗܪܣܝܣ<EOS> ܒܣܛܘܪܢܝܠܘܣ ܕܐܝܬܘܗܝ ܗܘܐ ܓܢܣܗ ܐܢܛܝܘܟܝܐܼ<EOS>
ܘܒܣܝܠܝܕܘܣ ܐܠܟܣܢܕܪܝܐ<EOS> ܕܚܕ ܡܢܗܘܢ ܒܣܘܪܝܐܼ ܘܐܚܪܢܐ ܒܡܨܪܝܢܿ<EOS> ܐܩܝܡܘ ܝܘܠܦܢܐ ܕܗܪܣܝܣ<EOS>
ܕܣܢܝܐܢ ܠܐܠܗܐ<EOS> ܣܘܛܪܢܝܠܘܣ ܕܝܢ ܒܣܓܝܐ̈ܬܐܼ ܒܕܡܘܬܗ ܕܡܢܢܕܪܘܣ ܡܠܠܠ ܕܓ̈ܠܬܐܿ<EOS> ܐܝܟ ܕܚܘܝ<EOS>
ܐܝܪܢܐܘܣ<EOS> ܒܐܣܟܡܐ ܕܝܢ ܕܡܕܡ ܕܠܐ ܡܬܡܠܠܼ ܐܦ ܒܣܝܠܝܕܣ ܡܬܼܚ ܨܢܥ̈ܬܗ ܕܠܐ ܣܟܐܿ<EOS> ܕܓܼܒܠ<EOS>
ܠܗܪܣܝܣ ܕܝܠܗ ܡܣܝܒܬܐ ܫܘ̈ܥܬܐ ܦܟܝܗ̈ܬܐ<EOS> ܐܝܬ ܗܘܐ ܕܝܢ ܒܗܿܘ ܙܒܢܐ ܡܢ ܒ̈ܢܝ ܥܕܬܐ ܐܢܫܐ<EOS>
ܣ̈ܓܝܐܐ ܕܡܬܟܿܬܫܝܢ ܗܘܘ ܥܠ ܐ̈ܦܝ ܫܪܪܐܼ<EOS> ܘܚܟܝܡܐܝܬ ܥܠ ܐ̈ܦܝ ܗܝܡܢܘܬܐ ܕܐܬܩܢܘ ܫ̈ܠܝܚܐ<EOS>
ܒܥܕܬܐܼ ܡܩܪܒܝܢ ܗܘܘ<EOS> ܣ̈ܓܝܐܐ ܕܝܢ ܐܦ ܒܝܕ ܟܬܝ̈ܒܬܐܼ ܠܐܝܠܝܢ ܕܡܢ ܒܬܪܗܘܢ ܫܒܩܘ ܙܘܗܪܐ<EOS>
ܠܘܩܒܠ ܗܠܝܢ ܗܪܣܝܣ ܕܐܡܪܢܢ ܥܠܝܗܝܢ܇ ܕܡܢܗܘܢ ܐܦ ܐܢܚܢܢ ܚܙܼܝܢܢ ܡܐܡܪܐ ܕܡܟܣܢܘܬܐ<EOS>
ܚܠܝܡܬܐܿ<EOS> ܕܣܡ ܐܓܪܦܐ ܒܪ ܩܐܣܛܘܪ ܡܢ ܡܟ̈ܬܒܢܐ ܝܕܝ̈ܥܐ ܕܒܗܿܘ ܙܒܢܐ ܠܘܩܒܠ ܒܣܠܝܕܘܣܿ<EOS>ܘܦܪܣܝ ܒܝܫܘܬܐ ܕܛܥܝܘܬܗ<EOS> ܘܟܕ ܓܠܼܐ ܟܣܝ̈ܬܗ ܐܼܡܪ ܥܠܘܗܝܼ<EOS> ܕܠܘܩܒܠ ܐܘܢܓܠܝܘܢ ܠܡ ܐܟܬܒ<EOS>
ܥܣܪܝܼܢ ܘܐܪܒܥܐ ܣܦܼܪ̈ܝܢ<EOS> ܫܡܿܗ ܠܗ ܕܝܢ ܢܒ̈ܝܐ ܒܪ ܩܿܒܐܼ ܘܒܪ ܩܘܦ<EOS> ܘܐܚܪ̈ܢܐ ܫܡ̈ܗܐ<EOS>
ܒܪܒܪ̈ܝܐ ܕܠܐ ܐܝܬܝܗܘܢܿ<EOS> ܐܝܟ ܕܠܬܗܪܐ ܕܐܝܠܝܢ ܕܙܝܥܝܢ ܡܢ ܕܐܝܟ ܗܠܝܢ<EOS> ܘܡܿܠܦ ܠܡ ܕܢܗܘܘܢ<EOS>
ܐܟܠܝܢ ܕܕܒܝܚܐ ܕܠܐ ܦܘܪܫܼܢ ܘܢܗܘܘܢ ܟܦܪܝܢ ܒܗܝܡܢܘܬܐ ܒܙܒܢܐ ܕܐܪܕܘܦܝܐ ܕܠܐ ܙܗܝܪܘܬܐ<EOS>ܘܡܿܦܩܕ ܗܘܐ ܠܐܝܠܝܢ ܕܡܬܩܪܒܝܢ ܠܗ ܒܕܡܘܬ ܦܝܬܓܘܪ̈ܐܼ ܕܚܡܫ ܫ̈ܥܝܢ ܢܗܘܘܢ<EOS>
ܫܬܝܩܝܢ<EOS> ܘܐܚܪ̈ܢܝܬܐ ܕܕܡ̈ܝܢ ܠܗܠܝܢ ܐܡܼܪ ܥܠܘܗܝ ܥܠ ܒܣܝܠܝܕܘܣ<EOS> ܐܦ ܐܝܪܢܐܘܣ ܡܠܝܐܝܬܼ<EOS>
ܒܓܠܝܐ ܦܪܣܝܗܿ ܠܗܕܐ ܗܪܣܝܣ<EOS> ܟܬܿܒ ܕܝܢ ܐܝܪܢܐܘܣܼ<EOS> ܐܚܪܬܐܼ<EOS> ܕܡܬܩܪܝܐ ܗܘܬܼ ܕܓܢܘܣܛܝܩܘ<EOS>ܕܗܢܢ ܗܠܝܢ ܚܪܫܘܬܗ ܕܣܝܡܘܢ ܠܘ ܐܟܘܬܗ ܕܡܿܛܫܐ ܗܘܐ ܠܗܼܿ<EOS> ܐܠܐܼ ܒܓܠܝܐ ܡܫܠܡܝܢ ܗܘܘ ܠܗܿ<EOS>ܘܐܝܟ ܕܒܡܕܡ ܪܒ ܡܫܬܒܗܪܝܢ ܗܘܘ ܒܨ̈ܒܘܬܐ ܕܥܒܕܝܢ ܗܘܘ ܒܚܪܫܘܬܐ ܠܪܚܡܬܐܿ<EOS> ܘܒܚ̈ܙܘܢܐ<EOS>
ܕܚ̈ܠܡܐ ܘܒܐܡܝܢܘܬܐ ܕܫܐ̈ܕܐ ܕܠܘܬܗܘܢܿ<EOS> ܘܒܨ̈ܒܘܬܐ ܐܚܪ̈ܢܝܬܐ ܕܕ̈ܡܝܢ ܠܗܠܝܢ<EOS> ܘܗܟܢܐ ܠܡ<EOS>
ܡܠܦܝܼܢ ܕܡܬܒܥܐ ܠܗܘܢ ܕܣܥܘܪܘܢ ܟܠ ܣܘܝ̈ܒܝܢ ܠܐܝܠܝܢ ܕܡܬܥܠܠܝܢ ܒܐܪ̈ܙܝܗܘܢ<EOS> ܗܢܘ ܕܝܼܢ<EOS>
ܒܢܕܝܕܘܬܗܘܢ<EOS> ܕܐܚܪܢܝܐܝܬܼ ܠܐ ܡܫܟܚܝܢ ܕܢܥܼܪܩܘܢ ܐܝܟ ܕܐܡܪܝܢ ܗܼܢܘܢ ܡܢ ܐܪ̈ܟܘܢܘܗܝ<EOS>
ܕܥܠܡܐܿ<EOS> ܐܠܐ ܐܢ ܦܪܥܘ ܐܢܘܢ ܚܘܒܬ̈ܗܘܢ ܒܨܒܘ̈ܬܐ ܢܕܝ̈ܕܬܐܼ ܕܠܐ ܡܬܡܠܠܢ<EOS> ܒܗܠܝܢ ܡܫܡ̈ܫܢܐ<EOS>
ܕܒܝ̈ܫܬܐܿ<EOS> ܡܬܚܫܚ ܗܘܐ ܣܛܢܐ ܕܚܿܕܐ ܒܒ̈ܝܫܬܐ<EOS> ܘܐܝܠܝܢ ܕܛܿܥܝܢ ܗܘܘ ܒܐܝ̈ܕܝܗܘܢܼ<EOS> ܫܦܠܐܝܬ<EOS>
ܠܐܒܕܢܐܼ ܡܫܬܒܝܢ ܗܘܘ<EOS> ܠܥܡ̈ܡܐ ܕܝܢ ܐܝܠܝܢ ܕܥܕܟܝܠ ܠܐ ܗܝܡܢܘܼ<EOS> ܡܫܬܒܝܢ ܗܘܘ<EOS> ܠܥܡ̈ܡܐ<EOS>
ܕܝܢ ܐܝܠܝܢ ܕܥܕܟܝܠ ܠܐ ܗܝܡܢܘܼ<EOS> ܓܘܕܦܐ ܪܒܐ ܝܗܒܝܢ ܗܘܘ ܥܠ ܡܠܬܐ ܕܐܠܗܐ<EOS>
ܡܛܠܬܗ ܕܗܠܝܢܿ<EOS> ܕܒܫܡܐ ܕܟܪܣܛܝܢܘܬܐ ܡܗܠܟܝܢ ܗܘܘ<EOS> ܓܕܫܬܿ ܕܝܢ ܐܝܟ ܕܡܢ ܗܠܝܢ ܫ̈ܠܝܚܐ<EOS>
ܕܕܓܠܘܬܐܼ ܕܬܥܼܫܢ ܥܠܝܢ ܡܣܼܒܪܢܘܬܐ ܕܪܘܫܥܐܿ<EOS> ܕܐܝܟ ܕܒܙܘܘܓܐ ܠܡ ܕܠܐ ܢܡܘܣ ܥܡ ܐܡܼ̈ܗܬܢ<EOS>
ܘܥܡ ܐܚ̈ܘܬܢ ܡܬܚܫܚܝܢ ܐܢܚܢܢܿ<EOS> ܒܡܐ̈ܟܠܬܐ ܡܣܝ̈ܒܬܐ ܡܬܛܘܫܝܢ ܐܢܚܢܢ<EOS> ܠܐ ܕܝܢ ܐܫܬܒܩ ܗܠܝܢ<EOS>
ܙܒܢܐ ܢܓܝܪܐ<EOS> ܗܼܘ ܓܝܪ ܫܪܪܐ ܩܿܝܡ ܢܦܫܗܼ ܘܚܘܝ ܢܘܗܪܗ ܡܢ ܒܬܪ ܩܠܝܠ ܙܒܢܐ<EOS> ܡܬܟܘܢܐ ܗܘܬ<EOS>
ܓܝܪ ܐܘܡܢܘܬܗܘܢ ܕܒܥ̈ܠܕܒܒܐ ܡܢ ܥܿܒ̈ܕܝܗܘܢ ܘܒܥܓܠ ܕܥܟܿܐ ܗܘܬܿ<EOS> ܕܡܫܬܚܠܦܢ ܗܘܝ ܘܡܬܚܕܬܢ<EOS>
ܗܪܣܝܣ<EOS> ܘܩܕܡ̈ܝܬܐ ܣܝܦܢ ܗܘܝܼ<EOS> ܘܒܟܠ ܐܣܟ̈ܡܝܢ ܘܒܟܠ ܕܡ̈ܘܢ ܒܙܒܢ ܙܒܼܢ ܡܬܚܒܠܢ ܗܘܝ<EOS>ܪܒܿܐ ܗܘܐ ܕܝܢ ܘܥܿܫܢ ܐܡܝܢܐܝܬ ܟܕ ܡܩܘܐ ܕܠܐ ܫܘܚܠܦܼ ܫܘܒܚܐ ܕܫܪܪܐ ܕܥܕܬܐܿ<EOS> ܗܿܝ ܕܗܼܝ<EOS>
ܒܠܚܘܕܝܗܿ ܒܟܠ ܐܬܪ ܒܢܟܦܘܬܐ ܘܡܨܠܠܘܬܐ ܘܚܐܪܘܬܐܿ<EOS> ܘܕܟܝܘܬܐ ܘܩܕܝܫܘܬܐ ܕܕܘܒܪ̈ܐ<EOS>ܕܚܟܡܬܐܕܐܠܗܐܼ ܒܟܠܗ ܓܢܣܐ ܕܒ̈ܢܝ ܐܢܫܐ ܡܢܗܪܐ ܗܘܬ݀ ܒܝ̈ܘܢܝܐܼ ܘܒܪ̈ܒܪܝܐ<EOS> ܕܥܼܟ ܕܝܢ ܥܡܗ<EOS>
ܥܡ ܙܒܢܐ ܐܦ ܓܘܕܦܐ ܗܿܘ ܕܥܠ ܟܠܗ ܥܡܐ ܕܟܪ̈ܣܛܝܢܐܼ<EOS> ܘܩܘܝ ܝܘܠܦܢܐ ܕܝܠܢ ܟܕ ܙܿܟܝ<EOS>
ܒܠܚܘܕܘܗܝ ܘܟܠ ܐܢܫ ܡܘܕܐ ܒܗܿ<EOS> ܕܫܒܝܚ ܒܦܘ̈ܩܕܢܐ ܕܢܟܦܘܬܐ ܘܕܩܕܝܫܘܬܐ ܕܚܟܡܬ ܐܠܗܐ<EOS>ܘܐܢܫܼ ܠܐ ܡܡܪܚ ܗܘܐ ܕܢܡܠܠ ܥܠ ܗܝܡܢܘܬܢ ܡܠܬܐ ܨܐܬܐܿ<EOS> ܐܘ ܕܢܬܚܫܚ ܒܓܘܕܦܐ ܥܠ ܐܢܫܐ ܡܢ<EOS>
ܕܝܠܢ <EOS> <EOS> <EOS>ܕܬܡܢܝܐܼ ܕܐܝܠܝܢ ܡܟܬ̈ܒܢܐ ܗܼܘܘ ܡܢ ܒܢܗܝ ܥܕܬܐ<EOS>ܒܪܡ ܕܝܢ ܒܗܘܢ ܒܗܠܝܢ ܙܒ̈ܢܐܼ<EOS> ܐܥܠ ܫܪܪܐ ܠܡܨܥܬܐ ܣܓ̈ܝܐܐ ܕܡܬܟܿܬܫܝܢ<EOS>
ܥܠ ܐ̈ܦܘܗܝܼ<EOS> ܘܡܘܢܝܢ ܗܘܘ ܠܗܝܢ ܠܗܪܣܝܣܼ ܘܡܬܟܿܬܫܝܢ ܥܡܗܝܢ<EOS> ܠܘ ܒܠܚܘܕ ܕܠܐ ܟܬܝܒ̈ܬܐܼ<EOS>ܐܠܐܼ ܐܦ ܒܬܚܘ̈ܝܬܐ ܕܟܬܝ̈ܒܬܐ<EOS> ܝܕܝܥ ܗܘܐ ܕܝܢ ܒܗܘܢ ܒܗܠܝܼܢ ܗܓܐܣܝܦܘܣ<EOS> ܗܿܘ ܕܐܦ ܡܢ<EOS>
ܩܕܝܡ ܐܬܚܫܚܢܢ ܒܡܠܘܗܝ ܒܣܓܝܐ̈ܬܐ<EOS> ܘܐܝܟ ܕܡܢ ܡܠܫܡܢܘܬܐ ܕܝܠܗ ܣܡܢܢ ܡܕܡ ܡܕܡ ܡܛܠ<EOS>
ܫ̈ܠܝܚܐ<EOS> ܒܚܡܫܐ ܗܟܝܠ ܣܦܼܪ̈ܐܼ<EOS> ܡܫܠܡܢܘܬܐ ܕܟܪܘܙܘܬܐ ܕܫ̈ܠܝܚܐ ܗܿܝ ܕܕܠܐ ܛܥܝܘܬܐ ܗܝ<EOS>
ܐܟܬܒܼ ܒܡ̈ܠܐ ܦܫܝ̈ܛܬܐ<EOS> ܘܒܙܒܢܐ ܗܿܘ ܕܐܝܬܘܗܝ ܗܘܐ ܒܗܼ ܐܘܕܥ ܥܠ ܐܝܠܝܢ ܕܡܢ ܩܕܝܡ ܐܬܩܢܘ<EOS>
ܗܘܘ ܦܬܟܪ̈ܐ<EOS> ܘܐܟܬܒܼ ܗܟܢܐ<EOS> ܗܿܢܘܢ ܠܡ ܕܥܒܕܘ ܒܝܬ ܩܒܘܪ̈ܐ ܘܢܘ̈ܣܐ ܐܝܟ ܕܐܦ ܥܕܠܡܐ<EOS>
ܠܝܘܡܢܐ ܥܒܝܕܝܢ ܕܚܕ ܡܢܗܘܢ ܐܝܬܘܗܝ ܐܢܛܝܢܘܣ ܥܒܼܕܗ ܕܗܕܪܝܢܘܣ ܩܣܪ ܗܿܘ ܕܐܦ ܐܓܘܢܐ<EOS>
ܥܒܕܝܢ ܠܗ ܐܢܛܝܢܘܣ ܗܢܐ ܕܗܼܘܐ ܒܝܘ̈ܡܬܢܼ<EOS> ܐܦ ܡܕܝܢܬܐ ܓܝܪ ܒܢܼܐ ܥܠ ܫܡܗܼ ܐܢܛܝܢܘ<EOS>ܒܝ̈ܘܡܬܗ ܕܝܢ ܗܼܘܐ ܐܦ ܝܘܣܛܝܢܘܣ ܡܚܒܢܐ ܕܚܟܡܬܐ ܕܫܪܪܐܿ<EOS> ܕܥܕܟܝܠ ܒܗܿܘ ܙܒܢܐ ܒܗܿܝ<EOS>
ܚܟܡܬܐ ܕܝܘ̈ܢܝܐ ܡܬܿܗܦܟ ܗܘܐ<EOS> ܡܘܕܥ ܕܝܢ ܥܠܘܗܝ ܗܢܐ ܙܒܢܐܼ ܒܡܦܩ ܒܪܘܚܐ ܗܿܘ ܕܥܒܼܕ<EOS>
ܠܐܢܛܘܢܝܢܘܣܿ ܘܟܬܿܒܼ ܗܟܢܐ<EOS> ܘܠܝܐ ܗܝ ܠܡ ܕܢܘܕܥ ܥܡ ܗܠܝܼܢ ܐܦ ܥܠ ܐܢܛܝܢܘܣ ܗܿܘ ܕܗܫܐ<EOS>
ܗܼܘܐܿ<EOS> ܗܢܐ ܕܟܠ ܐܢܫ ܐܝܟ ܕܠܐܠܗܐ ܒܕܚܠܬܐ ܠܡܣܓܕ ܠܗ ܡܬܚܦܛܿ<EOS> ܟܕ ܝܕܥܝܢ ܠܗ ܕܡܢܼܘ ܘܡܢ<EOS>
ܐܝܟܐ ܐܝܬܘܗܝ<EOS> ܘܗܼܘ ܟܕ ܗܼܘ ܐܦ ܠܩܪܒܐ ܗܿܘ ܕܝܗ̈ܘܕܝܐ ܕܒܗܿܘ ܙܒܢܐ ܡܕܟܪ<EOS>
ܘܣܐܡ ܗܟܢܐ<EOS> ܐܦ ܒܩܪܒܐ ܠܡ ܕܗܼܘܐ ܠܝܗ̈ܘܕܝܐܼ<EOS> ܒܪ ܟܘܟܒܐ ܠܡ ܗܿܘ ܕܗܼܘܐ ܪܫܐ ܠܡܪܘܕܘܬܗܘܢ<EOS>
ܕܝܗܘ̈ܕܝܐܼ<EOS> ܦܩܼܕ ܗܘܐ ܕܢܐܬܘܢ ܟܪ̈ܣܛܝܢܐ ܠܡܣܡ ܒܪ̈ܫܐ ܡܪ̈ܝܪܐܿ<EOS> ܐܢ ܠܐ ܟܦܪܝܢ ܗܘܘ<EOS>
ܘܡܓܕܦܝܢ ܥܠ ܝܫܘܥ ܡܫܝܚܐ <EOS> ܐܼܡܪ ܕܝܢ ܐܦ ܥܠ ܢܦܫܗܼ<EOS> ܕܐܝܟܢܐ ܦܢܼܐ ܠܕܚܠܬ ܡܪܢ ܡܢ<EOS>
ܚܟܡܬܐ ܕܝܘ̈ܢܝܐܿ<EOS> ܕܒܡܚܫܒܬܐ ܘܒܕܝܢܼܐ ܥܒܕܗܿ ܠܗܕܐ<EOS> ܘܟܕ ܡܚܘܐ ܗܠܝܢ ܟܬܿܒܼ<EOS> ܕܐܦ ܐܢܐ ܠܡ<EOS>
ܚܿܕܐ ܗܿܘܝܬܼ ܒܝܘܠܦܢܗ ܕܦܠܛܘܢ<EOS> ܘܟܕ ܫܿܡܥ ܗܿܘܝܬ ܕܡܬܐܟܠܝܢ ܩܪ̈ܨܝܗܘܢ ܕܟܪ̈ܣܛܝܢܐ ܚܿܙܐ<EOS>
ܗܿܘܝܬ ܕܝܢ ܕܡܢ ܡܘܬܐ ܠܐ ܕܚܠܝܢ ܗܘܘ ܐܦ ܠܐ ܡܢ ܡܕܡ ܕܡܣܼܬܒܪ ܕܕܚܼܝܠܼ<EOS> ܘܡܬܪܥܐ ܗܿܘܝܬ<EOS>
ܒܢܦܫܝܼ ܕܠܐ ܡܫܟܚܐ ܨܒܝܘܬܐ ܕܐܝܬܝܗܘܢ ܒܒܝ̈ܫܬܐ ܘܒܪ̈ܓܝܓܬܐ<EOS> ܡܢܼܘ ܓܝܪ ܐܝܬ ܕܪܚܿܡ<EOS>
ܪ̈ܓܝܓܬܐ ܘܠܐ ܡܚܡܣܢ ܒܡܣܝܒܪܢܘܬܐܿ<EOS> ܐܘ ܕܡܩܿܒܠܐ ܥܠܘܗܝ ܡܐܟܘܠܬܐ ܕܒܣܪܐ ܕܒܢ̈ܝ ܐܢܫܐܿ<EOS>ܘܡܨܐ ܕܢܚܫܼܒܝܘܗܝ ܠܡܘܬܐ ܛܒܬܐ ܕܓܿܠܙ ܠܗ ܡܢ ܪ̈ܓܝܓܬܗ<EOS> ܐܠܐ ܡܢ ܟܠ ܦܘܪ̈ܣܝܢ ܐܝܢܐ ܕܗܟܢܐ<EOS>
ܗܘܼ<EOS> ܕܢܗܘܐ ܚܝ ܒܗܢܐ ܥܠܡܐ ܐܡܝܢܐܝܬ ܗܿܘܐ ܡܬܦܪܣܼ ܘܕܠܐ ܢܪܓܫܘܢ ܒܗ ܕܝ̈ܢܐ<EOS> ܘܠܘ ܢܦܫܗ<EOS>
ܗܿܘܐ ܗܘܐ ܡܟܪܙ ܐܝܟ ܕܢܩܛܠܘܢܝܗܝ<EOS>ܕܬܫܥܐ ܐܓܪܬܐ ܕܗܕܪܝܢܘܣ ܕܟܬܼܒ<EOS> ܕܠܐ ܢܗܘܘܢ ܡܬܪܕܦܝܢ ܟܪ̈ܣܛܝܢܐ ܕܠܐ<EOS>
ܕܝܢܐ<EOS>ܬܘܒ ܕܝܢ ܗܼܘ ܝܘܣܛܝܢܘܣ ܡܫܬܥܐ<EOS> ܕܟܕ ܩܒܿܠ ܗܕܪܝܢܘܣ<EOS>
ܟܬܝܒ̈ܬܐ ܡܢ ܣܐܪܢܝܘܣ ܓܪܐܢܝܢܘܣ ܗܓܡܘܢܐ ܢܨܝܚܐ ܡܛܠ ܟܪ̈ܣܛܝܢܐ ܕܟܬܼܒ ܗܘܐ ܠܗ ܕܠܐ<EOS>
ܗܼܘܬ ܟܐܢܐ ܗܕܐ ܕܕܠܐ ܪܫܝܢܐ ܕܡܕܡ ܠܩܥܬܐ ܕܥܡܐ ܢܥܒܕ ܛܝܒܘܬܐܿ ܘܥܘܿܠܐܝܬ ܢܩܿܠܛ ܐܢܘܢܼ<EOS>ܘܗܼܘ ܕܝܢ ܡܠܟܐܼ ܠܘܩܒܠ ܗܠܝܢ ܟܬܼܒܿ<EOS> ܠܡܝܢܘܩܝܘܣ ܦܘܢܕܝܢܘܣ ܐܢܬܘܦܛܐ ܕܐܣܝܐ ܘܦܩܼܿܕܼ<EOS>ܕܠܐ ܢܩܿܛܠ ܠܐܢܫ ܕܠܐ ܪܫܝܢܐ ܘܩܛܪܓܢܘܬܐ ܕܙܕܩܐ<EOS> ܘܣܡ ܦܚܡܗܿ ܕܗܕܐ ܐܓܪܬܐ ܘܟܬܒܗܿ ܒܠܫܢܐ<EOS>
ܪܗܘܡܝܐܼ ܐܝܟ ܕܐܝܬܝܗܿ ܗܘܬ<EOS> ܐܼܡܪ ܕܝܢ ܩܕܡܝܗܼܿ ܗܠܝܢ<EOS> ܕܐܦ ܡܢ ܐܓܪ̈ܬܐ ܠܡ ܕܩܣܪ ܪܒܐ<EOS>
ܘܝܕܝܥܐ ܗܕܪܝܢܘܣ ܐܒܘܟܘܢܼ<EOS> ܐܝܬ ܠܢ ܕܢܬܒܥ ܡܢܟܘܢܼ ܐܝܟ ܕܐܦܝܣܢܢ ܕܢܬܦܩܿܕܘܢ ܕܢܗܘܐ ܗܘܐ<EOS>
ܕܝܢܼܐ<EOS> ܘܗܕܐܼ ܠܘ ܐܝܟ ܡܛܠ ܕܡܢ ܗܕܪܝܢܘܣ ܐܬܼܦܩܕ ܡܛܠ ܗܢܐ ܐܦܝܣܢܢ ܐܠܐ ܡܢ ܗܕܐ ܡܦܝܣܝܢ<EOS>
ܐܢܚܢܼܢ ܕܒܙܕܩܐ ܗܝ ܒܥܘܬܢ<EOS> ܣܡܢܢ ܕܝܼܢ ܐܦ ܦܚܡܐ ܕܐܓܪܬܗ ܕܗܕܪܝܢܘܣܿ<EOS> ܕܐܦ ܡܢܗܿ ܡܢ ܗܕܐ<EOS>
ܬܫܬܘܕܥܘܢ ܕܒܫܪܪܐ ܐܡܪܢܢ<EOS> ܗܢܐ ܕܝܢ ܓܒܪܐܼ<EOS> ܐܝܟ ܕܐܝܬܘܗܝ ܦܚܡܗܿ ܪܗܘܡܐܝܬܼ ܗܟܢܐ ܣܡܗܿ<EOS>ܐܢܚܢܢ ܕܝܢ ܐܝܟ ܚܝܠܢ ܠܠܫܢܐ ܝܘܢܝܐܼ ܐܦܩܢܗܿ<EOS> ܐܝܬ ܒܗܿ ܕܝܼܢ ܗܟܢܐ <EOS> ܠܡܝܢܘܩܝܘܣ<EOS>
ܦܘܢܕܘܢܘܣܼ<EOS> ܐܓܪܬܐ ܩܒܿܠܬ ܕܐܬܟܒܬܿ ܠܝ ܡܢ ܣܐܪܢܝܘܣ ܓܪܐܢܝܢܘܣ ܓܒܪܐ ܡܫܒܚܐܿ<EOS> ܗܿܘ ܕܐܢܬ<EOS>
ܩܒܠܼܬ ܡܢ ܒܬܪܗ<EOS> ܠܐ ܡܟܝܠ ܨܒܿܐ ܐܢܐ ܕܐܫܒܩܝܗܿ ܨܒܘܬܐ ܕܠܐ ܥܘܩܒܐ<EOS> ܕܐܦܠܐ ܒܢ̈ܝ ܐܢܫܐ ܢܗܘܘܢ ܡܬܿܕܠܚܝܼܢ<EOS> ܐܦ ܠܐ ܠܐ̈ܟܠܝ ܩܪܨܐ ܥܠܼܬܐ ܠܒܝܫܬܐ ܬܬܝܗܒ<EOS>ܡܟܝܠ ܦܫܝܩܐܝܬ ܒܗܢܐ ܦܝܣܐ ܕܡܦܝܣ ܥܡܐ ܕܐܬܪ̈ܘܬܐܿ ܡܛܘܠ ܟܪ̈ܣܛܝܢܐ ܕܢܬܩܿܛܠܘܢܼ<EOS> ܐܢ ܗܘ<EOS>
ܕܡܫܟܚܝܢ ܕܢܚܘܘܢ ܥܠܝܗܘܢ ܥܒܿܕܐ ܕܫܘܿܐ ܠܡܘܬܐܼ ܒܗܕܐ ܒܠܚܘܕ ܢܬܩܿܒܠܘܢ<EOS> ܠܘ ܕܝܢ ܠܦܝܣܐ<EOS>
ܐܘ ܠܩ̈ܠܐ ܒܠܚܘܕ ܢܫܡܼܥ<EOS> ܣܿܓܝ ܕܝܢ ܙܕܿܩܼ<EOS> ܕܐܢ ܐܢܫ ܒܿܥܐ ܕܢܐܟܘܠ ܩܪ̈ܨܝܗܘܢܼ ܕܐܢܬ<EOS>
ܬܦܪܘܫ<EOS> ܐܢ ܐܢܫ ܕܝܢ ܡܩܛܪܓ ܠܗܘܢ ܘܡܚܘܐ ܕܠܒܪ ܡܢ ܢܡܘܣܐ ܡܬܕܿܒܪܝܼܢ<EOS> ܗܟܢܐ ܗܘܼܝ ܦܩܿܕܼ<EOS>
ܐܝܟ ܚܝܠܗ ܕܚܛܗܐ<EOS> ܘܡܘܡܐ ܐܢܐ ܠܟ ܒܗܪܩܠܣܼ<EOS> ܕܐܢ ܐܢܫ ܡܛܠ ܥܘܫܩܐ ܥܒܿܕ ܗܕܐܼ<EOS> ܢܿܬܒܼܛܠ<EOS>
ܠܟ ܕܬܕܘܢܼ ܘܬܗܼܦܟ ܠܗ ܦܘܪܩܢܐ ܕܒܝܫܘܬܗ<EOS>ܕܥܣܪܐܼ ܕܐܝܠܝܢ ܐܦܣܩ̈ܘܦܐ ܗܼܘܘ ܒܪܗܘܡܐ ܘܒܐܠܟܣܢܕܪܝܐ ܒܡܠܟܘܬܗ<EOS>
ܕܐܢܛܘܢܝܢܘܣ<EOS>ܡܢ ܒܬܪ ܕܕܒܿܪ ܕܝܢ ܗܕܪܝܢܘܣ ܡܠܟܘܬܐ ܥܣܪܝܢ ܘܚܕܐ ܫ̈ܢܝܢ ܘܡܝܬܼ<EOS>ܐܢܛܘܢܝܢܘܣ ܗܿܘ ܕܐܬܩܪܝ ܐܘܣܒܣܼ ܩܒܿܠ ܒܬܪܗ ܡܠܟܘܬܐ ܕܪ̈ܗܘܡܝܐ<EOS> ܘܒܫܢܬ ܚܕܐ ܕܡܠܟܘܬܗܼ<EOS>ܛܠܐܣܦܘܪܘܣ ܟܕ ܡܿܠܝ ܚܕܥܣܪ̈ܐ ܫ̈ܢܝܢ ܒܬܫܡܫܬܗܼ ܢܦܼܩ ܡܢ ܥܠܡܐܿ<EOS> ܘܩܒܿܠ ܡܢ ܒܬܪܗ<EOS>
ܗܝܓܝܢܘܣ ܐܦܣܩܘܦܘܬܐ ܕܪܗܘܡܐ<EOS> ܡܫܬܥܐ ܕܝܢ ܐܢܝܪܢܐܘܣ ܥܠ ܛܠܐܣܦܘܪܘܣܼ<EOS> ܕܒܣܗܕܘܬܐ ܐܫܬܒܚܬܿ<EOS>
ܡܦܩܬܗ ܕܡܢ ܥܠܡܐ<EOS>ܕܚܕܥܣܪܼ ܥܠ ܪ̈ܫܐ ܕܗܪܣܝܣ ܕܗܼܘܘ ܒܝܘ̈ܡܬܐ ܗܿܢܘܢ<EOS>ܡܘܕܥ ܕܝܢ ܗܼܘ ܐܝܪܢܐܘܣܼ<EOS> ܕܒܝܘ̈ܡܬܗ ܕܗܝܓܢܘܣ ܐܦܣܩܘܦܐ ܕܪܗܘܡܐ ܗܢܐ<EOS>
ܕܐܡܪܢܢ ܥܠܘܗܝܼ ܐܥܠ ܘܠܢܛܝܢܘܣ ܗܪܣܝܣ ܕܝܠܗܿ<EOS> ܘܩܪܕܘܢ ܪܫܐ ܕܛܥܘܝܬܐ ܕܒܝܬ ܡܪܩܝܘܢܿ<EOS>ܕܬܪ̈ܝܗܘܢ ܒܗܿܘ ܙܒܢܐ ܐܬܝܕܥܘ ܗܘܘ ܒܪܗܘܡܐ<EOS> ܟܬܼܒ ܕܝܼܢ ܗܟܢܐ<EOS> ܕܘܠܢܛܝܢܘܣ ܠܡ ܐܬܼܐ<EOS>
ܠܪܗܘܡܐ ܒܝܘ̈ܡܬܗ ܕܗܝܓܝܢܘܣܼ<EOS> ܥܫܢܬܿ ܕܝܢ ܛܥܝܘܬܗܼ ܒܝܘ̈ܡܘܗܝ ܕܦܝܘܣ<EOS> ܐܓܪ ܕܝܼܢ ܥܕܡܐ<EOS>
ܠܝܘ̈ܡܘܗܝ ܕܐܢܝܩܛܘܣ<EOS> ܩܪܕܘܢ ܕܝܢ ܗܿܘ ܕܗܼܘܐ ܩܕܡ ܡܪܩܝܘܢܼ<EOS> ܐܦ ܗܼܘ ܒܝܘ̈ܡܘܗܝ ܕܗܝܓܝܢܘܣ<EOS>
ܗܿܘ ܕܐܝܬܘܗܝ ܗܘܐ ܐܦܣܩܘܦܐ ܕܬܫܥܐ ܐܬܼܐ ܗܘܐ ܠܥܕܬܐܼ<EOS> ܘܡܘܕܐ ܗܘܐܼ ܕܡܛܥܐ ܛܥܼܐ<EOS> ܘܗܟܢܐ<EOS>
ܥܒܿܕ ܗܘܐܼ ܐܡܝܢܐܝܬ<EOS> ܕܒܙܒܢ ܡܿܠܦ ܗܘܐ ܒܛܘܫܝܐܼ<EOS> ܘܒܙܒܢ ܬܘܒ ܡܘܕܐ ܗܘܐ ܒܛܥܝܘܬܗ<EOS> ܒܙܒܢ<EOS>
ܕܝܢ ܡܬܟܣܣ ܗܘܐ ܒܐܝܠܝܢ ܕܡܿܠܦ ܗܘܐ ܒܝܫܐܝܬ<EOS> ܘܡܪܚܩ ܗܘܐ ܡܢ ܟܢܫܐ ܕܐܚ̈ܐ<EOS> ܗܠܝܢ ܐܡܼܪ<EOS>
ܒܡܐܡܪܐ ܕܬܠܬܐ ܕܠܘܩܒܠ ܗܪܣܝܣ<EOS> ܒܗܿܘ ܕܝܢ ܩܕܡܝܐ ܬܘܒܼ ܗܠܝܢ ܐܼܡܪ ܡܛܠ ܩܪܕܘܢ<EOS> ܩܪܕܘܢ ܠܡ<EOS>
ܗܿܘ ܕܩܒܿܠ ܥ̈ܠܠܬܐ ܡܢ ܗܿܢܘܢ ܕܒܝܬ ܣܝܡܘܢܼ ܐܬܼܐ ܠܪܗܘܡܐ ܒܫ̈ܢܝ ܗܝܓܝܢܘܣܿ<EOS> ܗܿܘ<EOS>
ܕܐܝܬܘܗܝ ܗܘܐ ܐܦܣܩܘܦܐ ܕܬܫܥܐ ܡܢ ܡܝܒܠܢܘܬܐ ܕܡܢ ܫ̈ܠܝܚܐ<EOS> ܘܡܿܠܦ ܗܘܐܼ<EOS> ܕܐܠܗܐ ܗܿܘ<EOS>
ܕܐܬܟܪܙ ܡܢ ܢܡܘܣܐ ܘܡܢ ܢܒ̈ܝܐܼ ܠܘ ܐܒܘܗܝ ܕܡܪܢ ܝܘܫܥ ܡܫܝܚܐ ܐܝܬܘܗܝ<EOS> ܗܢܐ ܠܡ ܓܝܪܼ ܝܕܝܥ<EOS>
ܗܼܘ<EOS> ܗܿܘ ܕܝܼܢ ܠܐ ܡܬܝܕܥ<EOS> ܘܗܢܐ ܐܝܬܘܗܝ ܟܢܐܢܐ<EOS> ܗܿܘ ܕܝܼܢ ܛܒܿܐ ܐܝܬܘܗܝ<EOS> ܩܒܿܠ ܕܝܢ<EOS>
ܡܢܗ ܡܢ ܗܢܐ ܡܪܩܝܘܢܼ ܘܪܒܝܗ ܠܗܢܐ ܝܘܠܦܢܐ<EOS> ܘܕܠܐ ܬܚܡܨܬܐܼ ܡܓܕܦ ܗܘܐ<EOS> ܗܼܘ ܕܝܢ ܗܢܐ<EOS>
ܐܝܪܢܐܘܣܼ<EOS> ܦܪܣܝ ܒܢܓܝܪܘܬ ܪܘܚܐ ܣܓܝܐܬܐ ܠܥܘܡܩܐ ܕܛܥܝܘܬܗ ܕܘܠܢܛܝܢܘܣ<EOS>
ܕܠܐ ܡܣܬܝܟܿ<EOS> ܕܐܝܟ ܪܚܼܫܐ ܒܝܫܼܐ ܒܢܩ̈ܥܘܗܝ ܟܡܿܝܢ ܗܘܐ ܘܡܣܬܪ<EOS> ܘܥܡ ܗܠܝܢ ܬܘܒܼ ܐܦ ܥܠ<EOS>
ܐܚܪܢܐ ܕܫܡܗ ܡܪܩܘܣ ܐܡܼܪ ܕܗܘܼܐ ܒܗܘܢ ܒܗܿܢܘܢ ܙܒ̈ܢܐܿ<EOS> ܕܡܕܼܪܫ ܗܘܐ ܒܐܘܡܢܘܬܐ ܕܚܪܫܘܬܐ<EOS>ܟܬܼܒ ܕܝܢ ܘܦܪܣܝ ܐܦ ܣܘܥܪ̈ܢܐ ܕܐܪ̈ܙܝܗܘܢ ܡܣ̈ܝܒܐܼ ܒܗܠܝܢ ܡܗܠܐ<EOS> ܕܐܝܬ ܠܡ ܡܢܗܘܢܼ ܕܒܝܬ<EOS>
ܡܫܬܘܬܐ ܡܬܼܩܢܝܢ܇ ܘܥܒܕܝܢ ܣܘܥܪ̈ܢܐ ܕܐܪ̈ܙܝܗܘܢ ܒܡ̈ܠܐ ܕܡܕܟܪܝܢ ܥܠܝܗܘܢ ܥܠ ܗܿܢܘܢ܇<EOS>
ܘܩܿܪܝܢ ܠܗ ܠܗܿܘ ܡܕܡ ܕܡܣܬܥܪ ܡܢܗܘܢ ܡܫܬܘܬܐ ܪܘܚܢܝܬܐܿ<EOS> ܒܕܡܘܬܐ ܕܗܿܢܘܢ ܡܘ̈ܙܓܐ ܕܠܥܠ<EOS>ܘܡܿܬܝܢ ܠܗܘܢ ܠܡܗܝܐ ܘܡܥܡܕܝܢ ܠܗܘܢܼ ܘܗܟܢܐ ܐܡܪܝܢ ܥܠܝܗܘܢ<EOS> ܕܒܫܡܐ ܠܡ ܕܐܒܐ ܕܟܠ ܗܿܘ<EOS>
ܕܠܐ ܡܬܝܕܥܼ<EOS> ܘܒܫܡܐ ܕܫܪܝܪܬܐܿ ܐܡܐ ܕܟܠܼ<EOS> ܘܒܫܡܐ ܕܗܿܘ ܕܢܚܼܬ ܥܠ ܝܫܘܥ<EOS> ܐܚܪ̈ܢܐ ܕܝܢ<EOS>
ܫܡ̈ܗܐ ܥܒܪ̈ܝܐ ܡܕܟܪܝܼܢ<EOS> ܕܢܿܬܗܪܘܢ ܐܢܘܢ ܣܿܓܝ ܠܗܿܢܘܢ ܕܡܬܓܡܪܝܢ ܒܐܪ̈ܙܝܗܘܢ<EOS> ܘܡܢ ܒܬܪ<EOS>
ܕܝܢ ܡܿܠܝ ܗܝܓܝܢܘܣ ܐܪܒܥ ܫ̈ܢܝܢ ܒܐܦܣܩܘܦܘܬܐܼ<EOS> ܦܝܘܣ ܩܒܿܠ ܬܫܡܫܬܐ ܕܐܦܣܩܦܘܬܐ ܕܪܗܘܡܐ<EOS>ܒܐܠܟܣܢܕܪܝܐ ܕܝܼܢ ܡܪܩܘܣ ܗܼܘܐ ܪܥܿܝܐܿ<EOS> ܟܕ ܡܿܠܝ ܐܡܘܢܝܣ ܬܠܬܥܣܪ̈ܐ ܫ̈ܢܝܢ<EOS> ܘܟܕ ܡܿܠܝ<EOS>
ܡܪܩܘܣ ܥܣܪ ܫ̈ܢܝܢ ܒܬܫܡܫܬܗ ܘܐܬܬܢܝܚܼ<EOS> ܩܒܿܠܐ ܡܢ ܒܬܪܗ ܬܫܡܫܬܐ ܕܥܕܬܐ ܕܐܠܟܣܢܕܪܝܐܼ<EOS>
ܩܠܐܕܝܘܢ<EOS> ܬܘܒ ܕܝܢ ܐܦ ܒܥܕܬܐ ܕܪܗܘܡܐ ܡܢ ܒܬܪ ܚܡܫܥܣܪ̈ܐ ܫ̈ܢܝܢ ܕܐܦܣܩܘܦܘܬܐ ܕܦܝܘܣ<EOS>
ܢܦܼܩ ܡܢ ܥܠܡܐܼ<EOS> ܘܩܡ ܬܡܼܢ ܐܢܝܩܛܘܣ<EOS> ܕܒܝܘܡܬܗ ܐܫܬܥܝ ܗܓܐܣܝܦܘܣ ܕܥܠܼ ܠܪܗܘܡܐܿ<EOS> ܘܩܘܝ<EOS>
ܬܡܢ ܥܕܡܐ ܠܐܦܣܩܦܘܬܗ ܕܐܠܘܬܪܘܣ<EOS> <EOS> <EOS> <EOS>ܕܬܪܥܣܪܼ<EOS> ܥܠ ܡܦܩ ܒܪܘܚܐ ܕܐܟܬܒ ܝܝܘܣܛܝܢܘܣ ܠܐܢܛܘܢܝܢܘܣ<EOS>ܝܬܝܪܐܝܬ ܕܝܼܢ ܥܿܫܢ ܗܘܐ ܒܗܿܢܘܢ ܙܒ̈ܢܐ ܝܘܣܛܝܢܘܣ<EOS> ܘܟܕ ܐܝܬܘܗܝ<EOS>
ܒܐܣܟܡܐ ܕܦܝܠܣܦܘܬܐܼ ܡܣܿܒܪ ܗܘܐ ܡܠܬܐ ܕܐܠܗܐ<EOS> ܘܒܡܐܡܪ̈ܘܗܝ ܕܡܟܼܬܒ ܗܘܐܼ ܡܬܟܿܬܫ ܗܘܐ ܥܠ<EOS>
ܐ̈ܦܝ ܗܝܡܢܘܬܐ<EOS> ܘܒܡܐܡܪܐ ܕܐܟܬܒ ܠܘܩܒܠ ܡܪܩܝܘܢܼ ܡܕܟܪ<EOS> ܘܒܗܿܘ ܙܒܢܐ ܕܣܐܡ ܗܘܐ ܠܗܼ ܩܿܝܡ<EOS>
ܗܘܐ ܒܥܠܡܐ ܗܼܘ ܡܪܩܝܘܢ<EOS> ܐܡܼܪ ܕܝܼܢ ܗܟܢܐ ܕܡܪܩܝܘܢ ܠܡ ܦܘܢܛܣܝܐ ܗܿܘ ܕܐܦ ܥܕܟܝܠ ܩܿܝܡ<EOS>
ܘܡܧܠܦ ܠܐܝܠܝܢ ܕܡܬܛܦܝܣܝܢ ܠܗ ܕܢܗܝܡܢܘܢ ܕܐܝܬ ܐܠܗܐ ܕܪܒ ܡܢ ܥܒܘܕܐܼ<EOS> ܘܗܼܘ ܕܝܢ ܗܢܐ<EOS>
ܒܕܘܟ ܕܘܝܟܼ<EOS> ܠܒ̈ܢܝ ܐܢܫܐ ܣܓܗܝܐܐ ܐܦܝܣ ܒܝܕ ܫܐ̈ܕܐ ܕܡܥܕܪܝܢ ܗܘܘ ܠܗܿ<EOS> ܕܢܗܘܘܢ ܡܡܠܠܝܢ<EOS>
ܓܘܕܦܐ ܘܕܢܼܟܦܪܘܢܿ<EOS> ܕܥܒܘܕܐ ܕܟܠ ܠܐ ܗܼ،ܐ ܐܒܘܗܝ ܕܡܫܝܚܐܿ<EOS> ܘܢܘܕܪܘܢ ܕܐܚܪܢܐ ܐܝܬ ܕܪܒ<EOS>
ܡܢ ܗܢܐ<EOS> ܘܟܠܗܘܢ ܕܪܕܘ ܡܢ ܗܠܝܢ ܐܝܟ ܕܐܡܿܪܬܼ ܟܪ̈ܣܛܝܢܐ ܡܬܩܪܝܢ<EOS> ܐܟܙܢܐ ܕܠܐ ܫܠܡܝܢ<EOS>
ܝܘ̈ܠܦܢܝܗܘܢ ܕܦܝ̈ܠܣܘܦܐ ܠܚ̈ܕܕܐ<EOS> ܫܡܐ ܕܦܝܠܣܦܘܬܐܼ ܕܓܘܐ ܐܝܬܘܗܝ ܘܒܬܪ ܗܠܝܢ ܡܘܣܦܼ<EOS>
ܘܐܿܡܪ<EOS> ܕܐܝܬ ܠܢ ܠܡ ܡܐܡܪ̈ܐܼ ܠܘܩܒܠ ܟܠܗܝܢ ܗܪܣܝܣ ܕܗܼ̈ܘܝ<EOS> ܕܐܢ ܨܒܿܝܢ ܐܢܬܘܢ ܕܬܩܪܘܢ<EOS>
ܐܢܘܢܼ ܝܗܒܝܢ ܐܢܚܢܢ ܠܗܘܢ<EOS> ܗܼܘ ܕܝܢ ܗܢܐ ܝܘܣܛܝܢܘܣܼ<EOS> ܐܦ ܠܘܩܒܠ ܚ̈ܢܦܐܼ ܥܒܼܕ ܡܐܡܪܗܐ<EOS>
ܒܚܦܛܝܘܬܐ<EOS> ܘܬܘܒܼ ܐܦ ܐܚܪ̈ܢܐ ܕܐܝܬ ܒܗܘܢ ܡܦܩ ܒܪܘܚܐ ܥܠ ܐ̈ܦܝ ܗܝܡܢܘܬܢ ܠܡܠܟܐ<EOS>
ܐܢܛܘܢܝܢܘܣ ܗܿܘ ܕܐܬܩܪܝ <EOS> ܐܦ ܠܒܘܼܠܐ ܕܣܘܢܩܠܛܘܣ ܕܪܗܘܡܐܼ ܟܬܼܒ<EOS> ܒܗܿ ܓܝܪ ܒܪܗܘܡܐ<EOS>
ܡܬܿܗܦܟ ܗܘܐܼ<EOS> ܘܡܚܘܐ ܥܠ ܢܦܫܗ ܕܡܢܼܘܼ ܘܡܢ ܐܝܟܐ ܐܝܬܘܗܝܿ<EOS> ܒܡܦܩ ܒܪܘܚܗ<EOS>
ܕܐܟܬܒ ܒܗܠܝܢ ܡ̈ܠܐ<EOS> ܠܐܘܛܘܩܪܛܘܪ ܛܝܛܘܣ ܐܠܝܘܣ ܗܕܪܝܢܘܣ ܐܢܛܘܢܝܢܘܣ ܐܘܣܒܝܣ ܩܣܪ<EOS>
ܣܒܣܛܘܣ<EOS> ܘܠܘܪܝܣܝܡܘܣ ܒܪܗ ܦܝܠܣܘܦܐ ܘܠܠܘܩܝܘܣ ܒܪܗ ܕܩܣܪ ܘܠܟܠܗ ܣܘܢܩܠܛܘܣ<EOS> ܘܠܟܠܗ ܥܡܐ<EOS>
ܕܪ̈ܗܘܡܝܐ ܚܠܦ ܗܿܢܘܢ ܕܡܢ ܟܠܗ ܓܢܣܐ ܕܒ̈ܢܝ ܐܢܫܐ ܡܣܬܢܐܝܢ ܥܘܿܠܐܝܬ ܘܡܬܛܠܡܝܼܢ<EOS>ܝܘܣܛܝܢܘܣ ܒܪ ܦܪܝܣܩܘܣ ܒܪ ܒܟܝܣ ܡܢ ܢܦܘܠܝܣ ܕܦܠܣܛܝܢܼܐܼ<EOS> ܡܩܿܪܒ ܐܢܐ ܠܟܘܢ ܒܥܘܬܐܼ<EOS>
ܘܬܟܫܦܬܐ <EOS> <EOS>ܕܬܠܬܥܣܪܼ ܐܓܪܬܐ ܕܐܢܛܘܢܝܢܘܣ ܕܟܬܼܒ ܠܟܠܗܿ ܐܣܝܐ ܡܛܠ ܝܘܠܦܢܐ ܕܝܠܢ<EOS>
<EOS>ܟܕ ܕܝܢ ܩܿܪܒܘ ܠܗ ܒܥܘܬܐ ܐܦ ܐܚܪ̈ܢܐ ܠܡܠܟܐ ܐܢܛܘܢܝܢܘܣ ܕܒܟܠܗܿ ܐܣܝܐ<EOS>
ܒܨܥܪܐ ܕܟܠ ܐܣܟܝܡ ܡܢ ܥܡܐ ܕܩܘܪܝܐ ܡܬܐܠܨܝܢ ܟܪ̈ܣܛܝܢܐܼ<EOS> ܕܐܝܟ ܗܢܐ ܦܘܩܕܢܐܼ ܣܡ ܒܟܠܗܿ<EOS>
ܐܣܝܐ<EOS> ܐܘܛܘܩܪܛܘܪ ܩܣܪܼ<EOS> ܡܪܩܘܣ ܐܘܪܐܠܝܘܣ ܕܐܢܛܘܢܝܢܘܣ ܣܒܣܛܘܣ ܠܟܠܗܿ ܐܣܝܐ ܫܠܡ<EOS> ܐܢܐ<EOS>
ܝܕܥܿܢܐ ܕܠܐ̈ܠܗܐ ܒܛܝܠ ܗܘ ܠܗܘܢܼ<EOS> ܕܠܐ ܢܛܥܼܘܢ ܠܐܝܠܝܢ ܕܗܟܢܐ ܐܢܘܢ<EOS> ܝܬܝܪ ܡܢܟܘܢ ܓܝܪܼ<EOS>
ܗܼܢܘܢ ܡܫܢܩܝܢ ܠܐܝܠܝܢ ܕܠܐ ܨܒܿܝܢ ܕܢܣܓܕܘܢ ܠܗܘܢ<EOS> ܒܗܕܐ ܓܝܪ ܕܡܥܝܪܝܢ ܐܢܬܘܢ ܥܠܝܗܘܢ<EOS>
ܫܓܘܫܝܐܼ ܬܪܥܝܬܐ ܕܐܝܬ ܠܗܘܢ ܡܫܪܪܝܢ ܐܢܬܘܢܿ<EOS> ܕܡܩܛܪܓܝܢ ܐܢܬܘܢ ܠܗܘܢ ܐܝܟ ܕܠܝܬ ܠܗܘܢ<EOS>
ܐܠܗܐ<EOS> ܗܼܢܘܢ ܕܝܢ ܒܗܕܐ ܕܡܬܩܛܪܓܝܼܢ ܒܗܿ ܓܒܿܝܢ ܠܗܘܢܿ<EOS> ܕܥܠ ܐ̈ܦܝ ܐܠܗܗܘܢ ܡܡܬ ܢܡܘܬܘܢ<EOS>
ܝܬܝܪ ܡܢ ܕܢܚܼܘܢ<EOS> ܡܛܠ ܗܢܐ ܐܦ ܙܟܿܝܼܢ ܕܢܦܫ̈ܬܗܘܢ ܡܫܠܼܡܝܢܿ<EOS> ܕܠܐ<EOS>
ܢܫܬܥܒܕܘܢ ܠܡܕܡ ܕܡܦܝܣܝܢ ܐܢܬܘܢ ܠܗܘܢ ܕܢܥܒܕܘܢ<EOS> ܥܠ ܙܘ̈ܥܐ ܕܝܢ ܕܗܼܘܘ ܘܗܿܘܝܼܢ ܘܠܝܐ ܗܝ<EOS>
ܕܢܥܿܗܕܟܘܢܿ<EOS> ܕܡܬܬܥܝܩܝܢܢ ܐܡܬܝ ܕܗܿܘܝܢ<EOS> ܟܕ ܢܦܚܡ ܗܟܝܠ ܕܝܠܢ ܥܡ ܕܗܿܢܘܢܼ<EOS> ܗܢܼܘܢܼ<EOS>
ܒܦܪܗܣܝܐ ܐܝܬܝܗܘܢ ܠܘܬ ܐܠܗܐ ܝܬܝܪ ܡܢܢ<EOS> ܐܢܬܘܢ ܕܝܢ ܒܟܠܗ ܙܒܢܐ ܕܛܿܥܝܢ ܐܢܬܘܢ ܒܗܼ<EOS> ܐܦ<EOS>
ܒܐ̈ܠܗܐ ܐܚܪ̈ܢܐ ܒܣܿܝܢ ܐܢܬܘܢܼ<EOS> ܘܒܦܘܠܚܢ ܕܗܿܘ ܕܠܐ ܡܐܬ ܡܣܼܟܠܝܢ ܐܢܬܘܢܿ<EOS> ܕܠܟܪ̈ܣܛܝܢܐ<EOS>
ܕܦܠܚܝܢ ܠܗ ܛܪܕܝܢ ܐܢܬܘܢ ܘܪܕܦܝܢ ܐܢܬܘܢ ܥܕܠܡܐ ܠܡܘܬܐ<EOS> ܘܥܠܝܗܝܢ ܥܠ ܗܠܝܼܢ ܗܓܡ̈ܘܢܐ<EOS>
ܣܓܗܝܐܐ ܕܒܐܬܪ̈ܘܬܐ ܟܬܒܘ ܠܐܒܝ<EOS> ܐܦ ܗܼܘ ܟܬܼܒ ܠܗܘܢ ܦܚܡܗܝܼܢ ܕܒܡܕܡ ܠܐ ܢܫܚܘܩ ܐܢܘܢ ܐܢܫ<EOS>
ܠܐܝܠܝܢ ܕܗܟܢܐ ܐܢܘܢܿ<EOS> ܐܠܐ ܐܢ ܕܠܡܐ ܐܬܚܙܝܘ ܕܡܘܫܛܝܢ ܐܝܕܐ ܡܕܡ ܒܡܠܟܘܬܐ ܕܪ̈ܗܘܡܝܐ<EOS> ܐܦ<EOS>
ܠܝ ܐܘܕܥܘܢܝ ܣܓ̈ܝܐܐ ܡܛܠ ܗܠܝܼܢ<EOS> ܐܦ ܐܢܐܼ ܟܬܒܿܬ ܘܫܿܠܡܬ ܠܬܪܥܝܬܗ ܕܐܒܝ<EOS> ܐܢ ܐܢܫ ܕܝܢ<EOS>
ܐܝܬ ܕܡܩܘܐ ܒܗܢܐ ܪܥܝܢܐ ܘܡܿܝܬܐ ܠܐܢܫ ܡܢ ܗܠܝܢ ܠܕܝܢܼܐ ܕܗܢܐ ܠܡ ܗܟܢܐ ܗܘܼ<EOS> ܗܿܘ<EOS>
ܕܡܬܐܟܠܝܢ ܩܪ̈ܨܘܗܝܼ ܢܿܬܼܪܐ ܡܢ ܪܫܝܢܐ<EOS> ܐܦܢ ܢܬܚܙܐ ܕܐܝܟ ܕܡܬܐܡܪ ܥܠܘܗܝ ܐܝܬܘܗܝ<EOS> ܗܿܘ<EOS>
ܕܝܢ ܐܝܢܐ ܕܐܿܟܪ ܩܪ̈ܨܘܗܝܼ ܢܿܬܚܝܿܒ<EOS> ܐܬܣܝܡ ܕܝܢ ܗܢܐ ܦܘܩܕܢܐܼ ܒܟܘܠܗܿ ܐܣܝܐ<EOS> ܘܕܗܠܝܢ<EOS>
ܗܟܢܐ ܗܼ̈ܘܝ ܡܣܼܗܼܕ ܡܠܝܛܘܢ<EOS> ܕܐܝܬܘܗܝ ܗܘܐ ܐܦܣܩܘܦܐ ܕܥܕܬܐ ܕܣܪܕܝܘܣ ܡܕܝܢܬܐܿ<EOS> ܕܝܕܝܥ<EOS>
ܗܘܐ ܒܗܿܘ ܙܒܢܐ ܒܡܦܩ ܒܪܘܚܐ ܕܥܒܼܕ ܠܐܘܢܛܘܩܪܛܘܪ ܘܐܪܘܣ ܥܠ ܐܗܦܝ ܗܝܡܢܘܬܐ ܕܝܠܢ <EOS>ܕܐܪܒܬܥܣܪܼ ܕܐܝܟܢܐ ܐܝܬ ܥܘܗܕܢܐ ܕܝܕܘ̈ܥܘܗܝ ܕܫܠܝܚܐ<EOS>ܒܝܘ̈ܡܟܬܗ ܕܝܢ ܕܐܢܝܩܛܘܣ ܗܢܐ ܕܐܡܼܪܢ ܥܠܘܗܝ ܕܐܝܬܘܗܝ ܗܘܐ ܐܦܣܩܘܦܐ<EOS>
ܕܥܕܬܐ ܕܪܗܘܡܐܼ<EOS> ܡܫܬܥܐ ܐܝܪܢܐܘܣܼ<EOS> ܕܦܘܠܝܩܪܦܘܣ ܩܿܝܡ ܗܘܐ ܒܥܠܡܐܼ ܘܐܬܼܐ ܠܪܗܘܡܐܿ<EOS>ܕܐܝܬ ܗܘܐ ܠܗ ܡܠܬܐ ܕܒܨܬܐ ܥܡ ܐܢܝܩܛܘܣ ܥܠ ܝܘܡܐ ܕܦܣܟ<EOS> ܘܗܼܘ ܟܕ ܗܼܘ ܐܦ ܬܫܥܝܬܐ ܐܚܪܬܐ<EOS>
ܐܫܠܡ ܡܛܠ ܦܘܠܝܩܪܦܘܣܼ<EOS> ܕܐܦ ܠܗܿ ܘܠܝܬܐ ܗܝ ܕܢܿܩܦܗܿ ܠܐܝܠܝܢ ܕܡܬܐܡܪܢ ܥܠܘܗܝ<EOS> ܪܫܝܡܐ<EOS>
ܕܝܢ ܒܡܐܡܪܐ ܕܬܠܬܐ ܕܣܡ ܐܝܪܢܐܘܣ ܠܘܩܒܠ ܗܪܣܝܣܼ ܗܟܢܐ<EOS> ܦܘܠܝܩܪܦܘܣ ܠܡ ܠܘ ܒܠܚܘܕ<EOS>
ܡܬܬܠܿܡܕܘ ܐܬܬܠܡܕ ܡܢ ܫ̈ܠܝܚܐܿ ܘܐܬܿܗܦܟ ܥܡ ܣܓ̈ܝܐܐ ܕܚܙܘ ܠܡܪܢܼ<EOS> ܐܠܐܼ ܐܦ ܡܢܗܘܢ ܡܢ<EOS>
ܫ̈ܠܝܚܐ ܗܼܘܐ ܐܦܣܩܘܦܐ ܒܐܣܝܐ ܒܥܕܬܐ ܕܙܡܘܪܢܼܐܿ<EOS> ܕܐܦ ܐܢܚܢܢ ܚܙܝܢܝܗܝ ܒܛܝܠܘܬܢ<EOS> ܣܿܓܝ<EOS>
ܕܝܢ ܐܓܪ ܒܥܠܡܐ ܘܣܐܼܒ ܣܿܓܝܼ<EOS> ܘܫܒܝܚܐܝܬ ܘܝܕܝܥܐܝܬ ܐܣܗܕܿ<EOS> ܘܗܟܢܐ ܢܦܩܼ ܡܢ ܥܠܡܐ<EOS>ܘܗܠܝܢ ܡܿܠܦ ܗܘܐ ܐܡܝܢܐܝܬܼ ܗܠܝܢ ܕܗܢܼܝܢ ܒܠܚܘܕ ܐܝܬܝܗܝܢ ܫܪܝܪܢܼ<EOS> ܘܡܣܼܗܕܢ ܠܗܠܝܢ<EOS>
ܟܠܗܝܢ ܥܕܬ̈ܐ ܕܐܝܬ ܒܐܣܝܐܿ<EOS> ܘܐܝܠܝܢ ܕܥܕܡܐ ܠܝܘܡܢܐ ܐܚܝܕܝܢ ܡܫܠܡܢܘܬܗ ܕܦܘܠܝܩܪܦܘܣ<EOS>ܣܿܓܝ ܓܝܪ ܡܝܬܪ ܗܘܐܼ ܘܣܗܕܐ ܗܘܐ ܡܗܝܡܢܐ ܠܫܪܪܐ<EOS> ܘܝܬܝܪܼ ܠܘܩܒܠ<EOS>
ܘܠܢܛܝܢܘܣ ܘܡܪܩܝܘܢ ܘܕܫܪܟܐ ܡܚ̈ܒܠܝ ܪ̈ܥܝܢܐ<EOS> ܘܟܕ ܐܬܼܐ ܠܪܗܘܡܐ<EOS> ܒܝ̈ܘܡܘܗܝ ܕܐܢܝܩܛܘܣܼ<EOS>ܠܣܓ̈ܝܐܐ ܡܢ ܗܠܝܢ ܗܪ̈ܣܝܘܛܐ ܕܐܡܼܪܢܢ ܥܠܝܗܘܢܼ ܐܦܢܝ ܠܥܝܕܬܐ ܕܠܗܐ<EOS> ܘܡܿܠܦ ܗܘܐ ܘܡܟܪܼܙ<EOS>
ܕܠܗܢܐ ܫܪܪܐ ܒܠܚܘܕ ܩܒܿܠ ܡܢ ܫ̈ܠܝܚܐܿ<EOS> ܗܢܐ ܕܥܕܬܐ ܡܫܼܠܡܐ ܠܗ<EOS> ܘܐܝܬ ܐܢܫܐ ܕܫܡܥܘ ܡܢܗ<EOS>
ܕܐܿܡܪ ܗܘܐܼ<EOS> ܕܝܘܚܢܢ ܠܡ ܬܠܡܝܕܗ ܕܡܪܢܼ ܒܐܦܣܘܣ ܐܙܼܠ ܗܘܐ ܕܢܣܼܚܐ<EOS> ܘܐܚܼܙܐ ܠܓܘ<EOS>
ܠܩܐܪܝܢܬܘܣܼ<EOS> ܘܫܼܘܪ ܢܦܼܩ ܡܢ ܒܠܢܼܐܼ ܘܠܐ ܣܚܼܐ<EOS> ܐܠܐ ܐܡܿܪ ܗܘܐܼ ܕܢܥܪܘܩ ܠܢ<EOS> ܕܠܐ ܐܦ<EOS>
ܒܠܢܼܐ ܬܦܠ ܥܠܝܢ܇ ܕܐܝܬܘܗܝ ܒܓܘܗܿ ܩܐܪܝܢܘܣ ܒܥܠܕܒܒܗ ܕܫܪܪܐ<EOS> ܐܦ ܗܼܘ ܕܝܢ ܡܪܩܝܘܢ ܒܙܒܢ<EOS>
ܐܬܼܐ ܠܐ̈ܦܘܗܝ ܕܦܘܠܝܩܪܦܘܣ ܘܐܼܡܪ ܠܗܼ ܗܘܼܝ ܡܫܬܘܕܥ ܠܢ<EOS> ܗܼܘ ܕܝܼܢ ܐܡܼܪ<EOS> ܡܫܬܘܕܥ ܐܢܐ<EOS>
ܠܟܼ ܕܒܘܟܪܗ ܐܢܬ ܕܣܛܢܐ<EOS> ܘܕܐܝܟ ܗܕܐ ܟܠܗܿ ܙܗܝܪܘܬܐ ܐܝܬ ܗܘܬ ܠܫ̈ܠܝܚܐ ܘܠܬܠܡ̈ܝܕܝܗܘܢܼ<EOS>ܐܝܟܢܐܼ ܕܐܦ ܠܐ ܥܕܡܐ ܠܡܠܬܐ ܢܫܬܘܬܦܘܢ ܠܐܢܫ ܡܢ ܐܝܠܝܢ ܕܡܫܚܠܦܝܢ ܫܪܪܐܿ<EOS> ܐܝܟ ܕܐܦ<EOS>
ܦܘܠܘܣ ܐܡܼܪ܇ ܕܡܢ ܓܒܪܐ ܠܡ ܕܡܦܼܠܓ ܒܪܥܝܢܗ ܒܝܘܠܦܢܐ ܐܚܪܢܐܿ<EOS> ܡܢ ܒܬܪ ܚܕܐ ܡܪܕܘ<EOS>
ܘܕܬܪ̈ܬܝܢ ܐܫܼܬܐܠ ܡܢܗܿ<EOS> ܕܝܿܕܥ ܐܢܬ ܕܡܥܼܩܡ ܗܘ ܐܝܢܐ ܕܗܟܢܐ ܗܘ ܘܚܿܛܐܿ<EOS> ܘܕܐܿܢ ܢܦܫܗ<EOS>
ܠܚܝܒܘܬܐ<EOS> ܐܝܬ ܕܝܢ ܐܢܦ ܐܓܪܬܐ ܝܕܝܥܬܐ ܕܦܘܠܝܩܪܦܘܣܼ ܕܟܬܼܒ<EOS>
ܠܦܝ̈ܠܝܦܣܝܐܿ<EOS> ܕܬܚܘܝܬܐ ܕܗܝܡܢܘܬܐ ܘܟܪܘܙܘܬܐ ܕܫܪܪܐ ܡܢܗܿ ܡܫܟܚܝܢ ܐܢܚܢܢ ܝܠܦܝܢ܇ ܐܝܠܝܢ<EOS>
ܕܨܒܿܝܢ ܘܒܛܝܼܠ ܠܗܘܢ ܥܠ ܚܝ̈ܝܗܘܢ <EOS> ܗܠܝܢ ܐܡܼܪ ܐܝܪܢܐܘܣ<EOS> ܗܼܘ ܕܝܢ ܦܘܠܝܩܪܦܘܣ ܒܗܕܐ<EOS>
ܐܓܪܬܐ ܕܦܝ̈ܠܝܦܣܝܐ ܕܟܬܼܒ ܘܐܝܬܝܗܿ ܥܕܡܐ ܠܝܘܡܢܐܼ<EOS> ܐܬܚܫܚ ܠܣܗܕܘܬܐ ܡܢ ܗܿܝ ܐܓܪܬܗ<EOS>
ܩܕܡܝܬܐ ܕܦܛܪܘܣ <EOS> <EOS> <EOS>ܕܚܡܫܬܥܣܪܼ ܕܐܝܟܢܐ ܐܣܗܕ ܦܘܠܝܩܪܦܘܣ ܒܫ̈ܢܝ ܘܐܪܘܣ ܥܡ ܐܚܪ̈ܢܐ<EOS>
ܒܙܡܘܪ̈ܢܐܢ ܡܕܝܢܬܐ <EOS>ܐܢܛܘܢܝܢܘܣ ܕܝܢ ܗܿܘ ܩܪܝ ܐܘܣܒܝܝܣ ܟܕ ܕܒܿܪ ܡܠܟܬܘܐ ܥܣܪܝܢ ܘܬܪ̈ܬܝܢ<EOS>
ܫ̈ܢܝܼܢ<EOS> ܡܪܩܘܣ ܐܘܪܠܝܘܣ ܘܐܪܘܣ ܐܢܛܘܢܝܢܘܣ ܒܪܗ ܥܡ ܠܘܩܝܣ ܐܚܘܗܝܼ ܩܒܿܠ ܒܬܪܗ<EOS> ܒܗܢܐ<EOS>
ܙܒܢܐ ܗܼܘܐ ܫܓܘܫܝܐ ܕܪܕܘܦܝܐ ܣܓܝܐܐ ܒܐܣܝܐܼ<EOS> ܘܐܫܬܟܠܠ ܒܣܗܕܘܬܐ ܦܘܠܝܩܪܦܘܣ<EOS> ܘܠܝܐ ܗܝ<EOS>
ܕܝܢ ܕܟܬܒܐ ܕܣܗܕܘܬܗ ܕܢܛܝܪ ܥܕܡܐ ܠܝܘܡܢܐܼ ܕܢܣܼܝܡܝܘܗܣ ܒܥܘܗܕܢܗܿ ܕܗܕܐ ܬܫܥܝܬܐ<EOS> ܪܫܝܟ<EOS>
ܕܝܢ<EOS> ܗܼܘ ܟܬܒܐܼ ܐܝܟ ܕܡܢ ܦܪܨܘܦܐ ܕܥܕܬܐ ܗܿܝ ܕܡܿܕܒܪ ܗܘܐܿ<EOS> ܠܥܕܬܐ ܕܐܝܬ ܒܦܘܢܛܘܣ ܕܡܘܕܥܐ ܒܗܠܝܢ ܡ̈ܠܐ <EOS> ܥܕܬܐ ܕܐܠܗܐ ܠܐܝܠܝܢ ܕܐܝܬ ܒܦܝܠܘܡܐܠܐ ܘܠܟܠܗܝܢ<EOS>
ܟܢܘ̈ܫܬܐ ܕܐܝܬ ܒܥܕܬܐ ܩܕܝܫܬܐ ܕܒܟ ܐܬܼܿܪ<EOS> ܛܝܒܘܬܐ ܘܫܠܡܐ ܘܚܘܒܐ ܕܐܠܗܐ ܐܒܐܼ ܘܕܡܪܢ<EOS>
ܝܫܘܥ ܡܫܝܚܐ ܢܣܼܓܐ<EOS> ܟܬܼܒܢܢ ܠܟܘܢ ܐܚ̈ܝܼܢ ܥܠ ܐܝܠܝܢ ܕܐܣܗܕܘܼ ܐܦ ܥܠ ܛܘܒܢܐ ܦܘܠܩܪܦܘܣܿ<EOS>ܕܚܿܬܡ ܒܝܕ ܣܗܕܘܬܗ ܘܫܼܠܝ ܪܕܘܦܝܐ<EOS> ܘܡܢ ܒܬܪ ܗܠܝܢ ܕܝܢ ܩܕܡ ܬܫܥܝܬܗ ܕܦܘܠܝܩܪܦܘܣܼ<EOS> ܥܠ<EOS>
ܣܗ̈ܕܐ ܐܚܪ̈ܢܐ ܡܫܬܥܝܼܢ ܘܪܫܼܡܘ ܒܟܬܝ̈ܒܬܐܿ<EOS> ܕܐܝܕܐ ܡܣܝܒܢܪܘܬܐ ܚܘܝܘ ܒܟܐ̈ܒܝܗܘܢ<EOS> ܗܟܢܐܼ<EOS>
ܕܐܬܗܪܘ ܠܐܝܠܝܢ ܕܚܕܝܪ̈ܝܢ ܗܘܘ ܘܩܝܡܝܢ ܘܚܝܪܝܢ ܒܗܘܢ܇ ܕܒܙܒܢ ܒܢܓ̈ܕܐ ܥܕܡܐ ܠܫܪ̈ܝܢܐ<EOS>
ܓܘ̈ܝܐ ܡܣܬܪܩܝܢ ܗܘܘ<EOS> ܗܟܢܐܼ ܕܐܦ ܡܥܝܗܘܢ ܓܘܝܐ ܡܬܚܙܐ ܗܘܐ<EOS> ܒܙܒܢ ܕܝܼܢ ܐܦ ܚ̈ܠܙܘܢܐ<EOS>
ܚܪ̈ܝܦܐ ܕܗܿܘܝܢ ܒܝܡܐ ܡܫܿܘܝܢ ܗܘܘ ܬܚܘܬܝܗܘܢ܇ ܘܒܟܠ ܙܢ̈ܝܢ ܕܫܢ̈ܕܐ ܘܢܓ̈ܕܐ ܡܝܿܬܝܢ ܗܘܘ<EOS>
ܠܗܘܢ܇ ܘܠܚܪܬܐ ܡܐܟܘܠܬܐ ܠܚܝܘ̈ܬܐ ܡܬܝܗܒܝܢ ܗܘܘ<EOS> ܡܫܬܥܝܢ ܕܝܼܢ ܕܝܬܝܪܐܝܬ ܐܬܢܨܚ<EOS>
ܓܪܡܢܝܩܘܣ ܚܠܝܨܐ<EOS> ܕܡܚܼܝܠ ܗܘܐ ܓܝܪܼ ܒܛܝܒܘܬܐ ܕܐܠܗܐ ܙܟܼܐ ܠܕܚܠܬ ܡܘܬܐ ܕܢܨܝܒܐ ܒܦܓܪܐ<EOS>ܘܟܕ ܨܒܼܐ ܗܘܐ ܐܢܬܘܦܛܐ ܕܢܦܝܣܝܘܗܝ ܘܣܐܡ ܗܘܐ ܩܕܡܘܗܝ ܩܘܡܬܗ ܘܐܿܡܪ ܗܘܐ ܠܗ ܕܛܠܝܐ<EOS>
ܐܢܬ ܘܥܠܝܡܐ ܚܘܣ ܥܠ ܢܦܫܟܼ<EOS> ܗܼܘ ܕܝܼܢ ܠܐ ܐܬܒܼܛܠ ܠܗ<EOS> ܐܠܐܼ ܚܿܕܝܐܝܬ<EOS>
ܡܝܿܬܐ ܗܘܐ ܠܗܿ ܠܚܝܘܬܐ ܠܘܬܗ<EOS> ܠܘ ܒܠܚܘܕ ܒܓܘܪܓܐܼ ܐܠܐܼ ܐܦ ܒܩܛܝܪܐ<EOS> ܐܝܟ ܕܒܥܓܠ ܢܫܬܼܪܐ<EOS>
ܡܢ ܗܢܐ ܥܠܡܐ ܕܥܘܠܼܐ ܘܪܕܘܫܥܐ<EOS> ܘܒܡܘܬܗ ܫܒܝܚܐܼ ܟܠܗ ܥܡܐ ܐܬܕܡܪ ܗܘܐܿ<EOS> ܒܓܢܒܪܘܬܗ ܕܗܢܐ<EOS>
ܣܗܕܐ ܪܚܡܗ ܕܐܠܗܐܿ<EOS> ܘܒܢܨܝܒܘܬܐ ܕܟܠܗ ܥܡܐ ܕܟܪ̈ܣܛܝܢܐ<EOS> ܘܡܢ ܫܠܝ ܫܿܪܝܘ ܩܥܝܼܢ ܢܿܬܼܩܠܘܢ<EOS>
ܐܝܠܝܢ ܕܕܠܐ ܐܠܗ ܐܢܘܢ<EOS> ܢܿܬܥܩܒ ܦܘܠܝܩܪܦܘܣ<EOS> ܘܟܕ ܗܘܐ ܫܓܘܫܝܐ ܣܓܝܐܐ ܒܩܥܬܗܘܢܼ<EOS> ܓܒܪܐ<EOS>
ܚܕ ܕܫܡܗ ܗܘܐ ܩܘܝܢܛܘܫ ܕܓܢܣܗ ܐܝܬܘܗܝ ܦܪܘܓܝܐ ܕܐܬܼܐ ܚܕܬܐܝܬ ܡܢ ܦܪܘܓܝܐܼ<EOS> ܟܕ ܩܡ<EOS>
ܘܚܙܼܐ ܚܝܘ̈ܬܐ ܘܠܘܚܡܝܗܝܼܢ<EOS> ܕܚܼܠܼ ܘܐܬܟܪܗ ܒܢܦܫܗ<EOS> ܘܠܚܪܬܐܼ ܐܬܿܪܦܝ ܒܚ̈ܝܘܗܝ<EOS> ܡܚܘܝܐ<EOS>
ܕܝܢ ܡܠܬܐ ܕܗܢܐ ܟܬܒܐܼ<EOS> ܕܗܼܘ ܗܢܐܼ ܡܣܪܗܒܐ ܗܘܐ<EOS> ܘܠܘ ܡܛܠ ܕܚܠܬ ܡܪܢ ܫܼܕܐ ܢܦܫܗ ܠܕܝܢܼܐ<EOS>
ܥܡ ܐܚܪ̈ܢܐ<EOS> ܒܪܡ ܕܝܢ ܟܕ ܐܼܒܕ ܗܢܐܼ ܬܚܘܝܬܐ ܓܠܝܬܐ ܫܒܼܩ ܠܟܠܢܫܿ<EOS> ܕܠܐ ܘܿܠܐ ܕܢܗܘܐ ܐܢܫ<EOS>
ܫܿܕܐ ܢܦܫܗ ܠܕܐܝܟ ܗܠܝܢ ܨܒܘ̈ܬܐ ܡܪܚܐܝܬ ܕܠܐ ܕܚܠܬ ܡܪܢ<EOS> ܫܘܠܡܐ ܕܝܢ ܕܗܠܝܼܢ ܗܟܢܐ ܗܘܐ<EOS>
ܦܘܠܝܩܪܦܘܣ ܕܝܢ ܬܡܼܝܗܐ ܟܕ ܫܼܡܥ ܩܕܡܐܝܬ݀ ܩܘܝܼ ܕܠܐ ܫܓܘܫܝܐ<EOS> ܘܢܼܛܪ ܪܥܝܢܗ ܟܕ ܬܼܩܼܢ<EOS>
ܘܠܐ ܡܬܬܙܝܥ<EOS> ܘܨܒܼܐ ܕܢܦܘܫ ܒܗܿ ܒܡܕܝܢܬܐ<EOS> ܟܕ ܕܝܢ ܒܥܘ ܡܢܗ ܗܿܢܘܢ ܕܐܝܬ<EOS>
ܗܘܘ ܥܡܗ ܕܢܦܘܩ ܠܐܓܘܪܣܐ ܕܩܠܝܠ ܪܚܝܩ ܗܘܐ ܡܢ ܡܕܝܢܬܐܼ ܐܬܛܦܝܣ<EOS> ܘܐܝܬܘܗܝ ܗܘܐ ܬܡܼܢ ܥܡ<EOS>
ܐܢܫܐ ܙܥܘܪ̈ܐ<EOS> ܘܡܕܡ ܐܚܪܝܼܢ ܠܐ ܥܒܿܕ ܗܘܐܿ ܠܐ ܒܠܠܝܐܼ ܘܠܐ ܒܐܝܡܡܐܿ<EOS> ܐܠܐ ܕܐܡܝܢ ܗܘܐ<EOS>
ܒܨ̈ܠܘܬܐ ܕܠܘܬ ܡܪܢܿ<EOS> ܕܒܗܝܢ ܒܥܿܐ ܗܘܐ ܘܡܬܟܫܦ ܘܫܿܐܠ ܕܢܗܘܐ ܫܠܡܐ ܠܟܠܗܝܢ ܥܕܬ̈ܐ<EOS>
ܕܒܟܠܗ ܥܠܡܐ<EOS> ܗܢܐ ܓܝܪ ܥܒܿܕܐ ܐܝܬ ܗܘܐ ܠܗܼ ܐܡܝܢܐܝܬ<EOS> ܘܟܕ ܡܨܠܐ ܩܕܡ ܬܠܬܐ ܝܘ̈ܡܝܢ<EOS>
ܕܢܫܼܬܠܡܼ<EOS> ܚܙܼܐ ܒܠܠܝܐ ܚܙܘܐܼ ܕܬܫܘܝܬܐ ܕܐܝܬ ܗܘܬ ܬܚܝܬ ܪܫܗܿ<EOS> ܕܡܢ ܫܠܝ ܚܒܬܿ ܒܗܿ ܢܘܪܐ<EOS>
ܘܓܡܿܪܬܗܿ<EOS> ܟܕ ܕܝܢ ܐܬܥܝܪ ܒܗܕܐܼ ܡܚܕܐ ܦܫܩܗ ܠܗܢܐ ܚܙܘܐܿ<EOS> ܘܦܫܝܩܐܝܬ ܩܿܕܡ ܐܡܼܪ ܠܗܿܢܘܢ<EOS>
ܕܐܝܬ ܗܘܘ ܥܡܗ ܡܕܡ ܕܥܬܝܕ ܗܘܐ ܠܡܗܘܐܿ<EOS> ܕܡܛܘܠ ܡܫܝܚܐ ܒܢܘܪܐ ܢܿܦܩ ܐܢܐ ܡܢ ܥܠܡܐ<EOS> ܟܕ<EOS>
ܕܝܢ ܐܟܦܝܢ ܗܘܘ ܒܚܦܝܛܘܬܐ ܣܓܝܐܬܐ ܗܿܢܘܢ ܕܒܿܥܝܢ ܗܘܘ ܠܗܼ<EOS> ܬܘܒ ܒܚܘܒܐ ܕܐܚ̈ܐ ܐܬܼܥܨܝܼ<EOS>
ܕܢܫܿܢܐ ܠܐܓܘܪܣܐ ܠܐܚܪܢܐ<EOS> ܘܒܬܪ ܩܠܝܠܼ ܐܕܪܟܘܗܝ ܬܡܢ ܗܿܢܘܢ ܕܒܿܥܝܢ ܗܘܘ ܠܗܼ<EOS> ܬܘܒ<EOS>
ܒܚܘܒܐ ܕܐܚ̈ܐ ܐܬܼܥܨܝܼ ܕܢܫܿܢܐ ܠܐܓܘܪܣܐ ܠܐܚܪܢܐ<EOS> ܘܒܬܪ ܩܠܝܠܼ ܐܕܪܟܘܗܝ ܬܡܢ ܗܿܢܘܢ<EOS>
ܕܪܕܦܝܢ ܗܘܘ ܒܬܪܗ<EOS> ܐܚܕܘ ܕܝܢ ܡܢ ܬܡܢ ܬܪ̈ܝܢ ܛ̈ܠܝܐ ܘܢܓܿܕܘ ܠܚܕ ܡܢܗܘܢܼ<EOS> ܘܐܘܒܠܘ ܐܩܝܡܘ<EOS>
ܐܢܘܢ ܒܝܬ ܡܫܪܝܗ ܕܦܘܠܝܩܪܦܘܣ<EOS> ܟܕ ܕܝܢ ܐܕܪܟܘܗܝ ܬܡܢ ܥܕܢ ܪܡܫܐܼ<EOS> ܐܫܟܚܘܗܝ ܕܡܼܓܣ<EOS>
ܒܥܠܝܼܬܐ<EOS> ܘܟܕ ܡܨܐ ܗܘܐ ܕܢܫܿܢܐ ܡܢ ܬܡܢ ܠܒܝܬܐ ܐܚܪܢܐܼ ܠܐ ܨܒܼܐ<EOS> ܐܡܿܪ<EOS>
ܗܘܐ ܕܝܼܢ ܕܨܒܝܢܗ ܕܐܠܗܐ ܢܗܘܐ<EOS> ܘܟܕ ܝܠܼܦ ܕܡܿܛܝܘ ܐܝܟ ܕܐܡܪܐ ܡܠܬܐܼ ܢܚܼܬ ܠܘܬܗܘܢ܇<EOS>
ܘܡܠܠ ܥܡܗܘܢ ܒܦܪܨܘܼܦܐ ܡܫܝܢܐ ܘܦܨܝܚܐ<EOS> ܘܡܣܼܬܒܪܐ ܗܘܬ ܠܐܝܠܝܢ ܕܠܐ ܝܕܥܝܢ ܠܗܼ ܕܬܕܡܘܪܬܐ<EOS>
ܚܿܙܝܢ܇ ܕܚܝܪܝܢ ܗܘܘ ܒܥܬܝܩܘܬܐ ܕܣܝܒܘܬܗܿ<EOS> ܘܒܢܟܦܘܬܐ ܘܬܩܢܘܬܐ ܕܦܪܨܘܦܗܿ<EOS> ܘܐܢ ܕܐܝܟ ܗܕܐ<EOS>
ܚܦܝܛܘܬܐ ܗܼܘܬ ܕܢܬܠܒܟ ܕܐܝܟ ܗܢܐ ܣܒܐ<EOS> ܗܼܘ ܕܝܢ ܡܚܕܐ ܦܩܼܕ ܕܢܣܝܼܡܘܢ ܠܗܘܢ ܦܬܘܪܐܼ<EOS>
ܕܣܝܒܪ̈ܬܐ ܡܝܬܪ̈ܬܐ ܐܬܩܢ ܠܗܘܢ<EOS> ܫܼܐܠ ܕܝܢ ܡܢܗܘܢ ܫܥܬܐ ܚܕܐܼ ܕܢܨܠܐ ܒܢܝܚܐ<EOS> ܘܟܕ ܐܦܣܘ<EOS>
ܠܗܼ<EOS> ܩܡ ܘܡܨܠܐ ܗܘܐܼ ܟܕ ܡܠܼܐ ܛܝܒܘܬܗ ܕܡܪܢ܇ ܐܝܟܢܐ ܕܢܼܬܗܪܘܢ ܐܝܠܝܢ ܕܐܬܘ<EOS> ܘܫܡܥܝܢ<EOS>
ܗܘܘ ܠܗ ܟܕ ܡܨܠܐܼ ܘܠܣ̈ܓܝܐܐ ܡܢܗܘܢ ܬܘܿܝܐ ܗܘܬ ܠܗܘܢ ܢܦܫܗܘܢ܇ ܕܐܝܢܐ ܓܒܪܐ ܥܬܝܕ ܕܢܡܘܬ܇<EOS>
ܣܒܐ ܢܟܦܐ ܕܝܐܐ ܠܐܠܗܐ <EOS> ܘܥܡ ܗܠܝܢ ܬܘܒ ܡܚܘܐ ܟܬܒܐ ܕܬܫܥܝܬܗܼ ܗܟܢܐ<EOS> ܕܡܢ ܒܬܪ<EOS>
ܕܐܬܕܟܿܪ ܠܟܠܢܫ ܒܨܠܘܬܗ ܘܠܐܝܠܝܢ ܕܡܡܬܘܡ ܠܐ ܝܼܕܥ ܐܢܘܢ܇ ܠܙܥܘܪ̈ܐ ܘܠܪ̈ܘܪܒܐܿ ܠܡܝܩܪ̈ܐ<EOS>
ܘܠܒܨܝܪ̈ܐ<EOS> ܘܠܟܠܗܿ ܥܕܬܐ ܕܐܝܬ ܒܟܠܗ ܥܠܡܐܼ ܫܿܠܡ ܨܠܘܬܗ<EOS> ܘܟܕ ܡܼܛܐ ܥܕܢܐ ܕܢܦܩܘܢܼ<EOS>ܐܘܬܒܘܗܝ ܥܠ ܚܡܪܐܼ ܘܐܝܬܝܘܗܝ ܠܡܕܝܢܬܐ<EOS> ܘܐܝܬܝܗܿ ܗܘܬܼ ܫܒܬܐ ܪܒܬܐ<EOS> ܘܦܓܼܥ ܒܗ ܗܪܘܕܣ<EOS>
ܐܝܪܢܪܟܐ ܘܐܒܘܗܝ ܐܢܝܩܛܐܼ<EOS> ܗܼܢܘܢ ܕܝܼܢ ܐܘܬܒܘܗܝ ܥܡܗܘܢ ܒܡܪܟܒܬܐ<EOS> ܘܡܦܝܣܝܢ ܗܘܘ ܠܗ ܟܕ<EOS>
ܝܬܒܝܢ ܥܡܗܼ ܘܐܡܪܝܢ ܠܗ<EOS> ܕܡܢܐ ܠܡ ܐܝܬ ܒܗܕܐ ܕܒܝܫܿ<EOS> ܕܢܐܡܪ ܐܢܫ ܡܪܝ<EOS>
ܩܣܪ ܘܢܕܒܚܿ ܘܢܚܼܐ<EOS> ܗܼܘ ܕܝܢ ܒܩܕܡܝܬܐܼ ܠܐ ܐܬܝܒ ܐܢܘܢ ܦܬܓܡ<EOS> ܟܕ ܕܝܢ ܐܟܦܝܢ ܗܘܘ ܠܗܼ<EOS>
ܐܡܼܪ ܠܗܘܢ<EOS> ܠܐ ܥܒܿܕ ܐܢܐ ܡܕܡ ܕܡܠܟܝܢ ܐܢܬܘܢ ܠܝ<EOS> ܗܼܢܘܢ ܕܝܢ ܟܕ ܚܙܘ ܕܠܐ ܡܬܛܦܝܣ<EOS>
ܠܗܘܢܼ ܐܡܪܝܢ ܗܘܘ ܠܗ ܡ̈ܠܐ ܒܝ̈ܫܬܐ<EOS> ܘܡܢ ܚܕܐܼ ܫܕܐܘܗܝ ܡܢ ܡܪܟܒܬܐ<EOS> ܘܟܕ ܢܚܝܼܬܼ<EOS>
ܐܬܓܫܚܬܿ ܢܚܘܪܬܗ<EOS> ܗܼܘ ܕܝܼܢ ܠܐ ܐܬܼܦܢܝ<EOS> ܐܠܐ ܐܝܟ ܗܿܘ ܕܡܕܡ ܠܐ ܓܕܫܗܼ<EOS> ܒܚܕܘܬܐܼ<EOS>
ܘܒܚܦܝܛܘܬܐ ܐܿܙܠ ܗܘܐ<EOS> ܘܐܝܬܘܗܝ ܠܐܣܛܕܝܢ<EOS> ܘܗܼܘܬ ܛܘܪܒܼܐ ܪܒܬܐ ܒܐܣܛܕܝܼܢ<EOS> ܕܣܓ̈ܝܐܐܼ<EOS>
ܐܦܠܐ ܡܫܡܥ ܫܡܥܘ ܕܥܠܼ ܦܘܠܝܩܪܦܘܣ ܠܐܣܛܕܝܢ<EOS> ܘܟܕ ܥܐܠ ܗܘܐ ܩܠܐ ܐܬܼܐ ܡܢ ܫܡܝܐܼ<EOS> ܐܬܚܝܠ<EOS>
ܘܐܬܓܒܪ ܦܘܠܝܩܪܦܐ<EOS> ܠܗܿܘ ܕܝܢ ܕܐܼܡܪ ܗܕܐ ܐܢܫܼ ܠܐ ܚܙܝܗܝ<EOS> ܩܠܐ ܕܝܼܢ ܣܓ̈ܝܐܐ ܡܢ ܕܝܠܢ<EOS>
ܫܡܥܘ<EOS> ܘܟܕ ܩܿܪܒܘܗܝܼ<EOS> ܗܼܘܐ ܫܓܘܫܝܐܼ ܪܒܐ<EOS> ܕܫܡܥܘ ܕܐܬܬܚܕ ܦܘܠܝܩܪܦܘܣ<EOS> ܘܟܕ ܐܬܿܩܪܒܼ<EOS>ܡܫܿܐܠ ܗܘܐ ܠܗ ܐܢܬܘܦܛܐܼ ܕܐܢ ܐܢܬ ܗܘ ܦܘܠܝܩܪܦܘܣ<EOS> ܘܟܕ ܐܘܕܝܼ ܡܦܝܣ ܗܘܐ ܠܗ ܕܢܟܦܘܪ<EOS>ܘܐܿܡܪ ܗܘܐ ܠܗܼ ܐܬܚܡܨ ܡܢ ܣܝܒܘܬܟ<EOS> ܘܐܚܪ̈ܢܝܬܐ ܕܕܡ̈ܝܢ ܠܗܠܝܢ ܐܝܟ ܕܐܝܬ ܠܗܘܢ ܥܝܕܐ<EOS>
ܠܡܐܡܪܼ ܐܿܡܪ ܠܗ<EOS> ܐܝܼܡܝ ܒܓܕ ܕܩܣܪܼ ܘܐܬܼܬܘܐ<EOS> ܐܡܪ ܕܢܫܬܼܩܠܘܢ ܐܝܠܝܢ<EOS>
ܕܕܠܐ ܐܠܗ ܐܢܘܢ<EOS> ܗܘܼ ܕܝܢ ܦܘܠܝܩܪܦܘܣܼ<EOS> ܒܦܪܨܘܦܐ ܚܘܝܚܐ ܚܪ ܒܟܠܗ ܥܡܐ ܕܐܝܬ ܒܐܣܕܝܼܢ<EOS>
ܘܐܙܝܥ ܠܗܘܢ ܐܝܕܗ<EOS> ܘܐܬܬܢܿܚܼ ܘܚܪ ܒܫܡܝܐ<EOS> ܘܐܡܼܪ<EOS> ܫܩܘܠ ܐܢܘܢ ܠܐܝܠܝܢ ܕܕܠܐ ܐܠܗ ܐܢܘܢ<EOS>ܟܕ ܕܝܢ ܐܿܟܦ ܗܘܐ ܠܗ ܕܝܿܢܐ ܘܐܡܿܪ ܠܗ<EOS> ܐܝܼܡܝ ܘܫܿܪܐ ܐܢܐ ܠܟܿ ܨܚܐ ܠܡܫܝܚܐܼ<EOS> ܐܿܡܪ ܠܗ<EOS>
ܦܘܠܝܩܪܦܘܣ<EOS> ܬܡܢܢܐܝܢ ܘܫܬ ܫܢ̈ܝܢ ܐܝܬ ܠܝ ܕܦܠܿܚ ܐܢܐ ܠܗܼ<EOS> ܘܒܡܕܡܼ ܠܐ ܐܗܪܢܝ<EOS> ܐܿܟܢܐ<EOS>
ܡܫܟܚ ܐܢܐ ܕܐܨܚܐ ܠܡܠܟܝ ܠܗܿܘ ܕܗܼܘ ܦܪܩܢܝ<EOS> ܟܕ ܕܝܢ ܐܿܟܦ ܗܘܐ ܠܗ ܬܘܒ ܘܐܿܡܪ ܠܗ ܐܝܼܡܝ<EOS>
ܒܓ ܕܩܣܪܼ<EOS> ܐܡܼܪ ܠܗ ܦܘܠܝܩܪܦܘܣ<EOS> ܡܒܙܚܘ ܡܒܙܚ ܐܢܬ ܕܐܿܡܼܪܬ ܠܝ ܐܝܡܝ ܒܓܕܗ ܕܩܣܪ܇ ܘܥܒܿܕ<EOS>
ܐܢܬ ܢܦܫܟ ܕܠܐ ܝܕܥܿ ܐܢܬ ܡܢܼܘ ܐܝܬܝ<EOS> ܫܼܡܥ ܗܟܝܠ ܒܦܪܗܣܝܐ<EOS> ܟܪܣܛܝܢܐܿ ܐܼܢܐ<EOS> ܐܢ ܨܒܼܿܝܬ<EOS>
ܕܬܐܠܦ ܡܠܬܐ ܕܟܪܣܛܝܢܘܬܐܼ<EOS> ܗܒ ܝܘܡܐܼ ܘܫܼܡܥ<EOS> ܐܿܡܪ ܠܗ ܐܢܬܘܦܛܐ ܐܦܝܣ ܠܥܡܐ<EOS>ܘܦܘܠܝܩܪܦܘܣܼ ܐܡܼܪ ܠܗ<EOS> ܠܟ ܐܫܿܘܝܬ ܐܦܢ ܠܡܠܬܐ<EOS> ܝܠܦܢܢ ܓܝܪܼ<EOS> ܕܠܪ̈ܫܐ ܘܠܫܠܝܛܢܐ ܕܦܩܝܕܝܢ ܡܢ ܐܠܗܐܼ<EOS> ܐܝܩܪܐ ܐܝܟ ܕܘܿܠܐ ܐܝܢܐ ܕܠܐ ܡܚܼܣܪ ܠܢ ܢܬܠ<EOS>ܠܗܿܢܘܢ ܕܝܼܢ ܠܐ ܚܫܿܒ ܐܢܐ ܠܗܘܢ ܕܫܿܘܝܢ ܠܡܦܩ ܒܪܘܚܐ<EOS> ܗܼܘ ܕܝܢ ܐܢܬܘܦܛܐܼ ܐܡܼܪ ܠܗ<EOS>ܚܝ̈ܘܬܐ ܐܝܬ ܠܝܼ ܘܠܗܝܢ ܪܡܿܐ ܐܢܐ ܠܟ ܐܠܐ ܡܬܬܘܝܬ<EOS> ܗܼܘ ܕܝܼܢ ܐܡܼܪ<EOS> ܩܪܝ ܐܢܝܢ<EOS> ܠܝܬ ܠܢ<EOS>
ܓܝܪ ܫܘܚܠܦܐ ܕܬܝܒܘܬܐ ܡܢ ܛܒ̈ܬܐ ܠܒܝܫ̈ܬܐ<EOS> ܫܦܝܪܐ ܗܝ ܕܝܢ ܕܢܬܘܒ ܐܢܫ ܡܢ ܒܝܫ̈ܬܐ<EOS>
ܠܛܒ̈ܬܐ<EOS> ܬܘܒ ܕܝܼܢ ܐܡܼܪ ܠܗ<EOS> ܒܢܘܪܐ ܡܫܿܢܩ ܐܢܐ ܠܟ ܐܢ ܥܠ ܚܝ̈ܘܬܐ ܒܿܣܼܝܬ܇ ܐܢ ܗܼܘ ܕܠܐ<EOS>
ܬܐܒ ܐܢܬ<EOS> ܦܘܠܝܩܪܦܘܣ ܕܝܼܢ ܐܡܼܪ ܠܗ<EOS> ܢܘܪܐ ܡܬܠܚܡ ܐܢܬ ܕܡܬܓܘܙܠܐ ܕܫܥܬܐܼ ܘܒܬܪ ܩܠܝܠ<EOS>
ܕܥܟܼܐ<EOS> ܠܐ ܓܝܪ ܝܕܥܿ ܐܢܬ ܠܢܘܪܐ ܕܕܝܢܼܐ ܕܥܬܝܕܐܼ<EOS> ܘܬܫܢܝܩܐ ܕܠܥܠܡ ܕܢܛܝܪ ܠܪ̈ܫܝܥܐ<EOS>ܐܠܐܼ ܡܢܐ ܡܟܝܠ ܡܫܬܘܚܪ ܐܢܬ<EOS> ܐܝܼܬܐ ܡܕܡ ܕܨܒܼܿܝܬ<EOS> ܗܠܝܢ ܕܝܢ ܘܕܝܬܝܪ ܡܢ ܗܠܝܢ ܐܿܡܪ<EOS>
ܗܘܐܼ ܟܕ ܡܠܼܐ ܠܘܒܒ ܘܚܕܘܬܐܿ<EOS> ܘܦܪܨܘܦܗ ܡܠܼܐ ܗܘܐ ܛܝܒܘܬܐ<EOS> ܕܠܘ ܒܠܚܘܕ ܡܬܟܼܡܪܘ ܠܐ<EOS>
ܐܬܟܡܪ ܗܘܐ ܐܘ ܐܬܕܠܿܚ ܡܢ ܐܝܠܝܢ ܕܡܬܐܡܪܢ ܗܘܝ ܠܗܼ<EOS> ܐܠܐܼ ܣܩܘܒܠܐ ܕܗܠܝܢ<EOS> ܐܝܟܢܐ ܕܐܦ<EOS>
ܗܼܘ ܐܢܬܘܦܛܐ ܬܡܼܗܿ<EOS> ܘܫܕܪ ܟܪܘܙܐ ܘܡܟܪܙ ܗܘܐ ܡܨܥܬ ܐܣܛܕܝܢ ܬܠܬ ܙܒ̈ܢܝܢ܇ ܦܘܠܝܩܪܦܘܣ<EOS>
ܐܘܕܝ ܥܠ ܢܦܫܗ ܕܟܪܣܛܝܢܐ ܐܝܬܘܗܝ<EOS> ܟܕ ܕܝܢ ܐܬܐܡܪܬܿ ܗܕܐ ܡܢ ܟܪܘܙܐܼ<EOS> ܟܠܗ ܟܢܫܐ ܕܥܡܡ̈ܐ<EOS>
ܘܕܝܗܘ̈ܕܝܐ ܕܥܡܪܝܢ ܒܙܡܘܪܢܼܐܼ<EOS> ܒܚܡܬܐ ܕܠܐ ܡܣܬܝܒܪܐܼ ܘܒܩܠܐ ܥܫܝܢܐ<EOS>
ܩܿܥܝܢ ܗܘܘ܇ ܗܢܘ ܡܠܦܢܗܿ ܕܐܣܝܐ ܐܒܘܗܘܢ ܕܟܪ̈ܣܛܝܢܐ ܘܫܪܘܝܗܘܢ ܕܐܠܗܝܢ܇ ܕܡܿܠܦ ܠܣܓ̈ܝܐܐ<EOS>
ܕܠܐ ܢܕܒܿܚܘܢ ܘܠܐ ܢܣܓܕܘܢ ܠܗܘܢ<EOS> ܘܟܕ ܐܡܪܘ ܗܠܝܼܢ<EOS> ܩܿܥܝܢ ܗܘܘ ܘܒܿܥܝܢ ܡܢ ܦܝܠܝܦܘܣ ܪܫܐ<EOS>
ܕܐܣܝܐܼ ܕܢܼܪܦܐ ܐܪܝܐ ܥܠ ܦܘܠܝܩܪܦܘܣ<EOS> ܗܼܘ ܕܝܢ ܐܡܼܪ ܕܠܝܬ ܠܝ ܫܘܠܛܢܐܼ<EOS> ܡܛܘ ܕܐܫܬ݀ܠܡܘ<EOS>
ܠܗܘܢ ܚܙܘ̈ܢܐ<EOS> ܗܝܕܝܢ ܫܦܼܪ ܠܗܘܢ ܕܢܩܥܘܢ ܐܟܚܕܐܼ<EOS> ܕܟܕ ܚܝ ܢܘܩܕܘܢܝܗܝ ܠܦܘܠܝܩܪܦܘܣ<EOS>ܡܬܒܥܐ ܗܘܐ ܓܝܪ ܕܢܫܬ݀ܠܡ ܚܙܘܐ ܗܿܘ ܕܚܙܼܐ ܒܗܿܘ ܒܣܕܝܐ ܕܬܚܝܬ ܪܫܗܿ<EOS> ܕܚܙܝܗܝ ܗܘܐ ܕܝܩܿܕ<EOS>
ܟܕ ܡܨܠܐܿ<EOS> ܘܐܬܼܦܢܝ ܗܘܐ ܘܐܼܡܪ ܠܡܗܝ̈ܡܢܐ ܗܿܢܘܢ ܕܐܝܬ ܗܘܘ ܥܡܗ ܒܢܒܝܘܬܐܿ<EOS> ܕܒܢܘܪܐ ܐܝܬ<EOS>
ܠܝ ܕܐܩܕ<EOS> ܘܗܠܝܢ ܩܠܝܠܐܝܬ ܥܠ ܕܐܬܐܡܪܼ ܡܣܬܥܪܘ ܐܣܬܥܪ܇ ܕܟܢܿܫܘ ܐܝܬܝܘ ܟܢܫ̈ܐ ܡܢ ܚܢܘ̈ܬܐ<EOS>
ܘܡܢ ܒܠܢܣ ܩܝ̈ܣܐ ܘܚܒܬܐܿ<EOS> ܝܬܝܪܐܝܬ ܝܗܘ̈ܕܝܐܿ<EOS> ܕܚܿܕܝܢ ܘܡܚܦܛܝܢ ܒܕܐܝܟ ܗܠܝܢ ܐܝܟ<EOS>
ܥܝܕܗܘܢ<EOS> ܟܕ ܕܝܢ ܐܬܛܝܒܬܿ ܢܘܪܐܼ<EOS> ܐܢܚܝ ܡܢܗ ܠܒܘ̈ܫܘܗܝ ܟܠܗܘܢܼ ܘܫܼܪܐ ܐܣܪ ܚܨ̈ܘܗܝ<EOS>ܘܨܒܼܐ ܕܢܼܫܪܐܼ ܐܦ ܡܢ ܪ̈ܓܠܘܗܝ<EOS> ܟܕ ܡܢ ܩܕܡ ܗܕܐ ܠܐ ܥܒܼܕ ܗܘܐܿ<EOS> ܡܛܠ ܕܡܬܚܦܛܝܢ ܗܘܘ<EOS>
ܡܗܝ̈ܡܢܐ ܕܐܝܢܐ ܡܢܗܘܢ ܩܕܡܐܝܬ ܢܩܪܘܒ ܠܠܒܘ̈ܫܘܗܝ<EOS> ܒܟܠܗ ܓܝܪ ܕܘܒܪܐ<EOS>
ܛܒܿܐ ܡܨܒܼܬ ܗܘܐܼ ܐܦ ܩܕܡ ܣܝܒܘܬܗ<EOS> ܡܚܕܐ ܗܟܝܠܼ ܐܬܣܝܡܘ ܡܐ̈ܢܐ ܕܡܛܝܒܝܢ ܗܘܘ ܠܢܘܪܐ<EOS> ܟܕ<EOS>
ܕܝܢ ܥܬܝܕܝܢ ܗܘܘ ܕܢܩܿܒܥܘܢܝܗܝ ܒܨ̈ܨܐܼ ܐܡܼܪ ܠܗܘܢ<EOS> ܫܘܒܩܘܢܝܿ ܗܟܢܐ<EOS> ܗܿܘ ܓܝܪ ܕܝܗܿܒ ܠܝ<EOS>
ܚܝܠܐ ܕܐܣܝܒܪ ܢܘܪܐܼ<EOS> ܗܼܘ ܝܗܿܒ ܠܝ ܕܐܓܪ ܒܗܿ ܒܢܘܪܐ ܕܠܐ ܫܚܩܐܼ ܘܕܠܐ ܩܘܒܥܐ ܕܨ̈ܨܐ<EOS>ܗܼܢܘܢ ܕܝܼܢ ܠܐ ܩܿܒܠܥܘܗܝ<EOS> ܐܣܪܘܗܝ ܕܝܼܢ ܡܐܣܪ<EOS> ܗܼܘ ܓܝܪ ܝܗܼܒ ܐܝ̈ܕܘܗܝ ܠܒܣܬܪܗܼ<EOS>ܘܐܬܐܣܪ ܐܝܟ ܐܡܪܐ ܝܕܝܥܐ ܕܣܠܿܩ ܡܢ ܡܪܥܝܬܐ ܪܒܬܐܿ<EOS> ܩܘܪܒܢܐ ܡܩܿܒܠܐ ܠܐܠܗܐ ܐܚܝܕ ܟܘܠ<EOS>
<EOS> ܘܨܠܝܼ ܘܐܼܡܪ<EOS> ܐܒܘܗܝ ܕܝܫܘܥ ܡܫܝܚܐ ܒܪܟ ܚܒܝܒܐ ܘܡܒܪܟܐ ܗܿܘ ܕܒܐܝܕܗ ܩܒܿܠܢܢ<EOS>
ܝܕܥܬܟ ܐܠܗܐ ܕܡܠܐ̈ܟܐ ܘܕܚܝ̈ܠܘܬܐ ܘܕܟܠܗܝܢ ܒܪ̈ܝܬܐ ܘܕܟܠܗ ܛܘܗܡܐ ܕܙܕܝܩ̈ܐ ܗܿܢܘܢ<EOS>
ܕܚܝܼܝܢ ܠܘܬܟܼ<EOS> ܡܒܿܪܟ ܐܢܐ ܠܟ ܕܐܘܝܬܢܝ ܠܝܘܡܐ ܗܢܐ ܘܠܫܥܬܐ ܗܕܐܿ<EOS> ܕܐܣܒ ܡܢܿܬܐ ܒܡܢܝܢܐ<EOS>
ܕܣܗ̈ܕܐ ܒܟܣܗ ܕܡܫܝܚܐܿ<EOS> ܠܩܝܼܡܬܐ ܕܚ̈ܝܐ ܕܠܥܠܡܿ ܕܢܦܫܐ ܘܒܦܓܪܐ ܒܪܘܚܐ ܕܩܘܕܫܐ ܕܠܐ<EOS>
ܚܒܿܠܐܿ<EOS> ܕܒܗܠܝܢ ܐܬܩܪܒ ܩܕܡ ܐ̈ܦܝܟ ܝܘܡܢܐ ܕܒܚܬܐ ܕܗܝܢܬܐ ܘܡܩܒܠܬܐܿ<EOS> ܐܝܟ ܕܛܝܼܒܬ ܡܢ<EOS>
ܩܕܝܡ ܘܓܠܼܝܬ ܘܥܒܿܕ ܐܢܬ ܐܠܗܐ ܕܫܪܪܐ<EOS> ܡܛܠܗܢܐ ܥܠ ܟܠܡܕܡܼ ܠܟ ܡܫܒܚ ܐܢܐ ܘܡܒܿܪܟ ܐܢܐܿ<EOS>ܒܝܕ ܪܒ ܟܘܡܪ̈ܐ ܕܠܥܠܡ ܝܫܘܥ ܡܫܝܚܐ ܒܪܟ ܚܒܝܒܐ ܕܒܐܝܕܗ ܠܟ ܘܥܼܡܗ ܥܡ ܪܘܚܐ ܕܩܘܕܫܐܼ<EOS> ܫܘܒܚܐ ܡܢ ܗܫܐ ܘܥܕܡܐ ܠܥܠܡ ܥܠܡܝܢ <EOS> ܘܟܕ ܫܿܠܡ ܨܠܘܬܐ ܘܐܼܡܪ ܐܡܝܼܢ<EOS>ܐܢܫܐ ܗܿܢܘܢ ܒ̈ܢܝ ܢܘܪܐܼ ܐܘܚܕܘܗܿ ܠܢܘܪܐ<EOS> ܟܕ ܕܝܢ ܗܼܘܬ ܫܠܗܒܝܬܐ ܥܫܝܢܬܐܼ<EOS> ܬܕܡܘܪܬܐ<EOS>
ܚܙܼܝܢܢ ܐܝܠܝܢ ܕܐܬܝܗܒ ܠܗܘܢ ܕܢܚܙܘܢ܇ ܕܗܼܢܘܢ ܐܬܢܼܛܪܘ ܕܢܣܿܒܪܘܢܼ ܠܐܚܪ̈ܢܐ ܡܕܡ ܕܗܼܘܐ<EOS>ܗܼܝ ܓܝܪ ܢܘܪܐ ܥܒܕܬܿ ܕܡܘܬܐ ܕܟܦܼܬܐ ܐܝܟ ܟܬܢܐ ܕܐܠܼܦܐ ܡܐ ܕܡܠܼܐ ܡܢ ܐܐܪܼ<EOS> ܘܟܪܝܟܐ ܗܘܬ<EOS>
ܚܕܪ̈ܘܗܝ ܕܦܓܪܗ ܕܣܗܕܐ<EOS> ܘܐܝܬܘܗܝ ܗܘܐ ܒܓܘܗܼܿ ܠܘ ܐܝܟ ܒܣܪܐ ܕܝܩܿܕ<EOS> ܐܠܐܼ ܐܝܟ ܕܗܒܐ<EOS>
ܘܣܐܡܐ ܕܡܬܒܚܪܝܢ ܒܟܘܪܐ<EOS> ܘܪܝܚܐ ܒܣܝܡܐ ܗܟܢܐ ܐܬܿܐ ܗܘܐ ܠܼܢ ܐܝܟ ܪܝܚܐ ܕܠܒܘܢܬܐܿ<EOS> ܐܘ<EOS>
ܐܝܟ ܕܚܕ ܡܢ ܗܪ̈ܘܡܐ ܡܝܬܪ̈ܐ<EOS> ܒܚܪܬܐ ܕܝܢ ܟܕ ܚܙܘ ܗܿܢܘܢ ܥܿܘ̈ܠܐ ܕܠܐ ܡܨܝܐ ܗܘܬ ܢܘܪܐ<EOS>
ܡܘܩܕܐ ܠܗ ܠܦܓܪܗܼ<EOS> ܦܩܼܕܘ ܠܐܣܦܘܩܠܛܐ ܚܕ ܕܢܩܪܘܒܼ ܘܢܕܩܼܪܝܘܗܝ ܒܣܝܦܐ<EOS> ܘܟܕ ܥܒܼܕ ܗܕܐܼ<EOS>ܢܦܼܩ ܡܢܗ ܕܡܐ ܣܓܝܐܐܼ ܘܕܥܿܟܗܿ ܠܢܘܪܐ<EOS> ܘܐܬܕܡܪ ܟܠܗ ܗܿܘ ܟܢܫܐܿ<EOS> ܕܐܝܬ ܕܐܝܟ ܗܢܐ<EOS>
ܦܘܪܫܢܐ ܒܝܢܬ ܗܿܢܘܢ ܕܠܐ ܡܗܝܡܢܝܢ ܘܠܓܒ̈ܝܐ ܕܐܠܗܐܿ<EOS> ܕܚܕ ܡܢܗܘܢ ܐܝܬܘܗܝ ܗܘܐ ܗܢܐ ܛܘܒܢܐ<EOS>
ܬܡܝܗܐܿ<EOS> ܕܗܼܘܐ ܒܙܒܢܝܢ ܕܝܠܢ ܡܡܪܝܢܐ ܕܫ̈ܠܝܚܐ ܘܕܢܒ̈ܝܐܿ<EOS> ܐܦܣܩܘܦܐ ܕܥܕܬܐ ܕܙܡܘܪܢܼܐ<EOS>ܟܠ ܡܠܬܐ ܕܝܢ ܕܢܦܩܬܿ ܡܢ ܦܘܡܗ ܐܫܬܠܡܬܼܿ ܘܡܫܬ݀ܠܡܐ <EOS> <EOS> ܒܥܠܕܒܒܐ<EOS>
ܕܝܢ ܒܝܼܫܐ ܛܢܿܢܐ ܘܚܣܿܡܐ ܕܩܐܡ ܠܘܩܒܠ ܛܘܗܡܐ ܕܙܕܝ̈ܩܐܼ<EOS> ܟܕ ܚܙܼܐ ܪܒܘܬܐ ܕܣܗܕܘܬܗ<EOS>
ܘܕܘܒܪܗ ܗܿܘ ܕܡܢ ܩܕܝܡ ܕܠܐ ܪܫܝܢ ܗܼܘܐ ܕܐܬܟܠܠ ܗܘܐ ܒܟܠܝܠܐ ܕܠܐ ܚܒܿܠܐܿ ܘܙܟܘܬܐ ܕܩܒܿܠ<EOS>
ܕܠܐ ܦܘܠܓܼ<EOS> ܛܢܥܼ ܐܝܟܢܐ ܕܐܦ ܠܐ ܓܘܫܡܗ ܢܬܝܗܒ ܠܢ܇ ܟܕ ܣܓ̈ܝܐܐ ܡܬܪܓܪܓܝܢ ܗܘܘ ܕܢܥܒܕܘܢ<EOS>
ܗܕܐ ܘܢܫܬܘܬܦܘܢ ܠܦܓܪܗ ܩܕܝܫܐ<EOS> ܓܪܓܘ ܗܟܝܠ ܐܢܫܐ ܠܢܝܩܛܐ ܐܒܘܗܝ ܕܗܪܕܘܣ ܘܐܚܘܗܝ ܕܕܠܩܣ<EOS>
ܕܢܩܪܘܒ ܠܗܓܡܘܢܐܼ ܕܠܐ ܢܬܠ ܠܢ ܦܓܪܗܿ<EOS> ܕܠܐ ܠܡ ܢܫܒܩܘܢ ܠܗܿܘ ܕܐܨܛܠܒ ܘܢܗܘܘܢ ܣܓܕܝܢ<EOS>
ܠܗܢܐ<EOS> ܘܟܕ ܓܪܓܘ ܗܠܝܢ ܘܥܒܕܪܘ ܥܡܗܘܢ ܐܦ ܝܗܘ̈ܕܝܐ ܗܿܢܘܢ ܕܐܦ ܡܛܪ ܢܛܪܝܢ ܗܘܘ ܠܢܿ<EOS>
ܕܡܛܝܒܝܢ ܗܘܝܢ ܕܢܣܒܝܘܗܝ ܡܢ ܗܿܝ ܢܘܪܐܼ<EOS> ܠܐ ܓܝܪ ܝܕܥܝܢ ܗܘܘܿ<EOS> ܕܐܢܚܢܢ ܐܦܠܐ ܠܡܫܝܚܐ ܡܢ<EOS>
ܡܬܘܡ ܡܫܟܚܝܢ ܚܢܢ ܕܢܫܒܘܩܿ<EOS> ܠܗܿܘ ܕܚܫ ܥܠ ܐ̈ܦܝ ܚܝ̈ܘܗܝ ܕܥܠܡܐܿ<EOS> ܗܢܘ ܕܝܢ ܥܠ ܐ̈ܦܝ<EOS>
ܐܝܠܝܢ ܕܨܒܿܝܢ ܕܢܼܚܘܢ<EOS> ܐܦ ܠܐ ܠܐܚܪ̈ܢܐ ܣܓܕܝܢܢ<EOS> ܠܡܫܝܚܐ ܓܝܪ ܣܓܕܝܢ ܐܢܚܢܢ ܠܗܿܘ<EOS>
ܕܐܝܬܘܗܝ ܒܪܐ ܕܐܠܗܐܼ<EOS> ܠܣܗ̈ܕܐ ܕܝܢ ܡܚܒܝܢ ܐܢܚܢܼܢ ܐܝܟ ܕܫܘܿܝܢ<EOS> ܕܡܡܪ̈ܝܢܐ ܐܢܘܢ<EOS>
ܕܣܗܕܘܬܗ ܕܡܪܢ܇ ܡܛܠ ܬܪܥܝܬܐ ܫܦܝܪܬܐ ܘܡܝܬܪܬܐ ܕܐܝܬ ܠܗܘܢ ܠܘܬ ܡܠܟܢ<EOS>
ܘܡܠܦܢܢ܇ ܕܢܫܬܼܘܐ ܐܦ ܐܢܚܢܢ ܕܢܗܘܐ ܠܗܘܢ ܬܠܡ̈ܝܕܐ ܘܫܘ̈ܬܦܐ<EOS> ܟܕ ܚܼܙܐ ܕܝܢ ܩܢܛܘܪܢܐ<EOS>
ܬܟܬܘܫܗܘܢ ܕܝܗ̈ܘܕܝܐܼ<EOS> ܣܡܗ ܒܡܨܥܬܐ ܐܝܟ ܥܝܕܐ ܕܐܝܬ ܠܗܘܢܼ ܘܐܘܩܕܗ<EOS> ܘܗܝܕܝܢ ܐܢܚܢܢ<EOS>
ܠܚܪܬܐ ܟܢܫܿܢܢ ܓܪ̈ܡܘܗܝܿ<EOS> ܕܡܝܩܪܝܢ ܝܬܝܪ ܡܢ ܟܐܗܦܐ ܕܝܩܝܪܝܢ ܕܡܝ̈ܗܝܢ ܘܒܚܝܪܝܢ ܛܒ ܡܢ<EOS>
ܕܗܒܐ ܣܢܝܢܐܼ<EOS> ܘܣܡܢ ܐܢܘܢ ܐܝܟܐ ܕܝܗܼܒ ܠܢ ܡܪܝܐܿ<EOS> ܕܗܼܘܝܢ ܡܬܟܿܢܫܝܢ ܒܚܕܘܬܐ ܘܒܕܝܨܐ<EOS>
ܘܥܒܕܝܢ ܐܢܚܢܢ ܝܘܡܐ ܕܕܘܟܪܢܐ ܕܣܗܕܘܬܗܿ<EOS> ܐܝܟ ܕܠܕܘܟܪܢܐ ܕܗܿܢܘܢ ܕܩܿܕܡܘ ܐܬܢܨܚܘܿ<EOS>ܘܛܘܝܒܐ ܕܗܿܢܘܢ ܕܥܬܝܕܝܢ ܠܡܿܡܪܝܘ ܒܗܘܢ<EOS> ܕܐܝܟ ܗܠܝܢ ܗܼܿܘܝ ܐܝܠܝܢ ܕܐܣܬܥܪ ܒܛܘܒܢܐ<EOS>
ܦܘܠܝܩܪܦܘܣܿ<EOS> ܥܡ ܗܿܢܘܢ ܬܪ̈ܥܣܐ ܡܢ ܦܝܠܕܝܦܝܐ ܕܐܣܗܕܘ ܒܙܡܘܪܢܼܐ<EOS> ܘܝܬܝܪ ܡܢ ܟܠܗܘܢܼ<EOS>
ܕܝܠܗ ܒܠܚܘܕܘܗܝ ܣܓܼܝ ܕܘܟܪܢܗ<EOS> ܗܟܢܐܼ ܕܐܦ ܒܝܬ ܥܡ̈ܡܐ ܡܬܡܠܠ<EOS> ܕܠܦܘܠܝܩܪܦܘܣ ܕܝܢ ܬܡܼܝܗܐ<EOS>
ܘܬܠܡܝܕܐ ܕܫ̈ܠܝܚܑܼ ܕܐܝܟ ܗܢܐ ܫܘܠܡܐ ܗܘܐ ܠܗ<EOS> ܐܚ̈ܐ ܕܝܢ ܕܒܥܕܬܐ<EOS>
ܕܙܡܘܪܢܼܐ ܟܬܒܘܗܿ ܠܗܕܐ ܬܫܥܝܬܗܼ ܒܗܕܐ ܐܓܪܬܐ ܕܫܪܡܼܢܢ<EOS> ܒܗ ܕܝܢ ܒܗܢܐ ܟܬܒܐܼ<EOS> ܐܦ ܥܠ<EOS>
ܐܚܪ̈ܢܐ ܣܗܕܐ ܕܐܣܗܕܘ ܒܗܿ ܒܙܡܘܪܢܼܐ ܒܗ ܒܗܢܐ ܙܒܢܐܿ<EOS> ܐܟܬܒܘ ܥܡܗܿ ܥܡ ܣܗܕܘܬܗ<EOS>
ܕܦܘܠܝܩܪܦܘܣ<EOS> ܘܥܡܗܘܢ ܥܡ ܗܠܝܢ ܡܫܬܥܝܼܢ<EOS> ܐܦ ܥܠ ܡܛܪܘܕܘܪܘܣ ܗܿܘ ܕܡܣܼܬܒܪ ܗܘܐ ܩܫܝܫܐ<EOS>
ܕܛܥܝܘܬܐ ܗܿܝ ܕܒܝܬ ܡܪܩܝܘܢ ܗܿܘ ܕܣܒܪܐ ܕܢܘܘܚܐ ܠܝܬ ܗܘܐ ܠܗܼ<EOS> ܐܝܟ ܕܡܛܠ ܛܢܢܼܐ ܕܣܗ̈ܕܝ<EOS>
ܐܠܗܐ ܐܫܬܼܠܡ ܐܦ ܗܼܘ ܠܢܘܪܐܼ ܘܡܝܬ <EOS> ܡܢ ܣܗ̈ܕܐ ܕܝܢ ܡܫܡ̈ܗܐ ܕܗܼܘܘ ܒܗܿܘ ܙܒܢܐܼ<EOS> ܚܕ<EOS>
ܡܢܗܘܢ ܐܝܬܘܗܝ ܗܘܐ ܝܕܝܥܐܼ ܦܝܘܢܝܘܣ<EOS> ܗܿܘ ܕܡܘܕܝܢܘܬܗ ܒܡ̈ܢܘܢ ܡܢ̈ܘܢ܇ ܘܒܦܪܗܣܝܐ ܕܡܠܗ<EOS>
ܘܒܡܦܩ ܒܪܘܚܗ ܥܠ ܐ̈ܦܝ ܗܝܡܢܘܬܐ ܕܠܘܬ ܥܡܐ ܘܕܠܘܬ ܕܝܿܢ̈ܐܿ<EOS> ܘܝܘܠܦܢܗ ܕܠܥܝܢ ܟܠܢܫ<EOS>
ܘܩܘܒܠܐ ܕܡܩܿܒܠ ܗܘܐ ܠܐܝܠܝܢ ܕܢܦܠܘ ܡܢ ܢܣܝܘܢܐ ܕܪܕܘܦܝܐܿ<EOS> ܘܒܘܝܐܐ ܕܡܒܝܐ ܗܘܐ ܒܝܬ<EOS>
ܐܣܝܪ̈ܐ ܠܐܚ̈ܐ ܕܥܐܠܝܢ ܗܘܘ ܠܘܬܗ<EOS> ܘܥܡ ܗܠܝܼܢ ܐܦ ܫܢ̈ܕܐ ܕܡܣܝܒܪ ܗܘܐ ܘܚܫ̈ܝܗܘܢ ܘܩܘܒܥ<EOS>
ܨ̈ܨܐ ܘܡܣܝܒܪܢܘܬܐ ܕܒܢܘܪܐ ܘܫܘܠܡܗ ܕܒܟܠܗܝܢ ܡܠܝܐܝܬܼ<EOS> ܪܫܝܡܢ ܒܬܫ̈ܥܝܬܐ ܕܥܠܘܗܝ<EOS> ܕܐܝܠܝܢ<EOS>
ܕܡܚܒܝܢ ܙܨܒܿܝܢ ܕܢܐܠܦܘܢܼ<EOS> ܗܐ ܟܬܝܒܼ ܒܗܘܦܡܢܡܛܐ ܕܡܟܿܢܫܝܢ ܠܢ ܡܢ ܩܕܝܡ<EOS>
ܕܣܗ̈ܕܐ<EOS> ܐܝܬ ܕܝܢ ܬܘܒ ܒܗܘ̈ܦܡܢܡܛܐܼ<EOS> ܕܐܝܠܝܢ ܕܐܣܗܕܘ ܒܦܪܓܡܐ ܡܕܝܢܬܐ ܕܐܣܝܐܿ<EOS> ܘܕܩܪܦܘܣ<EOS>
ܘܕܦܦܝܠܘܣ ܘܕܐܢܬܬܐ ܚܕܐ ܕܫܡܗܿ ܐܓܬܘܢܝܩܐܿ<EOS> ܘܐܫܬܟܠܠܘ ܒܡܘܕܝܢܘܬܐ ܫܒܝܚܬܐ ܘܝܕܥܬܐ<EOS>ܕܫܬܬܥܣܪܼ ܕܐܝܢ ܝܘܣܛܝܢܘܣ ܦܝܠܣܘܦܐ ܟܕ ܡܣܿܒܪ ܒܪܗܘܡܐ ܡܠܬܐ ܕܡܫܝܚܐ<EOS>
ܐܣܗܕ<EOS>ܒܗܠܝܢ ܙܒ̈ܢܐܼ<EOS> ܐܦ ܝܘܣܛܝܢܘܣ ܗܿܘ ܕܡܢ ܩܕܡ ܩܠܝܠ ܐܡܪܢܢ ܥܠܘܗܝ ܡܢ<EOS>
ܒܬܪ ܕܩܿܪܒ ܡܦܩ ܒܪܘܚܐ ܕܬܪܝܢ ܥܠ ܐ̈ܦܝ ܝܘܠܦܢܐ ܕܝܠܢ ܠܗܘܢ ܠܗܠܝܢ ܡ̈ܠܟܐܼ ܐܫܬܟܠܠ<EOS>
ܒܣܗܕܘܬܐ<EOS> ܩܪܐܣܩܘܣ ܓܝܪ ܦܝܠܣܘܦܐ ܕܐܝܬܘܗܝ ܗܘܐ ܩܝܢܝܩܘܣ ܗܢܘ ܕܝܢ ܟܠܒܐ ܕܒܬܪܥܝܬܐ<EOS>
ܘܒܥܿܒܕܐ ܒܫܡܗ ܕܛܐܢ ܗܘܐ ܕܢܡܿܪܐܼ<EOS> ܥܠ ܙܒܢ̈ܬܐ ܣܓܝܐ̈ܬܐ ܠܥܝܢ ܫܡܘ̈ܥܐ ܕܩܝܡܝܢ ܗܘܘ<EOS>
ܙܟܝܗܝ ܒܕܪܫܐ ܝܘܣܛܝܢܘܣܼ<EOS> ܠܚܪܬܐ ܕܝܼܢ ܪܟܿܒ ܥܠܘܗܝ ܢܟܠܐ<EOS> ܘܥܠ ܐ̈ܦܝ ܫܪܪܐ ܗܿܘ ܕܡܟܪܙ<EOS>
ܗܘܐܼ ܒܣܗܕܘܬܐ ܐܫܬܟܠܠ<EOS> ܘܗܼܝ ܗܕܐ ܐܦ ܗܢܐ ܦܝܠܣܘܦܐ ܕܫܪܪܐܼ ܦܫܝܩܐܝܬ ܐܡܼܪ ܒܗܿܘ ܡܦܩ<EOS>
ܒܪܘܚܐ ܕܥܒܼܕ ܗܘܐ<EOS> ܘܡܕܡ ܕܥܬܝܕ ܗܘܐ ܕܢܓܕܫܝܘܗܝ ܩܿܕܡ ܐܘܕܥܼ ܒܗܠܝܢ ܡ̈ܠܐ<EOS> ܕܐܦ ܐܢܐ ܠܡܼ<EOS>
ܡܣܟܐ ܐܢܐ ܗܘ ܕܐܫܬܼܠܡ ܡܢ ܚܕ ܡܢ ܗܿܢܘܢ ܕܡܫܬܡܗܝܢ<EOS> ܐܘ ܡܢ ܩܪܣܩܘܣ<EOS>
ܦܝܠܣܘܦܐ ܕܓܠܐ ܘܪܚܿܡ ܫܘܒܚܐܼ ܘܐܬܩܿܒܥ ܒܩܝܣܐ<EOS> ܠܘ ܓܝܪ ܦܝܠܣܘܦܐ ܙܕܩܿ ܠܢ ܕܢܩܪܝܘܗܝܿ<EOS>ܠܓܒܪܐ ܕܠܡܕܡ ܕܠܐ ܝܿܕܥ ܡܣܼܗܕ ܒܓܠܝܐ ܠܥܝܢ ܥܡܐܿ<EOS> ܕܟܪ̈ܣܛܝܢܐ ܠܡ ܕܠܐ ܐܠܗ ܐܢܘܢ<EOS>
ܘܪ̈ܫܝܥܐ<EOS> ܘܐܝܟ ܕܢܥܒܕ ܛܝܒܘܬܐ ܘܪܓܬܐ ܠܣܓ̈ܝܐܐ ܕܛܥܿܝܼܢ ܥܒܿܕ ܗܘܐ ܗܕܐ<EOS> ܐܢ ܓܝܪ ܡܩܪܐ<EOS>
ܠܐ ܩܼܪܐ ܒܝܘܠܦܢܗ ܕܡܫܝܚܐ ܘܡܡܪܚ ܕܢܐܡܪ ܥܠܝܢ ܕܓ̈ܠܬܐܼ<EOS> ܝܕܝܥܐ ܗܝ ܕܓܒܪܐ ܒܝܫܼܐ<EOS>
ܐܝܬܘܗܝܼ<EOS> ܘܣܿܓܝ ܒܝܫ ܡܢ ܗܝܕܘ̈ܛܐܿ<EOS> ܕܗܢܼܘܢ ܟܒܪ ܢܛܪܝܢ ܢܦܫܗܘܢ ܐܘ ܕܢܕܪܫܘܢ ܐܘ<EOS>
ܕܢܿܣܼܗܕܘܢ ܕܓܠܘܬܐ ܥܠ ܡܕܡ ܕܠܐ ܡܦܣܝܢ<EOS> ܐܢ ܕܝܢ ܬܘܒ ܩܼܪܐ ܘܠܐ ܐܣܬܟܠ ܒܪܒܘܬܐ ܕܐܝܬ ܒܗ<EOS>
ܐܘ ܐܢ ܐܣܬܟܠ ܬܘܒ ܥܠ ܕܠܐ ܢܣܼܬܒܪ ܕܗܟܢܐ ܐܝܬܘܗܝ ܥܒܼܕ ܗܠܝܼܢ<EOS> ܝܬܝܪܐܝܬ ܡܫܬܟܚ ܪܦܝܐܼ<EOS>
ܘܒܝܼܫܐ<EOS> ܕܡܫܼܥܒܕ ܠܗܕܝܘܛܘܬܐ ܘܠܫܘܒܚܐ ܣܪܝܦܐ ܘܠܕܚܠܬܐ<EOS> ܘܕܫܐܿܠܬܗ ܫܘܐ̈ܠܐ ܕܐܝܟ ܗܠܝܼܢ<EOS>ܕܐܠܼܦ ܡܢܗܼ ܘܐܿܟܣܝܘܗܝ<EOS> ܕܫܪܝܪܐܝܬ ܡܕܡ ܠܐ ܝܕܿܥ<EOS> ܨܒܿܐ ܐܢܐ ܕܝܢ ܕܬܕܥܘܢܼ ܕܫܪܝܪܐܝܬ<EOS>
ܐܡܿܪ ܐܢܐ<EOS> ܕܐܢ ܗܘ ܕܠܐ ܐܬܩܪܒ ܠܝܕܥܬܟܘܢ ܗܼܢܝܢ ܗܠܝܢ ܡ̈ܠܐ ܕܓܘܐܼ<EOS> ܡܛܝܼܒ ܐܢܐ ܗܘܼ ܕܐܦ<EOS>
ܠܥܢ̈ܝܟܘܢ ܢܗܘܘܢ ܬܘܒ ܗܠܝܢ ܫܘ̈ܐܠܐ<EOS> ܐܦ ܓܝܪ ܗܼܘ ܗܢܐ ܥܒܿܕܐܼ<EOS> ܕܡܠܟܘܬܐ ܗܘ<EOS> ܐܢ ܕܝܢ<EOS>
ܝܕܥܬܗܘܢ ܐܢܘܢ ܠܗܠܝܢ ܫܘ̈ܐܠܝ ܘܡ̈ܠܘܗܝ ܕܗܿܘܼ<EOS> ܝܕܝܥܐ ܗܝ ܠܟܘܢ ܗܕܐܼ<EOS> ܕܒܡܕܡ ܡܢ ܕܝܠܼܢ<EOS>
ܠܐ ܡܦܼܣ<EOS> ܐܘ ܐܢ ܡܦܣܼ ܗܘܐ ܘܡܛܠ ܗܿܢܘܢ ܕܫܡܥܝܢ ܗܘܘܼ ܠܐ ܡܡܪܚ ܗܘܐ<EOS>
ܠܡܐܡܪ<EOS> ܐܝܟ ܕܩܿܕܡܬ ܐܿܡܪܬܼ<EOS> ܐܬܝܕܥܼ ܕܠܘ ܦܝܠܝܣܘܦܐ ܗܘܿ ܐܠܐܼ ܪܚܿܡ ܫܘܒܚܐ ܣܪܝܦܐ<EOS>ܕܐܦܠܐ ܠܝܘܠܦܢܗ ܕܣܘܩܪܐܛܣ ܕܫܘܿܐ ܠܡܬܼܪܚܡܘ ܡܝܩܪ<EOS> ܗܠܝܢ ܐܡܼܪ ܝܘܣܛܝܢܘܣ<EOS> ܗܕܐ ܕܝܢ<EOS>
ܕܩܿܕܡ ܐܼܡܪ ܗܘܐ ܕܡܢ ܩܐܪܣܩܘܣ ܗܼܘܐ ܥܠܘܗܝ ܡܐܟܠ ܩܪܨܐ ܕܒܗ ܐܫܬܟܠܠܼ ܛܛܝܢܘܣ ܐܫܬܥܝܿ<EOS>ܓܒܪܐ ܕܒܕܘܒܪܗ ܩܕܡܝܐ ܣܘܦܣܛܐ ܐܝܬܘܗܝ ܗܘܐ ܒܝܘܠܦܢܐ ܕܝܘ̈ܢܝܐܿ<EOS> ܘܠܐ ܙܥܘܪܝܐ ܗܘܬ<EOS>
ܬܫܒܘܚܬܐ ܕܩܢܼܐ ܒܗ<EOS> ܘܕܘܟܪ̈ܢܐ ܕܡܐܡܪ̈ܐ ܣܓ̈ܝܐܐܼ ܫܒܼܩ<EOS> ܕܒܗܿܘ ܕܐܡܝܪ ܠܗ ܠܘܩܒܠ ܚܢ̈ܦܐ<EOS>
ܡܫܬܥܐܼ ܗܟܢܐ <EOS> ܕܐܦ ܝܘܣܛܝܢܘܣ ܠܡ ܬܡܝܼܗܐܼ ܬܪܝܨܐܝܬ ܐܡܼܪ܇ ܕܠܠܣ̈ܛܝܐ ܕܡܿܝܢ ܗܠܝܢ<EOS>
ܕܩܿܕܡܢ ܐܼܡܪܢ ܥܠܝܗܘܢ<EOS> ܘܟܕ ܐܡܼܪ ܩܠܝܠ ܡܛܠ ܦܝܠܣܘ̈ܦܐܼ<EOS> ܐܡܼܪ ܡܢ ܒܬܪܟܼܢ ܗܠܝܢ<EOS>ܕܩܪܐܣܩܘܣ ܠܡ ܗܿܘ ܕܚܕܬܐܝܬ ܥܼܠ ܠܡܕܝܢܬܐ ܪܒܬܐ ܪܗܘܡܐܼ<EOS> ܒܪܚܡܼܬܐ ܕܫܘܚܛܐ ܕܛ̈ܠܝܐ ܠܟܠ<EOS>
ܐܢܫܼ ܥܒܝܪ ܗܘܐ<EOS> ܘܒܪܚܡܬ ܟܣܦܐܼ ܣܿܓܝ ܥܢܐ ܗܘܐ<EOS> ܘܡܢ ܡܘܬܐ ܗܿܘ ܕܗܼܘ ܡܿܠܟ ܗܘܐ<EOS>
ܕܢܫܘܛܝܘܗܝ ܐܢܫܼ<EOS> ܗܼܘܼ ܕܚܿܠ ܗܘܐ ܡܢܗ ܡܢ ܡܘܬܐ<EOS> ܗܟܢܐ ܕܠܝܘܣܛܝܢܘܣ ܐܝܟ ܕܠܒܝܫܬܐ ܪܒܬܐ<EOS>
ܐܬܦܪܣ ܘܐܪܡܝ ܥܠܘܗ ܝܕܢܡܘܬܼ ܡܛܠ ܕܡܟܪܙ ܗܘܐ ܫܪܪܐܿ<EOS> ܘܡܿܟܣ ܗܘܐ ܠܦܝܠܣܘ̈ܦܐ ܕܐܝܬܝܗܘܢ<EOS>
ܥܝܗܢܐ ܘܡ̈ܛܥܝܢܐ<EOS> ܘܥܠܼܬܐ ܕܝܢ ܕܣܗܕܘܬܗ ܕܝܘܣܛܝܢܘܣܼ ܗܕܐ ܗܘܬ <EOS> <EOS>ܕܫܒܬܥܣܪܼ<EOS> ܕܐܝܠܝܢ ܣܗ̈ܕܐ ܡܼܕܟܪ ܒܡܐܡܪܗ ܕܝܘܣܛܝܢܘܣܼ<EOS>ܗܼܘ ܕܝܢ ܝܘܣܛܝܢܘܣܼ ܩܕܡ ܣܗܕܘܬܗ ܡܕܟܪ ܠܐܚܪ̈ܢܐ ܕܐܣܗܕܘ ܩܕܡܘܗܝܿ<EOS>ܒܗܿܘ ܡܦܩ ܒܪܘܚܐ ܩܕܡܝܐ ܕܥܒܝܕ ܠܗ ܠܡ̈ܠܟܐܼ<EOS> ܡܛܠ ܕܥܿܗܢ ܗܘܐ ܠܗܿܘ ܫܪܒܐ ܕܪܡܐ ܗܘܐ ܠܗ<EOS>ܘܟܬܿܪܼ ܗܟܢܐ ܕܐܢܬܬܐ ܠܡ ܚܕܐܼ ܡܫܘܬܦܐ ܗܘܬ ܠܓܒܪܐ ܡܫܚܛܐ<EOS> ܐܦ ܗܼܝ ܕܝܢ ܡܢ ܩܕܝܡܼ<EOS>
ܡܫܚܛܐ ܗܘܬ<EOS> ܟܕ ܕܝܢ ܝܕܥܬܿ ܝܘܠܦܢܗ ܕܡܫܝܚܐ ܐܬܢܟܦܬܼܿ<EOS> ܘܡܬܦܪܣܐ ܗܘܬ ܕܬܦܝܣ ܠܒܥܠܗܿ<EOS>
ܕܢܬܢܟܦ ܐܟܘܬܗܿ<EOS> ܘܡܥܕܐ ܗܘܬ ܠܗ ܝܘܠܦܢܐܼ ܘܬܢܿܝܐ ܗܘܬ ܠܗ ܢܘܪܐ ܕܬܫܢܝܩܐ ܕܠܥܠܡܿ<EOS> ܕܥܬܝܕ<EOS>
ܕܢܗܘܐ ܠܐܝܠܝܢ ܕܠܐ ܡܬܢܟܦܝܢ ܘܡܬܿܕܒܪܝܢ ܒܡܚܫܒܬܐ ܬܪܝܨܬܐ<EOS> ܗܼܘ ܕܝܢ ܟܕ ܒܗܿ ܒܦܚܙܬܗ ܦܫ<EOS>
ܗܘܐ ܒܝܕ ܣܘܥܪ̈ܢܘܗܝ ܛܢ̈ܦܐܼ<EOS> ܢܘܟܪܝܬܐ ܥܒܕܗܿ ܗܘܐ ܠܐܢܬܬܗ<EOS> ܡܛܠ ܓܝܪ ܕܘܫܥܐ ܚܫܝܒ ܗܘܐ<EOS>
ܠܗܿ ܠܗܕܐ ܐܢܬܬܐ ܕܬܗܘܐ ܡܫܬܘܬܦܐ ܥܡ ܓܒܪܐ ܕܨܒܿܐ ܗܘܐ ܕܢܣܥܘܪ ܡܢ ܟܠ ܦܘܪܣܝܢ<EOS>
ܐܪ̈ܓܝܓܬܗܿ ܠܒܪ ܡܢ ܢܡܘܣܐ ܕܟܝܢܐ ܕܠܒܪ ܡܢ ܙܕܝܩܐܼ<EOS> ܨܒܬ ܕܬܦܪܘܫ ܡܢ ܫܘܬܦܘܬܗ<EOS> ܘܡܛܠ<EOS>
ܕܡܬܟܚܕܐ ܗܘܬ ܡܢ ܩܪ̈ܝܒܝܗܿ ܕܡܟܝܠܢ ܗܘܘ ܠܗܿ ܕܬܘܒ ܬܓܪ ܥܡܗ ܥܠ ܣܒܪܐ ܕܡܫܬܚܠܦܼ<EOS> ܟܕ<EOS>
ܐܬܼܐ ܒܙܒܢ ܗܼܘ ܫܘܬܦܗܼܿ<EOS> ܥܨܬ ܢܦܫܗܼܿ ܘܦܫܬܿ ܠܘܬܗ<EOS> ܡܛܠ ܕܝܢ ܕܡܢ ܒܬܪܟ ܐܙܼܠ<EOS>
ܠܐܠܟܣܢܕܪܝܐ ܘܐܬܐܡܪ ܥܠܘܗܝ ܕܣܿܥܪ ܣܘܥܪ̈ܢܐ ܒܝܼܫ̈ܐܼ<EOS> ܕܠܐ ܬܗܘܐ ܠܗܿ ܫܘܬܦܬܐ ܒܥܘܿܠܘܬܗ ܘܒܪܫܝܥܘܬܗ ܟܕ ܦܝܫܐ ܥܡܗ ܒܙܘܘܓܐ ܘܒܥܘܡܪܐ ܘܒܡܕܡܟܐܼ<EOS> ܝܗܒܬܿ<EOS>
ܠܗ ܟܬܒܐ ܕܕܘܠܠܐܼ ܘܐܬ݀ܦܪܩܬܿ ܡܢܗ<EOS> ܗܼܘ ܕܝܢ ܗܢܐ ܒܥܠܗܿ ܢܕܝܕܐ ܘܒܝܼܫܐ ܕܘܿܠܐ ܗܘܐ ܠܗ<EOS>
ܕܢܼܚܕܐ ܕܐܬܦܪܨܬܿ ܡܢ ܗܿܘ ܡܕܡ ܕܣܥܪܐ ܗܘܐ ܡܢ ܩܕܝܡ ܦܫܝܩܐܝܬ ܥܡ ܥܒܼ̈ܕܝܗܿ ܘܐܓܝܪ̈ܝܗܿ<EOS>
ܘܚܕܝܐ ܗܘܬ ܒܪܘܝܘܬܐ ܘܒܟܠܗܝܢ ܒܝܫ̈ܬܐ ܘܕܡܢ ܟܠܗܘܢ ܗܠܝܢ ܣܘܥܪ̈ܢܐ ܫܠܡܬ ܘܨܒܝܐ ܗܘܬ<EOS>
ܕܐܦ ܠܗ ܬܫܿܠܐܿ ܕܗܠܝܢ ܣܿܥܪ ܗܘܐܼ<EOS> ܥܠ ܕܐܪܚܩܬ ܡܢܗ ܥܒܼܕ ܥܠܝܗܿ ܩܛܓܪܢܘܬܐܼ ܕܟܪܣܛܝܢܝܬܐ<EOS>
ܗܝ ܠܡ<EOS> ܗܼܝ ܕܝܢ ܩܪܒܼܬܿ ܠܡܠܟܐ ܐܘܛܘܩܪܛܘܪܼ ܘܐܦܝܣܬܿ ܕܬܫܬܒܩ ܩܕܡܐܝܬ ܠܡܦܪܢܣܘ<EOS>
ܨܒܘ̈ܬܗܿ܇ ܘܡܢ ܒܬܪܟܢ ܬܦܘܩ ܪܘܚܐ ܥܠ ܡܕܡ ܕܡܬܩܛܪܓܐ ܗܘܬ ܡܢ ܒܬܪ ܕܡܦܪܢܣܐ ܨܒܘ̈ܬܗܼܿ<EOS>ܘܝܗܼܒ ܠܗܿ ܗܼܝ ܗܕܐ<EOS> ܗܿܘ ܕܝܢ ܕܡܢ ܩܕܝܡ ܐܝܬܘܗܝ ܗܘܐ ܒܥܠܗܼܿ<EOS> ܡܛܠ ܕܠܐ ܡܫܟܚ ܗܘܐ<EOS>
ܕܢܐܡܪ ܠܗܿ ܡܕܡܼ ܐܬܼܦܢܝ ܗܘܐ ܠܗ ܥܠ ܦܛܘܠܡܐܘܣܿ<EOS> ܗܿܘ ܕܐܝܬܘܗܝ ܗܘܐ ܡܠܦܢܗܿ ܕܗܕܐ<EOS>
ܒܘܠܦܢܐ ܕܟܪܣܛܝܢܘܬܐܿ<EOS> ܗܿܘ ܕܩܛܠܗ ܐܘܪܒܝܩܘܝܣ<EOS> ܒܗܢܐ ܛܘܦܣܐ ܐܪܡܝܗ ܗܘܐ ܩܢܛܪܘܢܐ<EOS>
ܠܦܛܘܠܡܐܘܣ ܒܝܬ ܐܣܝܪ̈ܐܼ ܡܛܠ ܕܪܚܡܗ ܗܘܐ ܕܒܥܠܗܿ<EOS> ܐܦܝܣܗ ܗܘܐ ܓܝܪ ܕܢܐܚܕܝܘܗܝ ܒܡܠܬܐܼ<EOS>ܘܢܫܐܿܠܝܘܗܝ ܗܼܝ ܗܕܐ ܒܠܚܘܕ ܕܐܢ ܟܪܣܛܝܢܐ ܐܝܬܘܗܝ<EOS> ܗܼܘ ܕܝܢ ܦܛܘܠܡܐܘܣ ܡܛܠ ܕܪܚܿܡ ܫܪܪܐ ܗܘܐܿ ܘܠܘ ܡܛܥܝܢܐ ܗܘܐ ܐܘ ܕܓܠܐܼ<EOS> ܐܘܕܝ ܗܼܝ ܗܕܐܼ<EOS>
ܕܟܪܣܛܝܢܐ ܐܝܬܘܗܝ<EOS> ܘܡܚܕܐ ܐܪܡܝܗ ܒܝܬ ܐܣܝܪ̈ܐ ܗܼܘ ܩܢܛܘܪܢܐܼ ܘܙܒܢܐ ܣܓܝܐܐ ܫܢܩܗ ܬܡܢ<EOS>ܠܚܪܬܐ ܕܝܢ ܟܕ ܐܝܬܝܘܗܝ ܠܗܢܐ ܓܒܪܐ ܩܕܡ ܐܘܪܒܝܩܝܣܼ<EOS> ܗܼܝ ܗܕܐ ܒܠܚܘܕ ܐܿܫܬܐܠ ܕܐܢ<EOS>
ܟܪܣܛܝܢܐ ܐܝܬܘܗܝ<EOS> ܗܼܘ ܕܝܢ ܡܛܠ ܕܡܦܼܣ ܗܘܐ ܒܫܪܪܗ ܕܡܫܝܚܐܼ<EOS> ܥܝܢ ܒܓܠܐ ܐܘܕܝ ܒܗ ܒܗܢܐ<EOS>
ܝܘܠܦܢܐ ܫܒܝܚܐ ܕܐܠܗܐ<EOS> ܐܝܢܐ ܓܝܪ ܕܟܿܦܪ ܘܗܿܦܟܼ<EOS> ܐܘ ܡܬܿܦܠܓܘ ܡܬܿܦܠܓ ܥܠ ܗܝܡܢܘܬܗܼ<EOS> ܐܘ<EOS>
ܡܕܡ ܢܘܪܝ ܚܫܿܒ ܠܗ ܠܝܘܠܦܢܐ ܗܢܐ ܘܥܿܪܩ ܡܢ ܕܢܘܕܐ ܒܗ<EOS> ܕܚܕܐ ܡܢ ܗܠܝܢ ܨܝܕ ܟܪ̈ܣܛܝܢܐ<EOS>
ܕܫܪܪܐܼ ܠܝܬ ܟܕ ܕܝܢ ܦܩܼܕ ܐܘܪܒܝܩܝܣ ܕܢܡܘܬܼ<EOS> ܚܙܼܐ ܠܘܩܝܘܣ ܕܐܦ ܗܼܘ ܐܝܬܘܗܝ ܗܘܐ<EOS>
ܓܒܪܐ ܟܪܣܛܝܢܐܿ ܕܝܢܼܐ ܗܢܐ ܕܗܼܘܐ ܕܠܐ ܡܚܫܒܬܐܼ<EOS> ܘܐܡܼܪ ܠܗ ܠܐܘܪܒܝܩܝܣ<EOS> ܐܿܝܕܐ ܗܼܝ ܗܕܐ<EOS>
ܥܠܼܬܐ ܕܟܕ ܠܐ ܐܬܟܘܢ ܕܐܝܬܘܗܝ ܠܐ ܓܝܪܐ ܘܠܐ ܙܢܝܐܿ<EOS> ܘܠܐ ܩܛܘܠܐ ܘܠܐ ܠܣܛܝܐ ܘܠܐ<EOS>
ܚܛܘܦܐܿ<EOS> ܘܠܐ ܕܣܥܼܪ ܚܕܐ ܡܢܗܠܝܢ ܒܝ̈ܫܬܐܿ<EOS> ܐܠܐ ܕܐܘܕܝ ܒܠܚܘܕ ܕܟܪܣܛܝܢܐ ܐܝܬܘܗܝ<EOS>
ܘܚܝܿܒܬܝܗܝ<EOS> ܡܕܡ ܕܠܐ ܝܐܐ ܠܐܘܣܒܝܣ ܐܘܛܘܩܪܛܘܪ ܐܦ ܠܐ ܠܦܝܠܣܘܦܐ ܒܪܗ ܕܩܣܪܼ ܐܦ ܠܐ<EOS>
ܠܣܘܢܩܠܛܘܣ ܫܒܝܚܬܐ ܕܐܢ ܐܢܢܬ ܐܘ ܐܘܪܒܝܩܝܐ<EOS> ܘܟܕ ܠܐ ܐܬܝܒܗ ܦܬܓܡܐ ܥܠ<EOS>
ܗܠܝܼܢ ܐܡܼܪ ܠܗ ܠܠܘܩܝܘܣ<EOS> ܡܬܚܙܐ ܐܢܬ ܠܝ ܕܐܦ ܐܢܬܼ ܟܪܣܛܝܢܐ ܐܝܬܝܟ<EOS> ܗܼܘ ܕܝܢ ܠܘܩܝܘܣ<EOS>
ܐܡܼܪ<EOS> ܐܝܢܿ ܫܪܝܪܐܝܬ<EOS> ܗܼܘ ܕܝܢ ܦܩܼܕ ܕܐܦ ܗܢܐܼ ܢܐܒܕ<EOS> ܠܘܩܝܘܣ ܕܝܢ ܡܘܕܐ ܗܘܐ ܘܐܿܡܪܼ<EOS>ܕܛܝܒܘܬܐ ܪܒܬܐ ܗܼܘܬ ܒܗ ܕܐܬܦܨܝ ܡܢ ܡܪ̈ܝܐ ܒܝܼ̈ܫܐܿ<EOS> ܘܐܿܙܠ ܠܘܬ ܡܠܟܐ ܘܐܒܐ ܛܿܒܐ ܐܠܗܐ<EOS>ܘܬܘܒ ܐܚܪܢܐ ܐܬܩܪܒ ܕܬܠܬܐܼ ܘܩܒܿܠ ܐܦ ܗܼܘ ܡܣܡ ܒܪܫܐ ܕܢܡܘܬ<EOS> ܠܗܠܝܢ ܐܩܦ ܗܘ ܝܘܣܛܝܢܘܣ<EOS>
ܗܠܝܢ ܡ̈ܠܐ ܕܡܢ ܩܕܝܡ ܐܕܟܪܢܼܢ ܘܐܡܼܪ<EOS> ܕܐܦ ܐܢܐ ܡܣܟܐ ܗܿܘܝܬ ܕܡܢ ܚܕ ܡܢ ܗܿܢܘܢ ܕܡܫܡܗܝܢ<EOS>
ܐܫܬܼܠܡܼ ܘܕܫܪܟܐ<EOS>ܕܬܡܢܬܥܣܪܼ ܕܐܝܠܝܢ ܡܐܡܪ̈ܐ ܕܝܘܣܛܝܢܘܣ ܩܒܿܠܢܢ <EOS>ܡܐܡܪ̈ܐ ܕܝܢ ܣ̈ܓܝܐܐ ܫܒܼܩ ܠܢ ܗܼܘ ܗܢܐ ܝܘܣܛܝܢܘܣܼ ܕܡܠܼܝܢ ܝܘܬܪܢܐ<EOS>
ܣܓܝܐܐܿ<EOS> ܕܡܚܘܝܢ ܥܠܘܝܗ ܕܢܦܫܐ ܪܕܝܬܐ ܐܝܬ ܠܗܘܬ ܠܗܿ<EOS> ܕܚܦܛܝܐ ܒܝܘܠܦܢܐ ܕܐܠܗܐ<EOS> ܕܐܝܠܝܢ<EOS>
ܕܡܚܒܝܢ ܝܘܠܦܢܐܼ ܗܼܢܘܢ ܢܥܩܿܒܘܢ ܥܠܝܗܘܢ<EOS> ܘܐܝܠܝܢ ܕܚܙܼܝܢ ܠܢ ܡܢܗܘܢܼ ܐܝܟ ܕܠܝܘܬܪܢܐ<EOS>
ܪܫܡܝܢܢ ܠܗܘܢ<EOS> ܐܝܬ ܠܗ ܕܝܢ ܚܕ ܕܟܬܝܒ ܠܐܢܛܘܢܝܢܘܣ ܡܠܟܐ ܗܿܘ ܕܐܬܩܪܝ ܐܘܣܒܝܣ ܘܠܒܢ̈ܘܗܝ<EOS>
ܘܠܣܘܢܩܠܛܘܣ ܕܪܗܘܡܐ ܒܥܘܬܐ ܥܠ ܐ̈ܦܝ ܝܘܠܦܢܐ ܕܝܠܼܢ<EOS> ܘܐܚܪܢܐ ܕܐܝܬ ܒܗ ܡܦܩ ܒܪܘܚܐ ܥܠ<EOS>
ܐ̈ܦܝ ܗܝܡܢܘܬܢܿ<EOS> ܕܥܒܝܕ ܠܗ ܠܘܬ ܐܢܛܘܢܝܢܘܣ ܘܐܪܘܣܿ<EOS> ܗܢܐ ܕܩܒܿܠ ܡܢ ܒܬܪ<EOS>
ܗܿܘ ܕܩܡܝܐ ܕܐܫܬܥܝܢܢ ܥܠ ܙܒܢ̈ܘܗܝ ܗܫܐܼ<EOS> ܘܐܚܪܢܐ ܬܘܒ ܠܘܩܒܠ ܚ̈ܢܦܐܿ<EOS> ܕܒܗ ܐܝܬ ܠܗ ܥܠ<EOS>
ܒܨܬܐ ܣܓܝܐܬܐ ܕܐܝܬ ܒܝܢܝܢ ܘܠܦܝܠܣܘ̈ܦܐ ܕܝܘ̈ܢܝܐܼ<EOS> ܘܐܚܪܢܐ ܬܘܒ ܕܫܩܿܠ ܕܢܐܡܪ ܥܠ ܟܝܢܐ<EOS>
ܕܫܐ̈ܕܐܿ<EOS> ܕܠܐ ܐܠܨܐ ܠܢ ܨܒܘܬܐ ܗܫܐ ܕܢܣܝܡܝܘܗܝ<EOS> ܘܬܘܒ ܐܚܪܢܐ ܠܘܩܒܠ ܚ̈ܢܦܐ ܕܐܟܬܒ ܥܠܘܗܝ<EOS>
ܡܟܣܢܘܬܐܼ<EOS> ܘܬܘܒ ܐܚܪܢܐܿ<EOS> ܕܚܕ ܗܘ ܒܠܚܘܕܘܗܝ ܐܝܬܝܐ ܐܠܗܐ<EOS> ܕܠܘ ܒܠܚܘܕ ܡܢ ܟܬ̈ܒܐ ܕܝܠܼܢ<EOS>ܐܠܐܼ ܐܦ ܡܢ ܟܬ̈ܒܐ ܕܚܟ̈ܝܡܐ ܕܝܘ̈ܢܝܐ ܡܩܼܝܡ ܠܗ<EOS> ܘܬܘܒ ܐܚܪܢܐ ܕܟܬܝܒ ܥܠܘܗܝ ܡܙܡܪܢܐܼ<EOS>ܘܬܘܒ ܐܚܪܢܐ ܥܠ ܢܦܫܐܿ<EOS> ܕܒܗ ܣܡ ܫܘ̈ܐܠܗܐ ܡܦܪ̈ܫܐ ܕܡܛܠ ܗܢܐ ܫܪܒܐ ܕܪܡܐ ܠܗܿ<EOS> ܘܣܐܡ ܡܣܡ<EOS>
ܒܪ̈ܥܝܢܐ ܕܗܼܘܘ ܠܚܟ̈ܝܡܐ ܕܠܒܪ ܒܝܘܠܦܢܗܘܢ ܘܡܫܬܘܕܐ ܕܢܐܡܪ ܠܘܩܒܠܗܘܢܿ<EOS> ܘܢܣܝܼܡ ܡܣܡ<EOS>
ܒܪ̈ܥܝܢܐ ܕܗܼܘܘ ܠܗ ܒܡܐܡܪ̈ܐ ܐܚܪ̈ܢܐܼ<EOS> ܘܬܘܒ ܕܪܫܐ ܕܣܡ ܠܘܩܒܠ ܝܗ̈ܘܕܝܐܿ<EOS> ܗܢܐ ܕܥܒܼܕ<EOS>
ܒܐܦܣܘܣ ܠܘܩܒܠ ܛܪܝܦܘܢ ܕܐܝܬܘܗܝ ܗܘܐ ܒܗܿܘ ܙܒܢܐ ܓܒܪܐ ܝܕܝܥܐ ܡܢ ܥܒܪ̈ܝܐܿ<EOS> ܘܒܗ ܡܘܕܥ<EOS>
ܕܒܐܝܢܐ ܛܘܦܣܐ ܐܝܬܝܬܗ ܛܝܒܘܬܗ ܕܐܠܗܐ ܠܡܠܬܐ ܕܗܝܡܢܘܬܐܿ<EOS> ܘܕܟܡܐ ܝܨܝܦܘܬܐ ܐܝܬ ܗܘܬ ܠܗ<EOS>
ܡܢ ܩܕܝܡ ܒܝܘܠܦܢܐ ܕܦܝܠܣܦܘܬܐܿ<EOS> ܘܕܟܡܐ ܒܨܬܐ ܗܘܬ ܠܗ ܡܢ ܟܠܗܿ ܢܦܫܗ ܡܛܠ ܫܪܪܐ<EOS> ܘܡܫܬܥܐ<EOS>
ܒܗ ܬܘܒ ܥܠ ܝܗ̈ܘܕܝܐ ܕܪܟܒܿܘ ܢܟܠܐ ܥܠ ܝܘܠܦܢܗ ܕܡܫܝܚܐܼ<EOS> ܟܕ ܐܡܿܪ ܠܘܩܒ ܛܪܝܦܘܢܼ ܗܟܢܐ<EOS>ܕܠܘ ܠܡ ܡܬܒ ܠܐ ܬܬܘܒܘܢ ܡܢ ܐܝܠܝܢ ܕܣܥܪܬܘܢ ܒܝܫܐܝܬܼ<EOS> ܐܠܐܼ ܐܦ ܓܒܪ̈ܐ ܝܕܝ̈ܥܐ ܓܒܼܝܬܘܢ ܒܗܿܘ ܙܒܢܐ ܡܢ ܐܘܪܫܠܡܿ<EOS> ܘܫܕܪܬܘܢ ܐܢܘܢ ܠܟܠܗܿ ܐܪܥܐ<EOS>
ܕܢܐܡܪܘܢܿ<EOS> ܕܗܪܣܝܣ ܐܬܚܙܝܬܿ ܕܠܐ ܐܠܗ ܕܟܪ̈ܣܛܝܢܐܿ<EOS> ܘܡܡܠܠܝܢ ܗܘܘ ܥܠܝܢ ܒܝܫ̈ܬܐܿ<EOS> ܗܠܝܢ<EOS>
ܕܝܘܡܢܐ ܐܡܪܝܢ ܟܠܗܘܢ ܐܝܠܝܢ ܕܠܐ ܝܕܥܝܢ ܠܢ<EOS> ܡܟܝܠ ܠܘ ܒܠܚܘܕ ܠܢܦܫܟܘܢ ܐܝܬܝܟܘܢ ܥܠܼܬܐ<EOS>
ܕܚܘܣܪܢܐܼ<EOS> ܐܠܐܼ ܐܦ ܠܟܠܗܘܢ ܒ̈ܢܝ ܐܢܫܐ<EOS> ܟܬܼܒ ܕܝܢ ܘܚܘܝܼ<EOS> ܕܐܦ ܥܕܡܐ ܠܝܘ̈ܡܬܗ ܕܝܠܗܼ<EOS>
ܐܝܬ ܗܘܐ ܡܘܗܒܬܐ ܕܢܒܝܘܬܐ ܒܥܕܬܐ<EOS> ܡܕܟܪ ܕܝܢ ܗܼܘ ܥܠ ܓܠܝܘܢܗ ܕܝܘܚܢܢ ܘܐܿܡܪ ܦܫܝܩܐܝܬܼ<EOS>
ܕܕܝܠܗ ܗܘ ܕܫܠܝܚܐ<EOS> ܘܡܕܟܪ ܡܗܠܝܐ ܡܢ ܢܒ̈ܝܐܼ ܘܡܿܟܘܢ ܗܘܐ ܠܛܪܝܦܘܢܿ<EOS> ܕܝܗ̈ܘܕܝܐ ܦܣܼܩܘ<EOS>
ܐܢܝܢ ܡܢ ܟܬ̈ܒܐ<EOS> ܣܓ݁̈ܝܐܐ<EOS> ܕܗܟܢܐ ܚܫܝܒܝܢ ܗܘܘ ܠܩܕܡ̈ܝܐ ܡܐܡܪ̈ܘܗܝ ܕܗܢܐ ܓܒܪܐ ܕܡܠܼܝܢ<EOS>
ܚܘܦܛܐܼ<EOS> ܕܐܝܪܢܐܘܣܼ ܐܦ ܡܬܢܐ ܬܢܿܐ ܡܢ ܡ̈ܠܘܗܝ ܡܐܡܪܐ ܕܐܪܒܥܐ ܕܣܝܡ ܠܗ ܠܘܩܒܠ ܗܪܣܝܣ<EOS>ܬܢܿܐ ܕܝܢ ܡܢ ܡ̈ܠܘܗܝܪ ܗܟܢܐ<EOS> ܕܛܒܐܝܬ ܠܡ ܐܡܼܪ ܝܘܣܛܝܢܘܣ ܒܡܐܡܪܐ ܗܿܘ ܕܣܝܡ ܠܗ ܠܘܩܒ<EOS>
ܡܪܩܝܘܢܼ<EOS> ܕܐܢܐ ܠܡܼ ܐܦܠܐ ܠܗ ܠܡܪܢ ܡܬܛܦܝܣ ܗܿܘܝܬ܇ ܐܢ ܡܣܿܒܪ ܗܘܐ ܕܐܝܬ ܐܠܗܐ ܐܚܪܢܐ<EOS>
ܠܒܪ ܡܢ ܥܒܘܕܐ<EOS> ܘܬܘܒ ܒܡܐܡܪܐ ܐܚܪܢܐ ܕܚܡܫܐ ܕܝܠܗ ܕܗܢܐ ܫܪܒܐ ܐܡܼܪܼ ܗܟܢܐ<EOS> ܕܛܒܐܝܬ ܠܡ<EOS>
ܐܼܡܪ ܝܘܣܛܝܢܘܣܿ<EOS> ܕܩܕܡ ܡܐܬܝܬܗ ܕܡܪܢ ܠܐ ܡܡܬܘܡ ܐܡܪܚ ܣܛܝܢܐ ܕܢܓܕܦ ܥܠ ܐܠܗܐܼ<EOS> ܡܛܠ ܕܠܐ<EOS>
ܝܿܕܥ ܗܘܐ ܥܕܟܝܠ ܚܝܒܘܬܗ<EOS> ܗܠܝܢ ܕܝܢ ܒܙܕܩܐ ܐܬܐܡܪܼ ܠܓܘܪܓܐ ܕܐܝܠܝܢ<EOS>
ܕܡܚܒܝܢ ܝܘܠܦܢܐܿ<EOS> ܕܒܚܦܝܛܘܬܐ ܢܗܘܘܢ ܡܥܩܒܝܢ ܥܠ ܡܐܡܪ̈ܘܗܝ<EOS> ܫܪܒܗ ܕܝܢ ܕܗܢܐܼ ܗܟܢܐ<EOS>
ܗܼܘܐ<EOS>ܕܬܫܬܥܣܪܼ ܕܐܝܠܝܢ ܐܦܣܩ̈ܘܦܐ ܩܡܘ ܒܪܗܘܡܐ ܘܒܐܠܟܣܢܕܪܝܐ ܒܝܘ̈ܡܘܗܝ<EOS>
ܕܘܐܪܘܣ<EOS>ܒܫܢܬ ܬܡܢܐ ܕܝܢ ܕܡܠܟܘܬܗ ܕܐܢܛܘܢܝܢܘܣ ܘܐܪܘܣ ܟܕ ܡܿܠܝ ܐܢܝܩܛܘܣ<EOS>
ܐܦܣܩܘܦܐ ܕܪܗܘܡܐ ܚܕܥܣܪ̈ܐ ܫ̈ܢܝܼܢ<EOS> ܩܒܿܠ ܡܢ ܒܬܪܗܼ ܣܘܐܛܪ<EOS> ܬܘܒ ܕܝܢ ܐܦ ܒܥܕܬܐ<EOS>
ܕܐܠܟܣܢܕܪܝܐ ܟܕ ܩܡ ܐܪܒܥܣܪ̈ܐ ܫ̈ܢܝܢ ܩܐܠܕܝܘܢܼ<EOS> ܩܒܿܠ ܡܢ ܒܬܪܗܼ ܐܪܓܝܦܝܢܘܣ<EOS>
ܕܥܣܪܝܼܢ ܕܐܝܠܝܢ ܐܦܣ̈ܩܘܦܐ ܗܼܘܘ ܒܐܢܛܝܘܟܝܐ <EOS>ܐܦ ܒܥܕܬܐ ܕܐܢܛܝܘܟܝܐܼ<EOS> ܐܦܣܩܘܦܐ ܕܫܬܐ ܡܢ ܒܬܪ ܫ̈ܠܝܚܐ ܝܕܝܥ ܗܘܬ<EOS>
ܬܐܘܦܝܠܘܣ<EOS> ܐܝܬ ܗܘܐ ܕܝܢ ܬܡܢ ܡܢ ܒܬܪ ܗܪܐܘܢܼ ܩܘܪܢܠܝܘܣ ܪܒܝܥܝܐ<EOS> ܡܢ ܒܬܪܗ ܕܝܢ ܩܒܿܠ<EOS>
ܕܪܓܐ ܕܐܦܣܩܦܘܬܐ ܚܡܝܫܝܐܼ ܐܪܘܣ <EOS>ܕܥܣܪܝܢ ܘܚܕܼ ܥܠ ܡܟ̈ܬܒܢܐ ܒ̈ܢܝ ܥܕܬܐ ܕܫܒܝܚܝܢ ܗܘܘ ܒܗܿܢܘܢ ܙܒ̈ܢܐ<EOS>
ܫܒܝܚ ܗܘܐ ܕܝܢ ܒܗܿܢܘܢ ܙܒ̈ܢܐ ܒܥܕܬܐܼ ܗܓܐܣܝܦܘܣ<EOS> ܗܢܐ ܕܝܠܦܢܢ ܕܐܝܬܘܗܝ<EOS>
ܗܘܐ ܡܢ ܩܕܡ̈ܝܐ<EOS> ܐܦ ܕܝܘܢܣܘܣ ܐܦܣܩܘܦܐ ܕܩܘܪܢܬܘܣܼ<EOS> ܘܦܢܝܛܘܣ ܕܐܝܬܘܗܝ ܗܘܐ ܐܦܣܩܘܦܐ<EOS>
ܒܩܪܛܐ<EOS> ܘܥܡ ܗܠܝܢ ܐܦ ܦܝܠܝܦܘܣܼ ܘܐܦܘܠܝܢܪܝܣ<EOS> ܘܡܠܝܛܘܢܼ ܘܡܘܣܢܘܣ<EOS> ܘܡܕܣܛܘܣܼ ܘܐܝܪܢܐܘܣ<EOS>ܕܥܕܡܐ ܠܘܬܢ ܒܝܕ ܟܬܒ̈ܝܗܘܢ ܕܗܠܝܢ܇ ܐܬܝܒܠܬܿ ܗܡܢܘܬܐ ܕܫܪܪܐ ܕܡܫܠܡܢܘܬܐ ܕܫ̈ܠܝܚܐ <EOS><EOS> <EOS>ܕܥܣܪܝܢ ܘܬܪ̈ܝܢ ܥܠ ܗܓܐܣܝܦܘܣܼ ܘܥܠ ܐܝܠܝܢ ܕܡܕܼܟܪ <EOS>ܗܓܐܣܝܦܘܣ ܕܝܢ ܒܚܡܫܐ ܡܐܡܪ̈ܝܢ ܕܝܘܠܦܢܢ ܕܣܝܼܡܝܢ ܠܗܼ<EOS> ܫܒܼܩ ܕܘܟܪܢܐ<EOS>
ܕܬܪܥܝܬܗܼ ܡܠܝܐܝܬ<EOS> ܕܒܗܘܢ ܡܘܕܥܼ ܕܥܡ ܐܦܣܩ̈ܘܦܐ ܣܓ̈ܝܐܐ ܐܬܚܠܛ ܟܕ ܪܕܿܐ ܗܘܐ ܒܐܘܪܚܐ<EOS>
ܕܢܐܙܠ ܠܪܗܘܡܐܿ<EOS> ܘܡܢ ܟܠܗܘܢ ܠܗ ܠܗܢܐ ܝܘܠܦܢܐ ܩܒܿܠ<EOS> ܢܿܫܡܥ ܕܝܢ ܡܢܐ ܐܿܡܪ ܡܢ ܒܬܪ<EOS>
ܐܚܪ̈ܢܝܬܐܿ<EOS> ܐܦ ܥܠ ܐܓܪ̈ܬܗ ܕܩܠܡܝܣ ܕܟܬܼܒ ܠܥܕܬܐ ܕܩܘܪܢܬܘܣ<EOS> ܕܬ݀ܢܐܼ ܗܟܢܐ<EOS> ܕܩܘܝܬܿ ܠܡ<EOS>
ܥܕܬܐ ܕܩܘܪܢܬܘܣ ܒܫܝܛܘܬܐ ܕܝܘܠܦܢܐܼ<EOS> ܥܕܡܐ ܠܦܪܝܡܘܣ ܐܦܣܩܘܦܐ ܕܐܝܬ ܗܘܐ ܒܩܘܪܢܬܘܣ<EOS> ܕܟܕ<EOS>
ܦܿܪܫ ܐܢܐ ܠܪܗܘܡܐܼ<EOS> ܐܬܚܿܛܬ ܥܡܗܘܢ ܥܡ ܩܘܪ̈ܢܬܝܐ ܘܗܿܘܝܬ ܠܘܬܗܘܢ<EOS>
ܝܘܡ̈ܬܐ ܣ̈ܓܝܐܐܼ<EOS> ܘܐܬܬܢܝܚܢܢ ܐܟܚܕܐܼ ܒܝܘܠܦܢܐ ܬܪܝܨܐ<EOS> ܟܕ ܕܝܢ ܐܙܿܠܬ ܪܗܘܡܐܼ<EOS> ܥܒܿܕܬ<EOS>
ܬܡܢ ܒܡܝܒܠܢܘܬܐ ܕܐܦܣ̈ܩܘܦܐܼ ܥܕܡܐ ܠܐܢܝܩܛܘܣܿ<EOS> ܗܿܘ ܕܩܒܿܠ ܡܢ ܒܬܪܗ ܣܘܐܛܪ<EOS> ܘܡܢ ܒܬܪ<EOS>
ܣܘܐܛܪܼ ܐܠܘܬܐܪܘܣ<EOS> ܘܗܟܢܐ ܐܝܬ ܒܟܠܗܿ ܡܝܒܢܠܘܬܐ ܘܟܠܗܝܢ ܥܕܬ̈ܬܐܼ<EOS> ܐܝܟ ܕܐܟܪܙ ܢܡܘܣܐ<EOS>
ܘܢܒ̈ܝܐ ܘܡܪܢ<EOS> ܘܗܼܘ ܟܕ ܗܼܘ ܐܦ ܪ̈ܫܐ ܕܗܪܣܝܣ ܕܗܼܘܘ ܒܝܘ̈ܡܬܗ ܪܫܼܡܼ ܒܗܠܝܢ ܡܗܠܐ<EOS> ܕܡܢ<EOS>
ܒܬܪ ܕܐܣܗܕ ܠܡ ܝܥܩܘܒ ܙܕܝܩܐ ܐܝܟ ܕܐܦ ܐܡܪܢܼ<EOS> ܩܡ ܐܦܣܩܘܦܐ ܕܬܪܝܼܢ ܫܡܥܘܢ ܒܪ ܩܠܝܘܦܐ<EOS>
ܕܐܝܬܘܗܝ ܗܘܐ ܒܪ ܕܕܗܿ<EOS> ܕܟܠ ܐܢܫ ܥܠܘܗܝ ܣܡ ܗܘܐ ܪܥܝܢܐ ܕܐܝܬܘܗܝ ܗܘܐ ܐܚܝܢܗ ܕܡܪܢ<EOS>ܘܡܛܠܗܢܐ ܩܿܪܝܢ ܗܘܘ ܠܥܕܬܐܼ ܒܬܘܠܬܐ<EOS> ܠܐ ܓܝܪ ܥܕܟܝܠ ܐܬܚܒܠܬܿ ܗܘܬ ܒܫܡ̈ܥܐ ܣܪ̈ܝܩܐ<EOS> ܫܪܝ<EOS>
ܕܝܢ ܩܕܡܐܝܬ ܕܢܚܒܠ ܬܡܼܢ ܬܐܒܘܬܝܣ<EOS> ܥܠ ܕܠܐ ܗܼܘܐ ܗܘܐ ܐܦܣܩܘܦܐܿ<EOS> ܕܐܝܬܘܗܝ ܗܘܐ ܡܢ ܚܕܐ<EOS>
ܡܢ ܫܒܥ ܗܪܣܝܣ<EOS> ܘܗܼܘ ܐܝܬܘܗܝ ܗܘܐܼ ܒܝܡܐ<EOS> ܕܡܢܗܘܢ ܗܼܘܐ ܫܡܥܘܢ<EOS> ܡܛܠܗܢܐ ܡܬܩܪܝܼܢ<EOS>
ܣܝܡ̈ܘܢܝܢܘ<EOS> ܘܩܠܐܘܒܝܘܣ ܕܡܢܗ ܗܼܘܘ ܩܠܘܐ̈ܒܝܢܘܿ<EOS> ܘܕܐܘܣܝܬܝܘܣ ܕܡܢܗ ܗܼܘܘ ܕܘܣ̈ܝܬܝܢܘܿ<EOS>ܘܓܘܪܐܬܝܢܘܣ ܕܡܢܗ ܗܼܘܘ ܓܘܪ̈ܬܝܢܘ ܘܡܣܬ̈ܒܝܐ<EOS> ܘܡܢ ܗܠܝܢ ܗܼܘܘ<EOS>
ܡܢܢܕܪ̈ܝܐܢܘܿ<EOS> ܘܡܪ̈ܩܝܘܢܘ ܘܩܪܦܘܩܪ̈ܛܝܢܘܿ<EOS> ܘܒܣ̈ܝܠܝܕܝܢܘ ܘܣܛܪ̈ܢܠܝܐܢܘ ܕܟܠ ܚܕ ܚܕ<EOS>
ܡܢܗܘܢ ܡܗ ܘܠܗ ܘܐܚܪ̈ܢܐܼ<EOS> ܐܝܟ ܡܣܡ ܒܪܥܢܐ ܕܢܦܫܗܘܢ ܐܥܠܘ ܝܘܠܦܢܐ<EOS> ܘܡܢ ܗܠܝܢ ܗܼܘܘ<EOS>
ܡܫ̈ܝܚܐ ܕܓ̈ܠܐ ܘܢܒ̈ܝܐ ܕܓ̈ܠܐ ܘܫ̈ܠܝܚܐ ܕܓ̈ܠܐܿ<EOS> ܕܗܢܼܘܢ ܦܠܿܓܘ ܐܘܝܘܬܗܿ ܕܥܕܬܐܿ<EOS> ܒܡ̈ܠܐ<EOS>
ܕܚܒܿܐ ܕܐܡܪܘ ܥܠܐܗܠܐ ܘܥܠ ܡܫܝܚܗ <EOS> ܬܘܒ ܕܝܢ ܗܼܘ ܗܓܐܣܝܦܘܣܼ<EOS> ܐܦ ܥܠ ܗܪ̈ܣܝܣ ܕܐܝܬ<EOS>
ܗܘܝ ܒܝܬ ܝܗ̈ܘܕܝܐ ܡܢ ܩܕܝܡ ܡܫܬܥܐ ܘܐܡܿܪܼ<EOS> ܕܐܝܬ ܗܘܝ ܠܡ ܬܪ̈ܥܝܬܐ ܡܦܪ̈ܬܫܐ ܒܓܙܘܪܬܐ<EOS>
ܒܝܬ ܐܝܣܪܝܠ܇ ܡܢ ܗܿܢܘܢ ܕܐܝܬ ܗܘܘ ܠܘܩܒܠ ܫܒܛܐ ܕܝܗܘܕܐ ܘܠܘܩܒܠ ܡܫܝܚܐ<EOS> ܕܐܝܬܝܗܼܢ ܗܠܝܢ<EOS>ܐܣ̈ܣܐܐ ܘܓ̈ܠܝܠܝܐܼ ܘܗܿܢܘܢ ܕܥܡܝܕܢ ܒܟܠ ܝܘܡܢ<EOS> ܘܡܙܒ̈ܘܬܝܐ ܘܫܡܪ̈ܝܐܼ ܘܙܕܘ̈ܩܝܐ ܘܦܪ̈ܝܫܐ<EOS>
<EOS> <EOS> ܘܣܓܝܐ̈ܬܐ ܐܚܪ̈ܢܝܬܐ ܟܬܼܒܼ<EOS> ܕܡܢܗܝܢ ܐܕܪܟܢܢ ܒܙܒܢ̈ܝܗܝܢ ܒܗܕܐ ܬܫܥܝܬܐܿ<EOS> ܘܡܢ<EOS>
ܐܘܢܓܠܝܘܢ ܕܥܒܪ̈ܝܐ ܘܕܣܘܪ̈ܝܝܐ<EOS> ܘܡܢܗ ܘܠܗܼ ܡܕܡ ܡܕܡ ܣܡ ܡܢ ܠܫܢܐ ܥܒܪܝܐܿ<EOS> ܘܡܚܘܐ ܥܠ<EOS>
ܢܦܫܗ ܕܡܢ ܥܒܪ̈ܝܐ ܐܝܬܘܗܝ ܗܘܐܘܗܝܡܢ<EOS> ܘܐܚܪ̈ܢܝܬܐ ܬܘܒ ܡܕܟܪܼ ܐܝܟ ܕܡܢ ܡܠܡܢܘܬܐ<EOS>
ܕܝܗܘܕܝܘܬܐ ܕܠܐ ܡܢ ܟܬܒܐ<EOS> ܘܗܼܘ ܕܝܢ ܗܢܐ ܘܐܝܪܢܐܘܣ ܘܟܠܗܘܢ ܩܕܡ̈ܝܐܼ<EOS> ܠܡܬ̈ܠܘܗܝ<EOS>
ܕܫܠܝܡܘܢܼ ܚܟܡܬܐ ܫܒܝܚܬܐ ܩܿܝܢ ܗܘܘ ܠܗܘܢ<EOS> ܘܠܗܿܢܘܢ ܕܡܬܩܪܝܢ ܓ̈ܠܝܘܢܐ ܡܫܬܥܐܼ ܕܡܢܗܘܢ<EOS>
ܒܙܒ̈ܢܘܗܝ ܕܝܠܗ ܐܬܓܒܘ ܡܢ ܐܢܫܐ ܕܡܢ ܗܪܣܝܣ<EOS>ܕܥܣܪܝܢ ܘܬܠܬܐܼ<EOS> ܥܠ ܕܝܘܢܣܘܣ ܐܦܣܩܦܐ ܕܩܘܪܢܬܘܣܼ ܘܥܠ ܐܓܪ̈ܬܐ<EOS>
ܕܟܬܼܒ<EOS>ܢܐܡܪ ܡܟܝܠ ܐܦ ܥܠ ܗܢܐ ܩܕܡܐܝܬ܇ ܥܠ ܕܝܘܢܣܘܣ ܗܿܘ ܕܐܝܬܘܗܝ ܗܘܐ<EOS>
ܐܦܣܩܘܦܐ ܕܥܕܬܐ ܕܩܘܪܢܬܘܣ<EOS> ܕܒܚܘܦܛܐ ܕܐܝܬ ܗܘܐ ܠܗ ܒܝܘܠܦܢܐ ܕܐܠܗܐܼ<EOS> ܠܘ ܒܠܚܘܕ ܠܗܿܢܘܢ<EOS>
ܕܐܝܬ ܗܘܘ ܬܚܝܬ ܐܝܕܗ ܡܿܠܦ ܗܘܐܼ<EOS> ܐܠܐܼ ܐܦ ܠܐܬܪ̈ܘܬܐ ܪ̈ܚܝܩܐ ܐܝܬܘܗܝ ܗܘܐ ܝܘܬܪܢܐܿ<EOS>ܒܐܓܪ̈ܬܐ ܕܟܬܿܒ ܗܘܐ ܠܥܕܬ̈ܐ<EOS> ܕܐܝܬ ܚܕܐ ܕܐܟܬܒ ܠܠܩܕܘܡ̈ܢܝܐ ܥܠ ܬܘܠܡܕܐ ܕܗܝܡܢܘܬܐ<EOS>
ܫܪܝܪܬܐ ܘܥܠ ܫܠܡܐ ܘܥܠ ܐܘܝܘܬܐܼ<EOS> ܘܐܚܪܬܐ ܠܐ̈ܬܢܝܐܿ<EOS> ܥܠ ܥܝܪܘܬܐ ܕܗܝܡܢܘܬܐ ܘܥܠ ܕܘܒܪܐ<EOS>
ܕܒܐܘܢܓܠܝܘܢ<EOS> ܘܡܿܟܣ ܠܗܘܢ ܒܗܼܿ ܥܠ ܕܐܬܩܿܛܥ ܗܘܐ ܪܥܝܢܗܘܢ܇ ܘܩܪܝܒܝܢ ܗܘܘ ܕܢܼܗܦܟܘܢ ܡܢ<EOS>
ܣܒܬܐ<EOS> ܘܡܢ ܗܕܐ ܓܼܕܫ ܕܢܿܣܗܕ ܐܦܣܩܦܐ ܗܿܘ ܕܩܐܡ ܗܘܐ ܒܪܫܗܘܢ ܕܫܡܗ ܗܘܐ ܦܘܠܦܠܝܘܣ<EOS>
ܒܐܪܕܘܦܝܐ ܕܗܼܘܐ ܒܗܿܢܘܢ ܙܒ̈ܢܐ<EOS> ܘܡܕܟܪܼ ܕܩܘܕܪܐܛܘܣ ܗܘܐ ܠܗܘܢ ܐܦܣܩܘܦܐ ܡܢ ܒܬܪ ܕܐܣܗܕ<EOS>
ܦܘܦܠܝܘܣ<EOS> ܘܡܣܗܕ ܥܠܘܗܝ ܥܠ ܩܘܕܪܐܛܘܣܼ<EOS> ܕܒܚܦܝܛܘܬܗ ܐܬܟܢܿܫܘܼ ܘܐܬܥܝܪܬܿ ܗܝܡܢܘܬܗܘܢ<EOS>ܘܥܡ ܗܠܝܢ ܡܘܕܥܼ<EOS> ܕܕܝܢܘܣܝܘܣ ܗܿܘ ܕܐܝܬܘܗܝ ܗܘܐ ܡܢ ܐܪܝܘܣ ܦܓܘܣ ܕܗܝܡܢ ܒܐܝܕܗ ܕܦܘܠܘܣ<EOS>
ܐܝܟ ܕܟܬܝܒ ܒܦܪܟܣܣܼ<EOS> ܕܐܦܣܩܘܦܐ ܩܕܡܝܐ ܒܥܕܬܐ ܕܐܬܢܘܣ ܗܼ، ܗܼܘܐ<EOS> ܘܐܓܪܬܐ ܐܚܪܬܐ ܐܝܬ ܠܗ<EOS>
ܕܟـܼ ܠܢܝܩܘܡܕܝܐܼ<EOS> ܘܒܗܿ ܐܩܪܒ ܠܘܩܒܠ ܗܪܣܝܣ ܕܡܪܩܝܘܢ ܘܩܿܝܡ ܝܘܠܦܢܐ<EOS>
ܕܫܪܪܐ<EOS> ܐܦ ܠܥܕܬܐ ܕܐܝܬ ܒܓܘܪܛܝܢܼܐ ܘܠܫܪܟܐ ܕܥܕܬ̈ܐ ܕܐܝܬ ܒܩܪܛܐ ܟܬܼܒ ܐܓܪܬܐܼ<EOS> ܘܡܫܒܚ<EOS>
ܠܦܝܠܝܦܘܣ ܐܦܣܩܘܦܐ ܕܐܝܬ ܗܘܐ ܠܗܘܢܿ<EOS> ܕܢܨܚ̈ܢܐ ܣܓ̈ܝܐܐ ܡܣܼܗܕܝܢ ܥܠ ܥܕܬܐ ܗܿܝ ܕܐܝܬ ܗܘܬ<EOS>
ܬܚܝܬ ܐܝܕܗ<EOS> ܘܡܕܟܪ ܠܗܼ ܕܢܙܼܕܗܪ ܡܢ ܥܘܩܒܗܘܢ ܕܗܪܗܣܝܘܛܐ<EOS> ܘܥܠܕܬܐ ܕܐܝܬ ܗܘܬ ܒܐܡܣܛܪܝܢ<EOS>
ܥܡ ܐܚܪ̈ܢܝܬܐ ܕܐܝܬ ܗܘܝ ܒܦܘܢܛܘܣܼ ܟܬܼܒ ܐܓܪ̈ܬܐ<EOS> ܘܡܚܘܐܼ ܕܒܟܟܝܠܕܝܣ ܘܗܠܝܦܣܛܘܣ ܓܪܓܘܗܝ<EOS>
ܗܘܘ ܘܟܬܼܒܿ<EOS> ܘܪܫܼܡ ܒܗܝܢ ܦܘܫܩܐ ܕܟܬ̈ܒܐ ܕܐܠܗܐ<EOS> ܘܡܘܕܥ ܕܐܝܬ ܗܘܐ ܠܗܘܢ ܐܦܣܩܘܦܐܼ<EOS>
ܦܠܡܐ<EOS> ܘܣܓܝܐ̈ܬܐ ܡܿܠܦ ܠܗܘܢ ܥܠ ܙܘܘܓܐܼ ܘܥܠ ܕܟܝܘܬܐ<EOS> ܘܡܦܩܕ ܠܗܘܢ ܬܘܒܼ<EOS> ܕܢܗܘܘ<EOS>
ܡܩܿܒܠܝܢ ܠܐܝܠܝܢ ܕܡܬܼܦܢܝܢ ܡܢ ܫܘܪ̈ܥܬܐ ܐܘ ܡܢ ܒܘܨܪ̈ܐ ܐܘ ܡܢ ܛܥܝܘܬܐ ܕܗܪܣܝܣ<EOS> ܘܠܗܠܝܼܢ<EOS>
ܢܩܝܦܐ ܐܓܪܬܐ ܐܚܪܬܐ ܕܟܬܼܒ ܠܩܢܘ̈ܣܝܐ<EOS> ܘܡܦܝܣ ܒܗܿ ܠܡܦܝܢܝܛܘܣ ܐܦܣܩܘܦܐ ܕܥܕܬܐ ܕܬܡܼܢ<EOS>ܕܠܐ ܢܣܝܼܡ ܢܝܪܐ ܝܩܝܪܐ ܕܩܕܝܫܘܬܐ ܒܐܢܢܩܐ ܥܠ ܐ̈ܚܐ<EOS> ܐܠܐܼ ܢܗܘܐ ܡܬܒܝܢ ܒܟܪܝܗܘܬܐ<EOS>
ܕܣ̈ܓܝܐܐ<EOS> ܕܠܘܩܒܠ ܗܕܐ ܟܬܼܒ ܠܗ ܗܼܘ ܡܦܝܢܝܛܘܣ ܘܐܬܕܡܪ ܒܗܼ ܘܫܒܗ ܠܕܝܘܢܣܝܘܣ<EOS> ܘܒܥܼܐ<EOS>
ܡܢܗܼ ܕܒܙܒܢ ܐܦ ܒܡܐܟܘܠܬܐ ܚܠܝܡܬܐ ܒܟ̈ܬܝܒܬܐ ܕܓܡܝܪܢ ܢܬܪܣܐ ܠܥܡܐ ܕܐܝܬ ܗܘܐ ܬܚܝܬ ܐܝܕܗܿ<EOS> ܕܠܐ ܥܕܡܐ ܠܚܪܬܐ ܒܡ̈ܠܐ ܕܚܠܒܐ ܢܗܘܘܢ ܪܢܿܝܢܿ<EOS> ܘܢܣܐܒܘܢ<EOS>
ܒܕܘܒܪܐ ܕܝܠܘܼܕܘܬܐ<EOS> ܕܒܗܿ ܒܗܕܐ ܐܓܪܬܐ ܡܬܝܥܕܐ ܬܚܘܝܬܐ ܕܚܬܝܬܘܬܐ ܕܗܝܡܢܘܬܗ ܫܪܝܪܬܐ<EOS>
ܕܡܦܝܢܝܛܘܣܿ<EOS> ܘܒܝܛܠܼܘܬܗ ܕܥܠ ܝܘܬܪܢܗܘܢ ܕܗܿܢܘܢ ܕܐܝܬ ܗܘܘ ܬܚܝܬ ܐܝܕܗܿ<EOS> ܘܡܠܝܠܘܬܗ<EOS>
ܘܣܘܟܠܗ ܕܒܕܚܠܬ ܐܠܗܐ<EOS> ܬܘܒ ܕܝܢ ܐܝܬ ܠܗ ܠܕܝܘܢܣܝܘܣ ܐܦ ܐܓܪܬܐ ܐܚܪܬܐ ܠܘܬ ܪ̈ܗܘܡܝܐܼ<EOS>ܕܟܬܝܒܐ ܠܐܦܣܩܘܦܐ ܗܿܘ ܕܐܝܬ ܗܘܐ ܒܗܿܘ ܙܒܢܐ ܕܫܡܗ ܗܘܐ ܣܘܐܛܪ<EOS> ܘܡܢܗܿ ܢܣܝܼܡ ܡ̈ܠܐ<EOS>
ܩܠܝܠܼ ܕܐܝܟܢܐ ܡܫܒܚ ܠܥܝܕܐ ܕܪ̈ܗܘܡܝܐܿ<EOS> ܗܿܘ ܕܐܬܢܼܛܪ ܥܕܡܐ ܠܐܪܕܘܦܝܐ ܗܢܐ ܕܗܘܐ<EOS>
ܒܝ̈ܘܡܬܢ<EOS> ܘܐܿܡܪܼ ܗܟܡܢܐ<EOS> ܕܡܢ ܪܫܼܬܐ ܠܡ ܐܝܬ ܠܟܘܢ ܗܢܐ ܥܝܕܐ ܕܬܥܕܪܘܢ ܠܐ̈ܚܐ ܒܟܠ<EOS>
ܦܘܪ̈ܫܢܝܼܢ<EOS> ܘܠܡܫܕܪܘ ܙܘ̈ܕܐ ܠܥܕܬ̈ܐ ܣܓܐ̈ܬܐ ܕܐܝܬ ܒܟܠ ܡܕܝܢܐܿ<EOS> ܕܒܙܒܢ ܨܪܝܟܘܬܗܘܢ<EOS>
ܕܡܣ̈ܟܢܐ ܡܪܘ̈ܚܝܢ ܐܢܬܘܢܿ<EOS> ܘܠܐܚ̈ܐ ܕܐܝܬ ܒܡ̈ܛܠܐ ܣܘܢܩ̈ܢܝܗܘܢ ܡܿܡܠܝܢ ܐܢܬܘܢܿ<EOS> ܒܙܘ̈ܕܐ<EOS>
ܕܡܢ ܩܕܝܡ ܐܝܬ ܠܟܘ ܥܝܕܐ ܡܫܕܪܝܢ ܐܢܬܘܢ<EOS> ܘܐܝܟ ܕܡܢ ܫܡܠܟܢܘܬܐ ܕܐܒܗܝܗܘܢܼ ܢܛܪܝܢ ܠܗ<EOS>
ܪ̈ܗܘܡܝܐ ܠܗܢܐ ܥܝܕܐ<EOS> ܕܐܦܣܩܘܦܐ ܕܝܠܟܘܢ ܛܘܒܢܐ ܣܘܐܛܪܼ<EOS> ܠܘ ܒܠܚܘܕ ܡܛܪ ܢܛܼܪܗܼ<EOS> ܐܠܐܼ<EOS>
ܐܦ ܡܪܒܝܘ ܪܒܝܗܿ ܠܡܘܗܒܬܐ ܕܡܫܬܕܪܐ ܗܘܬ ܠܩܕܝ̈ܫܐ<EOS> ܘܒܡ̈ܠܐ ܛܒ̈ܬܐ ܡܒܝܐ ܗܘܐ ܠܐܚ̈ܐ<EOS>
ܕܣܠܩܝܢ ܠܬܡܼܢ ܐܝܟ ܐܒܐ ܡܪܚܡܢܐ ܠܒܢ̈ܘܗܝ<EOS> ܘܒܗܿ ܒܗܕܐ ܐܓܪܬܐ ܡܕܟܪ ܐܦ ܠܐܓܪܬܐ ܕܟܬܼܒ<EOS>
ܩܠܡܝܣ ܠܩܘܪ̈ܢܬܝܐ<EOS> ܘܡܘܕܥܿ ܕܐܝܟ ܕܡܢ ܥܝܕܐ ܩܕܡܝܐ ܠܥܝܢ ܟܠܗܿ ܥܕܬܐ<EOS>
ܡܬܩܪܝܐ ܬܡܢ<EOS> ܐܡܼܪ ܗܟܝܠܼ<EOS> ܕܝܘܡܢܐ ܠܡ ܥܕܒܝܢ ܝܘܡܐ ܩܕܝܫܐ ܕܚܕܒܫܐܼ ܘܩܼܪܝܢܢ ܒܗ<EOS>
ܐܓܪܬܟܘܢܿ<EOS> ܗܿܝ ܕܐܦ ܒܟܠ ܙܒܢ ܘܿܠܐ ܕܟܕ ܩܿܒܝܢ ܐܢܚܢܢ ܒܗܿ ܢܗܘܐ ܡܬܚܟܡܝܢ܇ ܐܝܟ ܕܒܗܿܝ<EOS>
ܩܕܡܝܬܐ ܕܐܬܟܬܒܬܿ ܠܢ ܡܢ ܩܠܡܝܢ<EOS> ܘܗܼܘ ܕܝܢ ܟܕ ܗܼܘ ܥܠ ܐܓܪ̈ܬܗ ܕܝܠܗܼ<EOS> ܥܠ ܕܣܪܚܘ ܒܗܝܢ<EOS>
ܐܢܫܐ ܐܡܼܪܼ ܗܟܢܐ<EOS> ܕܐܓܪܗܬܐ ܠܡ ܐܦܝܣܘܢܝ ܐܚ̈ܐ ܕܐܟܬܘܒ ܠܗܘܢܼ ܘܟܬܿܒܬ<EOS> ܘܠܗܝܢ ܠܗܠܝܢ<EOS>
ܫ̈ܠܝܚܘܗܝ ܕܣܛܢܐܼ ܡܠܼܘ ܐܢܝܢ ܙܝ̈ܙܢܐܿ<EOS> ܒܡܕܡ ܕܒܿܨܪܘ ܡܢܗܝܢ ܘܐܘܣܦܘ ܥܠܝܗܝܢ<EOS> ܕܠܗܘܢ<EOS>
ܠܗܠܝܼܢ ܘܝܐ ܢܛܝܪ ܠܗܘܢ<EOS> ܠܐ ܗܼܘܬ ܕܝܢ ܬܡܼܝܗܐ ܨܒܘܬܐ ܐܢ ܐܦ ܒ̈ܟܬܒܘܗܝ ܕܡܪܢ ܫܚܠܦܘ<EOS>
ܐܢܫܐܿ<EOS> ܐܝܟܐ ܕܥܠ ܐܝܠܝܢ ܕܠܐ ܗܘܐ ܗܢܐ ܐܝܬܝܗܝܢ ܥܒܕܘ ܢܟܝܠܐ<EOS> ܘܬܘܒ ܐܚܪܬܐ ܓܪܬܐ ܐܝܬ ܠܗ<EOS>
ܠܕܝܘܢܘܣܝܘܣ ܕܟܬܼܒ ܠܟܪܝܣܦܘܪܐ ܚܬܐ ܡܗܝܡܢܬܐܼ ܕܕܡܝܐ ܠܗܠܝܢ<EOS> ܘܣܝܒܪܬܐ ܕܡܠܬܐ ܕܥܗܢܐ ܗܘܬ<EOS>
ܠܗܼܿ ܝܗܼܒ ܗܘܐ ܠܗܿ<EOS> ܕܕܝܘܢܘܣܝܘܣ ܕܝܼܢ ܗܠܝܢ<EOS>ܕܥܣܪܝܢ ܘܐܪܒܥܐܼ<EOS> ܥܠ ܬܐܘܦܝܠܘܣ ܐܦܣܩܘܦܐ ܕܐܢܛܝܘܟܝܿ<EOS> ܘܥܠ ܦܝܠܝܦܘܣ ܘܥܠ<EOS>
ܡܪܘܣܛܘܣܿ<EOS> ܘܥܠ ܡܠܝܛܘܢ ܘܥܠܝ ܐܝܠܝܢ ܕܐܕܟܪ܇ ܘܥܠ ܐܦܘܠܝܢܪܣܿ ܘܥܠ ܡܘܣܢܘܣ <EOS>ܠܬܐܘܦܝܠܘܣ ܕܝܢ ܗܿܘ ܕܐܡܪܢܢ ܥܠܘܗܝ ܕܐܝܬܘܗܝ ܗܘܐ ܐܦܣܩܘܦܐ ܕܐܢܛܝܟܝܐܼ<EOS>ܬܠܬܐ ܡܐܡܪܝܢ ܐܝܬ ܠܗ ܠܘܩܒܠ ܐܘܛܘܠܝܩܘܣܼ<EOS> ܘܐܚܪܢܐ ܕܟܬܝܒ ܥܠܘܗܝ ܠܘܩܒܠ ܗܪܣܝܣ<EOS>
ܕܗܪܡܘܓܢܣܿ<EOS> ܕܒܗ ܡܬܚܫܚ ܠܣܗܕܘܬܐ ܡܢ ܗܿܘ ܓܠܝܘܢܐ ܕܝܘܚܢܢ<EOS> ܘܐܚܪ̈ܢܐ<EOS>
ܟܬ̈ܒܐ ܐܝܬ ܠܗ ܕܥܗܢܝܢ ܠܬܘܠܡܕܐ<EOS> ܐܝܠܝܢ ܕܝܢ ܕܡܢ ܝܘܠܦܢܐ ܐܢܘܢ ܕܗܪܣܝܼܣ<EOS> ܐܦ ܒܗܿܘ<EOS>
ܙܒܢܐܼ ܒܕܡܘܬܐ ܕܙܝ̈ܙܢܐ ܡܚܒܠܝܢ ܗܘܘ ܙܪܥܐ ܕܟܝܐ ܕܝܘܠܦܢܐ ܕܫ̈ܠܝܚܐ<EOS> ܪ̈ܥܘܬܐ ܕܝܢ ܕܐܝܬ<EOS>
ܗܘܘ ܒܥܕܬ̈ܐ ܕܒܟܠ ܐܬܪܼ<EOS> ܐܝܟ ܕܠܚܝ̈ܘܬܐ ܕܒܒܪܐܼ ܡܢ ܥܢܗ ܕܡܫܝܚܐ ܪܕܦܝܢ ܘܘ ܠܗܘܢ<EOS> ܒܙܒܢ<EOS>
ܒܝܘܠܦܢܐ ܘܒܒܥܘܬܐ ܕܠܘܬ ܐܚ̈ܐܼ<EOS> ܒܙܒܢ ܕܝܢ ܓܠܝܐܝܬ ܠܘܩܒܠ ܐ̈ܦܝܗܘܢ ܡܩܪܒܝܢ ܗܘܘ ܥܡܗܘܢ<EOS>
ܒܕܪܫܐܼ ܘܡܚܒܨܝܢ ܗܘܘ ܠܗܘܢ<EOS> ܬܘܒ ܕܝܢ ܐܦ ܒܟ̈ܬܒܐ ܕܡܐܡܪ̈ܐ<EOS> ܡܣܡ ܒܪ̈ܥܝܢܝܗܘܢ ܚܬܝܬܐܝܬ<EOS>
ܡܟܘܢܝܢ ܗܘܘܼ ܘܡܦܪܣܝܢ<EOS> ܗܼܘ ܕܝܢ ܬܐܘܦܝܠܘܣ ܥܡ ܐܚܪ̈ܢܐܼ ܐܩܪܒ ܠܘܩܠܗܘܢ<EOS> ܝܕܝܥ ܕܝܼܢ ܡܢ<EOS>
ܡܐܡܪܐ ܚܕ ܕܥܒܝܕ ܠܗ ܚܝܠܬܢܐܝܬ ܠܘܩܒܠ ܡܪܩܝܘܢܿ<EOS> ܗܿܘ ܕܐܦ ܗܼܘ ܥܡ ܐܚܪ̈ܢܐ ܗܿܢܘܢ ܕܐܡܪܢܢ<EOS>
ܥܠܝܗܘܢ ܢܛܝܪ ܗܘ<EOS> ܘܡܢ ܒܬܪܗ ܕܗܢܐܼ ܩܒܿܠ ܡܟܣܝܡܝܢܘܣ ܐܦܣܩܦܘܬܐ ܕܥܕܬܐ ܕܐܢܛܝܘܟܝܐܿ<EOS>ܕܐܝܬܘܗܝ ܗܘܐ ܫܒܝܥܝܐ ܡܢ ܒܬܪ ܫ̈ܠܝܚܐ<EOS> ܦܝܠܝܦܘܣ ܕܝܢ ܗܿܘ ܕܝܠܦܢܢ ܥܠܘܗܝ ܡܢ ܡ̈ܠܘܗܝ<EOS>
ܕܕܝܘܢܣܘܣ ܐܦܣܩܘܦܐ ܕܩܘܪܢܬܘܣ ܕܐܝܬܘܗܝ ܗܘܐ ܐܦܣܩܘܦܐ ܕܥܕܬܐ ܕܓܘܪܛܝܢܐ ܡܕܝܢܬܐܼ<EOS> ܐܦ<EOS>
ܗܼܘ ܥܒܼܕ ܡܐܡܪܐ ܠܘܩܒܠ ܡܪܩܝܘܢܼ ܒܝܨܝܦܘܬܐ<EOS> ܐܦ ܐܝܪܢܐܘܣ ܘܡܕܘܣܛܘܣ ܗܿܘ ܕܝܬܝܪ ܡܢ<EOS>
ܐܚܪ̈ܢܐ ܦܪܣܝ ܓܠܝܐܝܬ ܛܥܝܘܬܗ ܕܗܢܐ ܓܒܪܐܼ<EOS> ܘܐܚܪ̈ܢܐ ܣܓ̈ܝܐܐ ܕܡܐܡܪ̈ܝܗܘܢ ܢܛܝܪܝܢ ܠܘܬ<EOS>
ܐܚ̈ܐ ܣܓ̈ܝܐܐ ܥܕܡܐ ܠܝܘܡܢܐ<EOS> ܒܗܢܐ ܙܒܢܐܼ ܐܦ ܡܠܝܛܘܢ ܐܦܣܩܦܐ ܕܥܕܬܐ ܕܣܪܝܣ ܘܐܦܘܠܝܢܪܣ<EOS>
ܐܦܣܩܘܦܐ ܕܥܕܬܐ ܕܐܝܪܘܦܘܠܝܣܼ ܫܒܝܚܐܝܬ ܥܫܢܝܢ ܗܘܘ<EOS> ܕܗܼܢܘܢ ܥܒܕܘ ܡܦܩ<EOS>
ܒܪܘܚܐ ܥܠ ܐ̈ܦܝ ܗܝܡܢܘܬܐ ܚܕ ܚܕ ܡܢܗܘܢ ܡܢܗ ܘܠܗܿ<EOS> ܘܩܿܪܒܘ ܠܡܠܟܐ ܕܪ̈ܗܘܡܝܐ ܕܐܝܬ ܗܘܐ<EOS>
ܒܗܿܘ ܙܒܢܐ<EOS> ܡܐܡܪ̈ܝܗܘܢ ܕܝܢ ܕܗܠܝܢ ܐܝܠܝܢ ܕܐܢܚܢܢ ܝܕܥܢ ܐܢܘܢ ܗܿܘܝܢ ܗܧܝܢ<EOS> ܕܡܠܝܛܘܢ ܥܠ<EOS>
ܦܣܟܼ ܬܪܗܝܢ<EOS> ܘܥܠ ܕܘܒܪܐܼ ܘܥܠ ܢܒ̈ܝܐ<EOS> ܘܐܚܪܢܐܼ ܥܠ ܥܕܬܐܼ ܘܐܚܪܢܐ ܥܠ ܚܕܒܫܒܐ<EOS> ܘܬܘܒ<EOS>
ܐܚܪܢܐ ܥܠ ܗܝܡܢܘܬܗ ܕܒܪ ܐܢܫܐܼ ܘܐܚܪܢܐ ܥܠ ܓܒܝܠܬܗ<EOS> ܘܬܘܒ ܐܚܪܢܐ ܥܠ ܡܫܡܥ ܐܕܢܐ<EOS>
ܕܗܝܡܢܘܬܐ<EOS> ܘܥܡ ܗܠܝܼܢ ܥܠ ܢܦܫܐ ܘܦܓܪܐ<EOS> ܘܬܘܒ ܥܠ ܡܘܠܕܗ ܕܡܫܝܚܐܼ ܘܥܠ ܡܠܬܐ ܕܢܝܒܘܬܗ<EOS>ܘܬܘܒܼ ܥܠ ܢܦܫܐ ܘܦܓܪܐ<EOS> ܘܐܚܪܢܐܼ ܥܠ ܪܚܡܬܐ̈ܟܣܢܝܐ ܘܥܠ ܣܛܢܐܼ ܘܥܠ ܓܠܝܘܢܗ ܕܝܘܚܢܢ<EOS>ܘܬܘܒ ܐܚܪܢܼܐ ܥܠ ܐܠܗܐ ܕܠܒܼܫ ܦܓܪܐ<EOS> ܘܬܘܒܼ ܐܚܪܢܐܼ ܕܟܬܼܒ ܠܐܢܛܘܢܝܢܘܣ ܡܠܟܐ<EOS> ܟܕ ܕܝܢ<EOS>
ܟܬܼܒ ܡܛܠ ܙܒܢܐ ܦܣܟ ܘܫܿܪܝ ܕܢܿܟܬܒܼ ܐܘܕܥ ܗܠܝܢ܇ ܕܒܙ̈ܒܢܘܗܝ ܕܣܐܪܘܠܠܝܣ ܦܘܠܘܣ<EOS>
ܐܢܬܘܦܛܐ ܕܐܣܝܐ ܐܝܗܕ ܐܓܪܝܣ<EOS> ܘܗܼܘܬ ܒܥܬܐ ܣܓܝܐܬܐ ܒܠܕܝܩܝܐ ܥܠ ܦܣܟ ܕܡܣܬܩܒܠܐ ܒܙܒܢ ܙܒܢ<EOS>
ܒܗܿܢܘܢ ܝܘܡ̈ܬܐܼ ܘܐܬܟܬܒ ܗܠܝܢ<EOS> ܠܗ ܕܝܢ ܠܗܢܐ ܡܐܡܪܐܼ<EOS> ܡܕܟܪ ܠܗ ܩܠܡܝܣ ܐܠܟܣܢܕܪܝܐ<EOS>
ܒܡܐܡܪܐ ܕܝܠܗ ܕܐܟܬܒ ܡܛܠ ܦܣܟ ܘܐܡܿܪܼ<EOS> ܕܐܝܟ ܕܡܢ ܥܠܼܬܐ ܕܡܐܡܪܗ ܕܡܠܝܛܘܢ ܐܟܬܒ ܐܦ ܗܼܘ<EOS>ܒܗܿܘ ܕܝܢ ܡܦܩ ܒܪܘܚܐ ܕܝܗܼܒ ܠܐܘܛܘܩܪܛܘܪܼ<EOS> ܕܐܝܟ ܗܠܝܢ ܡܫܬܥܐ ܕܗܼ̈ܘܝ<EOS>
ܡܢܗ ܥܠܡܐ ܕܝܠܢ<EOS> ܕܡܕܡ ܠܡ ܕܡܡܬܘܡ ܠܐ ܗܼܘܐܼ<EOS> ܗܫܐ ܡܬܪܕܦ ܛܘܗܡܐ ܕܕܚ̈ܠܘܗܝ ܕܐܠܗܐ<EOS>
ܒܦܘ̈ܩܕܢܐ ܚ̈ܕܬܐ ܒܐܣܝܐ<EOS> ܐ̈ܠܟܝ ܩܪܨܐ ܓܝܪ ܘܪ̈ܓܝ ܩܢܗܝܢܐ ܕܐܚܪ̈ܢܐ ܗܿܢܘܢ ܕܕܠܐ ܬܚܡܨܬܐ<EOS>
ܐܢܘܢܼ<EOS> ܒܥܠܼܬܐ ܕܐܝܬ ܠܗܘܢ ܦܘܩܕܢܐܼ ܓܠܝܐܝܬ ܡܚܿܠܨܝܢ ܘܚܛܿܦܝܢ ܒܠܠܝܐ ܘܒܐܝܡܡܐܿ<EOS> ܠܐܢܫܐ<EOS>
ܕܡܕܡ ܠܐ ܐܣܟܠܘ<EOS> ܘܒܬܪ ܐܚܪ̈ܢܝܬܐܼ ܐܡܼܪ ܬܘܒ<EOS> ܕܐܢ ܐܢܬ ܠܡ ܦܩܼܕܬ ܕܬܣܥܪ ܗܕܐ ܛܒܐܝܬ ܐܦ<EOS>
ܡܣܬܥܪܐܼ<EOS> ܡܠܟܐ ܓܝܪ ܟܐܢܐܼ ܠܐ ܡܡܬܘܡ ܡܬܪܥܐ ܡܕܡ ܥܘܿܠܐܝܬ<EOS> ܐܦ ܐܢܚܢܼܢ ܚܿܕܝܐܝܬ<EOS>
ܡܣܝܒܪܝܢܢ ܐܝܩܪܗ ܕܗܢܐ ܡܘܬܐ<EOS> ܗܕܐ ܕܝܢ ܒܥܘܬܐ ܡܿܩܪܒܝܢܢ ܠܟ ܒܠܚܘܕܼ<EOS> ܕܐܢܬ ܬܒܩܼܐ ܐܢܘܢ<EOS>
ܩܕܡܐܝܬ ܠܦܥ̈ܠܘܗܝ ܕܗܢܐ ܚܪܝܢܐܼ ܘܬܕܘܢ ܟܐܢܐܝܬ ܕܐܢ ܫܘܿܝܢ ܠܡܘܬܐ ܘܠܡܣܡ ܒܪܫܐܿ<EOS> ܐܘ<EOS>
ܠܚ̈ܝܐ ܘܠܢܝܚܐ<EOS> ܐܢ ܕܝܢ ܡܢܟ ܠܐ ܐܝܬܘܗܝ ܗܢܐ ܨܒܝܢܐ ܘܗܢܐ ܦܘܩܕܢܐ ܚܕܬܐ ܕܠܐ ܝܐܐ<EOS>
ܕܢܣܬܥܪ ܗܟܢܐ ܐܦܠܐ ܠܘܬ ܒܪ̈ܒܪܝܐ ܒܥܗܠܕܒܒܐܼ<EOS> ܝܬܝܪܐܝܬ ܒܿܥܝܢ ܐܢܚܢܢ ܡܢܟܼ ܕܠܐ ܬܗܡܐ<EOS>
ܡܢܢ ܒܗܢܐ ܪܕܘܦܝܐ ܕܡܢ ܥܠܡܐ <EOS> ܒܬܪ ܗܠܝܢ ܕܝܼܢ ܐܡܼܪ<EOS> ܕܦܝܠܣܘܦܘܬܐ ܠܡ ܕܝܠܢ ܩܕܡܝܐܝܬܼ<EOS>
ܒܝܬ ܒܪ̈ܒܪܝܐ ܐܬܢܨܚܬܿ<EOS> ܫܘܚܬܿ ܕܝܢ ܐܦ ܒܥܡܐ ܕܝܠܟ ܒܝܘ̈ܡܬܗ ܕܐܓܘܣܛܘܣܼ<EOS> ܘܗܼܘܬ ܠܡܠܟܘܬܐ<EOS>
ܕܪ̈ܗܘܡܝܐܼ ܠܫܘܠܛܢܐ ܪܒܐ<EOS> ܘܝܬܝܪܐܝܬ ܠܡܠܟܘܬܟ ܕܝܠܟܼ ܬܪܒܝܬܐ ܛܒܬܐ<EOS> ܡܢ ܗܿܘ ܙܒܢܐ ܓܝܪ<EOS>
ܪܒܿܐ ܘܡܬܝܬܪ ܐܘܚܕܢܐ ܕܪ̈ܗܘܡܝܐܿ<EOS> ܗܿܘ ܕܐܢܬ ܩܿܒܠܬܝܗܝ ܘܐܘܪܒܬܝܗܝ<EOS> ܘܬܘ<EOS>
ܒܥܫܿܢܝܘܗܝ ܥܡ ܒܪܟܼ<EOS> ܟܕ ܢܿܛܪ ܐܢܬ ܠܗܿܝ ܦܝܠܣܘܦܘܬܐ ܕܪܒܝܐ ܥܡ ܡܠܟܘܬܟܘܢ ܕܫܪܝܬܿ ܡܢ<EOS>
ܐܓܘܣܛܘܣܿ<EOS> ܗܿܝ ܕܐܦ ܐܒ̈ܗܝܟ ܥܡ ܫܪܟܐ ܕܕܚ̈ܠܬܐ ܐܚܪ̈ܢܝܬܐ ܐܦ ܠܗܿ ܝܩܪܘ<EOS> ܘܬܚܘܝܬܐ ܪܒܬܐ<EOS>
ܗܕܐ ܗܝܼ<EOS> ܕܠܛܘܒܗܿ ܕܡܠܟܘܬܐܼ ܫܘܚܬܿ ܣܒܪܬܐ ܕܝܠܢ ܥܡ ܫܘܪܝܗܿ ܛܒܿܐܿ<EOS> ܕܐܝܟ ܕܡܢ ܝܘ̈ܡܝ<EOS>
ܐܓܘܣܛܘܣ ܡܕܡ ܕܒܝܫ ܠܐ ܐܪܥܗܿ ܠܡܠܟܘܬܟܘܢܿ<EOS> ܐܠܐ ܝܬܝܪܐܝܬ ܒܟܠܡܕܡ ܡܫܬܒܚܐ ܘܡܬܿܥܫܢܐ<EOS>
ܒܨ̈ܠܘܬܐ ܕܟܘܠܢ<EOS> ܘܡܢ ܟܠܗܘܢ ܡ̈ܠܟܐ ܕܗܼܘܘܼ ܢܐܪܘܢ ܘܕܘܡܛܝܢܘܣ ܒܠܚܘܕ ܐܬܛܦܝܣܘ ܠܐܢܫܐ<EOS>
ܚܿܣ̈ܡܐܿ<EOS> ܘܩܒܿܠܘ ܡܐܟܠ ܩܪܨܐ ܥܠ ܝܘܠܦܢܐ ܕܝܠܢ<EOS> ܘܡܢܗܘܢ ܡܢ ܗܠܝܢ ܐܝܟ ܕܡܢ ܥܝܕܐ ܕܠܐ<EOS>
ܡܚܫܒܬܐ ܓܼܕܫܼ ܕܢܬܝܒܠ ܥܫܘܩܝܐ ܕܕܓܠܘܬܐ ܥܠܝܢ<EOS> ܐܠܐ ܕܝܢ ܛܥܝܘܬܗܘܢ ܕܗܿܢܘܢܼ ܐܒ̈ܗܝܟ<EOS>
ܕܝܠܟ ܐܬܩܢܘܗܿ<EOS> ܙܒܢ̈ܬܐ ܓܝܪ ܼ ܠܣ̈ܓܝܐܐ ܙܓܼܪܙ ܒܟܬܝ̈ܒܬܐܿ<EOS> ܠܐܝܠܝܢ ܕܨܒܘ ܕܢܡܪܚܘܢ<EOS>
ܘܢܫܚܼܩܘܢ ܡܛܠ ܗܕܐ<EOS> ܣܒܟ ܕܝܢ ܗܕܪܝܢܘܣ ܠܣܓ̈ܝܐܐ ܟܬܼܒ ܡܛܠ ܗܕܐܼ<EOS> ܐܦ ܠܦܘܢܕܝܘܣ ܐܢܬܘܦܛܐ<EOS>
ܕܐܣܝܐ<EOS> ܐܒܘܟ ܕܝܢ ܡܛܠܬܢ ܟܬܼܒ ܠܡܕܝ̈ܢܬܐܼ ܕܠܐ ܐܢܫ ܢܗܪܢ܇ ܟܕ ܐܦ ܐܢܬ ܥܡܗ ܡܕܒܪ ܗܘܝܬ<EOS>
ܟܠܡܕܡ<EOS> ܐܦ ܠܦܪ̈ܝܫܝܐ ܘܠܬܣ̈ܠܘܢܝܩܝܐ ܘܠܐܬܢܣ ܘܠܟܘܠ ܥܡܡ̈ܝܢ<EOS> ܥܠܝܟ ܕܝܢ ܡܦܣܝܢܼܢ ܕܝܬܝܪ<EOS>
ܡܢ ܗܿܢܘܢ ܐܝܬ ܠܟ ܬܪܥܝܬܐ ܛܒܬܐ ܥܠ ܗܠܝܢ<EOS> ܘܡܦܣܝܢܼܢ ܕܝܬܝܪܐܝܬ ܟܠܟܡܕܡ<EOS>
ܒܚܟܡܬܐ ܦܩܿܕ ܐܢܬ ܡܕܡ ܕܒܥܼܝܢ ܡܢܟ<EOS> ܗܠܝܢ ܕܝܼܢ ܥܕܡܐ ܠܗܪܟܐ ܐܬܬܣܝܡ <EOS> <EOS> ܒܠܘܩ̈ܛܐ<EOS>
ܕܝܢ ܕܟܬܝܒܝܢ ܠܗ ܠܡܠܝܛܘܢܼ<EOS> ܟܕ ܡܿܫܪܐ ܒܗܘܢܼ<EOS> ܪܫܼܡ ܡܢܝܢܐ ܕܟܬ̈ܒܐ ܕܕܝܬܩܼܐ ܥܬܝܩܬܐܼ<EOS>
ܘܚܘܝ ܕܐܝܠܝܢ ܡܬܩܒܠܝܢ ܕܘܿܠܐ ܕܢܣܕܘܪ ܐܢܘܢ ܗܪܟܐ<EOS> ܟܬܿܒ ܕܝܼܢ ܗܟܢܐ <EOS> <EOS> ܡܠܝܛܘܢ<EOS>
ܠܐܢܣܝܡܘܣ ܐܚܝܼ ܫܠܼܡ<EOS> ܡܛܠ ܕܙܒܢ̈ܬܐ ܣܓܝܐ̈ܬܐ ܐܦܝܼܣܬ ܒܚܦܝܛܘܬܐ ܕܐܝܬ ܠܟ ܡܛܠ ܡܠܬܐ<EOS>
ܕܐܥܒܕ ܠܟ ܠܘܩ̈ܛܐ ܡܢ ܢܡܘܣ ܘܡܢ ܢܒ̈ܝܐ ܥܠ ܦܪܘܩܢ ܘܥܠ ܟܠܗܿ ܗܝܡܢܘܬܢ܇ ܘܬܘܒ ܕܨܒܼܿܝܬ<EOS>
ܕܬܐܠܦ ܥܠ ܟܬ̈ܒܐ ܥܬܝ̈ܩܐ ܚܬܝܬܐܝܬ ܕܟܡܐ ܗܿܘܝܢ ܒܡܢܝܢܐܿ ܘܐܝܠܝܢ ܐܢܘܢ ܒܬܪ ܒܬܪܼ<EOS>ܐܬܒܼܛܠ ܠܝ ܕܗܝܼ ܗܕܐ ܐܥܒܕܼ<EOS> ܕܡܦܼܣ ܗܿܘܝܬ ܒܚܦܝܛܘܬܟ ܕܥܠ ܗܝܡܢܘܬܐ ܘܥܠ ܝܘܠܦܢܗܿ<EOS>
ܕܡܠܬܐܿ<EOS> ܕܝܬܝܪ ܡܢ ܟܠܡܕܡ ܠܚܘܒܐ ܕܐܠܗܐ ܡܘܪܒ ܐܢܬ܇ ܘܥܠ ܐ̈ܦܝ ܚܝ̈ܐ ܕܠܥܠܡ ܡܬܟܿܬܫ ܐܢܬ<EOS>ܟܕ ܣܿܠܩܬ ܗܟܝܠ ܠܡܕܢܚܐ ܘܡܿܛܝܬ ܥܕܡܐ ܠܗ ܠܐܬܪܐ ܕܒܗ ܐܬܟܪܙܘ ܘܐܣܬܥܪܘ ܘܝܿܠܦܬ<EOS>
ܒܒܛܝܼܠܘܬܐ ܥܠ ܟܬ̈ܒܐ ܕܕܝܬܩܐ ܥܬܝܩܬܐܼ<EOS> ܪܫܡܿܬܼ ܘܫܿܕܪܬ ܐܢܘܢ ܠܟ<EOS> ܕܐܝܬܝܗܘܢ ܫܡܗ̈ܝܗܘܢܼ<EOS>
ܗܠܝܢ ܕܡܘܫܐܼ ܚܡܫܐ<EOS> ܒܪܝܬܐܼ ܘܡܦܩܢܐ<EOS> ܘܡܢܝܢܐ ܘܕܟܗ̈ܢܐܼ ܘܬܢܝܢ ܢܡܘܣܐ<EOS> ܘܬܘܒ ܕܝܫܘܥ<EOS>
ܒܪܢܘܢ<EOS> ܘܣܦܪ ܕܝܿܢ̈ܐܼ ܘܪܥܘܬ<EOS> ܘܣܦܪ ܡ̈ܠܟܐܼ ܐܪܒܥܐ<EOS> ܣܦܪ ܕܒܪܝܡܝܼܢ<EOS>
ܬܪܝܢ<EOS> ܘܡܙܡܘܪ̈ܐ ܕܕܘܝܕ<EOS> ܘܕܫܠܝܡܘܢܼ<EOS> ܡܬ̈ܠܐ ܕܗܼܝܝ ܚܟܡܬܐ ܘܩܘܗܠܬܼ ܘܙܡܝܪܬ ܙܡܝܪ̈ܬܐ<EOS>ܘܐܝܘܒ<EOS> ܘܕܢܒ̈ܝܐܼ<EOS> ܐܫܥܝܐܼ ܘܐܪܡܝܐ<EOS> ܘܬܪܥܣܪ ܢܒ̈ܝܐ ܐܟܚܕܐ<EOS> ܘܕܢܝܐܝܠ݀ ܘܚܙܩܝܐܝܠܼ<EOS>
ܘܥܙܪܐ<EOS> ܕܢܡܗܘܢ ܡܢ ܗܠܝܢ ܥܒܿܕܬ ܠܘܩ̈ܛܐܼ ܘܣܡܿܬ ܒܫܬܐ ܡܐܡܪܝܢ<EOS> ܗܠܝܢ ܟܠܗܝܼܢ ܕܡܠܝܛܘܢ<EOS>ܘܬܘܒ ܐܦ ܕܐܦܘܠܝܢܪܣ ܡܐܡܪ̈ܐ ܣ̈ܓܝܐܐ ܐܝܬ ܕܡܬܢܛܪܝܢ ܠܘܬ ܣܓ̈ܝܐܐ<EOS> ܐܝܠܝܢ ܕܝܢ ܕܚܙܼܝܢ ܠܢ<EOS>
ܐܝܬܝܗܘܢܼ ܗܠܝܢ<EOS> ܚܕܼ ܕܡܦܩ ܒܪܘܚܐ<EOS> ܗܿܘ ܥܒܝܕ ܠܗ ܠܘܬ ܗܢܐ ܡܠܟܐ ܕܩܿܕܡܢܢ ܐܡܪܢܢ ܥܠܘܗܝ<EOS>ܘܠܘܩܒܠ ܚܢ̈ܦܐܼ ܚܡܫܐ<EOS> ܘܠܘܩܒܠ ܝܗܘ̈ܕܝܐܼ ܬܪ̈ܝܢ<EOS> ܘܐܝܠܝܢ ܕܡܢ ܒܬܪܟܢ ܣܡ ܥܠ ܗܪܣܝܣ<EOS>
ܕܦܪ̈ܘܓܝܐ ܕܝܥܬ ܚܕܬܐܝܬ ܩܕܡ ܩܠܝܠ ܙܒܢܐܿ<EOS> ܕܗܝܕܝܢ ܫܿܪܝ ܗܘܐ ܡܘܢܛܢܢܘܣ ܥܡ ܢܫ̈ܐ ܢܒܝ̈ܬܐ<EOS>
ܕܓ̈ܠܬܐ ܕܢܩܝܦܢ ܗܘܝ ܠܗ ܠܡܣܛܐ ܡܢ ܫܪܐܐ<EOS>
ܕܥܣܪܝܢ ܘܚܡܫܐܼ ܥܠ ܗܪܣܝܣ ܕܛܛܝܢܘܣ<EOS>ܘܡܘܣܢܘܣ ܕܝܢ ܗܿܘ ܕܡܢܝܢܝܗ ܥܡ ܗܿܢܘܢ ܕܚܫܼܒܢܼܢ<EOS> ܐܝܬ ܠܗ ܡܐܡܪܐ ܕܥܒܝܕ<EOS>
ܠܗ ܠܘܬ ܐ̈ܚܐܿ<EOS> ܕܨܠܘ ܗܘܘ ܠܗܪܣܝܣ ܕܢܬܩܪܝܐ ܕܐܢܩܪ̈ܛܝܛܐ ܠܡܦܼܢܝܘ ܐܢܘܢ ܠܫܪܪܐܿ<EOS> ܕܗܝܕܝܢ<EOS>
ܗܘ ܫܪܝܬܿ ܠܡܬܚܙܝܘ܇ ܘܠܡܥܠܘ ܠܥܠܡܐ ܡܣܡ ܒܪܥܢܝܐ ܕܓܠܐ ܘܢܘܟܪܝܐ ܘܡܚܒܠܐ<EOS> ܡܬܐܡܪܐ ܕܝܢ<EOS>
ܡܠܬܐܼ<EOS> ܕܠܗܕܐ ܛܥܝܘܬܐ ܥܠܼܬܐ ܕܫܘܪܝܗܼܿ ܛܛܝܢܘܣ ܗܼܘܐ<EOS> ܗܿܘ ܕܩܕܡ ܩܠܝܠ<EOS>
ܬܢܼܝܢܢ ܡܢ ܡ̈ܠܘܗܝ ܕܐܼܡܪ ܡܛܠ ܝܘܣܛܝܢܘܣ ܣܗܕܐ ܫܒܝܚܐܿ<EOS> ܘܐܫܬܥܝܢ ܥܠܘܗܝ ܕܬܠܡܝܕܗ ܗܘܐ<EOS>ܡܘܕܥ ܕܝܢ ܥܠ ܗܕܐ ܐܝܪܢܐܘܣܼ ܒܡܐܡܪܐ ܩܕܡܝܐ ܕܥܒܝܕ ܠܗ ܠܘܩܒܠ ܗܪܣܝܣܿ<EOS> ܥܠܘܗܝ ܥܠ ܛܛܝܢܘܣ<EOS>
ܘܥܠ ܗܪܣܝܣ ܕܝܠܗ<EOS> ܘܟܬܿܒܼ ܗܟܢܐ <EOS> ܕܡܢ ܒܬܪ ܣܛܘܪܢܝܠܘܣ ܠܡ ܘܡܪܩܝܘܢ ܗܿܢܘܢ<EOS>
ܕܡܬܩܪܝܢ ܐܢܩܪ̈ܛܝܛܘܼ<EOS> ܐܟܪܙܘ ܘܐܣܠܝܘ ܙܘܘܓܐܼ ܘܓܠܙܝܢ ܓܒܝܠܬܗ ܩܕܡܝܬܐ ܕܐܠܗܐܿ ܘܡܚܦܝܐܝܬ<EOS>
ܡܩܛܪܓܝܢ ܠܗܿܘ ܕܥܒܼܕ ܕܟܪܐ ܘܢܩܒܬܐ ܠܡܘܠܕܐ ܕܒ̈ܢܝ ܐܢܫܐܿ<EOS> ܘܡܠܦܝܢ ܕܢܫܬܼܐܠ ܐܢܫ ܡܢ<EOS>
ܡܐ̈ܠܬܐ ܕܟܠ ܡܕܡ ܕܐܝܬ ܒܗ ܢܦܫܐܿ<EOS> ܘܛܠܡܝܢ ܩܘܒܠ ܛܝܒܘܬܐ ܕܐܠܗܐ ܥܒܘܕܐ ܕܟܿ܇ ܘܩܝܡܝܢ<EOS>
ܠܘܩܒܠ ܦܘܪܩܢܗ ܕܒܪ ܐܢܫܐ ܕܐܬܓܒܠ ܩܕܡܐܝܬ<EOS> ܗܕܐܼ ܗܫܐ ܗܘ ܐܬܚܙܝܬܿ ܠܘܬܗܘܢ܇ ܕܩܕܡܐܝܬ<EOS>
ܛܛܝܢܘܣ ܐܥܠܗ ܠܗܢܐ ܓܘܕܦܐܿ<EOS> ܗܿܘ ܕܐܝܬܘܗܝ ܗܘܐ ܬܠܡܝܕܗ ܕܝܘܣܛܝܢܘܣ<EOS> ܘܟܡܐ ܕܠܗ ܢܩܝܦ<EOS>
ܗܘܐܼ<EOS> ܡܕܡ ܕܗܟܢܐܼ ܠܐ ܚܘܝ<EOS> ܡܢ ܒܬܪ ܕܝܢ ܣܗܕܘܬܗ ܕܗܿܘܼ ܐܪܚܩ ܗܢܐ ܡܢ ܥܕܬܐ ܕܐܬܪܝܡ<EOS>
ܘܐܬܚܬܪ܇ ܕܣܼܒܪ ܒܢܦܫܗ ܕܢܗܘܐ ܡܠܦܢܐ ܐܝܟ ܡܝܬܪ ܡܢ ܐܚܪ̈ܢܐ<EOS> ܘܥܒܼܕ ܠܢܦܫܗ ܛܘܦܣܐ<EOS>
ܕܝܘܠܦܢܐ ܐܚܪܢܐܼ<EOS> ܘܐܫܬܥܝ ܫܘ̈ܥܝܬܐ ܐܦ ܗܼܘ ܒܕܡܘܬܗܘܢ ܕܗܿܢܘܢ ܕܒܝܬ ܘܠܬܢܛܝܢܘܣܿ<EOS>ܕܥ̈ܠܡܐ ܠܡ ܕܠܐ ܡܬܚܙܝܢ<EOS> ܘܩܪܝܗܝ ܠܙܘܘܓܐ ܚܒܿܠܐ ܘܙܢܝܘܬܐ ܒܕܡܘܬܗ ܕܪܩܝܘܢ ܘܣܛܘܪܢܠܘܣܼ<EOS>ܘܩܐܡ ܠܘܩܒܠ ܦܘܪܩܢܗ ܕܐܕܡ<EOS> ܗܠܝܢ ܐܼܡܪ ܐܝܪܢܐܘܣ <EOS> ܒܬܪ ܙܒܢܐ ܕܝܢ<EOS>
ܩܠܝܠܼ<EOS> ܓܒܪܐ ܚܕ ܕܫܡܗ ܫܘܐܪܘܣ ܫܪܪܗܿ ܠܗܕܐ ܗܪܣܝܣܼ<EOS> ܘܗܼܘܐ ܥܠܼܬܐ ܠܐܝܠܝܢ ܕܡܬܬܠܡܕܝܢ<EOS>
ܒܗܿ܇ ܕܢܗܘܘܢ ܡܬܩܪܝܢ ܡܢ ܫܡܗ ܣܘܐܪ̈ܝܢܘ<EOS> ܡܬܚܫܚܝܢ ܕܝܢ ܗܼܢܘܢ ܗܠܝܢ ܒܢܡܘܣܐ ܘܒܢܗܒܝܐ<EOS>
ܘܒܐܘܢܓܠܝܘܢܼ<EOS> ܘܐܝܟ ܪܥܝܢܗܘܢ ܡܬܪܓܡܝܢ ܠܗ ܠܣܘܟܠܐ ܕܟܬ̈ܒܐ<EOS> ܡܓܕܦܝܢ ܕܝܢ ܥܠ ܦܘܠܘܣ<EOS>
ܫܠܝܚܐܼ ܘܡܣܼܠܝܢ ܐܓܪ̈ܬܗ<EOS> ܘܠܐ ܡܩܿܒܠܝܼܢ ܐܦܠܐ ܦܪܟܣܣ ܕܫ̈ܠܝܚܐ<EOS> ܗܼܘ ܕܝܢ ܗܢܐ ܛܿܛܝܢܘܣ<EOS>
ܪܫܗܘܢ ܩܕܡܝܐܼ<EOS> ܟܢܿܫ ܘܚܿܠܛ ܘܣܡ ܐܘܢܓܠܝܘܢܼ ܘܩܪܝܗܝ ܕܝܛܣܪܘܢ<EOS> ܗܢܘ ܕܝܼܢ ܕܡܚ̈ܠܛܢܐ<EOS>ܗܢܐ ܕܠܘܬ ܣ̈ܓܝܐܐ ܥܕܡܐ ܠܘܝܡܢܐ ܐܝܬܘܗܝ<EOS> ܡܬܐܡܪ ܕܝܢ ܥܠܘܗܝܼ<EOS> ܕܐܡܪܚ ܕܢܫܚܠܦ ܡ̈ܠܐ ܡܢ<EOS>
ܕܫ̈ܠܝܚܐܼ ܐܝܟ ܕܢܿܬܩܢ ܪܘܟܒܗܿ ܕܡܠܬܐ<EOS> ܫܒܼܩ ܕܝܢ ܗܼܘ ܗܢܐ ܡܐܡܪ̈ܐ ܣ̈ܓܝܐܐܼ<EOS> ܕܡܢܗܘܢ<EOS>
ܐܝܬ ܚܕ ܡܐܡܪܐ ܕܡܫܬܡܗ ܠܘܬ ܣܓ̈ܝܐܐ ܠܘܩܒܠ ܚܢ̈ܦܐܿ<EOS> ܕܒܗ ܐܕܟܪ ܠܡܫ̈ܡܗܐ ܕܗܼܘܘ ܒܝܬ<EOS>
ܚ̈ܢܦܐ ܡܢ ܙܒ̈ܢܐ ܩܕܡ̈ܝܐܿ<EOS> ܘܚܘܝ ܕܩܿܕܝܡ ܠܟܠܗܘܢ ܡܘܫܐ ܘܢܒܗܝܐ ܕܥܒܪ̈ܝܐ<EOS> ܕܗܼܘ ܗܢܐ<EOS>
ܡܐܡܪܐ ܡܬܚܙܐ ܕܡܝܬܪ܇ ܘܐܝܬ ܒܗ ܝܘܬܪܢܐ ܝܬܝܪ ܡܢ ܟܠܗܘܢ ܡܐܡܪ̈ܘܗܝ<EOS> ܗܠܝܢ ܕܝܢ ܐܬܐܡܪܼ<EOS>
ܡܛܘܠ ܗܠܝܢ <EOS> <EOS>ܕܥܣܪܝܢ ܘܫܬܐܼ<EOS> ܥܠ ܒܪܕܝܨܢ ܐܪܡܼܝܐܼ ܘܥܠ ܡܐܡܪ̈ܐ ܕܐܝܬ ܠܗ<EOS>ܥܠܝܗܿ ܕܝܢ ܥܠ ܡܠܟܘܬܗ ܕܐܢܛܘܢܝܢܘܣ ܘܐܪܘܣܼ ܣܓܝܐܢ ܗܘܝ ܗܪܣܝܣ<EOS> ܘܒܝܬ<EOS>
ܢܗܪ̈ܘܬܐ ܒܐܘܪܗܝܼ ܒܪܕܝܨܢ ܓܒܪܐ ܝܕܝܥܐ ܕܒܠܫܢܐ ܐܪܡܼܝܐ ܡܗܝܪ ܗܘܐ ܛܒ<EOS>
ܘܠܘܩܒܠ ܗܿܢܘܢ ܕܒܝܬ ܡܪܩܝܘܢ ܘܠܘܩܒܠ ܐܚܪܢܐ ܕܩܝܡܝܢ ܥܠ ܐ̈ܦܝ ܝܘ̈ܠܦܢܐ ܡܦܪ̈ܫܐ ܩܡ<EOS>
ܒܡܠܬܗܼ<EOS> ܘܐܟܬܒܗ ܠܡܐܡܪܐ ܒܠܫܢܐ ܕܝܠܗܿ<EOS> ܥܡ ܡܐܡܪ̈ܐ ܐܚܪ̈ܢܐ ܣܓ̈ܝܐܐ ܕܐܟܬܒ<EOS> ܐܝܬ ܗܘܘ ܠܗ<EOS>
ܕܝܢ ܝܕܘ̈ܥܐ ܣܓ̈ܝܐܐ ܕܚܝܠܬܢܝܢ ܒܡܠܬܐܼ<EOS> ܘܗܼܢܘܢ ܐܦܩܘ ܐܢܘܢ ܠܡܐܡܪ̈ܘܗܝܼ ܐܝܬ ܕܪܫܐ<EOS>
ܕܐܡܝܪ ܠܗ ܪܘܪܒܐܝܬ ܥܠ ܚܠܩܐ ܕܐܟܬܒ ܠܐܢܛܘܢܝܢܘܣ<EOS> ܘܐܚܪ̈ܢܐ ܣܓ̈ܝܐܐ ܐܡܪܝܢ ܥܠܘܗܝ<EOS>
ܕܟܬܼܒܿ<EOS> ܒܥܠܼܬܐ ܕܪܕܘܦܝܐ ܕܗܼܘܐ ܒܗܿܘ ܙܒܢܐ<EOS> ܐܝܬܘܗܝ ܗܘܐ ܕܝܢ ܗܢܐ ܩܕܡܐܝܬܼ ܒܝܘܠܦܢܗ<EOS>
ܕܘܠܢܛܝܢܘܣ<EOS> ܟܕ ܕܝܢ ܐܬܫܝܛ ܒܥܝ̈ܢܘܗܝ ܗܢܐ ܘܐܟܣ ܫܘܥ̈ܝܬܗ ܣܓܝܐ̈ܬܐ ܘܐܪܬܥܝ ܗܘܐ ܕܐܝܢܐ<EOS>
ܗܼܘ ܡܢ ܢܦܫܗ ܢܫܿܢܐ ܗܘܐ ܠܬܪܥܝܬܐ ܕܡܝܬܪܐܼ<EOS> ܠܘ ܕܝܢ ܡܫܡܠܝܐܝܬ ܥܼܛܐ ܡܢܗ ܨܐܬܐ ܕܗܿܝ<EOS>
ܗܪܣܝܣ ܩܕܡܝܬܐ<EOS> ܒܗ ܒܗܢܐ ܙܒܢܐܼ ܐܬܬܢܝܚܝ ܐܦܣܩܘܦܐ ܕܥܕܬܐ ܕܪܗܘܡܐ<EOS>
ܫܠܡ ܣܦܼܪܐ ܕܐܪܒܥܐ ܕܬܫ̈ܥܝܬܐ ܕܥܕܬܐ<EOS><EOS> <EOS> <EOS> <EOS>