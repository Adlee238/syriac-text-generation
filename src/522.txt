ܬܘܒ ܦܠܝܪ̈ܦܘܪܝܣ ܐܘܟܝܬ ܣܗ̈ܕܘܬܐ ܘܓܠܝ̈ܢܐ ܕܗܘܘ ܡܢ ܐܠܗܐ ܠܘܬ ܩܕܝ̈ܫܐ<EOS> ܡܛܠ<EOS>ܗܪܣܝܣ ܕܬܪܝܢ ܟܝ̈ܢܐ܇ ܘܡܬܥܒܪܢܘܬܐ ܕܗܘܬ ܒܟܠܩܝܕܘܢܐ܇ ܕܡܟܬܒ̈ܢ ܠܐܢܫ ܡܢ ܬܠܡܝ̈ܕܘܗܝ ܕܩܕܝܫܐ<EOS>ܦܛܪܘܣ ܐܒܪܝܐ ܕܫܡܗ ܩܫܝܫܐ ܝܘܚܢܢ ܕܒܝܬ ܪܘܦܝܢܐ ܐܢܛܝܘܟܝܐ<EOS> ܐܦܝܣܩܘܦܐ ܕܡܝܘܡܐ ܕܓܙܐ<EOS>§<EOS>ܐ<EOS> ܡܫܬܥܐ ܗܘܐ ܠܢ ܛܘܒܬܢܐ ܐܒܘܢ ܘܐܦܝܣܩܦܐ ܐܒܐ ܦܛܪܘܣ ܐܒܪܝܐ<EOS> ܕܟܕ ܐܝܬܘܗܝ<EOS>ܗܘܐ ܥܕܟܝܠ ܒܩܘܣܛܢܛܝܢܐܦܘܠܝܣ ܡܢ ܩܕܡ ܕܢܟܦܘܪ ܒܥܠܡܐ ܟܕ ܚܝ ܥܕܟܝܠ ܢܣܛܘܪܝܣ<EOS>ܘܐܝܬܘܗܝ ܗܘܐ ܒܐܦܝܣܩܦܘܬܐ<EOS> ܕܟܕ ܡܫܬܡܠܐ ܗܘܐ ܕܘܟܪܢܐ ܕܐܪ̈ܒܥܝܢ ܣܗ̈ܕܐ ܩܕܝ̈ܫܐ ܒܥܕܬܐ<EOS>ܕܡܬܩܪܝܐ ܡܪܝܐ ܟܕ ܩܡ ܕܢܬܪܓܡ ܩܕܡ ܟܠܗ ܥܡܐ ܒܩܪܝܒܘܬܐ ܕܝܠܝ ܐܝܬܘܗܝ ܗܘܐ ܕܝܢ ܢܫܝ ܩܠܐ<EOS>ܘܢܨܝܚ ܩܠܐ<EOS> ܫܪܝ ܕܢܓܕܦ ܘܕܢܐܡܪ ܠܐܦܝ ܡܨܥܬܐ ܕܬܘܪܓܡܗ<EOS> ܠܐ ܬܫܬܒܗܪܝܢ ܡܪܝܡ<EOS> ܐܟ ܗܿܘ ܕܠܐܠܗܐ<EOS>ܝܠܕܬܝ<EOS> ܠܐ ܓܝܪ ܝܠܕܬܝ ܐܘ ܡܝܬܪܬܐ ܠܐܠܗܐ<EOS> ܐܠܐ ܒܪܢܫܐ ܐܘܪܓܢܘܢ ܕܐܠܗܐ<EOS> ܘܡܚܕܐ ܕܐܡܪ ܗܕܐ<EOS>ܗܘܐ ܠܗ ܕܝܘܐ ܥܠܝܗܿ ܕܒܐܡܐ<EOS> ܕܗܟܢܐ ܥܡ ܦܐܬܗ ܐܦ ܐܝܕܗ ܕܝܡܝܢܐ ܬܬܗܦܟ ܠܗܿ ܠܒܣܬܪܗ<EOS> ܘܟܕ<EOS>ܡܬܦܫܠ ܘܥܬܝܕ ܗܘܐ ܠܡܦܠ ܚܛܦܘܗܝ ܡܕܝ̈ܠܢܐ ܘܡܫ̈ܡܫܢܐ<EOS> ܘܛܥܢܘܗܝ ܘܐܥܠܘܗܝ ܠܒܝܬ ܕܝܘܩܢܝܩܘܢ<EOS>ܘܡܢ ܗܝܕܝܢ ܣܘܓܐܗ ܕܥܡܐ ܕܡܕܝܢܬܐ<EOS> ܫܢܝ ܡܢ ܫܘܬܦܘܬܗ<EOS> ܝܬܝܪܐܝܬ ܗܠܝܢ ܕܒܦܠܛܝܢ<EOS> ܘܐܦ ܐܢܐ ܡܢ<EOS>ܩܕܡ ܟܠܗܘܢ<EOS> ܘܟܕ ܛܒ ܪܚܝܡ ܗܘܝܬ ܡܢܗ<EOS>§<EOS>ܒ ܬܘܒ ܡܫܬܥܐ ܗܘܐ ܠܢ ܗܘ ܐܒܐ ܡܛܠ ܛܘܒܢܐ ܦܠܐܓܝܘܣ ܐܘܪܗܝܐ<EOS> ܕܐܝܬ ܗܘܐ ܠܗ<EOS>ܕܘܒܪ̈ܐ ܕܡܝܬܪܘܬܐ<EOS> ܘܐܝܬܘܗܝ ܗܘܐ ܕܝܪܝܐ ܘܢܒܝܐ<EOS> ܘܟܕ ܫܡܥ ܠܡ ܓܘܕ̈ܦܐ ܕܗܝܒܐ ܐܦܝܣܩܘܦܐ<EOS>ܕܐܘܪܗܝ<EOS> ܘܐܟܣܗ ܓܠܝܐܝܬ<EOS> ܣܓܝ ܚܫ ܡܢܗ<EOS> ܘܟܕ ܐܬܪܕܦ ܐܬܐ ܠܕܘܟܬܐ ܚܕܐ ܕܦܠܣܛܝܢܐ ܘܝܬܒ ܒܫܠܝܐ<EOS>ܟܕ ܥܕܟܝܠ ܚܝ ܗܘܐ ܝܘܒܢܠܐܘܣ ܡܢ ܩܕܡ ܣܘܢܗܕܘܣ ܘܡܬܥܒܪܢܘܬܐ ܕܗܝܡܢܘܬܐ<EOS> ܘܗܟܢܐ ܥܡܪܬ ܒܗ<EOS>ܛܝܒܘܬܐ ܐܟ ܕܢܬܡܠܐ ܪܘܚܐ ܕܢܒܝܘܬܐ<EOS> ܘܐܫܬܘܝ ܕܣܒܝܣܐܝܬ ܢܚܙܐ ܚܙܘ̈ܢܐ<EOS> ܗܿܘ ܕܟܕ ܒܟܠ ܙܒܢ ܐܬܿܐ<EOS>ܗܘܐ ܠܘܬ ܐܒܐ ܦܛܪܐ܇ ܕܐܝܬܘܗܝ ܗܘܐ ܗܝܕܝܢ ܒܫܠܝܐ ܒܠܐܒܪܐ ܕܡܝܘܡܐ ܕܓܐܙܐ<EOS> ܡܛܠ ܚܘܒܐ ܣܓܝܐܐ<EOS>ܕܐܝܬ ܗܘܐ ܠܗܘܢ ܨܝܕ ܚܕܕ̈ܐ<EOS> ܒܚܕ ܡܢ ܝܘܡܝܢ ܟܕ ܡܛܝܠ ܘܡܒܚܢ ܥܡܗ ܕܐܒܐ ܡܛܠ ܚܘܫܒ̈ܐ<EOS>ܘܡܝܬܪ̈ܘܬܐ ܕܒܐܠܗܐ ܒܕܘܟܝ̈ܬܐ ܚܠܢܝ̈ܬܐ ܕܝܠܗܿ ܕܠܐܒܪܐ<EOS> ܐܡܿܪ ܗܘܐ ܕܗܘܐ ܒܬܡܗܐ<EOS> ܘܚܙܐ ܡܢ<EOS>ܩܕܡ ܣܘܢܗܕܘܣ ܫܢܝ̈ܐ ܫܒܥ ܡܬܥܒܪܢܘܬܐ ܕܥܬܝܕܐ ܗܘܬ ܕܬܗܘܐ ܒܟܠܩܝܕܘܢܐ ܡܢ<EOS>ܐܦܝܣ̈ܩܘܦܐ<EOS> ܟܕ ܐܡܪ ܘܫܡܗ ܕܪܫܝܥܐ ܡܠܟܐ ܡܪܩܝܢܐ ܗܿܝ ܕܒܝܘ̈ܡܬܗ ܘܒܐܝ̈ܕܘܗܝ ܥܬܝܕܐ ܗܘܬ<EOS>ܕܬܗܘܐ<EOS> ܘܗܠܝܢ ܕܫܪܟܐ ܕܒܐܝܕܐ ܒܐܝܕܐ<EOS> ܟܕ ܐܡܿܪ<EOS> ܕܐܦ ܠܝ ܘܠܟ ܐܒܐ ܐܝܬ ܠܗ ܠܙܒܢܐ ܗܿܘ ܕܢܕܪܟ<EOS>ܗܘܐ ܗܿܘ ܕܟܕ ܡܬܪܕܦܝܢܢ ܥܡ ܟܠܗܘܢ ܩܕܝܫ̈ܐ<EOS> ܗܠܝܢ ܕܠܐ ܡܬܪܡܝܢ ܕܢܫܠܡܘܢ ܠܥܒܘܪܝܐ ܕܗܝܡܢܘܬܐ<EOS>ܒܗ ܒܪܕܘܦܝܐ ܢܫܬܡܠܐ<EOS> ܗܿܝ ܕܐܦ ܗܘܬ ܠܚܪܬܐ<EOS>§<EOS>ܓ ܐܝܬܘܗܝ ܗܘܐ ܗܘ ܟܕ ܗܘ ܐܒܐ ܦܠܐܓܝܘܣ ܢܒܝܐ<EOS> ܐܟ ܕܡܫܬܥܐ ܗܘܐ ܐܒܐ ܕܝܠܢ<EOS>ܟܕ ܩܪܝܒ ܥܡ ܩܕܝܫ̈ܐ ܐܚܪ̈ܢܐ ܠܘܬܗ ܕܣܒܐ<EOS> ܬܘܒ ܒܚܙܘܐ ܐܚܪܢܐ ܗܘܐ ܡܢ ܩܕܡ ܣܘܢܕܘܣ ܘܫܪܝ ܕܢܐܡܪ<EOS>ܥܡ ܒܟܝܐ<EOS> ܘܝ ܦܠܘܟܪܝܐ<EOS> ܘܝ ܦܠܘܟܪܝܐ<EOS> ܘܝ ܦܠܘܟܪܝܐ<EOS> ܘܟܕ ܣܓܝ ܣܓܝܐܝܬ ܐܬܩܪܒܬ ܠܗ ܦܝܣܬܐ ܡܢܢ<EOS>ܕܢܓܠܐ ܡܢܐ ܗܘ ܕܡܬܐܡܪ ܡܢܗ ܐܡܪ ܕܦܠܘܟܪܝܐ ܗܿܝ ܕܐܫܬܘܕܝܬ ܠܐܠܗܐ ܒܬܘܠܘܬܐ ܘܫܕܬ ܠܢܣܛܘܪܝܣ<EOS>ܗܿܝ ܕܟܠܗܘܢ ܩܕܝܫ̈ܐ ܕܒܟܠ ܕܘܟ ܟܬܒܝܢ ܗܘܘ ܐܟ ܕܠܩܕܝܫܬܐ ܘܒܬܘܠܬܐ ܗܿܝ ܕܩܝܡܐ ܗܘܬ ܒܐܦ̈ܝ<EOS>ܐܪܬܐܕܟܣܝܐ<EOS> ܥܬܝܕܐ ܕܬܥܒܪ ܥܠ ܗܝܡܢܘܬܐ ܘܥܠ ܒܬܘܠܘܬܐ<EOS> ܘܬܫܚܘܩ ܠܩܕܝܫ̈ܐ ܗܿܝ<EOS>ܕܐܦ ܗܘܬ<EOS> ܘܥܒܪܬ ܥܠ ܫܘܘ̈ܕܝܐ ܕܕܟܝܘܬܐ ܕܐܫܬܘܕܝܬ ܠܡܫܝܚܐ<EOS> ܘܐܙܕܘܓܬ ܠܡܪܩܝܢܐ<EOS> ܘܗܘܬ ܝܪܘܬܬܐ<EOS>ܕܡܠܟܘܬܗ ܘܕܪܘܫܥܗ<EOS> ܘܕܫܘܢ̈ܩܐ ܕܢܛܝܪܝܢ ܠܗ<EOS>§<EOS>ܕ ܬܘܒ ܗܘ ܟܕ ܗܘ ܦܠܓܝܘܣ ܩܫܝܫܐ<EOS> ܐܟ ܕܐܫܬܥܝ ܦܡܦܝܠܘܣ ܡܫܡܫܢܐ ܕܥܕܬܐ<EOS>ܕܐܘܪܫܠܡ<EOS> ܕܐܝܬܘܗܝ ܗܘܐ ܪܚܡܗ<EOS> ܥܠ ܒܙܒܢ ܥܡܗ ܕܢܿܨܠܐ ܒܕܘܟܬܐ ܩܕܝܫܬܐ ܕܓܓܘܠܬܐ<EOS> ܟܕ ܥܕܟܝܠ<EOS>ܠܠܝܐ ܗܘܐ ܗܢܐ ܓܝܪ ܥܝܕܐ ܐܝܬ ܗܘܐ ܠܗ<EOS> ܘܟܕ ܩܐܿܡ ܘܡܿܨܠܐ<EOS> ܐܬܚܛܦ ܠܚܙܘܐ<EOS> ܘܟܕ ܐܬܬܚܕ ܡܢ<EOS>ܐܒܠܐ ܘܡܢ ܕܡܥ̈ܐ<EOS> ܫܪܝ ܠܡܐܡܪ<EOS> ܝܘܒܢܠܐܘܣ<EOS> ܝܘܒܢܠܐܘܣ<EOS> ܝܘܒܢܠܐܘܣ<EOS> ܘܠܚܪܬܐ ܕܡܢ ܕܫܼܠܐ ܡܢ<EOS>ܚܙܘܐ<EOS> ܐܫܬܐܠ ܡܢܗ ܕܫܡܫܐ ܦܡܦܝܠܘܣ ܟܕ ܠܚܘܕܐܝܬ ܢܦܠ ܩܕܡܘܗܝ ܕܡܢܐ ܐܝܬܝܗܝܢ ܗܠܝܢ ܕܚܙܘܐ<EOS>ܘܡܛܠ ܡܢܐ ܕܠܐ ܫܠܝܐ ܡܙܥܩ ܗܘܐ ܕܝܘܒܢܠܐܘܣ<EOS> ܐܡܼܪ ܕܝܘܒܢܠܐܘܣ ܗܟܢܐ ܚܿܙܐ ܐܢܬ ܠܗ ܐܢܗܘ ܕܚܝ<EOS>ܐܢܬ<EOS> ܕܡܢ ܪ̈ܗܘܡܝܐ ܘܫܐܕ̈ܐ ܡܙܕܝܚ<EOS> ܐܟܡܐ ܕܗܫܐ ܚܿܙܐ ܐܢܬ ܠܗ ܠܝܘܒܢܠܐܘܣ<EOS> ܕܡܢ<EOS>ܕܝܪ̈ܝܐ ܘܩܠܝܪ̈ܝܩܘ ܡܙܕܝܚ<EOS>§<EOS>ܗ ܗܘ ܗܢܐ ܟܕ ܚܿܙܐ ܒܪܘܚ ܗܿܝ ܕܥܬܝܕܐ<EOS> ܐܡܿܪ ܗܘܐ ܠܗ ܠܩܕܝܫܐ ܐܒܐ<EOS>ܘܠܛܘܒܬܢܐ ܝܘܚܢܢ ܐܘܢܘܟܣܐ ܕܐܬܗܿܓܘ ܒܟܬܒ̈ܐ ܐܠܗ̈ܝܐ ܒܢ̈ܝ<EOS> ܘܡܐ ܕܡܫܝܚܐ ܥܕ̈ܬܗ ܢܗܝܡܢܟܘܢ<EOS>ܨܠܘ ܥܠܝ ܟܕ ܩܿܕܡ ܡܫܘܕܥ<EOS> ܣܿܝܡ ܐܝܕܐ ܕܥܠܝܗܘܢ<EOS> ܕܗܟܢܐ ܟܕ ܡܬܕܡܪ ܛܘܒܢܐ ܐܒܐ ܦܛܪܐ ܘܠܝܬ<EOS>ܗܘܐ ܠܗ ܗܢܝܐܝܬ ܠܘܬ ܗܠܝܢ ܕܡܬܐܡܪܢ ܗܿܘܝ ܒܗܿܝ ܕܥܿܪܩ ܗܘܐ ܘܡܢܗ ܕܫܡܐ ܕܣܝܿܡ ܐܝܕܐ<EOS> ܟܕ<EOS>ܐܬܬܥܝܩ ܐܡܪ ܠܣܒܐ<EOS> ܠܐ ܝܿܕܥ ܐܢܬ ܡܢܐ ܐܡܿܪ ܐܢܬ ܐܘ ܣܒܐ<EOS> ܗܘ ܕܝܢ ܦܠܐܓܝܘܣ ܟܕ ܐܬܦܨܚ ܐܡܪ<EOS>ܐܢܐ ܝܿܕܥ ܐܢܐ ܡܢܐ ܐܡܿܪ ܐܢܐ<EOS> ܘܗܿܘ ܕܒܿܥܐ ܕܢܬܬܥܝܩ ܢܬܬܥܝܩ<EOS>§<EOS>ܘ ܗܢܐ ܒܙܒܢܐ ܕܥܒܘܪܝܐ ܕܗܝܡܢܘܬܐ<EOS> ܗܕܐ ܨܠܘܬܐ ܐܝܬ ܗܘܐ ܠܗ ܐܡܝܢܐܝܬ<EOS> ܡܪܝܐ<EOS>ܐܠܗܐ ܕܝܠܝ<EOS> ܢܛܪܝܢܝ ܠܐ ܡܬܥܒܪܢܐ ܒܗܝܡܢܘܬܐ ܬܪܝܨܬܐ<EOS> ܥܕܡܐ ܠܫܘܠܡܐ ܘܠܐ ܡܬܩܪܒܢܐ ܠܫܘܬܦܘܬܐ<EOS>ܕܗܠܝܢ ܕܒܟܠܩܝܕܘܢܐ ܛܠܡܘܢ ܗܝܡܢܘܬܐ<EOS> ܘܐܝܟܐ ܕܨܒܿܐ ܐܢܬ ܘܐܝܟܢܐ ܕܨܒܿܐ ܐܢܬ ܣܒ<EOS>ܪܘܚܝ<EOS> ܐܦܢ ܒܝܬ ܩܦܠܝܘܢ ܘܐܦܢ ܒܦܘܛܩܐ<EOS> ܒܠܚܘܕ ܠܐ ܡܬܥܒܪܢܐ ܢܛܪܝܢܝ<EOS> ܗܿܝ ܕܐܦ ܗܘܬ<EOS> ܒܐܣܩܠܘܢܐ<EOS>ܓܝܪ ܠܘܬ ܐܢܫ ܩܘܪܝܠܘܣ ܩܦܝܠܐ ܬܪܝܨ ܗܝܡܢܘܬܐ ܕܪܕܝܦ ܗܘܐ ܡܛܠ ܬܪܝܨܘܬ ܫܘܒܚܐ ܡܢ ܡܝܘܡܐ ܘܡܫܢܝ<EOS>ܗܘܐ ܠܗ ܠܐܣܩܠܘܢܐ ܘܬܡܢ ܦܿܠܚ ܗܘܐ ܩܦܝܠܘܬܐ<EOS> ܘܟܕ ܥܪܩ ܗܘܐ ܦܠܐܓܝܘܣ ܛܘܒܢܐ ܘܡܬܛܫܐ ܗܘܐ ܠܘܬܗ<EOS>ܒܠܠܝܐ ܡܕܡ ܒܗ ܐܫܬܡܠܝ ܐܟ ܨܠܘܬܗ ܘܢܒܝܘܬܗ<EOS> ܗܿܝ ܕܟܕ ܝܠܦܘܢ ܐܢܫܝ̈ܢ ܡܢ ܐܚ̈ܐ ܚܦܝ̈ܛܐ ܕܡܝܘܡܐ<EOS>ܐܬܘ ܒܠܠܝܐ<EOS> ܘܢܣܒܘ ܗܘܘ ܫܠܕܗ ܘܥܦܝܘܗܝ ܒܠܐܒܪܐ ܒܕܝܪܗ ܕܪܚܡ ܠܡܫܝܚܐ ܗܪܘܢ ܡܿܙܒܢ ܚ̈ܛܐ<EOS> ܘܒܗ<EOS>ܒܠܠܝܐ ܗܿܘ ܕܐܫܬܡܠܝ܇ ܟܕ ܡܬܪܕܦܝܢ ܗܝܕܝܢ ܐܦܝܣܩܘ̈ܦܐ ܬܪ̈ܝܨܝ ܗܝܡܢܘܬܐ<EOS> ܫܢܝ ܐܒܐ ܦܛܪܐ<EOS>ܐܦܝܣܩܘܦܐ<EOS> ܘܟܕ ܐܝܬܘܗܝ ܒܐܟܣܘܪܝܢܟܘܣ ܕܬܐܒܝܕܐ ܡܢ ܪܘܚܩܐ ܕܐܟ ܗܢܐ<EOS> ܚܙܝܗܝ ܒܚܙܘܐ ܠܗ<EOS>ܠܛܘܒܢܐ ܦܠܐܓܝܘܣ ܕܐܬܐ ܠܘܬܗ ܒܚܕܘܬܐ ܘܒܦܪܨܘܦܐ ܦܨܝܚܐ ܘܫܐܠ ܒܫܠܡܗ ܘܐܡܪ܇ ܐܒܐ ܨܠܐ ܡܛܠܬܝ<EOS>ܘܐܓܥܠܝܢܝ<EOS> ܡܛܠ ܕܚܿܙܩ ܐܢܐ ܠܘܬ ܡܪܝܐ<EOS> ܘܟܕ ܪܫܡ ܗܘ ܐܒܐ ܠܝܘܡܐ ܕܒܗ ܚܙܐ<EOS>ܠܚܙܘܐ<EOS> ܠܐܚܪܝܬܐ ܐܫܟܚ ܕܗܘ ܐܝܬܘܗܝ ܝܘܡܐ ܗܿܘ ܕܒܗ ܐܫܬܡܠܝ ܡܘܕܝܢܐ ܪܒܐ ܦܠܐܓܝܘܣ<EOS> ܠܗܢܐ ܐܡܗ<EOS>ܟܕ ܨܝܿܡܐ ܫܒܐ<EOS> ܒܩܕܝܫܘܬܐ ܒܛܢܬ ܘܝܠܕܬ ܘܪܒܝܬ<EOS> ܘܟܕ ܐܬܓܒܪ ܘܗܘܐ ܕܡܫܘܚܬܐ ܟܕ ܡܝܬ ܐܢܫ ܡܢ<EOS>ܗܠܝܢ ܡܫܒܚ̈ܐ ܕܡܕܝܢܬܐ ܘܚܙܝܗܝ ܕܡܬܠܘܐ<EOS> ܒܬܘܬ ܢܦܫܐ ܗܘܐ<EOS> ܘܡܚܕܐ ܡܢ ܠܘܘܝܬܐ ܗܿܝ ܥܪܩ ܠܕܝܪܐ<EOS>ܟܕ ܐܬܒܿܝܢ ܒܫܛܝܘܬܐ ܕܗܢܐ ܥܠܡܐ<EOS> ܘܗܟܢܐ ܗܘܐ ܡܐܢܐ ܓܒܝܐ<EOS>§<EOS>ܙ ܐܫܬܥܝ ܠܢ ܛܘܒܢܐ ܝܘܚܢܢ ܩܫܝܫܐ ܕܐܠܟܣܢܕܪܝܐ ܗܿܘ ܕܡܬܐܡܪ ܗܘܐ ܕܒܝܬ<EOS>ܛܛܝܢܐ ܓܒܪܐ ܝܕܝܥܐ ܘܡܫܒܚܐ ܕܟܕ ܐܢܐ ܠܡ ܛܠܝܐ<EOS> ܗܘܬ ܠܝ ܪܚܡܬܐ ܕܐܟܦܘܪ ܒܥܠܡܐ<EOS> ܘܟܕ ܐܝܬ<EOS>ܗܘܐ ܠܝ ܥܝܕܐ ܐܡܢܥ ܠܘܬ ܐܒܐ ܠܕܝܘܣ ܢܒܝܐ ܗܿܘ ܕܩܠܝ̈ܬܐ ܪܗܛܬ ܠܘܬܗ ܕܐܓܠܐ ܠܗ ܪܚܡܬܐ ܕܝܠܝ<EOS>ܘܐܝܠܦ ܡܢܗ ܐܢܗܘ ܕܡܬܩܢ ܡܪܝܐ ܪܓܬܐ ܕܝܠܝ ܘܚܦܝܛܘܬܐ<EOS> ܘܐܦܝܣܗ ܕܢܨܠܐ ܥܠܝ<EOS> ܗܘ ܕܝܢ ܐܡܪ<EOS>ܕܟܬܪ ܛܐܘܣ<EOS> ܠܐ ܓܝܪ ܚܿܙܐ ܐܢܐ ܗܫܐ ܒܗܝܠܘܬܐ<EOS> ܐܠܐ ܙܠ ܫܠܝ<EOS> ܟܕ ܝܨܦ ܐܢܬ ܕܫܘܫܛܐ ܕܕܘܒܪ̈ܐ<EOS>ܕܡܝܬܪܘܬܐ<EOS> ܡܢ ܒܬܪ ܓܝܪ ܙܒܢܐ ܝܕܝܥܐ<EOS> ܥܬܝܕ ܪܕܘܦܝܐ ܢܕܪܟ ܠܥܕܬܐ<EOS> ܘܗܝܕܝܢ ܟܕ<EOS>ܥܿܪܩ ܐܢܬ ܐܬܿܐ ܐܢܬ ܠܗܪܟܐ ܘܗܿܘܐ ܐܢܬ ܕܝܪܝܐ<EOS> ܘܟܕ ܐܢܐ ܐܡܿܪܬ ܠܗ ܠܐܒܐ ܐܠܝܕܝܘܣ ܕܐܝܢܐ<EOS>ܪܕܘܦܝܐ ܐܪܐ ܚܢܦܘܬܐ ܥܬܝܕܐ ܕܬܠܒܘܟ ܐܡܪ ܠܝ ܠܐ<EOS> ܐܠܐ ܩܐܿܡ ܡܠܟܐ ܪܫܝܥܐ ܕܫܡܗ ܡܪܩܝܢܐ<EOS>ܘܡܿܥܒܕ ܠܐܦܝܣ̈ܩܘܦܐ ܕܒܟܬܒܐ ܢܐܡܪܘܢ<EOS> ܕܠܐ ܐܝܬܘܗܝ ܐܠܗܐ ܗܿܘ ܕܐܨܛܠܒ<EOS> ܘܟܕ ܟܠܗܘܢ ܗܠܝܢ<EOS>ܢܫܬܡܥܘܢ ܠܗ ܘܢܫܠܡܘܢ ܒܠܚܘܕܘܗܝ ܐܦܝܣܩܘܦܐ ܕܐܠܟܣܢܕܪܝܐ<EOS> ܐܡܿܪ ܐܢܐ ܕܝܢ ܕܝܣܩܘܪܘܣ ܠܐ<EOS>ܡܫܬܡܥ ܠܗ<EOS> ܘܡܛܠ ܗܕܐ ܡܬܪܕܦ ܘܡܫܬܠܡ ܠܐܟܣܘܪܝܐ ܘܒܗܿ ܥܢܿܕ<EOS> ܘܟܕ ܐܢܐ ܐܡܪܬ ܠܗ܇ ܕܫܒܿܩ ܥܡܐ<EOS>ܕܐܠܟܣܢܕܪܝܐ ܕܢܐܙܠ ܠܐܟܣܘܪܝܐ<EOS> ܐܡܼܪ ܠܝ ܕܐܝܢ<EOS> ܡܬܥܨܐ ܓܝܪ ܘܐܚܪܢܐ ܗܿܘܐ ܚܠܦܘܗܝ ܟܦܘܪܐ<EOS>ܘܟܕ ܐܢܐ ܐܬܬܥܝܩܬ ܒܗܠܝܢ ܕܐܬܐܡܪ ܐܡܼܪ ܗܘ<EOS> ܐܠܐ ܐܝܬ ܠܐܠܗܐ ܕܢܩܝܡ ܠܗ ܒܝܘ̈ܡܬܐ ܗܠܝܢ<EOS> ܟܗܢܐ<EOS>ܕܥܿܒܕ ܨܒܝܢܗ<EOS> ܟܕ ܡܘܕܥ ܥܠ ܛܘܒܢܐ ܛܝܡܬܐܘܣ<EOS> ܘܡܬܩܛܠ ܠܡ ܗܿܘ ܕܩܕܡܘܗܝ ܕܛܪܘܢܐܝܬ ܗܘܐ<EOS> ܟܕ<EOS>ܪܡܿܙ ܥܠ ܦܪܘܛܪܝܘܣ ܪܫܝܥܐ<EOS> ܗܘ ܕܝܢ ܛܝܡܬܐܘܣ ܟܕ ܡܟܬܪ ܩܠܝܠ ܝܘ̈ܡܬܐ ܒܐܦܝܣܩܦܘܬܐ<EOS> ܠܐܟܣܘܪܝܐ<EOS>ܡܫܬܕܐ<EOS> ܘܟܕ ܗܠܝܢ ܐܡܪ ܗܘ ܣܒܐ ܘܫܠܐ<EOS> ܒܥܩܬܐ ܪܒܬܐ ܗܘܝܬ ܘܐܡܪܬ<EOS> ܡܪܝ ܐܒܐ<EOS> ܡܟܬܪ ܗܟܝܠ ܒܐܟܣܘܪܝܐ ܗܿܘ ܐܦܝܣܩܘܦܐ ܐܪܬܘܕܟܣܐ ܘܐܒܿܕܐ ܡܕܝܢܬܐ ܘܟܠܗܿ ܡܨܪܝܢ ܘܐܚܿܕ<EOS>ܪܘܫܥܐ<EOS> ܗܘ ܕܝܢ ܫܠܐ ܗܘܐ<EOS> ܘܟܕ ܟܬܪܬ ܘܡܦܝܣ ܐܢܐ ܐܡܪ ܠܝ ܐܢ ܗܘ ܕܐܝܬ ܙܒܢܐ ܗܿܦܟ<EOS> ܘܟܕ ܡܟܬܪ<EOS>ܩܠܝܠ ܙܒܢܐ<EOS> ܥܢܕ ܒܗܝܡܢܘܬܐ ܬܪܝܨܬܐ<EOS> ܘܟܕ ܗܠܝܢ ܐܡܪ ܘܫܠܐ<EOS> ܢܦܠܬ ܩܕܡܘܗܝ ܟܕ ܨܿܒܐ ܗܘܝܬ ܐܝܠܦ<EOS>ܡܢܗ ܗܠܝܢ ܕܒܬܪܟܢ<EOS> ܗܘ ܕܝܢ ܐܡܼܪ<EOS> ܣܦܿܩ ܠܟ ܥܕܡܐ ܠܗܪܟܐ<EOS> ܡܟܝܠ ܕܝܢ ܒܬܪ ܗܠܝܢ ܙܒܢܐ<EOS>ܕܐܢܛܝܟܪܝܣܛܘܣ ܡܕܪܟ<EOS>§<EOS>ܚ ܗܝ ܕܝܢ ܗܕܐ ܘܛܘܒܢܐ ܙܐܢܘܢ ܗܿܘ ܡܬܟܪܟܢܐ ܘܢܒܝܐ ܡܢ ܟܦܪ ܣܥܪܬܐ܇ ܩܪܝܬܐ<EOS>ܕܝܢ ܐܝܬܝܗܿ ܗܕܐ ܕܡܬܐܡܪܐ ܒܦܠܣܛܝܢܐ ܠܐܒܐ ܐܣܛܦܢܐ ܕܝܪܝܐ ܘܕܠܚܪܬܐ ܗܘܐ ܫܡܫܐ ܕܐܘܪܫܠܡ<EOS>ܐܬܢܒܝ ܡܢ ܩܕܡ ܣܘܢܕܘܣ ܕܟܠܩܝܕܘܢܐ<EOS> ܟܕ ܓܝܪ ܗܘ ܨܒܿܐ ܗܘܐ ܕܢܐܙܠ ܒܐܟܣܢܝܘܬܐ ܡܛܠ ܐܠܗܐ<EOS>ܘܢܫܬܘܬܦ ܒܡܝܬܪܘܬܐ ܕܐܟܣܢܝܘܬܐ ܘܡܛܠ ܗܕܐ ܐܬܐ ܠܘܬ ܐܒܐ ܙܐܢܘܢ ܘܡܫܐܠ ܗܘܐ<EOS>ܕܐܢܗܘ ܕܡܬܩܢ ܡܪܝܐ ܚܦܝܛܘܬܗ<EOS> ܫܡܥ ܗܘܐ ܡܢܗ<EOS> ܕܗܫܐ ܙܠ ܫܠܝ<EOS> ܥܬܝܕ ܗܘ ܓܝܪ ܪܕܘܦܝܐ ܘܩܘܡܐ<EOS>ܕܗܪ̈ܛܝܩܘ ܕܢܕܪܟ ܠܥܕܬܐ ܡܛܠ ܗܝܡܢܘܬܐ ܬܪܝܨܬ ܫܘܒܚܐ<EOS> ܘܗܝܕܝܢ ܟܕ ܠܐ ܨܒܿܐ ܐܢܬ ܢܦܿܩ ܐܢܬ<EOS>ܒܐܟܣܢܝܘܬܐ<EOS> ܐܢ ܗܼܘ ܕܡܚܒ ܐܢܬ ܕܐܪܬܘܕܘܟܣܐ ܬܟܬܪ<EOS> ܗܿܝ ܕܐܦ ܓܕܫܬ ܠܗ ܟܕ ܒܚܪܬܐ ܫܢܝ<EOS>ܠܐܟܣܢܝܘܬܐ<EOS> ܘܒܗܿ ܐܫܬܡܠܝ ܡܛܠ ܣܘܢܗܕܘܣ ܕܟܠܩܝܕܘܢܐ<EOS> ܘܟܕ ܥܝܕܐ ܟܝܬ ܐܝܬ ܗܘܐ ܠܗ ܕܟܠܗܘܢ<EOS>ܗܿܢܘܢ ܕܡܢ ܟܠ ܕܘܟ ܕܝܪ̈ܝܐ ܢܩܒܠ ܗܘ ܛܘܒܬܢܐ ܙܐܢܘܢ ܘܕܚܘܫܒܗ ܕܟܠܚܕ ܚܕ ܡܢܗܘܢ ܢܫܡܥ ܘܗܠܝܢ<EOS>ܕܐܝܬܝܗܝܢ ܕܦܘܪܩܢܐ ܠܟܠܚܕ ܢܐܡܪ<EOS> ܠܚܪܬܐ ܟܕ ܩܕܡ ܚܙܐ ܒܝܫ̈ܬܐ ܗܠܝܢ ܕܥܬܝܕ̈ܢ ܕܢܕܪ̈ܟܢ<EOS>ܠܥܡܪܬܐ ܡܢ ܟܦܘܪܘܬܐ ܕܗܿܘܝܐ ܒܟܠܩܝܕܘܢܐ<EOS> ܚܒܼܫ ܢܦܫܗ ܡܢ ܩܕܡ ܫܢܬܐ ܚܕܐ ܕܟܦܘܪܘܬܐ<EOS> ܘܠܐ<EOS>ܠܐܢܫ ܡܟܝܠ ܡܩܒܠ ܗܘܐ<EOS> ܘܟܕ ܒܐܒܠܐ ܘܬܐܢܚ̈ܬܐ ܐܝܬܘܗܝ ܗܘܐ<EOS> ܗܟܢܐ ܫܡܠܝ ܫܢܬܐ ܚܕܐ ܡܢ ܩܕܡ<EOS>ܣܘܢܗܕܘܣ ܕܟܦܘܪ̈ܐ<EOS>§<EOS>ܬ ܡܫܬܥܐ ܗܘܐ ܠܢ ܐܒܐ ܐܝܢܘܩܢܛܝܘܣ ܕܡܢ ܦܡܦܘܠܝܐ<EOS> ܓܒܪܐ ܢܟܦܐ ܘܪܝܫܐ ܕܐܚ̈ܐ<EOS>ܟܕ ܐܡܿܪ ܕܐܝܬ ܒܦܡܦܘܠܝܐ ܫܠܒܐ ܪܒܐ ܘܥܡܝܩܐ ܕܒܗ ܐܢܫ ܡܢ ܩܕܝܫ̈ܐ ܘܥܢܘ̈ܝܐ<EOS>ܚܙܐ ܒܙܒܢ ܡܢ ܩܕܡ ܣܘܢܗܕܘܣ ܠܐܟܠܩܪܨܐ ܕܐܬܐ ܠܘܬܗ ܘܐܡܼܪ ܠܗ ܕܟܕ ܢܦܿܠ ܐܢܬ ܣܓܘܕ ܠܝ<EOS> ܘܟܕ<EOS>ܩܕܝܫܐ ܢܦܚ ܒܗ ܘܓܥܪ ܫܢܝ ܫܐܕܐ ܗܿܘ ܛܢܦܐ ܟܕ ܐܡܿܪ ܠܘܬܗ ܠܡܢܐ ܐܫܬܐܠܬ ܕܬܣܓܘܕ ܠܝ<EOS> ܗܐ<EOS>ܡܟܢܫ ܐܢܐ ܠܟܠܗܘܢ ܐܦܝܣܩܘ̈ܦܐ<EOS> ܘܥܒܿܕ ܐܢܐ ܣܘܢܗܕܘܣ<EOS> ܘܬܡܢ ܟܠܗܘܢ ܐܦܝܣܩܘ̈ܦܐ ܢܣܓܕܘܢ ܠܝ<EOS>§<EOS>ܝ ܘܟܒܪ ܡܕܡ ܕܥܬܝܕ ܕܢܬܐܡܪ<EOS> ܠܐ ܡܫܬܪܪܢܐ<EOS> ܘܕܫܘܐ ܠܬܕܡܘܪܬܐ ܡܣܬܒܪ<EOS>ܠܐܢܫ̈ܝܢ<EOS> ܡܛܠ ܕܝܢ ܕܓܒܪ̈ܐ ܢܟܦ̈ܐ ܘܣܒ̈ܐ ܘܕܫܘܝܢ ܠܫܪܪܐ ܘܕܝܪ̈ܝܐ ܩܕܝܫ̈ܐ ܐܫܬܥܝܘ ܠܝ<EOS>ܘܠܗܠܝܢ ܕܗܝܕܝܢ ܓܢܝܢ ܗܘܘ ܒܕܝܪܗ ܕܐܒܐ ܪܘܡܢܐ<EOS> ܟܕ ܐܣܬܩܒܠܘܢ ܒܕܘܟܪܢܗ ܐܒܐ ܐܛܪܒܝܘܣ ܓܒܪܐ<EOS>ܠܐ ܕܓܠܐ ܐܒܐ ܦܪܓܡܝܘܣ<EOS> ܐܒܐ ܬܐܘܡܐ ܕܘܓܝܐ ܬܠܡܝܕܗ ܪܝܫܝܐ ܕܐܒܐ ܪܘܡܢܐ܇ ܘܣܒ̈ܐ ܐܚܪ̈ܢܐ<EOS>ܣܓܝ̈ܐܐ ܘܫܦܝܪ̈ܝ ܬܐܪܬܐ<EOS> ܠܐ ܚܦܝܘ ܐܬܐ ܕܗܘܬ ܒܦܠܣܛܝܢܐ ܕܩܿܕܡܐ ܗܘܬ ܡܘܕܥܐ ܟܦܘܪܝܐ<EOS>ܕܐܦܝܣܩܘ̈ܦܐ<EOS> ܟܕ ܓܝܪ ܥܬܝܕܐ ܗܘܬ ܕܬܗܘܐ ܣܘܢܗܕܘܣ ܠܐ ܢܡܘܣܝܬܐ<EOS> ܡܢ ܫܠܝܐ ܗܘܐ ܫܡܝܐ ܥܡܘܛܐ<EOS>ܥܡ ܚܫܟܐ ܘܥܪܦܠܐ<EOS> ܘܫܝ̈ܦܐ ܐܬܡܛܪܘ ܒܡܕܝܢܬܐ ܩܕܝܫܬܐ ܘܒܟܠܗ̈ܝܢ ܩܘܪ̈ܝܐ<EOS>ܕܚܕܪ̈ܝܗܿ ܘܒܕܘܟܝ̈ܬܐ ܣܓܝ̈ܐܬܐ ܕܦܠܣܛܝܢܐ<EOS> ܕܫܘܝܢ ܒܛܘܦܣܐ ܒܟܠ ܡܕܡ<EOS> ܘܕܡܿܝܢ ܗܘܘ ܠܗܠܝܢ ܕܡܢ<EOS>ܒܢܝ̈ܢܫܐ ܡܬܬܩܢܝܢ<EOS> ܘܐܝܬ ܗܘܐ ܠܗܘܢ ܛܒ̈ܥܐ ܡܫܚ̈ܠܦܐ ܘܫܟܝܪ̈ܐ<EOS> ܕܗܟܢܐ ܣܓܝ̈ܐܐ ܢܠܩܛܘܢ ܡܢܗܘܢ<EOS>ܘܟܕ ܐܢܫ̈ܝܢ ܐܬܚܫܚܘ ܒܗܘܢ ܒܠܐ ܝܕܥܬܐ ܐܣܬܡܝܘ<EOS> ܘܐܡܪܝܢ ܗܘܘ ܕܗܘܣܝܟܝܘܣ ܗܿܘ ܐܡܘܪܐ<EOS>ܕܐܘܪܫܠܡ<EOS> ܟܕ ܣܓܝ ܟܢܿܫ ܡܢܗܘܢ ܚܘܝ ܠܡܠܟܬܐ ܐܘܕܘܩܝܐ<EOS> ܘܫܕܪ ܠܩܘܣܛܢܛܝܢܐܦܘܠܝܣ ܠܬܚܘܝܬܐ<EOS>ܕܐܬܿܐ ܗܿܝ<EOS> ܕܡܫܘܕܥܐ ܗܘܬ ܠܣܡܝܘܬܐ ܕܐܚܿܕܐ ܒܥܠܡܐ<EOS> ܡܛܠ ܟܦܘܪܝܐ ܕܐܦܝܣܩܘܦ̈ܐ ܐܟ ܕܐܡܪ ܐܫܥܝܐ<EOS>ܢܒܝܐ<EOS> ܕܐܣܬܡܝܘ ܥܒ̈ܕܘܗܝ ܕܐܠܗܐ<EOS> ܡܬܚܙܐ ܗܘܐ ܕܝܢ ܥܦܪܐ ܣܓܝܐܐ ܕܩܝܩܐ ܠܬܚܬ ܡܢܗܘܢ ܕܫܝ̈ܦܐ<EOS>ܠܬܚܘܝܬܐ ܕܡܢ ܠܥܠ ܢܚܬܘܢ ܘܐܡܪܝܢ ܗܘܘ ܐܢܫܝ̈ܢ ܡܢ ܗܢܘܢ ܕܩܪܝܒܝܢ ܗܘܘ ܕܥܕܟܝܠ ܘܗܫܐ ܒܓܬܬܐ<EOS>ܩܪܝܬܐ ܢܛܝܪ ܐܣܦܪܝܕܐ ܕܡܼܠܐ ܡܢܗܘܢ<EOS> ܘܠܗܿܠܝܢ ܣܗܕ ܗܘܐ ܛܘܒܢܐ ܐܒܐ ܕܝܠܢ ܦܛܪܘܣ ܟܕ ܐܡܿܪ<EOS>ܗܟܢܐ ܕܒܝܘ̈ܡܬܐ ܗܠܝܢ ܢܗܝܪܐܝܬ ܫܼܡܥ ܕܗܘܬ ܐܬܐ ܗܕܐ ܡܢ ܗܠܝܢ ܕܚܙܘ<EOS> ܟܕ ܐܝܬܘܗܝ ܗܘܐ ܗܝܕܝܢ ܒܫܠܝܐ ܒܕܝܪܐ ܕܡܝܘܡܐ<EOS> ܘܐܒܐ ܐܢܕܪܬܐ ܬܠܡܝܕܗ ܡܫܪܪ ܗܘܐ<EOS> ܕܐܦ ܗܼܘ ܒܥܝܢܘܗ̈ܝ<EOS>ܚܼܙܐ ܗܠܝܢ ܬܠܬܐ<EOS> ܐܬܐ ܗܕܐ ܕܗܘܬ ܕܫܝ̈ܦܐ ܘܗܿܘ ܫܡܪܝܐ ܕܡܢ ܩܕܝܡ ܐܝܬܘܗܝ ܗܘܐ ܣܡܝܐ ܘܐܬܚܙܝ<EOS>ܠܗ ܗܿܘ ܕܫܦ ܒܥܝܢܘ̈ܗܝ ܡܢ ܕܡܐ ܕܕܝܪ̈ܝܐ ܩܕܝܫ̈ܐ ܕܐܬܩܛܠܘ ܠܘܬ ܢܐܦܘܠܝܣ ܒܙܒܢܐ ܕܟܦܘܪܘܬܐ<EOS>ܘܩܘܪܒܢܐ ܗܿܘ ܕܗܘܐ ܕܡܐ ܘܦܓܪܐ ܓܠܝܐܝܬ܇ ܒܝܬ ܫܠܝ̈ܚܐ ܕܩܣܪܝܐ ܟܕ ܐܙܠܘ ܐܒܗ̈ܬܐ ܩܕܝܫ̈ܐ<EOS>ܬܪ̈ܝܨܝ ܫܘܒܚܐ<EOS> ܠܐܘܪܥܗ ܕܝܘܒܢܐܠܘܣ ܟܦܘܪܐ<EOS> ܟܕ ܗܦܟ ܡܢ ܣܘܢܕܘܣ ܐܟ ܕܢܟܣܘܢܝܗܝ ܐܘ ܕܦܝܣܐ<EOS>ܢܥܒܕܘܢܝܗܝ ܕܢܬܘܒ ܘܢܬܪܨ ܢܦܫܗ<EOS> ܘܐܬܟܠܝܘ ܡܢ ܐܪܟܘܢܐ ܕܢܥܠܘܢ ܠܩܣܪܝܐ ܡܛܠ ܕܥܡܐ ܣܓܝܐܐ<EOS>ܐܝܬܝܗܘܢ ܗܘܘ<EOS> ܘܟܕ ܥܡܐ ܣܓܝܐܐ ܐܬܐܫܕ ܥܠܝܗܘܢ<EOS> ܘܐܦܝܣ ܐܢܘܢ ܕܢܥܒܕܘܢ ܩܘܪܒܢܐ ܒܝܬ ܫܠܝܚ̈ܐ<EOS>ܕܐܝܬܘܗܝ ܠܒܪ ܡܢ ܡܕܝܢܬܐ<EOS> ܡܢ ܗܿܘ ܕܟܕ ܫܩܠܘ ܡܗ̈ܝܡܢܐ ܣܓܝ̈ܐܐ ܘܢܛܪܘ ܠܘܬܗܘܢ ܐܫܟܚܘܗܝ ܒܬܪܟܢ<EOS>ܠܦܓܪܐ ܘܕܡܐ ܫܪܝܪܐ܇ ܘܣܗܕ ܗܘܐ ܠܬܕܡܘܪܬܐ ܗܕܐ ܘܐܒܐ ܡܐܟܣܘܣ ܩܫܝܫܐ ܓܒܪܐ ܫܪܝܪܐ ܟܕ ܐܡܿܪ<EOS>ܕܗܘ ܗܘܐ ܚܙܝܐ ܕܪܐܙܐ ܕܐܟ ܗܢܐ<EOS> ܘܐܢܕܝܢ ܐܢܫ ܠܐ ܡܫܪ ܠܐܬܐ ܗܕܐ ܕܗܘܬ ܕܫܘܝܐ<EOS>ܠܬܕܡܘܪܬܐ܇ ܕܗܠܝܢ ܫܝ̈ܦܐ<EOS> ܟܕ ܝܿܠܦ ܗܿܘ ܡܕܡ ܕܗܘܐ ܗܝܕܝܢ ܕܕܿܡܐ ܠܗ ܘܡܬܬܘܕܐ ܡܢ ܟܠܢܫ<EOS>ܘܡܣܬܗܕ ܒܟܬܝܒܬܐ ܕܡܘܣܝܬܐ ܢܩܒܠ ܠܫܘܪܪܐ<EOS> ܒܗ ܓܝܪ ܒܝܘܡܐ ܕܐܬܥܠܝ ܠܡܠܟܘܬܐ ܘܩܛܪ ܟܠܝܠܐ<EOS>ܡܪܩܝܢܐ ܪܫܝܥܐ ܡܢ ܫܠܝܐ ܚܫܟܐ ܐܚܕ ܒܟܠܗܿ ܥܡܪܬܐ ܥܢ ܥܡܛܢܐ ܘܚܠܐ ܕܢܿܚܬ ܗܘܐ ܘܚܫܟܐ ܗܼܘܐ<EOS>ܕܐܟ ܗܢܐ ܐܟ ܗܿܘ ܕܐܚܕ ܠܡܨܪܝܢ<EOS> ܗܟܢܐ ܓܝܪ ܐܥܡܛܗ ܠܐܐܪ<EOS> ܐܝܟܢܐ ܕܟܠܗܘܢ ܥܡܘܪ̈ܝܗܿ ܕܡܕܝܢܬ<EOS>ܡܠܟܘܬܐ<EOS> ܒܕܚܠܐ ܣܓܝܐܐ ܘܒܫܓܘܫܝܐ ܢܗܘܘܢ ܟܠܗܘܢ ܒܟܠܕܘܟ ܘܢܬܐܒܠܘܢ ܘܪܘܪܒܐܝܬ ܡܝܠܠܝ ܗܘܘ<EOS>ܘܡܬܐܒܠܝܢ<EOS> ܐܟ ܗܿܘ ܕܫܘܠܡܐ ܒܥܓܠ ܡܕܪܟ<EOS> ܐܝܬܝܗܿ ܗܘܬ ܕܝܢ ܗܕܐ<EOS> ܢܒܝܘܬܐ ܕܚܫܟܐ ܕܥܬܝܕ ܗܘܐ<EOS>ܕܢܐܬܐ ܥܠ ܟܠܗܿ ܥܡܪܬܐ܇ ܒܐܝܕܘ̈ܗܝ ܕܝܠܗ ܕܛܪܘܢܐ<EOS> ܘܕܣܡܝܘܬܐ ܘܕܚܫܘܟܘܬܐ ܕܡܢ ܕܚܠܬ ܐܠܗܐ<EOS>ܐܟܡܐ ܕܟܠܗܿ ܒܪܝܬܐ ܐܟ ܐܢܫ ܢܐܡܪ ܠܐ ܡܬܡܠܠܢܐܝܬ ܐܒܿܠܐ ܗܘܬ<EOS> ܘܩܿܕܡܐ ܗܘܬ ܡܫܘܕܥܐ ܟܦܘܪܝܐ<EOS>ܕܒܐܠܗܐ ܗܿܘܐ ܗܘܐ<EOS> ܘܕܚܝܩܘܬܐ ܕܗܝܡܢܘܬܐ ܬܪܝܨܬ ܫܘܒܚܐ<EOS> ܡܢܗ ܕܪܫܝܥܐ ܡܠܟܐ<EOS> ܘܡܢ ܟܢܫܐ ܕܐܟ<EOS>ܗܟܢ ܣܓܝܐܐ ܕܐܦܝܣܩܘ̈ܦܐ ܕܡܬܥܡܪܢܝܬܐ<EOS> ܗܘ ܕܝܢ ܚܫܟܐ ܗܟܢܐ ܟܬܪ ܥܕܡܐ ܠܪܡܫܐ<EOS>ܘܕܗܠܝܢ ܬܚܘܝܬܐ ܘܣܗܕܘܬܐ ܘܦܠܝܪܘܦܪܝܐ ܕܠܐ ܦܘܫܟܐ<EOS> ܠܐ ܐܝܬܝܗܿ ܡܢ ܠܒܪ<EOS> ܐܠܐ ܡܢܗܝܢ ܕܟܬܝܒ̈ܬܗ<EOS>ܕܡܬܟܬܫ ܥܡ ܐܠܗܐ ܛܪܘܢܐ ܕܣܝ̈ܡܢ ܕܐܡܘܣܐܝܬ<EOS> ܟܕ ܓܝܕ ܚܙܐ ܫܓܘܫܝܐ ܘܐܒܐܐ ܕܐܣܛܪ̈ܛܝܘܛܐ<EOS>ܘܕܟܠܗܿ ܡܕܝܢܬܐ<EOS> ܘܕܟܠ ܐܢܫ ܡܢܚܫ ܗܘܐ ܡܛܠ ܡܠܟܘܬܗ<EOS> ܐܟ ܡܿܢ ܕܥܬܝܕܐ ܗܘܬ ܕܬܗܘܐ ܠܟܠܗ ܥܠܡܐ<EOS>ܡܛܝܒܢܝܬܐ ܕܒܝܫ̈ܬܐ ܪ̈ܘܪܒܬܐ<EOS> ܕܚܠ ܘܒܫܓܘܫܝܐ ܪܒܐ ܗܘܐ<EOS> ܘܩܕܡ ܣܡ ܟܬܝܒ̈ܬܐ ܕܐܡܘܣܝܘܢ ܟܕ<EOS>ܡܨܛܢܥ ܠܪܘܓܙܐ ܕܡܢ ܐܠܗܐ<EOS> ܘܡܣܒܪ ܠܗ ܕܡܛܥܐ ܠܥܡܡ̈ܐ<EOS> ܐܡܿܪ ܗܘܐ ܓܝܪ ܗܿܝ ܕܠܩܘܒܠܐ<EOS> ܐܟ ܕܗܝ<EOS>ܟܬܝܒܬܐ ܡܠܦܐ ܠܗܠܝܢ ܕܦܓܿܥܝܢ ܒܗܿ<EOS> ܕܙܕܿܩ ܕܡܫܪܬܚܘܬܐ ܕܛܒ̈ܬܐ ܪ̈ܘܪܒܬܐ ܢܣܟܐ ܟܠܗ ܥܠܡܐ ܡܢ<EOS>ܡܠܟܘܬܝ<EOS> ܕܚܫܟܐ ܡܼܢ ܕܗܿܘ ܡܠܟܐ ܕܡܢ ܩܕܡܝ ܡܬܛܪܕ<EOS> ܟܕ ܡܩܒܠ ܠܗ ܢܘܗܪܐ ܕܫܦܝܪܘܬ ܪܝܫܢܘܬܐ<EOS>ܕܝܠܝ<EOS> ܘܕܐܝܬܘܗܝ ܗܢܐ ܫܘܪܝܐ ܘܩܕܡܝܐ ܕܦܘܩ̈ܕܢܐ ܕܝܠܗ<EOS> ܗܕܐ ܟܬܝܒܬܐ ܟܕ ܒܟܠܗܿ ܬܒܝܠ ܐܬܬܣܝܡܬ<EOS>ܠܗܠܝܢ ܕܐܝܬ ܐܕܢ̈ܐ ܕܢܫܡܥܘܢ ܘܥܝ̈ܢܐ ܕܢܚܙܘܢ ܘܠܒܐ ܕܢܣܬܟܠܘܢ ܡܟܣܢܘܬܐ ܘܬܚܘܝܬܐ ܚܬܝܬܐ<EOS>ܘܩܝܡܬܐ ܟܬܝܒܬܐ ܐܝܬܝܗܿ ܗܿܝ ܕܡܚܕܐ ܘܕܠܐ ܥܘܟܪܐ ܒܝܕ ܚܦܝܛܘܬܐ ܕܛܪܘܢܘܬܗ<EOS>ܐܕܪܟܬ ܡܬܥܒܪܢܘܬܐ ܘܡܬܪܚܩܢܘܬܐ ܕܡܢ ܐܠܗܐ<EOS> ܕܗܘܬ ܡܢ ܐܦܝܣܩܘ̈ܦܐ ܕܟܠܩܝܕܘܢܐ<EOS>§<EOS>ܝܐ ܐܦ ܓܝܪ ܘܬܚܘܝܬܐ ܐܚܪܬܐ ܕܐܟ ܗܕܐ ܗܘܬ ܒܗܘܢ ܒܝܘ̈ܡܬܐ ܒܐܘܪܫܠܡ܇ ܕܩܕܡܐ<EOS>ܡܘܕܥܐ ܛܠܘܡܝܐ ܕܒܐܠܗܐ<EOS> ܨܠܝܒܐ ܓܝܪ ܡܝܩܪܐ ܗܿܘ ܕܡܢ ܫܢܝ̈ܐ ܣܓܝ̈ܐܬܐ ܡܢܗܪ ܗܘܐ ܘܡܒܪܩ ܒܝܬ<EOS>ܣܘܠܩܐ ܩܕܝܫܐ ܕܐܝܬܘܗܝ ܗܘܐ ܪܒܐ<EOS> ܟܕ ܡܢ ܫܠܝܐ ܐܬܚܪܟ ܡܢ ܢܘܪܐ<EOS> ܘܠܥܦܪܐ ܐܫܬܕܝ<EOS> ܙܥܙܥ ܠܒܐ<EOS>ܕܟܠܗܘܢ ܕܚܠ̈ܝ ܐܠܗܐ<EOS> ܐܝܟܢܐ ܕܡܠܟܬܐ ܕܚܠܬ ܐܠܗܐ ܐܘܕܩܝܐ ܠܒܘܝܐܐ ܘܠܦܝܣܬܐ ܕܥܡܐ ܚܠܦܘܗܝ<EOS>ܕܢܚܫܐ ܬܥܒܕ<EOS> ܗܿܘ ܕܐܦ ܗܫܐ ܡܬܚܙܐ ܕܡܢܗܪ ܕܐܝܬ ܒܗ ܢܚܫܐ ܫܬܐ ܐܠܦ̈ܝܐ ܠܝܛܪ̈ܐ<EOS>§<EOS>ܝܒ ܗܘܐ ܒܙܒܢ ܥܢܝܢܐ ܠܐܒܐ ܦܛܪܐ ܐܦܝܣܩܘܦܐ ܨܝܕ ܐܒܐ ܐܫܥܝܐ ܕܝܿܬܒ ܗܘܐ<EOS>ܒܫܠܝܐ<EOS> ܒܐܢܕܩܛܝܘܢܐ ܕܕܘܕܩܛܐ<EOS> ܒܩܪܝܒܘܬܐ ܕܐܚ̈ܐ ܕܝܠܢ ܙܟܪܝܐ ܘܐܢܕܪܝܐܐ<EOS>ܣܘܢ̈ܩܠܘ ܐܡܿܪ ܐܢܐ ܕܝܠܗ ܕܐܒܐ ܦܛܪܐ<EOS> ܘܡܫܬܥܝܢ ܗܘܘ ܠܢ<EOS> ܗܠܝܢ ܕܡܢܗ ܕܐܒܐ ܐܫܥܝܐ ܐܬܐܡܪ̈ܝܢ<EOS>ܐܡܪ ܗܘܐ ܕܝܢ ܕܝܕܿܥ ܐܢܐ ܕܒܙܒܢ ܐܬܡܢܥܬ ܠܘܬ ܐܢܫ ܡܢ ܗܢܘܢ ܩܕܝܫ̈ܐ ܪ̈ܘܪܒܐ<EOS> ܕܐܝܬܘܗܝ ܗܘܐ<EOS>ܐܒܐ ܦܘܠܐ ܗܿܘ ܬܐܒܝܐ ܕܡܟܝܠ ܐܣܐܒ ܗܘܐ<EOS> ܘܐܝܬܘܗܝ ܗܘܐ ܠܥܠ ܠܬܚܬ ܒܡܫܘܚܬܐ<EOS> ܕܡܐܐ ܘܥܣܪܝܢ<EOS>ܫܢܝ̈ܢ<EOS> ܘܗܕܐ ܢܒܝܘܬܐ ܫܡܥܬ ܡܢܗ<EOS> ܕܡܢ ܒܬܪ ܥܣܪ̈ܝܢ ܫܢܝ̈ܢ ܥܒܘܪܝܐ ܐܝܬ ܠܗ ܕܢܗܘܐ ܡܢ<EOS>ܐܦܝܣܩ̈ܘܦܐ<EOS> ܗܿܘ ܕܐܝܬܘܗܝ ܡܬܪܚܩܢܘܬܐ ܕܡܢ ܐܠܗܐ<EOS> ܗܿܝ ܕܩܕܡ ܐܡܪ ܫܠܝܚܐ<EOS> ܗܘܝܐ ܒܝܕ ܐܢܫ<EOS>ܪܫܝܥܐ ܕܗܿܘܐ ܡܠܟܐ<EOS> ܕܫܡܗ ܡܪܩܝܢܐ<EOS> ܗܘ ܕܝܢ ܡܠܟܐ ܒܬܪ ܫܬ ܫܢܝ̈ܢ ܘܩܠܝܠ ܥܢܿܕ<EOS> ܘܡܢ ܒܬܪܗ<EOS>ܗܿܘܐ ܐܢܫ ܕܓܠܐ ܙܒܢܐ ܙܥܘܪܐ ܘܥܒܿܕ ܫܝܢܐ ܡܢܬܐܝܬ ܒܥ̈ܕܬܐ ܘܫܿܠܐ<EOS> ܘܗܟܢܐ ܡܬܥܪ̈ܓܠܝܢ ܣܘܥܪ̈ܢܐ<EOS>ܥܕܡܐ ܠܡܬܝܬܗ ܕܐܢܛܝܟܪܝܣܛܘܣ<EOS>§<EOS>ܝܓ ܘܠܗܕܐ ܢܒܝܘܬܐ ܫܘܝܐ ܘܫܠܡܐ ܗܿܝ ܕܗܘܬ ܡܢ ܐܒܐ ܙܐܢܘܢ ܗܿܘ ܕܡܬܩܪܐ ܗܘܐ<EOS>ܬܠܝܬܝ ܩܠܝ̈ܬܐ<EOS> ܕܝܿܬܒ ܗܘܐ ܒܫܠܝܐ ܒܐܢܛܘܢ ܕܐܠܟܣܢܕܪܝܐ ܐܝܟܢܐ ܕܣܟܘܠܝܣܛܝܩܐ ܗܿܘ ܪܒܐ<EOS>ܐܦܝܢܛܛܝܣ ܐܫܬܥܝ<EOS> ܐܡܿܪ ܗܘܐ ܓܝܪ ܕܟܕ ܐܝܬܝ ܒܐܠܟܣܢܕܪܝܐ<EOS> ܘܥܕܟܝܠ ܛܠܝܐ ܐܝܬܝ ܗܘܝܬ ܘܩܪܿܐ<EOS>ܗܘܝܬ ܬܡܢ<EOS> ܥܝܕܐ ܐܝܬ ܗܘܐ ܠܝ ܒܗܝܡܢܘܬܐ<EOS> ܕܣܒܝܣܐܝܬ ܐܨܘܒ ܠܘܬܗ ܕܣܒܐ<EOS> ܘܟܕ<EOS>ܒܙܒܢ ܐܙܠܬ ܐܟ ܥܝܕܐ ܠܘܬܗ ܘܡܢ ܫܠܝܐ ܩܡܬ ܠܘܬ ܩܠܝܬܗ ܚܙܝܬܗ ܕܝܿܬܒ ܘܠܒܝܟ ܣܝܪܐ ܒܐܝ̈ܕܘܗܝ<EOS>ܘܥܝܢܘ̈ܗܝ ܡܩܬ ܗܘܐ ܠܗܝܢ ܠܥܠ<EOS> ܘܟܕ ܣܒܪ ܗܘܝܬ ܕܡܨܠܝܘ ܡܨܠܐ ܗܘܐ ܐܬܟܠܝܬ ܩܠܝܠ ܐܟ ܕܢܫܠܡ<EOS>ܨܠܘܬܗ<EOS> ܟܕ ܕܝܢ ܩܘܝ ܡܬܚܐ ܣܓܝܐܐ ܠܐ ܡܙܕܥܙܥܢܐ<EOS> ܐܢܐ ܒܝ ܡܬܚܫܒ ܗܘܝܬ<EOS> ܕܐܠܗܐ ܓܠܐ ܠܗ ܠܣܒܐ<EOS>ܚܛܗ̈ܝ ܘܡܛܠ ܗܕܐ ܠܐ ܡܣܬܘܕ ܥܡܝ܇ ܘܠܐ ܗܢܝܐܝܬ ܩܒܠܢܝ<EOS> ܟܕ ܕܝܢ ܩܠܝܠ ܬܘܒ ܟܬܪܬ ܘܣܒܐ ܟܬܪ<EOS>ܒܚܙܘܐ<EOS> ܐܗܦܟܬ ܢܦܫܝ ܐܟ ܗܿܘ ܕܥܬܝܕ ܐܢܐ ܐܫܢܐ<EOS> ܗܘ ܕܝܢ ܒܩܠܐ ܪܒܐ ܐܙܥܩ ܠܘܬܝ܇ ܡܢܐ ܐܙܿܠ<EOS>ܐܢܬ<EOS> ܘܟܕ ܒܪܟܬ ܣܓܕܬ ܠܗ<EOS> ܗܘ ܕܝܢ ܟܕ ܡܕܡ ܐܚܪܢܐ ܠܐ ܐܡܼܪ ܠܝ ܐܡܪ ܠܝ ܕܙܠ ܟܬܘܒ<EOS> ܐܝܬܘܗܝ<EOS>ܗܘܐ ܕܝܢ ܗܝܕܝܢ ܪܝܫ ܐܦܝܣܩܘ̈ܦܐ ܛܘܒܢܐ ܛܝܡܬܐܘܣ ܐܪܬܘܕܘܟܣܐ ܒܐܟܣܘܪܝܐ<EOS> ܐܡܪ ܣܒܐ ܒܬܪ ܫܢܝ̈ܐ<EOS>ܝܕ̈ܝܥܬܐ<EOS> ܗܦܟ ܛܘܒܢܐ ܛܡܬܐܘܣ ܡܢ ܐܟܣܘܪܝܐ ܘܡܩܝܡ ܐܪܬܘܕܘܟܣܝܐ<EOS> ܘܡܢ ܒܬܪ ܬܪ̈ܬܝܢ ܫܢܝ̈ܢ<EOS>ܥܢܿܕ<EOS> ܘܡܢ ܒܬܪܗ ܗܿܘܐ ܐܦܝܣܩܘܦܐ ܐܪܟܝܕܝܩܘܢ ܕܝܠܗ<EOS> ܘܒܝ̈ܘܡܝ ܗܿܘ ܗܿܘܐ ܣܕܩܐ ܒܥ̈ܕܬܐ ܕܠܐ<EOS>ܡܬܐܣܐ ܥܕܡܐ ܠܡܐܬܝܬܗ ܕܐܢܛܝܟܪܝܣܛܘܣ<EOS>§<EOS>ܝܕ ܡܫܬܥܐ ܗܘܐ ܠܢ ܐܦ ܗܕܐ ܐܒܐ ܦܘܠܐ ܗܿܘ ܕܐܝܬܘܗܝ ܗܘܐ ܣܘܦܣܛܐ<EOS> ܕܥܡܪ<EOS>ܗܘܐ ܥܡ ܐܒܐ ܐܢܕܪܝܐܐ ܣܒܐ ܘܢܒܝܐ<EOS> ܓܒܪܐ ܦܠܚܐ ܘܫܪܝܪܐ<EOS> ܕܡܢ ܩܕܡ ܣܘܢܕܘܣ ܗܘܐ ܐܢܫ ܡܢ ܗܠܝܢ<EOS>ܩܕܝܫ̈ܐ ܪ̈ܘܪܒܐ ܕܡܨܪܝܢ<EOS> ܗܿܘ ܕܟܕ ܗܘܐ ܒܚܙܘܐ<EOS> ܚܙܐ ܟܢܫܐ ܣܓܝܐܐ ܕܐܦܝܣܩܘ̈ܦܐ<EOS> ܕܫܿܓܪܝܢ<EOS>ܬܢܘܪܐ ܣܓܝ ܡܬܢܒܪܫܢܐܝܬ<EOS> ܘܒܒܘܣܐ ܫܦܝܪܐ ܕܕܡܿܐ ܠܢܘܗܪܐ ܟܕ ܪܡܿܝܢ ܠܗ ܬܡܢ<EOS> ܘܫܝܥܝܢ ܗܘܘ ܠܗ<EOS>ܡܢ ܟܠ ܓܒܝ̈ܢ ܠܗ ܠܬܢܘܪܐ ܐܟ ܕܐܦܠܐ ܬܢܢܐ ܢܬܚܙܐ ܡܢܗ ܐܦܠܐ ܐܐܪ ܢܥܘܠ ܠܗ<EOS> ܘܡܢ ܒܬܪ ܬܠܬܐ<EOS>ܝܘܡ̈ܝܢ ܚܙܐܘܗܝ ܠܗ ܠܒܒܘܣܐ ܕܢܦܿܩ ܟܕ ܫܪܝܪ ܡܢ ܬܢܘܪܐ<EOS> ܘܝܕܥ ܕܡܪܝܐ ܐܝܬܘܗܝ<EOS> ܘܐܟ ܡܿܢ ܕܐܝܬ<EOS>ܗܘܐ ܠܗ ܥܝܕܐ ܕܢܡܠܠ ܠܗ ܐܡܪ ܠܗ ܡܪܝܐ<EOS> ܡܿܢ ܐܢܘܢ ܗܠܝܢ ܕܥܒܕܘ ܠܟ ܗܕܐ ܘܐܪܡܝܘܟ ܒܬܢܘܪܐ<EOS>ܗܘ ܕܝܢ ܐܡܪ ܠܘܬܗ<EOS> ܐܦܝܣܩܘ̈ܦܐ ܬܘܒ ܨܠܒܘܢܝ<EOS> ܘܬܫܒܘܚܬܝ ܐܬܚܫܒܘ ܕܢܚܛܦܘܢ<EOS> ܘܛܒܐܝܬ ܐܡܪ<EOS>ܟܘܪܗܢܐ ܓܝܪ ܕܝܗ̈ܘܕܝܐ ܟܪܝܗܝܢ ܢܣܛܘܪ̈ܝܢܐ<EOS> ܕܒܪܢܫܐ ܫܚܝܡܐ ܐܡܿܪܝܢ ܠܗ ܠܗܿܘ ܕܐܨܛܠܒ<EOS> ܘܠܘ<EOS>ܐܠܗܐ ܕܐܬܒܣܪ<EOS> ܘܬܘܒ ܟܕ ܚܪ ܣܒܐ<EOS> ܚܙܐ ܣܒܐ ܚܕ ܡܢ ܪܘܚܩܐ ܕܩܿܐܡ<EOS> ܘܠܗܠܝܢ ܐܚܪ̈ܢܐ ܐܦܝܣܩܘ̈ܦܐ<EOS>ܠܐ ܫܿܠܡ ܗܘܐ ܘܠܐ ܡܫܬܘܬܦ ܗܘܐ ܥܡܗܘܢ<EOS> ܘܠܐ ܟܕ ܫܿܓܪܝܢ ܠܗ ܠܬܢܘܪܐ<EOS> ܐܦܠܐ ܟܕ<EOS>ܐܪܡܝܘܗܝ ܠܛܠܝܐ ܘܫܥܘܗܝ<EOS> ܘܗܘ ܣܒܐ ܐܡܼܪ ܠܘܬܗ ܕܛܠܝܐ<EOS> ܗܢܐ ܣܒܐ ܡܢܘ ܐܝܬܘܗܝ ܗܘ ܕܝܢ ܐܡܪ<EOS>ܕܝܘܣܩܪܘܣ ܐܝܬܘܗܝ ܪܝܫ ܐܦܝܣܩܘ̈ܦܐ ܕܐܠܟܣܢܕܪ̈ܝܐ<EOS> ܕܗܘ ܒܠܚܘܕܘܗܝ ܠܐ ܐܫܬܘܬܦ ܒܡܚܫ̈ܒܬܗܘܢ<EOS>ܘܗܘ ܣܒܐ ܐܟ ܡܿܢ ܕܫܩܠ ܦܪܗܣܝܐ<EOS> ܐܬܚܝܠ ܘܐܡܪ ܠܡܪܝܐ<EOS> ܡܪܝ<EOS> ܘܗܕܐ ܡܢ ܐܝܟܐ ܐܝܬܝܗܿ<EOS> ܕܗܐ<EOS>ܣܓܝܐܝܬ ܐܦܝܣ̈ܩܘܦܐ ܕܐܠܟܣܢܕܪܝܐ ܥܕܡܐ ܠܡܘܬܐ ܡܬܟܬܫܝܢ ܚܠܦ ܫܪܪܐ ܗܘ ܕܝܢ ܐܡܪ ܡܢ ܟܕ ܫܡܥܘܢ<EOS>ܩܘܪܝܢܝܐ ܛܥܢ ܨܠܝܒܐ ܕܝܠܝ<EOS> ܩܘܪܝܢܐ ܕܝܢ ܡܢ ܡܢܬܐ ܕܡܨܪܝܢ ܐܝܬܝܗܿ<EOS> ܘܡܢ ܗܝܕܝܢ ܩܕܡܬ ܐܬܝܕܥܬ<EOS>ܢܒܝܐܝܬ<EOS> ܕܥܬܝܕܐ ܡܨܪܝܢ ܗܿܝ ܕܡܢܬܐ ܕܝܠܗܿ ܐܝܬܝܗܿ ܩܘܪܝܢܐ ܗܿܝ ܕܒܠܘܒܐ ܣܝܡܐ<EOS> ܕܥܕܡܐ<EOS>ܠܫܘܠܡܐ ܨܠܝܒܐ ܕܝܠܝ ܬܛܥܢ ܘܠܝ ܬܩܦ ܘܛܢܢܐ ܕܚܠܦܝ ܬܚܘܐ ܥܕܡܐ ܠܡܘܬܐ<EOS>§<EOS>ܝܗ ܠܫܘܪܪܐ ܕܗܕܐ ܘܦܠܪܘܦܪܝܐ ܡܢ ܐܠܨ̈ܬܐ ܐܝܬܝܗܿ ܕܢܘܣܦ ܒܬܫܥܝܬܐ ܗܿܘ ܡܕܡ<EOS>ܕܫܡܥܬ<EOS> ܡܢ ܗܿܘ ܕܐܙܠ ܠܐܟܣܘܪܝܐ<EOS> ܥܡ ܛܘܒܬܢܐ ܛܝܡܬܐܘܣ<EOS> ܘܩܪܝܒ ܗܘܐ ܠܥܘܢܕܢܗ ܕܝܠܗ ܕܩܕܝܫܐ<EOS>ܘܒܪܬ ܩܠܗ ܫܿܡܥ ܗܘܐ ܟܕ ܡܬܢܐ<EOS> ܡܫܬܥܐ ܗܘܐ ܓܝܪ<EOS> ܕܟܕ ܥܬܝܕ ܗܘܐ ܕܢܫܬܡܠܐ ܗܘ ܛܘܒܬܢܐ<EOS>ܛܝܡܬܐܘܣ<EOS> ܩܪܐ ܠܗܠܝܢ ܩܕܡ̈ܝܐ ܕܩܠܝܪܘܣ ܘܐܡܪ ܠܗܘܢ<EOS> ܐܦܢ ܫܛܝܐ ܗܿܘܐ ܐܢܐ ܐܟ ܕܐܡܪ ܛܘܒܢܐ ܫܠܝܚܐ<EOS> ܒܪܡ ܡܣܒܪ ܐܢܐ ܕܡܢ ܐܠܝ̈ܨܬܐ ܐܝܬܝܗܿ ܕܐܟ ܕܠܙܗܝܪܘܬܐ ܕܝܠܟܘܢ ܘܠܝܕܥܬܐ<EOS>ܘܫܘܘܕܥܐ ܕܙܒܢܐ ܗܢܐ ܕܐܕܪܟ ܡܕܡ ܕܓܕܫ ܠܝ ܟܕ ܐܝܬܝ ܛܠܝܐ ܙܥܘܪܐ<EOS> ܘܡܢ ܨܦܪܐ ܐܙܿܠ ܗܘܝܬ<EOS>ܠܐܣܟܘܠܐ<EOS> ܐܫܬܥܐ ܠܟܘܢ<EOS> ܟܕ ܦܓܥ ܒܝ ܣܒܐ ܚܕ ܒܣܝܡܐ ܘܢܟܦܐ ܘܦܐܝܐ ܠܐܠܗܐ<EOS> ܠܒܟܢܝ ܒܐܝ̈ܕܘܗܝ<EOS>ܒܪܝܫܝ<EOS> ܘܢܫܩ ܒܦܪܨܘܦܐ ܦܨܝܚܐ ܘܗܕܝܪܐ<EOS> ܟܕ ܐܡܿܪ ܠܝ<EOS> ܫܠܡ ܠܟ ܛܝܡܬܐܘܣ ܐܦܝܣܩܘܦܐ ܕܫܘܠܡܐ<EOS>ܘܟܕ ܐܡܪ ܬܠ̈ܬ ܙܒ̈ܢܝܢ ܠܐ ܡܬܚܙܝܢܐ ܗܘܐ<EOS> ܘܬܘܒ ܠܐ ܚܙܝܬܗ ܥܕܡܐ ܠܫܘܠܡܐ<EOS>§<EOS>ܝܘ ܗܘܬ ܠܝ ܒܙܒܢ ܟܕ ܥܡܿܪ ܐܢܐ ܒܐܘܪܫܠܡ ܐܘܪܚܐ ܕܡܘܒܠܐ ܡܢ ܫܝܠܘܚܐ ܥܠ<EOS>ܥܘܡܩܐ ܠܕܘܟܝ̈ܬܐ ܕܠܗܠ ܡܢܗ<EOS> ܐܝܬ ܗܘܐ ܕܝܢ ܥܡܝ ܕܪܕܐ ܗܘܐ<EOS> ܘܐܢܫ ܝܕܝܥܐ ܡܢ ܥܡܘܪ̈ܐ<EOS>ܕܡܕܝܢܬܐ ܘܝܕܘܥܐ ܕܕܘܟܝ̈ܬܐ ܗܠܝܢ<EOS> ܘܟܕ ܚܪܬ ܠܓܒܐ ܕܐܘܪܚܐ ܕܣܡܠܐ<EOS> ܚܙܝܬ ܬܚܝܬ ܛܘܪܐ ܕܬܡܢ<EOS>ܕܝܪܐ ܪܒܬܐ ܕܒܿܠܝܐ ܘܡܢܦܠܐ<EOS> ܘܠܚܕܪ̈ܝܗܿ ܐܝܠܢ̈ܐ ܡܫܚ̈ܠܦܐ<EOS> ܡܢܗܘܢ ܡܿܢ ܝܒܝ̈ܫܐ<EOS> ܡܢܗܘܢ ܕܝܢ<EOS>ܕܐܬܒܥܪܪܘ<EOS> ܘܗܘܘ ܟܘܒܢܝ̈ܐ ܘܟܪܡܐ ܒܗܿ ܒܕܡܘܬܐ ܕܗܘܘ ܕܠܐ ܚܫܚܬܐ<EOS> ܘܟܕ ܡܬܕܡܪ ܐܢܐ ܐܡܪܬ ܠܗܿܘ<EOS>ܕܪܕܐ ܗܘܐ ܥܡܝ<EOS> ܬܗܝܪ ܐܢܐ ܕܐܝܟܢܐ ܟܕ ܟܠܗܘܢ ܗܠܝܢ ܐܟܣܢ̈ܝܐ ܐܬܝܢ ܠܐܘܪܫܠܡ<EOS>ܘܡܬܚܦܛܝܢ ܕܢܫܟܚܘܢ ܕܘܟܝ̈ܬܐ ܣܓܝ̈ܐܬܐ<EOS> ܘܢܙܒܢܘܢ ܘܢܒܢܘܢ ܠܗܘܢ ܕܝܪ̈ܬܐ ܘܒܝܬ ܫܠܝܐ ܦܫܬ<EOS>ܕܘܟܬܐ ܗܕܐ ܕܠܐ ܡܥܡܪܐ ܘܗܘܬ ܠܚܘܪܒܐ<EOS> ܐܪܐ ܕܡܢܘ ܐܝܬܝܗܿ<EOS> ܗܘ ܕܝܢ ܟܕ ܐܬܦܨܚ ܐܡܪ ܠܘܬܗܿ<EOS>ܕܝܪܐ ܗܕܐ ܕܝܘܒܢܠܐܘܣ ܐܝܬܝܗܿ ܗܘܬ<EOS> ܘܟܕ ܒܗܿ ܫܠܐ ܗܘܐ<EOS> ܐܬܐ ܠܐܦܝܣܩܦܘܬܐ<EOS> ܘܡܢ ܕܗܘܬ ܣܘܢܕܘܣ<EOS>ܕܟܠܩܝܕܘܢܐ ܠܒܪ ܡܢ ܡܣܒܪܢܘܬܐ ܐܟ ܕܡܢ ܡܚܘܬܐ ܕܪܘܓܙܐ ܕܐܠܗܐ<EOS> ܐܬܬ ܠܚܘܪܒܐ ܕܐܟ ܗܢܐ<EOS> ܘܗܘܬ ܐܟ<EOS>ܕܚܿܙܐ ܐܢܬ ܕܘܟܬܐ ܗܕܐ ܒܝܕ ܡܦܘܠܬܐ ܠܐ ܡܬܥܡܪܢܝܬܐ ܘܚܪܒܬ ܒܟܠ<EOS> ܟܕ ܠܐ ܐܢܫ ܡܫܟܚ ܕܢܥܡܪ<EOS>ܒܗܿ<EOS> ܘܟܕ ܐܬܕܡܪܬ ܐܟܚܕܐ ܘܐܬܬܢܚܬ ܐܡܪܬ ܕܒܫܪܪܐ ܚܒܪܗ ܕܝܗܘܕܐ ܗܘܐ ܝܘܒܢܠܐܘܣ<EOS> ܐܟ ܕܐܡܼܪ<EOS>ܡܛܠܬܗ ܛܘܒܢܐ ܕܝܣܩܪܘܣ<EOS> ܘܡܛܠ ܗܕܐ ܠܘܛܬܗ ܕܝܗܘܕܐ ܝܪܬܬ ܕܘܟܬܐ ܗܕܐ<EOS> ܘܡܛܠܬܗ ܟܬܒܐ ܢܦܝܚ<EOS>ܒܪܘܚܐ ܐܡܿܪ<EOS> ܕܕܝܪܗ ܬܗܘܐ ܚܪܒܐ<EOS> ܘܒܡܫܟ̈ܢܘܗܝ ܠܐ ܢܗܘܐ ܕܥܡܪ<EOS>§<EOS>ܝܙ ܘܗܕܐ ܥܗܝܕ ܐܢܐ ܕܫܡܥܬ<EOS> ܡܢ ܐܒܘܢ ܐܒܐ ܦܛܪܐ ܥܡ ܣܓܝ̈ܐܐ<EOS> ܐܟ ܡܿܢ ܕܐܝܬ<EOS>ܗܘܐ ܠܗ ܥܝܕܐ ܠܝܘܒܢܠܐܘܣ ܕܒܝ̈ܘܡܬܐ ܗܠܝܢ ܩܕܝܫ̈ܐ ܐܪ̈ܒܥܝܢ ܢܬܟܪܟ ܒܕܝܪ̈ܬܐ ܕܐܝܬ ܚܕܪ̈ܝ<EOS>ܡܕܝܢܬܐ ܩܕܝܫܬܐ ܘܢܣܥܘܪ ܐܟ ܥܝܕܐ ܥܬܝܩܐ ܠܗܠܝܢ ܕܡܬܥܢܘ̈ܝܢ ܒܗܝܢ<EOS> ܐܬܐ ܘܠܘܬ<EOS>ܣܒܐ ܐܢܫ ܡܢ ܗܠܝܢ ܥܬܝ̈ܩܐ ܘܥܢܘ̈ܝܐ ܪ̈ܘܪܒܐ ܕܩܪܝܒܝܢ ܠܐܠܗܐ<EOS> ܘܟܕ ܝܕܥ ܗܿܘ ܩܪܝܒܘܬܗ<EOS> ܐܚܕ<EOS>ܬܪܥܐ ܕܩܠܝܬܗ<EOS> ܘܟܕ ܙܪܒܗ ܫܠܝ ܗܘܐ ܠܓܘ<EOS> ܟܕ ܕܝܢ ܡܛܐ ܝܘܒܢܠܐܘܣ ܘܥܡܐ ܢܩܝܦ ܗܘܐ ܠܗ ܩܠܝܪ̈ܝܩܘ<EOS>ܡܕܝܢ̈ܝܐ<EOS> ܘܢܩܿܫܝܢ ܗܘܘ ܒܬܪܥܐ ܠܐ ܦܬܚ<EOS> ܟܕ ܕܝܢ ܟܬܪܘ ܗܿܢܘܢ ܘܓܙܡܝܢ ܗܘܘ ܐܘ ܕܢܣܩܘܢ ܡܢ<EOS>ܐܣܬܐ ܐܘ ܕܢܬܒܪܘܢ ܬܪܥܐ<EOS> ܫܪܝ ܣܒܐ ܕܢܩܥܐ<EOS> ܐܢܛܝܟܪܝܣܛܘܣ ܙܠ ܡܢܝ<EOS> ܠܐ ܡܪܦܐ ܐܢܐ<EOS>ܠܐܢܛܝܟܪܝܣܛܘܣ ܕܢܥܘܠ ܠܩܠܝܬܝ<EOS> ܠܐ ܥܐܠ ܝܗܘܕܐ ܡܫܠܡܢܐ ܠܗܪܟܐ<EOS> ܘܐܚܪ̈ܢܝܬܐ ܣܓܝ̈ܐܬܐ ܕܐܟ ܗܠܝܢ<EOS>ܐܡܿܪ ܗܘܐ<EOS> ܘܟܕ ܡܬܚܡܬܝܢ ܗܘܘ ܗܠܝܢ ܕܐܝܬ ܗܘܘ ܥܡ ܝܘܒܢܠܐܘܣ<EOS> ܐܟܚܕܐ ܕܝܢ ܘܡܬܢܟܦܝܢ ܗܘܘ<EOS>ܒܗܠܝܢ ܕܡܬܐܡܪ̈ܢ ܗܘ̈ܝ<EOS> ܐܡܼܪ ܠܘܬܗܘܢ ܝܘܒܢܠܐܘܣ<EOS> ܫܘܒܩܘܗܝ<EOS> ܡܢ ܗܘܢܗ ܢܦܝܩ<EOS> ܥܢܘܝܘܬܐ ܓܝܪ<EOS>ܣܓܝܐܬܐ ܝܒܫܬ ܡܘܚܗ<EOS> ܘܠܐ ܝܕܥ ܡܢܐ ܐܡܿܪ<EOS> ܗܠܝܢ ܐܬܬܙܥܩ ܒܡܕܝܢܬܐ ܟܠܗܿ<EOS> ܘܒܟܘܪܐ ܕܝܠܗܿ<EOS>ܘܟܠܗܘܢ ܗܢܘܢ ܕܫܡܥܘ<EOS> ܢܛܪܝܢܢ ܗܘܘ ܕܢܚܙܘܢ ܗܿܘ ܡܕܡ ܕܗܿܘܐ<EOS> ܟܕ ܝܿܕܥܝܢ ܠܗ ܠܣܒܐ ܗܿܘ<EOS> ܕܓܒܪܐ<EOS>ܗܘܐ ܩܕܝܫܐ ܘܪܚܡܐ ܕܐܠܗܐ<EOS> ܕܡܠܐ ܡܢ ܛܝܒܘܬܐ ܪܘܚܢܝܬܐ<EOS> ܘܕܠܐ ܐܡܿܪ ܡܕܡ ܣܦܝܩܐܝܬ<EOS>§<EOS>ܝܚ ܗܘܐ ܕܝܢ ܘܐܚܪܝܢܐ ܡܕܡ ܕܐܟ ܗܕܐ ܐܬܐ ܒܝܘ̈ܡܬܐ ܗܿܢܘܢ<EOS> ܐܟ ܕܗܘ ܐܒܐ<EOS>ܕܝܠܢ ܦܛܪܘܣ ܐܫܬܥܝ ܠܢ<EOS> ܟܕ ܒܙܒܢܐ ܗܿܘ ܘܥܕܟܝܠ ܥܡܿܪ ܗܘܐ ܒܐܘܪܫܠܡ<EOS> ܘܗܘ ܚܙܗܿ ܠܗܿܝ ܕܗܘܬ<EOS>ܐܡܿܪ ܗܘܐ ܓܝܪ ܕܒܥܕܬܐ ܗܿܝ ܕܡܬܩܪܝܐ ܦܪܘܒܛܝܩܐ ܕܡܥܡܘܕܝܬܐ ܒܗܿܝ ܕܠܗܿܘ ܡܫܪܝܐ ܐܣܝ ܡܪܝܐ<EOS>ܐܢܫ ܛܠܝܐ ܐܢܓܢܣܛܝܣ ܡܢ ܗܠܝܢ ܕܡܛܟܣܝܢ ܒܗܿ<EOS> ܟܕ ܝܘܡܗ ܡܡܠܐ ܗܘܐ ܘܡܩܕܡ ܗܘܐ ܒܗܿ ܒܕܘܟܬܐ<EOS>ܩܕܝܫܬܐ<EOS> ܚܙܝܗܝ ܓܠܝܐܝܬ ܠܡܪܢ ܘܐܠܗܢ ܝܫܘܥ<EOS> ܕܥܐܠ ܗܘܐ ܠܬܡܢ ܒܫܘܒܚܐ ܘܒܟܢܫܐ ܕܩܕܝܫ̈ܐ<EOS> ܘܟܕ<EOS>ܚܙܐ ܢܗܝܪ̈ܐ ܕܥܕܬܐ ܕܡܢܗܘܢ ܡܢ ܕܥܝܟܝܢ ܗܘܘ ܡܢܗܘܢ<EOS> ܕܝܢ ܕܒܣܝܐܝܬ ܬܩܝܢܝܢ ܗܘܘ<EOS> ܩܥܐ<EOS>ܘܐܡܼܪ<EOS> ܡܢܐ ܐܥܒܕ ܠܗܠܝܢ܇ ܕܛܒ̈ܬܐ ܕܐܟ ܗܠܝܢ ܡܣܪܚ ܐܢܐ ܠܗܘܢ܇ ܘܡܫܚܐ ܘܚܡܪܐ ܘܗܠܝܢ ܕܫܪܟܐ<EOS>ܚܫ̈ܚܬܐ<EOS> ܘܠܐ ܡܬܘܡ ܡܕܡ ܚܣܝܪ ܠܗܘܢ<EOS> ܕܗܟܢܐ ܥܠܬܐ ܬܗܘܐ ܠܗܘܢ ܕܢܗܡܘܢ ܘܢܒܣܘܢ ܒܬܫܡܫܬܐ ܕܝܠܝ<EOS>ܐܘܗ ܡܢ ܝܘܒܢܠܐܘܣ<EOS> ܗܿܘ ܥܒܕܗ ܠܒܝܬܝ ܡܥܪܬܐ ܕܠܣܛܝ̈ܐ<EOS> ܘܡܠܝܗܝ ܙܢ̈ܝܐ ܘܓܝܪ̈ܐ ܘܡܛܘ̈ܫܐ<EOS> ܘܟܕ<EOS>ܗܠܝܢ ܐܡܿܪ ܗܘܐ ܥܠ ܠܕܝܩܢܝܩܘܢ ܘܦܩܕ ܕܢܬܦܬܚܘܢ ܦܪ̈ܕܝܣܩܐ܇ ܗܠܝܢ ܕܐܝܬ ܗܘܐ ܒܗܘܢ ܡܐܢ̈ܐ<EOS>ܩܕܝܫ̈ܐ<EOS> ܘܟܕ ܚܙܐ ܕܐܦ ܒܗܘܢ ܡܒܿܣܝ ܘܐܚܪ̈ܢܝܬܐ ܕܕܡܝ̈ܢ ܐܙܥܩ ܘܐܡܪ ܠܗܠܝܢ<EOS>ܕܐܝܬ ܗܘܘ ܥܡܗ<EOS> ܣܒܘ ܐܢܘܢ ܐܢܬܘܢ ܘܐܫܝܓܘ ܐܢܘܢ ܫܦܝܪ<EOS> ܘܒܕܘܪܘ ܥܠܝܗܘܢ ܩܪܛ<EOS> ܘܣܝܡܘ ܐܢܘܢ<EOS>ܛܒܐܝܬ<EOS> ܘܟܕ ܗܕܐ ܗܘܬ ܟܕ ܢܦܿܩ ܡܢ ܕܝܘܩܢܝܩܘܢ ܚܙܝܗܝ ܠܗܿܘ ܐܢܓܢܘܣܛܝܣ ܕܡܢ ܕܚܠܬܐ ܡܬܩܦܣ<EOS>ܗܘܐ ܘܡܬܛܫܐ<EOS> ܘܐܡܪ<EOS> ܘܗܢܐ ܡܢܐ ܥܒܿܕ ܗܪܟܐ<EOS> ܐܦܩܘܗܝ ܡܟܐ<EOS> ܗܘ ܕܝܢ ܟܕ ܢܦܠ ܥܠ ܐܦܘ̈ܗܝ<EOS> ܐܡܪ<EOS>ܪܚܡ ܥܠܝ<EOS> ܘܡܪܝܐ ܐܡܪ ܠܘܬܗ<EOS> ܦܘܩ ܡܟܐ<EOS> ܠܐ ܝܕܿܥ ܐܢܐ ܥܒܕܝ̈ܟ<EOS> ܗܘ ܕܝܢ ܗܢܐ ܟܕ ܟܬܪ ܘܡܬܟܫܦ<EOS>ܗܘܐ ܐܡܼܪ ܠܘܬܗ ܡܪܝܐ<EOS> ܡܬܬܘܐ ܐܢܬ ܡܟܝܠ ܘܫܠܐ ܐܢܬ ܡܢ ܡܗܡܝܢܘܬܟ<EOS> ܗܘ ܕܝܢ ܐܡܪ ܠܘܬܗ<EOS> ܐܢܗܘ<EOS>ܕܪ̈ܚܡܝܟ ܡܥܕܪܝܢ ܠܝ ܐܟ ܚܝܠܝ ܥܒܿܕ ܐܢܐ<EOS> ܘܗܟܢܐ ܟܕ ܫܢܝ ܡܪܝܐ<EOS> ܟܬܪ ܡܟܝܠ ܡܢ ܝܘܡܐ ܗܿܘ<EOS>ܒܬܡܗܐ ܘܒܐܒܠܐ ܠܐ ܡܣܬܝܟܢܐ<EOS> ܘܒܬܐܢ̈ܚܬܐ ܠܐ ܡܬܡܠܠܢܝ̈ܬܐ ܐܚܝܕ ܗܘܐ<EOS> ܘܟܕ ܐܝܡܡܐ ܗܘܐ<EOS> ܪܗܛܘ<EOS>ܡܫܡܫ̈ܢܐ ܕܥܕܬܐ ܗܿܝ ܘܥܡܐ ܕܒܗܿ ܒܫܒܒܘܬܐ<EOS> ܘܟܕ ܚܙܐܘܗܝ ܕܗܟܢܐ ܐܒܝܠ ܘܡܪܩܕ ܬܒܥܝܢ ܗܘܘ ܠܗ<EOS>ܕܢܐܡܪ ܥܠܬܐ<EOS> ܗܘ ܕܝܢ ܒܦܐܪܝܣܝܐ ܐܡܪ ܠܗܘܢ ܟܠܗ ܚܙܘܐ ܕܗܘܐ ܠܗ<EOS> ܟܕ ܝܗܿܒ ܫܘܪܪܐ ܠܗܠܝܢ<EOS>ܕܡܬܐܡܪ̈ܢ ܠܗܘܢ ܠܡܐܢ̈ܐ ܩܕܝܫ̈ܐ<EOS> ܟܕ ܦܬܚܘ ܓܝܪ ܠܦܪ̈ܕܝܣܩܐ ܐܫܟܚܘ ܐܢܘܢ<EOS>ܕܒܙܠܝܩܐ ܐܠܗܝܐ ܡܒܪܩܝܢ<EOS> ܘܐܟ ܥܦܪܐ ܒܕܝܪ ܗܘܐ ܥܠܝܗܘܢ ܚܠܦ ܩܪܛ܇ ܕܐܝܬܘܗܝ ܗܘܐ ܐܟܣܢܝܐ ܘܫܿܘܐ<EOS>ܠܬܕܡܘܪܬܐ ܗܡ ܪܝܚܐ ܢܨܝܚܐ ܘܒܣܝܡܐ<EOS> ܐܝܟܢܐ ܕܟܕ ܐܫܬܡܥܬ ܗܕܐ ܒܟܠܗܿ ܡܕܝܢܬܐ<EOS> ܪܗܛܐ ܕܥܡܡ̈ܐ<EOS>ܢܗܘܐ ܠܬܡܢ<EOS> ܐܢܐ ܕܝܢ ܘܢܝܚ ܢܦܫܐ ܐܚܝ ܝܘܚܢܢ ܟܕ ܐܙܠܢܢ<EOS> ܚܙܝ̈ܐ ܗܘܝܢܢ ܕܬܕܡܘܪܬܐ ܕܐܟ ܗܕܐ<EOS>ܝܘܒܢܠܐܘܣ ܕܝܢ ܟܕ ܗܠܝܢ ܫܡܥ܇ ܘܠܐ ܡܣܝܒܪ ܗܘܐ ܒܗܬܬܐ ܘܡܟܣܢܘܬܐ ܕܗܠܝܢ ܕܐܬܐܡܪ̈ܝܢ ܡܛܠܬܗ ܠܘ<EOS>ܓܝܪ ܒܛܘܫܝܐ ܗܘܐ ܡܕܡ<EOS> ܒܠܠܝܐ ܫܩܠܗ ܠܗܿܘ ܕܗܠܝܢ ܚܙܐ<EOS> ܘܠܐ ܡܬܚܙܝܢܐ ܥܒܕܗ<EOS> ܐܝܟܢܐ ܕܝܢ ܘܐܝܟܐ<EOS>ܐܠܗܐ ܝܕܿܥ<EOS> ܘܗܕܐ ܕܝܢ ܐܡܪ ܗܘܐ ܗܘ ܛܘܒܬܢܐ ܦܛܪܘܣ<EOS> ܕܝܕܥ ܐܢܐ ܐܢܫ ܡܢ ܗܠܝܢ ܛܘܒܢ̈ܐ ܕܫܠܝܢ<EOS>ܒܗܿ ܒܡܕܝܢܬܐ ܩܕܝܫܬܐ ܐܢܕܝܢ ܡܛܠܬܗ ܐܘ ܡܛܠ ܐܢܫ ܐܚܪܝܢ ܐܡܪ ܗܘܐ ܚܬܝܬܐܝܬ ܠܐ ܫܘܕܥ<EOS> ܐܡܪ<EOS>ܕܝܢ ܕܝܿܕܥ ܐܢܐ ܠܗܢܐ ܕܟܕ ܒܚܙܘܐ ܗܘܐ ܒܝܘ̈ܡܬܗ ܕܝܘܒܢܠܐܘܣ ܘܚܙܐ ܛܢܦܘ̈ܬܐ ܕܗܘ̈ܝܢ ܠܓܘ ܒܒܝܬ<EOS>ܩܘܕܫܐ<EOS> ܡܢ ܝܘܡܐ ܗܿܘ ܠܐ ܐܨܛܒܝ ܕܢܥܘܠ ܥܡܗ ܠܥܕܬܐ<EOS> ܘܐܦܠܐ ܕܡܢ ܐܝܕܗ ܢܩܒܠ ܩܘܪܒܢܐ<EOS> ܐܠܐ<EOS>ܠܚܘܕܐܝܬ ܒܕܝܘܩܢܝܩܘܢ ܢܣܿܒ ܗܘܐ<EOS> ܠܐ ܓܝܪ ܥܕܟܝܠ ܗܘܐ ܗܘܬ ܡܬܥܒܪܢܘܬܐ ܕܒܟܠܩܝܕܘܢܐ<EOS> ܕܡܿܢ ܕܝܢ<EOS>ܐܝܬܘܗܝ ܗܘܐ ܗܘ ܩܕܝܫܐ ܕܚܙܝܗܝ ܠܗܢܐ ܚܙܘܐ ܠܐ ܐܡܪ ܠܢ<EOS>§<EOS>ܝܛ ܐܠܐ ܗܕܐ ܡܘܣܦ ܗܘܐ ܒܬܫܥܝܬܐ ܛܘܒܢܐ ܐܒܐ ܕܝܠܢ ܕܠܐ ܕܓܠܐ ܓܒܪܐ ܕܐܠܗܐ<EOS>ܕܟܕ ܠܐ ܡܣܝܒܪ ܗܘܐ ܫܟܝܪܘܬܐ ܕܗܠܝܢ ܕܗܘ̈ܝܢ ܗܘ̈ܝ ܡܢ ܝܘܒܢܠܐܘܣ ܘܒܢ̈ܝ ܓܢܣܗ ܘܣܘܢܩ̈ܠܘ ܕܝܠܗ<EOS>ܘܚܙܐ ܗܘܐ ܟܫܠܐ ܕܣܓܝ̈ܐܐ<EOS> ܘܐܟ ܕܒܣܘܓܐܐ ܕܗܠܝܢ ܕܐܬܝܢ ܗܘܘ ܠܬܡܢ ܡܢ ܟܠܕܘܟ ܐܟܣ̈ܢܝܐ܇ ܐܟ ܕܡܢ<EOS>ܡܦܘܚܝܬܐ ܐܠܗܝܬܐ ܡܢ ܬܫܥ ܫܥ̈ܝܢ ܚܒܫ ܢܦܫܗ ܒܠܚܘܕܘܗܝ ܒܩܠܝܬܐ ܘܟܕ ܡܫܕܐ ܢܦܫܗ ܩܕܡ ܐܠܗܐ ܥܡ<EOS>ܕܡܥ̈ܐ ܡܪ̈ܝܪܬܐ ܘܐܒܠܐ ܘܣܒܝܣܐܝܬ ܟܿܐܦ ܗܘܐ ܒܘܪ̈ܟܐ ܘܩܿܐܡ ܗܘܐ<EOS> ܐܟ ܕܡܢ ܦܪܨܘܦܐ ܕܐܠܗܐ<EOS>ܡܬܡܠܐ ܗܘܐ ܘܐܡܿܪ<EOS> ܕܡܘܢ ܘܿܠܐ ܗܘܐ ܐܥܒܕ ܠܒܢܝ̈ܢܫܐ ܕܠܐ ܥܒܕܬ ܡܛܠ ܦܘܪܩܢܗܘܢ<EOS> ܫܡܝܐ ܩܝܡܬ<EOS>ܐܪܥܐ ܣܬܬܬ<EOS> ܦܪܕܝܣܐ ܢܨܒܬ<EOS> ܟܠܗܿ ܒܪܝܬܐ ܐܥܒܪܬ ܠܒܘܣܡܗܘܢ<EOS> ܘܡܢ ܒܬܪ ܡܬܥܒܪܢܘܬܐ ܕܐܕܡ<EOS> ܢܡܘܣܐ<EOS>ܝܗܒܬ<EOS> ܪ̈ܝܫܝ ܐܒܗ̈ܬܐ ܘܢܒܝ̈ܐ ܫܕܪܬ<EOS> ܪܒܘܬ ܐܬܘ̈ܬܐ ܘܬܕܡܪ̈ܬܐ ܥܒܕܬ ܠܦܝܣܐ ܕܝܠܗܘܢ<EOS> ܘܠܐܚܪܝܬܐ<EOS>ܠܝܚܝܕܝܐ ܒܪܐ ܕܝܠܝ ܫܕܪܬ ܡܛܠܬܗܘܢ<EOS> ܗܿܘ ܕܟܕ ܐܬܐ ܠܘܬܗܘܢ ܐܟܪܙ ܡܠܟܘܬܐ ܕܫܡܝܐ<EOS> ܫܟܢ ܫܘܒܩܢ<EOS>ܚܛܗ̈ܐ<EOS> ܠܟܪ̈ܝܗܐ ܕܝܠܗܘܢ ܐܣܝ<EOS> ܠܣܡ̈ܝܐ ܥܒܕ ܕܢܚܙܘܢ<EOS> ܠܚܓܝܪ̈ܐ ܕܢܗܠܟܘܢ<EOS> ܠܫܐܕ̈ܐ ܛܪܕ<EOS>ܡܛܠܬܗܘܢ ܐܨܛܠܒ<EOS> ܡܛܠܬܗܘܢ ܡܝܬ<EOS> ܘܟܕ ܒܛܠ ܠܡܘܬܐ ܩܡ ܡܢ ܒܝܬ ܡܝ̈ܬܐ<EOS> ܘܣܒܪܐ<EOS>ܕܩܝܡܬܐ ܫܪܪ<EOS> ܘܟܕ ܠܫܡܝܐ ܐܣܬܠܩ ܫܕܪ ܪܘܚܐ<EOS> ܫܠܝ̈ܚܐ ܘܐܘܢܓܠܝ̈ܣܛܐ ܫܠܚ<EOS> ܦܬܟܪ̈ܐ ܗܦܟ<EOS> ܘܚܠܦ<EOS>ܗܠܝܢ ܟܠܗܝܢ<EOS> ܛܠܡܝܢ ܠܝ ܘܠܢܡܘܣ̈ܝ<EOS> ܘܠܦܘܩ̈ܕܢܝ ܕܝܫܝܢ<EOS> ܘܠܗܝܡܢܘܬܝ ܡܥܒܪܝܢ<EOS> ܗܐ ܡܫܬܒܩ ܠܗܘܢ<EOS>ܒܝܬܗܘܢ ܚܪܒܐ ܘܒܬܪ ܚܙܘܐ ܗܢܐ ܠܐ ܫܠܐ ܗܘܐ ܟܠ ܝܘܡ̈ܝܢ ܕܗܝ ܟܕ ܗܝ ܬܫܡܫܬܐ ܢܡܠܐ<EOS> ܟܕ ܗܘ ܟܕ<EOS>ܗܘ ܐܒܠܐ ܡܿܩܪܒ ܗܘܐ ܒܠܚܘܕܘܗܝ ܥܡ ܦܬܓ̈ܡܐ ܕܐܟ ܗܠܝܢ ܘܕܡܥ̈ܐ ܙܒܢܐ ܣܓܝܐܐ ܥܕܡܐ ܕܥܬܝܕ ܗܘܐ<EOS>ܕܢܬܩܪܒ ܙܒܢܐ ܕܥܒܘܪܝܐ ܕܗܘܐ ܒܟܠܩܝܕܘܢܐ<EOS>§<EOS>ܟ ܓܢܬܐ ܩܪܝܬܐ ܕܐܝܬܝܗܿ ܥܠ ܚܡܫܬܥܣܪ ܡܝ̈ܠܐ ܕܡܕܝܢܬܐ ܩܕܝܫܬܐ ܕܣܝܡܐ<EOS>ܠܡܢܬܐ ܓܪܒܝܝܬܐ ܕܩܕܡܐܝܬ ܡܿܢ ܐܝܬܝܗܿ ܗܘܬ ܕܡܠܟܬܐ ܐܘܕܩܝܐ܇ ܗܫܐ ܕܝܢ ܡܢ ܕܝܬܝܩܐ ܕܝܠܗܿ<EOS>ܕܥܕܬܐ ܕܐܘܪܫܠܡ<EOS> ܒܗܕܐ ܗܘܐ ܐܢܫ ܩܫܝܫܐ ܡܢܗܿ ܕܩܪܝܬܐ ܕܫܡܗ ܗܘܐ ܦܘܠܐ ܕܪܚܡ ܡܢ ܛܠܝܘܬܗ<EOS>ܡܥܡܪܐ ܥܢܘܝܐ ܘܡܨܒܬ ܗܘܐ ܒܟܠܗܿ ܡܝܬܪܘܬܐ ܐܘܢܓܠܝܬܐ܇ ܩܕܝܫܘܬܐ܇ ܒܬܘܠܘܬܐ܇ ܢܟܦܘܬܐ܇ ܪܚܡܬ<EOS>ܡܣܟ̈ܢܐ<EOS> ܘܚܘܒܐ ܕܐܟܣ̈ܢܝܐ<EOS> ܡܝܩܪܐ ܠܟܠܗ ܥܡܐ ܘܠܗܿ ܠܡܠܟܬܐ<EOS> ܘܠܘܬ ܐܠܗܐ ܓܒܝܐ<EOS>ܗܢܐ ܒܗܿ ܒܩܪܝܬܐ ܩܢܘܒܝܘܢ ܐܘܟܝܬ ܥܘܡܪܐ ܪܒܐ ܘܚܙܝܐ ܩܝܡ<EOS> ܘܐܒܐ ܕܟܢܫܐ ܣܓܝܐܐ ܕܕܝܪ̈ܝܐ ܗܘܐ<EOS>ܘܠܚܪܬܐ ܐܬܚܛܦ ܡܢܗܘܢ ܕܝܠܗܘܢ ܕܥܡܘܪ̈ܝܗܿ ܕܩܪܝܬܐ<EOS> ܘܗܘܐ ܩܫܝܫܐ ܕܥܕܬܐ ܕܝܠܗܿ ܕܩܪܝܬܐ<EOS> ܡܛܠ<EOS>ܗܢܐ ܡܫܪܪܝܢ ܐܢܫܝ̈ܢ ܗܠܝܢ ܕܢܣܝܢܐ ܐܝܬ ܗܘܐ ܠܗܘܢ ܕܝܠܗ ܕܓܒܪܐ<EOS> ܕܟܕ ܟܠܗܝܢ ܗܠܝܢ ܫܢܝ̈ܐ ܡܟܢܫ<EOS>ܗܘܐ ܠܗܿ ܠܩܪܝܬܐ ܓܒܪ̈ܐ ܐܟܚܕܐ ܘܢܫ̈ܐ<EOS> ܐܬܥܢܘܝ ܥܡ ܡܝܬܪ̈ܬܐ ܐܚܪ̈ܢܝܬܐ ܕܠܐ ܢܚܘܪ ܘܢܚܙܐ<EOS>ܦܪܨܘܦܐ ܕܐܢܬܬܐ<EOS> ܘܟܕ ܗܕܐ ܝܠܦܬ ܡܪܬܐ ܐܘܕܩܝܐ ܘܒܢܣܝܢܐ ܗܕܐ ܐܕܪܟܬ ܡܢܗ ܒܠܚܘܕܘܗܝ ܡܩܒܠܐ<EOS>ܗܘܬ ܩܘܪܒܢܐ ܥܕܡܐ ܠܥܘܢܕܢܐ<EOS> ܘܡܢ ܐܢܫ ܐܚܪܝܢ ܠܐ<EOS> ܠܐ ܡܢ ܐܦܝܣܩܘܦܐ<EOS> ܘܠܐ ܡܢ ܩܠܝܪܝܩܐ<EOS> ܘܐܦܠܐ<EOS>ܐܢ ܕܝܪܝܐ ܐܝܬܘܗܝ ܗܘܐ<EOS> ܘܠܡܝܬܪܘܬܗ ܕܒܐܠܗܐ ܕܗܢܐ ܣܗܿܕ ܗܘܐ ܘܛܘܒܬܢܐ ܐܒܐ ܕܝܠܢ ܦܛܪܐ ܟܕ<EOS>ܣܓܝ ܛܒ ܐܚܒܗ ܘܐܬܚܝܕ ܠܗ ܗܢܐ ܛܘܒܬܢܐ ܦܘܠܐ ܟܕ ܡܟܝܠ ܣܘܢܗܕܘܣ ܕܟܠܩܝܕܘܢܐ ܡܬܟܢܫܐ ܗܘܬ<EOS>ܕܗܠܝܢ ܕܛܠܡܘܢ ܒܚܙܘܐ ܕܠܠܝܐ ܗܘܐ ܘܚܙܐ ܦܩܥܬܐ ܚܕܐ ܪܒܬܐ ܕܐܚܿܕܐ ܗܘܬ ܐܟ ܕܠܡܐܡܪ ܟܠܗܿ<EOS>ܐܢܫܘܬܐ ܘܒܡܨܥܬܗܿ ܕܦܩܥܬܐ ܚܙܐ ܬܠܠܐ ܚܕ ܪܡܐ ܘܠܥܠ ܡܢ ܬܠܠܐ ܩܝܒܘܪܝܢ<EOS> ܕܛܥܝܢܐ ܗܘܬ ܡܢ<EOS>ܐܣܛܘܢ̈ܐ ܕܕܗܒܐ ܘܕܣܐܡܐ<EOS> ܘܒܡܨܥܬܗܿ ܡܕܒܚܐ ܕܩܐܡ ܕܡܢ ܟܐܦ̈ܐ ܝܩܝܪ̈ܬܐ<EOS>ܘܡܪ̈ܓܢܝܬܐ ܛܒ̈ܬܐ ܡܬܩܢ<EOS> ܘܙܠܝܩ̈ܐ ܠܐ ܡܬܡܠܠ̈ܢܐ ܡܫܿܡܪ<EOS> ܘܠܚܕܪ̈ܘܗܝ ܟܢܫܐ ܣܓܝܐܐ ܕܩܕܝܫ̈ܐ<EOS>ܕܩܝܡܝܢ ܘܡܫܡܫܝܢ ܠܗ ܠܡܕܒܚܐ ܕܡܢܗܘܢ ܐܟ ܕܐܡܼܪ ܐܢܫ̈ܝܢ ܝܕܿܥ ܗܘܐ ܕܚܝܝܢ ܗܘܘ ܘܥܕܡܐ<EOS>ܠܗܝܕܝܢ<EOS> ܘܡܢ ܫܡܝܐ ܒܪܬ ܩܠܐ ܗܘܬ ܕܐܡܪܐ<EOS> ܡܿܚܪܡ ܡܿܢ ܕܐܡܿܪ ܬܪ̈ܝܢ ܟܝ̈ܢܐ<EOS> ܘܗܠܝܢ ܕܩܝܡܝܢ<EOS>ܗܘܘ ܒܚܕܪ̈ܘܗܝ ܕܡܕܒܚܐ<EOS> ܒܠܚܘܕܝܗܘܢ ܥܢܝܢ ܗܘܘ ܒܩܠܐ ܪܒܐ<EOS> ܐܡܝܢ<EOS> ܗܠܝܢ ܕܝܢ ܥܡܡ̈ܐ ܕܡܠܝܢ ܗܘܘ<EOS>ܠܗܿ ܠܦܩܥܬܐ<EOS> ܟܕ ܫܠܝܢ ܩܝܡܝܢ ܗܘܘ ܒܕܚܠܬܐ ܘܙܘܥܐ ܟܕ ܬܡܝܗܝܢ<EOS> ܘܬܘܒ ܗܝ ܒܪܬ ܩܠܐ ܐܠܗܝܬܐ<EOS>ܡܙܥܩܐ ܗܘܬ<EOS> ܡܚܪܡ ܡܿܢ ܕܡܦܠܓ ܠܗܿܘ ܚܕ ܘܠܐ ܡܬܦܠܓܢܐ<EOS> ܡܚܪܡܝܢ ܟܦܘܪ̈ܐ<EOS> ܘܗܠܝܢ ܒܠܚܘܕܝܗܘܢ<EOS>ܥܢܝܢ ܗܘܘ ܐܡܝܢ ܟܕ ܕܝܢ ܫܠܝܝ̈ܢ ܗܠܝܢ ܕܚܙܘܐ ܡܟܝܠ ܐܬܐ ܗܘ ܠܘܬܗ ܣܒܐ ܘܒܥܩܬܐ ܪܒܬܐ ܐܚܝܕ<EOS>ܘܒܬܢܚ̈ܬܐ<EOS> ܟܕ ܡܬܚܫܿܒ ܗܘܐ ܘܡܬܪܢܐ ܕܕܠܡܐ ܡܕܡ ܕܐܝܬ ܒܗ ܟܫܠܐ ܗܘܐ ܡܢ ܣܘܢܕܘܣ ܕܟܠܩܝܕܘܢܐ<EOS>ܘܡܢ ܝܘܒܢܠܐܘܣ<EOS> ܐܦ ܓܝܪ ܗܿܘ ܠܐ ܚܣܝܐ ܡܥܒܪܬܐ ܥܠ ܩܢܘܒܝܘܢ ܕܝܠܗ ܥܒܕ<EOS> ܟܕ ܣܠܩ ܗܘܐ<EOS>ܠܩܘܡܛܛܘܢ<EOS> ܡܝܩܪ ܗܘܐ ܠܗ ܓܝܪ ܗܘ ܝܘܒܢܠܐܘܣ<EOS> ܟܕ ܚܙܐ ܗܘܐ ܠܡܠܟܬܐ ܐܘܕܩܝܐ ܕܐܝܬ ܗܘܐ ܠܗܿ<EOS>ܠܘܬܗ ܣܓܿܝ ܗܝܡܢܘܬܐ<EOS> ܘܐܡܿܪ ܗܘܐ ܠܗ ܠܣܒܐ<EOS> ܕܡܛܠ ܗܟܢܐ ܥܿܒܪܬ ܥܠܝܟ ܐܟܡܐ<EOS>ܕܠܐ ܬܘܒ ܡܣܟܐ ܐܢܐ ܕܐܚܙܝܟ<EOS> ܠܐܓܘܢܐ ܓܝܪ ܣܠܩܝܢܢ ܘܐܟܣܘܪܝܐ ܣܝܡܐ ܠܢ ܐܘ ܕܢܕܘܫ ܬܐܪܬܢ<EOS>ܕܒܐܠܗܐ<EOS> ܬܒܥܝܢ ܠܢ ܓܝܪ ܕܢܛܠܘܡ ܘܢܟܦܘܪ ܒܗܝܡܢܘܬܐ ܕܐܒܗ̈ܝܢ<EOS> ܘܗܠܝܢ ܕܣܝܡܘܢ ܚܪܫܐ ܘܕܝܗ̈ܘܕܝܐ<EOS>ܢܬܪܥܐ<EOS> ܐܟ ܡܿܢ ܕܠܐ ܐܝܬܘܗܝ ܐܠܗܐ ܡܫܝܚܐ ܗܿܘ ܕܚܫ ܡܛܠܬܢ<EOS> ܨܠܐ ܡܕܝܢ ܚܠܦܝܢ ܡܪܝ ܐܒܐ<EOS> ܕܠܐ<EOS>ܒܣܝܒܘܬܝ ܐܒܗܬ ܗܠܝܢ ܗܟܝܠ ܟܕ ܥܗܝܕ ܣܒܐ<EOS> ܘܗܠܝܢ ܕܚܙܘܐ ܡܬܚܿܫܒ ܘܡܬܕܡܪ܇ ܘܐܝܬܘܗܝ ܗܘܐ ܕܠܐ<EOS>ܦܘܪܣܐ<EOS> ܚܙܐ ܬܘܒ ܒܠܠܝܐ ܠܗ ܠܝܘܒܢܠܐܘܣ ܕܩܿܐܡ ܒܓܘܢܝܐ ܚܕܐ ܟܕ ܫܠܝܚ ܘܡܬܛܫܐ ܡܢ ܒܗܬܬܐ<EOS> ܟܕ<EOS>ܡܫܚܿܪ ܗܘܐ ܟܠܗ ܐܟ ܫܓܘܪܐ ܕܩܐܡܝܢܐ ܟܕ ܦܪܙܘܡܐ ܟܒܝܢ ܗܘܐ ܨܥܐ ܘܡܠܐ ܪ̈ܘܩܥܐ<EOS> ܘܟܕ ܩܥܐ ܒܩܠܐ<EOS>ܪܒܐ ܠܘܬܗ ܗܘ ܣܒܐ ܐܡܪ<EOS> ܡܪܝ ܪܝܫ ܐܦܝܣܩ̈ܘܦܐ ܡܢܘ ܗܢܐ ܕܓܕܫ ܠܟ<EOS> ܡܢܐ ܡܫܘܕܥ ܥܠ ܐܣܟܡܐ ܗܢܐ<EOS>ܕܠܒܝܫ ܐܢܬ ܗܘ ܕܝܢ ܐܡܪ ܡܘܢ ܐܥܒܕ ܠܚܛܗ̈ܝ<EOS> ܗܐ ܚܙܿܐ ܐܢܬ ܠܒܗܬܬܐ ܕܝܠܝ<EOS> ܕܗܒܐ ܣܓܝܐܐ ܡܟܢܫ<EOS>ܐܢܐ ܠܐܢܛܝܟܪܝܣܛܘܣ<EOS> ܡܛܠ ܕܥܬܝܕ ܕܢܥܒܕ ܩܪܒܐ ܥܡ ܥܦܪܐ ܟܕ ܕܝܢ ܩܡ ܗܘ ܣܒܐ<EOS> ܘܬܗܪ ܒܚܙܘܐ<EOS>ܘܐܬܪܢܝ ܕܠܐ ܡܕܡ ܛܒܐ ܗܘܐ ܒܣܘܢܕܘܣ<EOS> ܐܠܐ ܡܐܠܘܢ ܟܫܠܐ<EOS> ܡܣܟܐ ܗܘܐ ܠܫܪܪܐ<EOS>ܕܦܠܪܘܦܪܝܐ ܒܝܕ ܡܦܩܢܐ<EOS> ܘܟܕ ܒܟܠ ܕܘܟ ܐܬܟܪܙ ܟܦܘܪܝܐ<EOS> ܡܬܕܡܪ ܣܒܐ ܒܚܙܘܐ ܕܗܘܐ ܠܘܬܗ<EOS> ܘܟܕ<EOS>ܒܥܿܐ ܗܘܐ ܣܒܐ ܕܡܢܐ ܐܝܬܘܗܝ ܗܿܘ ܡܕܡ ܕܐܡܼܪ ܠܘܬܗ ܒܚܙܘܐ ܗܘ ܝܘܒܢܠܐܘܣ ܡܛܠ ܐܢܛܝܟܪܝܣܛܘܣ<EOS>ܕܥܬܝܕ ܕܢܥܒܕ ܩܪܒܐ ܥܡ ܥܦܪܐ<EOS> ܐܣܬܟܠ ܟܕ ܡܬܢܗܿܪ ܡܢ ܪܘܚܐ ܩܕܝܫܐ<EOS> ܕܗܿܝ ܕܥܡ ܥܦܪܐ ܗܢܐ<EOS>ܡܫܘܕܥܐ<EOS> ܝܕܝܥܐ ܕܥܡ ܒܪܢܫܐ ܕܐܝܬܘܗܝ ܡܢ ܥܦܪܐ ܘܡܢ ܐܪܥܐ ܐܬܓܒܠ<EOS> ܘܟܠܗܘܢ ܗܠܝܢ ܕܐܝܬܝܗܘܢ<EOS>ܥܦܪ̈ܢܐ ܘܒܐܪܥܐ ܐܚܝܕܝܢ<EOS> ܥܬܝܕ ܕܠܗܠܝܢ ܢܐܚܘܕ ܘܢܙܟܐ܇ ܘܠܗܘܢ ܢܛܥܐ ܐܢܛܝܟܪܝܣܛܘܣ<EOS>§<EOS>ܟܐ ܡܢ ܗܪܟܐ ܡܟܝܠ ܬܫܥܝܬܐ ܙܝܥܬܐ ܘܕܚܝܠܬܐ ܠܩܘܝܡܐ ܕܫܪܪܐ ܡܬܐܠܨ ܐܢܐ<EOS>ܕܐܫܬܥܐ<EOS> ܟܕ ܐܠܗܐ ܫܪܝܪܐ ܣܗܿܕ<EOS> ܒܗܿܘ ܕܐܢܐ ܗܘܝܬ ܒܢܣܝܢܐ ܕܝܠܗܿ<EOS> ܟܕ ܒܫܡܥܐ ܕܠܐ ܦܘܫܟܐ ܘܡܢ<EOS>ܗܠܝܢ ܕܚܙܘ ܗܘ ܫܪܪܐ ܫܡܥܬ ܘܕܠܐ ܦܘܫܩܐ ܗܘܝܬ ܐܝܬ ܡܕܝܢܬܐ ܒܐܝܣܘܪܝܐ ܕܗܟܢܐ ܡܬܩܪܝܐ<EOS>ܛܝܛܘܦܘܠܝܣ<EOS> ܡܛܠ ܕܡܢ ܛܝܛܘܣ ܡܠܟܐ ܟܡܐ ܙܒܢܝܢ ܐܬܒܢܝܬ<EOS> ܕܗܕܐ ܗܘܐ ܐܦܝܣܩܘܦܐ ܕܫܡܗ ܗܘܐ<EOS>ܦܢܘܦܪܘܦܝܘܣ<EOS> ܓܒܪܐ ܢܟܦܐ ܘܩܢܘܒܝܗ ܐܪܟܝܣ ܐܘܟܝܬ ܪܝܫ ܥܘܡܪܐ ܕܐܝܬ ܗܘܐ ܒܐܬܪܐ<EOS>ܗܿܘ<EOS> ܘܡܢ ܩܢܘܒܝܘܢ ܒܩܛܝܪܐ ܐܬܢܓܕ<EOS> ܘܟܗܢܘܬܐ ܕܡܕܝܢܬܐ ܗܿܝ ܩܒܠ<EOS> ܟܕ ܕܝܢ ܗܘܬ ܣܘܢܕܘܣ<EOS>ܒܟܠܩܝܕܘܢܐ<EOS> ܒܣܝܠܝܘܣ ܡܝܛܪܘܦܘܠܝܛܝܣ ܕܡܕܝܢܬܐ ܣܠܘܩܝܐ ܕܐܝܣܘܪܝܐ<EOS> ܟܕ ܐܙܠ ܠܣܘܢܕܘܣ ܫܩܠܗ<EOS>ܘܠܗܢܐ ܥܡܗ ܥܡ ܐܦܝܣܩ̈ܘܦܐ ܐܚܪ̈ܢܐ<EOS> ܗܿܘ ܕܟܕ ܐܬܐ ܠܣܘܢܕܘܣ܇ ܘܚܙܐ ܬܟܬܘܫܐ ܕܡܢ ܫܘܪܝܐ<EOS>ܕܣܘܓܐܗ̈ܘܢ ܕܐܦܝܣܩܘ̈ܦܐ ܕܚܠܦ ܫܪܪܐ<EOS> ܕܐܟ ܕܠܡܐܡܪ ܟܠܗܘܢ ܡܚܪܡܝܢ ܗܘܘ ܠܗܿܢܘܢ ܕܐܡܪܝܢ ܗܘܘ<EOS>ܬܪ̈ܝܢ ܟܝ̈ܢܐ܇ ܘܫܠܡܝܢ ܗܘܘ ܠܛܘܒܢܐ ܕܝܣܩܘܪܘܣ ܘܠܐ ܡܩܒܿܠܝܢ ܗܘܘ ܠܛܘܡܣܗ ܕܠܐܘܢ ܘܠܐ ܠܗܠܝܢ<EOS>ܕܒܟܐܢܘܬܐ ܐܫܬܕܝܘܢ<EOS> ܠܦܠܘܝܢܐ ܘܠܗܝܒܐ ܘܠܬܐܕܪܝܛܘܣ<EOS> ܘܟܕ ܚܙܐ ܬܘܒ ܡܦܘܠܬܐ ܕܒܬܪ ܗܟܢ ܕܝܠܗܘܢ<EOS>ܘܟܦܘܪܝܐ<EOS> ܘܠܡܬܟܬܫܢܐ ܕܚܠܦ ܫܪܪܐ ܕܝܣܩܘܪܘܣ ܕܐܫܬܕܝ ܡܢܗܘܢ܇ ܠܗܠܝܢ ܕܝܢ ܗܪ̈ܝܛܝܩܘ ܕܩܕܝܡܝܢ<EOS>ܐܡܝܪܝܢ ܘܡܬܟܬܫ̈ܝ ܥܡ ܐܠܗܐ ܕܐܬܩܲܒܠܘ ܕܠܐ ܕܝܢܐ ܘܠܐ ܩܢܘܢܐܝܬ܇ ܘܫܩܠܘ ܟܘܪ̈ܣܘܬܗܘܢ<EOS> ܫܢܝ<EOS>ܠܒܝܬ ܡܫܪܝܗ<EOS> ܘܟܕ ܚܒܫ ܢܦܫܗ ܫܗܪ ܗܘܐ ܒܕܡܥ̈ܐ ܘܒܚܢ̈ܓܬܐ<EOS> ܘܓܥܿܐ ܗܘܐ ܠܘܬ ܡܪܢ ܘܐܡܿܪ ܐܠܗܐ<EOS>ܕܫܪܪܐ ܘܦܪܘܩܐ ܕܥܠܡ̈ܐ ܢܘܗܪܐ ܫܪܝܪܐ ܣܒܪܐ ܕܝܠܝ ܡܢ ܛܠܝܘܬܝ ܠܐ ܬܫܒܘܩܝܢܝ ܠܥܒܕܟ ܕܐܦܿܠ<EOS>ܡܢ ܣܒܪܐ ܕܝܠܟ ܘܒܣܝܒܘܬܝ ܐܗܘܐ ܕܚܝܩܐ ܘܟܦܘܪܐ<EOS> ܐܠܐ ܐܘܕܥܝܢܝ ܨܒܝܢܟ<EOS> ܘܡܛܠ<EOS>ܕܗܕܝܘܛܐ ܐܝܬܝ ܘܣܓܝ̈ܐܐ ܡܨܛܢܥܝܢ ܠܫܪܪܐ<EOS> ܓܠܝ ܠܝ ܡܛܠ ܕܝܢܐ ܠܐ ܡܬܛܥܝܢܐ<EOS> ܕܗܠܝܢ ܕܗܘ̈ܝ<EOS>ܒܗܕܐ ܣܘܢܕܘܣ<EOS> ܐܢܗܘܐ ܕܐܟ ܨܒܝܢܟ ܗܘ̈ܝ<EOS> ܘܕܐܝܠܝܢ ܡܩܿܒܠܝܢ ܥܠܝܟ<EOS> ܕܝܘܣܩܘܪܣ ܪܝܫ ܐܦܝܣܩ̈ܘܦܐ<EOS>ܕܐܠܟܣܢܕܪܝܐ ܗܿܘ ܕܐܫܬܕܝ ܡܢܗܘܢ<EOS> ܐܘ ܗܠܝܢ ܐܚܪ̈ܢܐ<EOS> ܗܠܝܢ ܕܠܗܢܘܢ ܪ̈ܫܝܥܐ ܕܐܡܝܪܝܢ ܕܠܐ<EOS>ܕܝܢܼܐ ܩܒܿܠܘ<EOS> ܘܠܛܘܡܣܗ ܕܠܐܘܢ ܫܪܪܘ<EOS> ܕܗܟܢܐ ܟܕ ܒܛܝܒܘܬܟ ܐܩܒܠ ܦܠܪܘܦܘܪܝܐ<EOS> ܕܠܐ ܦܘܫܟܐ<EOS>ܘܩܢܛܐ ܥܕܡܐ ܠܕܡܐ ܐܩܘܡ ܒܫܪܪܐ<EOS> ܘܠܐ ܐܥܒܪ ܥܠ ܗܝܡܢܘܬܐ ܕܐܒܗ̈ܬܐ ܕܝܠܝ<EOS> ܘܣܒܪܐ ܕܒܟ<EOS> ܘܗܟܢܐ<EOS>ܟܕ ܫܡܠܝ ܬܠܬܐ ܐܝܡܡ̈ܐ ܘܠܝ̈ܠܘܬܐ܇ ܟܕ ܒܿܪܟ ܩܕܡ ܡܪܝܐ ܘܡܬܟܫܦ<EOS> ܚܙܐ ܚܙܘܐ ܕܐܟ ܗܢܐ<EOS> ܛܘܡܣܐ<EOS>ܚܕ ܕܟܪܛܝܣܐ ܪܒܐ<EOS> ܕܦܫܝܛ ܡܢ ܫܡܝܐ ܘܢܚܿܬ ܥܕܡܐ ܠܐܪܥܐ<EOS> ܘܡܢ ܬܪ̈ܝܗܘܢ ܓܒܘ̈ܗܝ ܡܟܐ ܘܡܟܐ<EOS>ܒܟܬܝ̈ܒܬܐ ܪܘܪ̈ܒܬܐ ܟܬܝܒ ܗܘܐ<EOS> ܡܚܪܡܐ ܣܘܢܕܘܣ ܗܕܐ<EOS> ܟܦܪܘ ܒܝ<EOS> ܟܦܪܘ ܒܝ<EOS> ܡܚܪܡܝܢ ܡܚܪܡܝܢ<EOS>ܘܟܕ ܚܙܐ ܚܙܘܐ ܗܢܐ<EOS> ܗܘܐ ܒܦܠܪܦܪܝܐ ܪܒܬܐ ܕܠܐ ܦܘܫܟܐ<EOS> ܘܡܚܕܐ ܒܠܠܝܐ ܟܕ ܫܒܩ ܠܟܠܢܫ ܛܦ ܘܐܙܠ<EOS>ܠܡܕܝܢܬܗ<EOS> ܘܟܕ ܠܗܿ ܐܬܡܢܥ<EOS> ܟܢܿܫ ܟܠܗ ܥܡܐ ܕܡܕܝܢܬܐ<EOS> ܘܐܡܪ ܠܗܘܢ ܟܠܗܝܢ ܐܝܠܝܢ<EOS>ܕܐܣܬܥܪ̈ܝܢ ܒܟܠܩܝܕܘܢܐ<EOS> ܘܕܟܦܪܘ ܐܦܝܣܩܘ̈ܦܐ ܒܐܪܬܘܕܟܣܝܐ<EOS> ܘܕܐܝܟܢܐ ܡܢ ܫܡܝܐ ܩܒܿܠ ܦܠܪܘܦܘܪܝܐ<EOS>ܕܡܛܠ ܗܕܐ<EOS> ܘܡܣܗܕ ܗܘܐ ܠܗܘܢ ܘܐܡܪ<EOS> ܕܡܛܠ ܗܕܐ ܐܬܚܦܛܬ ܐܕܪܟ ܘܐܩܕܿܘܡ ܘܫܪܪܐ ܐܫܘܕܥܟܘܢ<EOS> ܕܠܐ<EOS>ܫܘܕܠܐ ܡܕܡ ܘܛܘܥܝܝ ܬܗܘܐ ܠܟܘܢ<EOS> ܘܐܢ ܗܘ ܕܡܛܝܒ̈ܐ ܐܝܬܝܟܘܢ ܕܫܪ̈ܝܪܐ ܥܡܝ ܬܩܘܡܘܢ<EOS> ܘܠܐ<EOS>ܡܙܕܥܙ̈ܥܢܐ ܡܢ ܗܝܡܢܘܬܐ ܬܪܝܨܬ ܫܘܒܚܐ<EOS> ܘܠܝ ܢܩܿܦܝܢ ܐܢܬܘܢ ܘܥܪܩܝܢ ܐܢܬܘܢ ܡܢ ܗܠܝܢ ܟܦܘܪ̈ܐ<EOS>ܘܡܢ ܩܘܪܒܢܗܘܢ<EOS> ܡܛܝܒܐ ܐܝܬܝ ܕܐܟܬܪ ܥܡܟܘܢ<EOS> ܘܥܕܡܐ ܠܕܡܐ ܐܬܟܬܫ ܚܠܦ ܦܘܪܩܢܟܘܢ<EOS> ܘܐܢ ܗܘ<EOS>ܕܡܬܒܥܐ ܐܣܝܡ ܢܦܫܝ ܚܠܦܝܟܘܢ<EOS> ܐܢ ܕܝܢ ܢܝܫܐ ܐܝܬ ܠܟܘܢ<EOS> ܕܠܒܣܝܠܝܘܣ ܡܛܪܘܦܠܝܛܝܣ ܬܫܬܘܬܦܘܢ<EOS>ܘܠܗܠܝܢ ܕܫܘܝܢ ܠܗ ܒܬܪܥܝܬܐ<EOS> ܡܦܿܨܝ ܐܢܐ ܡܢ ܕܡܐ ܕܝܠܟܘܢ<EOS> ܐܢܐ ܕܝܢ ܦܪܿܩ ܐܢܐ ܘܡܫܘܙܒ ܐܢܐ<EOS>ܢܦܫܝ<EOS> ܘܟܕ ܗܟܢܐ ܫܠܗܒ ܠܒܘ̈ܬܗܘܢ ܒܚܘܒܐ ܕܐܠܗܐ ܘܒܛܢܢܐ ܕܫܪܪܐ<EOS> ܡܢ ܒܬܪ ܗܟܢ ܫܒܥܣܪܐ ܫܢܝ̈ܢ<EOS>ܟܬܪ ܒܐܦܝܣܩܦܘܬܐ<EOS> ܟܕ ܢܛܪ ܡܪܥܝܬܗ ܒܬܡܝܡܘܬܐ ܕܠܐ ܡܘܡ<EOS> ܘܕܠܐ ܥܒܘܪܝܐ ܕܗܝܡܢܘܬܐ ܬܪܝܨܬ<EOS>ܫܘܒܚܐ<EOS> ܘܗܠܝܢ ܟܕ ܣܓܝ ܐܬܢܣܝ ܒܩ̈ܝܢܕܢܘ ܘܒܢܟ̈ܠܐ<EOS> ܘܡܢܗ ܕܒܣܝܠܝܘܣ ܡܛܪܘܦܠܝܛܝܣ ܕܐܝܣܘܪܝܐ<EOS>ܘܡܢ ܗܿܘ ܕܡܬܐܡܪ ܗܘܐ ܦܛܪܝܪܟܐ ܕܡܕܝܢܬܗ ܕܐܢܛܝܟܘܣ<EOS> ܡܥܕܪ̈ܢܐ ܓܝܪ ܐܝܬܝܗܘܢ ܗܘܘ ܗܠܝܢ ܕܒܝܫܘܬ<EOS>ܫܘܒܚܐ ܕܒܟܠܩܝܕܘܢܐ<EOS> ܟܕ ܒܣܘܬܪܐ ܕܐܠܗܐ ܘܛܝܒܘܬܐ ܟܬܪ ܠܐ ܡܬܪܦܝܢܐ ܘܠܐ<EOS>ܡܙܕܥܙܥܢܐ ܘܠܐ ܡܬܗܦܟܢܐ<EOS> ܘܢܛܪ ܠܡܪܥܝܬܗ ܘܗܟܢܐ ܡܫܒܚܐܝܬ ܫܢܝ ܨܝܕ ܐܠܗܐ ܦܪܘܩܐ ܕܝܠܗ ܡܫܝܚܐ<EOS>ܟܕ ܩܛܝܪ ܟܠܝܠܐ ܕܡܘܕܝܢܘܬܐ ܡܢ ܐܠܨܬܐ ܡܟܝܠ ܐܝܬܝܗܿ ܠܝ<EOS> ܕܠܫܘܪܪܐ ܕܗܠܝܢ ܕܫܡܥܝܢ<EOS> ܐܫܬܥܐ<EOS>ܥܠܬܐ<EOS> ܕܡܢ ܐܝܟܐ ܗܘܬ ܠܝ ܦܠܪܘܦܘܪܝܐ ܕܐܟ ܗܕܐ<EOS>§<EOS>ܟܒ ܦܛܪܘܣ ܗܿܘ ܕܗܘܐ ܪܝܫ ܐܦܝܣܩܘ̈ܦܐ ܕܐܢܛܝܘܟܝܐ ܒܙܒ̈ܢܐ ܕܐܢܩܘܩܠܝܘܢ ܡܢ<EOS>ܗܿܘ ܕܐܦ ܩܫܝܫܘܬܐ ܟܕ ܠܐ ܫܘܐ ܐܢܐ ܩܒܠܬ<EOS> ܟܕ ܗܦܼܟ ܡܢ ܐܟܣܘܪܝܐ ܠܐܢܛܝܘܟܝܐ ܘܪܝܫܘܬ ܟܗܢܘܬܐ<EOS>ܩܒܿܠ<EOS> ܘܣܘܢܕܝܩܐ ܕܝܠܗ ܫܕܪ ܠܡܕܒܪܢܐ ܕܥܕܬܐ ܕܐܠܗܐ ܩܕܝܫܬܐ ܕܐܘܪܫܠܡ<EOS> ܡܪܛܘܪܝܣ ܕܝܢ ܐܝܬܘܗܝ<EOS>ܗܘܐ ܗܢܐ ܒܐܝ̈ܕܝ ܐܢܫ ܕܡܬܟܢܐ ܗܘܐ ܦܛܪܐ ܐܦܝܣܩܘܦܐ<EOS> ܕܐܝܬܘܗܝ ܗܘܐ ܗܢܐ ܐܝܣܘܪܝܐ ܒܓܢܣܗ ܡܢ<EOS>ܗܿܝ ܕܩܕܝܡܐ ܐܡܝܪܐ ܛܝܛܘܦܘܥܝܣ<EOS> ܕܡܿܕܒܪ ܗܘܐ ܐܦܝܣܩܦܘܬܐ ܐܟ ܬܠܡܝܕܐ ܘܣܘܢܩܠܘܣ ܘܐܝܬܘܗܝ ܗܘܐ<EOS>ܝܪܘܬܐ ܕܛܒܝܒ ܒܟܠ ܘܛܘܒܬܢܐ ܘܡܘܕܝܢܐ ܦܢܘܦܪܘܦܝܘܣ ܐܦܝܣܩܘܦܐ<EOS> ܗܕܐ ܓܝܪ ܐܣܬܒܪ ܘܕܫܘܐ ܗܘܐ<EOS>ܕܪܝܫ ܟܗܢܘܬܗ ܕܗܿܘ ܢܩܒܿܠ ܘܕܥܬܝܕ ܗܘܐ ܕܛܢܢܐ ܕܫܿܘܐ ܠܕܝܠܗ ܚܠܦ ܗܝܡܢܘܬܐ ܬܪܝܨܬ ܫܘܒܚܐ<EOS>ܢܚܿܘܐ ܟܕ ܫܕܪ ܥܡܗ ܘܐܢܫ ܩܫܝܫܐ ܕܥܕܬܐ ܕܐܢܛܝ̈ܘܟܝܐ<EOS> ܕܫܡܗ ܗܘܐ ܫܠܝܡܘܢ܇<EOS>ܘܐܝܬܘܗܝ ܗܘܐ ܒܓܢܣܗ ܐܪܡܢܝܐ<EOS> ܗܿܘ ܕܗܿܘܐ ܗܘܐ ܠܗ ܒܙܒܢ ܘܠܡܣܟܢܘܬܝ ܣܘܢܩܠܐ ܐܟܚܕܐ<EOS> ܘܣܓܝ<EOS>ܪܚܝܡ ܗܘܐ ܡܢܝ<EOS> ܟܕ ܦܩܕ ܐܢܘܢ ܕܡܢ ܟܠ ܦܪܘܣ ܢܦܝܣܘܢ ܠܡܚܝܠܘܬܝ ܕܐܗܦܘܟ ܠܘܬܗ<EOS> ܟܕ ܓܝܪ ܫܢܝܬ<EOS>ܐܢܐ ܡܢ ܒܬܪ ܐܟܣܘܪܝܐ ܕܝܠܗ ܘܐܘܚܕܢܐ ܕܡܢ ܗܪ̈ܝܛܝܩܘ ܡܢ ܡܕܝܢܬܐ ܕܐܢܛܝ̈ܘܟܝܐ<EOS> ܐܫܬܘܝܬ<EOS>ܕܒܥܢܝܢܐ ܐܗܘܐ ܕܐܒܗ̈ܬܐ ܩܕܝܫ̈ܐ ܒܦܠܣܛܝܢܐ<EOS> ܘܝܬܝܪܐܝܬ ܕܐܒܐ ܕܝܠܝ ܘܩܐܡ ܒܪܝܫܝ ܘܡܩܒܠ<EOS>ܐܟܣ̈ܢܝܐ ܐܒܐ ܦܛܪܐ ܐܦܝܣܩܘܦܐ ܗܿܘ ܐܒܪܝܐ<EOS> ܘܥܢܘܝܐ ܪܒܐ ܐܒܐ ܐܫܥܝܐ<EOS> ܘܟܕ ܥܬܝܪܐܝܬ ܐܬܒܣܡܬ<EOS>ܒܚܩܒܗ ܕܝܠܗ ܕܩܕܝܫܐ<EOS> ܦܢܝܬ ܦܬܓܡܐ<EOS> ܕܡܟܝܠ ܒܦܠܣܛܝܢܐ ܐܥܿܡܪ<EOS> ܘܠܐ ܡܬܦܪܫܢܐ ܐܗܘܐ ܡܢ ܗܝܡܢܘܬܐ<EOS>ܕܝܠܗܘܢ ܘܣܒܪܐ ܘܝܘܬܪܢܐ<EOS> ܟܕ ܫܠܝܐ ܠܒܿܟ ܐܢܐ ܒܐܘܪܫܠܡ ܐܝܟܐ ܕܒܙܒܢܐ ܗܿܘ ܟܢܘܫܝܐ ܣܓܝܐܐ<EOS>ܕܐܒܗ̈ܬܐ ܐܪܬܐܕܟܣ̈ܘ<EOS> ܐܝܬ ܗܘܐ ܠܗܘܢ ܡܥܡܪܐ ܘܩܠܝ̈ܬܐ ܕܫܠܝܐ<EOS> ܟܕ ܕܝܢ ܐܬܘ ܠܗܿ ܠܡܕܝܢܬܐ<EOS>ܩܕܝܫܬܐ܇ ܗܠܝܢ ܕܝܒܠܘ ܐܢܝܢ ܠܗܝܢ ܠܣܘܢ̈ܕܝܩܐ<EOS> ܐܡܿܪ ܐܢܐ ܕܝܢ ܦܛܪܘܣ ܐܦܝܣܩܘܦܐ ܕܛܝܛܦܘܠܝܣ<EOS>ܘܫܠܝܡܘܢ ܩܫܝܫܐ ܘܥܩܒܘܢ ܣܓܝܐܝܬ ܘܐܫܟܚܘܢܗܿ ܠܡܣܟܢܘܬܝ<EOS> ܩܝܡܝܢ ܗܘܘ ܥܠܝ ܚܪܝܦܐܝܬ ܘܕܠܐ<EOS>ܫܠܝܐ<EOS> ܟܕ ܐܠܨܝܢ ܠܝ ܘܡܬܚܪܝܢ ܕܡܢ ܟܠܦܪܘܣ ܢܕܒܪܘܢܢܝ<EOS> ܟܕ ܡܚܘܝܢ ܠܝ ܘܣܘܓܐܐ ܕܐܝܠܡ̈ܛܐ<EOS>ܐܘܟܝܬ ܙܘ̈ܕܐ ܕܐܘܪܚܐ ܘܐܓܪ̈ܬܐ ܕܪܝܫ ܐܦܝܣܩ̈ܦܐ ܦܛܪܘܣ<EOS> ܕܒܚܕܘܬܐ ܣܓܝܐܬܐ<EOS>ܘܦܝܣܬܐ ܡܠܝ̈ܢ ܗܘ̈ܝ<EOS> ܟܕ ܡܘܣܦܝܢ ܘܗܕܐ ܠܦܝܣܬܐ ܕܕܐܟ ܗܠܝܢ<EOS> ܦܘܩ̈ܕܐ ܐܝܬ ܠܢ ܡܢܗ ܠܦܠܪܘܦܘܪܝܐ<EOS>ܕܝܠܟ<EOS> ܕܡܢ ܟܠܦܪܘܣ ܢܦܝܣܟ ܕܬܐܬܐ ܠܘܬܗ ܟܕ ܐܡܿܪ<EOS> ܕܒܠܚܘܕ ܢܐܬܐ ܠܘܬܝ ܢܚܙܐ ܚܕܕ̈ܐ<EOS> ܘܗܒܘܢ ܠܗ<EOS>ܡܠܬܐ ܕܠܐ ܐܢܫ ܐܠܨ ܠܗ ܕܢܣܿܒ ܩܘܪܒܢܐ ܟܕ ܠܐ ܦܝܣܐ ܥܒܝܕ<EOS> ܐܠܐ ܒܫܝܢܐ ܡܿܫܡܪ ܐܢܐ ܠܗ ܗܠܝܢ<EOS>ܕܠܐ ܥܘܟܪܐ ܠܩܕܝܫܐ ܐܒܐ ܕܝܠܝ ܘܦܪܘܩܐ ܒܬܪ ܐܠܗܐ ܐܒܐ ܦܛܪܐ ܐܒܪܝܐ ܝܕܝܥ̈ܬܐ ܥܒܕܬ<EOS> ܕܟܢܝܫ ܗܘܐ<EOS>ܗܿܝܕܝܢ ܒܕܘܟܝ̈ܬܐ ܕܠܘܬ ܡܕܝܢܬܐ ܐܣܩܠܘܢܐ ܟܕ ܡܬܟܫܦ ܗܘܝܬ ܡܦܝܣ ܐܢܐ<EOS> ܕܗܝ ܡܬܚܙܝܐ ܠܗ<EOS>ܐܦܘܩܪܣܝܣ ܩܠܝܠܬܐ ܢܫܕܪ ܠܝ<EOS> ܘܡܢ ܒܬܪ ܩܠܝܠ ܝܘܡ̈ܬܐ ܩܒܠܬ ܡܢܗ ܦܘܢܝ ܦܬܓܡܐ ܕܐܟ ܗܢܐ܇ ܐܓܪܬܐ<EOS>ܕܩܕܝܫܐ ܦܛܪܐ ܐܒܪܝܐ<EOS> ܟܕ ܩܪܝܢܢ ܟܬܝܒܬܐ ܕܢܟܦܘܬܟ ܟܠܢ ܡܚܒ̈ܢܝܟ<EOS> ܒܐܒܠܐ ܗܘܝܢ ܚܢܢ ܘܩܘܛܦܐ<EOS>ܘܬܢܚ̈ܬܐ܇ ܟܕ ܚܙܝܢܢ ܦܚܘܗ̈ܝ ܕܐܟܠܩܪܨܐ<EOS> ܕܡܿܬܦܪܣ ܒܟܠ ܘܡܥܬܕ ܕܢܚܿܠܨ ܣܒܪܟ ܘܦܘܪܩܢܟ ܕܒܐܠܗܐ<EOS>ܘܢܒܗܬ ܥܡ̈ܠܝܟ ܗܠܝܢ ܕܥܡܠܬ ܚܠܦ ܢܦܫܟ ܘܗܝܡܢܘܬܐ ܬܪܝܨܬ ܫܘܒܚܐ<EOS> ܩܕܝܡܐ ܓܝܪ ܝܕܝܥܐ ܕܐܢ ܗܘ ܕܐܙܠ ܐܢܬ ܠܐܢܛܝܘܟܝܐ ܟܕ ܡܢ ܪ̈ܚܡܐ ܘܡܢܗ ܕܗܿܘ ܕܐܚܝܕ ܬܡܢ ܡܫܬܓܫ<EOS>ܐܢܬ ܘܡܬܛܦܝܣ<EOS> ܐܘ ܥܬܝܕ ܐܢܬ ܕܬܫܬܘܬܦ ܠܗ<EOS> ܐܘ ܬܫܬܡܪ ܒܥܠܕܒܒܐ ܐܢ ܗܘ ܕܡܫܬܒܩ ܐܢܬ<EOS> ܥܒܿܕ<EOS>ܡܕܝܢ ܐܟ ܚܝܠܟ ܘܚܢܢ ܗܪܟܐ ܐܟ ܕܡܨܝܢܢ ܥܒܿܕܝܢܢ ܕܠܐ ܠܐܠܗܐ ܬܛܪܐ<EOS> ܘܐܢܬ ܠܟ ܪ̈ܘܪܒܬܐ ܬܚܣܪ<EOS>ܘܠܢ ܚܒܝ̈ܒܝܟ ܬܥܲܝܩ ܟܕ ܗܕܐ ܐܦܘܩܪܣܝܣ ܩܒܠܬ ܫܪܪܬ ܠܒܝ ܕܐܬܛܦܝܣ ܠܩܕܝ̈ܫܐ ܡܠܠܘܢ<EOS> ܐܘ<EOS>ܠܗܠܝܢ ܕܡܛܥܝܢ<EOS> ܘܠܡܪܢ ܘܦܪܘܩܢ ܐܬܟܫܦܬ<EOS> ܕܠܐ ܢܗܡܐ ܡܢܝ<EOS> ܗܿܘ ܕܒܪ̈ܚܡܘܗܝ ܐܦܩܢܝ ܡܢ ܚܫܘܟܐ<EOS>ܘܛܠܠ̈ܐ ܕܡܘܬܐ<EOS> ܟܕ ܕܝܢ ܗܠܝܢ ܕܡܢ ܐܢܛܝܘܟܝܐ ܩܫܝܐܝܬ ܣܝܡܝܢ ܗܘܘ ܥܠܝ ܘܡܢ ܟܠ ܦܪܘܣ ܡܬܚܪܝܢ<EOS>ܗܘܘ ܕܢܣܒܘܢܢܝ܇ ܐܬܘ ܕܝܢ ܥܡܗܘܢ ܘܩܝܡܝܢ ܗܘܘ ܥܠܝ ܘܗܠܝܢ ܕܡܢ ܐܪܐܒܝܐ ܒܝ̈ܬܝܝ ܘܒܢ̈ܝ ܓܢܣܝ<EOS>ܗܠܝܢ ܕܟܕ ܫܡܥܘ ܘܗܘܘ ܒܚܕܘܬܐ ܐܟ ܥܠܡܝ̈ܐ ܘܕܗܠܝܢ ܕܥܠܡܐ ܡܬܪܥܝܢ ܗܘܘ ܡܚܕܐ ܪܗܼܛܘ ܠܘܬܝ<EOS>ܟܕ ܟܠ ܡܙܝܥܝܢ ܗܘܘ ܘܡܣܪܗܒܝܢ ܠܗܦܘܟܝܐ ܕܝܠܝ ܕܠܐܢܛܝܘܟܝܐ<EOS> ܘܟܕ ܐܢܐ ܠܘܬ ܡܪܝܐ ܥܪܩܬ<EOS> ܘܕܠܐ<EOS>ܫܠܝܐ ܢܦܿܠ ܗܘܝܬ ܩܕܡܘܗܝ ܘܐܒܗ̈ܬܐ ܩܕܝܫ̈ܐ ܡܬܟܬܫܝܢ ܗܘܘ ܥܡܝ ܒܨܠܘ̈ܬܗܘܢ<EOS> ܗܘܬ ܡܕܒܪܢܘܬܐ<EOS>ܐܠܗܝܬܐ ܕܐܟ ܗܕܐ<EOS> ܢܦܠܘܢ ܒܟܘܪܗܢܐ ܥܣܩܐ ܘܕܩܪܝܒ ܗܘܐ ܠܩܝܢܕܘܢܘܣ܇ ܗܿܘ ܕܡܬܐܡܪ<EOS>ܐܡܝܛܪܝܛܐܘܣ ܗܢܘ ܕܝܢ ܦܠܓܘܬ ܬܠܬܐ<EOS> ܐܘܟܝܬ ܐܫܬܐ ܬܠܝܬܝܬܐ<EOS> ܡܢ ܫܠܝܐ ܬܪ̈ܝܗܘܢ ܦܛܪܐ ܐܦܝܣܩܦܐ<EOS>ܘܫܠܝܡܘܢ ܩܫܝܫܐ<EOS> ܟܕ ܕܝܢ ܐܬܝܕܥ ܠܝ ܟܘܪܗܢܗܘܢ ܐܬܚܙܝܬ ܠܝ ܕܦܐܝܐ ܘܡܘܬܪܐ ܕܐܣܥܘܪ ܐܢܘܢ<EOS> ܟܕ<EOS>ܡܢ ܩܕܝܡ ܥܣܩܐܝܬ ܐܝܬ ܗܘܐ ܠܝ<EOS> ܘܐܬܚܿܙܐ ܠܟܠܢܫ<EOS> ܟܕ ܕܝܢ ܐܙܠܬ ܠܐܝܟܐ ܕܫܼܪܝܢ ܗܘܘ ܠܒܝܬܐ<EOS>ܬܡܝܗܐ ܘܚܙܝܐ<EOS> ܚܙܝܬ ܠܐܦܝܣܩܘܦܐ ܕܠܘܩܒܠ ܬܪܥܐ ܣܝܡ ܗܘܐ ܘܡܬܦܘܪܪ ܗܘܐ<EOS> ܗܿܘ ܕܟܕ ܡܛܠ ܩܪܝܒܘܬܐ<EOS>ܕܝܠܝ ܫܡܥ<EOS> ܘܗܟܢܐ ܟܕ ܡܢ ܐܫܬܐ ܡܫܬܠܗܒ ܗܘܐ ܘܡܬܦܘܪܪ<EOS> ܫܘܪ ܘܩܡ ܡܢ ܥܪܣܐ<EOS> ܟܕ ܩܥܿܐ ܘܐܡܿܪ<EOS>ܬܐ ܒܫܠܡ ܥܒܕܗ ܕܡܫܝܚܐ<EOS> ܒܪܬ ܩܠܐ ܕܝܢ ܕܗܿܘ ܐܡܿܪ ܐܢܐ<EOS> ܐܬܪܚܡ ܥܠܝ<EOS> ܐܬܪܚܡ ܥܠܝ<EOS> ܚܛܝܬ ܒܟ<EOS>ܚܛܝܬ ܒܟ<EOS> ܒܟ ܐܝܬܝܗܿ ܗܿܝ ܕܐܚܿܐ ܘܕܐܡܘܬ<EOS> ܝܕܿܥ ܐܢܐ ܚܬܝܬܐܝܬ ܕܡܛܠܬܟ ܗܠܝܢ ܚܿܐܫ ܐܢܐ<EOS>ܘܪܓܙܐ ܕܐܠܗܐ ܐܬܐ ܥܠܝ<EOS> ܟܐܝܢ ܕܝܢܐ ܕܐܠܗܐ ܠܐ ܣܦܿܩ ܠܝ ܐܒܕܢܐ ܕܝܠܝ ܘܡܬܥܒܪܢܘܬܐ<EOS> ܐܠܐ ܐܦ<EOS>ܠܟ ܗܿܘ ܕܫܦܝܪ ܩܿܐܡ ܩܿܪܐ ܗܘܝܬ܇ ܕܗ̈ܢܝܢ ܟܕ ܗ̈ܢܝܢ ܥܡܝ ܬܚܫ ܘܬܗܘܐ ܟܦܘܪܐ<EOS> ܡܬܟܫܦ ܐܢܐ ܠܟ<EOS>ܡܢ ܝܘܡܐ ܗܢܐ ܠܐ ܬܘܒ ܡܠܙܝܢܢ ܠܟ<EOS> ܐܟ ܕܨܿܒܐ ܐܢܬ ܥܒܿܕ ܒܠܚܘܕ ܐܬܟܫܦ ܚܠܦܝ<EOS> ܚܐܪ ܐܢܬ ܓܝܪ<EOS>ܒܫܚܩܢ ܘܒܩܝܢܕܘܢܘܣ<EOS> ܒܗܿܘ ܕܒܗ ܐܝܬܝܢ ܬܪ̈ܝܢ<EOS> ܘܕܒܗ ܒܣܘܩܐ ܐܚܪܝܐ ܐܝܬܝܢ ܐܢܐ<EOS>ܕܝܢ ܟܕ ܠܘܬ ܗܠܝܢ ܕܡܬܐܡܪ̈ܢ ܡܬܕܡܪ ܗܘܝܬ ܘܒܬܡܗܐ ܗܘܝܬ<EOS> ܘܡܫܐܠ ܗܘܝܬ ܕܡܢܐ ܗܝ ܥܠܬܐ ܕܗܠܝܢ<EOS>ܦܬܓܡ̈ܐ<EOS> ܘܕܫܘܚܠܦܐ ܕܐܟ ܗܟܢ<EOS> ܘܫܪܝ ܗܘ ܥܡ ܩܘܛܦܐ ܣܓܝܐܐ ܘܕܡܥ̈ܐ<EOS> ܕܡܢ ܠܥܠ ܘܡܢ ܫܘܪܝܐ ܢܫܛܥܐ<EOS>ܟܠܗ ܡܠܘܐܐ<EOS> ܗܿܘ ܕܣܡܬ ܡܛܠ ܛܘܒܬܢܐ ܦܢܘܦܪܦܝܘܣ ܐܦܝܣܩܘܦܐ ܘܡܘܕܝܢܐ<EOS> ܗܿܘ ܕܗܿܘܐ ܗܘܐ ܠܗ ܐܒܐ<EOS>ܕܝܠܗ ܘܪܝܫ ܕܝܪܗ܇ ܕܐܝܟܢܐ ܗܘܐ ܒܣܘܢܗܕܘܣ<EOS> ܘܟܕ ܚܙܐ ܡܢ ܫܘܪܝܐ ܬܟܬܘܫܐ ܕܐܦܝܣܩܘ̈ܦܐ ܕܚܠܦ<EOS>ܫܪܪܐ ܘܡܫܠܡܢܘܬܐ ܘܟܦܘܪܝܐ ܕܒܬܪ ܗܟܢܐ܇ ܘܕܚܒܫ ܢܦܫܗ ܒܝܬ ܡܫܪܝܗ ܘܡܦܝܣ ܗܘܐ ܠܡܪܝܐ<EOS> ܘܕܠܐܝܕܐ<EOS>ܦܠܪܦܘܪܝܐ ܐܫܬܘܝ ܘܓܠܝܢܐ܇ ܘܕܐܝܟܢܐ ܐܬܐ ܠܡܕܝܢܬܗ ܘܐܟܪܙ ܠܗܘܢ ܫܪܪܐ<EOS> ܘܟܦܘܪܝܐ ܕܗܘܐ ܦܪܣܝ܇<EOS>ܘܕܐܝܟܢܐ ܥܕܡܐ ܠܚܪܬܐ ܟܬܪ ܠܐ ܡܬܪܟܢܢܐ ܘܠܐ ܟܦܘܪܐ ܘܕܗܟܢܐ ܐܫܬܡܠܝ ܒܫܘܒܚܐ ܘܒܣܝܒܘܬܐ<EOS>ܫܦܝܪܬܐ<EOS> ܘܡܛܠ ܢܦܫܗ ܡܟܝܠ ܒܒܗܬܬܐ ܘܒܕܡܥ̈ܐ ܡܬܢܐ ܗܘ ܦܛܪܐ<EOS> ܕܐܝܟܢܐ ܐܫܬܕܠ ܡܢ ܪܓܬܐ<EOS>ܕܐܦܝܣܩܦܘܬܐ<EOS> ܘܐܬܛܦܝܣ ܠܒܣܝܠܝܘܣ ܡܛܪܘܦܠܝܛܝܣ ܘܥܒܪ ܥܠ ܗܝܡܢܘܬܐ<EOS> ܘܗܘܐ ܫܘܬܦܐ ܕܣܘܢܕܘܣ<EOS>ܕܗܠܝܢ ܟܦܘܪ̈ܐ ܐܢܐ ܕܝܢ ܟܕ ܗܠܝܢ ܫܡܥܬ ܘܐܬܟܡܪܬ ܒܢܦܫܝ ܘܐܬܒܝܢܬ ܒܪܒܘܬܐ ܕܪ̈ܚܡܘܗܝ ܕܐܠܗܐ<EOS>ܕܠܘܬ ܡܥܩܘܬܝ ܡܢ ܒܬܪ ܥܢܝܢܐ<EOS> ܡܚܕܐ ܪܗܛܬ ܠܘܬ ܩܕܝܫܬܐ ܩܝܡܬܐ<EOS> ܟܕ ܢܛܪܬ ܙܒܢܐ<EOS>ܕܫܠܝܐ<EOS> ܘܢܦܠܬ ܩܕܡ ܡܕܒܚܐ ܘܓܓܘܠܬܐ ܣܓܝܕܬܐ<EOS> ܥܡ ܕܡܥ̈ܐ ܡܪ̈ܝܪܬܐ ܕܡܢ ܥܘܡܩܐ ܕܠܒܝ<EOS> ܩܥܿܝܬ<EOS>ܘܐܡܿܪܬ<EOS> ܡܪܝܐ ܡܢܘ ܐܝܬܝ ܐܢܐ<EOS> ܝܚܛܐ ܘܟܠܒܐ ܕܣܪܐ ܬܘܠܥܐ܇ ܒܝܬ ܡܡܪܡܪܢܐ<EOS> ܡܥܪܬܐ ܕܠܣܛܝ̈ܐ܇<EOS>ܩܒܪܐ ܕܡܿܟܠܫ ܕܗܟܢܐ ܐܫܕܬ ܥܠܝ ܣܘܓܐܐ ܕܡܪܚܡܢܘܬܟ ܘܕܬܕܡܪ̈ܬܟ ܕܐܣܓܝܬ ܘܥܒܕܬ ܐܟ ܪ̈ܚܡܝܟ<EOS>ܘܚܝܘܣܬܢܘܬܟ<EOS> ܕܗܟܢܐ ܗܠܝܢ ܕܡܛܠ ܗܕܐ ܐܬܘ܇ ܘܨܿܒܝܢ ܘܒܟܠܦܘܪܣܝܢ ܡܬܛܟܢܝܢ ܘܥܨܝܢ ܘܡܚܦܛܝܢ ܠܝ<EOS>ܕܟܦܘܪܐ ܐܗܘܐ<EOS> ܘܐܦܠ ܡܢ ܣܒܪܐ ܕܒܟ ܘܡܢ ܬܐܪܬܐ ܛܒܬܐ<EOS> ܕܗܼܢܘܢ ܢܗܘܘܢ ܠܝ ܫܘܪܪܐ ܘܒܢܝܢܐ<EOS>ܘܙܘܗܪܐ<EOS> ܡܢܐ ܗܟܝܠ ܐܦܪܘܥ ܠܡܪܝܐ ܐܠܗܐ ܕܝܠܝ<EOS> ܡܛܠ ܟܠܗܝܢ ܕܥܒܕܬ ܥܡ ܥܒܕܟ<EOS> ܡܛܠ ܗܕܐ ܡܩܪܒ<EOS>ܐܢܐ ܠܟ ܗܿܝ ܕܕܘܝܕ ܟܕ ܐܡܿܪ ܐܢܐ<EOS> ܛܒ ܡܘܕܐ ܐܢܐ ܠܡܪܝܐ ܒܦܘܡܝ<EOS> ܘܒܡܨܥܬܐ ܕܣܓܝ̈ܐܐ ܐܫܒܚܝܘܗܝ<EOS>ܡܛܠ ܕܩܡ ܡܢ ܝܡܝܢܗ ܕܒܝܫܐ<EOS> ܕܢܦܪܩܝܘܗܝ ܡܢ ܪ̈ܕܘܦܐ ܗܠܝܢ ܬܪ̈ܬܝܗܝܢ ܬܫܥܝ̈ܬܐ ܕܕܚܝ̈ܠܢ<EOS>ܘܫܪ̈ܝܪܢ ܕܟܐܢܐ ܐܬܚܫܒܬ ܛܒ ܘܕܣܓܝ ܐܠܨܐ<EOS> ܕܐܟ ܕܒܩܝܡܬܐ ܕܡܘܣܝܐ ܩܕܡ ܟܠܢܫ ܐܣܝܡ ܠܝܕܥܬܐ<EOS>ܕܟܠܗܘܢ ܕܚ̈ܠܝ ܐܠܗܐ ܘܛܢܢ̈ܐ ܕܗܝܡܢܘܬܐ ܬܪܝܨܬ ܫܘܒܚܐ ܘܢܬܛܦܝܣܘܢ ܡܢ ܟܠܗܿ<EOS>ܢܦܫܐ ܘܕܠܐ ܦܘܫܟܐ܇ ܕܡܢ ܠܥܠ ܡܢ ܫܡܝܐ ܢܦܝܩ ܓܙܪ ܕܝܢܐ ܕܬܬܚܪܡ ܣܘܢܕܘܣ ܕܟܠܩܝܕܘܢܐ ܘܟܠܗܝܢ<EOS>ܗܠܝܢ ܕܐܣܬܥܪ̈ܝܢ ܒܗܿ<EOS> ܘܟܠܗܘܢ ܗܠܝܢ ܕܥܡܗܘܢ ܡܬܪܥܝܢ ܗܢܝܢ ܟܕ ܗܢܝܢ ܘܡܠܦܝܢ ܡܛܠ ܕܝܢ<EOS>ܕܠܐܝܣܘܪܝܐ ܐܬܥܗܕܬ<EOS> ܕܢܩܿܦܐ ܐܝܬܝܗܿ ܕܠܫܘܪܪܐ ܕܗܠܝܢ ܕܐܬܐܡܪ ܐܘܣܦ ܐܦ ܗܕܐ ܬܫܥܝܬܐ܇ ܗܿܝ<EOS>ܕܛܘܒܢܐ ܐܣܛܦܢܘܣ܇ ܗܿܘ ܕܗܘܐ ܪܝܫ ܕܝܪܐ ܕܕܝܪܐ ܕܡܬܐܡܪܐ ܕܛܐܓܘܢ<EOS> ܕܐܝܬܝܗܿ ܒܣܠܘܩܝܐ<EOS>ܕܐܝܣܘܪܝܐ<EOS> ܗܿܘ ܕܗܘܐ ܒܙܒܢ ܛܢܢܐ ܩܕܡܝܐ ܕܗܝܡܢܘܬܐ ܬܪܝܨܬ ܫܘܒܚܐ܇ ܘܪܝܫܐ ܕܨܡܚܐ ܗܢܐ ܕܗܫܐ<EOS>ܐܢܗܪ ܩܕܡܐܝܬ ܒܐܝܣܘܪܝܐ ܘܡܢ ܬܡܢ ܒܟܠܗܿ ܡܕܢܚܐ<EOS> ܗܿܘ ܕܒܗ ܒܐܓܘܢܐ ܐܫܬܒܚ ܘܐܫܬܡܠܝ<EOS> ܘܐܬܟܬܫ<EOS>ܬܟܬܘܫܐ ܫܦܝܪܐ ܘܫܡܠܝ ܪܗܛܗ ܘܡܛܠ ܗܠܝܢ ܫܩܠ ܟܠܝܠܐ ܟܐܢܐܝܬ<EOS>§<EOS>ܟܓ<EOS> ܐܝܬܝܗܿ ܕܝܢ ܬܫܥܝܬܐ ܕܐܟ ܗܕܐ ܪܚܡܗ ܘܚܒܝܒܗ ܐܡܿܪ ܐܝܿܬܝ ܗܘܝܬ<EOS>ܕܒܣܝܠܝܘܣ<EOS> ܗܿܘ ܕܗܘܐ ܐܦܝܣܩܘܦܐ ܒܣܠܘܩܝܐ ܕܐܝܣܘܪܝܐ<EOS> ܡܣܬܒܪ ܗܘܐ ܓܝܪ ܕܫܦܝܪܐܝܬ ܘܡܠܝܠܐܝܬ<EOS>ܡܬܪܓܡ ܗܘܐ<EOS> ܗܿܘ ܕܟܕ ܐܬܟܢܫܬ ܣܘܢܕܘܣ ܕܟܠܩܝܕܘܢܐ ܐܬܟܢܫ ܒܗܿ ܐܦ ܗܘ ܥܡ ܐܚܪ̈ܢܐ ܐܦܝܣܩܘ̈ܦܐ<EOS>ܕܡܢ ܐܝܣܘܪܝܐ ܕܬܚܝܬ ܫܘܠܛܢܗ<EOS> ܗܿܘ ܕܩܕܡ ܗܟܢܐ ܡܣܬܒܪ ܗܘܐ ܛܢܢܐ ܘܐܪܬܐܕܟܣܐ ܚܬܝܬܐ<EOS> ܟܕ ܕܝܢ ܐܬܝܗܒ ܒܟܠ ܕܘܟ ܘܐܫܬܡܥ ܟܦܘܪܝܐ ܕܗܘܐ ܬܡܢ ܠܟܠܢܫ ܬܡܗܐ ܐܚܕ ܗܘܐ<EOS>ܘܬܕܡܘܪܬܐ<EOS> ܘܠܐ ܡܫܪܝܢ ܗܘܘ ܕܐܦ ܒܣܝܠܝܘܣ ܟܦܪ ܘܐܫܬܓܡ ܒܡܫܠܡܢܘܬܐ ܕܗܠܝܢ ܐܚܪ̈ܢܐ<EOS> ܘܡܢ ܩܕܡ<EOS>ܟܠܗܘܢ ܠܝ ܕܐܝܬܝ ܗܘܝܬ ܪܚܡܗ ܘܡܩܠܣܢܗ<EOS> ܟܕ ܕܝܢ ܠܐܣܘܪܝܐ ܗܦܟ ܘܥܬܝܕ ܗܘܐ ܕܢܥܘܠ<EOS>ܡܛܪܦܘܠܝܛܝܣ<EOS> ܣܓܝ̈ܐܐ ܡܬܦܫܟܝܢ ܗܘܘ ܟܕ ܕܝܢܝܢ ܗܘܘ ܕܠܐ ܢܫܬܘܬܦܘܢ ܥܡܗ<EOS> ܥܕܡܐ ܕܢܣܒܘܢ<EOS>ܦܠܪܘܦܘܪܝܐ ܡܫܡܠܝܐܝܬ ܡܛܠ ܫܪܪܐ<EOS> ܕܥܡܗܘܢ ܐܝܬܝ ܗܘܝܬ<EOS> ܘܐܢ ܐܡܿܪ ܛܘܒܢܐ ܐܣܛܦܢܘܣ<EOS> ܟܕ ܐܝܬܝ<EOS>ܗܘܝܬ ܥܕܟܝܠ ܥܠܡܝܐ<EOS> ܘܡܬܦܫܟ ܗܘܝܬ ܘܡܦܝܣ ܗܘܝܬ ܠܐܠܗܐ ܒܗܝܡܢܘܬܐ ܘܒܠܒܐ ܦܫܝܛܐ ܕܢܘܕܥ ܫܪܪܐ<EOS>ܕܡܛܠ ܗܕܐ ܠܡܣܟܢܘܬܝ<EOS> ܘܡܚܕܐ ܒܗ ܒܠܠܝܐ ܗܿܘ ܐܣܒܪܬ ܕܚܙܝܬܗ ܠܗ ܠܒܣܝܠܝܘܣ ܕܗܦܟ ܘܕܟܠܗ ܥܡܐ<EOS>ܪܗܛ ܠܐܘܪܥܗ<EOS> ܘܒܐܝܩܪܐ ܘܬܫܒܘܚܬܐ ܘܩܘܠܣܐ ܐܥܠܘܗܝ ܠܥܕܬܐ<EOS> ܘܟܕ ܥܬܝܕ ܗܘܐ ܟܢܫܐ ܕܥܡܐ ܣܓܝܐܐ<EOS>ܕܢܫܬܡܠܐ ܘܗܘ ܩܿܐܡ ܗܘܐ ܒܡܕܒܚܐ ܒܩܪܝܒܘܬܐ ܕܟܠܗܿ ܡܕܝܢܬܐ ܥܡ ܢܫ̈ܐ ܘܒܢܝ̈ܐ<EOS> ܥܠ ܡܢ ܬܪ̈ܥܐ<EOS>ܡܥܪ̈ܒܝܐ ܕܥܕܬܐ ܐܢܫ ܕܚܝܠܐ ܒܚܙܬܐ ܘܪܡܐ ܘܡܫܒܚܐ<EOS> ܘܟܕ ܦܣܩ ܠܥܡܐ<EOS> ܫܩܠ ܚܐܦܐ ܥܠ ܒܣܝܠܝܘܣ<EOS>ܕܩܿܐܡ ܗܘܐ ܘܥܬܝܕ ܕܨܠܘܬܐ ܢܫܡܠܐ<EOS> ܘܐܪܡܝ ܨܒܥܐ ܕܐܝܕܗ ܕܝܡܝܢܐ ܒܦܘܡܗ ܘܐܗܦܟ<EOS>ܠܘܬ ܦܪܨܘܦܗ<EOS> ܘܗܟܢܐ ܡܢܬܦ ܗܘܐ ܘܓܐܪ ܗܘܐ ܠܗ<EOS> ܟܕ ܐܢܫ ܠܐ ܟܿܠܐ ܗܘܐ ܘܠܐ ܡܡܪܚ ܗܘܐ ܕܢܨܘܪ<EOS>ܘܐܦܩܗ ܡܢ ܥܕܬܐ ܘܛܪܕܗ ܘܫܕܝܗܝ<EOS> ܐܝܬܝܗܿ ܗܘܬ ܕܝܢ ܗܕܐ ܢܒܝܘܬܐ ܕܗܠܝܢ ܕܥܬܝܕܢ ܗܘ̈ܝ<EOS>ܕܢܗܘ̈ܝܢ<EOS> ܒܩܛܣܛܣܝܣ ܕܗܫܐ ܗܘܬ ܡܢ ܩܕܝܫܐ ܘܛܘܒܬܢܐ ܣܐܘܪܐ<EOS> ܪܝܫ ܐܦܝܣ̈ܩܘܦܐ ܕܪܒܬ ܡܕܝ̈ܢܬܐ<EOS>ܐܢܛܝܘܟܝܐ<EOS> ܗܐ ܓܝܪ ܐܫܬܬܩ ܫܡܗ ܕܒܣܝܠܝܘܣ ܘܐܬܠܚܝ ܡܢ ܕܝܘ̈ܦܛܟܘ<EOS> ܘܗܘܐ ܡܣܠܝܐ ܡܢ ܐܠܗܐ ܘܡܢ<EOS>ܩܕܝܫ̈ܐ<EOS> ܡܢ ܗܪܟܐ ܢܣܝܡ ܒܠܐ<EOS> ܕܐܦܢ ܐܓܪ ܪܘܚܗ ܐܠܗܐ ܐܠܐ ܗܫܐ ܡܢ ܒܬܪ ܙܒܢܐ ܕܐܟ ܗܢܐ<EOS> ܗܐ<EOS>ܗܘܐ ܡܦܩܢܗ ܕܗܢܐ ܚܙܘܐ<EOS> ܒܪܡ ܡܢ ܟܕ ܗܘܐ ܟܦܘܪܝܐ ܒܣܘܢܕܘܣ ܕܟܠܩܝܕܘܢܐ<EOS> ܗܠܝܢ ܕܥܬܕܘܗܝ ܡܢ ܗܿܘ<EOS>ܙܒܢܐ<EOS> ܫܕ̈ܝܝ ܠܒܪ ܐܝܬܝܗܘܢ ܘܡܚܪ̈ܡܐ ܡܢ ܐܠܗܐ ܘܡܢ ܒܢܝ̈ܢܫܐ<EOS> ܐܡܿܪ ܣܒܐ ܐܣܛܦܢܐ ܗܝܕܝܢ ܛܠܝܐ<EOS>ܐܝܬܝ ܗܘܝܬ ܘܥܠܡܝܐ<EOS> ܘܠܐ ܡܢܣܝ ܒܚܬܝܬܘܬܐ ܕܕܘܓܡ̈ܛܐ ܐܠܗ̈ܝܐ<EOS> ܘܟܕ ܚܙܝܬ ܠܟܠܗܘܢ ܕܡܬܬܛܥܝܢ<EOS>ܡܢܗ ܡܨܢܥܐ ܗܘܐ ܓܝܪ ܒܗܿܝ ܕܢܐܡܪ ܘܐܣܬܒܪ ܕܠܟܠܢܫ ܡܦܝܣ ܗܘܐ ܕܬܪܝܨܐܝܬ ܡܡܠܠ ܟܕ ܡܟܣܐ<EOS>ܒܗܬܬܗ ܘܪܘܫܥܗ ܐܦ ܐܢܐ ܐܫܬܓܡܬ ܥܡ ܟܠܗܘܢ ܘܐܫܬܘܬܦܬ ܥܡܗ<EOS> ܟܕ ܗܫܐ ܕܝܢ<EOS>ܐܫܬܘܝܬ ܐܕܥ ܢܘܗܪܐ ܕܫܪܪܐ<EOS> ܘܡܫܘܬܦܐ ܐܗܿܘܐ ܒܩܘܪܒܢܐ ܕܐܪ̈ܬܐܕܟܣܘ<EOS> ܐܬܥܗܕܬ ܠܗܿܘ ܚܙܘܐ<EOS> ܘܡܢܗ<EOS>ܐܟ ܕܒܣܘܓܐܐ ܩܒܠܬ ܦܠܝܪܘܦܘܪܝܐ ܫܪܝܪܬܐ<EOS>§<EOS>ܟܕ<EOS> ܐܘܣܦ ܕܝܢ ܘܗܕܐ ܡܛܠܬܗ<EOS> ܐܡܪ ܠܝ ܓܝܪ<EOS> ܘܐܟ ܕܠܚܒܝܒܐ ܘܪܚܡܿܐ ܓܠܐ ܠܝ<EOS>ܕܐܢܫ ܡܢ ܥܒܕܘܗ̈ܝ ܕܡܫܝܚܐ ܡܢ ܩܕܡ ܙܒܢܐ<EOS> ܚܙܐ ܚܙܘܐ ܕܐܟ ܗܢܐ<EOS> ܟܕ ܐܡܿܪ ܡܛܠ ܡܣܟܢܘܬܝ<EOS> ܣܒܿܪ<EOS>ܗܘܝܬ ܐܡܿܪ ܕܚܙܿܐ ܗܘܝܬ ܒܝܬܐ ܪܒܐ<EOS> ܕܐܝܬ ܠܗ ܛܘܦܣܐ ܕܥܕܬܐ<EOS> ܘܒܗ ܣܘܓܐܐ ܕܟܘܪ̈ܣܘܬܐ<EOS>ܘܒܟܘܪ̈ܣܘܬܐ ܐܦܝܣ̈ܩܘܦܐ ܣܓܝ̈ܐܐ<EOS> ܘܕܐܢܬ ܡܢ ܫܠܝܐ ܥܿܐܠ ܗܘܝܬ<EOS> ܟܕ ܡܛܠܬܝ ܐܡܿܪ ܗܘܐ<EOS> ܘܟܕ<EOS>ܚܙܝܬ ܐܢܘܢ ܕܝܬܒܝܢ ܩܥܝܬ ܘܐܡܪܬ<EOS> ܗܐ ܟܦܘܪ̈ܐ ܘܡܪ̈ܚܩܢܐ<EOS> ܘܫܩܠܬ ܦܪܓܠܐ ܘܛܪܕܬ ܘܐܦܩܬ ܐܢܘܢ<EOS>ܘܟܘܪ̈ܣܘܬܗܘܢ ܗܦܟܬ<EOS> ܘܗܠܝܢ ܟܕ ܒܟܘܚܕܐ ܡܬܢܐ ܗܘܐ ܗܘ ܐܒܐ ܐܣܛܦܢܐ<EOS> ܘܡܫܐܠ ܗܘܐ ܕܢܐܠܦ ܡܢܝ<EOS>ܡܢܐ ܐܪܐ ܐܝܬܝܗܿ ܗܕܐ ܐܬܐ<EOS> ܘܐܢܐ ܐܡܿܪܬ ܕܠܐܠܗܐ ܝܕܝܥܐ<EOS> ܒܪܡ ܕܝܢ ܚܙܘܐ ܕܚܝܠܐ ܐܝܬܘܗܝ ܘܠܘ<EOS>ܒܛܝܠܐ<EOS> ܐܟ ܕܝܢ ܕܡܦܩܢܐ ܚܘܝ ܐܘܚܕܢܐ ܕܗܫܐ ܕܡܢܗ ܘܒܐܝ̈ܕܘܗܝ ܗܝܡܢܘܬܐ ܬܪܝܨܬ ܫܘܒܚܐ<EOS>ܘܡܣܠܝܢܘܬܐ ܘܚܪܡܐ ܕܐܦܝܣܩ̈ܘܦܐ ܗܪ̈ܝܛܝܩܘ<EOS> ܡܫܘܕܥ ܚܙܘܐ<EOS>§<EOS>ܟܗ<EOS> ܫܡܥ ܘܐܚܪܬܐ ܐܦܘܦܣܝܣ ܕܢܦܩܬ ܡܢ ܫܡܝܐ<EOS> ܥܠ ܣܘܢܗܕܘܣ<EOS>ܕܟܠܩܝܕܘܢܐ<EOS> ܕܗܿܝ ܕܗܘܐ ܫܡܘܥܗܿ ܗܘ ܣܗܕܗܿ ܘܟܪܘܙܗܿ ܛܘܒܬܢܐ ܪܘܡܢܐ ܗܿܘ ܕܒܟܠ ܕܘܟ ܡܬܬܙܥܩ<EOS>ܗܿܘ ܕܗܘܐ ܪܝܫ ܕܝܪܐ ܘܡܕܒܪܢܐ ܕܕܝܪܐ ܪܒܬܐ ܕܐܝܬܝܗܿ ܗܘܬ ܠܐܦܝ ܬܩܘܐ ܩܪܝܬܐ܇ ܕܣܝܡܐ ܠܬܝܡܢܐ<EOS>ܡܢ ܐܘܪܫܠܡ ܐܟ ܚܡܫܬܥܣܪ ܡܝ̈ܠܐ<EOS> ܕܒܗܿ ܠܥܠ ܡܢ ܫܬܡ̈ܐܐ ܕܝܪ̈ܝܐ ܐܝܬ ܗܘܐ ܒܙܒܢܐ ܗܿܘ<EOS> ܕܡܬܪܥܝܢ<EOS>ܗܘܘ ܡܢܗ ܕܩܕܝܫܐ<EOS> ܘܠܒܝܟܝܢ ܗܘܘ ܫܠܝܐ<EOS> ܟܕ ܓܝܪ ܒܟܠܗܿ ܡܕܢܚܐ ܐܫܬܡܥ ܟܦܘܪܝܐ ܘܥܒܘܪܝܐ<EOS>ܕܝܘܒܢܠܐܘܣ ܘܕܗܠܝܢ ܕܐܬܟܢܫܘ ܒܟܠܩܝܕܘܢܐ ܕܡܬܐܡܪܝܢ ܗܘܘ ܐܦܝܣܩܘ̈ܦܐ<EOS> ܒܐܒܠܐ ܠܐ ܡܣܬܝܟܢܐ<EOS>ܘܒܥܩܬܐ ܝܩܝܪܬܐ ܐܬܬܚܕܘ ܡܗܝ̈ܡܢܐ ܕܒܟܠ ܕܘܟ<EOS> ܘܐܟ ܕܒܣܘܓܐܐ ܬܓܡܐ ܩܕܝܫܐ ܕܕܝܪ̈ܝܐ<EOS> ܘܟܕ ܢܦܩܘܢ<EOS>ܡܢ ܕܝܪ̈ܬܗܘܢ<EOS> ܪܗܛܘܢ ܐܟ ܕܨܝܕ ܐܒܐ ܕܓܘܐ ܘܠܒܝܫ ܠܐܠܗܐ<EOS> ܘܕܒܟܠ ܙܒܢ ܩܿܐܡ ܩܕܡ ܐܠܗܐ<EOS> ܐܡܿܪ<EOS>ܐܢܐ ܕܝܢ ܩܕܝܫܐ ܪܘܡܢܐ ܘܡܦܝܣܝܢ ܗܘܘ ܠܗ ܕܒܕܡܘܬܐ ܕܐܠܝܐ ܢܒܝܐ ܢܛܢ ܛܢܢܐ ܕܫܘܐ ܠܡܪܝܐ<EOS> ܘܠܐ<EOS>ܢܗܡܐ ܒܗܝܡܢܘܬܐ ܕܡܫܠܡܐ ܘܒܪܘܫܥܐ ܕܐܚܝܕ<EOS> ܟܕ ܡܥܗܕܝܢ ܠܗ ܗܠܝܢ ܕܫܡܥܘ ܡܢ ܟܦܘܪܝܐ<EOS>ܕܝܘܒܢܠܐܘܣ<EOS> ܟܕ ܥܬܝܕ ܗܘܐ ܕܢܐܙܠ ܠܣܘܢܕܘܣ<EOS> ܘܡܣܗܕ ܗܘܐ ܠܟܠܢܫ<EOS> ܘܐܡܿܪ ܗܘܐ<EOS>ܕܡܢ ܕܫܿܠܡ ܠܛܘܡܣܐ ܗܢܐ ܥܡ ܣܝܡܘܢ ܚܪܫܐ ܘܝܗܘܕܐ ܡܫܠܡܢܐ ܐܝܬ ܠܗ ܡܢܬܐ<EOS> ܘܐܟ ܝܗ̈ܘܕܝܐ ܙܕܩ<EOS>ܠܗ ܕܢܩܒܠ ܓܙܘܪܬܐ<EOS> ܘܟܕ ܗܘ ܡܬܐܠܨ ܗܘܐ ܡܢ ܣܘܓܐܐ ܕܕܝܪ̈ܝܐ ܩܕܝ̈ܫܐ ܘܡܬܬܒܥ ܗܘܐ ܕܢܦܘܩ ܡܢ<EOS>ܕܝܪܗ ܘܥܡܗܘܢ ܢܛܢ ܘܟܠ ܥܡ̈ܠܐ ܢܩܒܠ ܚܠܦ ܫܪܪܐ<EOS> ܐܦܝܣ ܐܢܘܢ ܟܕ ܐܡܿܪ<EOS> ܟܬܪܘܢ ܠܝ ܩܠܝܠ<EOS>ܝܘܡ̈ܬܐ<EOS> ܘܡܢ ܒܬܪ ܠܡ ܗܠܝܢ ܐܬܝܢ ܐܢܬܘܢ ܠܘܬܝ<EOS> ܘܗܿܘ ܡܕܡ ܕܦܠܪܘܦܪܝܣܐ ܥܒܿܕ ܠܝ ܡܪܝܐ<EOS> ܥܒܿܕ<EOS>ܐܢܐ<EOS> ܘܟܕ ܢܦܩ ܡܢ ܩܢܘܒܝܘܢ ܕܝܠܗ ܘܒܠܚܘܕܘܗܝ ܐܬܡܢܥ ܠܡܕܒܪܐ ܘܝܘ̈ܡܬܐ ܥܣܪܐ ܘܠܝ̈ܠܘܬܐ ܫܡܠܝ<EOS>ܟܕ ܢܦܿܠ ܩܕܡ ܡܪܝܐ<EOS> ܘܨܿܒܐ ܗܘܐ ܕܢܬܓܠܐ ܠܗ ܨܒܝܢܗ ܘܕܝܢܗ ܡܛܠ ܗܠܝܢ ܕܗܘ̈ܝ ܒܟܠܩܝܕܘܢܐ ܡܛܠ<EOS>ܛܒ̈ܐ ܡܫܚ̈ܠܦܐ ܕܡܬܗܦܟܝܢ ܗܘܘ ܒܟܠ ܕܘܟ ܕܡܢ ܐܢܫ̈ܝܢ ܡܿܢ ܡܣܬܠܝܢ ܗܘܘ ܘܒܝܫܐܝܬ ܡܬܐܡܪܝܢ<EOS>ܗܘܘ ܡܢ ܐܢܫܝ̈ܢ ܕܝܢ ܡܬܩܒܠܝܢ ܗܘܘ ܘܡܢ ܒܬܪ ܫܘܠܡܐ ܕܝܘ̈ܡܬܐ ܥܣܪܐ<EOS> ܫܡܥ ܒܪܬ ܩܠܐ ܕܐܡܪܐ ܡܢ<EOS>ܫܡܝܐ<EOS> ܙܠ ܗܝܡܢ ܐܟ ܕܥܼܡܕܬ ܒܗܝܡܢܘܬܐ ܕܬܠܬܡܐܐ ܘܬܡܢܬܥܣܪ ܘܡܬܦܪܩ ܐܢܬ<EOS> ܘܟܕ ܢܣܒ ܦܠܪܦܪܝܐ<EOS>ܡܫܡܠܝܬܐ ܗܦܟ ܠܩܢܘܒܝܘܢ ܕܝܠܗ<EOS> ܘܓܠܐ ܠܐܢܫܝܢ ܢܟܦ̈ܐ ܘܣܒ̈ܐ ܕܝܕܥܬܐ ܕܩܢܘܒܝܘܢ<EOS>ܕܝܠܗ ܗܠܝܢ ܕܚܙܘܐ<EOS> ܗܢܘܢ ܕܝܢ ܐܡܪܘ ܠܘܬܗ<EOS> ܘܗܢܘܢ ܗܠܝܢ ܕܐܬܟܢܫܘܢ ܒܟܠܩܝܕܘܢܐ<EOS> ܗܝ ܗܕܐ<EOS>ܡܫܪܪܝܢ ܗܘܘ ܗܝܡܢܘܬܐ ܕܬܠܬܡܐܐ ܘܬܡܢܬܥܣܪ<EOS> ܘܠܗ ܢܩܿܦܝܢ ܐܟ ܕܠܡܐܡܪ ܘܒܕܓܘܢ ܗܘ ܬܚܘܡܐ<EOS>ܕܬܠܬܡܐܐ ܘܬܡܢܬܥܣܪ<EOS> ܩܕܡܘ ܣܡܘ ܒܬܚܘܡܗܘܢ ܠܫܘܕܠܐ ܘܠܛܘܥܝܝ ܕܣܓܝ̈ܐܐ<EOS> ܘܬܘܒ ܐܙܠ ܠܡܕܒܪܐ<EOS>ܘܒܠܚܘܕܘܗܝ<EOS> ܘܟܕ ܣܒܠ ܗܘ ܟܕ ܗܘ ܥܡܠܐ ܘܥܒܿܕ ܗܘܐ ܥܢܘܝܘܬܐ<EOS> ܡܬܟܫܦ ܗܘܐ ܠܡܪܝܼܐ<EOS> ܕܢܣܒ<EOS>ܦܠܪܘܦܘܪܝܐ ܡܫܡܠܝܬܐ<EOS> ܘܐܬܐ ܠܗ ܩܠܐ ܕܐܡܿܪ ܙܠ<EOS> ܠܗܠܝܢ ܩܦ ܘܠܡܠܦܢܘܬܗܘܢ ܘܒܡܫܠܡܢܘܬܗܘܢ ܟܬܪ<EOS>ܠܦܛܪܐ ܪܝܫ ܐܦܝܣܩ̈ܘܦܐ ܕܐܠܟܣܢܕܪܝܐ<EOS> ܘܠܓܪܝܓܪܝܘܣ ܕܢܐܩܣܪܝܐ ܗܿܘ ܪܒܐ ܘܥܒܿܕ ܬܕܡܪ̈ܬܐ<EOS>ܘܠܝܘܠܝܣ ܕܪܗܘܡܐ<EOS> ܘܠܐܬܢܣܝܘܣ ܘܠܒܣܝܠܝܘܣ ܘܠܓܪܝܓܪܝܘܣ ܘܠܝܘܚܢܢ ܕܩܘܣܛܢܛܝܢܐܦܘܠܝܣ ܘܠܩܘܪܝܠܘܣ<EOS>ܘܠܩܠܣܛܝܢܘܣ ܘܠܕܝܣܩܪܘܣ<EOS> ܘܟܕ ܩܒܿܠ ܦܠܪܘܦܘܪܝܐ ܡܫܡܠܝܬܐ<EOS> ܥܡ ܚܕܘܬܐ ܗܦܟ ܠܕܝܪܗ<EOS> ܘܟܕ ܠܗܘܢ<EOS>ܠܗܠܝܢ ܩܕܝܫ̈ܐ ܐܡܪ ܫܡܥ ܡܢܗܘܢ ܕܐܦ ܗܠܝܢ ܟܦܘܪ̈ܐ ܡܣܬܒܪܝܢ ܕܠܗܠܝܢ ܢܩܿܦܝܢ<EOS> ܟܕ ܡܦܫܩܝܢ<EOS>ܕܓܠܐܝܬ ܡܠܦ̈ܢܘܬܗܘܢ<EOS> ܘܡܛܥܝܢ ܠܦܫܝ̈ܛܐ<EOS> ܡܕܝܢ ܙܕܿܩ ܕܦܠܪܘܦܪܝܐ ܢܗܝܪܬܐ ܘܠܐ ܡܬܦܫܟܢܝܬܐ ܬܫܐܠ<EOS>ܡܢ ܪ̈ܚܡܘܗܝ ܕܐܠܗܐ<EOS> ܕܐܢ ܗܘ ܕܒܝܫܐܝܬ ܐܬܪܥܝܬ ܣܘܢܕܘܣ ܕܟܠܩܝܕܘܢܐ ܐܘ ܐܢ<EOS>ܛܒܐܝܬ<EOS> ܘܟܕ ܢܦܼܩ ܠܡܕܒܪܐ ܘܐܬܚܫܚ ܒܢܙܝܪܘܬܐ ܘܟܘܫܐ ܚܝܠܬܢܐ<EOS> ܒܨܠܘܬܐ ܥܡ ܕܡܥ̈ܐ ܡܪ̈ܝܪܬܐ<EOS>ܘܬܐܢܚ̈ܬܐ<EOS> ܫܿܐܠ ܗܘܐ ܡܢ ܪ̈ܚܡܘܗܝ ܕܡܪܝܐ ܐܦܘܩܪܝܣܝܣ ܓܠܝܬܐ ܘܕܠܐ ܦܘܫܟܐ<EOS> ܘܐܬܬ ܠܗ ܕܐܟ ܗܕܐ<EOS>ܚܙܐ ܒܦܠܓܗ ܕܝܘܡܐ ܛܘܡܣܐ ܚܕ ܪܒܐ ܕܢܿܚܬ ܡܢ ܫܡܝܐ<EOS> ܘܟܬܝܒܢ ܒܗ ܗܠܝܢ<EOS> ܟܦܪܘܢ ܗܠܝܢ<EOS>ܕܒܟܠܩܕܘܢܐ<EOS> ܥܒܪܘܢ<EOS> ܥܒܪܘܢ<EOS> ܘܝܐ ܠܗܘܢ ܘܚܪܡܐ<EOS> ܘܟܕ ܗܕܐ ܦܠܪܘܦܪܝܐ ܫܩܠ ܡܢ ܐܠܗܐ ܗܘ ܛܘܒܢܐ<EOS>ܟܠܗ ܗܢܐ ܐܬܢܒܪܫ ܒܛܢܢܐ ܚܠܦ ܫܪܪܐ ܘܗܝܡܢܘܬܐ ܬܪܝܨܬ ܫܘܒܚܐ<EOS> ܐܝܟܢܐ ܕܢܪܦܐ ܕܝܪܗ ܘܟܢܫܐ ܣܓܝܐܐ<EOS>ܕܐܚ̈ܐ<EOS> ܒܣܝܒܘܬܐ ܥܡܝܩܬܐ ܘܡܚܝܠܬܐ ܕܦܓܪܐ<EOS> ܘܢܐܙܠ ܥܡ ܗܠܝܢ ܕܐܬܘ ܠܘܬܗ ܡܢ ܐܪܐܒܝܐ ܘܡܢ<EOS>ܦܠܣܛܝܢܐ ܕܝܪ̈ܝܐ ܩܕܝܫ̈ܐ ܘܛܢܢ̈ܐ<EOS> ܘܩܕܡܐܝܬ ܡܿܢ ܐܬܚܫܒܘ<EOS> ܕܢܐܪܥܘܢ ܠܦܪܒܛܝܣ ܝܘܒܢܠܐܘܣ ܟܕ<EOS>ܦܢܐ ܒܪܡܘܬܐ ܣܓܝܐܬܐ ܘܗܕܪܐ ܕܡܢ ܡܿܠܟܐ ܡܢܗܿ ܕܣܘܢܕܘܣ ܕܛܠܘ̈ܡܐ<EOS> ܘܕܢܢܣܘܢ ܕܒܡ̈ܠܟܐ ܘܒܦܝ̈ܣܐ<EOS>ܕܡ̈ܠܐ ܘܒܡ̈ܠܐ ܪ̈ܟܝܟܬܐ ܢܦܢܘܢܝܗܝ ܡܢ ܨܒܝܢܐ ܒܝܫܐ<EOS> ܘܢܗܦܟܘܢܝܗܝ ܠܬܪܝܨܘܬܐ ܕܕܘܓܡ̈ܛܐ<EOS> ܟܕ<EOS>ܕܝܢ ܐܫܟܚܘܗܝ ܠܐ ܡܬܛܦܝܣܢܐ<EOS> ܘܕܬܟܝܠ ܥܠ ܡܠܟܐ ܡܬܚܒܠܢܐ<EOS> ܘܕܦܣܝܩ ܠܗ ܕܠܗ ܢܫܦܪ ܡܠܠܘܢ ܐܘ<EOS>ܠܐܠܗܐ<EOS> ܟܕ ܒܐܦܘ̈ܗܝ ܐܚܪܡܘܗܝ ܟܠܗ ܟܢܫܐ ܕܩܕܝ̈ܫܐ ܗܦܟܘܢ ܠܐܘܪܫܠܡ<EOS> ܘܐܬܟܢܫܘܢ<EOS>ܬܡܢ ܐܟ ܕܠܡܐܡܪ ܟܠܗܘܢ ܕܝܪ̈ܝܐ ܩܕܝܫ̈ܐ ܘܥܠܡ̈ܝܐ ܡܢ ܟܠ ܡܕܝ̈ܢܢ<EOS> ܘܐܦܝܣܩ̈ܘܦܐ ܐܪ̈ܬܘܕܟܣܘ<EOS>ܗܠܝܢ ܕܦܫܘ ܗܘܘ ܘܠܐ ܣܠܩܘ ܠܣܘܢܕܘܣ<EOS> ܘܩܕܡܐܝܬ ܡܿܢ ܒܚܪܡܐ ܟܬܝܒܐ ܠܚܠܫܐ ܝܘܒܢܠܐܘܣ ܐܪܡܝܘ<EOS>ܘܫܕܘ ܘܐܟܪܙܘ<EOS> ܘܡܢ ܒܬܪ ܗܕܐ ܒܦܣܝܦܘܣ ܕܓܘܐ<EOS> ܩܪܘ ܐܦܝܣܩܘܦܐ ܛܢܢܐ ܘܚܣܝܐ ܕܡܨܒܬ ܗܘܐ ܒܟܠܗܿ<EOS>ܡܝܬܪܘܬܐ ܫܠܝܚܝܬܐ<EOS> ܐܡܪ ܐܢܐ ܕܝܢ ܛܘܒܬܢܐ ܬܐܘܕܣܝܣ ܠܝܥܩܘܒ ܕܬܪܝܢ ܘܐܚܘܗܝ ܕܡܪܢ ܘܪܝܫܐ<EOS>ܘܡܗܕܝܢܐ ܘܪܥܝܐ ܐܩܝܡܘܗܝ ܒܗܿ ܒܡܕܝܢܬܐ ܩܕܝܫܬܐ<EOS> ܘܒܐܝ̈ܕܘܗܝ ܘܡܢܗ ܐܦܝܣܩ̈ܘܦܐ ܣܡܘܢ ܒܟܠܗ̈ܝܢ<EOS>ܡܕܝ̈ܢܬܐ<EOS> ܟܕ ܥܡܡ̈ܐ ܪܗܿܛܝܢ ܗܘܘ ܒܚܦܝܛܘܬܐ ܣܓܝܐܬܐ<EOS> ܘܓܒܝܢ ܐܟܚܕܐ ܘܡܩܪܒܝܢ ܗܘܘ<EOS> ܗܿܘ<EOS>ܕܠܟܠܢܫ ܫܦܪ ܗܘܐ<EOS> ܘܡܨܒܬ ܗܘܐ ܒܗܝܡܢܘܬܐ ܬܪܝܨܬܐ ܘܒܕܘܒܪ̈ܐ ܕܠܐ ܥܕܠܝ ܐܢܕܝܢ ܐܢܫ ܠܐ ܡܿܫܪ<EOS>ܠܗܠܝܢ ܕܐܬܐܡܪ<EOS> ܫܠܝܛ ܠܗ ܠܗܿܘ ܕܕܐܟ ܗܢܐ ܕܢܲܣܒ ܒܐܝ̈ܕܘܗܝ ܐܓܪܬܐ ܗܿܝ ܕܟܬܒ ܠܗܘܢ ܐܒܐ ܪܘܡܢܐ<EOS>ܨܝܕ ܐܘܕܩܝܐ ܡܠܟܬܐ<EOS> ܟܕ ܐܝܬܘܗܝ ܒܐܢܛܝܘܟܝܐ<EOS> ܕܐܬܪܕܦ ܠܬܡܢ ܡܢ ܪܫܝܥܐ ܘܛܪܘܢܐ ܡܪܩܝܢܐ<EOS> ܘܡܢܗܿ<EOS>ܦܠܪܘܦܘܪܬܢܐ ܢܗܘܐ ܟܠܗ ܫܪܪܐ<EOS> ܡܛܠ ܣܘܥܪܢܐ ܗܢܐ ܕܣܝܡ<EOS> ܡܠܝܐ ܓܝܪ ܟܠܗ ܚܟܡܬܐ ܘܡܠܦܢܘܬܐ<EOS> ܠܘ ܒܠܚܘܕ ܡܛܠ ܥܠܬܐ ܕܗܠܝܢ ܗܝܕܝܢ ܓܕܫ<EOS> ܐܠܐ ܘܣܝܡܐ ܕܚܬܝܬܘܬܐ ܕܕܘܓܡ̈ܛܐ<EOS>ܕܫܪܪܐ ܘܕܗܝܡܢܘܬܐ ܠܐ ܡܚܒܠܬܐ ܘܕܠܐ ܛܘܥܝܝ<EOS> ܘܣܦܩܐ ܠܟܠ ܕܨܒܿܐ ܘܡܣܬܟܠ ܠܬܚܘܝܬܐ ܕܠܐ ܦܘܫܟܐ<EOS>ܘܣܘܬܬܐ ܕܫܪܪܐ<EOS> ܘܠܡܟܣܢܘܬܐ ܕܥܒܘܪܝܐ ܕܒܟܠܩܕܘܢܐ<EOS>§<EOS>ܟܘ ܐܦܠܢܘܣ ܐܢܫ ܗܘܐ ܩܫܝܫܐ ܒܩܣܪܝܐ ܕܟܢܿܫ ܗܘܐ ܬܡܢ ܥܕܬܐ ܐܠܗܝܐ<EOS>ܕܐܪ̈ܬܐܕܟܣܘ<EOS> ܓܒܪܐ ܕܒܟܠܡܕܡ ܟܢܝܟܐ ܘܩܕܝܫܐ<EOS> ܘܥܠ ܟܠܢܫ ܝܩܝܪ ܗܘܐ ܘܟܚܝܕ<EOS> ܗܿܘ ܕܣܓܝ ܚܫ ܘܚܘܝ<EOS>ܛܢܢܐ ܚܠܦ ܗܝܡܢܘܬܐ ܬܪܝܨܬܐ<EOS> ܗܢܐ ܡܫܬܥܐ ܗܘܐ ܘܐܡܿܪ<EOS> ܕܟܕ ܛܘܒܬܢܐ ܘܡܘܕܝܢܐ ܪܝܫ ܐܦܝܣ̈ܩܘܦܐ<EOS>ܛܝܡܬܐܘܣ ܥܕܟܝܠ ܐܝܬܘܗܝ ܗܘܐ ܒܐܟܣܘܪܝܐ ܒܟܪܣܘܢܐ<EOS> ܐܙܠ ܠܘܬܗ ܕܢܣܥܪܝܘܗܝ<EOS> ܘܕܢܼܫܬܘܐ ܠܒܘܪܟܬܐ<EOS>ܕܡܢܗ<EOS> ܟܕ ܕܝܢ ܚܙܝܗܝ ܕܐܝܬ ܠܗ ܫܘܚܢܐ ܒܝܫܐ ܒܪܓܠܗ<EOS> ܗܿܘ ܕܩܪܿܝܢ ܠܗ ܐܣܘ̈ܬܐ ܩܩܘܐܝܬܝܣ<EOS>ܕܡܬܦܫܩ ܕܝܢ ܒܝܫ ܙܢܐ<EOS> ܕܗܘܐ ܥܒܿܕ ܬܡܣܘܬܐ<EOS> ܥܕܠ ܗܘܝܬ ܠܡ ܠܣܘܢܩ̈ܠܐ ܕܝܠܗ<EOS> ܐܟ ܡܿܢ ܕܡܒܣܝܢ<EOS>ܗܘܘ ܒܚܘܠܡܢܗ ܕܣܒܐ<EOS> ܗܢܼܘܢ ܕܝܢ ܢܦܿܩܝܢ ܗܘܘ ܠܝ ܪܘܚܐ ܟܕ ܐܡܪܝܢ<EOS> ܕܣܓܝ<EOS>ܙܒ̈ܢܬܐ ܐܬܟܫܦܝܢ ܘܒܥܝܢ ܡܢܗ ܕܢܫܒܘܩ ܠܢ ܕܢܨܘܠ ܠܗ ܠܫܘܚܢܐ ܘܐܣܝܘܬܐ ܗܿܝ ܕܠܚܡܐ ܢܣܝܡ ܠܗ<EOS>ܘܠܐ ܐܫܟܚܢ ܕܢܦܝܣܝܘܗܝ<EOS> ܐܠܐ ܗܫܐ ܗܐ ܐܝܬܝ ܡܪܝܐ ܪܚܡܬ ܐܠܗܐ ܕܒܟ ܘܫܦܝܪ ܥܒܿܕ ܐܢܬ ܕܐܦ ܐܢܬ<EOS>ܬܥܒܕ ܐܟ ܚܝܠܟ<EOS> ܡܕܝܢ ܟܕ ܐܦ ܐܢܐ ܚܿܐܫ ܐܢܐ ܥܡ ܣܒܐ<EOS> ܘܡܫܬܠܗܒ ܗܘܝܬ ܒܚܘܒܐ ܠܒܟܬ ܪ̈ܓܠܘܗܝ<EOS>ܕܩܕܝܫܐ ܕܠܐ ܩܪܝܒܘܬܐ ܕܐܚ̈ܐ<EOS> ܐܝܟܢܐ ܕܠܐ ܐܣܬܒܪ ܕܒܡܠܟܐ ܕܝܠܗܘܢ ܗܕܐ ܥܒܕܬ<EOS> ܘܡܬܟܫܦ ܗܘܝܬ<EOS>ܘܐܡܿܪ ܐܢܐ<EOS> ܐܬܪܚܡ ܥܠܝ<EOS> ܘܫܟܿܢ ܠܝ ܗܿܘ ܡܕܡ ܕܫܿܐܠ ܐܢܐ ܡܢܟ<EOS> ܗܘ ܕܝܢ ܩܕܝܫܐ ܐܡܪ ܩܘܡ܇ ܕܗܿܘ<EOS>ܡܕܡ ܕܡܨܝܐ ܘܒܥܿܐ ܐܢܬ ܥܒܿܕܝܢܢ<EOS> ܐܢܐ ܕܝܢ ܟܬܪܬ ܟܕ ܢܦܝܠ ܐܢܐ ܥܠ ܐܦ̈ܝ<EOS> ܘܐܡ̈ܪ ܐܢܐ ܕܠܐ<EOS>ܫܠܝܐ ܕܠܐ ܩܿܐܡ ܐܢܐ ܐܢܗܘ ܕܠܐ ܝܗܿܒ ܐܢܬ ܠܝ ܫܘܟܢܐ<EOS> ܗܘ ܕܝܢ ܩܕܝܫܐ ܐܡܼܪ ܕܠܐ ܐܬܚܪܐ<EOS> ܚܕܐ<EOS>ܓܝܪ ܙܒܢܬܐ ܐܡܪܬ<EOS> ܕܗܿܘ ܡܕܡ ܕܡܨܝܐ ܘܠܐܠܗܐ ܫܦܝܪ ܥܒܿܕ ܐܢܐ<EOS> ܘܟܕ ܩܡܿܬ ܡܦܝܣ ܗܘܝܬ ܕܢܦܣ ܠܝ<EOS>ܘܢܫܒܩܢܝ<EOS> ܕܒܝܨܝܦܘܬܐ ܐܥܒܕ ܗܿܝ ܕܡܨܝܐ ܘܡܘܬܪܐ<EOS> ܡܛܠ ܫܘܚܢܐ ܗܿܘ ܕܐܝܬ ܗܘܐ ܒܪܓܠܗ<EOS> ܗܘ ܕܝܢ<EOS>ܐܡܼܪ ܠܘܬܝ ܟܬܪ ܗܫܐ ܘܬܒ ܫܡܥ<EOS> ܘܠܐ ܬܗܘܐ ܚܪܝܝܐ<EOS> ܘܟܕ ܨܒܥܗ ܣܡ ܥܠ ܥܝܢܗ ܐܡܼܪ ܠܝ<EOS> ܚܘܪ ܡܢܐ<EOS>ܚܙܿܐ ܐܢܬ ܗܪܟܐ<EOS> ܠܐ ܚܙܿܐ ܐܢܬ ܒܒܒܬܐ ܕܥܝܢܐ ܕܝܠܝ ܐܟ ܫܘܡܬܐ ܡܕܡ ܥܒܝܬܐ<EOS> ܐܢܐ ܕܝܢ ܐܡܪܬ<EOS>ܕܐܝܢ<EOS> ܘܗܘ ܐܡܼܪ ܠܝ<EOS> ܘܐܦ ܐܢܐ ܐܢ ܗܿܘܐ ܐܢܐ ܫܛܝܐ<EOS> ܐܠܐ ܒܪܡ ܐܝܟܢܐ ܕܐܢܬ ܬܬܛܦܝܣ ܘܬܫܠܐ ܡܢ<EOS>ܠܙܬܐ<EOS> ܡܢ ܐܠܨ̈ܬܐ ܐܝܬ ܠܝ ܕܐܫܬܥܐ ܠܟ ܡܢ ܐܝܟܐ ܗܕܐ ܓܕܫܬ ܠܝ<EOS> ܟܕ ܡܩܕܡ ܗܘܝܬ ܒܙܒܢ ܘܫܗܿܪ<EOS>ܐܢܐ<EOS> ܘܬܫܡܫܬܐ ܙܥܘܪܬܐ ܡܫܡܠܐ ܐܢܐ<EOS> ܡܢ ܫܠܝܐ ܐܬܐ ܐܢܫ ܕܚܝܠܐ ܘܙܝܥܐ ܐܘܟܡܐ ܘܫܘܚܪܐ<EOS> ܘܕܕܐܟ<EOS>ܗܟܢܐ ܐܝܬܘܗܝ ܗܘܐ<EOS> ܐܟ ܗܿܘ ܕܢܒܝܐ ܐܝܘܒ ܨܿܐܪ ܠܗ ܠܣܛܢܐ<EOS> ܘܟܕ ܬܪܥ ܐܣܬܐ ܥܠ ܘܐܚܝܕ ܗܘܐ<EOS>ܒܐܝܕܗ ܛܘܡܣܐ ܪܒܐ<EOS> ܘܟܕ ܝܡܝܢܗ ܡܘܫܛ ܐܟܚܕܐ ܘܡܙܝܥ<EOS> ܩܥܐ ܘܐܡܼܪ ܗܐ ܡܢܘ ܒܠܚܘܕܘܗܝ ܕܩܿܐܡ<EOS>ܠܘܩܒܠ ܨܒܝܢܝ<EOS> ܗܐ ܡܿܢ ܠܐ ܡܫܬܥܒܕ ܠܝ<EOS> ܣܒ ܐܦܢ ܗܫܐ ܘܐܪܡܐ ܐܝܕܐ<EOS> ܟܕ ܡܙܝܥ ܘܡܣܪܗܒ ܘܫܓܫ<EOS>ܒܓܙܡܐ<EOS> ܘܡܣܒܪ ܠܗ ܕܡܕܚܠ ܠܝ ܒܒܪܬ ܩܠܗܿ<EOS> ܐܢܐ ܕܝܢ ܟܕ ܠܘܒܼܒܐ ܫܩܿܠܬ ܡܢ ܡܪܝܐ ܘܐܬܚܝܠܬ<EOS>ܐܡܪܬ ܠܗ ܕܠܐ ܗܘܐ ܡܕܡ ܕܐܡܿܪ ܐܢܬ<EOS> ܐܦܠܐ ܥܒܿܕ ܐܢܐ ܨܒܝܢܟ<EOS> ܠܐ ܗܿܘܐ ܐܢܐ ܡܬܟܬܫ ܥܡ ܐܠܗܐ<EOS>ܘܡܪܘܕܐ ܐܟܘܬܟ<EOS> ܝܕܿܥ ܐܢܐ ܡܚܝܠܘܬܟ<EOS> ܠܐ ܡܕܚܠ ܐܢܬ ܠܝ ܐܦܠܐ ܡܣܪܕ ܐܢܬ ܠܝ ܒܓܙܡ̈ܝܟ<EOS>ܘܒܗܓܓܘܬܟ<EOS> ܘܟܕ ܒܗܠܝܢ ܐܬܚܡܬ ܘܪܬܚ ܘܒܫܪܪܐ ܐܟ ܚܘܝܐ ܘܬܢܝܢܐ ܡܪܬܐ ܩܫܝܬܐ<EOS>ܐܬܡܠܝ ܘܠܒܝܟ ܗܘܐ ܐܟ ܕܐܡܪܬ ܒܝܡܝܢܗ ܛܘܡܣܐ ܗܿܘ<EOS> ܬܠܐ ܘܡܚܐ ܒܚܡܬܐ ܥܠ ܥܝܢܐ ܕܝܠܝ<EOS> ܘܟܐܒܐ<EOS>ܕܕܐܟ ܗܢܐ ܡܪܝܪܐ ܥܒܕ ܠܝ<EOS> ܐܟ ܡܿܢ ܕܐܢܐ ܐܣܒܪ ܕܐܬܚܨܝܬ ܠܗܿ ܥܝܢܝ ܘܢܦܠܬ<EOS> ܘܗܿܕܐ ܡܢ ܠܐ ܗܘܬ<EOS>ܒܥܘܕܪܢܐ ܕܐܠܗܐ<EOS> ܟܕ ܕܝܢ ܡܢ ܨܦܪܐ ܥܠܘܢ ܠܘܬܝ ܐܚ̈ܐ<EOS> ܚܙܘ ܐܟ ܛܘܦܬܐ ܕܕܡܐ ܘܒܣܪܐ<EOS> ܕܡܿܪܦܝܐ<EOS>ܗܘܬ ܘܢܚܿܬܐ ܡܢ ܥܝܢܐ ܕܝܠܝ<EOS> ܘܐܟ ܕܒܣܘܓܐܐ ܕܗܝ ܥܝܢܐ ܟܠܗܿ ܕܥܝܟܐ ܗܘܬ<EOS> ܘܠܝܬ ܗܘܐ ܒܗܿ ܡܕܡ<EOS>ܡܢ ܗܿܘ ܐܣܟܝܡܐ ܩܕܡܝܐ ܕܫܪܝܪ<EOS> ܟܕ ܕܝܢ ܒܟܿܝܢ ܗܘܘ ܘܐܒܝܠܝܢ ܘܡܦܝܣܝܢ ܗܘܘ ܕܐܦܣ ܠܗܘܢ ܐܟ<EOS>ܕܢܬܚܫܚܘܢ ܒܢ̈ܨܠܐ ܘܒܗܠܝܢ ܕܒܥܝܕܐ ܕܡܨܝܢ ܗܘ̈ܝ ܕܢܐܣܝܢ ܠܒܝ̈ܫܬܐ ܣܿܒܪܝܢ ܗܘܘ ܓܝܪ ܟܡܐ<EOS>ܙܒ̈ܢܝܢ ܕܡܢ ܪܘܡܐ ܘܡܢ ܥܠܬܐ ܕܐܟ ܗܕܐ ܓܕܫ ܓܕܫܐ ܕܐܟ ܗܢܐ<EOS> ܠܐ ܫܒܿܩܬ ܐܢܘܢ<EOS> ܟܕ ܐܡܿܪ ܐܢܐ<EOS>ܕܐܢܐ ܝܕܿܥ ܐܢܐ ܡܢ ܐܝܟܐ ܗܕܐ ܗܘܬ ܠܝ<EOS> ܡܛܠ ܗܕܐ ܠܐ ܬܬܚܪܘܢ ܘܐܦܠܐ ܬܫܚܩܘܢܢܝ<EOS> ܐܣܝܐ ܓܝܪ<EOS>ܕܝܠܝ ܚܕ ܐܝܬܘܗܝ ܗܿܘ ܕܒܫܡܝܐ<EOS> ܘܟܕ ܟܬܪܬ ܒܡܣܝܒܪܢܘܬܐ<EOS> ܘܫܿܕܐ ܗܘܝܬ ܢܦܫܝ ܩܕܡ ܡܪܝܐ ܘܫܐܠ<EOS>ܐܢܐ ܠܪ̈ܚܡܘܗܝ<EOS> ܐܬܐ ܠܝ ܥܘܕܪܢܐ ܕܡܢܗ<EOS> ܗܘ ܓܝܪ ܐܠܗܢ ܝܫܘܥ ܡܫܝܚܐ ܐܬܚܙܝ ܠܝ<EOS> ܘܣܡ ܐܝܕܘ̈ܗܝ<EOS>ܕܠܐ ܛܘܠܫܐ ܥܠ ܥܝ̈ܢܝ ܘܐܣܝܢܝ<EOS> ܘܝܗܒ ܠܝ ܕܐܚܙܐ<EOS> ܘܫܒܩ ܠܝ ܠܥܘܗܕܢܐ ܠܐ<EOS>ܡܬܛܥܝܢܐ ܘܠܩܘܒܠ ܛܝܒܘܬܐ ܕܣܥܘܪܘܬܗ ܛܒܬܐ ܫܘܡܬܐ ܗܕܐ ܙܥܘܪܬܐ<EOS> ܘܗܫܐ ܚܬܝܬܐܝܬ ܝܕܿܥ ܐܢܐ ܕܗܿܘ<EOS>ܕܐܝܬܝ ܥܠܝ ܢܣܝܘܢܐ ܗܿܘ ܘܡܚܘܬܐ<EOS> ܗܘ ܐܦ ܗܫܐ ܒܡܫܬܒܩܢܘܬܐ ܕܡܢ ܡܪܢ ܘܗܢܐ ܫܘܚܢܐ ܐܝܬܝ ܥܠ<EOS>ܪܓܠܝ<EOS> ܘܐܝܟܢܐ ܕܗܝܕܝܢ ܗܝܡܢܬ ܒܡܪܝܐ ܘܟܕ ܐܬܟܫܦܬ ܠܗ ܗܘܐ ܠܝ ܠܚܘܠܡܢܐ<EOS> ܗܟܢܐ ܘܐܦ ܗܫܐ ܕܠܐ<EOS>ܦܘܫܟܐ ܡܗܝܡܢ ܐܢܐ<EOS> ܕܡܢܗ ܒܥܓܠ ܗܘܝܐ ܠܝ ܣܥܘܪܘܬܐ<EOS> ܡܛܠ ܗܕܐ ܡܦܝܣ ܐܢܐ ܠܢܟܦܘܬܟ ܕܬܫܠܐ<EOS>ܘܬܦܣܘܩ ܡܢ ܠܙܬܐ ܕܡܛܠ ܗܕܐ ܗܝ ܟܕ ܗܝ ܬܫܥܝܬܐ<EOS> ܘܡܢ ܐܚܪ̈ܢܐ ܣܓܝ̈ܐܐ ܫܡܥܬ ܕܝܕܥܝܢ ܗܘܘ<EOS>ܚܬܝܬܐܝܬ ܘܒܢܣܝܢܐ ܘܒܥܢܝܢܐ ܗܘܘ ܕܝܠܗ ܕܪܝܫ ܐܦܝܣܩܘ̈ܦܐ ܛܝܡܬܐܘܣ<EOS> ܬܘܒ ܕܝܢ ܘܡܢ ܐܢܫ ܚܕ ܡܢ<EOS>ܗܢܘܢ ܕܗܘܘ ܠܗ ܣܘܢܩ̈ܠܐ<EOS> ܘܒܗܿ ܒܟܪܣܘܢܐ ܟܢܝܫܝܢ ܗܘܘ ܠܘܬܗ ܘܡܫܡܫܝܢ ܗܘܘ ܠܗ ܒܐܟܣܘܪܝܐ<EOS> ܘܡܢ<EOS>ܗܪܟܐ ܟܕ ܗܠܝܢ ܒܢܣܝܢܐ ܐܝܠܦ ܛܘܒܬܢܐ ܛܝܡܬܐܘܣ ܙܕܩܐܝܬ ܒܣܒܝܣܘܬܐ ܕܐܓܪ̈ܬܗ ܘܒܡܟܬܒ̈ܢܘܬܗ<EOS>ܐܚܪ̈ܢܝܬܐ܇ ܫܐܕܢܝܬܐ ܡܫܡܗ ܠܣܘܢܕܘܣ ܕܟܠܩܝܕܘܢܐ<EOS> ܐܟ ܡܿܢ ܕܡܢܗ ܕܐܟܿܠܩܪܨܐ ܐܬܟܢܫܬ ܘܐܬܬܥܒܕܬ<EOS>ܘܪܗܛܬܐ ܩܕܡܝܬܐ ܐܝܬܝܗܿ ܕܐܢܛܝܟܪܝܣܛܘܣ<EOS> ܘܗܝ ܐܝܬܝܗܿ ܡܪܘܕܘܬܐ ܗܿܝ ܕܫܿܡܗܿ ܦܘܠܘܣ ܫܠܝܚܐ ܟܕ<EOS>ܟܬܒ ܠܬܣܠܘ̈ܢܝܩܝܐ<EOS>§<EOS>ܟܙ<EOS> ܙܐܢܘܢ ܐܢܫ ܦܠܚܐ ܗܿܘ ܦܪܝܡܝܩܪܐ ܕܐܪܝܬܡܘܣ ܕܕܩܘ̈ ܕܣܝܡ ܒܐܠܟܣܢܕܪܝܐ<EOS>ܐܫܬܕܪ ܡܢ ܩܘܣܡܐ ܩܘܒܩܠܪܐ ܠܦܠܣܛܝܢܐ<EOS> ܕܢܛܪ ܠܐܒܐ ܦܛܪܐ ܐܦܝܣܩܘܦܐ ܕܝܠܢ<EOS> ܘܠܐܒܐ ܐܫܥܝܐ<EOS>ܝܚܝܕܝܐ ܗܿܘ ܫܿܠܝܐ ܥܕܡܐ ܠܡܐܬܝܬܐ ܕܝܠܗ<EOS> ܟܕ ܡܣܟܐ ܗܘܐ ܕܫܩܿܠ ܠܗܘܢ ܠܘܬ ܡܿܠܟܐ ܙܐܢܘܢ<EOS> ܗܕܐ<EOS>ܓܝܪ ܡܦܩܕ ܗܘܐ ܕܢܥܒܕ<EOS> ܗܿܘ ܕܟܕ ܐܬܐ ܠܦܠܣܛܝܢܐ ܡܫܬܥܐ ܗܘܐ ܠܛܘܒܬܢܐ ܒܩܪܝܒܘܬܢ<EOS> ܬܫܥܝܬܐ ܕܐܟ<EOS>ܗܕܐ<EOS> ܕܐܢܫ ܦܛܪܐ ܕܐܝܬܘܗܝ ܗܘܐ ܣܟܘܠܪܐ<EOS> ܗܢܐ ܒܙܒܢ ܡܬܢܐ ܗܘܐ ܠܝ<EOS> ܕܡܚܒܢܐ ܐܝܬܝ ܗܘܝܬ ܣܓܝ<EOS>ܕܢܣܛܘܪܝܣ ܘܡܫܒܚ ܗܘܝܬ ܠܣܘܢܕܘܣ ܕܟܠܩܝܕܘܢܐ ܘܠܡܪܩܝܢܐ ܡܠܟܐ<EOS> ܘܣܓܝ ܙܒ̈ܢܬܐ ܩܿܐܡ ܗܘܝܬ ܠܘܩܒܠ<EOS>ܗܠܝܢ ܕܡܩܛܪܓܝܢ ܠܗܘܢ<EOS> ܘܚܙܝܬ ܒܠܠܝܐ ܐܢܫ ܕܐܡܿܪ ܠܝ<EOS> ܥܕܡܐ ܠܐܡܬܝ ܛܥܿܐ ܐܢܬ<EOS> ܘܠܐ ܨܒܿܐ ܐܢܬ<EOS>ܕܬܩܦ ܠܫܪܪܐ<EOS> ܬܐ ܐܪܐ ܐܚܘܐ ܠܟ ܕܒܐܝܠܝܢ ܡܿܢ ܐܝܬܘܗܝ ܬܐܘܕܣܝܣ ܡܠܟܐ<EOS> ܒܐܝܠܝܢ ܕܝܢ ܡܪܩܝܢܘܣ<EOS>ܘܚܘܝ ܠܝ ܒܕܘܟܬܐ ܚܕܐ ܕܡܠܝܐ ܢܘܗܪܐ ܠܐ ܡܬܩܪܒܢܐ ܠܛܘܒܬܢܐ ܬܐܘܕܣܝܣ ܒܫܘܒܚܐ ܠܐ ܡܬܡܠܠܢܐ<EOS>ܘܕܡܒܪܩ ܝܬܝܪ ܡܢ ܫܡܫܐ<EOS> ܘܐܘܒܠܢܝ ܠܕܘܟܬܐ ܐܚܪܬܐ ܕܡܠܝܐ ܬܢܢܐ ܘܥܡܛܢܐ ܘܚܫܘܟܐ<EOS>ܘܐܡܼܪ ܠܝ<EOS> ܚܙܿܐ ܐܢܬ ܠܡܪܩܝܢܐ ܕܡܫܬܢܩ ܬܡܢ<EOS> ܘܐܡܪܬ ܘܠܐ ܐܢܫ ܚܙܿܐ ܐܢܐ<EOS> ܗܘ ܕܝܢ ܚܪ ܒܫܡܝܐ<EOS>ܘܐܡܼܪ<EOS> ܡܪܝܐ ܢܥܒܪ ܩܠܝܠ ܥܡܛܢܐ ܕܢܚܙܐ ܘܢܗܝܡܢ<EOS> ܘܚܙܝܬ ܠܡܪܩܝܢܐ<EOS> ܕܬܠܐ ܗܘܐ ܒܩܘܪ̈ܩܣܐ<EOS>ܕܦܪܙܠܐ ܒܡܨܥܬܐ ܕܢܘܪܐ ܘܡܫܬܢܩ<EOS> ܘܗܟܢܐ ܐܬܛܦܝܣܬ ܘܗܘܝܬ ܐܪܬܐܕܟܣܐ<EOS>§<EOS>ܟܚ ܩܘܪܝܩܘܣ ܘܝܘܠܝܘܣ ܢܟܦ̈ܐ ܕܝܪ̈ܝܐ ܩܘܦܪ̈ܝܐ ܒܓܢܣܐ ܘܫܘ̈ܝܝ ܠܡܬܗܝܡܢܘ<EOS>ܡܫܬܥܝܢ ܗܘܘ ܠܛܘܒܬܢܐ ܐܒܐ ܦܛܪܐ ܕܚܬܝܬܐܝܬ ܝܕܥܿܝܢ ܘܒܢܣܝܢܐ ܐܬܛܦܝܣܘܢ<EOS> ܕܒܝܬ ܣܗ̈ܕܐ ܐܝܬ<EOS>ܒܩܝܦܪܘܣ ܕܐܢܫ ܣܗܕܐ ܕܗܫܐ ܫܡܗ ܠܐ ܥܗܿܕ ܐܢܐ<EOS> ܕܐܝܬ ܗܘܬ ܠܗ ܛܝܒܘܬܐ ܕܫܘܟܢܐ ܥܡ ܗܠܝܢ<EOS>ܣܥܘܪ̈ܘܬ ܬܕܡܪ̈ܬܐ<EOS> ܕܐܢ ܗܘ ܕܐܢܫ ܢܫܬܘܕܐ ܕܢܩܪܒ ܬܡܢ ܥܪܒܐ ܐܘ ܝܘܢܐ ܐܘ ܡܢ ܗܠܝܢ ܕܐܟ ܗܟܢ<EOS>ܕܐܟ ܥܝܕܐ ܡܬܩܪܒܝܢ<EOS> ܒܪܡ ܘܒܕܘܟܝ̈ܬܐ ܐܚܪ̈ܢܝܬܐ ܕܒܝܬ ܣܗ̈ܕܘܬܐ ܣܓܝ̈ܐܐ<EOS> ܡܫܡܪ ܠܗ ܡܢ ܒܝܬܗ<EOS>ܘܗܘ ܡܢ ܢܦܫܗ ܐܙܠ<EOS> ܘܡܫܬܟܚ ܒܗ ܒܒܝܬ ܣܗ̈ܕܐ ܟܕ ܐܢܫ ܠܐ ܡܗܿܕܐ ܠܗ<EOS> ܘܠܐ ܐܢܫ ܡܢ ܗܠܝܢ ܕܦܓܥܝܢ<EOS>ܒܗ ܡܡܪܚ ܕܢܓܫܘܦ ܒܗ<EOS> ܗܢܐ ܣܗܕܐ ܩܕܝܫܐ ܟܕ ܗܦܟܘ ܐܦܝܣܩܘ̈ܦܐ ܡܢ ܣܘܢܕܘܣ ܕܟܠܩܕܘܢܐ ܘܒܥܝܢ<EOS>ܗܘܘ ܕܢܛܥܘܢ ܠܦܫܝ̈ܛܐ<EOS> ܐܟ ܕܡܕܡ ܒܝܫܐ ܠܐ ܗܘܐ<EOS> ܓܠܝܐܝܬ ܡܬܚܙܐ ܗܘܐ ܒܐܘܪ̈ܚܬܐ<EOS>ܠܗܠܝܢ ܕܡܢ ܥܝܕܐ ܐܬܝܢ ܗܘܘ ܠܗܝܟܠܐ ܕܝܠܗ ܟܕ ܡܣܗܕ ܠܗܘܢ ܘܐܡܿܪ<EOS> ܐܢܐ ܐܝܬܝ ܦܠܢ ܗܿܘ<EOS>ܕܐܙܠܝܢ ܐܢܬܘܢ ܨܐܕܘܗܝ<EOS> ܠܐ ܬܐܙܠܘܢ ܠܬܡܢ<EOS> ܘܐܦܠܐ ܬܫܬܘܬܦܘܢ ܥܡ ܟܦܘܪ̈ܐ<EOS> ܐܢܐ ܓܝܪ ܡܛܠ ܗܢܐ<EOS>ܐܪܚܩܬ ܡܢ ܬܡܢ ܘܠܐ ܡܬܚܙܐ ܐܢܐ ܬܡܢ<EOS>§<EOS>ܟܛ ܗܕܐ ܕܕܡܝܐ ܐܝܬܝܗܿ ܘܠܗܿܝ ܕܐܣܬܥܪܬ ܒܣܒܣܛܐ ܕܒܦܠܣܛܝܢܐ<EOS> ܐܝܟܐ ܕܣܝܡܐ<EOS>ܫܠܕܐ ܟܠܗܿ ܕܝܘܚܢܢ ܡܥܡܕܢܐ<EOS> ܘܒܙܒܢܐ ܕܣܘܢܕܘܣ ܕܟܠܩܝܕܘܢܐ ܦܪܡܘܢܪܐ ܐܝܬ ܗܘܐ ܒܗܿ ܒܕܘܟܬܐ<EOS>ܩܕܝܫܐ ܘܛܘܒܬܢܐ ܩܘܣܛܢܛܝܢܐ<EOS> ܗܿܘ ܕܒܟܠ ܙܒܢ ܡܬܒܣܡ ܗܘܐ ܒܚܙܘܗ ܕܡܥܡܕܢܐ<EOS> ܐܝܬ ܗܘܐ ܓܝܪ ܕܘܟܬܐ<EOS>ܐܟܣܕܪܐ ܕܒܝܬ ܣܗ̈ܕܐ ܡܢܗܿ ܘܠܗܿ<EOS> ܘܕܡܩܣܡܣܐ ܒܩܢ̈ܩܠܘܣ ܒܗܿܝ ܕܐܝܬ ܬܪ̈ܝܢ ܓܠܘܣܩ̈ܡܐ ܕܩܪܝܡܝܢ<EOS>ܒܕܗܒܐ ܘܒܣܐܡܐ<EOS> ܘܩܢ̈ܕܠܐ ܕܠܐ ܕܥܟ̈ܢ ܐܝܬ ܩܕܡܝܗܘܢ<EOS> ܕܐܝܬܘܗܝ ܚܕ ܕܩܕܝܫܐ ܝܘܚܢܢ ܡܥܡܕܢܐ<EOS> ܘܚܕ<EOS>ܕܢܒܝܐ ܐܠܝܫܥ<EOS> ܘܬܪܘܢܘܣ ܣܝܡ ܘܡܫܘܝ ܒܗܿ ܒܕܘܟܬܐ<EOS> ܥܠ ܗܿܘ ܕܠܐ ܐܢܫ ܝܿܬܒ ܗܘܐ<EOS> ܡܕܝܢ ܗܘ<EOS>ܛܘܒܬܢܐ ܩܘܣܛܢܛܝܢܐ ܟܕ ܩܿܐܡ ܗܘܐ ܟܠ ܠܠܝܐ ܠܫܗܪܐ<EOS> ܩܕܡܐܝܬ ܠܗܿܝ ܐܟܣܕܪܐ ܥܐܠ<EOS>ܗܘܐ<EOS> ܘܟܕ ܝܗܿܒ ܗܘܐ ܫܠܡܐ ܠܗܠܝܢ ܓܠܘܣ̈ܩܡܐ<EOS> ܡܬܩܢ ܗܘܐ ܠܗܠܝܢ ܩܢ̈ܕܠܐ<EOS> ܘܠܟܘܪܣܝܐ ܗܿܘ ܡܫܘܐ<EOS>ܗܘܐ ܝܨܝܦܐܝܬ<EOS> ܗܠܝܢ ܐܫܬܥܝ ܠܢ ܡܛܠܬܗ ܛܘܒܬܢܐ ܐܠܬܘܣ ܩܫܝܫܐ<EOS> ܗܿܘ ܕܡܢ ܩܕܝܡ ܐܬܥܗܕܢ ܚܢܢ<EOS>ܗܿܘ ܕܟܢܫܗܿ ܠܥܕܬܐ ܬܪܝܨܬ ܫܘܒܚܐ ܕܐܠܗܐ ܕܒܩܣܪܝܐ<EOS> ܗܿܘ ܕܟܕ ܟܬܪ ܠܘܬܗ ܕܩܕܝܫܐ ܩܘܣܛܢܛܝܢܘܣ<EOS>ܘܗܘܐ ܬܠܡܝܕܐ ܕܝܠܗ ܐܡܼܪ ܕܟܕ ܚܙܝܬܗ ܕܗܟܢܐ ܝܿܨܦ ܗܘܐ ܒܟܠܝܘܡ ܕܝܠܗ ܕܬܪܘܢܘܣ<EOS> ܢܦܠܬ ܩܕܡܘܗܝ<EOS>ܘܡܦܝܣ ܗܘܝܬ ܠܗ<EOS> ܕܢܐܡܪ ܠܝ ܥܠܬܐ<EOS> ܕܡܛܠ ܡܢܐ ܟܕ ܐܢܫ ܠܐ ܝܿܬܒ ܒܬܪܘܢܘܣ ܝܨܝܦܘܬܐ ܕܝܠܗ ܕܐܟ<EOS>ܗܕܐ ܥܒܿܕ ܗܘܐ<EOS> ܗܘ ܕܝܢ ܩܕܡܐܝܬ ܡܫܬܐܠ ܗܘܐ ܕܢܐܡܪ<EOS> ܟܕ ܕܝܢ ܚܙܢܝ ܕܒܗܝܡܢܘܬܐ ܟܿܬܪܬ ܐܡܪ<EOS>ܕܟܠ ܠܠܝܐ ܐܟ ܕܒܣܘܓܐܐ<EOS> ܟܕ ܩܕܡܐܝܬ ܦܿܬܚ ܐܢܐ ܘܥܿܐܠ ܐܢܐ<EOS> ܡܫܟܚ ܐܢܐ ܠܗ ܠܩܕܝܫܐ ܡܥܡܕܢܐ<EOS>ܥܠܘܗܝ ܕܬܪܘܢܘܣ<EOS> ܘܐܟ ܡܿܢ ܕܐܝܬ ܗܘܐ ܠܗ ܦܪܐܝܣܝܐ ܠܛܘܒܬܢܐ ܩܘܣܛܢܛܝܢܣ ܠܘܬܗ ܕܩܕܝܫܐ ܝܘܚܢܢ<EOS>ܟܕ ܗܘܐ ܛܠܘܡܝܐ ܘܐܦܝܣܩܘ̈ܦܐ ܗܠܝܢ ܕܗܘܘ ܡܢ ܛܘܒܬܢܐ ܬܐܘܕܣܝܣ ܪܝܫ ܐܦܝܣܩ̈ܦܐ ܐܬܛܪܕܘܢ ܡܢ<EOS>ܡܪܩܝܢܐ<EOS> ܐܠܝܨ ܗܘܐ ܒܚܘܫ̈ܒܘܗܝ ܡܛܠ ܬܪ̈ܬܝܢ<EOS> ܐܘ ܕܟܕ ܥܪܩ ܡܢ ܩܘܪܒܢܐ ܕܟܦܘܪ̈ܐ<EOS>ܢܬܓܠܙ ܡܢ ܥܢܝܢܐ ܕܩܕܝܫܐ ܡܥܡܕܢܐ<EOS> ܐܘ ܬܘܒ ܕܟܕ ܡܟܬܪ ܢܗܘܐ ܛܠܘܡܐ<EOS> ܘܡܬܟܫܦ ܗܘܐ ܠܩܕܝܫܐ ܪܗܛܐ<EOS>ܩܕܡܝܐ ܕܡܫܝܚܐ ܕܢܢܗܪ ܗܘܢܗ<EOS> ܘܢܓܠܐ ܠܗ ܗܿܝ ܕܫܦܝܪܐ ܠܐܠܗܐ<EOS> ܘܚܙܐ ܠܩܕܝܫܐ ܕܐܡܪ ܠܗ<EOS> ܩܫܝܫܐ<EOS>ܠܐ ܬܘܒܕ ܢܦܫܟ ܡܛܠܬܝ ܘܬܟܦܘܪ ܒܗܝܡܢܘܬܟ ܐܠܐ ܦܘܩ ܘܛܪ ܗܝܡܢܘܬܟ ܕܠܐ ܥܒܘܪܝܐ<EOS> ܘܠܐܝܟܐ ܕܐܙܿܠ<EOS>ܐܢܬ ܥܡܟ ܐܝܬܝ<EOS> ܘܗܟܢܐ ܟܕ ܢܼܦܩ ܕܠܐ ܡܘܡ ܒܐܟܣܢܝܘܬܐ ܐܬܢܛܪ ܒܚܝ̈ܐ ܩܕܝ̈ܫܐ<EOS> ܘܒܗܝܡܢܘܬܐ<EOS>ܬܪܝܨܬ ܫܘܒܚܐ ܥܕܡܐ ܠܚܪܬܐ<EOS> ܟܕ ܐܬܟܬܫ ܐܓܘܢܐ ܛܒܐ ܘܟܠܝܠܐ ܕܡܘܕܝܢܘܬܐ ܩܛܪ<EOS>§<EOS>ܠ ܠܦܠܪܘܦܪܝܐ ܕܕܐܟ ܗܕܐ ܘܠܚܙܘܐ ܐܫܬܘܝ ܘܕܚܿܠ ܡܢ ܐܠܗܐ ܩܫܝܫܐ ܙܘܣܝܡܘܣ<EOS>ܗܿܘ ܐܟܣܢܝܐ ܓܒܪܐ ܢܟܦܐ<EOS> ܘܕܐܫܬܘܝ ܕܢܥܡܪ ܥܡ ܛܘܒܬܢܐ ܐܒܐ ܦܛܪܐ<EOS> ܘܥܕܡܐ ܠܚܪܬܐ ܢܛܪ ܒܠܐ<EOS>ܡܬܥܒܪܢܘܬܐ ܗܝܡܢܘܬܐ ܬܪܝܨܬ ܫܘܒܚܐ<EOS> ܘܗܘ ܐܬܢܛܪ ܡܢܗܿ<EOS> ܗܢܐ ܟܕ ܒܪܐܝܬܘ ܘܒܛܘܪ ܣܝܢܝ ܫܿܠܐ<EOS>ܗܘܐ<EOS> ܘܥܡ ܐܒܗ̈ܬܐ ܬܪ̈ܝܨܝ ܫܘܒܚܐ ܐܝܬ ܗܘܐ ܠܗ ܫܘܬܦܘܬܐ<EOS> ܫܒܩ ܗܠܝܢ ܕܘܟܝ̈ܬܐ ܐܟ ܕܗܘ ܡܫܬܥܐ<EOS>ܗܘܐ ܠܝ ܘܐܬܐ ܠܐܘܪܫܠܡ<EOS> ܘܟܕ ܐܚܒ ܕܘܒܪܐ ܕܒܗܠܝܢ ܕܘܟܝ̈ܬܐ ܩܕܝܫ̈ܬܐ<EOS> ܡܬܟܪܟ<EOS>ܗܘܐ ܕܢܫܟܚ ܠܗ ܕܘܟܬܐ ܕܥܒܕܐ ܠܫܠܝܐ<EOS> ܘܟܕ ܐܬܐ ܠܒܝܬ ܐܝܠ<EOS> ܐܝܟܐ ܕܚܿܙܐ ܪܝܫ ܐܒܗ̈ܬܐ ܝܥܩܘܒ<EOS>ܠܣܒܠܬܐ<EOS> ܐܬܪܚܡ ܡܢ ܦܪܡܘܢܪܐ ܕܗܿܝ ܕܘܟܬܐ ܘܟܕ ܣܓܝܐܝܬ ܡܬܩܪܒܐ ܗܘܬ ܠܗ ܦܝܣܬܐ ܡܢܗ ܕܢܟܬܪ<EOS>ܬܡܢ<EOS> ܘܡܫܬܘܕܐ ܗܘܐ ܠܗ ܕܢܝܚܐ ܕܫܿܘܐ ܢܩܪܒ ܠܗ<EOS> ܓܠܝܐܝܬ ܐܘܕܝ ܠܗ ܕܠܐ ܡܫܟܚ ܗܘܐ ܗܕܐ ܕܢܥܼܒܕ<EOS>ܡܛܠ ܕܡܢ ܩܘܪܒܢܐ ܕܗܠܝܢ ܟܦܘܪ̈ܐ ܕܒܟܠܩܝܕܘܢܐ ܥܪܝܩ<EOS> ܬܘܒ ܡܫܬܘܕܐ ܗܘܐ ܠܗ ܗܿܘ ܟܕ ܐܡܿܪ<EOS> ܕܐܦ<EOS>ܠܐ ܚܕܐ ܠܙܬܐ ܢܩܪܒ ܠܗ ܡܛܠ ܗܕܐ ܒܠܚܘܕ ܐܡܿܪ ܕܟܬܪ ܗܪܟܐ<EOS> ܘܡܪܡܿܪ ܐܢܬ ܥܡܝ<EOS> ܘܝܨܦ ܐܢܬ<EOS>ܕܕܘܟܬܐ ܗܕܐ<EOS> ܘܟܕ ܐܨܛܠܝ ܗܘܢܗ ܠܘܬ ܗܠܝܢ<EOS> ܚܙܐ ܒܠܠܝܐ ܠܪܝܫ ܐܒܗ̈ܬܐ ܝܥܩܘܒ ܓܒܪܐ ܡܠܐ ܚܘܪ̈ܬܐ<EOS>ܘܡܝܩܪܐ ܘܟܚܝܕܐ ܕܡܥܛܦ ܦܪܝܣܐ ܘܠܒܝܟ ܫܒܘܩܬܐ ܘܗܟܢܐ ܡܛܝܠ ܗܘܐ ܒܗܿ ܒܕܘܟܬܐ ܘܩܪܒ ܠܘܬܗ<EOS>ܘܐܡܪ<EOS> ܕܐܝܟܢ ܟܕ ܐܢܬ ܐܪܬܐܕܟܣܐ ܐܝܬܝܟ<EOS> ܘܡܫܬܘܬܦ ܐܢܬ ܥܡ ܐܪ̈ܬܐܕܟܣܘ<EOS> ܒܥܿܐ ܐܢܬ ܕܗܪܟܐ<EOS>ܬܬܐܡܢ<EOS> ܠܐ ܡܛܠܬܝ ܬܥܒܪ ܥܠ ܗܝܡܢܘܬܟ<EOS> ܐܠܐ ܐܝܨܦ ܘܥܪܘܩ ܡܢ ܫܘܬܦܘܬܐ ܕܠܘܬ ܟܦܘܪ̈ܐ<EOS> ܘܠܐ ܚܣܿܪ<EOS>ܠܟ ܡܕܡ ܡܢ ܛܒ̈ܬܐ<EOS> ܘܠܐ ܕܘܟܬܐ<EOS> ܘܠܐ ܗܠܝܢ ܕܚܫܚܬܐ<EOS> ܘܟܕ ܥܼܪܩ ܗܟܢܐ ܥܕܡܐ<EOS>ܠܚܪܬܐ ܐܬܢܼܛܪ ܠܐ ܡܨܛܠܝܢܐ<EOS> ܒܕܘܒܪ̈ܐ ܩܕܝܫ̈ܐ ܘܒܗܝܡܢܘܬܐ ܬܪܝܨܬ ܫܘܒܚܐ<EOS>§<EOS>ܠܐ ܡܫܬܥܐ ܗܘܐ ܠܢ ܛܘܒܬܢܐ ܐܒܐ ܦܛܪܐ ܐܦܝܣܩܘܦܐ ܡܛܠ ܐܢܫ ܡܢ ܩܕܝܫ̈ܐ<EOS>ܕܡܬܩܪܐ ܗܘܐ ܗܠܝܕܪܘܣ ܪܥܝܐ<EOS> ܗܿܘ ܕܫܢܝ ܡܢ ܥܠܡܐ ܘܐܬܐ ܠܪܝܫܐ ܕܛܘܪ̈ܐ ܘܠܥ̈ܒܐ ܕܛܘܪܘܣ<EOS>ܕܩܝܠܝܩܝܐ<EOS> ܘܟܕ ܓܒܐ ܠܗ ܡܥܡܪܐ ܕܥܡ ܚܝܘ̈ܬܐ ܒܥܪܝܪ̈ܝܬܐ ܣܓܝ ܫܢܝ̈ܐ<EOS> ܟܕ ܛܥܿܐ ܗܘܐ ܠܐܢܫܐ<EOS>ܡܕܝܪ ܗܘܐ ܬܡܢ<EOS> ܘܒܣܝܒܪܬܐ ܕܠܐ ܬܘܩܢܐ ܡܬܚܫܚ ܗܘܐ ܒܢܘܪ̈ܒܐ ܕܩܝܣܐ ܘܕܥܩܪ̈ܐ ܕܒܪܐ<EOS> ܘܡܛܠ ܗܕܐ<EOS>ܣܥܪܗ ܐܝܬܘܗܝ ܗܘܐ ܠܗ ܚܠܦ ܡܪܛܘܛܐ ܒܣܬܘܐ ܘܒܩܝܛܐ<EOS> ܨܝ̈ܕܐ ܕܝܢ ܕܐܝ̈ܠܐ ܘܕܚܝ̈ܘܬܐ ܒܥܪܝܪ̈ܝܬܐ<EOS>ܟܕ ܐܬܘ ܐܟ ܕܡܥܕܿܝܢ ܠܕܘܟܝ̈ܬܐ ܗܠܝܢ<EOS> ܚܙܐܘܗܝ ܡܢ ܪܘܚܩܐ ܠܩܕܝܫܐ ܘܐܣܒܪܘ ܕܚܝܘܬܐ ܐܟܣܢܝܬܐ<EOS>ܐܝܬܘܗܝ ܡܛܠ ܩܛܣܛܣܝܣ ܕܝܠܗ ܒܥܪܝܪܝܬܐ<EOS> ܘܟܕ ܢܩܫܘܢ ܡܨܝܕܬܐ<EOS> ܨܕܘܗܝ<EOS> ܡܢ ܒܬܪ ܫܢܝ̈ܐ ܣܓܝ̈ܐܬܐ<EOS>ܕܥܢܘܝܘܬܐ ܕܐܟ ܗܕܐ<EOS> ܘܟܕ ܗܟܢܐ ܐܬܝܕܥ ܘܠܐ ܡܫܟܚ ܗܘܐ ܬܘܒ ܕܢܬܚܫܚ ܒܕܘܒܪ̈ܐ ܕܡܣܪܩܘܬܐ<EOS>ܘܢܩ̈ܦܝ ܠܨܠܝܒܐ<EOS> ܐܬܛܦܝܣ ܡܠܘܢ ܕܝܢ ܐܬܥܨܝ ܡܢ ܥܡܘܪ̈ܐ ܕܕܘܟܝ̈ܬܐ ܗܠܝܢ ܕܢܐܬܐ ܠܥܠܡܐ<EOS> ܘܟܕ<EOS>ܥܼܡܪ ܒܕܝܪܐ ܗܘܐ ܐܒܐ ܕܕܝܪ̈ܝܐ<EOS> ܗܢܐ ܟܕ ܥܬܝܕ ܗܘܐ ܕܢܥܢܕ<EOS> ܩܪܐ ܠܬܠܡܝܕܘܗ̈ܝ<EOS>ܘܐܡܪ ܠܗܘܢ<EOS> ܕܡܢ ܒܬܪ ܥܣܪܝܢ ܘܐܪܒܥ ܫܢܝ̈ܢ<EOS> ܗܘܿܐ ܟܦܘܪܝܐ ܕܗܝܡܢܘܬܐ ܡܢ ܐܦܣܩܘ̈ܦܐ<EOS> ܐܠܐ ܡܐ<EOS>ܕܚܙܿܝܢ ܐܢܬܘܢ ܕܗܘܐ ܫܘܪܝܐ ܕܗܕܐ ܡܬܬܙܝܥܢܘܬܐ ܥܪܘܩܘ ܠܡܨܪܝܢ<EOS> ܡܢ ܬܡܢ ܓܝܪ ܥܬܝܕ ܕܢܬܢܛܪ<EOS>ܫܪܟܢܐ ܕܐܪ̈ܬܐܕܘܟܣܐ<EOS> ܘܒܦܠܣܛܝܢܐ ܗܿܝ ܕܣܥܪܘܢ<EOS> ܘܐܟ ܕܐܡܿܪ ܗܘܐ ܛܘܒܬܢܐ ܐܒܐ ܕܝܠܢ ܐܙܠ<EOS>ܠܡܨܪܝܢ<EOS> ܘܐܫܟܚ ܚܕ ܡܢ ܬܠܡܝ̈ܕܘܗܝ ܕܥܕܟܝܠ ܚܝ ܘܬܡܢ ܫܿܠܐ ܗܘܐ<EOS> ܐܢܫ ܣܒܐ ܘܩܕܝܫܐ<EOS> ܘܗܠܝܢ ܡܢܗ<EOS>ܫܡܥܬ ܘܐܬܛܦܝܣܬ<EOS>§<EOS>ܠܒ ܬܘܒ ܐܡܪ ܛܘܒܬܢܐ ܐܒܐ ܦܛܪܐ<EOS> ܕܝܿܕܥ ܐܢܫ ܡܢ ܩܕܝܫ̈ܐ<EOS> ܕܟܕ ܡܝܬ ܛܘܒܬܢܐ<EOS>ܘܐܪܬܘܕܘܟܣܐ ܬܐܘܕܣܝܣ ܡܠܟܐ<EOS> ܟܕ ܝܬܒ ܒܩܠܝܬܗ ܫܡܥ ܩܠܐ ܡܢ ܫܡܝܐ ܕܐܡܿܪ<EOS> ܗܐ ܫܡܝܐ ܡܬܬܙܝܥ<EOS>ܘܥܬܝܕ ܕܢܦܿܠ ܘܢܣܪܘܚ ܐܪܥܐ<EOS> ܘܠܐ ܟܿܐܒ ܠܐܢܫ<EOS> ܡܝܬ ܠܗ ܓܝܪ ܡܠܟܐ ܪܒܐ ܬܐܕܘܣܝܣ ܐܪܬܘܕܘܟܣܐ<EOS>§<EOS>ܠܓ ܬܘܒ ܡܫܬܥܐ ܗܘܐ ܠܢ ܐܒܐ ܡܛܠ ܐܢܫ ܩܘܡܛܝܢܘܣ<EOS> ܡܢ ܗܠܝܢ ܢܨܝ̈ܚܐ<EOS>ܕܐܠܟܣܢܕܪܝܐ<EOS> ܕܒܟܠܙܒܢ ܐܬܿܐ ܗܘܐ ܨܐܕܘܗܝ<EOS> ܘܡܢܗ ܡܫܬܘܬܦ ܗܘܐ ܒܪ̈ܐܙܐ<EOS> ܡܿܬܢܐ<EOS>ܗܘܐ ܠܗ ܠܡ<EOS> ܕܒܙܒܢܐ ܗܿܘ ܕܐܝܬܘܗܝ ܗܘܐ ܒܬܐܒܝܣ ܪܫܝܥܐ ܢܣܛܘܪܝܣ ܒܐܟܣܘܪܝܐ ܐܫܬܠܚܬ ܡܢ ܩܘܡܝܣ<EOS>ܕܐܬܠ ܪܘܓܐ ܠܦ̈ܠܚܐ ܕܬܡܢ<EOS> ܘܡܢ ܐܠܨ̈ܬܐ ܗܘܝܬ ܒܥܢܝܢܗ<EOS> ܘܣܓܝ ܡܢ ܓܘܕܦ̈ܘܗܝ ܫܿܡܥܬ<EOS> ܘܟܕ ܐܝܬܝ<EOS>ܒܥܢܝܢܗ ܐܬܐ ܐܢܫ ܕܡܣܒܪ ܩܪܝܬܗ ܕܠܥܠ<EOS> ܘܕܗܐ ܡܚܕܐ ܐܬܐ ܡܓܣܛܪܝܢܘܣ ܕܥܬܝܕ ܗܘܐ ܕܢܣܒܗ<EOS> ܘܟܕ<EOS>ܐܫܬܩܠ ܒܬܪܥܝܬܗ<EOS> ܘܗܘܐ ܒܚܕܘܬܐ ܗܘ ܙܝܥܐ ܐܡܼܪ<EOS> ܡܢܐ<EOS> ܕܠܡܐ ܒܝܫܐܝܬ ܐܡܿܪ ܗܘܝܬ ܕܠܐ ܐܝܬܘܗܝ<EOS>ܐܠܗܐ ܡܫܝܚܐ<EOS> ܘܠܐ ܡܪܝܡ ܝܠܕܬ ܐܠܗܐ<EOS> ܘܥܡܗ ܕܦܬܓܡܐ ܐܫܬܪܝ ܠܫܢܗ ܘܢܚܬ ܠܒܪ ܡܢ ܦܘܡܗ ܣܓܝ<EOS>ܘܗܟܢܐ ܟܕ ܐܟܿܠ ܠܗ ܡܝܬ<EOS> ܡܢ ܩܕܡ ܝܘܡܐ ܚܕ ܕܢܐܬܐ ܡܓܣܛܪܝܢܘܣ ܗܿܘ ܕܡܫܕܪ ܗܘܐ ܡܛܠ ܗܕܐ<EOS> ܘܐܟ<EOS>ܕܐܡܿܪ ܗܘܐ ܘܡܫܪܪ ܗܘܐ ܐܒܐ ܬܐܘܕܘܪܐ ܕܝܪܝܐ<EOS> ܗܿܘ ܕܠܚܪܬܐ ܗܘܐ ܐܦܝܣܩܘܦܐ ܟܕ ܐܙܠ ܠܕܘܟܬܐ<EOS>ܗܿܝ ܘܒܗ ܒܢܣܝܢܐ ܗܘܐ ܘܐܫܬܪܪ<EOS> ܕܐܦܠܐ ܐܪܥܐ ܩܒܠܬ ܫܠܕܗ ܡܢ ܒܬܪ ܡܘܬܗ<EOS> ܐܠܐ ܬܠܬ ܙܒ̈ܢܬܐ<EOS>ܙܢܩܬܗ<EOS> ܐܝܟܢܐ ܕܢܬܐܠܨܘܢ ܥܡܘܪ̈ܐ ܕܬܡܢ ܕܢܟܪܟܘܢܝܗܝ ܒܐܣܦܪܝܕܐ<EOS> ܘܢܬܠܘܢܝܗܝ ܒܐܣܬܐ<EOS> ܬܫܥܝܬܐ<EOS>ܕܝܢ ܕܡܛܠ ܗܕܐ ܣܡ ܛܘܒܢܐ ܛܝܡܬܐܘܣ<EOS> ܒܬܫܥܝܬܐ ܐܩܠܣܝܣܛܣܩܐ ܕܡܟܬܒ ܠܗ<EOS> ܗܿܝ<EOS>ܕܡܣܒܪ ܐܢܐ ܕܐܢ ܡܪܢ ܢܫܟܢ<EOS> ܣܿܐܡ ܐܢܐ ܠܗܿ ܒܗܠܝܢ ܕܗܪܟܐ ܟܬܝܒ̈ܢ<EOS>§<EOS>ܠܕ ܦܘܛܡܘܢ ܐܢܫ ܡܢ ܗܢܘܢ ܩܕܝ̈ܫܐ ܕܝܪ̈ܝܐ ܥܬܝܩ̈ܐ ܕܐܝܬ ܒܐܣܩܝܛܐ<EOS> ܣܠܩ ܡܢ<EOS>ܬܡܢ ܘܒܡܨܪܝܢ ܡܕܝܪ ܗܘܐ ܒܙܒܢܐ ܗܿܘ ܒܩܠܝܬܐ<EOS> ܘܒܗ ܒܙܒܢܐ ܗܿܘ ܟܕ ܫܢܝ ܡܢ ܦܠܣܛܝܢܐ<EOS> ܐܝܬܘܗܝ<EOS>ܗܘܐ ܒܡܨܪܝܢ<EOS> ܘܥܡܿܪ ܗܘܐ ܐܒܐ ܕܝܠܢ<EOS> ܘܐܡܿܪ ܗܘܐ ܡܛܠܬܗ<EOS> ܕܫܘܟܢܐ ܕܐܟ ܗܢܐ ܐܝܬ ܗܘܐ ܠܗ ܥܠ<EOS>ܫܐܕ̈ܐ<EOS> ܐܝܟܢܐ ܕܡܝ̈ܐ ܒܠܚܘܕ ܒܫܡܐ ܕܡܫܝܚܐ ܢܪܘܣ ܥܠ ܗܠܝܢ ܕܡܬܢܣܝܢ<EOS> ܘܗܟܢܐ ܢܛܪܘܕ ܠܫܐܕ̈ܐ<EOS>ܟܕ ܕܝܢ ܫܡܥ ܡܛܠ ܓܒܪܐ ܛܘܒܢܐ ܕܡܬܩܪܐ ܣܦܠܐܪܝܣ<EOS> ܐܙܠ ܕܢܬܒܪܟ ܡܢܗ<EOS> ܟܕ ܡܿܛܫܐ ܢܦܫܗ ܕܠܐ<EOS>ܢܬܝܕܥ ܕܡܢܘ<EOS> ܘܡܢ ܐܝܟܐ ܐܝܬܘܗܝ<EOS> ܘܦܪܘܛܪܝܘܣ ܗܝܕܝܢ ܒܐܠܟܣܢܕܪܝܐ ܡܕܝܪ ܗܘܐ<EOS> ܘܥܩ̈ܬܐ ܣܓܝ̈ܐܬܐ<EOS>ܠܩܕܝ̈ܫܐ ܣܥܿܪ ܗܘܐ<EOS> ܗܘ ܕܝܢ ܦܛܡܘܢ ܟܕ ܝܕܥ ܒܪܘܚ ܠܐܒܐ ܕܡܿܢ ܐܝܬܘܗܝ<EOS> ܐܡܪ ܠܗ ܗܕܐ ܡܚܕܐ<EOS>ܕܥܠ܇ ܠܐ ܬܬܥܝܩ ܐܒܐ ܦܛܪܐ ܐܦܝܣܩܘܦܐ ܠܐ ܬܬܥܝܩ<EOS> ܢܥܧܒܕ ܓܝܪ ܐܠܗܐ ܬܒܥܬܐ ܐܝܬ ܠܗ ܒܥܓܠ<EOS> ܗܐ<EOS>ܓܝܪ ܥܕܬܐ ܕܐܠܗܐ ܡܦܝܣܐ ܚܠܦܝܟܘܢ ܪ̈ܝܫܝ ܟܗ̈ܢܐ<EOS> ܘܗܢܐ ܫܟܿܒ ܥܡ ܕܟܪ̈ܐ<EOS>ܘܩܛܘܠܐ ܡܬܩܛܠ<EOS> ܟܕ ܡܛܠ ܦܪܘܛܪܝܘܣ ܐܡܿܪ<EOS> ܘܡܢ ܒܬܪ ܬܠܬܐ ܝܘܡ̈ܝܢ ܐܬܩܛܠ ܦܪܘܛܪܝܘܣ<EOS>§<EOS>ܠܗ ܗܘܐ ܐܢܫ ܡܫܡܫܢܐ ܕܐܝܬܘܗܝ ܗܘܐ ܒܓܢܣܗ ܐܢܛܝܘܟܝܐ<EOS> ܡܢ ܗܠܝܢ ܝܕܝ̈ܥܐ<EOS>ܕܩܠ̈ܪܝܩܘ<EOS> ܕܫܡܗ ܗܘܐ ܒܣܝܠܝܘܣ<EOS> ܗܿܘ ܕܗܘܐ ܡܗܿܕܝܢܐ ܕܦܘܪܩܢܗ ܕܐܒܐ ܦܛܪܘܣ ܟܕ ܐܝܬܘܗܝ ܛܠܝܐ<EOS>ܘܐܝܬܘܗܝ ܗܘܐ ܒܡܕܝܢܬܐ ܕܡܠܟܘܬܐ<EOS> ܘܐܪܡܝ ܒܗ ܢܘܪܐ ܘܚܝ̈ܐ ܕܕܝܪܝܘܬܐ<EOS> ܘܐܡܿܪ ܗܘܐ ܗܘ ܛܘܒܬܢܐ<EOS>ܡܛܠܬܗ<EOS> ܕܫܼܒܩ ܥܠܡܐ ܘܛܥܼܢ ܨܠܝܒܐ ܕܡܫܝܚܐ ܘܢܩܦܗ<EOS> ܘܬܠܬܝܢ ܘܚܡܫ ܫܢܝ̈ܢ ܒܡܕܒܪܐ ܕܬܒܐܝܣ<EOS>ܒܠܚܘܕܘܗܝ ܥܡܿܪ ܗܘܐ ܘܫܼܠܐ<EOS> ܘܠܚܪܬܐ ܫܡܥ ܩܠܐ ܡܢ ܫܡܝܐ ܕܐܡܪ ܠܗ<EOS> ܒܣܠܝܐ<EOS> ܙܠ ܠܡܥܬܥܡܪܢܝܬܐ<EOS>ܘܐܬܟܬܫ ܚܠܦ ܗܝܡܢܘܬܐ<EOS> ܥܬܝܕ ܗܘ ܓܝܪ ܕܢܗܘܐ ܟܦܘܪܝܐ ܕܝܚܝܕܝܐ ܒܪܗ ܕܐܠܗܐ ܡܢ ܐܦܝܣ̈ܩܘܦܐ<EOS>ܘܡܠܟ̈ܐ<EOS> ܘܟܕ ܐܬܐ ܠܕܘܟܝ̈ܬܐ ܕܠܘܩܝܐ ܐܬܪܐ<EOS> ܐܫܟܚ ܕܘܟܬܐ ܚܕܐ ܥܠ ܝܡܐ ܫܩܝܦܐ ܕܐܝܬܝܗܿ ܠܐ<EOS>ܡܬܬܕܝܫܢܝܬܐ<EOS> ܘܬܪܬܥܣܪ̈ܐ ܫܢܝ̈ܢ ܥܡܪ ܬܡܢ<EOS> ܟܕ ܗܢܘܢ ܕܘܒܪ̈ܐ ܘܥܢܘܝܘܬܐ ܐܝܬ ܗܘܐ ܠܗ<EOS> ܗܠܝܢ<EOS>ܕܐܝܬ ܗܘܐ ܘܠܗܿܘ ܕܩܕܝܡ ܐܡܝܪ ܐܒܐ ܐܠܝܐܕܪܘܣ ܗܿܘ ܕܐܝܬܘܗܝ ܗܘܐ ܪܥܝܐ<EOS> ܟܕ ܕܝܢ<EOS>ܐܠܦܐ ܫܟܢܬ ܬܡܢ ܘܢܘ̈ܛܐ ܢܦܩܘ ܡܛܠ ܚܫܚܬܗܘܢ ܘܐܫܟܚܘܗܝ ܘܐܘܕܥܘܗܝ ܠܥܡܘܪ̈ܐ ܕܬܡܢ<EOS> ܗܟܢܐ ܟܕ<EOS>ܐܬܝܕܥ ܐܬܛܦܝܣ ܡܢ ܐܢܫܐ ܕܐܬܪܐ ܗܿܘ ܕܢܐܬܐ ܠܕܘܟܝ̈ܬܐ ܡܬܥܡܪ̈ܢܝܬܐ ܕܒܠܘܩܝܐ<EOS> ܘܟܕ ܐܬܐ ܬܪܝܢ<EOS>ܩܢܘܒ̈ܝܐ ܐܩܝܡ ܕܝܪ̈ܝܐ ܩܕܝ̈ܫܐ ܚܕ ܡܿܢ ܕܓܒܪ̈ܐ<EOS> ܐܚܪܢܐ ܕܝܢ ܕܢܫ̈ܐ<EOS> ܒܝܘ̈ܡܬܐ ܗܠܝܢ ܪܫܝܥܐ<EOS>ܢܣܛܘܪܝܣ ܐܦܝܣܩܘܦܐ ܕܩܘܣܛܢܛܝܢܐܦܘܠܣ ܐܝܬܘܗܝ ܗܘܐ ܘܡܟܪܙ ܗܘܐ ܓܘܕܦܘ̈ܗܝ<EOS> ܘܫܡܥ ܬܘܒ ܩܠܐ ܡܢ<EOS>ܫܡܝܐ ܕܐܡܿܪ ܠܗ<EOS> ܒܣܠܝܐ<EOS> ܐܬܚܦܛ ܘܙܠ ܠܩܘܣܛܢܛܝܢܐܦܘܠܝܣ<EOS> ܘܐܟܣ ܠܪܫܝܥܐ ܢܣܛܘܪܝܘܣ ܕܡܓܕܦ<EOS>ܘܟܦܪ ܒܗܝܡܢܘܬܐ ܕܒܝ<EOS> ܗܘ ܕܝܢ ܟܕ ܠܐ ܐܬܥܟܪ ܐܬܐ ܠܗ ܠܩܘܣܛܢܛܝܢܐܦܘܠܝܣ<EOS> ܘܟܕ ܥܠ ܠܥܕܬܐ<EOS>ܘܐܕܪܟܗ ܠܪܫܝܥܐ ܢܣܛܘܪܝܘܣ ܕܩܿܐܡ ܥܠ ܒܝܡ ܘܡܬܪܓܡ<EOS> ܐܟܣܗ ܩܕܡ ܟܠܗ ܥܡܐ ܟܕ ܐܡܿܪ<EOS> ܬܪܨ ܐܢܬ ܠܟ<EOS>ܐܦܝܣܩܘܦܐ<EOS> ܒܝܫܐܝܬ ܡܠܦ ܐܢܬ<EOS> ܡܢܐ ܗܿܦܟ ܐܢܬ ܘܡܿܦܬܠ ܐܢܬ ܕܘܓܡ̈ܛܐ ܕܐܒ̈ܗܬܐ<EOS> ܘܟܕ ܗܿܘ ܟܬܪ<EOS>ܒܕܘܓܡܗ<EOS> ܩܥܐ ܘܐܡܪ ܗܘ ܒܣܝܠܝܘܣ<EOS> ܚܪܡܐ ܥܠܝܟ ܢܣܛܘܪܝܣ<EOS> ܘܥܠ ܪܘܫܥܟ<EOS> ܘܡܢ ܒܬܪ ܕܐܫܬܪܝ ܟܢܫܐ<EOS>ܟܕ ܩܪܝܗܝ ܗܘ ܢܣܛܘܪܝܣ ܒܩܪܝܒܘܬܐ ܕܐܦܝܣܩ̈ܦܐ ܕܐܫܬܟܚܘܢ ܬܡܢ ܦܪܣܝ ܪܘܫܥܗ ܗܘ ܒܣܝܠܝܘܣ<EOS>ܘܠܚܪܬܐ ܐܬܩܪܒ ܠܘܬ ܡܠܟܐ ܬܐܕܘܣܝܣ ܟܕ ܥܒܿܪ ܒܫܘܩܐ<EOS> ܘܒܩܠܐ ܪܒܐ ܐܡܪ ܠܘܬܗ<EOS>ܡܿܠܟܐ ܠܡܢܐ ܟܕ ܥܡܝܕ ܐܢܬ ܒܬܠܝܬܝܘܬܐ<EOS> ܒܬܠܝܬܝܘܬܐ ܠܐ ܡܘܕܐ ܐܢܬ<EOS> ܗܠܝܢ ܓܝܪ ܕܡܠܦ ܢܣܛܘܪܝܣ<EOS>ܕܠܩܘܒܠܐ ܕܠܬܠܝܬܝܘܬܐ ܐܝܬܝܗܝܢ<EOS> ܘܟܕ ܐܬܠܒܟ ܡܢ ܦܠܘܝܢܘܣ ܗܿܘ ܬܪܩܝܐ<EOS> ܕܐܝܬܘܗܝ ܗܘܐ ܗܝܕܝܢ<EOS>ܡܓܝܣܛܪܘܣ ܘܛܪܘܢܐ<EOS> ܣܓܝ ܚܫ ܡܢܗ ܘܐܬܢܓܕ ܘܒܠܥ<EOS> ܘܟܕ ܐܣܬܢܝ ܡܢ ܟܠܢܫ ܐܟܣܘܪܝܐ ܡܢܗ ܐܬܚܿܝܒ<EOS>ܘܟܕ ܡܬܬܟܪܙ ܗܘܐ ܒܡܕܝܢܬܐ<EOS> ܐܬܚܛܦ ܡܢ ܥܡܐ ܘܐܬܥܠܠ ܡܢܗܘܢ ܠܒܝܬܐ ܕܩܕܝܫܬܐ ܐܘܦܡܝܐ<EOS> ܘܬܡܢ<EOS>ܡܕܝܪ ܗܘܐ ܙܒܢܐ<EOS> ܟܕ ܡܬܟܫܦ ܠܡܪܝܐ ܗܿܘ ܕܫܕܪܗ<EOS> ܘܡܦܝܣ ܠܗ ܘܒܿܥܐ ܡܢܗ ܕܠܐ ܢܗܡܐ ܥܕܡܐ ܠܚܪܬܐ<EOS>ܕܪܫܝܥܐ ܢܣܛܘܪܝܣ ܢܓܡܕ ܥܠ ܕܚܠܬ ܐܠܗܐ<EOS> ܘܟܕ ܒܗܠܝܢ ܐܝܬܘܗܝ ܗܘܐ<EOS> ܗܘܬ ܡܕܒܪܢܘܬܐ ܕܐܟ ܗܕܐ ܟܕ<EOS>ܢܦܩ ܠܫܘܩܐ ܛܘܒܬܢܐ ܬܐܘܕܣܝܣ ܡܠܟܐ<EOS> ܢܦܠ ܩܪܡܝܕܐ ܡܢ ܠܥܠ ܘܓܫܦ ܒܪܝܫܗܿ<EOS> ܘܥܕܡܐ ܠܩܠܝܠ<EOS>ܠܩܝܢܕܘܣ ܕܡܘܬܐ ܐܝܬܝܗ<EOS> ܘܟܕ ܐܬܦܪܩ ܠܒܪ ܡܢ ܣܒܪܐ<EOS> ܘܗܘܐ ܒܕܚܠܬܐ ܘܙܘܥܐ ܣܓܝܐܐ<EOS> ܚܙܐ ܐܢܫ<EOS>ܒܠܠܝܐ ܕܐܡܿܪ ܠܗ<EOS> ܕܡܛܠ ܒܣܝܠܝܘܣ ܥܒܕܐ ܕܐܠܗܐ ܗܕܐ ܚܫܬ<EOS> ܡܛܠ ܕܠܐ ܫܿܡܥ ܐܢܬ ܠܗ ܕܡܬܟܬܫ ܡܛܠ<EOS>ܕܚܠܬ ܐܠܗܐ<EOS> ܘܡܚܕܐ ܫܕܪ ܐܝܬܝܗ ܠܩܕܝܫܐ<EOS> ܘܟܕ ܢܿܦܩ ܠܗ ܪܘܚܐ ܡܦܝܣ ܗܘܐ ܠܗ ܕܢܐܠܦ ܡܢܗ<EOS> ܡܢܐ<EOS>ܐܢܝܢ ܗܠܝܢ ܕܡܢܝ̈ܚܢ ܠܗ<EOS> ܘܢܥܒܕ<EOS> ܗܘ ܕܝܢ ܐܡܿܪ<EOS> ܠܐ ܒܿܥܐ ܐܢܐ ܗܠܝܢ ܕܡܢܝ̈ܚܢ<EOS>ܠܝ<EOS> ܐܠܐ ܗܠܝܢ ܕܫܦܪ̈ܢ ܠܐܠܗܐ ܘܡܩ̈ܝܡܢ ܠܥܕ̈ܬܗ<EOS> ܦܩܘܕ ܕܬܗܘܐ ܣܘܢܕܘܣ ܕܢܬܟܣܣܘܢ ܓܘܕ̈ܦܐ<EOS>ܕܢܣܛܘܪܝܣ ܕܥܠ ܐܠܗܐ<EOS> ܘܬܗܘܐ ܩܬܪܣܝܣ ܕܝܠܗ ܘܢܫܬܕܐ<EOS> ܗܢܐ ܓܝܪ ܐܝܬܘܗܝ ܨܒܝܢܐ ܕܐܠܗܐ<EOS> ܘܕܠܐ<EOS>ܥܘܟܪܐ ܐܬܛܦܝܣ ܡܠܟܐ<EOS> ܘܦܩܕ ܕܬܗܘܐ ܣܘܢܕܘܣ ܒܐܦܣܘܣ<EOS> ܘܬܗܘܐ ܩܬܪܣܝܣ ܕܢܣܛܘܪܝܣ ܘܢܫܬܕܐ<EOS>ܠܐܟܣܘܪܝܐ<EOS>§<EOS>ܠܘ ܡܫܬܥܐ ܗܘܐ ܠܢ ܐܒܐ ܦܛܪܐ ܐܦܝܣܩܘܦܐ<EOS> ܕܐܢܬܬܗ ܗܘܬ ܕܕܡܪܝܐܘܣ ܕܗܘܐ<EOS>ܗܘܦܪܟܐ ܦܪܘܛܪܝܘܢ<EOS> ܛܘܒܬܢܝܬܐ ܐܠܝܢܐ ܐܢܬܬܐ ܩܕܝܫܬܐ ܘܝܗܒܬ ܙܕܩ̈ܬܐ ܘܕܒܟܠܡܕܡ ܪܚܡܬܝ ܡܫܝܚܐ<EOS>ܘܡܢ ܩܕܡ ܬܥܬ ܫܢܝ̈ܢ ܕܢܗܘܐ ܐܦܝܣܩܘܦܐ ܢܣܛܘܪܝܘܣ<EOS> ܐܬܚܙܝ ܠܗܿ ܡܠܐܟܐ ܕܐܡܿܪ<EOS> ܐܠܝܢܐ ܐܠܝܢܐ<EOS>ܡܢ ܒܬܪ ܬܠ̈ܬ ܫܢܝ̈ܢ ܦܠܢ ܥܬܝܕ ܕܢܬܒ ܐܦܝܣܩܘܦܐ ܒܩܘܣܛܢܛܝܢܐܦܘܠܝܣ<EOS> ܚܙܝ ܛܪܝ ܢܦܫܟܝ ܘܠܐ<EOS>ܬܣܒܝܢ ܩܘܪܒܢܐ ܡܢܗ<EOS> ܘܡܢ ܒܬܪ ܬܠܬ ܫܢܝ̈ܢ ܗܘܐ ܢܣܛܘܪܝܘܣ<EOS> ܘܠܐ ܨܒܿܝܐ ܗܘܬ ܡܬܘܡ ܕܬܩܒܠܗ<EOS>ܒܒܝܬܗܿ ܕܐܬܐ ܠܘܬܗܧ ܙܒ̈ܢܝܢ ܣܓܝ̈ܐܢ ܕܢܚܙܝܗܿ<EOS> ܘܐܦܠܐ ܕܬܫܬܘܬܦ ܒܪ̈ܐܙܐ ܡܢܗ<EOS> ܐܠܐ ܟܕ ܫܡܥܬ<EOS>ܓܘܕܦܘ̈ܗܝ ܘܐܬܢܒܪܫܬ ܒܛܢܢܐ ܐܠܗܝܐ܇ ܘܒܿܥܝܐ ܗܘܬ ܕܬܛܦܝܣ ܒܫܪܪܐ ܐܬܬ ܠܥܕܬܐ<EOS>ܓܕܫ ܕܝܢ ܕܒܗ ܒܝܘܡܐ ܟܕ ܡܬܪܓܡ ܗܘܐ<EOS> ܢܐܬܐ ܛܘܒܢܐ ܒܣܝܠܝܘܣ ܫܡܫܐ ܕܐܢܛܝܘܟܝܐ ܗܿܘ ܕܐܬܥܗܕܢܢ<EOS>ܒܗܠܝܢ ܕܩܕܝ̈ܡܢ ܘܢܟܣܗ<EOS> ܘܗܿܝ ܡܿܢ ܠܥܠ ܡܢ ܐܣܛܘ̈ܐ ܥܠܝ̈ܐ ܒܩܠܐ ܪܡܐ ܩܥܬ ܘܐܚܪܡܬܗ ܟܕ ܐܡܿܪܐ<EOS>ܚܪܡܐ ܥܠܝܟ ܐܢܛܝܟܪܝܣܛܣ<EOS> ܟܕ ܥܗܝܕܐ ܚܠܡܐ ܗܿܘ ܕܚܙܬ ܡܛܠ ܦܠܢ<EOS> ܡܛܠ ܕܗܪ̈ܛܝܩܐ ܬܪ̈ܝܝ ܟܝ̈ܢܐ<EOS>ܡܫܘܕܥ ܗܘܐ ܗܘ ܚܠܡܐ<EOS> ܘܡܛܠ ܕܗܕܐ ܐܬܥܗܕܬ<EOS> ܢܩܿܦܐ ܕܢܬܕܡܪ ܘܒܗܿܝ ܕܠܚܪܬܐ ܓܕܫܬ ܠܗ ܠܢܣܛܘܪܝܣ<EOS>ܒܐܟܣܘܪܝܐ<EOS> ܠܫܘܪܪܗ ܕܚܠܡܐ ܫܪܝܪܐ ܕܛܘܒܬܢܝܬܐ ܐܠܝܢܐ<EOS> ܡܛܠ ܓܝܪ ܕܐܫܬܕܝ ܠܐܟܣܘܪܝܐ ܠܐܘܣܝܘܣ<EOS>ܘܐܬܬܨܝܕ ܡܢ ܒܪ̈ܒܪܝܐ ܕܡܬܩܪܝܢ ܡܙ̈ܝܩܘ<EOS> ܘܗܘܐ ܫܒܝܐ ܘܐܬܦܪܩ<EOS> ܠܐ ܡܟܝܠ ܐܫܬܒܩ ܕܒܗܿ ܒܐܣܝܘܣ<EOS>ܢܟܬܪ<EOS> ܐܠܐ ܒܡܕܝܢܬܐ ܕܡܬܩܪܝܐ ܦܢܘܣ<EOS> ܕܗܟܢܐ ܐܬܟܢܝܬ ܡܢ ܚܝܘܬܐ ܗܿܝ ܬܪܝܢܬ ܟܝܢܐ<EOS> <EOS>ܬܡܢ ܡܬܢܛܪ<EOS>ܗܘܐ ܥܕܡܐ ܠܚܪܬܐ ܒܙܒܢܐ ܗܿܘ ܕܐܡܝܪ ܠܢ<EOS> ܘܒܡܚܘܬܐ ܕܪܘܓܙܐ ܕܐܠܗܐ<EOS> ܫܼܩܠ ܓܙܪ ܕܝܢܐ<EOS> ܡܠܠܘܢ<EOS>ܕܝܢ ܒܠܥ ܘܡܝܬ<EOS> ܘܠܫܘܪܪܐ ܕܗܕܐ<EOS> ܡܢ ܐܠܨ̈ܬܐ ܐܬܚܙܝܬ ܠܝ<EOS> ܕܗܝ ܡܢܬܐ ܡܢ ܬܫܥܝܬܐ ܕܣܝܡܐ ܡܛܠ<EOS>ܗܕܐ<EOS> ܠܛܘܒܬܢܐ ܛܝܡܬܐܘܣ ܪܝܫ ܐܦܝܣ̈ܩܘܦܐ<EOS> ܐܣܝܡ ܗܪܟܐ ܒܗܠܝܢ ܕܟܬܝܒܢ ܕܩܕܝܫܐ<EOS>ܛܝܡܬܐܘܣ ܐܪܟܝܐܦܝܣܩܦܘܣ ܗܿܝ ܕܐܠܟܣܢܕܪܝܐ ܡܢ ܬܫܥܝܬܐ ܗܿܝ ܕܟܬܒ ܟܕ ܐܝܬܘܗܝ ܒܓܢܓܪܐ ܒܙܒܢܐ<EOS>ܗܿܘ ܒܡܫܬܒܩܢܘܬܐ ܘܒܨܒܝܢܐ ܕܐܠܗܐ<EOS> ܓܕܫ ܡܛܠ ܚܛܗ̈ܝܢ ܣܓ̈ܝܐܐ<EOS> ܕܢܥܢܕ ܛܘܒܬܢܐ ܡܠܟܢ ܬܐܘܕܣܝܣ<EOS>ܡܢ ܒܬܪ ܫܢܬܐ ܚܕܐ ܕܗܘܐ ܣܘܢܗܕܘܣ ܗܿܝ ܕܬܪܬܝܢ ܒܐܦܣܘܣ ܗܿܘ ܕܝܢ ܕܒܬܪܗ ܩܿܒܠ ܡܠܟܘܬܐ ܠܐ<EOS>ܐܬܕܡܝ ܒܛܢܢܗ ܚܡܝܡܐ ܕܡܛܠ ܗܝܡܢܘܬܐ<EOS> ܘܒܕܓܘܢ ܟܠܗܝܢ ܗܥܝܢ ܕܒܥܕܬܐ ܐܬܒܠ̈ܒܠܢ ܘܣܩܘܒܠܐܝܬ<EOS>ܠܢܡܘܣܐ ܕܗܘܐ ܥܠ ܗܪ̈ܝܛܝܩܘ<EOS> ܡܢ ܫܿܘܐ ܠܥܘܗܕܢܐ ܛܘܒܬܢܐ ܬܐܘܕܣܝܣ ܢܦܩ ܗܘ̈ܝ<EOS> ܡܢ ܗܝܕܝܢ ܘܥܕܡܐ<EOS>ܠܗܫܐ<EOS> ܡܬܪ̈ܕܦܝܢ ܓܝܪ ܕܚܠ̈ܝ ܐܠܗܐ<EOS> ܘܟܠ ܠܫܢ ܡܓܕܦܢܐ ܘܡܪܚܐ ܫܩܠ ܦܪܗܣܝܐ ܕܢܐܡܪ ܥܠ ܡܫܝܚܐ<EOS>ܡܚܕܐ ܓܝܪ ܡܢ ܒܬܪ ܕܐܡܠܟ ܡܪܩܝܢܐ<EOS> ܫܕܪ ܠܡܨܪܝܢ ܐܢܫ ܛܪܝܒܘܢܐ ܕܢܘܛܪ̈ܐ ܕܢܩܪܐ ܠܪܫܝܥܐ<EOS>ܢܣܛܘܪܝܣ ܘܠܕܘܪܬܐܘܣ ܐܢܫ ܕܗܘܐ ܐܦܝܣܩܘܦܐ<EOS> ܗܿܘ ܕܗܘ ܡܢ ܢܦܫܗ ܐܙܠ ܠܐܟܣܘܪܝܐ ܥܡ ܢܣܛܘܪܝܣ<EOS>ܒܨܒܝܢܗ<EOS> ܐܟ ܕܝܢ ܕܐܫܬܥܝܘ ܐܢܫ̈ܝܢ<EOS> ܣܓܝ ܐܝܬܘܗܝ ܗܘܐ ܝܕܘܥܐ ܘܡܚܒܢܐ ܗܘ ܕܘܪܬܐܘܣ ܕܗܿܘ<EOS>ܕܗܝܕܝܢ ܐܡܠܟ<EOS> ܟܕ ܕܝܢ ܐܕܪܟ ܗܿܘ ܕܐܫܬܕܪ ܛܪܝܒܘܢܐ ܠܬܐܒܝܕܐ ܐܟ ܕܐܬܝܕܥܬ<EOS>ܠܚܪܬܐ ܠܣܓ̈ܝܐܐ ܠܘ ܓܝܪ ܒܓܘܢܝܐ ܐܣܬܥܪܬ ܗܕܐ ܐܫܟܚܗ ܠܢܣܛܘܪܝܣ ܒܗܿܝ ܕܡܬܩܪܝܐ ܦܢܘܣ<EOS>ܕܐܝܬܝܗܿ ܡܕܝܢܬܐ ܕܬܐܒܝܕܐ ܟܕ ܒܚܣܢܐ ܡܕܡ ܡܬܢܛܪ ܗܘܐ<EOS> ܘܒܟܘܪܗܢܐ ܙܝܥܐ ܡܬܢܘܠ ܗܘܐ<EOS> ܓܕܫ ܕܝܢ<EOS>ܕܗܘ ܢܣܛܘܪܝܣ ܡܢ ܒܪ̈ܒܪܝܐ ܢܬܠܒܟ ܡܢ ܐܘܣܘܣ<EOS> ܡܢ ܐܝܟܐ ܕܐܟܣܘܪܣܬܢܐ ܗܘܐ ܡܢ ܛܘܒܬܢܐ ܡܠܟܐ<EOS>ܬܐܘܕܣܝܣ ܘܢܙܕܒܢ ܒܗܿ ܒܡܕܝܢܬܐ ܦܢܘܣ ܡܢܗܘܢ ܕܒܪ̈ܒܪܝܐ ܠܐܢܫܐ ܕܝܠܗܿ<EOS> ܘܟܕ ܗܕܐ ܝܠܦ<EOS>ܐܢܕܪܝܐܐܩܘܡܝܣ<EOS> ܕܐܝܬܘܗܝ ܗܘܐ ܗܝܕܝܢ ܒܬܐܒܝܕܐ ܟܕ ܚܝ ܗܝܕܝܢ ܗܘ ܡܿܠܟܐ ܬܐܘܕܣܝܣ<EOS> ܡܠܟܗ ܠܗ<EOS>ܠܢܣܛܘܪܝܣ<EOS> ܟܕ ܫܿܠܚ ܠܗ ܡܢ ܒܬܪ ܕܐܙܕܒܢ<EOS> ܕܢܬܒ ܘܢܫܠܐ ܒܗܿ ܒܩܣܛܪܐ<EOS> ܘܠܐ ܢܥܒܕ ܡܕܡ ܡܪܚܐ<EOS>ܘܢܡܠܠ<EOS> ܘܟܕ ܗܿܘ ܕܐܫܬܕܪ ܡܢ ܡܠܟܐ ܐܫܟܚܗ ܠܢܣܛܘܪܝܣ ܕܟܪܝܗ ܒܦܢܘܣ ܡܕܝܢܬܐ ܐܟ ܕܩܕܝܡ ܐܡܿܝܪ<EOS>ܥܡ ܕܘܪܬܐܘܣ<EOS> ܚܘܝ ܠܗܘܢ ܗܠܝܢ ܕܐܬܦܩܕ<EOS> ܘܡܛܠ ܡܨܪ̈ܝܐ ܘܐܟ ܕܒܪܐܙܐ ܡܕܡ ܫܘܕܥ ܐܢܘܢ<EOS> ܕܠܐ ܢܗܘܐ<EOS>ܠܗܘܢ ܢܟܠܐ ܡܕܡ ܠܗܠܝܢ ܕܐܬܩܪܝܘܢ<EOS> ܟܕ ܕܝܢ ܕܘܪܐܬܘܣ ܐܦܝܣܗ ܕܢܟܬܪ ܩܠܝܠ ܡܛܠ ܡܚܝܠܘܬܗ<EOS>ܕܢܣܛܘܪܝܣ<EOS> ܝܘܡܐ ܡܢ ܝܘܡܐ ܢܣܛܘܪܝܣ ܠܒܝܫ ܒܝܫ ܐܬܿܐ ܗܘܐ<EOS> ܟܕ ܓܝܪ ܠܫܢܗ ܐܫܬܪܝ ܘܥܒܪ ܦܘܡܗ<EOS>ܟܕ ܐܝܬܘܗܝ ܬܡܢ ܗܘ ܛܪܝܒܘܢܐ<EOS> ܘܒܪܬ ܩܠܐ ܠܐ ܝܕܝܥܐ ܗܘܬ ܟܠܝܘܡ ܬܘܒ ܡܬܪܦܐ<EOS>ܗܘܐ ܘܡܫܬܪܐ ܠܫܢܗ<EOS> ܥܕܡܐ ܕܐܬܐ ܠܚܙܬܐ ܕܚܝܠܬܐ ܘܡܥܩܬܐ<EOS> ܐܝܟܢܐ ܕܫܪܪ ܗܘ ܛܪܝܒܘܢܐ ܕܐܫܬܕܪ<EOS>ܠܣܓܝ̈ܐܐ ܡܢ ܒܬܪ ܗܟܢܐ<EOS> ܟܕ ܐܠܗܐ ܐܝܬܘܗܝ ܗܘܐ ܡܨܥܝܐ ܒܗܠܝܢ ܕܐܬܡܪ̈ܝܢ<EOS> ܡܫܬܥܐ ܗܘܐ ܓܝܪ ܕܡܢ<EOS>ܟܠܗ̈ܝܢ ܗܠܝܢ ܡܕܝܢ̈ܬܐ ܐܟ ܕܠܡܐܡܪ ܕܐܝܬ ܗ̈ܘܝ ܒܫܒܒܘܬܐ ܕܦܢܘܣ ܡܕܝܢܬܐ<EOS> ܒܚܦܝܛܘܬܐ ܐܝܬܝ<EOS>ܐܣܘ̈ܬܐ ܒܚܝܪ̈ܐ<EOS> ܘܠܐ ܐܫܟܚܘܢ ܕܡܕܡ ܢܘܬܪܘܢܝܗܝ ܠܗܿܘ ܕܟܪܝܗ ܗܘܐ<EOS> ܐܠܗܐ ܓܝܪ ܐܝܬܘܗܝ ܗܘܐ ܠܡ<EOS>ܗܿܘ ܕܡܚܝܗܝ<EOS> ܘܠܣ̈ܓܝܐܐ ܝܕܝܥܐ ܥܼܒܕܗ ܠܡܘܬܗ ܙܝܥܐ ܒܝܕ ܬܫܥܝܬܗ<EOS> ܘܒܨܥܝܘܬܐ ܕܐܣܘ̈ܬܐ<EOS> ܘܟܕ ܗܘ<EOS>ܢܣܛܘܪܝܣ ܡܝܬ<EOS> ܩܒܪܗ ܕܘܪܬܐܘܣ ܒܕܘܟܬܐ ܚܕܐ ܟܕ ܐܝܬܘܗܝ ܥܡܗ ܗܿܘ ܛܪܝܒܘܢܐ ܕܐܫܬܕܪ<EOS> ܘܡܢ ܒܬܪ<EOS>ܡܘܬܗ ܕܗܿܘ<EOS> ܗܦܟ ܗܘ ܛܪܝܒܘܢܐ ܐܙܠ ܠܩܘܡܝܛܛܘܢ ܐܦܝܘܢ<EOS>§<EOS>ܠܙ ܬܘܒ ܘܗܕܐ ܫܡܿܥܬ ܡܢ ܐܒܐ ܕܡܫܬܥܐ ܗܘܐ<EOS> ܟܕ ܒܐܪܩܐ ܡܕܝܢܬܐ ܕܦܘܢܝܩܐ ܥܡܗ<EOS>ܡܕܝܪ ܗܘܝܬ ܬܡܢ<EOS> ܘܐܡܿܪ ܗܘܐ<EOS> ܕܟܕ ܥܕܟܝܠ ܒܒܘܣܐ ܐܝܬܝ ܗܘܝܬ ܘܥܿܡܪ ܗܘܝܬ<EOS>ܒܩܘܣܛܢܛܝܢܐܦܘܠܝܣ ܒܦܠܛܝܢ ܘܙܗܝܪ ܗܘܝܬ ܒܢܦܫܝ ܘܥܢܘܐܝܬ ܚܿܝܐ ܗܘܝܬ<EOS> ܫܩܿܠܬ ܚܘܫ̈ܒܐ<EOS>ܒܬܪܥܝܬܝ<EOS> ܡܛܠ ܪܐܙܐ ܕܬܠܝܬܝܘܬܐ ܩܕܝܫܬܐ<EOS> ܕܐܝܟܢܐ ܟܕ ܚܕ ܐܠܗܐ ܡܘܕܝܢܢ܇ ܡܗܝܡܢܝܢ ܚܢܢ<EOS>ܒܬܠܝܬܝܘܬܐ ܫܘܝܬ ܒܐܘܣܝܐ ܘܡܬܘܡܝܬܐ ܘܕܠܐ ܫܘܪܝ ܘܕܐܢ ܗܘ ܕܚܕ ܡܢ ܬܠܝܬܝܘܬܐ ܐܝܬܘܗܝ ܗܿܘ<EOS>ܕܐܬܒܿܣܪ ܡܛܠܬܢ<EOS> ܘܟܕ ܗܘܐ ܒܚܙܘܐ ܐܡܿܪ ܗܘܐ<EOS> ܕܚܙܐ ܠܩܕܝܫܐ ܦܛܪܘܣ ܫܠܝܚܐ ܕܫܩܠܗ ܘܐܝܬܝܗ<EOS>ܠܕܘܟܬܐ ܪܡܬܐ ܘܐܟ ܒܒܘܣܐ ܐܩܝܡܗ ܩܕܡܘܗܝ<EOS> ܘܚܘܝ ܠܗ ܒܫܡܝܐ ܢܘܗܪܐ ܪܒܐ ܘܠܐ ܡܬܩܪܒܢܐ<EOS> ܘܠܐ<EOS>ܡܬܕܪܟܢܐ<EOS> ܕܐܝܬ ܗܘܐ ܠܗ ܓܝܓܠܐ ܐܟ ܛܘܦܣܐ ܕܫܡܫܐ<EOS> ܘܐܡܼܪ ܠܗ<EOS> ܗܐ ܐܒܐ<EOS> ܘܡܚܕܐ ܐܓܪܢܐ ܕܢܩܝܦ<EOS>ܠܗܿܘ ܩܕܡܝܐ ܘܕܒܟܠ ܡܕܡ ܕܿܡܐ ܠܗ<EOS> ܘܒܡܨܥܬܗ ܠܡܪܢ ܐܟ ܕܡܬܬܨܝܪ ܢܨܪܝܐ<EOS> ܘܬܘܒ ܐܡܼܪ ܠܗ<EOS> ܕܗܐ<EOS>ܒܪܐ<EOS> ܘܥܡܗ ܢܘܗܪܐ ܕܬܠܬܐ<EOS> ܕܕܡܿܐ ܒܟܠܡܕܡ ܠܗܠܝܢ ܩܕܡ̈ܝܐ<EOS> ܘܠܩܕܝܫܐ ܦܛܪܘܣ ܕܐܡܿܪ ܠܗ<EOS> ܕܗܐ<EOS>ܪܘܚܐ ܩܕܝܫܐ<EOS> ܚܕܐ ܐܘܣܝܐ<EOS> ܚܕ ܟܝܢܐ<EOS> ܚܕܐ ܬܫܒܘܚܬܐ<EOS> ܚܕ ܚܝܠܐ<EOS> ܚܕ ܢܘܗܪܐ<EOS> ܚܕܐ ܐܠܗܘܬܐ<EOS> ܬܠܬܐ<EOS>ܩܢܘ̈ܡܐ<EOS> ܐܠܐ ܟܕ ܬܠܬܝܗܘܢ ܠܐ ܡܬܩܪ̈ܒܢܐ ܐܝܬܝܗܘܢ<EOS> ܗܿܘ ܒܠܚܘܕ ܡܨܥܝܐ ܡܕܡܝ ܗܘܐ ܕܐܝܬ ܗܘܐ<EOS>ܠܗ ܚܙܬܐ ܕܒܪܢܫܐ ܢܨܪܝܐ ܠܬܚܘܝܬܐ ܕܗܿܘ ܕܐܨܛܠܒ ܚܕ ܡܢ ܬܠܝܬܝܘܬܐ ܩܕܝܫܬܐ<EOS>ܐܝܬܘܗܝ<EOS> ܘܠܘ ܐܚܪܢܐ<EOS> ܠܐ ܬܗܘܐ<EOS> ܗܠܝܢ ܕܝܢ ܬܪ̈ܝܢ ܐܚܪ̈ܢܐ ܢܘܗܪܐ ܒܠܚܘܕ ܠܐ ܡܬܩܪܒܢܐ ܘܕܠܐ<EOS>ܐܣܟܝܡܐ ܘܠܐ ܡܬܕܪܟܢܐ ܘܠܐ ܡܬܗܘܢܢܐ<EOS>§<EOS>ܠܚ ܐܢܝܐܢܘܣ ܐܢܫ<EOS> ܗܘܐ ܐܣܟܘܠܣܛܝܩܐ ܢܟܦܐ ܘܟܢܝܟܐ ܘܐܪܬܘܕܟܣܐ<EOS> ܕܐܟ ܗܟܢܐ<EOS>ܓܝܪ ܐܝܬܘܗܝ ܗܘܐ ܐܦ ܐܒܐ ܕܝܠܗ<EOS> ܗܢܐ ܟܕ ܗܘ ܫܝܪܐ ܒܐܠܟܣܢܕܪܝܐ ܐܫܬܘܝ ܕܢܩܒܠ ܡܥܡܘܕܝܬܐ ܡܢ<EOS>ܐܒܐ ܕܝܠܢ<EOS> ܘܒܬܪ ܗܝܕܝܢ ܗܘܐ ܒܩܠܝܩܝܐ<EOS> ܘܟܕ ܒܡܕܝܢܬ ܡܠܟܘܬܐ ܩܡ ܬܡܢ ܢܣܒ ܐܢܬܬܐ ܟܢܝܟܬܐ<EOS>ܘܕܡܨܒܬܐ ܒܗܠܝܢ ܐܚܪ̈ܢܝܬܐ<EOS> ܠܘ ܕܝܢ ܐܪܬܐܕܟܣܬܐ<EOS> ܐܠܐ ܠܬܪ̈ܝܝ ܟܝ̈ܢܐ ܡܫܬܘܬܦܐ ܗܘܐ<EOS> ܘܟܕ<EOS>ܙܒ̈ܢܝܢ ܣܓܝ̈ܐܢ ܡܢܗ ܡܬܢܓܕܐ ܗܘܬ ܕܬܐܬܐ ܨܝܕ ܐܪ̈ܬܐܕܘܟܣܘ ܟܬܪܬ ܠܐ ܡܬܛܦܝܣܢܝܬܐ ܐܝܟܢܐ<EOS>ܕܢܬܬܙܝܥ ܒܛܢܢܐ ܐܠܗܝܐ<EOS> ܘܒܚܘܒܐ ܩܕܝܫܐ<EOS> ܘܢܟܬܘܒ ܣܒܝܣܐܝܬ ܠܛܘܒܢܐ ܐܒܐ ܕܝܠܢ ܕܐܝܬܘܗܝ ܗܘܐ<EOS>ܒܦܠܣܛܝܢܐ<EOS> ܡܢܗ ܓܝܪ ܒܠܚܘܕܘܗܝ ܡܩܒܠ ܗܘܐ ܩܘܪܒܢܐ<EOS> ܕܢܒܥܐ ܚܠܦ ܐܢܬܬܗ ܡܢ ܐܠܗܐ<EOS> ܕܢܕܚܩܝܗܿ ܡܢ<EOS>ܫܘܬܦܘܬܐ ܕܬܪ̈ܝܝ ܟܝ̈ܢܐ<EOS> ܘܟܕ ܗܘ ܩܕܝܫܐ ܐܬܟܫܦ<EOS> ܗܘܬ ܡܕܒܪܢܘܬܐ ܕܐܟ ܗܕܐ ܒܟܘܪܗܢܐ ܥܣܩܐ<EOS>ܢܦܠܬ ܗܝ ܛܘܒܢܝܬܐ ܐܟ ܕܢܬܦܣܩ ܥܠܝܗܿ ܡܢ ܐܣܘ̈ܬܐ ܡܫܡܠܝܐܝܬ<EOS> ܘܟܕ ܩܪܝܒܐ ܠܫܘܠܡܐ<EOS> ܚܙܬ ܚܙܘܐ<EOS>ܕܐܟ ܗܢܐ<EOS> ܕܐܬܬܘܒܠܬ ܡܢ ܡܠܐܟ̈ܐ ܠܕܘܟܬܐ ܚܕܐ ܥܡܘܛܬܐ ܘܕܡܠܝܐ ܚܫܟܐ ܘܣܪܝܘܬܐ<EOS>ܘܒܗܿ ܩ̈ܠܐ ܕܗܢܘܢ ܕܒܿܟܝܢ<EOS> ܘܕܠܝܬ ܠܗܘܐ ܘܠܐ ܚܕ ܢܘܚܐ ܐܘ ܒܘܝܐܐ<EOS> ܘܕܡܢ ܬܡܢ ܬܘܒ<EOS> ܫܩܠܘܗܿ<EOS>ܡܠܐܟ̈ܐ ܘܐܘܒܠܘܗܿ ܠܕܘܟܬܐ ܐܚܪܬܐ ܕܡܠܝܐ ܢܘܗܪܐ ܘܬܫܒܘܚܬܐ<EOS> ܘܚܕܘܬܐ ܕܠܐ ܡܬܡܠܐ<EOS> ܘܚܙܬ ܟܢܫܐ<EOS>ܕܩܕܝܫ̈ܐ ܬܡܢ ܕܠܒܝܫܝܢ ܗܘܘ ܠܒܘ̈ܫܐ ܢܗܝܪ̈ܐ ܘܡܫܒܚܝܢ ܗܘܘ ܠܐܠܗܐ<EOS> ܘܬܘܒ ܡܠܐܟ̈ܐ ܕܐܡܪܝܢ ܠܗܿ<EOS>ܕܗܐ ܗܠܝܢ ܐܝܬܝܗܘܢ܇ ܗܿܢܘܢ ܕܒܥܠܟܝ ܥܡܗܘܢ ܡܫܬܘܬܦ<EOS> ܗܠܝܢ ܕܝܢ ܐܚܪ̈ܢܐ ܐܝܬܝܗܘܢ ܗܠܝܢ<EOS>ܕܡܫܬܘܬܦܝܢ ܥܡ ܐܦܝܣܩܘ̈ܦܐ ܗܿܢܘܢ ܕܡܩܿܒܠܝܢ ܠܣܘܢܕܘܣ ܕܟܠܩܝܕܘܢܐ<EOS> ܐܢ ܗܟܝܠ ܨܒܝܐ ܐܢܬܝ ܕܬܗܘܐ<EOS>ܠܟܝ ܫܘܬܦܘܬܐ ܥܡ ܗܠܝܢ ܡܦܝܣܝܢܢ ܡܛܠܬܟܝ ܠܡܪܢ<EOS> ܕܢܬܠ ܠܟܝ ܦܪܘܬܣܡܝܐ ܕܚܝ̈ܐ ܫܢܬܐ ܚܕܐ<EOS> ܩܘܡܝ<EOS>ܡܕܝܢ ܘܢܝܼܚ ܥܡ ܓܒܪܟܝ ܟܕ ܗܝ ܗܝܡܢܘܬܗ ܐܝܬ ܠܟܝ<EOS> ܘܒܫܘܬܦܘܬܗ ܢܿܛܪܐ ܐܢܬܝ ܢܦܫܟܝ ܡܢ ܟܠܗܿ<EOS>ܚܛܝܬܐ ܘܡܢ ܡܗܡܝܢܘܬܐ<EOS> ܘܟܕ ܬܫܠܡ ܫܢܬܐ<EOS> ܐܬܝܢܢ ܘܫܩܠܝܢܢ ܠܟܝ ܘܣܝܡܝܢܢ ܠܟܝ ܒܗܕܐ ܕܘܟܬܐ<EOS>ܘܟܕ ܗܝ ܡܢ ܡܚܝܠܘܬܐ ܐܬܢܦܫܬ<EOS> ܡܚܕܐ ܩܪܬ ܠܓܒܪܗܿ ܕܝܿܬܒ ܗܘܐ ܥܡ ܣܓܝ̈ܐܐ ܒܒܝܬܐ ܐܚܪܢܐ ܒܐܒܠܐ<EOS>ܘܠܒܝܫ ܗܘܐ ܐܘܟܡ̈ܐ<EOS> ܗܘ ܕܝܢ ܕܠܐ ܥܘܟܪܐ ܩܡ<EOS> ܕܗܟܢܐ ܕܢܣܒܪܘܢ ܗܠܝܢ ܕܩܪܝܒܝܢ ܗܘܘ ܠܗ ܕܡܝܬܬ<EOS>ܠܗܿ<EOS> ܗܘ ܕܝܢ ܐܬܐ ܠܘܬܗܿ<EOS> ܘܟܕ ܐܫܟܚܗܿ ܕܢܦܝܫܐ<EOS> ܐܦܩ ܟܠܗܘܢ ܠܒܪ<EOS> ܘܝܠܦ ܗܘܐ<EOS>ܡܢܗܿ ܕܡܢܐ ܐܝܬܝܗܿ ܡܕܒܪܢܘܬܐ ܗܿܝ ܕܗܘܬ ܡܢ ܐܠܗܐ ܡܛܠܬܗܿ<EOS> ܗܝܕܝܢ ܗܝ ܓܠܝܐܝܬ ܟܠܗܝܢ ܗܠܝܢ<EOS>ܕܚܙܘܐ ܐܫܬܥܝܬ<EOS> ܘܡܙܥܩܐ ܗܘܬ ܠܘܬܗ ܘܐܡܪܐ ܕܒܟ ܐܝܬܝܗܿ ܗܿܝ ܕܐܬܚܠܡ<EOS> ܘܐܢ ܗܘ ܕܒܿܥܐ ܐܢܬ ܠܝ<EOS>ܕܐܚܿܐ ܘܐܗܘܐ ܥܡܟ<EOS> ܗܒ ܠܝ ܡܢ ܩܘܪܒܢܐ ܩܕܝܫܐ ܕܐܪ̈ܬܘܕܘܟܣܘ<EOS> ܡܢ ܐܝܟܐ ܕܡܫܬܘܬܦ ܐܢܬ<EOS> ܗܘ ܕܝܢ<EOS>ܟܕ ܐܬܛܦܝܣ ܕܨܒܝܢܐ ܕܐܠܗܐ ܐܝܬܘܗܝ ܘܪܫܡ ܠܝܘܡܐ ܕܒܗ ܚܙܬ ܚܙܘܐ ܐܝܬ ܗܘܐ ܠܗ ܕܝܢ ܘܩܘܪܒܢܐ<EOS>ܕܡܫܬܕܪ ܗܘܐ ܠܗ ܟܠ ܫܢܬܐ ܡܢ ܐܒܐ ܦܛܿܪܐ ܐܦܝܣܩܘܦܐ ܟܕ ܗܝܡܢܗܿ ܘܐܬܬܟܠ ܥܠܝܗܿ ܘܩܕܡܐܝܬ<EOS>ܬܒܥܗܿ ܡܠܬܐ<EOS> ܝܗܒ ܠܗܿ ܡܢ ܪ̈ܐܙܐ ܦܪ̈ܘܩܝܐ<EOS> ܘܟܕ ܩܡܬ ܘܚܝܬ ܚܝ̈ܐ ܢܟܦ̈ܐ ܘܕܡܝܬܪܘܬܐ<EOS>ܒܐܪܬܘܕܘܟܣܝܐ ܘܒܟܠܗܿ ܬܩܢܘܬܐ<EOS> ܒܗ ܒܫܘܠܡܐ ܕܫܢܬܐ ܐܫܬܡܠܝܬ<EOS> ܘܗܠܝܢ ܬܕܡܪ̈ܬܐ ܗܘ ܣܟܠܣܛܝܩܐ<EOS>ܐܢܝܐܢܘܣ ܐܫܬܥܝ ܠܗܠܝܢ ܕܥܡ ܪܝܫܕܝܪܐ ܘܐܦܝܣܩܘܦܐ ܐܒܐ ܝܘܚܢܢ<EOS> ܘܐܒܐ ܝܘܠܝܢܐ ܩܫܝܫܐ ܘܐܒܐ<EOS>ܐܢܕܪܝܐܐ ܘܦܘܠܐ<EOS> ܘܐܒܐ ܬܐܘܕܘܪܐ ܘܟܠܗ ܟܢܘܫܝܗܘܢ<EOS> ܟܕ ܐܫܬܠܚ ܠܗܘܢ ܡܢ ܡܠܟܐ ܙܐܢܘܢ ܘܐܙܠܝܢ<EOS>ܠܩܘܣܛܢܛܝܢܐܦܘܠܝܣ<EOS>§<EOS>ܠܛ ܠܗܕܐ ܬܫܥܝܬܐ ܕܡܿܐ ܘܫܪܒܐ ܕܡܛܠ ܛܘܒܢܐ ܩܠܘܕܝܢܐ܇ ܕܗܘܐ ܐܦܝܛܪܘܦܐ ܥܠ<EOS>ܟܠܥܘܢ ܢܟܣ̈ܐ ܕܥܕܬܐ ܕܐܠܘܬܪܦܘܠܝܣ ܡܕܝܢܬܐ<EOS> ܕܡܫܬܘܬܦ ܗܘܐ ܡܿܢ ܥܡ ܐܦܝܣܩܘܦ̈ܐ<EOS> ܐܝܬ ܗܘܐ ܠܗ<EOS>ܕܝܢ ܗܝܡܢܘܬܐ ܘܚܘܒܐ ܕܛܘܒܢܐ ܐܒܐ ܪܘܡܢܐ ܘܥܿܒܕ ܗܘܐ ܙܕܩ̈ܬܐ ܣܓܝ̈ܐܬܐ ܘܪ̈ܘܪܒܬܐ ܥܡ ܕܝܪܐ ܗܿܝ<EOS>ܕܝܠܗ<EOS> ܘܟܕ ܚܝ ܘܡܢ ܒܬܪ ܥܘܢܕܢܗ<EOS> ܘܐܦ ܗܢܐ ܓܝܪ ܐܬܡܚܠ<EOS> ܘܟܕ ܗܘܐ ܒܗܠܝܢ ܕܫܘܠܡܐ ܐܫܬܘܝ<EOS>ܠܚܙܘܐ<EOS> ܘܠܦܠܪܦܪܝܐ ܕܕܡܿܝܐ ܠܗܿܝ<EOS> ܘܡܚܕܐ ܕܠܐ ܥܘܟܪܐ ܦܩܕ ܠܒܝ̈ܬܝܘܗܝ ܒܠܠܝܐ ܟܕ ܐܢܫ ܠܐ<EOS>ܚܿܙܐ<EOS> ܕܢܣܒܘܢܝܗܝ ܘܢܘܒܠܘܢܝܗܝ ܠܕܝܪܐ ܕܐܒܐ ܪܘܡܢܐ ܕܐܝܬܝܗܿ ܗܘܬ ܥܠ ܚܡܫܐ ܡܝ̈ܠܐ<EOS> ܘܟܕ ܐܬܐ<EOS>ܠܬܡܢ ܘܐܫܬܘܕܝ ܠܐܒܗ̈ܬܐ ܩܕܝܫ̈ܐ ܘܪ̈ܝܫܝ ܕܝܪ̈ܬܐ ܗܠܝܢ ܕܥܡ ܐܒܐ ܠܐܘܢܛܝܝ<EOS> ܘܐܘܕܝ ܘܐܫܬܥܝ<EOS>ܠܗܘܢ ܗܠܝܢ ܕܚܙܘܐ<EOS> ܣܓܝ ܐܬܟܫܦ ܘܐܦܝܣ ܥܡ ܕܡܥ̈ܐ ܒܚܢ̈ܓܬܐ<EOS> ܕܠܘ ܒܠܚܘܕ ܩܘܪܒܢܐ ܕܐܪ̈ܬܐܕܘܟܣܘ<EOS>ܢܫܬܘܐ ܕܢܫܬܘܬܦ ܐܠܐ ܘܒܐܣܟܝܡܐ ܕܕܝܪ̈ܝܐ<EOS> ܘܟܕ ܬܠܬܐ ܝܘ̈ܡܝܢ ܒܠܚܘܕ ܚܝܐ ܒܟܠܗ ܚܕܘܬܐ ܘܪܘܙܐ<EOS>ܐܫܬܡܠܝ<EOS> ܘܥܡ ܩܫܝ̈ܫܐ ܐܬܬܣܝܡ<EOS> ܕܗܢܐ ܕܝܢ ܦܘܪܩܢܐ ܕܫܿܘܐ ܠܬܕܡܘܪܬܐ ܗܘܬ ܠܗ ܥܠܬܐ ܙܕܩܬܐ ܗܿܝ<EOS>ܕܟܠ ܡܫܟܚܐ<EOS>§<EOS>ܡ ܛܘܒܢܐ ܒܘܢܝܦܛܐܘܣ ܗܿܘ ܪܗܘܡܝܐ ܩܫܝܫܐ<EOS> ܗܟܢܐ ܗܘܐ ܛܢܢܐ ܚܡܝܡܐ ܥܠ<EOS>ܣܘܢܕܘܣ ܕܒܟܠܩܝܕܘܢܐ ܐܝܟܢܐ ܕܐܦܠܐ ܒܥܢܝܢܐ ܫܚܝܡܐ ܢܩܒܠ ܐܢܫ ܡܢܗܘܢ<EOS> ܐܦܠܐ ܠܥܠܡܝܐ ܐܘ ܡܬܘܡ<EOS>ܕܢܣܿܬܘܕ ܥܡܗ<EOS> ܐܠܐ ܐܢܗܘ ܩܕܡܐܝܬ ܢܚܪܡ ܠܣܘܢܗܕܘܣ ܕܟܠܩܝܕܘܢܐ<EOS> ܐܦܢ ܗܘ ܕܒܐܘܪܚܐ ܢܦܓܥ ܗܘܐ ܒܗ<EOS>ܐܢܫ<EOS> ܘܝܬܝܪܐܝܬ ܒܗܿܝ ܕܚܿܙܐ ܗܘܐ ܠܗ ܚܙܘܐ ܕܐܟ ܗܢܐ<EOS> ܟܕ ܗܘܐ ܛܠܘܡܝܐ<EOS> ܐܣܬܒܪ ܠܗ ܠܡ ܕܚܿܙܐ<EOS>ܗܘܐ ܐܢܫ ܡܝܬܐ ܕܣܝܡ ܒܥܪܣܐ ܩܕܡ ܩܕܝܫܬܐ ܩܝܡܬܐ ܕܣܿܪܐ ܣܓܝ<EOS> ܘܕܡܠܐ ܗܘܐ ܐܐܪ ܡܢ ܣܪܝܘܬܗ<EOS>ܘܕܗܢܐ ܡܢ ܫܠܝ ܚܝܐ ܘܥܬܝܕ ܗܘܐ ܕܢܡܠܟ ܘܐܚܝܕ ܗܘܐ ܒܐܝܕܗ ܟܬܒܐ<EOS> ܗܿܘ ܕܟܕ ܝܗܒܗ ܠܩܫܝܫܐ<EOS>ܒܘܢܦܛܝܣ ܐܡܼܪ<EOS> ܣܒ ܡܢܝ ܟܬܒܐ ܗܢܐ<EOS> ܗܿܘ ܕܡܢ ܠܒܪ ܡܿܢ ܢܨܝܚܐܝܬ ܡܨܒܬ ܗܘܐ<EOS> ܟܕ ܕܝܢ ܩܒܠ ܡܢܗ<EOS>ܘܦܬܚ<EOS> ܐܫܟܚܗ ܡܢ ܠܓܘ ܕܡܠܐ ܫܘܚܪ̈ܐ<EOS> ܫܘܘܕܥܐ ܕܝܢ ܐܝܬܘܗܝ ܗܘܐ ܗܢܐ ܕܟܕ ܢܣܛܘܪܝܣ ܡܿܢ ܐܝܬܘܗܝ<EOS>ܗܘܐ ܡܝܬܐ<EOS> ܚܝܐ ܒܐܝ̈ܕܝ ܝܘܒܢܠܐܘܣ<EOS> ܕܗܘܐ ܝܪܘܬܐ ܕܫܘܒܚܐ ܣܪܝܩܐ ܕܗܿܘ<EOS> ܐܡܪ ܗܘܐ ܕܝܢ ܘܗܕܐ<EOS>ܛܘܒܢܐ ܐܒܐ ܦܛܪܐ ܕܗܟܢܐ ܡܠܐ ܠܥܕܬܐ ܡܢ ܐܢܫܐ ܡܗ̈ܡܝܢܐ ܕܘܝܐ ܝܘܒܢܠܐܘܣ<EOS> ܕܡܕܡ ܕܐܟ ܗܢܐ ܢܗܘܐ<EOS>ܒܝܘ̈ܡܬܗ<EOS> ܟܕ ܗܘ ܐܒܐ ܦܛܪܐ ܒܙܒܢܐ ܗܿܘ ܫܠܐ ܗܘܐ ܒܗܿ ܒܡܕܝܢܬܐ ܩܕܝܫܬܐ<EOS>§<EOS>ܡܐ ܐܢܫ ܡܫܡܫܢܐ ܡܒܣܝܢܐ<EOS> ܟܕ ܢܛܪ ܝܘܡܐ ܕܬܫܡܫܬܗ ܒܩܕܝܫܬܐ ܩܝܡܬܐ ܘܒܝܬ<EOS>ܣܗ̈ܕܐ ܩܕܝܫ̈ܐ<EOS> ܐܫܬܘܬܦ ܥܡ ܐܢܬܬܐ<EOS> ܘܥܠ ܕܢܕܡܟ ܐܟ ܥܝܕܐ ܠܓܘ ܒܕܘܟܬܐ ܩܕܝܫܬܐ ܕܓܓܘܠܬܐ ܒܒܝܬܐ<EOS>ܥܠܝܐ<EOS> ܘܡܛܠ ܕܩܝܛܐ ܗܘܐ ܒܥܪܣܐ ܕܡܫܿܘܝܐ<EOS> ܘܟܕ ܬܪ̈ܥܐ ܐܚܝܕܝܢ ܗܘܘ ܩܠܐ ܗܘܐ ܐܘ ܟܡܐ ܛܡܐܘܬܐ<EOS>ܡܠܝܗܝ ܠܒܝܬܐ ܕܝܠܝ ܝܘܒܢܠܐܘܣ<EOS> ܛܡܝܘܗܝ<EOS> ܠܨܥܠܐ ܗܢܐ ܫܕܘ ܠܒܪ<EOS> ܘܡܢ ܨܦܪܐ ܟܕ ܬܪ̈ܥܐ ܐܚܝܕܝܢ<EOS>ܐܫܬܟܚ ܗܿܘ ܒܫܘܩܐ ܩܕܡ ܒܝܬ ܣܗ̈ܕܐ ܩܕܝܫ̈ܐ ܟܕ ܕܡܝܟ ܒܥܪܣܐ ܘܡܬܒܿܙܚ<EOS> ܐܝܟܢܐ ܕܟܕ ܣܓܝ̈ܐܐ<EOS>ܢܪܗܛܘܢ<EOS> ܘܗܿܘ ܢܬܬܥܝܪ ܘܢܪܓܫ ܒܒܗܬܬܗ<EOS> ܘܢܗܘܐ ܒܬܘܬ ܢܦܫܐ ܘܢܐܡܪ ܠܟܠܢܫ ܚܛܝܬܗ ܥܡ ܕܡܥ̈ܐ<EOS>ܐܚܕܬ ܕܝܢ ܕܚܠܬܐ ܘܙܘܥܬܐ ܠܟܠܢܫ ܒܗܿܝ ܕܐܣܬܥܪܬ<EOS> ܘܒܕܓܘܢ ܠܡ ܟܕ ܡܬܢܟܦ ܝܘܒܢܠܐܘܣ ܦܣܩܗ ܡܢ<EOS>ܬܫܡܫܬܐ<EOS> ܘܡܛܠ ܗܕܐ ܐܡܿܪ ܗܘܐ ܐܒܐ ܡܛܠ ܛܘܒܢܐ ܓܪܢܛܐܘܣ ܫܡܫܐ ܗܿܘ ܕܗܿܝܕܝܢ ܐܝܬܘܗܝ ܗܘܐ ܡܢ<EOS>ܕܝܪܐ ܕܛܘܒܢܝܬܐ ܡܠܐܢܐ ܕܟܕ ܥܬܝܕ ܗܘܐ ܕܢܥܒܕ ܬܡܢ ܬܫܡܫܬܐ ܕܪܡܫܐ ܬܪܝܢ ܬܪܝܢ ܨܿܐܡ ܗܘܐ<EOS>§<EOS>ܡܒ ܨܒܐ ܕܝܢ ܗܼܘ ܝܘܒܢܠܐܘܣ ܡܢ ܩܕܡ ܣܘܢܗܕܘܣ ܕܟܠܩܝܕܘܢܐ<EOS> ܕܟܪܛܘܢܝܣܐ<EOS>ܢܥܒܕܗ ܠܛܘܒܢܐ ܐܒܐ ܟܕ ܫܼܠܐ ܗܘܐ ܒܡܕܝܢܬܐ ܩܕܝܫܬܐ ܒܩܠܝܬܗ܇ ܕܐܝܬܝܗܿ ܗܘܬ ܥܠ ܓܢܒ ܦܘܪܩܣܐ<EOS>ܕܪܝܫ ܐܒܗ̈ܬܐ ܕܘܝܕ<EOS> ܘܡܛܠ ܕܐܪܓܫ ܗܘ ܛܘܒܢܐ<EOS> ܢܿܛܪ ܗܘܐ ܢܦܫܗ<EOS> ܘܠܐ ܢܿܦܩ ܗܘܐ ܠܕܘܟ<EOS> ܟܕ ܕܝܢ<EOS>ܟܢܘܫܝܐ ܗܘܐ ܒܩܕܝܫܬܐ ܨܗܝܘܢ<EOS> ܫܕܪ ܐܢܫܐ ܕܢܚܛܦܘܢܝܗܝ ܡܢ ܩܠܝܬܗ ܕܩܪܝܒܐ ܗܘܬ ܘܢܝܬܘܢܝܗܝ<EOS>ܠܘܬܗ<EOS> ܘܟܕ ܥܬܝܕܝܢ ܗܘܘ ܕܢܩܪܒܘܢ ܠܩܠܝܬܗ ܗܿܢܘܢ ܕܐܫܬܠܓܘܢ<EOS> ܫܡܥ ܩܠܐ ܕܐܡܪ ܠܗ ܩܘܡ ܥܪܘܩ ܡܢ<EOS>ܗܢܐ ܬܪܥܐ ܙܥܘܪܐ<EOS> ܡܛܠ ܕܐܫܬܕܪܘܢ ܐܢܫ̈ܝܢ ܒܬܪܟ ܡܢ ܝܘܒܢܠܐܘܣ<EOS> ܕܢܣܒܘܢܟ ܒܩܛܝܪܐ<EOS> ܕܟܪܛܘܢܝܣܐ<EOS>ܢܥܒܕܟ<EOS> ܘܡܚܕܐ ܩܡ ܘܫܕܐ ܢܦܫܗ ܡܢ ܐܓܪܐ ܡܕܡ ܪܡܐ<EOS> ܘܒܥܘܕܪܢܐ ܕܡܪܝܐ ܟܕ ܡܥܕܪ ܠܗ ܘܢܿܛܪ ܠܗ<EOS>ܥܠ ܪ̈ܓܠܘܗܝ ܩܡ ܬܪܝܨܐܝܬ ܟܕ ܢܦܠ<EOS> ܘܗܟܢܐ ܟܕ ܦܠܛ<EOS> ܥܪܩ ܡܢ ܐܝ̈ܕܝܐ ܕܗܠܝܢ<EOS> ܘܡܢ ܗܿܘ ܝܘܡܐ ܠܐ<EOS>ܨܒܐ ܕܢܬܟܢܫ ܥܡ ܗܿܘ ܠܐ ܚܣܝܐ<EOS>§<EOS>ܡܓ ܐܢܬܬܐ ܐܢܫ ܒܕܘܟܝ̈ܬܐ ܕܐܣܩܠܘܢܐ ܛܘܒܢܝܬܐ ܡܝܩܐ<EOS> ܕܐܝܬܝܗܿ ܗܘܬ ܥܕܡܐ<EOS>ܠܒܪܬ ܡܐܐ ܫܢܝ̈ܢ<EOS> ܟܕ ܚܝܿܐ ܘܡܬܕܒܪܐ ܒܥܢܘܝܘܬܐ ܘܒܟܠܗܿ ܢܟܦܘܬܐ ܘܕܚܠܬ ܐܠܗܐ<EOS>ܘܐܝܬ ܗܘܐ ܠܗܿ ܢܣܝܢܐ ܕܛܝܒܘܬܐ ܕܐܠܗܐ<EOS> ܘܡܢܗ ܦܠܪܘܦܘܪܝܬܢܐ ܗܘܬ ܡܛܠ ܛܠܘܡܝܐ ܗܿܘ ܕܗܘܐ<EOS>ܒܣܘܢܕܘܣ ܕܟܠܩܝܕܘܢܐ ܠܥܝܢ ܟܠܢܫ<EOS> ܦܪܣܝܬܗܿ<EOS> ܘܝܗܿܒܐ ܗܘܬ ܛܘܒܐ ܠܗܠܝܢ ܕܠܐ ܐܫܬܘܬܦܘ ܒܗܿ<EOS>ܘܡܫܪܪܐ ܗܘܬ ܠܗܘܢ<EOS> ܘܚܙܬ ܠܣܛܢܐ ܓܠܝܐܝܬ ܕܓܿܙܡ ܠܗܿ ܡܘܬܐ ܘܬܡܿܪ ܠܗܿ<EOS> ܡܛܠ ܡܢܐ ܐܢܬܝ ܡܡܪܚܐ<EOS>ܐܢܬܝ ܬܟܫܠܝܢ ܐܢܫܐ ܒܣܘܢܕܘܣ ܪܒܬܐ ܘܬܐܟܠܝܢ ܩܪ̈ܨܝܗܿ<EOS> ܘܟܕ ܫܕܗܿ ܕܐܝܬܝܗܿ ܗܘܬ ܣܒܬܐ ܡܢ<EOS>ܡܣܛܒܬܐ ܕܣܝܡܐ ܗܘܬ ܥܠܝܗܿ<EOS> ܘܙܒܢܐ ܣܓܝܐܐ ܟܬܪ ܟܕ ܡܩܪܒ ܥܡܗܿ<EOS> ܥܕܡܐ ܕܐܬܚܝܠܬ ܒܗܝܡܢܘܬܐ<EOS>ܘܫܩܠܬ ܥܦܪܐ ܘܫܕܬ ܥܠܘܗܝ ܒܫܡܗ ܕܡܪܝܐ<EOS> ܘܗܟܢܐ ܐܥܪܩܬܗ<EOS> ܐܝܟܢܐ ܕܠܐ ܡܟܝܠ ܢܡܪܚ ܕܢܬܩܪܒ<EOS>ܠܘܬܗܿ<EOS> ܘܗܕܐ ܐܫܬܥܝ ܠܢ ܐܒܐ ܬܐܘܕܘܪܐ ܩܫܝܫܐ<EOS> ܗܿܘ ܕܙܒܢ̈ܬܐ ܐܬܥܢܝ ܥܡܗܿ<EOS> ܘܢܣܒ ܡܢ ܡܝܬܪܘܬܗܿ<EOS>ܘܡܢ ܩܕܝܫܘܬܗܿ<EOS>§<EOS>ܡܕ ܛܘܒܢܝܬܐ ܐܘܪܒܩܝܐ ܡܫܡܫܢܝܬܐ<EOS> ܐܝܬܝܗܿ ܗܘܬ ܒܪܬܐ ܕܐܢܫ ܡܢ ܐܦܝܣܩܘ̈ܦܐ<EOS>ܕܩܪ̈ܛܐ<EOS> ܗܝ ܕܟܕ ܡܝܬ ܐܒܘܗܿ ܪܚܡܬ ܠܡܫܝܚܐ ܘܟܦܪܬ ܒܥܠܡܐ<EOS> ܥܡ ܐܚܘܗܿ ܛܘܒܢܐ<EOS>ܐܘܦܪܐܣܝܘܣ ܘܟܕ ܟܦܘܪܝܐ ܡܫܡܠܝܐ ܕܥܠܡܐ ܫܩܠܬ<EOS> ܐܡܿܪ ܐܢܐ ܕܝܢ ܐܟܣܢܝܘܬܐ<EOS> ܟܕ ܫܒܩܬ ܠܡܕܝܢܬܗܿ<EOS>ܘܐܬܬ ܠܡܕܝܢܬܐ ܩܕܝܫܬܐ ܥܡ ܐܚܘܗܿ<EOS> ܨܝܕ ܕܘܟܬܐ ܩܕܝܫܬܐ ܕܣܘܠܩܐ ܕܝܪܐ ܙܒܢܘܢ<EOS> ܘܒܗܿ ܒܫܠܝܐ<EOS>ܝܬܒܝܢ ܗܘܘ<EOS> ܟܕ ܡܬܥܢܘܝܢ ܠܫܦܝܪ<EOS> ܘܐܡܝܢܝܢ ܗܘܘ ܒܬܫܡܫܬܐ ܕܐܠܗܐ<EOS> ܓܕܫ ܕܝܢ ܒܬܪ ܙܒܢܐ<EOS> ܘܩܕܝܫܐ<EOS>ܐܦܝܣܩܘܩܐ ܐܦܝܦܢܝܘܣ ܕܡܢ ܦܡܦܘܠܝܐ<EOS> ܡܢ ܒܬܪ ܗܦܘܟܝܗ<EOS> ܕܐܢܩܘܩܠܝܘܢ ܟܕ ܠܐ ܐܨܛܒܝ ܕܢܫܠܡ ܠܗܠܝܢ<EOS>ܐܦܝܣ̈ܩܘܦܐ ܐܚܪ̈ܢܐ ܒܗܦܘܟܝܗ<EOS> ܢܬܛܪܕ ܡܢ ܥܕܬܗ ܕܒܦܡܦܘܠܝܐ ܘܢܦܘܩ ܒܐܟܣܢܝܘܬܐ<EOS> ܘܢܐܬܐ ܠܡܕܝܢܬܐ<EOS>ܩܕܝܫܬܐ ܘܡܢܗܘܢ ܢܬܩܿܒܠ<EOS> ܘܥܡܗܘܢ ܢܗܘܐ ܠܗ ܫܠܝܐ ܘܥܢܘܝܘܬܐ<EOS> ܠܬܚܘܝܬܐ ܕܟܠܢܫ ܘܫܘܪܪܐ ܘܒܢܝܢܐ<EOS>ܟܕ ܕܝܢ ܚܣܡ ܒܗܠܝܢ ܐܟܠܩܪܨܐ<EOS> ܐܙܝܥ ܥܠܝܗܘܢ ܪܕܘܦܝܐ ܕܐܟ ܗܢܐ<EOS> ܡܕܒܪܢܐ ܕܗܝܕܝܢ ܕܐܘܪܫܠܡ ܫܕܪ<EOS>ܗܟܝܠ ܠܐܪܟܝܕܝܩܘܢ ܕܒܝܬ ܣܘܠܩܐ ܥܡ ܐܢܫ̈ܝܢ ܐܚܪ̈ܢܐ ܕܢܟܣ ܐܢܘܢ<EOS> ܗܿܘ ܕܝܢ ܟܕ ܐܬܐ ܠܘܬܗܘܢ<EOS>ܘܚܙܐ ܡܝܬܪܘܬܗܘܢ ܐܟ ܡܐ ܕܩܪܝܒ ܗܘܐ ܠܗܘܢ<EOS> ܡܠܟ ܠܗܘܢ ܘܐܡܪ ܐܫܬܘܬܦܘܢ ܥܡ ܐܦܝܣܩܦܐ ܘܐܝܬ<EOS>ܠܟܘܢ ܕܝܪܛܘܢ ܘܫܠܝܐ ܘܪܚܡܬܗ<EOS> ܘܟܕ ܛܘܒܢܝܬܐ ܐܡܿܪܐ ܗܘܬ<EOS> ܕܐܝܟܢܐ ܡܨܝܢܢ ܕܢܥܒܪ<EOS>ܥܠ ܫܘܘܕܝܐ ܕܗܘܐ ܠܢ ܥܡ ܡܫܝܚܐ<EOS> ܘܢܫܬܘܬܦ ܥܡ ܣܘܢܘܕܘܣ ܕܟܠܩܝܕܘܢܐ<EOS> ܐܡܼܪ ܗܿܘ<EOS> ܕܒܩܝܢܕܘܢܘܣ<EOS>ܕܝܠܝ ܐܫܬܘܬܦܘܢ<EOS> ܘܠܐ ܐܝܬܝܗܿ ܠܟܘܢ ܗܕܐ ܚܛܝܬܐ<EOS> ܘܛܘܒܢܝܬܐ ܦܢܝܬ ܠܘܬܗ<EOS> ܘܐܡܪܬ<EOS> ܐܡܪ ܠܝ ܡܪܝ<EOS>ܐܒܐ<EOS> ܘܠܟܡܐ ܫܿܘܐ ܩܝܢܕܘܢܘܣ ܕܝܠܟ<EOS> ܕܒܕܐܟ ܗܢܐ ܐܙܒܢ ܦܘܪܩܢܐ ܕܢܦܫܝ<EOS> ܒܕܓܘܢ ܫܡܥ<EOS> ܩܕܝܫ̈ܐ<EOS>ܚܢܘܟ ܘܢܘܚ ܘܕܢܝܐܝܠ ܐܢ ܗܘ ܕܢܩܒܠܘܢ ܘܢܡܠܟܘܢܢܝ ܕܐܫܬܘܬܦ ܠܟܘܢ<EOS> ܘܐܦܢ ܡܢ ܠܥܠ ܡܢ ܫܡܝܐ ܩܠܐ<EOS>ܢܗܘܐ ܕܐܡܿܪ ܠܝ ܐܬܛܦܝܣ ܠܟܘܢ ܘܐܫܬܘܬܦ ܥܡܟܘܢ<EOS> ܠܐ ܡܬܘܡ ܐܨܛܒܐ ܘܐܥܒܕ ܗܕܐ܇ ܐܢܗܘ ܕܠܐ ܐܒܐ<EOS>ܕܝܠܝ ܛܝܡܬܐܘܣ ܕܝܪܝܐ ܘܩܕܝܫܐ܇ ܗܿܘ ܕܐܫܠܡ ܠܝ ܗܝܡܢܘܬܐ ܬܪܝܨܬ ܫܘܒܚܐ ܒܩܪ̈ܛܐ ܗܘ ܢܚܐ ܘܢܐܬܐ<EOS>ܘܢܫܪܝܢܝ ܡܢ ܕܝܢܐ ܘܚܪܡܐ ܗܿܘ ܕܣܡ ܥܠܝ<EOS> ܗܿܘ ܕܐܝܬ ܠܗ ܐܕܢ̈ܐ ܕܢܫܡܥ ܢܫܡܥ ܡܛܠ ܕܝܢ ܕܐܫܬܘܝܘ<EOS>ܕܚܠܦ ܡܫܝܚܐ ܥܡ ܩܕܝܫܐ ܐܦܝܦܢܝܘܣ ܢܨܛܥܪܘܢ ܘܢܬܪܕܦܘܢ<EOS> ܘܕܬܫܬܩܠ ܡܢܗܘܢ ܕܝܪܐ ܥܡ ܥܒܕܐ ܕܐܝܬ<EOS>ܗܘܐ ܒܗܿ ܘܢܩܛܪܘܢ ܟܠܝܠܐ ܕܡܘܕܝܢܘܬܐ<EOS> ܐܙܠܘܢ ܠܐܠܟܣܢܕܪܝܐ<EOS> ܘܡܢ ܩܠܝܪ̈ܝܩܘ ܐܪ̈ܬܐܕܘܟܣܘ ܕܬܡܢ<EOS>ܘܕܝܪ̈ܝܐ ܘܥܠܡ̈ܝܐ ܒܐܝܩܪܐ ܐܬܩܒܠܘܢ<EOS> ܘܒܣܓܝܐܘܬ ܙܢܝ̈ܐ ܫܒܚܘܢ ܠܐܠܗܐ ܘܐܫܬܒܚܘܢ<EOS>ܡܢܗ<EOS> ܘܠܚܪܬܐ ܗܦܟܘܢ ܠܡܝܘܡܐ ܕܓܐܙܐ<EOS> ܘܪܗܛܐ ܕܡܘܕܝܢܘܬܗܘܢ ܫܠܡܘܢ ܬܡܢ ܘܐܫܬܡܠܝܘܢ<EOS> ܗܝ ܕܝܢ<EOS>ܠܒܝܫܬ ܠܐܠܗܐ ܛܘܒܢܝܬܐ ܘܢܒܝܬܐ ܘܕܡܠܝܐ ܡܢ ܟܠܗܿ ܛܝܒܘܬܐ ܕܪܘܚܐ ܩܕܝܫܐ ܐܝܬܝܗܿ ܗܘܬ<EOS> ܡܝܬܬܐ<EOS>ܒܦܓܪ<EOS> ܘܕܚܿܝܐ ܕܝܢ ܒܪܘܚ ܘܗܿܝ ܕܫܪܝܪܐ ܢܐܡܪ ܟܕ ܡܢܬܐ ܛܒܬܐ ܓܒܬ ܠܗܿ<EOS> ܒܫܡܝܐ ܐܝܬ ܠܗܿ<EOS>ܕܘܝܪܐ<EOS>§<EOS>ܡܗ ܡܫܬܥܐ ܗܘܐ ܠܢ ܛܘܒܢܐ ܐܒܐ<EOS> ܡܛܠ ܐܢܫ̈ܝܢ ܬܪ̈ܝܢ ܩܕܝܫ̈ܐ ܕܝܪ̈ܝܐ ܥܬܝܩ̈ܐ<EOS>ܩܝܠܝ̈ܩܝܐ ܛܘܪܩܘܛܐܘܣ ܘܐܪܡܓܐܢܝܣ ܕܣܠܩܘܢ ܠܩܘܡܛܛܘܢ ܒܝܘ̈ܡܬܗ ܘܐܫܬܥܝܘܢ ܠܗ<EOS> ܕܬܐܕܘܪܣ ܗܿܘ<EOS>ܪܫܝܥܐ ܗܪܛܝܩܐ ܐܦܝܣܩܘܦܐ ܕܡܡܦܝܣܛܐ<EOS> ܗܿܘ ܬܪ̈ܝܝ ܟܝܢ̈ܐ ܕܗܘܐ ܪܒܗ ܢܣܛܘܪܝܣ ܥܡ ܕܝܕܘܪܘܣ ܗܟܢܐ<EOS>ܦܩܪ ܥܠ ܐܠܗܐ<EOS> ܐܝܟܢܐ ܕܢܫܪܐ ܐܟ ܕܡܢܗ ܠܐܓܪ̈ܬܐ ܕܐܝܬ ܒܦܪܟܣܝܣ ܕܫܠܝ̈ܚܐ ܘܐܘܢܓܠܝܘܢ ܕܝܘܚܢܢ<EOS>ܘܟܕ ܠܡ ܥܠܢܢ ܠܘܬܗ ܘܪܫܝܢܢ<EOS> ܟܐܐ ܒܢ ܟܕ ܐܡܿܪ<EOS> ܕܠܐ ܐܝܬܝܗܿ ܕܕܝܪ̈ܝܐ ܕܗܠܝܢ ܕܐܟ ܗܟܢ ܢܒܨܘܢ<EOS>ܘܗܟܢܐ ܫܿܡܪ ܠܢ ܒܨܥܪܐ<EOS> ܘܡܢ ܒܬܪ ܬܠܬܐ ܝܘ̈ܡܝܢ ܟܕ ܗܘܐ ܠܗ ܕܝܘܐ ܘܐܟܿܠ ܗܘܐ ܢܦܫܗ ܡܝܬ ܘܡܢ ܒܬܪ ܐܢܩܘܩܠܝܘܢ ܕܝܪ̈ܝܐ ܣܓܝ̈ܐܐ ܘܩܕܝܫ̈ܐ ܒܟܠ ܕܘܟ ܒܚܝܠܐ ܘܛܝܒܘܬܐ<EOS>ܕܡܫܝܚܐ<EOS> ܠܐ ܐܨܛܒܝܘ ܕܢܫܠܡܘܢ ܠܗܦܘܟܝܗܿ<EOS> ܐܠܐ ܟܕ ܐܫܬܠܗܒܘܢ ܒܛܢܢܐ ܐܠܗܝܐ<EOS> ܟܬܪܘܢ ܒܗܿ<EOS>ܒܗܝܡܢܘܬܐ ܬܪܝܨܬܐ ܘܡܿܘܕܝܢܘܬܐ<EOS>§<EOS>ܡܘ ܗܘܬ ܬܚܘܝܬܐ ܕܐܟ ܗܕܐ ܒܦܡܦܘܠܝܐ<EOS> ܕܝܪ̈ܝܐ ܐܢܫܝ̈ܢ ܕܫܠܡܝܢ ܗܘܘ ܠܗܠܝܢ<EOS>ܬܪ̈ܝܝ ܟܝ̈ܢܐ ܐܦܝܣܩܘ̈ܦܐ<EOS> ܟܕ ܒܥ̈ܒܐ ܦܣܩܝܢ ܗܘܘ ܩܝ̈ܣܐ<EOS> ܐܪܡܝܘ ܥܡ ܕܝܪ̈ܝܐ ܐܪ̈ܬܘܕܘܟܣܘ ܟܕ<EOS>ܡܒܚܢܝܢ ܡܛܠ ܗܝܡܢܘܬܐ ܘܡܬܦܫܟܝܢ<EOS> ܘܫܦܪ ܠܗܘܢ ܠܬܪ̈ܝܗܘܢ ܓܒ̈ܐ ܕܢܣܝܢܐ ܒܢܘܪܐ ܢܥܒܕܘܢ<EOS> ܘܕܝܢܐ<EOS>ܡܢ ܬܡܢ ܢܣܒܘܢ<EOS> ܘܐܪܡܝܘܢ ܒܓܘܙܠܬܐ ܕܢܘܪܐ ܗܿܘ ܐܢܩܘܩܠܝܘܢ ܕܗܝܡܢܘܬܐ ܬܪܝܨܬܐ ܘܣܝܡܐ ܕܗܝܡܢܘܬܐ<EOS>ܕܣܘܢܕܣ ܕܒܟܠܩܝܕܘܢܐ ܥܡ ܛܘܡܣܐ ܕܠܐܘܢ<EOS> ܘܡܟܬܪܝܢ ܗܘܘ ܕܢܩܒܠܘܢ ܕܝܢܐ ܕܐܠܗܐ<EOS> ܘܡܚܕܐ ܕܠܐ<EOS>ܥܘܟܪܐ ܟܕ ܓܫܦܘܢ ܒܢܘܪܐ ܬܚܘܡܐ ܘܛܘܡܣܐ ܕܠܐܘܢ<EOS> ܡܚܕܐ ܗܘܘ ܩܛܡܐ ܘܥܦܪܐ<EOS> ܗܿܘ ܕܝܢ ܐܢܩܘܩܠܝܘܢ<EOS>ܐܠܗܝܐ ܐܬܢܛܪ ܕܠܐ ܡܘܡ ܘܕܠܐ ܢܟܝܢܐ ܒܡܨܥܬܗܿ ܕܢܘܪܐ<EOS> ܘܡܛܠ ܗܕܐ ܟܕ ܐܬܬܘܝܘ ܗܠܝܢ ܒܢ̈ܝ<EOS>ܫܘܬܦܘܬܐ ܕܟܦܘܪ̈ܐ<EOS> ܐܪܚܩܘܢ ܡܢ ܛܘܥܝܝ<EOS> ܘܟܕ ܛܢܢܐ ܫܩܠܘܢ ܕܕܚܠܬ ܐܠܗܐ ܗܘܘ ܐܪ̈ܬܐܕܘܟܣܘ<EOS>§<EOS>ܡܙ ܘܐܢ ܐܢܫ ܠܐ ܡܗܝܡܢ ܠܬܕܡܘܪܬܐ ܗܕܐ ܕܐܠܗܐ ܐܝܬܘܗܝ ܣܗܕܗܿ<EOS> ܗܐ ܕܕܿܡܝܐ ܠܗܿ ܗܘܬ<EOS> ܐܝܟܢܐ ܕܐܫܬܥܝ ܠܢ ܛܘܒܢܐ ܒܣܝܠܝܕܝܣ ܗܿܘ ܕܝܪܝܐ ܒܚܝܪܐ<EOS>ܕܒܩܪܝܬܐ ܚܕܐ ܐܝܬܝܗܿ ܥܠ ܓܢܒ ܦܛܠܡܝܕܐ ܗܘܐ ܡܕܡ ܕܐܟ ܗܢܐ<EOS> ܐܝܟܐ ܕܐܝܬܝܗܿ ܕܝܪܗ ܕܐܒܐ<EOS>ܩܠܘܕܝܢܐ ܗܿܘ ܕܗܘܐ ܒܙܒܢܐ ܗܿܘ ܕܟܦܘܪܝܐ ܛܢܢܐ ܘܐܓܘܢܣܛܐ ܘܪܝܫ ܬܟܬܘܫܐ ܕܗܝܡܢܘܬܐ ܬܪܝܨܬ<EOS>ܫܘܒܚܐ<EOS> ܐܝܬܘܗܝ ܕܝܢ ܗܿܘ ܡܕܡ ܕܗܘܐ ܕܐܟ ܗܢܐ<EOS> ܩܫܝܫܐ ܕܩܪܝܬܐ ܗܿܝ ܥܡ ܐܢܫ ܡܢ ܥܡܘܪܝܗܿ<EOS>ܗܕܝܘܛܐ ܡܿܢ ܐܪܬܐܕܟܣܐ ܕܝܢ ܘܛܢܢܐ ܕܗܝܡܢܘܬܐ ܡܒܚܢ ܗܘܐ ܡܛܠ ܗܝܡܢܘܬܐ<EOS> ܘܐܠܨ ܗܘܐ ܠܗ<EOS>ܕܡܫܬܘܬܦ ܥܡܗ ܐܘ ܕܢܫܢܐ ܡܢ ܩܪܝܬܐ<EOS> ܘܟܕ ܟܠܗܘܢ ܒܢ̈ܝ ܩܪܝܬܐ ܩܝܡܝܢ ܗܘܘ ܠܘܬܗ ܩܿܪܐ ܗܘܐ ܠܗ<EOS>ܗܿܘ ܩܫܝܫܐ ܠܗܿܘ ܐܪܬܐܕܘܟܣܐ<EOS> ܟܕ ܐܡܿܪ<EOS> ܒܿܥܐ ܐܢܬ ܢܬܒܚܪ ܡܿܢ ܐܝܬܘܗܝ ܗܿܘ ܕܛܒܐܝܬ ܡܗܝܡܢ<EOS>ܢܘܚܕ ܢܘܪܐ ܘܢܪܡܐ ܐܢܐ ܘܐܢܬ ܝܡܝ̈ܢܐ ܕܝܠܢ ܒܢܘܪܐ<EOS> ܘܗܿܘ ܕܡܬܢܛܪܐ ܐܝܕܗ ܕܠܐ ܢܟܝܢܐ ܝܕܝܥܐ<EOS>ܕܠܘܬܗ ܐܝܬܝܗܿ ܗܝܡܢܘܬܐ ܬܪܝܨܬ ܫܘܒܚܐ<EOS> ܟܕ<EOS> ܕܝܢ ܥܠܡܝܐ ܐܡܿܪ ܗܘܐ<EOS> ܕܐܢܐ ܥܠܡܝܐ ܐܝܬܝ ܘܚܛܝܐ<EOS>ܐܢܬ ܕܝܢ ܩܫܝܫܐ<EOS> ܘܐܝܟܢܐ ܡܨܐ ܐܢܐ ܕܒܗܕܐ ܐܬܬܕܝܢ ܥܡܟ<EOS> ܒܢ̈ܝ ܩܪܝܬܐ ܕܝܢ ܗܠܝܢ ܕܩܝܡܝܢ ܗܘܘ<EOS>ܫܒܚܘ ܘܢܩܫܘ ܟܦܐ ܡܛܘܠ ܦܪܘܛܣܝܣ ܗܕܐ<EOS> ܘܣܪܗܒܝܢ ܗܘܘ ܕܗܕܐ ܬܗܘܐ<EOS> ܩܿܒܠ ܗܿܘ ܐܪܬܘܕܘܟܣܐ<EOS>ܘܡܚܕܐ ܩܝܣ̈ܐ ܣܓܝ̈ܐܐ ܐܬܟܢܫܘ<EOS> ܘܢܒܪܫܬܐ ܐܬܬܪܝܡܬ ܠܥܠ<EOS> ܘܟܕ ܒܣܪ̈ܥܦܝܬܐ<EOS>ܩܛܪܘܢ ܐܝ̈ܕܝܐ ܕܬܪ̈ܝܗܘܢ ܗܢܘܢ ܒܢ̈ܝ ܩܪܝܬܐ<EOS> ܩܪܒܘܢ ܨܝܕ ܢܘܪܐ ܘܓܫܦܘܢ<EOS> ܘܐܝܕܗ ܡܢ ܕܩܫܝܫܐ<EOS>ܡܚܕܐ ܕܠܐ ܥܘܟܪܐ ܝܩܕܬ ܟܠܗܿ<EOS> ܗܿܝ ܕܝܢ ܕܗܿܘ ܡܗܝܡܢܐ ܐܪܬܘܕܘܟܣܐ ܥܠܡܝܐ ܟܬܪܬ ܕܠܐ ܢܟܝܢܐ<EOS>ܘܡܫܪܪ ܗܘܐ ܠܢ ܗܘ ܛܘܒܢܐ ܒܣܝܠܝܕܝܣ ܕܝܪܝܐ<EOS> ܕܡܿܙܒܢ ܡܫܚܐ ܐܝܬܝ ܗܘܝܬ ܗܝܕܝܢ<EOS> ܘܒܗܠܝܢ<EOS>ܕܘܟܝ̈ܬܐ ܟܕ ܙܒܿܢ ܐܢܐ ܡܫܚܐ ܐܫܬܘܝܬ ܕܐܥܒܕ ܥܢܝܢܐ ܥܡ ܓܒܪܐ ܗܿܘ ܡܘܕܝܢܐ<EOS> ܘܐܚܿܕܐ ܥܡܗ<EOS>ܘܐܬܒܣܡ ܘܐܫܬܪܪ<EOS>§<EOS>ܡܚ ܫܡܥ ܬܘܒ ܕܕܡܿܝܐ ܠܗܕܐ ܬܕܡܘܪܬܐ<EOS> ܕܗܘܬ ܒܩܪܝܬܐ ܚܕܐ ܕܣܠܛܘ ܕܡܬܩܪܝܐ<EOS>ܐܦܬܐ<EOS> ܗܿܝ ܕܐܝܬ ܥܠ ܓܒܗܿ ܘܕܝܪܐ ܕܩܕܝܫܐ ܣܠܘܢܐ ܐܒܐ ܕܕܝܪ̈ܝܐ<EOS> ܐܝܟܐ ܕܬܡܢ ܥܡܿܪ ܗܘܐ ܐܢܫ<EOS>ܕܝܪܝܐ ܢܟܦܐ ܘܡܟܝܟܐ ܘܡܡܫܚܐ ܒܒܣܝܡܘܬܐ ܕܡܬܟܢܐ ܐܦܝܦܢܝܘܣ ܕܠܒܝܟ ܗܘܐ ܗܝܡܢܘܬܐ ܬܪܝܨܬܐ ܥܡ<EOS>ܥܡܘܪܬܗ<EOS> ܗܿܝ ܕܫܩܠܗܿ ܡܢ ܐܒܗ̈ܬܐ ܩܕܝܫ̈ܐ ܘܕܝܪ̈ܝܐ ܐܪ̈ܬܐܕܘܟܣܘ<EOS> ܐܡܿܪ ܐܢܐ ܕܝܢ ܡܢ ܛܘܒ̈ܢܐ<EOS>ܛܛܝܢܐ ܘܡܪܘܢ ܕܐܝܬܝܗܘܢ ܗܘܘ ܒܢ̈ܝ ܓܢܣܗ<EOS> ܒܥܠܕܒܒܐ ܕܝܢ ܕܓܘܐ ܘܣܿܥܪ ܢܟ̈ܠܐ<EOS>ܟܕ ܚܣܡ ܒܦܘܪܩܢܐ ܕܗܠܝܢ<EOS> ܐܙܝܥ ܥܠܝܗܘܢ ܩܫܝܫܐ ܕܩܪܝܬܐ ܓܒܪܐ ܚܝܠܬܢܐ ܘܕܝܿܢܐ<EOS> ܗܿܘ ܕܟܕ ܚܙܝܗܝ<EOS>ܠܓܒܪܐ ܕܗܘ ܒܠܚܘܕܘܗܝ ܣܕܩ ܡܢ ܥܕܬܐ ܗܿܝ ܕܝܠܗ ܘܕܠܐ ܡܫܬܘܬܦ ܗܘܐ ܠܗ ܘܠܐ ܠܒ̈ܢܝ ܩܪܝܬܐ ܗܿܝ<EOS>ܒܢ̈ܝ ܩܪܝܬܐ ܡܠܠܘܢ ܠܛܿܫܝܢ ܗܘܘ ܠܗ ܘܥܠܘܗܝ ܩܪܐ ܠܗ ܘܓܙܡ ܥܠܘܗܝ ܡܚܘ̈ܬܐ ܘܨܥܪ̈ܐ ܘܛܪܘܕܝܐ<EOS>ܕܠܒܬܪܗ ܠܡ ܕܝܘܡܐ<EOS> ܐܢܗܘ ܕܠܐ ܢܬܩܪܒ ܘܢܫܬܘܬܦ ܥܡܗ ܗܠܝܢ ܢܚܫ<EOS> ܗܘ ܕܝܢ ܡܣܟܢܐ ܐܪܬܐܕܘܟܣܐ<EOS>ܐܡܪ ܠܘܬܗ<EOS> ܡܢ ܠܐ ܡܬܡܨܝ̈ܢܝܬܐ ܐܝܬܝܗܿ ܕܐܥܒܪ ܥܠ ܗܝܡܢܘܬܝ<EOS> ܗܿܝ ܕܩܒܠܬ ܡܢ ܐܒܗ̈ܬܐ ܩܕܝܫ̈ܐ<EOS>ܟܕ ܕܝܢ ܐܫܬܪܝ<EOS> ܛܝܿܒ ܢܦܫܗ ܠܥܪܘܩܝܐ ܘܕܢܿܩܪܒ ܠܐܠܗܐ ܐܟܣܢܝܘܬܐ<EOS> ܟܕ ܡܚܘܐ ܠܐܠܗܐ ܫܚܩܐ<EOS>ܕܐܝܬܘܗܝ ܒܗ ܘܐܘܠܨܢܐ ܕܡܛܠ ܫܡܗ<EOS> ܘܠܒܬܪܗ ܕܝܘܡܐ ܟܕ ܚܠܝܡ ܘܠܝܬ ܗܘܐ ܠܗ ܡܕܡ ܕܒܝܫ ܠܗܿܘ<EOS>ܩܫܝܫܐ ܥܢܕ<EOS> ܕܗܟܢܐ ܟܠܗܘܢ ܥܡܘܪ̈ܝܗܿ ܕܩܪܝܬܐ ܒܕܚܠܬܐ ܢܗܘܘܢ ܘܢܬܕܡܪܘܢ ܒܗܿܝ ܕܗܘܬ<EOS>ܘܢܫܒܩܘܢܝܗܝ ܠܐܪܬܘܕܘܟܣܐ ܐܦܝܦܢܝܘܣ<EOS> ܘܠܐ ܡܟܝܠ ܢܐܠܙܘܢܝܗܝ<EOS> ܗܿܘ ܕܟܕ ܩܿܒܠ ܟܠܝܠܐ ܕܛܢܢܐ<EOS>ܫܦܝܪܐ ܡܢ ܕܝܢܐ ܬܪܝܨܐ<EOS> ܐܫܬܘܝ ܕܒܩܢܘܒܝܢ ܕܐܒܘܢ ܩܕܝܫܐ ܛܘܒܢܐ ܐܫܥܝܐ ܢܬܡܚܠ<EOS> ܡܢ ܐܝܟܐ ܕܡܥܕ<EOS>ܗܘܐ ܕܢܫܬܘܬܦ ܒܪ̈ܐܙܐ<EOS> ܘܟܕ ܐܫܬܡܠܝ ܬܡܢ<EOS> ܐܬܥܦܝ ܒܥܕܬܐ ܒܝܢܬ ܩܕܝܫ̈ܐ<EOS> ܒܩܒܪܐ<EOS>ܕܐܝܬܘܗܝ ܒܠܚܘܕܘܗܝ<EOS>§<EOS>ܡܛ ܟܕ ܐܒܐ ܫܢܝ ܡܢ ܡܝܘܡܐ ܡܢ ܒܬܪ ܣܥܘܪܘܬܐ ܘܐܝܬܘܗܝ ܗܘܐ ܒܐܠܟܣܢܕܪܝܐ<EOS>ܘܬܡܢ ܡܢ ܐܢܫ ܡܢ ܗܠܝܢ ܪ̈ܚܡܝ ܐܟܣܢ̈ܝܐ ܘܪ̈ܚܡܝ ܩܕܝܫ̈ܐ ܐܬܩܒܠ<EOS> ܘܠܣ̈ܓܝܐܐ ܛܥܿܐ ܗܘܐ<EOS> ܐܒܐ<EOS>ܦܝܘܪ ܐܒܐ ܕܕܝܪ̈ܝܐ ܓܒܪܐ ܢܒܝܐ ܘܛܒܝܒܐ ܒܟܠܕܘܟ ܫܡܥ ܩܠܐ ܕܐܡܿܪ ܠܗ<EOS> ܩܘܡ ܪܕܝ ܠܡܕܝܢܬܐ<EOS>ܐܠܟܣܢܕܪܝܐ<EOS> ܘܟܕ ܥܿܐܠ ܐܢܬ ܨܝܕ ܐܦܝܣܩܘܦܐ ܦܛܪܐ ܗܿܘ ܡܘܕܝܢܐ ܕܛܪܝܕ ܘܡܛܫܝ ܬܡܢ<EOS> ܒܝܐܝܗܝ<EOS>ܘܫܪܪܝܗܝ<EOS> ܘܐܬܒܣܡܘ ܥܡ ܚܕܕ̈ܐ<EOS> ܘܟܕ ܐܡܪ ܐܒܐ ܦܝܘܪ ܕܡܿܢ ܡܚܘܐ ܠܝ ܕܘܟܬܐ ܕܐܝܬܘܗܝ ܒܗܿ<EOS>ܐܡܼܪ ܠܗ ܩܠܐ<EOS> ܕܫܿܪܐ ܒܐܘܪܚܐ ܘܠܐ ܬܐܨܦ<EOS> ܘܩܡ ܒܠܠܝܐ ܘܐܬܐ ܠܡܕܝܢܬܐ<EOS> ܘܟܕ ܥܠ ܒܬܪܥܐ<EOS> ܚܼܙܐ<EOS>ܥܡܘܕܐ ܕܢܘܪܐ ܕܡܗܿܕܐ ܠܗ<EOS> ܠܘ ܒܠܚܘܕ ܒܫܘܩܐ ܐܠܐ ܘܥܕܡܐ ܠܕܪܬܐ ܘܒܗ ܒܡܣܩܢܐ ܕܣܒ̈ܠܬܐ<EOS>ܒܣܓܝܐܘܬ ܡܕܝܪ̈ܐ ܥܕܡܐ ܕܡܛܐ ܠܕܘܟܬܐ ܗܿܝ ܕܒܗܿ ܐܝܬܘܗܝ ܗܘܐ ܩܕܝܫܐ ܦܛܪܐ<EOS> ܣܠܩ ܗܘܐ ܕܝܢ ܗܘ<EOS>ܐܒܐ ܦܝܘܪ ܘܟܕ ܢܼܩܫ ܒܬܪܥܐ ܘܛܘܒܢܐ ܕܚܿܠ ܗܘܐ ܕܢܦܬܚ ܠܗ ܡܛܠ ܕܠܐ ܝܿܕܥ ܗܘܐ<EOS>ܡܢܘ ܐܡܪ ܐܒܐ ܦܝܘܪ ܠܐ ܬܕܚܠ ܐܒܐ ܦܛܪܐ<EOS> ܐܢܐ ܐܝܬܝ ܡܣܟܢܐ ܦܝܘܪ<EOS> ܡܪܝܐ ܫܕܪܢܝ ܠܘܬܟ<EOS> ܘܗܟܢܐ<EOS>ܟܕ ܦܬܚ ܬܪܥܐ ܩܒܠܗ ܠܩܕܝܫܐ<EOS> ܘܚܕܝܘ ܥܡ ܚܕ̈ܕܐ ܘܪܘܪܒܐܝܬ ܐܬܒܝܐܘ<EOS> ܓܕܫ ܕܝܢ ܕܡܪܗ ܕܒܝܬܐ ܐܝܬ<EOS>ܗܘܬ ܠܗ ܒܒܘܣܐ ܫܒܪܐ ܘܥܕܟܝܠ ܠܐ ܥܡܝܕ ܗܘܐ ܘܐܦܝܣܗ ܠܐܒܐ ܕܢܥܡܕܗ<EOS> ܘܟܕ ܛܘܒܢܐ ܡܫܬܐܠ ܗܘܐ<EOS>ܒܗܿܝ ܕܠܝܬ ܗܘܐ ܠܗ ܕܘܟܬܐ ܕܚܫܚܐ ܘܠܐ ܗܠܝܢ ܕܘܿܠܐ ܕܢܠܒܟܘܢ ܥܡܗ ܒܬܫܡܫܬܐ ܩܪܝܒܝܢ ܗܘܘ ܟܬܪ<EOS>ܗܿܘ ܟܕ ܡܬܚܪܐ ܘܡܦܝܣ ܠܗ<EOS> ܐܝܟܢܐ ܕܢܬܐܠܨ ܛܘܒܬܢܐ ܕܢܐܚܘܕ ܬܪܥܐ ܘܠܐ ܢܦܬܚ<EOS> ܗܿܝ ܕܐܠܗܐ ܕܢܕܥ<EOS>ܕܐܝܟܢܐ ܟܕ ܐܬܦܬܚ ܬܪܥܐ ܐܫܬܟܚ ܗܿܘ ܫܒܪܐ ܩܕܡ ܩܕܝܫܐ܇ ܟܕ ܪܚܿܫ ܘܡܬܥܪܓܠ<EOS> ܒܗܿܝ ܕܣܓܝ ܬܡܗ ܗܘ<EOS>ܩܕܝܫܐ<EOS> ܘܟܕ ܐܬܛܦܝܣ ܕܨܒܝܢܐ ܕܐܠܗܐ ܐܝܬܘܗܝ ܩܿܒܠ ܕܢܥܡܕܗ<EOS> ܘܟܕ ܠܝܬ ܐܢܫ ܥܡܗ ܐܠܐ ܐܒܐ ܦܝܘܪ<EOS>ܕܗܝܕܝܢ ܐܣܬܩܒܠ<EOS> ܟܕ ܠܐ ܐܝܬܘܗܝ ܩܠܝܪܝܩܐ ܐܠܐ ܫܚܝܡܐ<EOS> ܒܪܡ ܕܝܢ ܡܛܠ ܐܘܠܨܢܐ ܐܦܝܣ ܠܗ ܕܢܠܒܟܗ<EOS>ܠܒܒܘܣܐ ܠܥܠ ܡܢ ܠܩܢܐ ܕܗܟܢܐ ܐܫܝܕܘܬܐ ܕܡܝ̈ܐ ܢܥܒܕ<EOS> ܘܟܕ ܐܬܐ ܗܿܘ ܕܢܠܒܘܟ<EOS> ܚܙܐ ܛܝܒܘܬܐ<EOS>ܕܟܗܢܘܬܐ ܠܥܠ ܡܢ ܪܝܫܗ ܕܛܘܒܬܢܐ<EOS> ܘܕܚܿܠ ܘܥܪܩ<EOS> ܘܩܿܥܐ ܗܘܐ ܘܐܡܿܪ ܐܘܒܣܐܝܣ<EOS>ܐܘܒܣܐܝܣ<EOS> ܗܿܘ ܕܡܬܦܫܩ ܡܪܝ ܡܪܝ<EOS> ܟܕ ܕܝܢ ܠܒܟܗ ܛܘܒܬܢܐ<EOS> ܠܡܚܣܢ ܐܦܝܣܗ ܕܢܓܫܘܦ ܥܡܗ ܒܥܿܒܕܐ<EOS>ܩܕܝܫܐ<EOS> ܟܕ ܐܡܿܪ ܠܗ ܠܐ ܬܕܚܠ ܡܢ ܕܝܢܐ܇ ܐܟ ܗܿܘ ܕܠܐ ܫܿܘܐ ܐܢܬ<EOS> ܡܛܠ ܕܡܢ ܐܘܠܨܢܐ ܗܕܐ ܗܘܝܐ<EOS>ܐܟ ܨܒܝܢܗ ܕܐܠܗܐ<EOS> ܐܝܟܢܐ ܕܡܗܝܡܢܐ ܗܢܐ ܘܪܚܿܡ ܐܟܣܢܝ̈ܐ ܕܩܿܒܠ ܠܢ<EOS> ܢܫܬܘܐ ܠܒܘܪܟܬܟ ܘܠܛܝܒܘܬܐ<EOS>ܕܡܢ ܐܠܗܐ<EOS>§<EOS>ܢܢ ܗܘ ܗܢܐ ܐܒܐ ܦܝܘܪ ܒܙܒܢ ܟܕ ܒܚܙܘܐ ܗܘܐ ܚܙܐ ܟܢܫܐ ܣܓܝܐܐ ܕܕܝܪ̈ܝܐ<EOS>ܕܛܥܝܢܝܢ ܨܠܝܒܐ ܚܕ ܪܒܐ ܥܠ ܟܬܦ̈ܬܗܘܢ ܡܢ ܬܪ̈ܝܗܘܢ ܪ̈ܝܫܘܗܝ ܟܕ ܦܢܝܢ ܠܒܣܬܪܗܘܢ ܠܘܩܒܠ<EOS>ܚܕܕ̈ܐ<EOS> ܘܗܠܝܢ ܡܿܢ ܕܡܬܬܠܝܢ ܠܟܐ<EOS> ܠܗܠܝܢ ܕܝܢ ܠܓܒܐ ܣܩܘܒܠܝܐ<EOS> ܘܕܟܥܟܪܝܢ ܗܘܘ ܠܚ̈ܕܕܐ ܘܡܢ<EOS>ܚܕܕ̈ܐ ܡܬܥܟܪܝܢ ܗܘܘ<EOS> ܗܿܝ ܕܡܫܘܕܥܐ ܗܘܬ ܠܣܕܩܐ ܕܗܫܐ ܗܘܐ ܒܚܪܝܢܐ ܘܬܟܬܘܫܐ ܕܐܓܦܛܝ̈ܐ<EOS>ܘܕܦܠܣܛܝ̈ܢܝܐ ܕܝܪ̈ܝܐ ܐܪ̈ܬܘܕܘܟܣܘ<EOS> ܟܕ ܣܒܪܝܢ ܬܪܝܗܘܢ ܓܒ̈ܐ ܡܛܠ ܛܢܢܐ ܣܓܝܐܐ ܘܚܬܝܬܘܬܐ ܕܚܠܦ<EOS>ܫܪܪܐ ܡܬܟܬܫܝܢ ܗܘܘ<EOS> ܗܿܝ ܕܐܦ ܐܢܫ ܥܬܝܩܐ ܡܢ ܩܕܝܫ̈ܐ ܐܒܐ ܠܘܩܝܣ ܗܿܘ<EOS>ܕܩܠܝ̈ܬܐ<EOS> ܟܕ ܒܪܘܚܐ ܩܿܕܡ ܚܙܐ<EOS> ܫܘܕܥ ܟܕ ܐܡܿܪ ܠܗܠܝܢ ܕܥܡܗ<EOS> ܐܢ ܚܝܝ̈ܢ ܐܢܫܝ̈ܢ ܡܢܟܘܢ ܥܬܝܕ<EOS>ܕܢܕܪܟ ܙܒܢܐ ܕܒܗ ܬܪ̈ܝܢ ܡܬܠܒܟܝܢ ܕܢܣܗܕܘܢ ܚܠܦ ܡܫܝܚܐ ܘܡܛܠ ܐܪܬܘܕܟܣܝܐ<EOS> ܘܠܐ ܡܫܬܘܬܦܝܢ ܥܡ<EOS>ܚܕܕ̈ܐ<EOS>§<EOS>ܢܐ ܗܟܢܐ ܘܛܘܒܢܝܬܐ ܐܘܪܒܩܝܐ ܗܿܝ ܕܡܢ ܠܥܠ ܐܬܥܗܕܢܢ<EOS> ܚܙܘܐ ܕܚܝܠܐ ܚܙܬ<EOS> ܟܕ<EOS>ܗܝ ܗܕܐ ܡܫܘܕܥܐ<EOS> ܚܙܬ ܓܝܪ ܗܝ ܠܗܿ ܐܟ ܕܒܥܝܿܕܐ ܕܝܠܗܿ<EOS> ܕܣܠܩܐ ܗܘܬ ܒܠܠܝܐ ܠܒܝ ܣܘܠܩܐ ܩܕܝܫܐ<EOS>ܕܬܣܓܘܕ ܒܫܠܝܐ ܒܠܚܘܕܝܗܿ<EOS> ܘܟܕ ܐܬܟܦܦܬ ܥܠ ܕܪ̈ܓܐ<EOS> ܚܙܬ ܒܐܣܛܘܐ ܩܕܡ ܒܝܬ ܣܘܠܩܐ ܩܕܝܫܐ<EOS>ܐܢܬܬܐ ܐܢܫ ܕܠܒܝܫܐ ܗܘܬ ܢܚ̈ܬܐ ܕܐܪܓܘܢܐ<EOS> ܘܡܢܗܪܐ ܗܘܬ ܒܗܿ ܒܐܢܐܪܬܝܟܝܣ ܘܡܢ ܕܚܠܬܐ ܟܕ<EOS>ܐܬܬܙܝܥܬ ܢܦܠܬ ܥܠ ܐܦܝ̈ܗܿ<EOS> ܘܣܝܡܐ ܗܘܬ ܥܠ ܐܪܥܐ<EOS> ܩܕܝܫܬܐ ܕܝܢ ܝܠܕܬ ܐܠܗܐ<EOS> ܗܝ ܓܝܪ ܐܝܬܝܗܿ<EOS>ܗܘܬ<EOS> ܩܪܒܬ ܘܐܩܝܡܬܗܿ ܟܕ ܐܡܿܪܐ ܠܐ ܬܕܚܠܝܢ ܐܡܐ<EOS> ܠܐ ܬܣܬܪܗܒܝܢ<EOS> ܘܟܕ ܠܒܟܬܗܿ ܒܐܝܕܗܿ ܡܕܝܪܐ<EOS>ܗܘܬ ܥܡܗܿ<EOS> ܘܟܕ ܡܢܗܪܐ ܐܕܝܩܬ ܡܢ ܐܣܛܘܐ ܠܬܚܬ<EOS> ܟܕ ܡܬܒܩܝܐ ܒܛܘܪܐ<EOS> ܐܡܿܪܐ ܠܗܿ ܠܐܡܐ<EOS>ܐܘܪܒܩܝܐ<EOS> ܚܿܙܝܐ ܐܢܬܝ ܐܡܬܗ ܕܐܠܗܐ ܐܝܟܢܐ ܐܝܬܘܗܝ ܛܘܪܐ ܚܿܙܐ ܠܟܝ ܒܙܒܢ ܗܟܢܐ ܐܡܪܝ ܠܝ<EOS>ܐܝܟܢܐ ܚܿܙܝܐ ܐܢܬܝ ܠܗ<EOS> ܗܝ ܕܝܢ ܐܡܪܬ ܚܿܙܝܐ ܐܢܐ ܠܛܘܪܐ ܟܠܗ ܐܟ ܡܐ ܕܡܪܟܒ<EOS>ܡܢ ܨܠܝ̈ܚܐ ܕܩܝ̈ܣܐ<EOS> ܘܐܡܪܬ ܝܠܕܬ ܐܠܗܐ<EOS> ܗܐ ܐܟ ܕܚܿܙܝܐ ܐܢܬܝ ܠܛܘܪܐ ܗܢܐ ܗܟܢܐ ܡܟܝܠ ܬܗܘܐ<EOS>ܥܕܬܗ ܕܐܠܗܐ ܣܕܩ̈ܐ ܥܕܡܐ ܠܚܪܬܐ<EOS>§<EOS>ܢܒ ܠܘܢܛܝܣ ܡܢ ܗܠܝܢ ܕܡܣܬܒܪܝܢ ܕܐܝܬܝܗܘܢ ܓܢܣܐ ܢܨܝܚܐ ܘܚܙܝܐ ܕܐܣܩܠܘܢܐ<EOS>ܠܚܪܬܐ ܟܦܪ ܒܥܠܡܐ ܘܗܘܐ ܕܝܪܝܐ ܘܪܝܫܕܝܪܐ<EOS> ܠܗܿܘ ܕܐܬܢܒܝ ܠܗ ܩܕܝܫܐ ܙܐܢܘܢ ܡܕܒܪܝܐ ܕܐܦܝܣܩܘܦܐ<EOS>ܗܿܘܐ ܐܢܬ<EOS> ܘܠܐ ܡܐܿܬ ܐܢܬ ܐܦܝܣܩܘܦܐ<EOS> ܡܕܝܢ ܟܕ ܗܘܐ ܐܦܝܣܩܘܦܐ ܕܐܣܩܠܘܢܐ ܐܟ ܢܒܝܘܬܐ ܐܬܚܿܦܛ<EOS>ܕܢܩܢܐ ܠܗ ܪܚܡܘܬܐ ܘܦܪܣܛܣܝܐ ܕܢܣܛܘܪܝܣ ܗܿܘ ܗܪܛܝܩܐ<EOS> ܕܐܚܝܕ ܗܘܐ ܗܝܕܝܢ ܥܕܬܐ<EOS>ܕܩܘܣܛܢܛܝܢܐܦܘܠܝܣ<EOS> ܐܝܬܘܗܝ ܗܘܐ ܕܝܢ ܕܡܠܐ ܟܠܗ ܡܣܐܒ ܒܐܦ̈ܐ ܘܬܪܥܝܬܐ ܕܥܠܡܐ<EOS> ܘܒܕܓܘܢ ܟܕ<EOS>ܐܟܣܘܪܣܬܝܢܐ ܗܘܐ ܪܫܝܥܐ ܢܣܛܘܪܝܣ<EOS> ܐܝܩܪ̈ܐ ܘܫܘ̈ܟܢܐ ܫܕܪ ܠܗ ܠܐܟܣܘܪܝܐ<EOS> ܘܟܕ ܡܢ ܒܬܪ ܗܟܢܐ<EOS>ܗܘܬ ܣܘܢܕܘܣ ܕܟܠܩܝܕܘܢܐ ܣܠܩ ܐܦ ܗܘ<EOS> ܘܐܟ ܕܐܡܪܝܢ ܗܘܘ ܕܩܿܪܐ ܗܘܐ ܥܗ ܠܝܘܒܢܠܐܘܣ ܕܢܪܡܐ ܐܝܕܐ<EOS>ܒܟܦܘܪܘܬܐ ܝܬܝܪ ܡܢ ܟܠܗܘܢ ܗܘ ܐܝܬܘܗܝ ܗܘܐ<EOS> ܘܟܕ ܗܕܐ ܐܝܠܦܘܢ ܒܢ̈ܝ ܐܣܩܠܘܢܐ ܘܛܢܐܘܢ<EOS> ܡܛܝܒܝܢ<EOS>ܗܘܘ ܕܟܕ ܗܿܦܟ ܠܐ ܢܩܒܠܘܢܝܗܝ<EOS> ܐܠܐ ܐܘ ܕܢܛܪܕܘܢܝܗܝ ܐܘ ܕܢܪܓܡܘܢܝܗܝ<EOS> ܘܡܛܠ<EOS>ܗܕܐ ܟܕ ܗܦܟ ܘܐܬܡܢܥ ܒܠܠܝܐ ܠܐܣܩܠܘܢܐ<EOS> ܟܕ ܝܕܥ ܛܢܢܐ ܕܥܡܐ ܕܒܗܿ ܗܦܟ ܠܩܘܦܪܘܣ<EOS> ܘܟܕ ܡܝܬ<EOS>ܬܡܢ<EOS> ܫܩܠܘܗܝ ܗܠܝܢ ܕܝܠܗ ܘܐܬܚܦܛܘܢ ܡܛܫܝܐܝܬ ܕܢܝܬܘܢܝܗܝ ܠܐܣܩܠܘܢܐ<EOS> ܘܬܡܢ ܒܠܠܝܐ ܢܥܦܘܢܝܗܝ<EOS>ܘܟܕ ܐܫܬܟܚܬ ܐܠܦܐ ܕܛܝܦܐ ܗܘܬ ܡܢ ܩܘܡܛܛܘܢ<EOS> ܒܗܿ ܐܪܡܝܘܗܝ<EOS> ܐܝܬ ܗܘܐ ܕܝܢ ܒܗܿ ܒܐܠܦܐ ܫܠܕܐ<EOS>ܕܐܢܫ ܗܢܝܘܟܐ ܕܐܝܬܘܗܝ ܗܘܐ ܡܢܗܿ ܕܐܫܩܠܘܢܐ ܘܐܬܩܪܝ ܠܩܘܣܛܢܛܝܢܐܦܘܠܝܣ<EOS> ܘܬܡܢ ܢܨܝܚܐܝܬ ܡܚܿܘܐ<EOS>ܗܘܐ ܗܠܝܢ ܕܐܘܡܢܘܬܐ<EOS> ܘܟܕ ܡܝܬ<EOS> ܡܫܚܘܗܝ ܒܕܒܫܐ ܗܠܝܢ ܕܝܠܗ<EOS> ܘܒܓܠܘܣܩܡܐ ܕܐܒܪܐ ܣܡܘܗܝ<EOS>ܘܡܿܝܬܝܢ ܗܘܘ ܠܗ ܠܘܬ ܗܠܝܢ ܕܝܠܗ<EOS> ܟܕ ܗܘܐ ܕܝܢ ܟܝܡܘܢܐ ܩܫܝܐ ܒܝܡܐ ܘܡܚܫܘܠܐ ܩܡ ܘܣܝܡ ܗܘܐ<EOS>ܩܝܢܕܘܢܣ ܕܡܘܬܐ ܥܠ ܗܠܝܢ ܕܒܗܿ ܢܘ̈ܛܐ ܡܦܩܝܢ ܗܘܘ ܘܫܕܝܢ ܡܢ ܛܥܢܐ ܐܟ ܒܿܥܝܢ ܕܢܼܩܠܘܢ<EOS>ܡܢܗܿ<EOS> ܘܥܡ ܟܠܗܝܢ ܐܬܚܫܒܘܢ ܕܐܦ ܫܠܕܗ ܕܗܢܝܘܟܐ ܢܫܕܘܢ<EOS> ܘܒܠܚܘܕ ܗܝ ܕܐܦܝܣܩܘܦܐ ܢܠܒܟܘܢ<EOS> ܡܛܠ<EOS>ܐܝܩܪܐ ܕܐܦܝܣܩܦܘܬܐ<EOS> ܘܟܕ ܟܐܢܘܬܗ ܕܐܠܗܐ ܡܕܒܪܐ ܗܘܬ܇ ܟܕ ܡܣܪܗܒܝܢ ܢܘ̈ܛܐ ܡܢ ܡܚܫ̈ܘܠܐ<EOS>ܘܟܝܡܘܢܐ<EOS> ܚܠܦ ܗܿܝ ܕܗܢܝܘܟܐ ܫܠܕܐ ܕܠܐܘܢܛܝ ܫܕܘ ܒܝܡܐ<EOS> ܘܟܕ ܛܦܘ ܘܐܬܘ ܠܐܣܩܠܘܢܐ ܒܫܠܝܐ ܩܪܘ<EOS>ܠܒܝ̈ܬܝܘܗܝ ܕܝܠܗ ܕܠܐܘܢܛܝ<EOS> ܘܫܩܠܘ ܫܠܕܐ ܒܠܠܝܐ ܩܕܡ ܕܠܐ ܐܢܫ ܡܢ ܡܕܝܢܬܐ<EOS>ܢܕܥ ܘܐܬܚܦܛܘܢ ܕܥܘܦܝܐ ܕܝܠܗ ܢܥܒܕܘܢ<EOS> ܘܟܕ ܦܬܚܘܗܝ ܠܓܠܘܣܩܡܐ ܕܢܩܒܪܘܢ ܫܠܕܐ<EOS> ܐܫܬܟܚ ܗܢܝܘܟܐ<EOS>ܒܟܠܗ ܐܣܟܡܗ<EOS> ܟܕ ܣܝܡ ܩܣܕܐ ܒܪܝܫܥ ܘܠܒܝܟ ܫܒܛܗ ܘܡܿܚܙܩ ܒܦܣܝܩ̈ܬܐ<EOS> ܘܟܕ ܒܗܬܘܢ ܦܩܕܘܢ ܠܗܠܝܢ<EOS>ܕܩܪܝܒܝܢ ܗܘܘ ܕܠܐ ܐܢܫ ܢܕܥ ܣܟ<EOS> ܐܠܐ ܐܟ ܗܿܘ ܕܦܓܪܗ ܕܐܦܝܣܩܘܦܐ ܠܐܘܢܛܝ ܐܝܬܘܗܝ ܗܟܢܐ<EOS>ܠܘܝܘܗܝ ܠܗܢܝܘܟܐ<EOS> ܐܡܪܝܢ ܗܘܘ ܕܝܢ ܕܒܪܢܫܐ ܛܒܐ ܗܿܘܐ ܗܘܐ ܠܗ ܘܕܣܓܝ ܪܚܿܡ ܗܘܐ ܕܢܬܠ ܙܕܩܬܐ<EOS>ܘܢܛܪ ܦܘܩ̈ܕܢܐ<EOS> ܘܗܟܢܐ ܐܫܬܡܠܝܬ ܢܒܝܘܬܐ ܕܩܕܝܫܐ ܙܐܢܘܢ<EOS> ܘܗܠܝܢ ܘܡܢ ܐܚܪ̈ܢܐ ܣܓܝ̈ܐܐ ܫܡܥܬ<EOS>ܕܡܫܪܪܝܢ<EOS> ܕܚܿܠ ܠܐܠܗܐ ܕܝܢ ܐܒܐ ܙܟܪܝܐ ܩܫܝܫܐ ܐܡܿܪ ܗܘܐ<EOS> ܡܛܠ ܙܘܣܝܡܘܣ ܕܐܝܬܘܗܝ ܗܘܐ ܩܕܡܝܐ<EOS>ܕܐܣܩܠܘܢܐ<EOS> ܕܗܘ ܐܫܬܥܝ ܠܝ ܟܕ ܡܫܪܪ ܕܒܗ ܒܚܙܘܐ ܩܿܒܠ ܘܦܠܪܦܘܪܬܢܐ ܗܘܐ<EOS> ܒܪ ܓܢܣܗ ܓܝܪ ܐܝܬܘܗܝ<EOS>ܗܘܐ ܕܠܐܘܢܛܝ<EOS> ܘܥܡ ܗܠܝܢ ܐܚܪ̈ܢܐ ܟܕ ܒܪܐܙܐ ܐܬܩܪܝܘ ܠܩܒܘܪܬܗ<EOS> ܚܿܙܝܐ ܗܘܐ ܕܗܠܝܢ ܘܣܗܕܐ<EOS>§<EOS>ܢܓ ܐܡܿܪ ܗܘܐ ܐܒܐ<EOS> ܡܢ ܩܕܡ ܬܠܬ ܫܢܝ̈ܢ ܕܬܗܘܐ ܣܘܢܕܘܣ ܕܟܠܩܝܕܘܢܐ<EOS>ܐܫܬܟܚܢܢ ܐܟܚܕܐ ܐܢܐ ܘܛܘܒܢܐ ܬܐܘܕܛܘܣ<EOS> ܘܐܢܫ̈ܝܢ ܡܢ ܐܒܗ̈ܬܐ ܒܐܘܪܫܠܡ<EOS> ܘܠܐܦ̈ܝ ܫܒ̈ܥ ܫܥ̈ܝܢ ܕܝܘܡܐ<EOS> ܚܙܝܢܢ ܓܠܝܐܝܬ ܟܠܢ ܬܠܬܐ ܫܡ̈ܫܐ ܒܫܡܝܐ<EOS> ܠܗܢܐ ܡܿܢ ܠܡܕܢܚܐ<EOS> ܠܗܢܐ<EOS>ܕܝܢ ܠܡܥܪܒܐ<EOS> ܘܠܗܢܐ ܒܡܨܥܬܐ ܕܫܡܝܐ<EOS> ܐܝܢܐ ܕܝܢ ܐܝܬܘܗܝ ܚܝܠܐ ܘܚܙܘܐ ܗܘ<EOS> ܐܠܗܐ ܒܠܚܘܕܘܗܝ<EOS>ܝܿܕܥ<EOS> ܡܫܘܕܥ ܕܝܢ ܦܢܛܘܣ ܘܡܦܩܢܐ ܕܣܘܥܪܢܐ<EOS>§<EOS>ܢܕ ܐܡܿܪ ܗܘܐ ܐܒܐ ܕܟܕ ܐܢܐ ܒܡܨܪܝܢ<EOS> ܒܙܒܢܐ ܗܿܘ ܟܕ ܐܫܬܡܠܝ ܒܣܗܕܘܬܐ<EOS>ܕܚܠܦ ܫܪܪܐ ܒܩܘܣܛܢܛܝܢܐܦܘܠܝܣ܇ ܛܘܒܢܐ ܬܐܘܕܣܝܣ ܪܝܫ ܐܦܝܣܩܘ̈ܦܐ ܕܐܘܪܫܠܡ<EOS> ܚܙܝܬܗ ܒܗ ܒܠܠܝܐ<EOS>ܕܡܬܥܠܐ ܗܘܐ ܠܫܡܝܐ<EOS> ܟܕ ܡܥܛܦ ܐܣܛܠܐ ܚܘܪܬܐ<EOS> ܗܿܝ ܕܐܝܬ ܥܝܕܐ ܕܢܠܒܫܘܢ ܐܦܝܣܩܘ̈ܦܐ ܕܐܘܪܫܠܡ<EOS>ܡܐ ܕܡܿܥܡܕܝܢ<EOS> ܢܗܝܪܬܐ ܡܕܡ ܘܡܒܪܩܐ ܥܕܡܐ ܕܥܠ ܠܫܡܝܐ<EOS> ܘܟܕ ܪܫܡܬ ܝܘܡܐ<EOS> ܠܚܪܬܐ ܟܕ ܐܬܝܕܥ<EOS>ܥܘܢܕܢܗ ܐܫܟܚܬ ܕܗܘ ܝܘܡܐ ܐܝܬܘܗܝ ܕܒܗܿ ܚܙܝܬ ܗܿܘ ܚܙܘܐ<EOS>§<EOS>ܢܗ ܠܘܬ ܗܠܝܢ ܕܐܡܪܝܢ ܠܢ ܕܟܠܗܿ ܬܒܝܠ ܡܬܩܪܒܐ ܒܥ̈ܕܬܐ<EOS> ܘܐܢܬܘܢ ܒܠܚܘܕܝܟܘܢ<EOS>ܕܐܝܬܝܟܘܢ ܙܥܘܪ̈ܐ ܣܕܝܩܝܢ ܐܢܬܘܢ ܘܐܡܪܝܢ ܐܢܬܘܢ ܢܦܫܟܘܢ ܐܪ̈ܬܘܕܘܟܣܘ<EOS>ܘܛܢܢ̈ܐ ܕܫܪܪܐ<EOS> ܐܫܠܡܘ ܠܢ ܐܒܗ̈ܬܐ ܕܗܟܢܐ ܢܦܢܐ ܠܗܘܢ ܦܬܓܡܐ ܐܬܕܟܪܘܢ ܟܡܐ ܪ̈ܒܘܬܐ ܒܠܚܘܕ<EOS>ܟܠܗܘܢ ܡܬܪ̈ܚܩܢܐ ܘܡܬܥܒܪ̈ܢܐ ܗܘܘ<EOS> ܘܒܡܕܒܪܐ ܐܒܕܘ<EOS> ܘܠܘ ܒܠܚܘܕ ܡܢ ܛܒ̈ܬܐ ܕܠܥܠܡ ܢܦܠܘ<EOS> ܐܠܐ<EOS>ܘܡܢ ܕܢܥܠܘܢ ܠܐܪܥܐ ܕܡܘܠܟܢܐ ܐܬܟܠܝܘ ܒܝܕ ܛܠܘܡܘܬܗܘܢ<EOS> ܘܗܿܘ ܣܐܡ ܢܡܘܣܐ ܐܟܚܕܐ ܘܢܒܝܐ ܪܒܐ<EOS>ܡܘܫܐ ܡܪܬܐ ܗܘܐ ܘܐܡܿܪ<EOS> ܠܐ ܬܗܘܐ ܥܡ ܣܓܝ̈ܐܐ ܒܒܝܫܬܐ ܘܬܘܒ ܒܦܪܣ ܟܕ ܟܠܗܘܢ ܫܒܝ̈ܐ ܕܝܗܿܘܕܐ<EOS>ܣܓܕܘ ܠܨܠܡܐ ܕܡܠܟܐ<EOS> ܗܠܝܢ ܬܠ̈ܬܐ ܛܠ̈ܝܐ ܟܬܪܘ ܠܐ ܡܨܛܠܝ̈ܢܐ ܘܠܐ ܡܬܥܒܪ̈ܢܐ<EOS> ܘܡܛܠ ܗܕܐ ܠܘ<EOS>ܒܠܚܘܕ ܗܢܘܢ ܟܕ ܫܒܿܚܘܢ ܠܐܠܗܐ ܐܫܬܒܚܘܢ ܡܢܗ ܐܠܐ ܘܠܗ ܠܡܿܠܟܐ ܘܠܣܓܝ̈ܐܐ ܕܗܝܕܝܢ ܩܪܝܒܝܢ<EOS>ܗܘܘ<EOS> ܡܛܝܒ̈ܢܐ ܗܘܘ ܕܝܕܝܥܘܬ ܐܠܗܐ ܕܠܐ ܛܘܥܝܝ<EOS> ܕܐܝܠܝܢ ܗܟܝܠ ܨܒܿܐ ܐܢܬ ܕܬܗܘܐ ܡܫܘܬܦܐ<EOS>ܘܥܡܗܘܢ ܬܗܘܐ ܠܟ ܡܢܬܐ<EOS> ܥܡ ܝܫܘܥ ܒܪ ܢܘܢ ܘܟܠܒ ܒܪ ܝܘܦܢܐ܇ ܘܗܠܝܢ ܬܠܬܐ ܛܠܝ̈ܐ ܕܒܒܒܠ<EOS> ܐܘ ܥܡ<EOS>ܟܠܗ ܥܠܡܐ ܕܣܓܕܘ ܠܨܠܡܐ ܕܕܗܒܐ<EOS> ܗܝ ܗܕܐ ܐܬܚܫܒ ܘܡܛܠ ܥܡܐ ܣܓܝܐܐ ܕܗܘܐ ܒܟܠܩܝܕܘܢܐ ܒܣܘܢܕܘܣ<EOS>ܕܟܦܘܪ̈ܐ<EOS> ܕܡܛܠܬܗܿ ܝܬܝܪ ܠܚܿܡܐ ܐܝܬܝܗܿ ܕܢܐܡܪ ܗܿܝ ܡܠܬܐ ܟܗܢܝܬܐ ܕܐܪܡܝܐ<EOS>ܢܒܝܐ<EOS> ܕܪ̈ܥܘܬܐ ܣܓܝ̈ܐܐ ܚܒܠܘܢ ܟܪܡܐ ܕܝܠܝ<EOS> ܘܛܡܐܘ ܝܪܬܘܬܝ<EOS> ܣܡܘܢ ܡܢܬܐ ܕܝܠܝ ܪܓܝܓܬܐ ܒܚܘܪܒܐ<EOS>ܕܠܐ ܡܬܬܕܝܫ<EOS> ܘܬܘܒ ܕܛܒ ܗܘ ܚܕ ܕܥܿܒܕ ܨܒܝܢܐ ܕܡܪܝܐ ܡܢ ܐܠܦܐ<EOS>§<EOS>ܢܘ ܟܕ ܗܦܟ ܟܦܘܪܐ ܝܘܒܢܠܐܘܣ ܡܢ ܣܘܢܕܘܣ ܕܛܠܘ̈ܡܐ ܫܦܪ ܠܐܒܗ̈ܬܐ ܩܕܝܫ̈ܐ<EOS>ܐܪ̈ܬܘܕܘܟܣܘ ܘܕܝܪ̈ܝܐ ܕܐܝܬ ܒܦܠܣܛܝܢܐ ܕܢܐܪܥܘܢ ܒܗ ܒܐܘܪܚܐ<EOS> ܘܐܟ ܚܝܠܗܘܢ ܢܥܒܕܘܢ<EOS>ܘܢܦܝܣܘܢܝܗܝ ܕܢܕܥ ܣܟܠܘܬܗ<EOS> ܘܢܬܪܨ ܢܦܫܗ<EOS> ܘܢܫܕܐ ܟܫܠܐ ܡܢ ܬܒܝܠ<EOS> ܐܦܝܣܘܗܝ ܕܝܢ ܘܠܛܘܒܢܐ ܐܒܐ<EOS>ܦܛܪܐ ܕܟܢܝܫ ܗܘܐ ܗܝܕܝܢ ܒܠܐܒܪܐ ܕܡܝܘܡܐ ܕܢܐܙܠ ܥܡܗܘܢ<EOS> ܘܟܕ ܡܫܬܐܠ ܗܘܐ ܒܗܿܝ ܕܠܐ ܡܿܥܕ ܗܘܐ<EOS>ܕܢܦܘܩ ܡܢܗܿ<EOS> ܘܡܛܠ ܥܢܝܢܐ ܕܐܢܫܝ̈ܢ ܥܠܡܝ̈ܐ ܘܐܟ ܕܒܣܘܓܐܐ ܕܗܠܝܢ ܕܡܢ ܩܘܡܛܛܘܢ ܡܢ ܗܠܝܢ<EOS>ܓܝܪ ܣܓܝ̈ܐܐ ܐܝܬ ܗܘܐ ܠܝܘܒܢܠܐܘܣ ܕܢܚܿܬܝܢ ܗܘܘ ܥܡܗ ܠܥܘܕܪܢܗ ܘܠܢܘܛܪܗ ܐܬܚܙܝ ܠܗ ܦܪܘܩܢ ܟܕ<EOS>ܐܡܿܪ<EOS> ܐܢܐ ܡܬܛܠܡ ܐܢܐ ܘܗܝܡܢܘܬܝ ܡܬܥܒܪܐ<EOS> ܘܐܢܬ ܐܝܩܪܟ ܘܫܠܝܟ ܒܿܥܐ ܐܢܬ<EOS> ܘܗܟܢܐ ܐܬܬܙܝܥ<EOS>ܘܩܡ ܪܕܐ<EOS> ܟܕ ܟܠܗܘܢ ܒܚܘܝܚܘܬܐ ܐܟ ܕܢܣܗܕܘܢ ܐܙܠܝܢ ܗܘܘ<EOS> ܘܟܕ ܥܢܝܢܐ ܗܘܐ ܠܐܒܗ̈ܬܐ ܠܘܬܗ ܕܝܘܒܢܠܐܘܣ ܠܐ ܚܣܝܐ ܘܛܘܒܢܐ ܬܐܘܕܣܝܣ ܕܝܪܝܐ ܗܿܘ ܕܗܘܐ ܡܢ ܡܗ̈ܝܡܢܐ<EOS>ܠܚܪܬܐ ܪܝܫ ܐܦܝܣ̈ܩܘܦܐ ܒܐܘܪܫܠܡ<EOS> ܡܟܣ ܗܘܐ ܠܗ ܒܦܪܗܣܝܐ ܟܦܘܪܝܐ ܕܗܘܐ ܒܟܠܩܝܕܘܢܐ ܐܟ ܡܿܢ<EOS>ܕܩܪܝܒ ܗܘܐ ܒܟܠ ܙܒܢ ܘܝܕܥ ܗܘܐ ܟܠܗܝܢ ܕܐܣܬܥܪ̈ܝܢ<EOS> ܘܡܣܒ ܒܐܦ̈ܐ ܘܟܦܘܪܝܐ ܕܝܠܗ ܕܝܘܒܢܠܐܘܣ<EOS>ܡܦܪܣܐ ܗܘܐ<EOS> ܐܬܚܡܬ ܗܘ ܝܘܒܢܠܐܘܣ ܘܦܩܕ ܠܐܢܫ ܕܐܢܩܘܪܝܘܢ ܡܢ ܗܿܢܘܢ ܕܢܩܝܦܝܢ ܗܘܘ ܠܗ ܕܠܗܢܐ<EOS>ܒܙܗܝܘܬܐ ܢܥܒܕ ܐܟ ܕܠܫܓܘܫܐ ܘܩܿܐܡ ܠܘܩܒܠ ܨܒܝܢܐ ܕܡܠܟܐ<EOS> ܘܟܕ ܥܬܝܕ ܗܘܐ ܗܿܘ ܕܗܕܐ ܢܥܒܕ<EOS>ܐܫܬܠܗܒ ܒܛܢܢܐ ܛܘܒܢܐ ܦܛܪܘܣ ܟܕ ܥܕܟܝܠ ܕܝܪܝܐ ܐܝܬܘܗܝ ܗܘܐ ܘܠܐ ܐܝܬ ܗܘܐ ܠܗ ܪܒܘܬܐ<EOS>ܕܐܦܝܣܩܦܘܬܐ܇ ܝܿܕܥ ܗܘܐ ܠܗ ܒܚܝܠܐ ܕܢܒܝܘܬܐ<EOS> ܐܢܬ ܡܛܠ ܗܝܡܢܘܬܐ ܡܡܪܚ ܐܢܬ ܕܬܡܨܥ ܐܘ ܕܟܠܟܠܗ<EOS>ܬܡܠܠ<EOS> ܠܘ ܙܦܠܢ ܘܙܦܠܢ ܒܗܢܐ ܠܠܝܐ ܥܒܕܬ ܐܢܐ ܐܝܬܝ ܙܥܘܪܐ ܕܟܠܗܘܢ ܩܕܝܫ̈ܐ ܕܗܪܟܐ<EOS> ܒܿܥܐ ܐܢܬ<EOS>ܐܡܿܪ ܘܬܚܘܬ ܢܘܪܐ ܡܚܕܐ ܡܢ ܫܡܝܐ ܘܬܛܠܩܟ ܠܟ ܘܠܗܠܝܢ ܕܢܩܝܦܝܢ ܠܟ<EOS> ܗܝܕܝܢ ܟܕ ܗܘܐ ܗܿܘ<EOS>ܒܕܚܠܐ ܘܙܘܥܐ ܘܝܕܥܗ ܡܿܢ ܐܝܬܘܗܝ ܢܦܠ ܩܕܡ ܪ̈ܓܠܘܗܝ<EOS> ܟܕ ܡܦܝܣ ܠܗ ܩܕܡ<EOS>ܟܠܢܫ ܫܒܘܩ ܠܝ ܡܪܝ ܢܐܒܪܢܘܓܝ<EOS> ܠܐ ܝܕܥܬ ܕܩܕܝܫܘܬܟ ܗܪܟܐ ܐܝܬܝܗܿ<EOS> ܘܗܟܢܐ ܫܡܪܗ ܠܛܘܒܢܐ<EOS>ܬܐܘܕܘܣܝܣ<EOS> ܟܕ ܠܐ ܡܕܡ ܡܟܝܠ ܐܡܪܚ ܕܬܘܒ ܢܐܡܪ ܐܘ ܢܣܥܘܪ ܥܠ ܩܕܝܫ̈ܐ<EOS> ܘܫܩܠܗ ܠܝܘܒܢܠܐܘܣ ܘܗܦܟ<EOS>ܠܩܣܪܝܐ<EOS>§<EOS>ܢܙ ܡܫܬܥܐ ܗܘܐ ܠܢ ܐܒܐ ܦܘܠܐ ܗܿܘ ܐܦܘܣܦܝܣܛܘܢ ܗܿܘ ܕܐܝܬܘܗܝ ܗܘܐ ܒܪ ܫܠܝܗ<EOS>ܕܣܒܐ ܐܒܐ ܐܢܕܪܝܐܐ ܘܡܕܒܪܝܐ<EOS> ܕܒܙܒܢܐ ܕܣܘܢܕܘܣ ܕܟܠܩܝܕܘܢܐ<EOS> ܬܪܝܢ ܒܫܠܝܐ ܐܝܬܝܢ ܗܘܝܢ<EOS> ܐܢܐ<EOS>ܘܐܚܐ ܕܝܠܝ<EOS> ܕܫܡܗ ܗܘܐ ܬܐܘܣܒܝܘܣ<EOS> ܓܒܪܐ ܡܠܝܠܐ ܘܕܝܕܥܬܐ ܣܓܝܐܬܐ ܐܝܬ ܗܘܬ ܠܗ ܕܚܟܡܬܐ ܕܥܠܡܐ<EOS>ܘܡܬܦܫܟ ܗܘܐ ܡܛܠ ܕܘܓܡܐ ܕܗܠܝܢ ܬܪ̈ܝܝ ܟܝ̈ܢܐ<EOS> ܘܡܦܝܣ ܗܘܐ ܠܡܪܝܐ ܕܢܩܿܒܠ ܦܝܣܐ ܡܢ ܛܝܒܘܬܗ<EOS>ܕܐܝܟܢܐ ܡܛܠ ܗܕܐ ܘܿܠܐ ܠܗ ܕܢܬܪܥܐ ܘܠܐܝܠܝܢ ܢܩܿܦ<EOS> ܠܗܠܝܢ ܕܡܫܬܐܠܝܢ ܕܢܐܡܪܘܢ ܬܪ̈ܝܢ ܟܝ̈ܢܐ<EOS>ܐܘ ܠܗܠܝܢ ܕܡܩܒܠܝܢ<EOS> ܘܐܬܚܙܝ ܠܗ ܩܕܝܫܐ ܝܘܚܢܢ ܐܘܢܓܠܣܛܐ ܕܐܡܿܪ ܠܘܬܗ ܬܐܘܣܒܝܐ<EOS> ܗܿܘ<EOS>ܕܐܝܬܘܗܝ ܗܘܐ ܡܢ ܒܪܫܝܬ<EOS> ܗܿܘ ܕܫܡܥܢܢ ܗܿܘ ܕܐܬܓܠܝ ܠܢ<EOS> ܘܒܥܝ̈ܢܝܢ ܚܙܝܢܢ<EOS>ܘܒܐܝ̈ܕܝܢ ܓܫܢ<EOS> ܡܠܬܐ ܕܚܝ̈ܐ<EOS> ܘܟܕ ܗܟܢܐ ܩܿܒܠ ܦܝܣܐ ܘܐܫܬܪܪ<EOS> ܟܪܘܙܐ ܕܫܪܪܐ ܗܘܐ<EOS>§<EOS>ܢܚ ܐܢܫ ܐܢܝܐ ܩܫܝܫܐ ܗܘܐ ܘܪܒܝܬܐ ܕܥܕܬܐ ܩܕܝܫܬܐ ܕܒܐܘܪܫܠܡ<EOS> ܗܢܐ ܡܢ ܒܬܪ<EOS>ܟܦܘܪܝܐ ܫܢܝ<EOS> ܘܟܕ ܗܘܐ ܛܢܢܐ ܐܪܬܐܕܘܟܣܐ<EOS> ܡܫܬܥܐ ܗܘܐ ܠܛܘܒܢܐ ܐܒܐ ܦܛܪܐ ܘܠܐܒܐ ܐܣܛܦܢܐ<EOS>ܩܫܝܫܐ ܕܟܕ ܗܘܬ ܣܘܢܗܕܘܣ ܒܐܦܣܘܣ ܒܗܿܝ ܕܐܣܬܠܝ ܢܣܛܘܪܝܣ ܪܫܝܥܐ<EOS> ܣܠܩ ܠܬܡܢ ܥܡ ܝܘܒܢܠܐܘܣ<EOS>ܘܡܢ ܗܝܕܝܢ ܟܕ ܚܙܐ ܒܗ ܡܣܒ ܒܐܦ̈ܐ ܣܓܝܐܐ ܘܕܡܛܝܒ ܗܘܐ ܕܢܫܠܡ ܐܠܘ ܠܐ ܕܡܢ ܛܘܒܬܢܐ ܩܘܪܝܠܘܣ<EOS>ܘܡܢ ܛܢܢܗ ܚܡܝܡܐ ܘܦܪܗܣܝܐ ܕܝܠܗ ܓܠܝܐܝܬ ܡܬܟܚܕ ܗܘܐ ܘܕܚܿܠ ܗܘܐ ܠܐ ܡܟܝܠ ܡܢ ܐܝܕܘܗ̈ܝ ܨܒܐ<EOS>ܕܢܣܒ ܩܘܪܒܢܐ<EOS> ܐܟ ܕܡܢ ܢܿܣܒ ܒܐܦ̈ܐ ܘܡܬܥܒܪܢܐ<EOS>§<EOS>ܢܛ ܐܢܗܘ ܕܐܡܪܝܢ ܠܢ ܗܠܝܢ ܕܒܟܠܩܝܕܘܢܐ ܛܠܡܘ<EOS> ܕܡܢ ܐܝܟܐ ܩܿܪܝܢ ܐܢܬܘܢ ܠܢ<EOS>ܥܒܘܪ̈ܐ ܐܘܟܝܬ ܛܠܘ̈ܡܐ<EOS> ܐܡܿܪܝܢܢ ܠܗܘܢ ܕܢܡܘܣܐ ܐܝܬܘܗܝ ܫܠܝܚܝܐ ܕܐܡܪ ܐܢ ܓܝܪ ܠܐܝܠܝܢ<EOS>ܕܣܬܪܬ ܬܘܒ ܠܗܝܢ ܒܿܢܐ ܐܢܐ ܥܒܘܪܐ ܡܚܘܐ ܐܢܐ ܢܦܫܝ<EOS> ܐܢܬܘܢ ܡܕܝܢ ܕܒܐܦܣܘܣ ܐܣܠܝܬܘܢ<EOS>ܠܢܣܛܘܪܝܣ ܗܿܘ ܕܪܘܫܐ ܕܬܪ̈ܝܢ ܟܝܢ̈ܐ<EOS> ܘܒܗܿ ܟܕ ܒܗܿ ܣܬܪܬܘܢ ܗܿܝ ܕܢܬܐܡܪܘܢ<EOS>ܬܪ̈ܝܢ ܟܝ̈ܢܐ<EOS> ܘܐܚܪܡܬܘܢ ܠܗܠܝܢ ܕܗܟܢܐ ܐܡܪܚܘ ܐܘ ܡܡܪܚܝܢ ܕܢܬܪܥܘܢ ܐܘ ܢܐܠܦܘܢ ܐܝܟܢܐ ܠܐ<EOS>ܐܝܬܝܟܘܢ ܡܚܝ̈ܒܐ ܘܥܒܘܪ̈ܐ ܕܗܠܝܢ ܕܣܬܪܬܘܢ ܗܝܕܝܢ܇ ܗܢܝܢ ܟܕ ܗܢܝܢ ܒܢܝܬܘܢ ܒܟܠܩܝܕܘܢܐ<EOS> ܡܛܠ<EOS>ܕܚܠܐ ܐܢܫܝܐ ܘܢܝܚܐ ܘܫܘܓܫܐ ܕܡܠܟܐ ܪܫܝܥܐ<EOS> ܘܠܪ̈ܫܝܥܐ ܬܐܘܕܪܝܛܘܣ ܘܗܝܒܐ ܕܠܐ ܕܝܢܐ ܩܿܒܠܬܘܢ<EOS>ܕܦܣܝܩܝܢ ܗܘܘ ܘܫܕܝܢ ܡܛܠ ܪܘܫܥܐ ܗܢܐ<EOS> ܘܠܘ ܒܠܚܘܕ ܚܕܐ ܙܒܢܬܐ ܐܠܐ ܘܬܪ̈ܬܝܢ ܘܬܠܬ ܘܐܪܒܥ<EOS>ܘܚܡܫ<EOS> ܒܗ ܒܙܢܐ ܗܢܐ ܕܡܬܥܒܪܢܘܬܐ ܢܦܠܬܘܢ<EOS> ܟܕ ܣܬܪܝܢ ܐܢܬܘܢ ܠܪܘܫܥܐ<EOS> ܘܬܘܒ ܒܿܢܝܢ ܐܢܬܘܢ ܠܗ<EOS>ܐܝܟܢܐ ܓܝܪ ܕܐܡܿܪܬ<EOS> ܟܕ ܒܣܘܢܕܘܣ ܕܒܐܦܣܘܣ ܠܕܘܓܡܐ ܗܢܐ ܪܫܝܥܐ ܣܬܪܬܘܢ<EOS> ܠܗ ܟܕ ܠܗ ܬܘܒ<EOS>ܒܩܘܣܛܢܛܝܢܦܘܠܝܣ ܒܢܝܬܘܢ<EOS> ܥܡ ܬܪ̈ܝܝ ܟܝ̈ܢܐ ܦܠܘܝܢܐ<EOS> ܘܬܘܒ ܡܢ ܒܬܪ ܩܠܝܠ ܒܣܘܢܕܘܣ ܗܿܝ<EOS>ܕܬܪܬܝܢ ܕܗܘܬ ܒܐܦܣܘܣ<EOS> ܟܕ ܝܿܬܒ ܒܪܝܫܐ ܚܣܝܐ ܕܝܣܩܪܘܣ ܦܛܪܝܪܟܐ ܐܪܬܐܕܘܟܣܐ ܘܝܘܒܢܠܐܘܣ ܥܡ<EOS>ܟܢܘܫܝܐ ܕܐܦܝܣܩܘ̈ܦܐ ܐܪ̈ܬܘܕܘܟܣܘ<EOS> ܠܗ ܠܪܘܫܥܐ ܣܬܪܬܘܢ<EOS> ܘܡܢ ܒܬܪ ܩܠܝܠ ܙܒܢܐ<EOS> ܠܗ ܟܕ ܠܗ<EOS>ܓܠܝܐܝܬ ܒܣܘܢܗܕܘܣ ܕܟܠܩܝܕܘܢܐ ܒܢܝܬܘܢ<EOS> ܘܐܝܟܢܐ ܕܩܕܡܬ ܐܡܪܬ ܠܬܐܘܕܪܝܛܣ<EOS>ܘܠܗܝܒܐ ܕܠܐ ܕܝܢܐ ܩܒܠܬܘܢ<EOS> ܗܠܝܢ ܕܡܛܠ ܪܘܫܥܐ ܗܢܐ ܫܕܝܢ ܗܘܘ<EOS> ܘܬܘܒ ܒܐܢܩܘܩܠܝܘܢ ܗܿܘ ܕܗܘܐ<EOS>ܒܝܘ̈ܡܬܗ ܕܛܘܒܢܐ ܛܝܡܬܐܘܣ ܐܪܟܝܦܝܣܩܘܦܣ ܠܗ ܟܕ ܠܗ ܠܪܘܫܥܐ ܒܟܦܘܪܘܬܐ ܟܘܠܢܝܬܐ ܘܬܒܠܝܬܐ<EOS>ܒܙܚܬܘܢ<EOS> ܘܒܬܪ ܩܠܝܠ ܒܢܝܬܘܢ ܒܗܿܘ ܕܡܬܐܡܪ ܐܢܛܝܩܘܩܠܝܘܢ<EOS> ܟܕ ܡܡܠܝܢ ܐܢܬܘܢ ܗܿܝ ܕܐܡܝܪܐ ܡܢ<EOS>ܐܪܡܝܐ ܢܒܝܐ ܗܟܢܐ ܐܝܠܦܘܢ ܕܢܙܝܥܘܢ ܪ̈ܓܠܐ ܕܝܠܗܘܢ<EOS> ܘܠܐ ܚܣܘ ܥܠ ܗܿܘ ܕܐܝܬܘܗܝ ܩܢܝܐ<EOS>ܕܡܬܬܙܝܥ ܡܢ ܪܘܚܐ ܗܘܝܬܘܢ<EOS> ܘܕܡܢ ܟܠ ܪܘܚܐ ܡܬܢܫܒܝܢ ܘܡܙܕܥܙܥܝܢ<EOS> ܘܕܥܠ ܬܪ̈ܝܗܘܢ ܩܦܣܝ̈ܟܘܢ<EOS>ܬܚܓܪܘܢ ܒܟܠܙܒܢ<EOS> ܘܠܐ ܡܡܬܘܡ ܩܡܬܘܢ ܒܐܘܪܚܐ ܕܫܪܪܐ<EOS> ܕܡܛܠܬܟܘܢ ܟܬܝܒ ܕܠܗܠܝܢ ܕܥܿܒܕܝܢ<EOS>ܡܬܥܒܪܢܘܬܐ ܣܢܝܬ<EOS> ܘܐܠܗܐ ܡܛܠܬܗܘܢ ܡܫܘܕܥ ܘܐܡܿܪ ܒܐܫܥܝܐ ܢܒܝܐ ܨܐܕܘܗܝ ܕܫܘܠܡܐ ܕܬܦܩܘܢ<EOS>ܘܬܚܙܘܢ ܫܪ̈ܝܬܐ ܕܓܒܪ̈ܐ ܗܠܝܢ ܕܐܥܠܝܘ ܒܝ<EOS> ܬܘܠܥܗܘܢ ܓܝܪ ܠܐ ܡܿܝܬܐ ܘܢܘܪܗܘܢ ܠܐ ܕܥܿܟܐ<EOS>ܘܢܗܘܘܢ ܠܚܙܬܐ ܠܟܠܒܣܪ<EOS> ܘܠܘ ܒܠܚܘܕ ܡܛܠ ܗܠܝܢ ܥܒܘܪ̈ܐ ܐܝܬܝܟܘܢ ܘܡܬܩܪܝܢ ܐܢܬܘܢ<EOS> ܐܠܐ ܘܡܛܠ<EOS>ܕܬܚܘܡܐ ܥܒܪܬܘܢ ܕܣܘܢܕܘܣ ܩܕܡܝܬܐ ܕܒܐܦܣܘܣ ܗܿܝ ܕܫܕܬ ܠܢܣܛܘܪܝܣ<EOS> ܕܬܚܡܬ ܕܠܐ ܫܠܝܛ ܠܐܢܫ ܡܟܝܠ<EOS>ܘܠܐ ܡܢ ܐܦܝܣܩܘ̈ܦܐ ܘܠܐ ܡܢ ܩܠܝܪ̈ܝܩܐ ܕܐܚܪܢܐ ܣܝܡܐ ܐܘ ܡܠܦܢܘܬܐ ܡܛܠ<EOS>ܗܝܡܢܘܬܐ ܢܣܝܡ ܐܘ ܢܚܘܐ ܐܘ ܢܟܬܒ ܐܘ ܢܪܟܒ<EOS> ܠܒܪ ܡܢ ܗܿܘ ܕܐܬܬܣܝܡ ܩܕܡܝܬ ܡܢ ܬܠܬܡܐܐ<EOS>ܘܬܡܢܬܥܣܪ ܐܦܝܣܩܘ̈ܦܐ ܥܡ ܪܘܚܐ ܩܕܝܫܐ<EOS> ܗܠܝܢ ܕܝܢ ܕܡܡܪܚܝܢ ܕܢܥܒܕܘܢ ܡܕܡ ܕܐܟ ܗܢܐ ܢܗܘܘܢ<EOS>ܐܝܬܝܗܘܢ ܢܘܟܪ̈ܝܐ<EOS> ܐܦܝܣܩܘ̈ܦܐ ܡܢ ܐܦܝܣܩܦܘܬܐ<EOS> ܘܩܠܪ̈ܝܩܐ ܡܢ ܩܠܝܪܘܣ<EOS> ܠܗ ܕܝܢ ܠܬܚܘܡܐ ܟܕ<EOS>ܚܬܝܬܐܝܬ ܝܿܕܥܝܢ ܗܘܘ ܠܗ ܗܠܝܢ ܕܐܬܟܢܫܘܢ ܒܟܠܩܝܕܘܢܐ<EOS> ܩܕܡܐܝܬ ܩܡܘܢ ܡܚܕܐ ܟܕ ܠܐ ܨܒܿܝܢ ܗܘܘ<EOS>ܕܡܕܡ ܕܐܟ ܗܢܐ ܢܚܕܬܘܢ ܟܕ ܩܿܥܝܢ ܒܩ̈ܠܐ ܓܠ̈ܝܐ ܘܡܙܥܩܝܢ<EOS> ܕܣܝܡܐ ܐܚܪܢܐ ܠܐ ܐܢܫ ܥܿܒܕ ܘܠܐ<EOS>ܣܿܥܝܢ ܚܢܢ ܘܠܐ ܡܡܪܚܝܢ ܚܢܢ<EOS> ܐܒܗ̈ܬܐ ܟܠܘ<EOS> ܣܦܩ̈ܢ ܗܠܝܢ ܕܡܢ ܗܢܘܢ ܐܬܬܣܝܡܝܢ<EOS> ܠܒܪ ܡܢ ܗܠܝܢ<EOS>ܕܢܐܡܪ ܐܘ ܕܢܬܪܥܐ ܐܘ ܕܢܣܝܡ ܠܐ ܡܨܝܢܢ<EOS> ܠܝܬ ܫܘܠܛܢܐ ܕܢܗܘܐ ܣܝܡܐ ܐܚܪܢܐ<EOS> ܩܢܘܢܐ ܐܝܬܘܗܝ<EOS>ܕܐܡܿܪ ܕܣܦܩܢ ܗܠܝܢ ܕܐܬܬܣܝ̈ܡܝܢ<EOS> ܘܕܐܟ ܗܠܝܢ ܣܓܝ̈ܐܐ ܒܗܠܝܢ ܗܘܦܡ̈ܢܡܛܐ ܕܗܿܘܘ ܗܝܕܝܢ ܟܬܝܒܢ<EOS>ܠܡܟܣܢܘܬܐ ܘܠܬܗܠܠܬܐ ܕܡܣܒ ܒܐܦܝ̈ܗܘܢ ܘܕܥܒܘܪܝܐ ܕܝܠܗܘܢ<EOS> ܐܠܐ ܘܗܿܝ ܕܢܬܬܚܪܡܘܢ ܡܢܢ<EOS> ܩܢܘܢܐ<EOS>ܐܚܪܢܐ ܫܠܝܚܝܐ ܡܿܦܩܕ ܘܐܡܿܪ<EOS> ܡܿܢ ܕܡܣܒܪ ܠܟܘܢ ܠܒܪ ܡܢ ܡܐ ܕܣܒܪܬܟܘܢ ܢܗܘܐ<EOS>ܚܪܡ<EOS> ܘܬܘܒ ܐܦܢ ܐܢܐ ܦܘܠܘܣ ܐܘ ܡܠܐܟܐ ܡܢ ܫܡܝܐ ܢܣܒܪܟܘܢ ܠܒܪ ܡܢ ܗܿܘ ܡܕܡ ܕܩܒܠܬܘܢ ܢܗܘܐ<EOS>ܚܪܡ<EOS> ܡܕܝܢ ܡܛܠ ܕܠܒܪ ܡܢ ܐܘܢܓܠܝܘܢ ܣܒܪܘܢ ܠܢ ܘܣܛܪ ܡܢ ܡܕܡ ܕܩܒܠܢܢ ܡܢ ܣܘܢܕܘܣ ܕܬܠܬܡ̈ܐܐ<EOS>ܘܬܡܢܬܥܣܪ ܐܒܗ̈ܬܐ ܩܕܝܫ̈ܐ ܘܝܬܝܪܐܬܝ ܡܢ ܗܿܝ ܕܒܐܦܣܘܣ ܗܿܝ ܕܫܕܬ ܠܢܣܛܘܪܝܘܣ<EOS> ܘܐܣܠܝܬ<EOS>ܠܕܘܓܡܐ ܕܬܪ̈ܝܢ ܟܝ̈ܢܐ<EOS> ܐܚܪܢܐ ܣܝܡܐ ܚܕܬܐ ܒܝܫܐܝܬ ܣܒܪܘܢ ܗܠܝܢ ܕܐܬܟܢܫܘ ܒܟܠܩܝܕܘܢܐ<EOS> ܘܒܗܕܐ<EOS>ܡܚܝ̈ܒܐ ܗܘܘ ܠܚܪܡܐ ܫܠܝܚܝܐ<EOS> ܟܐܢܐܝܬ ܡܢ ܟܠܗܘܢ ܕܚ̈ܠܝ ܐܠܗܐ ܡܬܬܚܪܡܝܢ<EOS> ܡܕܝܢ ܠܘ ܡܛܠ<EOS>ܐܘܬܢܛܝܐ ܘܠܐ ܡܢ ܕܝܢܐ ܕܝܠܢ ܠܗܠܝܢ ܡܚܪܡܝܢܢ<EOS> ܐܠܐ ܟܕ ܢܩܦܝܢܢ ܠܩܢܘ̈ܢܐ ܫܠܝܚܝ̈ܐ<EOS> ܘܠܬܚܘ̈ܡܐ<EOS>ܕܐܒܗ̈ܬܐ ܩܕܝܫ̈ܐ ܘܥܒܘܪ̈ܐ ܘܡܬܬܚܪ̈ܡܢܐ ܐܝܬܝܗܘܢ ܠܢ<EOS>§<EOS>ܣ ܓܒܪܐ ܚܕ ܕܚܿܠ ܡܢ ܐܠܗܐ ܚܙܐ ܒܙܒܢ ܒܚܙܘܐ ܟܢܘܫܝܐ ܕܟܠܗܘܢ ܐܦܝܣܩܘ̈ܦܐ<EOS>ܘܠܩܕܝܫܐ ܦܘܠܘܣ ܫܠܝܚܐ ܕܩܿܐܡ ܒܡܨܥܬܗܘܢ<EOS> ܘܡܿܙܥܩ ܗܘܐ ܘܐܡܿܪ ܗܠܝܢ ܐܝܬܝܗܘܢ ܦܘܪ̈ܓܠܐ ܕܝܠܝ<EOS>ܠܘܬܟܘܢ<EOS> ܗܠܝܢ ܐܝܬܝܗܘܢ ܩܝ̈ܡܐ ܕܝܠܝ ܕܐܩܝܡܬ ܠܟܘܢ<EOS> ܗܠܝܢ ܐܢܘܢ ܦܘܩ̈ܕܢܝ<EOS> ܘܡܢ ܒܬܪ ܕܪܫܐ<EOS>ܐܢܘܢ ܐܡܪ ܠܗܘܢ<EOS> ܣܒܘ ܐܫܝܓܘ ܐܦܝ̈ܟܘܢ ܡܢ ܩܘܠܬܐ ܗܕܐ<EOS> ܐܝܬ ܗܘܘ ܓܝܪ<EOS>ܒܡܨܥܬܗܘܢ ܕܣܝܡܐ ܩܘܠܬܐ ܕܡܠܝܐ ܡܝ̈ܐ<EOS> ܘܟܕ ܡܫܝܓܝܢ ܗܘܘ ܐܫܬܟܚ̈ܝܢ ܐܦܝ̈ܗܘܢ ܕܟܠܗܘܢ ܕܡܓܪ̈ܒܢ<EOS>ܘܐܡܪ ܠܘܬܗܘܢ ܗܟܢܐ ܘܠܐ ܚܕ ܡܢܟܘܢ ܐܫܬܟܚ ܕܟܝܐ<EOS>§<EOS>ܣܐ ܫܿܡܥ ܐܢܐ ܕܠܐܢܫ ܡܢ ܩܕܝܫ̈ܐ ܗܘܬ ܦܪܗܣܝܐ ܨܝܕ ܪܫܝܥܐ ܡܪܩܝܢܐ<EOS> ܘܟܕ ܡܟܣ<EOS>ܕܘܓܡܐ ܕܬܪ̈ܝܝ ܟܝ̈ܢܐ<EOS> ܦܨܝܚܐܝܬ ܘܩܕܝܫܐܝܬ ܐܡܪ ܠܗ<EOS> ܐܢܐ ܠܡܫܝܚܐ ܩܪܝܒ ܗܘܝܬ<EOS> ܘܥܡܗ ܡܬܟܪܟ<EOS>ܗܘܝܬ ܒܟܠ ܕܘܟ<EOS> ܘܟܕ ܥܿܒܕ ܗܘܐ ܬܕܡܪ̈ܬܐ ܘܡܐܣܐ ܗܘܐ ܘܡܠܦ ܘܟܕ ܡܨܛܚܐ ܗܘܐ ܘܡܬܪܕܦ ܘܟܕ<EOS>ܐܬܠܒܟ ܘܐܬܢܓܕ ܘܐܨܛܠܒ ܘܚܫ ܘܐܬܩܒܪ ܘܩܡ ܘܐܣܬܠܩ ܘܝܬܒ ܡܢ ܝܡܝܢܐ ܕܐܒܘܗܝ<EOS> ܒܟܠ ܕܘܟ ܥܡܗ<EOS>ܗܘܝܬ<EOS> ܘܗܿܘ ܕܚܿܙܝܬ ܕܡܠܦ ܘܡܐܣܐ ܘܡܩܝܡ ܡܝ̈ܬܐ<EOS> ܗܘ ܟܕ ܗܘ ܚܙܝܬ ܘܕܠܐܐ ܘܕܒܿܟܐ ܘܕܟܿܦܢ<EOS>ܘܕܨܿܗܐ<EOS> ܘܕܡܣܝܒܪ ܗܠܝܢ ܚܫ̈ܐ ܐܚܪ̈ܢܐ<EOS> ܘܠܐ ܡܡܬܘܡ ܚܿܙܝܬ ܒܗ ܬܪ̈ܝܢ ܐܚܪܢܐ ܘܐܚܪܢܐ<EOS> ܐܠܐ ܠܗ<EOS>ܟܕ ܠܗ ܒܟܠܙܒܢ ܕܣܿܥܪ ܗܠܝܢ ܘܗܠܝܢ ܘܕܚܿܐܫ ܘܕܡܫܬܒܚ<EOS> ܘܚܕ ܟܝܢܐ ܕܐܠܗܐ ܡܠܬܐ ܕܡܒܣܪ<EOS> ܘܟܕ<EOS>ܐܬܕܡܪ ܒܓܒܪܐ ܘܐܬܢܟܦ ܗܘ ܪܫܝܥܐ ܫܡܪܗ ܒܐܝܩܪܐ ܘܒܫܝܢܐ<EOS>§<EOS>ܣܒ ܘܬܘܒ ܐܚܪܢܐ ܥܒܕܗ ܕܡܫܝܚܐ ܕܫܡܗ ܝܘܚܢܢ ܩܘܡܛܝܢܘܣ ܕܗܠܝܢ ܡܗ̈ܝܡܢܐ<EOS>ܕܒܐܠܟܣܢܕܪܝܐ<EOS> ܥܡ ܩܘܡܝܘܣ ܕܝܠܗ ܡܬܚܪܐ ܗܘܐ ܕܐܝܬܘܗܝ ܗܘܐ ܡܢ ܢܣܛܘܪ̈ܝܢܐ ܕܣܘܪ̈ܝܝܐ<EOS> ܒܕܘܚܡܐ<EOS>ܕܝܢ ܕܬܪ̈ܝܢ ܟܝ̈ܢܐ ܒܝܫܐܝܬ ܡܛܒܥ ܗܘܐ<EOS> ܘܐܡܿܪ ܗܘܐ ܠܘܬܗ<EOS> ܕܡܘܕܐ ܐܢܬ ܕܝܠܕܬ ܐܠܗܐ ܐܝܬܝܗܿ<EOS>ܩܕܝܫܬܐ ܒܬܘܠܬܐ<EOS> ܐܝܛܐ ܟܕ ܗܘ ܐܡܿܪ ܕܡܘܕܐ ܐܢܐ ܕܝܠܕܬ ܐܠܗܐ ܘܝܠܕܬ ܡܫܝܚܐ<EOS> ܦܢܝ ܠܗ<EOS> ܡܢܐ<EOS>ܗܟܝܠ ܬܪ̈ܝܢ ܝܠܕܬ ܐܘ ܚܕ<EOS> ܘܟܕ ܗܘ ܐܬܐܠܨ ܐܣܬܟܪ ܦܘܡܗ ܐܝܟܢܐ ܕܗܠܝܢ ܕܩܪܝܒܝܢ ܘܫܡܥܝܢ ܗܘܘ<EOS>ܢܬܕܡܪܘܢ<EOS> ܘܢܫܒܚܘܢ ܠܐܠܗܐ<EOS> ܡܛܠ ܚܟܡܬܐ ܕܐܬܝܗܒܬ ܠܥܒܕܗ ܚܠܦ ܫܪܪܐ<EOS>§<EOS>ܣܓ ܐܒܐ ܝܘܚܢܢ ܐܦܝܣܩܘܦܐ ܗܿܘ ܕܡܬܩܪܐ ܕܕܝܘܩܘܢܝܐ ܘܪܝܫܕܝܪܐ ܕܕܝܪܐ<EOS>ܕܒܡܨܪܝܢ ܓܒܪܐ ܩܕܝܫܐ ܘܚܟܝܡܐ<EOS> ܐܡܿܪ ܗܘܐ ܡܛܠ ܣܘܢܕܘܣ ܕܟܠܩܝܕܘܢܐ ܕܗܿܕܐ ܒܟܠܙܒܢ<EOS> ܒܪܬ ܩܠܐ<EOS>ܝܗܘܕܝܬܐ ܐܡܝܪܐ ܠܡܫܝܚܐ<EOS> ܕܐܢܬ ܡܛܠ ܡܢܐ ܟܕ ܒܪܢܫܐ ܐܝܬܝܟ<EOS> ܥܿܒܕ ܐܢܬ ܢܦܫܟ ܐܠܗܐ ܟܕ ܡܿܫܘܐ<EOS>ܐܢܬ ܢܦܫܟ ܠܐܠܗܐ<EOS>§<EOS>ܣܕ ܒܦܡܦܘܠܝܐ ܡܪܩܝܢܘܣ ܐܢܫ ܥܠܡܝܐ ܛܢܢܐ ܐܪܬܐܕܘܟܣܐ<EOS> ܐܟܣ ܠܐܦܝܣܩܘܦܐ<EOS>ܕܡܕܝܢܬܐ ܩܕܡ ܥܕܬܐ ܕܡܬܪܓܡ ܗܘܐ ܒܝܫܐܝܬ ܡܛܠ ܗܝܡܢܘܬܐ<EOS> ܘܐܬܠܒܟ ܡܢ ܐܪܟܘܢܐ<EOS>ܘܡܚܘ̈ܬܐ ܒܝܫ̈ܬܐ ܘܩܫܝ̈ܬܐ ܒܠܥ ܥܠ ܚܨܗ ܘܥܠ ܟܪܣܗ ܠܡܘܬܐ<EOS> ܘܗܟܢܐ ܐܬܬܘܒܠ ܠܒܝܬܗ ܟܕ ܐܣܬܒܪ<EOS>ܕܡܝܝܬ<EOS> ܘܡܢ ܒܬܪܗ ܕܝܘܡܐ ܐܫܬܟܚ ܟܕ ܠܝܬ ܠܗ ܡܕܡ ܕܒܝܫ<EOS> ܐܡܿܪ ܗܘܐ ܕܝܢ ܠܡܗ̈ܝܡܢܐ<EOS> ܕܡܢ ܒܬܪ<EOS>ܬܠܬܐ ܟܪ̈ܘܒܐ ܚܿܙܐ ܗܘܝܬ ܠܐܢܫ ܕܠܒܝܫ ܡܐ̈ܢܐ ܚܘܪ̈ܐ ܘܩܿܐܡ ܗܘܐ ܡܢ ܝܡܝܢܝ<EOS> ܘܠܐ ܡܟܝܠ ܡܪܓܫ<EOS>ܗܘܝܬ ܒܗܠܝܢ ܡܚܘ̈ܬܐ<EOS> ܐܠܐ ܐܟ ܦܦܪܘܢ ܓܫܦܝܢ ܗܘܘ ܒܝ<EOS> ܓܒܪܐ ܕܝܢ ܚܕ ܕܐܝܬ ܗܘܐ ܠܗ ܚܟܬܐ<EOS>ܒܥܪܝܪܝܬܐ ܘܠܐ ܡܬܐܣܝܢܬܐ ܡܢ ܫܢܝ̈ܐ ܣܓܝ̈ܐܬܐ ܡܢ ܗܿܘ ܕܡܐ ܕܪܕܐ ܗܘܐ ܡܢ ܓܘܫܡܗ ܕܝܠܗ ܕܡܪܩܝܢܐ<EOS>ܟܕ ܒܗܝܡܢܘܬܐ ܢܿܣܒ ܘܫܓ ܡܚܕܐ ܐܬܕܟܝ ܡܢ ܟܐܒܐ<EOS>§<EOS>ܣܗ ܟܕ ܗܘܐ ܐܦܝܣܩܘܦܐ ܐܒܐ ܕܝܠܢ ܛܘܒܬܢܐ ܐܒܐ ܦܛܪܐ ܝܬܒ ܒܥܕܬܐ ܕܝܠܗ<EOS>ܒܡܝܘܡܐ<EOS> ܘܒܙܒܢܐ ܗܿܘ ܐܒܐ ܐܫܥܝܐ ܗܿܘ ܝܚܝܕܝܐ ܟܕ ܟܢܝܫ ܒܩܠܝܬܗ<EOS> ܕܐܟ ܗܢܐ ܚܙܘܐ ܚܙܐ<EOS> ܟܫܝܬܐ<EOS>ܡܕܡ ܪܒܬܐ ܘܪܡܬܐ ܘܣܪܝܬܐ ܒܡܨܥܬ ܥܡܪܬܐ<EOS> ܕܠܒܝܟܐ ܗܘܬ ܐܟ ܕܒܣܘܓܐܐ ܠܟܠܗܿ<EOS> ܘܡܥܪܩܐ ܗܘܬ<EOS>ܠܣ̈ܓܝܐܐ ܡܢ ܣܪܝܘܬܗܿ<EOS> ܘܡܠܐܟܐ ܡܢ ܫܡܝܐ ܕܢܿܚܬ ܘܠܒܝܟ ܐܡܝܬܐ<EOS> ܘܐܡܿܪ ܗܘܐ ܠܐܒܐ ܦܛܪܐ<EOS>ܐܦܝܣܩܘܦܐ<EOS> ܕܩܿܒܠ ܗܕܐ ܐܣܩܦܝܬܐ ܡܢܝ<EOS> ܘܕܟܐ ܥܡܪܬܐ ܡܢ ܣܪܝܘܬܐ ܗܘܐ<EOS> ܐܢܬ ܓܝܪ<EOS>ܐܬܦܩܕܬ ܕܗܕܐ ܬܚܪܪ<EOS> ܘܟܕ ܩܕܝܫܐ ܡܫܬܐܠ ܗܘܐ ܘܐܡܿܪ<EOS> ܕܠܐ ܡܫܟܚ ܐܢܐ ܕܗܕܐ ܐܥܒܕ<EOS> ܠܒܪ ܓܝܪ ܡܢ<EOS>ܚܝܠܐ ܕܝܠܝ ܐܝܬܘܗܝ ܣܘܥܪܢܐ ܘܕܟܘܠܢܐܝܬ ܐܡܿܪ ܠܥܠ ܡܢ ܚܝܠܐ ܐܢܫܝܐ<EOS> ܠܐ ܫܿܠܐ ܗܘܐ ܗܿܘ ܡܠܐܟܐ<EOS>ܟܕ ܣܝܡ ܗܘܐ ܥܠܘܗܝ ܥܕܡܐ ܕܥܨܝܗܝ ܕܢܣܝܗܿ ܠܗܿ ܠܐܡܝܬܐ ܐܟ ܕܠܡܕܟܝܘ ܠܥܡܪܬܐ<EOS> ܘܟܕ ܚܙܐ ܐܒܐ<EOS>ܐܫܥܝܐ ܗܠܝܢ<EOS> ܡܢ ܪܝܫܗ ܕܨܦܪܐ ܟܕ ܢܼܦܩ ܡܢ ܩܠܝܬܗ<EOS> ܐܬܐ ܠܘܬ ܛܘܒܢܐ ܠܡܝܘܡܐ ܘܟܕ ܚܙܝܗܝ<EOS>ܘܐܬܒܪܟܘ ܡܢ ܚܕܕ̈ܐ ܘܐܫܬܥܝ ܠܗ ܚܙܘܐ ܗܢܐ<EOS> ܬܘܒ ܗܦܟ ܠܩܠܝܬܗ<EOS> ܐܝܢܐ ܕܝܢ ܡܦܩܢܐ ܗܿܘܐ ܗܘܐ<EOS>ܠܚܙܘܐ ܗܢܐ<EOS> ܠܚܟܝܡܐ ܒܠܚܘܕܘܗܝ ܐܠܗܐ ܘܝܿܕܥ ܟܠ ܓܠܝܐ<EOS> ܡܫܘܕܥ ܕܝܢ ܦܢܛܘܣ ܘܙܒܢܐ ܕܐܿܬܐ<EOS>§<EOS>ܣܗ ܛܘܒܢܐ ܛܝܡܬܐܘܣ ܐܪܟܝܦܣܩܦܘܣ ܕܐܠܟܣܢܕܪܝܐ ܘܡܘܕܝܢܐ<EOS> ܟܕ ܐܝܬܘܗܝ<EOS>ܒܟܪܣܘܢܐ ܐܫܬܥܝ ܠܗ ܠܐܒܐ ܝܘܚܢܢ ܕܐܫܬܕܪ ܠܗ ܡܢ ܐܒܗ̈ܬܐ ܐܪ̈ܬܐܕܘܟܣܘ ܕܒܦܠܣܛܝܢܐ ܘܡܢ ܐܒܐ<EOS>ܦܛܪܐ ܐܦܝܣܩܘܦܐ ܠܣܥܘܪܘܬܐ ܘܒܘܝܐܐ ܘܐܡܪ<EOS> ܕܟܕ ܐܬܟܢܫܬ ܣܘܢܗܕܘܣ ܕܟܠܩܝܕܘܢܐ<EOS>ܚܿܙܝܬ ܒܚܙܘܐ ܕܡܫܬܡܠܐ ܗܘܐ ܟܢܘܫܝܐ ܒܥܕܬܐ ܕܐܠܟܣܢܕܪܝܐ<EOS> ܘܟܕ ܩܪܒܬ ܐܣܧܒ ܩܘܪܒܢܐ<EOS> ܐܫܬܟܚ ܡܿܢ<EOS>ܠܚܡܐ ܫܘܚܪ̈ܐ<EOS> ܘܚܡܪܐ ܚܠܐ<EOS> ܟܕ ܡܫܘܕܥܝܢ ܡܫܬܒܩܢܘܬܐ ܕܥܬܝܕܐ ܗܘܬ ܕܬܗܘܐ ܡܢ ܛܝܒܘܬܐ ܕܐܠܗܐ<EOS>ܒܥ̈ܕܬܐ<EOS>§<EOS>ܣܘ ܬܘܒ ܗܕܐ ܕܐܫܬܥܝ ܠܗ ܠܓܒܪܐ ܪܝܫ ܐܦܝܣܩܘ̈ܦܐ ܛܝܡܬܐܘܣ<EOS> ܕܟܕ ܥܬܝܕ ܗܘܐ<EOS>ܛܘܒܬܢܐ ܕܝܣܩܪܘܣ ܕܢܐܙܠ ܠܣܘܢܕܘܣ ܚܙܝܬ ܚܙܘܐ ܕܐܟ ܗܢܐ<EOS> ܠܗ ܠܛܘܒܬܢܐ ܕܝܣܩܪܘܣ ܕܥܿܐܠ ܠܒܝܬ<EOS>ܣܗ̈ܕܐ ܕܩܕܝܫܐ ܝܘܚܢܢ ܡܥܡܕܢܐ ܕܢܫܐܠ ܫܠܡܗ ܕܐܙܿܠ ܘܢܣܒ ܡܢܗ ܨܠܘܬܐ<EOS> ܘܡܢ ܒܬܪ ܨܠܘܬܐ<EOS> ܣܼܠܩ<EOS>ܥܠ ܕܪ̈ܓܐ ܕܢܬܒ ܐܟ ܥܝܕܐ<EOS> ܘܟܕ ܐܝܬܒ<EOS> ܟܠܗ ܩܠܪܘܣ ܗܦܟ ܡܢܗ ܘܫܒܩܘܗܝ<EOS> ܐܢܐ ܕܝܢ ܒܠܚܘܕܝ<EOS>ܢܩܦܬܗ<EOS> ܘܟܕ ܢܩܝܦ ܐܢܐ ܠܗ<EOS> ܗܐ ܕܐܒܐ ܪܒܐ ܦܩܪܐ ܐܪܥ ܒܢ<EOS> ܘܫܩܠ ܚܐܦܐ ܥܠ ܩܕܝܫܐ ܕܝܣܩܪܘܣ<EOS> ܘܟܕ<EOS>ܠܒܟܗ ܒܩܕܠܗ ܢܿܟܬ ܗܘܐ ܠܗ<EOS> ܐܟܡܢ ܕܝܢ ܕܫ̈ܢܐ ܠܝܬ ܗܘܐ ܠܗ ܠܐ ܡܚܣܪ ܗܘܐ ܠܗ<EOS> ܘܚܙܝܬ ܐܢܫ<EOS>ܦܠܚܐ ܕܐܬܚܘܝ ܘܠܕܐܒܐ ܗܿܘ ܒܥܪܝܪܝܐ ܩܛܠ<EOS> ܝܕܝܥܐ ܕܝܢ ܕܗܿܘ ܕܐܒܐ ܐܝܬܘܗܝ ܗܘܐ ܦܪܘܛܪܝܘܣ<EOS>§<EOS>ܣܙ ܘܗܕܐ ܕܝܢ ܐܫܬܥܝ ܠܗ ܠܓܒܪܐ ܪܝܫ ܐܦܝܣܩܘ̈ܦܐ ܛܝܡܬܐܘܣ<EOS> ܡܿܣܒܪ ܗܘܝܬ ܠܡ<EOS>ܕܒܙܒܢܐ ܗܿܘ ܚܿܙܐ ܗܘܝܬ ܣܘܣܝܐ ܡܕܡ ܒܥܪܝܪܝܐ ܘܩܫܝܐ<EOS> ܘܒܥܿܛ ܗܘܐ ܒܪ̈ܓܠܘܗܝ<EOS> ܘܫܓܿܫ ܗܘܐ ܠܗܿ<EOS>ܠܥܡܪܬܐ<EOS> ܘܟܕ ܟܠܢܫ ܥܿܪܩ ܗܘܐ ܡܢܗ ܐܢܐ ܒܠܚܘܕܝ ܐܬܠܒܒܬ ܘܐܪܥܬܗ<EOS> ܘܟܕ ܒܚܝܠܐ ܕܐܠܗܐ ܙܟܝܬܗ<EOS>ܦܟܪܬܗ ܘܚܒܫܬܗ ܒܩܠܝܬܐ<EOS> ܘܠܐ ܡܟܝܠ ܐܬܚܙܝ<EOS> ܐܝܬܘܗܝ ܗܘܐ ܕܝܢ ܐܪܐ ܡܪܩܝܢܘܣ ܗܿܘ ܪܫܝܥܐ<EOS> ܘܡܘܬܗ<EOS>ܕܒܪܘܓܙܐ ܕܐܠܗܐ<EOS>§<EOS>ܣܚ ܬܘܒ ܕܝܢ ܘܚܙܘܐ ܐܚܪܢܐ ܐܫܬܥܝ ܠܗ ܗܿܘ ܕܗܘ ܦܪܘܛܘܪܝܣ ܫܪܝܗܝ ܠܗ<EOS>ܒܢܦܫܗ<EOS> ܟܕ ܐܝܬܘܗܝ ܗܘܐ ܩܠܪܝܩܐ ܥܡܗ ܗܝܕܝܢ<EOS> ܚܿܙܐ ܗܘܝܬ ܠܡ ܐܢܫ ܛܪܘܢܐ ܕܥܠ ܠܥܕܬܐ<EOS> ܘܡܩܪܒ<EOS>ܗܘܐ ܥܡ ܟܠ<EOS> ܘܠܗܠܝܢ ܡܿܢ ܡܿܚܐ ܗܘܐ<EOS> ܠܗܠܝܢ ܕܝܢ ܪܕܦ ܗܘܐ<EOS> ܘܠܗܠܝܢ ܩܿܛܠ ܗܘܐ<EOS> ܘܠܐܚܪ̈ܢܐ<EOS>ܡܨܿܚܐ ܗܘܐ<EOS> ܘܟܕ ܛܢܬ ܐܢܐ ܘܠܐ ܡܣܝܒܪ ܗܘܝܬ ܦܩܪܘܬܐ ܕܐܟ ܗܕܐ ܘܩܪܒܐ<EOS> ܐܬܚܝܠܬ ܡܢ ܡܪܝܐ<EOS> ܘܟܕ<EOS>ܫܩܠܬ ܬܟܝܠܘܬܐ ܐܬܩܪܒܬ ܠܘܬܗ<EOS> ܘܒܙܘܥܦܐ ܛܪܕܬܗ ܡܢ ܥܕܬܐ<EOS> ܘܠܒܬܪܗ ܕܝܘܡܐ ܟܕ ܐܢܐ ܠܡ ܡܫܬܥܐ<EOS>ܐܢܐ ܚܙܘܐ ܠܩܠܪ̈ܝܩܘ<EOS> ܟܕ ܩܪܝܒ ܗܘ ܦܪܘܛܪܝܣ ܦܢܝ ܦܬܓܡܐ ܘܐܡܪ ܡܢ ܒܬܪ ܩܕܝܫܐ ܕܝܣܩܪܘܣ<EOS> ܐܢܫ<EOS>ܗܪܛܝܩܐ ܐܝܬ ܠܗ ܕܢܠܒܘܟ ܠܥ̈ܕܬܐ<EOS> ܘܐܢܬ ܐܝܬ ܠܟ ܕܬܪܕܦܝܘܗܝ<EOS> ܘܬܗܘܐ ܚܠܦܘܗܝ ܐܦܝܣܩܘܦܐ<EOS>§<EOS>ܣܛ ܗܘ ܟܕ ܗܘ ܦܪܘܛܪܝܘܣ ܐܡܿܪ ܗܘܐ<EOS> ܨܝܕ ܐܢܫ ܡܢ ܢܫ̈ܐ ܩܕܝܫ̈ܬܐ<EOS> ܕܒܙܒܢܐ<EOS>ܗܿܘ ܟܕ ܐܫܬܡܥܬ ܒܐܠܟܣܢܕܪܝܐ ܩܬܪܣܝܣ ܘܐܟܣܘܪܝܐ ܕܛܘܒܬܢܐ ܕܝܣܩܪܘܣ<EOS> ܐܡܪܬ ܕܗܿܘ ܕܗܿܘܐ ܡܢ ܒܬܪ<EOS>ܕܝܣܩܪܘܣ<EOS> ܐܢܛܝܟܪܝܣܛܘܣ ܐܝܬܘܗܝ<EOS> ܘܒܕܓܘܢ ܒܗ ܒܦܪܨܘܦܗ ܗܠܝܢ ܐܟܣܬܗ ܠܦܪܘܛܪܝܘܣ<EOS> ܘܟܕ ܣܓܝ̈ܐܬܐ<EOS>ܚܫܬ ܡܢܗ ܟܠܝܠܐ ܕܡܘܕܝ̈ܢܐ ܩܛܪܬ<EOS>§<EOS>ܥ ܛܘܒܢܐ ܐܘܓܪܝܣ ܐܚܐ ܕܝܠܝ ܟܕ ܥܡ ܐܦܝܣܩܘ̈ܦܐ ܡܫܬܘܬܦ ܗܘܐ<EOS> ܟܕ ܢܿܦܩ ܡܢ<EOS>ܒܝܪܝܛܘܣ ܥܡ ܙܟܪܝܐ ܘܐܢܛܠܐܘܣ ܘܦܝܠܝܦܘܣ ܕܢܟܦܪܘܢ ܒܥܠܡܐ<EOS> ܐܬܐ ܠܨܘܪ ܠܘܬ ܐܒܐ ܐܠܝܐ ܩܫܝܫܐ<EOS>ܘܦܝܣܐ ܗܘܐ ܡܛܠ ܗܝܡܢܘܬܐ ܬܪܝܨܬܐ ܬܡܢ<EOS> ܘܟܕ ܥܬܝܕ ܗܘܐ ܡܢ ܒܬܪܗ ܕܝܘܡܐ ܕܢܚܪܡ ܠܣܘܢܗܕܘܣ<EOS>ܕܟܠܩܝܕܘܢܐ ܘܢܬܩܪܒ ܡܢܗ ܚܙܐ ܒܠܠܝܐ ܗܿܘ ܕܒܪܢܫܐ ܠܡ ܕܠܫܢܗ ܬܡܘܣܘܬܐ ܐܝܬ ܗܘܐ ܐܟ ܚܟܬܐ ܡܕܡ<EOS>ܥܬܝܩܬܐ ܕܣܪܝܐ<EOS> ܘܡܚܕܐ ܪܩܗܿ ܘܐܬܚܠܡ<EOS> ܘܒܬܪܗ ܕܝܘܡܐ ܐܟ ܕܐܡܿܪܬ ܟܕ ܥܬܝܕ ܕܢܬܩܿܪܒ ܘܢܚܪܡ<EOS>ܠܣܘܢܕܘܣ ܐܬܕܟܪ ܠܚܠܢܗ<EOS> ܕܗܝ ܗܕܐ ܡܫܘܕܥܐ ܗܘܬ ܚܟܬܐ ܣܪܝܬܐ ܣܪܝܘܬܐ ܕܗܠܝܢ ܬܪ̈ܝܝ ܟܝ̈ܢܐ<EOS>§<EOS>ܥܐ ܗܘ ܕܝܢ ܚܝܠܗ ܕܚܠܡܐ ܚܙܐ<EOS> ܘܐܚܐ ܐܢܣܛܘܣ ܕܝܪܝܐ ܐܘܪܗܝܐ ܗܿܘ ܕܗܿܘܐ<EOS>ܗܘܐ ܠܗ ܣܟܘܠܣܛܝܩܐ<EOS> ܟܕ ܓܝܪ ܐܝܬܘܗܝ ܥܕܟܝܠ ܒܒܝܪܝܛܘܣ<EOS> ܘܡܬܩܪܒ ܗܘܐ ܡܢ ܟܦܘܪ̈ܐ ܚܼܙܐ ܐܢܫ<EOS>ܣܒܐ ܘܩܕܝܫܐ ܘܟܚܝܕܐ ܕܐܡܿܪ ܠܗ<EOS> ܐܢܗܘ ܕܒܿܥܐ ܐܢܬ ܕܬܬܦܪܩ ܣܒ ܠܟ ܣܘܣܝܐ<EOS> ܘܪܗܛ ܨܝܕ ܐܦܝܣܩܘܦܐ<EOS>ܦܛܪܐ ܐܒܪܝܐ ܘܡܢܗ ܫܿܩܠ ܐܢܬ ܪܘܫܡܐ ܫܪܝܪܐ ܘܡܬܦܪܩ ܐܢܬ<EOS> ܘܡܚܕܐ ܠܡ ܢܦܨܬ ܟܠ ܡܕܡ<EOS> ܘܐܬܝܬ ܨܝܕ<EOS>ܐܒܐ ܟܕ ܐܝܬܘܗܝ ܗܘܐ ܗܝܕܝܢ ܒܐܦܬܘܪܝܕܐ ܨܝܕ ܐܒܐ ܓܪܝܓܪܝܘܣ<EOS> ܘܟܕ ܐܫܬܥܝ ܠܗ ܗܠܝܢ ܕܚܙܘܐ<EOS>ܘܕܣܓܝ̈ܐܢ ܡܢܗܝܢ ܗܠܝܢ ܕܚܙܐ ܗܘܐ ܠܗ<EOS> ܟܕ ܐܝܬܘܗܝ ܗܘܐ ܒܐܢܛܝܘܟܝܐ ܘܒܡܣܩܬܗ ܕܩܕܝܡ̈ܢ ܗܘ̈ܝ<EOS>ܡܫܘܕܥܢ<EOS> ܕܘܿܠܐ ܠܗ ܕܢܪܚܩ ܡܢ ܥܠܡܐ ܘܩܿܪܝܢ ܗܘ̈ܝ ܠܗ ܠܫܘܢܝܐ ܘܠܥܪܘܩܝܐ ܡܫܡܠܝܐ ܕܡܢ ܥܠܡܐ<EOS>ܗܢܐ ܘܐܬܛܦܝܣ ܘܐܦܝܣ ܘܐܬܩܿܒܠ ܡܢܗ<EOS> ܘܐܬܬܠܡܕ ܠܗܝܡܢܘܬܐ ܬܪܝܨܬܐ<EOS> ܘܟܕ ܐܚܪܡ ܠܣܘܢܕܘܣ<EOS>ܕܟܠܩܝܕܘܢܐ ܗܘܐ ܕܝܪܝܐ ܠܘܬܗ ܘܐܫܬܐܠ ܡܢ ܥܠܡܐ<EOS> ܡܫܬܥܐ ܗܘܐ ܠܢ ܕܝܢ ܕܟܕ ܥܬܝܕ<EOS>ܗܘܐ ܕܢܬܩܪܒ ܒܗ ܒܠܠܝܐ<EOS> ܡܣܒܪ ܗܘܝܬ ܠܡ ܕܚܿܙܐ ܗܘܝܬ ܠܢܦܫܝ<EOS> ܐܟ ܥܡܝܕܐ ܚܕܬܐ ܘܕܠܒܝܫ ܗܘܝܬ<EOS>ܐܣܛܠܐ ܢܨܝܚܬܐ<EOS> ܘܕܣܓܝ̈ܐܐ ܐܙܠܝܢ ܗܘܘ ܩܕܡܝ<EOS> ܕܛܥܝܢܝܢ ܗܘܘ ܩܪ̈ܝܘܢܐ<EOS> ܘܟܕ ܐܢܐ ܒܝ ܡܬܦܫܟ<EOS>ܗܘܝܬ ܘܡܬܚܫܒ ܕܐܝܟܢܐ ܗܘܬ ܠܝ ܗܕܐ ܟܕ ܚܕܐ ܙܒܢ ܥܡܝܕ ܐܢܐ ܡܢ ܫܒܪܘܬܝ ܚܙܝܬܗ ܠܗ ܠܣܒܐ ܗܿܘ<EOS>ܕܚܙܝܬ ܒܒܝܪܝܛܘܣ ܕܐܡܿܪ ܠܝ ܕܠܐ ܬܕܚܠ ܘܠܐ ܬܬܦܫܟ<EOS> ܠܐ ܓܝܪ ܐܝܬܘܗܝ ܗܢܐ ܥܡܕܐ ܕܬܪ̈ܝܢ<EOS> ܐܠܐ<EOS>ܟܠܗܘܢ ܗܠܝܢ ܕܗܘܝܢ ܐܪ̈ܬܐܕܟܣܘ ܠܢܘܗܪܐ ܕܐܟ ܗܢܐ ܡܫܬܘܝܢ ܘܠܫܘܒܚܐ ܘܢܨܝܚܘܬܐ<EOS>§<EOS>ܥܒ ܗܘ ܟܕ ܗܘ ܚܙܘܐ ܚܙܐ ܘܪܚܡ ܠܡܫܝܚܐ ܓܥܐܝܘܢ܇ ܕܐܝܬܘܗܝ ܗܘܐ ܡܢ ܩܕܡܝ̈ܐ<EOS>ܕܛܟܣܝܣ ܕܐܪܟܘܢܐ<EOS> ܗܿܘ ܕܡܢ ܣܒܣܛܐ ܕܦܠܣܛܝܢܐ<EOS> ܕܒܗܿ ܣܝܡܐ ܫܠܕܐ ܕܩܕܝܫܐ ܝܘܚܢܢ ܡܥܡܕܢܐ<EOS> ܟܕ<EOS>ܓܝܪ ܦܓܥ ܒܛܘܒܬܢܐ ܦܛܪܐ ܐܦܝܣܩܘܦܐ ܘܡܢܗ ܐܬܬܠܡܕ ܘܩܿܒܠ ܚܬܝܬܘܬܐ ܕܗܝܡܢܘܬܐ ܬܪܝܨܬ ܫܘܒܚܐ<EOS>ܘܥܬܝܢ ܗܘܐ ܕܢܚܪܡ ܠܣܘܢܕܘܣ ܕܟܠܩܝܕܘܢܐ ܘܢܫܬܘܬܦ ܥܡ ܩܕܝܫ̈ܐ<EOS> ܚܿܙܐ ܗܘܐ ܗܘ ܠܗ ܒܚܙܘܐ ܕܠܠܝܐ<EOS>ܕܠܒܝܫ ܚܘܪ̈ܐ<EOS> ܘܕܐܙܠܝܢ ܩܕܡܘܗܝ ܣܓܝ̈ܐܐ ܐܟ ܕܩܕܡ ܥܡܝܕܐ ܥܡ ܠܡܦܝ̈ܕܐ<EOS>ܘܢܗܝܪ̈ܐ<EOS> ܘܗܟܢܐ ܟܕ ܐܬܛܦܝܣ ܐܪܚܩ ܡܢ ܫܘܬܦܘܬܐ ܕܡܪ̈ܚܩܢܐ<EOS> ܘܗܘܐ ܐܪܬܘܕܘܟܣܐ ܘܛܢܢܐ<EOS>§<EOS>ܥܓ ܣܟܘܠܣܛܝܩܐ ܕܝܢ ܙܟܪܝܐ ܗܿܘ ܕܡܢ ܡܝܘܡܐ<EOS> ܕܐܝܬܘܗܝ ܗܘܐ ܐܪܬܐܕܘܟܣܐ ܘܣܓܝ<EOS>ܛܢܢܐ ܘܚܬܝܬܐ ܒܕܘܓܡ̈ܛܐ ܐܝܟܢܐ ܬܘܒ ܡܟܝܠ ܘܕܠܐܚܪ̈ܢܐ ܢܘܬܪ ܣܦܩ ܗܘܐ<EOS> ܟܕ ܐܝܬܘܗܝ ܗܘܐ<EOS>ܒܒܝܪܝܛܘܣ<EOS> ܚܙܐ ܢܦܫܗ ܕܐܟ ܗܿܘ ܠܡ ܕܐܝܬܘܗܝ ܗܘܐ ܒܥܕܬܐ ܕܗܠܝܢ ܕܫܠܡܝܢ ܕܬܡܢ<EOS> ܘܟܕ ܠܡ ܟܢܘܫܝܐ<EOS>ܡܫܬܡܠܐ ܗܘܐ ܘܡܫ̈ܡܫܢܐ ܝܗܿܒܝܢ ܗܘܘ ܟܣܐ܇ ܕܠܘ ܒܟܠ ܦܬܓܡܐ ܩܕܝܫ ܘܐܪܙܢܝܐ ܐܡܪܝܢ ܗܘܘ<EOS> ܐܠܐ<EOS>ܗܿܘ ܚܠܦ ܐܚܪܢܐ ܫܟܝܪܐ ܘܠܐ ܟܢܝܟܐ<EOS> ܘܟܕ ܫܓܝܫ ܘܡܣܬܪܗܒ<EOS> ܚܙܐ ܠܐܒܐ ܐܫܥܝܐ ܐܒܐ ܕܕܝܪ̈ܝܐ<EOS>ܕܝܿܕܥ ܗܘܐ ܠܗ<EOS> ܣܓܝ ܓܝܪ ܙܒ̈ܢܝܢ ܚܿܙܐ ܗܘܐ ܠܗ<EOS> ܟܕ ܐܡܿܪ ܠܗ<EOS> ܥܪܘܩ ܡܢ ܥܕܬܐ ܕܗܠܝܢ<EOS>ܐܪ̈ܒܝܥܝܐ ܘܐܬܦܪܫ ܡܢܗܘܢ<EOS>§<EOS>ܥܕ ܪܚܡ ܐܠܗܐ ܕܝܢ ܩܫܝܫܐ ܕܐܠܟܣܢܕܪ̈ܝܐ ܕܫܡܗ ܗܘܐ ܬܐܡܝܣܘܢ ܓܒܪܐ ܛܒܝܒܐ<EOS>ܒܢܟܦܘܬܐ ܘܒܕܘܒܪ̈ܐ ܕܟܢܝܟܘܬܐ ܬܢܝ ܠܢ<EOS> ܕܟܕ ܐܚܕ ܥܕܬܐ ܕܒܐܠܟܣܢܕܪܝܐ ܣܠܦܐܩܪܝܘܣ<EOS> ܫܡܫܐ ܠܡ<EOS>ܗܘܝܬ ܗܝܕܝܢ ܕܥܕܬܐ ܕܢܪܐܩܪܘܪܐ<EOS> ܘܠܒܝܟ ܗܘܝܬ ܕܝܘܩܢܝܩܘܢ ܘܡܗܝܡܢ ܗܘܝܬ ܡܠܢ̈ܐ<EOS>ܕܬܫܡܫܬܐ ܘܡܢ ܐܠܝ̈ܨܬܐ ܬܡܢ ܦܐܫ ܗܘܝܬ ܘܕܡܟ ܗܘܝܬ<EOS> ܐܦܝܣܩܘܦܐ ܕܝܢ ܕܝܠܗܿ ܕܡܕܝܢܬܐ ܪܕܝܦ ܗܘܐ<EOS>ܡܢ ܒܢ̈ܝ ܡܕܝܢܬܐ<EOS> ܐܟ ܗܪܛܝܩܐ ܘܟܕ ܐܙܠ ܣܠܐܦܝܘܪܝܣ ܫܩܠ ܠܗ ܕܬܘܒ ܢܗܦܘܟ ܘܢܠܒܘܟ ܥܕܬܐ<EOS> ܐܢܐ<EOS>ܕܝܢ ܐܟ ܕܐܡܿܪܬ ܟܕ ܠܒܝܟ ܐܢܐ ܕܝܘܩܢܝܩܘܢ ܐܬܚܫܒܬ ܕܐܟܬܪ ܠܡܐܬܝܬܗ ܘܐܫܠܡ ܠܗ ܩܕܡܐܝܢ ܟܠܚܕ ܡܢ<EOS>ܡܐܢ̈ܐ ܘܗܟܢ ܐܥܪܘܩ ܡܢ ܡܐܟܠ ܩܪܨܐ ܘܥܫܘܩܝܐ<EOS> ܘܚܙܝܬ ܟܕ ܕܡܿܝܟ ܐܢܐ ܒܕܝܘܩܢܝܩܘܢ ܒܗ ܒܠܠܝܐ<EOS>ܟܢܫ̈ܐ ܣܓܝ̈ܐܐ ܕܩܕܝܫ̈ܐ ܕܠܒܝ̈ܫܝܢ ܚܘ̈ܪܐ<EOS> ܘܩܕܝܫܬܐ ܝܠܕܬ ܐܠܗܐ ܩܝܡܐ ܗܘܬ ܒܡܨܥܬܗܘܢ<EOS>ܘܡܣܬܪܗܒܐ ܗܘܬ ܕܡܢ ܬܡܢ ܬܫܢܐ ܘܐܟ ܗܿܘ ܕܐܬܬܝܬܝ ܐܬܢܐ ܕܡܫܘܝ ܫܦܝܪܐܝܬ ܘܟܢܝܟܐܝܬ ܘܝܿܬܒܬ<EOS>ܥܠܘܗܝ<EOS> ܟܕ ܩܕܝܫ̈ܐ ܐܣܩܘܗܿ<EOS> ܘܟܕ ܥܬܝܕܐ ܗܘܬ ܕܬܦܘܩ ܘܐܙܠܝܢ ܗܘܘ ܩܘܕܡܗܿ ܩܕܝܫ̈ܐ<EOS> ܚܙܬ ܒܝ ܟܕ<EOS>ܝܬܒܬ ܥܠ ܐܬܢܐ<EOS> ܘܪܡܙܬ ܠܝ ܒܐܝܕܗܿ<EOS> ܘܟܕ ܩܪܬܢܝ ܐܡܪܬ ܠܝ ܦܘܩ ܡܢ ܗܪܟܐ ܘܠܐ ܬܟܬܪ ܘܩܦܝܢܝ<EOS>ܘܒܕܓܘܢ ܗܘ ܗܢܐ ܟܕ ܐܝܬ ܠܗ ܟܪܛܘܢܝܐ ܕܩܫܝܫܐ ܐܬܐ ܠܐܠܟܣܢܕܪܝܐ<EOS> ܘܟܕ ܣܓܝ ܐܬܪܚܡ ܡܢ ܐܒܗ̈ܬܐ<EOS>ܬܪ̈ܝܨܝ ܫܘܒܚܐ<EOS> ܟܕ ܗܦܟ ܩܕܝܫܐ ܛܝܡܬܐܘܣ ܐܦܝܣܩܘܦܐ<EOS> ܐܫܟܚ ܠܘܬܗ ܛܝܒܘܬܐ<EOS>ܣܓܝܐܬܐ ܐܟ ܡܿܢ ܕܐܝܬܘܗܝ ܗܘܐ ܓܒܪܐ ܒܚܝܪܐ ܐܪܬܘܕܘܟܣܐ ܘܡܨܒܬ ܗܘܐ ܒܡܝܬܪ̈ܘܬܐ ܐܚܪ̈ܢܝܬܐ<EOS>ܘܐܬܠܒܟ ܬܡܢ ܡܢܗ ܘܥܕܡܐ ܠܚܪܬܐ ܐܬܢܨܚ ܒܗܝܡܢܘܬܐ<EOS> ܘܟܕ ܥܕܟܝܠ ܚܝ ܗܘܐ ܛܘܒܬܢܐ ܛܝܡܬܐܘܣ<EOS> ܘܡܢ<EOS>ܒܬܪ ܕܫܟܒ ܟܕ ܡܟܢܫ ܠܥܡܐ ܘܡܫܪܪ ܘܡܒܢܐ ܥܕܡܐ ܠܢܫܡܬܐ ܐܚܪܝܬܐ<EOS>§<EOS>ܥܗ ܐܡܪ ܕܝܢ ܘܗܕܐ<EOS> ܕܟܕ ܥܬܝܕ ܗܘܐ ܐܟ ܕܐܡܿܪܬ ܐܦܝܣܩܘܦܐ ܗܿܘ ܗܪܛܝܩܐ<EOS>ܕܢܐܬܐ ܠܪܢܐܩܪܘܪܐ<EOS> ܐܬܚܫܒܢ ܚܢܢ ܟܠܗܘܢ ܐܝܠܝܢ ܕܐܝܬܝܢ ܩܠܪ̈ܝܩܘ ܐܪ̈ܬܘܕܘܟܣܘ<EOS> ܕܩܕܡ ܡܐܬܝܬܗ<EOS>ܢܫܢܐ<EOS> ܘܡܛܠ ܕܐܢܫ ܡܢ ܒܢ̈ܝ ܡܕܝܢܬܐ ܐܝܬ ܗܘܐ ܠܗ ܒܒܘܣܐ ܕܠܐ ܥܡܝܕ<EOS> ܡܦܝܣ ܗܘܐ ܕܢܥܡܕ ܡܢ<EOS>ܐܪ̈ܬܕܘܟܣܘ<EOS> ܥܕܠܐ ܢܐܬܐ ܗܿܘ ܗܪܛܝܩܐ ܘܢܬܐܠܨ ܒܣܘܥܪܢܐ<EOS> ܘܟܕ ܐܫܬܡܠܝܬ ܗܝ ܡܥܡܘܕܝܬܐ<EOS> ܩܼܥܐ ܗܘ<EOS>ܒܒܘܣܐ ܕܥܼܡܕ ܟܕ ܥܿܡܕ ܠܒܘܟܘܢ ܠܒܘܟܘܢ ܠܝܘܢܐ ܗܕܐ ܕܦܪܚܐ ܘܥܪܩܐ<EOS> ܐܝܬܘܗܝ ܗܘܐ ܕܝܢ ܐܪܐ<EOS>ܪܘܚܐ ܩܕܝܫܐ ܕܒܕܡܘܬܐ ܕܝܘܢܐ<EOS> ܗܝܕܝܢ ܐܬܚܙܝ ܘܚܘܝ ܕܡܢ ܒܬܪ ܐܘܚܕܢܐ ܕܗܪ̈ܛܝܩܘ ܛܝܒܘܬܐ ܕܪܘܚܐ<EOS>ܩܕܝܫܐ ܡܫܢܝܐ ܘܫܒܩܐ ܠܥ̈ܕܬܐ<EOS>§<EOS>ܥܘ ܐܫܬܥܝ ܠܢ ܐܒܐ ܕܟܕ ܥܡܪܝܢ ܗܘܝܢ<EOS> ܒܡܐܘܙܐ ܕܝܐܡܢܝܐܣ ܡܕܝܢܬܐ ܒܙܒܢܐ ܗܿܘ ܕܦܪܘܛܪܝܘܣ ܐܝܬܘܗܝ ܗܘܐ ܒܐܠܟܣܢܕܪܝܐ<EOS> ܐܝܬ ܗܘܐ ܠܝ ܐܢܫ ܪܚܿܡܐ<EOS>ܩܠܪܝܩܐ<EOS> ܕܩܕܡܝܬ ܡܣܬܒܪ ܗܘܐ ܐܪܬܕܘܟܣܐ ܘܛܢܢܐ<EOS> ܗܢܐ ܠܚܪܬܐ ܐܬܩܪܒ ܠܦܪܘܛܪܝܘܣ ܘܦܢܛܐܦܛܪܘܦܘܣ<EOS>ܘܪܒܝܬܐ ܕܣܘܥܪ̈ܢܐ ܥܕܬܢ̈ܝܐ ܗܘܐ<EOS> ܟܕ ܡܬܕܒܪ ܒܦܢܛܣܝܐ ܣܓܝܐܬܐ<EOS> ܘܟܕ ܐܢܐ ܒܙܒܢ ܠܣܥܘܪܘܬܐ ܕܐܢܫ<EOS>ܡܢ ܩܕܝܫ̈ܐ ܐܙܠ ܗܘܝܬ ܘܡܣܪܗܒ ܗܘܝܬ<EOS> ܦܓܥ ܒܝ ܒܕܘܟܬܐ ܚܕܐ ܐܠܝܨܬܐ ܕܒܡܕܝܢܬܐ ܟܕ ܡܙܕܝܚ<EOS> ܘܟܕ<EOS>ܚܙܝܬܗ ܘܐܨܛܒܝܬ ܕܐܣܛܐ ܘܠܐ ܐܫܟܚܬ ܕܘܟܬܐ ܕܠܚܿܡܐ<EOS> ܐܗܦܟܬ ܦܪܨܘܦܝ ܠܘܬ ܐܣܬܐ<EOS> ܗܘ ܕܝܢ ܟܕ<EOS>ܚܙܢܝ ܘܐܫܬܘܕܥܢܝ<EOS> ܪܗܛ ܠܘܬ<EOS> ܟܕ ܫܐܠ ܒܫܠܡܝ<EOS> ܘܐܢܐ ܟܕ ܐܣܬܪܗܒܬ ܐܟܚܕܐ ܕܝܢ ܘܐܬܚܦܛܬ<EOS> ܦܢܝܬ<EOS>ܘܫܐܠܬ ܫܠܡܗ ܘܐܡܿܪܬ ܒܿܪܟ<EOS> ܘܟܕ ܐܡܪ ܠܘܬܝ ܠܡܢܐ ܥܿܪܩ ܐܢܬ ܡܢܝ ܠܐ ܐܝܬܝ ܚܒܝܒܟ ܡܢܐ ܚܛܝܬ<EOS>ܕܐܬܗܦܟܬ ܡܢܝ<EOS> ܐܢܐ ܟܕ ܗܕܐ ܒܠܚܘܕ ܐܡܪܬ ܠܘܬܗ ܕܐܢܬ ܝܿܕܥ ܐܢܬ ܡܢܐ ܥܒܼܕܬ<EOS> ܥܒܪܬ ܡܢܗ<EOS> ܘܒܗ<EOS>ܒܠܠܝܐ ܚܙܝܬ ܦܩܥܬܐ ܪܒܬܐ ܕܡܠܝܐ ܢܘܗܪܐ ܘܫܘܒܚܐ ܫܡܝܢܐ<EOS> ܘܟܢܫ̈ܐ ܕܩܕܝܫ̈ܐ ܘܛܟܣ̈ܐ ܕܡܠܐܟ̈ܐ<EOS>ܕܡܫܒܚܝܢ ܘܡܩܠܣܝܢ ܠܐܠܗܐ<EOS> ܘܠܗ ܠܡܪܝܐ ܒܡܨܥܬܗܘܢ<EOS> ܘܟܕ ܚܙܝܬܗ ܪܗܛܬ ܠܘܬܗ<EOS>ܕܐܣܓܘܕ ܠܗ ܘܡܬܚܿܦܛ ܗܘܝܬ ܟܕ ܐܝܬ ܗܘܐ ܠܝ ܒܬܪܥܝܬܝ ܡܣܒܪܢܘܬܐ ܕܣܓܝ ܝܕܝܥܘܬܐ ܐܝܬ ܗܘܐ ܠܝ<EOS>ܠܘܬܗ ܘܦܪܐܝܣܝܐ ܘܟܕ ܡܢ ܪܘܚܩܐ ܚܪ ܒܝ ܕܐܿܬܐ ܐܢܐ ܠܘܬܗ ܒܟܡܝܪܘܬܐ ܩܕܡ ܟܠܗܘܢ ܩܕܝܫ̈ܐ ܐܗܦܟ<EOS>ܐܦܘ̈ܗܝ ܡܢܝ ܟܕ ܡܥܩ<EOS> ܕܗܟܢܐ ܟܠܗܘܢ ܩܕܝܫ̈ܐ ܢܬܕܡܪܘܢ<EOS> ܐܢܐ ܕܝܢ ܡܚܕܐ ܐܣܬܟܠܬ ܕܥܠܬܐ ܐܝܬܝܗܿ<EOS>ܕܗܕܐ<EOS> ܦܓܥܐ ܐܘܟܝܬ ܥܢܝܢܐ ܗܿܘ ܕܓܕܫ ܠܝ ܠܘܬ ܗܿܘ ܟܦܘܪܐ<EOS> ܘܢܦܠ ܗܘܝܬ ܥܡ ܕܡܥ̈ܐ ܟܕ ܐܡܿܪ<EOS>ܐܢܐ<EOS> ܕܡܪܝ ܪܚܡ ܥܠܝ<EOS> ܐܢܬ ܗܘ ܝܕܿܥ ܐܢܬ ܝܕܘܥܐ ܕܠܒܘ̈ܬܐ ܕܠܘ ܡܢ ܟܠܗ ܠܒܝ ܘܠܐ ܒܨܒܝܢܝ<EOS> ܐܠܐ<EOS>ܟܕ ܐܬܚܦܛܬ ܘܐܣܬܪܗܒܬ ܗܕܐ ܥܒܕܬ ܘܠܡܚܣܢ ܟܕ ܡܬܟܫܦܝܢ ܟܠܗܘܢ ܩܕܝܫ̈ܐ ܚܠܦܝ ܐܬܛܦܝܣ ܕܢܩܒܠܢܝ<EOS>§<EOS>ܥܙ ܘܗܕܐ ܐܫܬܥܝ ܠܢ ܐܒܐ ܡܛܠ ܣܪܦܝܘܢ ܣܟܘܠܣܛܝܩܐ<EOS> ܓܒܪܐ ܡܗܝܡܢܐ ܣܓܝ ܘܛܢܢܐ<EOS>ܕܐܪܬܘܕܘܟܣܝܐ ܘܪܚܿܡ ܩܕܝܫ̈ܐ ܘܩܕܡܝܐ ܕܣܟܘ̈ܠܝܣܛܝܩܐ ܕܒܐܠܟܣܢܕܪܝܐ܇ ܗܿܘ ܕܒܙܒܢܐ ܕܦܪܘܛܪܝܘܣ<EOS>ܕܡܢܝܚ ܗܘܐ ܠܗܠܝܢ ܕܡܢ ܟܠ ܕܘܟ ܡܬܪܕܦܝܢ ܩܕܝܫ̈ܐ ܘܝܗܿܒ ܗܘܐ ܠܗܘܢ ܐܢܠܘܡܐ ܡܢ ܥܡܠܗ<EOS> ܘܡܛܠ ܗܕܐ ܠܚܙܘܐ ܐܠܗܝܐ ܕܐܟ ܗܢܐ ܐܫܬܘܝ<EOS> ܟܕ ܓܝܪ ܪ̈ܝܫܢܐ ܕܐܠܟܣܢܕܪܝܐ<EOS> ܡܛܠ ܢܝܚܗ<EOS>ܕܦܪܘܛܪܝܘܣ<EOS> ܪܕܦܘܢ ܠܟܠܗܘܢ ܩܠܪ̈ܝܩܐ ܐܪ̈ܬܐܕܟܣܘ ܘܕܝܪ̈ܝܐ ܡܢ ܡܕܝܢܬܐ<EOS> ܘܡܢ ܕܝܪ̈ܬܐ ܕܒܚܘܕܪܐ<EOS>ܘܠܐ ܡܡܪܚ ܗܘܐ ܐܢܫ ܡܢ ܩܕܝܫ̈ܐ ܕܢܬܚܙܐ ܘܢܥܒܕ ܩܘܪܒܢܐ ܠܡܗ̈ܝܡܢܐ ܟܕ ܥܐܕܐ ܡܪܐܢܝܐ ܕܟܠܗ ܥܠܡܐ<EOS>ܕܦܨܚܐ ܡܢܥ<EOS> ܗܿܘ ܣܟܘܠܣܛܝܩܐ ܕܐܡܝܪ ܣܪܦܝܘܢ ܟܕ ܒܒܝܬܗ ܡܬܛܫܐ ܗܘܐ ܡܛܠ ܕܚܠܬܗ ܕܟܦܘܪܐ<EOS>ܐܝܬܘܗܝ ܗܘܐ ܒܥܩܬܐ ܪܒܬܐ ܘܒܟܐܒܐ ܕܢܦܫܐ ܐܟ ܡܿܢ ܕܓܠܝܙ ܗܘܐ ܡܢ ܩܘܪܒܢܐ<EOS> ܒܝܘܡܐ ܩܕܝܫܐ ܕܐܟ<EOS>ܗܢܐ<EOS> ܘܟܕ ܡܛܬ ܫܥܬܐ ܕܠܠܝܐ ܩܕܝܫܐ ܕܒܗ ܟܢܘܫܝܐ ܩܕܝܫܐ ܡܥܕܝܢ ܗܘܘ ܕܢܥܒܕܘܢ<EOS> ܢܦܩ ܠܕܘܟܬܐ<EOS>ܠܬܚܬ ܫܡܝܐ ܠܕܪܬܗ ܘܟܦ ܒܘܪ̈ܟܘܗܝ ܥܡ ܕܡܥ̈ܐ ܟܕ ܡܨܠܐ ܘܡܬܟܫܦ ܠܐܠܗܐ<EOS> ܘܦܫܝܛܝܢ ܗܿܘܝ<EOS>ܐܝܕܘܗ̈ܝ ܠܫܡܝܐ<EOS> ܘܟܕ ܡܨܠܐ ܗܘܐ ܘܥܬܝܕ ܕܢܡܠܐ ܨܠܘܬܗ<EOS> ܘܢܚܡܠ ܐܝܕܘܗ̈ܝ ܐܫܬܟܚܬ ܡܢܬܐ ܒܐܝܕܗ<EOS>ܡܢ ܦܓܪܐ ܡܪܐܢܝܐ<EOS> ܘܟܕ ܢܣܒ<EOS> ܗܟܢܐ ܐܬܚܝܠ ܘܐܫܬܪܪ ܒܗܝܡܢܘܬܐ<EOS> ܐܟ ܕܢܫܬܘܐ ܕܒܐܣܘܪ̈ܐ ܢܣܩ<EOS>ܠܩܘܣܛܢܛܝܢܐܦܘܠܝܣ<EOS> ܟܕ ܐܬܡܣܪ ܠܘܬ ܡܪܩܝܢܐ ܡܢ ܦܪܘܛܘܪܝܣ<EOS> ܘܟܠܝܠܐ ܕܡܘܕܝ̈ܢܐ ܢܩܿܒܠ<EOS> ܘܐܦܢ<EOS>ܝܬܝܪܐܝܬ ܟܕ ܣܠܩ ܠܩܘܣܛܢܛܝܢܐܦܘܠܝܣ ܐܫܬܘܝ ܠܛܝܒܘܬܐ ܘܥܘܕܪܢܐ ܕܡܢ ܡܪܢ<EOS> ܗܟܢܐ<EOS>ܓܝܪ ܟܚܝܕܐ ܐܬܚܙܝ ܩܕܡ ܡܠܟܐ ܐܟ ܕܢܬܦܣܣ ܠܗ ܘܕܠܐ ܕܚܠܐ ܥܡ ܦܪܝܣܝܐ ܢܥܡܪ ܒܩܘܣܛܢܛܝܢܐܦܘܠܝܣ<EOS>ܘܥܡ ܣܟܘܠܣ̈ܛܝܩܐ ܕܬܡܢ ܢܬܡܢܐ<EOS> ܘܛܟܣܐ ܩܕܡܝܐ ܢܗܘܐ ܠܗ ܘܬܡܢ ܐܫܬܡܠܝ<EOS>§<EOS>ܥܚ ܐܢܫ̈ܝܢ ܡܢ ܣܟܘܠܣ̈ܛܝܩܐ ܕܐܠܟܣܢܕܪܝܐ ܐܪ̈ܬܐܕܟܣܘ<EOS> ܩܪܿܝܢ ܗܘܘ<EOS>ܒܒܝܪܝܛܘܣ<EOS> ܘܟܕ ܐܬܡܢܥܘܢ ܥܡ ܐܚܪ̈ܢܐ ܠܘܬ ܐܣܛܘܢܪܐ ܐܢܫ ܕܩܿܐܡ ܗܘܐ ܒܩܪܝܬܐ ܚܕܐ ܥܠ ܓܢܒ<EOS>ܡܕܝܢܬܐ ܘܫܡܥ ܗܿܘ ܡܛܠܬܗܘܢ ܕܠܐ ܡܬܩܪܒܝܢ ܡܢ ܥܕܬܐ ܘܡܢ ܐܦܝܣܩܘ̈ܦܐ<EOS> ܡܢ ܐܚܪ̈ܢܐ ܕܐܡܪܝܢ ܗܘܘ<EOS>ܗܕܐ ܡܛܠܬܗܘܢ ܟܕ ܪܓܙ ܗܿܘ ܐܡܪ ܠܘܬܗܘܢ<EOS> ܕܡܢ ܐܝܟܐ ܡܬܩܪܒܝܢ ܐܢܬܘܢ<EOS> ܟܕ ܐܝܬܝܟܘܢ<EOS>ܒܐܟܣܢܝܘܬܐ ܗܠܝܢ ܕܝܢ ܒܦܪܗܣܝܐ ܐܡܪܘܢ<EOS> ܕܩܘܪܒܢܐ ܐܝܬ ܠܢ ܡܢ ܐܒܗ̈ܬܐ ܕܝܠܢ ܩܕܝܫ̈ܐ<EOS>ܐܪ̈ܬܐܕܟܣܘ ܘܡܢܗ ܫܩܠܝܢܢ<EOS> ܗܘ ܕܝܢ ܐܡܼܪ ܠܘܬܗܘܢ<EOS> ܘܐܝܟܢܐ ܢܩܿܦܐ ܗܕܐ ܕܟܕ ܥܠܡ̈ܝܐ ܐܝܬܝܟܘܢ<EOS>ܬܦܣܘܢ ܐܢܬܘܢ ܠܟܘܢ ܕܬܣܒܘܢ ܩܘܪܒܢܐ<EOS> ܗܢܘܢ ܕܝܢ ܐܡܪܘܢ ܠܘܬܗ<EOS> ܐܒܗ̈ܝܢ ܩܠܪ̈ܝܩܐ ܕܐܝܬܝܗܘܢ<EOS>ܐܪ̈ܬܐܕܘܟܣܘ ܚܬܝ̈ܬܐ ܐܦܣܘܢ ܠܢ ܦܢܛܘܣ ܕܢܥܒܕ ܗܕܐ<EOS> ܐܟ ܡܿܢ ܕܡܦܣܐ ܗܕܐ ܘܠܚܡܐ<EOS> ܘܟܕ ܗܦܟܘܢ<EOS>ܠܒܝܪܝܛܘܣ<EOS> ܘܐܬܐ ܚܕܒܫܒܐ<EOS> ܚܕ ܡܢܗܘܢ ܡܬܦܫܟ ܗܘܐ<EOS> ܟܕ ܥܿܗܕ ܗܘܐ ܠܡ̈ܠܘܗܝ ܕܗܿܘ ܐܣܛܘܢܪܐ ܕܢܣܒ ܡܢ ܢܦܫܗ܇ ܡܢ ܩܘܪܒܢܐ ܗܿܘ ܩܕܝܫܐ<EOS> ܘܠܚܪܬܐ ܟܕ ܓܥܪ ܒܢܦܫܗ ܘܐܬܚܝܠ<EOS>ܒܗܝܡܢܘܬܐ ܩܪܒ<EOS> ܘܟܕ ܫܩܠ ܓܡܘܪܬܐ<EOS> ܐܫܬܟܚܬ ܒܐܝܕܗ ܦܬܬܐ ܕܕܡܐ<EOS> ܘܗܝ ܗܕܐ ܬܕܡܘܪܬܐ ܗܘ<EOS>ܣܟܘܠܣܛܝܩܐ ܐܫܬܥܝ ܠܢ<EOS> ܠܚܪܬܐ ܓܝܪ ܘܕܝܪܝܐ ܗܘܐ<EOS>§<EOS>ܥܛ ܛܘܒܢܐ ܐܣܛܦܢܘܣ ܩܫܝܫܐ<EOS> ܗܿܘ ܕܗܿܘܐ ܗܘܐ ܠܗ ܐܪܟܝܕܝܩܘܢ ܒܐܘܪܫܠܡ ܛܢܢܐ<EOS>ܐܪܬܐܕܘܟܣܐ<EOS> ܚܬܐ ܐܝܬ ܗܘܐ ܠܗ ܩܕܝܫܬܐ<EOS> ܗܿܝ ܕܒܝܘ̈ܡܬܐ ܡܿܢ ܩܕܝܫ̈ܐ ܗܠܝܢ ܐܪ̈ܒܥܝܢ ܕܨܘܡܐ<EOS>ܫܒ̈ܐ ܢܦܿܩܐ ܗܘܬ<EOS> ܟܠܗܿ ܕܝܢ ܫܢܬܐ ܒܘ̈ܬܐ<EOS> ܘܣܒܝܣܐܝܬ ܐܬܝܐ ܗܘܬ ܠܒܝܬ ܣܗ̈ܕܐ ܕܩܕܝܫܐ<EOS>ܐܣܛܦܢܘܣ<EOS> ܘܕܩܕܝܫܐ ܝܘܚܢܢ ܡܥܡܕܢܐ<EOS> ܘܬܡܢ ܫܿܗܪܐ ܗܘܬ ܘܠܕܐܟ ܗܕܐ ܡܫܘܚܬܐ ܕܩܕܝܫܘܬܐ ܘܕܕܟܝܘܬܐ<EOS>ܐܬܬ ܐܟ ܕܬܚܙܐ ܦܪܨܘܦܐܝܬ ܠܩܕܝܫܐ ܐܣܛܦܢܘܣ ܘܠܩܕܝܫܐ ܝܘܚܢܢ<EOS> ܕܐܬܘ ܠܘܬܗܿ ܘܡܠܠܘ ܥܡܗܿ<EOS>ܘܡܒܪܟܝܢ ܠܗܿ<EOS> ܘܟܕ ܗܝܕܝܢ ܗܘܬ ܣܘܢܕܘܣ ܕܟܠܩܝܕܘܢܐ ܡܬܦܫܟܐ ܗܘܬ ܡܟܝܠ ܕܐܟ ܥܝܕܗܿ ܬܐܬܐ ܠܒܝܬ<EOS>ܣܗ̈ܕܘܬܐ ܘܬܨܠܐ ܥܡ ܛܠܘ̈ܡܐ<EOS> ܘܣܓܝ ܝܬܝܪܐܝܬ ܥܡ ܝܘܒܢܠܐܘܣ ܟܦܘܪܐ ܕܗܝܕܝܢ<EOS>ܐܚܝܕ ܗܘܐ ܥܕܬܐ<EOS> ܘܟܕ ܡܥܩܐ ܗܘܬ ܕܥܬܝܕܐ ܗܘܬ ܕܬܬܦܪܫ ܡܢ ܥܢܝܢܐ ܕܩܕܝ̈ܫܐ ܐܬܚܙܝ ܠܗܿ ܩܕܝܫܐ<EOS>ܐܣܛܦܢܘܣ ܟܕ ܐܡܿܪ ܕܙܠܝ ܫܠܝ ܒܩܠܝܬܟܝ ܘܠܐ ܬܚܣܪܝܢ ܬܐܪܬܟܝ ܘܠܐ ܬܬܥܝܩܝܢ<EOS> ܐܟ ܡܿܢ ܕܡܬܦܪܫܐ<EOS>ܐܢܬܝ ܡܢܢ<EOS> ܐܝܟܐ ܓܝܪ ܕܐܝܬܝܟܝ ܠܬܡܢ ܐܬܝܢܢ<EOS> ܘܥܡܟܝ ܥܒܕܝܢܢ ܡܥܡܪܐ<EOS>§<EOS>ܦ ܐܢܬܬܐ ܐܢܫ ܐܪܬܐܕܘܟܣܬܐ ܡܢ ܦܡܦܘܠܝܐ ܟܕ ܥܡ ܒܢ̈ܬܗܿ ܟܦܪܬ ܒܥܠܡܐ ܐܬܬ<EOS>ܠܐܘܪܫܠܡ ܘܠܒܟܬ ܫܠܝܐ ܒܛܘܪܐ ܕܙܝ̈ܬܐ<EOS> ܘܟܕ ܒܙܒܢ ܣܠܩܬ ܕܬܣܓܘܕ ܒܕܘܟܬܐ ܩܕܝܫܬܐ ܕܣܘܠܩܐ<EOS> ܓܕܫ<EOS>ܕܢܗܘܐ ܟܢܘܫܝܐ ܬܡܢ ܒܗ ܒܝܘܡܐ<EOS> ܘܟܕ ܠܐ ܝܕܥܐ ܐܬܬܚܕܘܢ ܬܪ̈ܥܐ<EOS> ܘܟܕ ܠܐ ܡܫܟܚܐ ܗܘܬ ܕܬܦܘܩ ܩܡܬ<EOS>ܠܘܬ ܐܣܛܘܢܐ ܚܕ ܟܕ ܡܬܛܫܝܐ ܥܕܡܐ ܕܐܫܬܪܝ ܗܘ ܟܢܘܫܝܐ<EOS> ܘܗܦܟܬ ܠܩܠܝܬܗܿ ܠܘܬ ܒܢ̈ܬܗܿ<EOS> ܒܚܪܬܐ<EOS>ܕܝܢ ܟܕ ܐܬܟܪܗܬ ܟܘܪܗܢܐ ܕܒܗ ܐܫܬܡܠܝܬ<EOS> ܘܟܕ ܩܪܝܒܐ ܗܘܬ ܠܘܬ ܥܘܢܕܢܐ ܩܥܿܝܐ ܗܘܬ ܘܐܡܪܐ<EOS> ܕܬܘ<EOS>ܚܙܘ ܕܐܝܕܐ ܡܪܫܘܬܐ ܡܿܝܬܝܢ ܥܠܝ ܒܫܥܬܐ ܗܕܐ<EOS> ܟܕ ܐܡܪܝܢ ܕܐܝܟܢܐ ܡܫܟܚܐ ܐܢܬܝ<EOS>ܕܬܪܕܕܩܝܢ ܡܟܝܠ܇ ܐܘ ܕܬܗܘܝܢ ܥܡ ܐܪ̈ܬܐܕܘܟܣܘ܇ ܐܢܬܝ ܕܟܕ ܡܫܬܡܠܐ ܟܢܘܫܝܐ ܡܢ ܗܠܝܢ ܟܦܘܪ̈ܐ܇<EOS>ܐܨܛܒܝܬܝ ܕܬܟܬܪܝܢ ܘܬܚܙܝܢ ܠܗܠܝܢ ܕܠܐ ܫܿܘܝܢ<EOS> ܟܕ ܝܗܒܿܝܢ ܪ̈ܐܙܐ ܠܗܠܝܢ ܕܝܬܝܪ ܡܢܗܘܢ ܠܐ<EOS>ܫܿܘܝܢ<EOS> ܘܗܝ ܗܕܐ ܒܪܐ ܕܝܠܗܿ ܐܪܬܐܕܘܟܣܐ ܕܗܼܘܐ ܡܫܡܫܢܐ ܐܫܬܥܝ ܠܢ<EOS> ܕܫܡܗ ܗܘܐ ܬܐܘܕܘܠܣ<EOS>§<EOS>ܦܐ ܟܕ ܐܘܣܦ ܘܗܕܐ<EOS> ܕܒܙܒܢ ܗܝ ܗܕܐ ܚܙܬ ܠܢܦܫܗܿ ܕܡܬܩܪܒܐ ܠܬܪܘܢܘܣ ܕܐܠܗܐ<EOS>ܐܟ ܕܠܕܝܢܐ<EOS> ܘܫܡܥܬ ܩܠܐ ܕܐܬܿܐ ܗܘܐ ܠܘܬܗܿ ܡܢ ܠܓܘ ܡܢܗ ܕܬܪܘܢܘܣ<EOS> ܡܘܕܝܐ ܐܢܬܝ ܕܒܪܐ ܕܐܠܗܐ<EOS>ܐܬܝܠܕ ܡܢ ܒܬܘܠܬܐ ܩܕܝܫܬܐ ܡܪܝܡ ܝܠܕܬ ܐܠܗܐ ܡܘܕܝܐ ܐܢܬܝ ܕܒܪܐ ܕܐܠܗܐ ܐܨܛܠܒ ܘܚܫ ܚܠܦܝܢ<EOS>ܘܗܟܢܐ ܘܡܢ ܒܬܪ ܕܐܘܕܝܬ ܐܬܩܒܠܬ ܘܐܫܬܘܝܬ ܠܪܚܡܬ ܐܢܫܘܬܗ<EOS>§<EOS>ܦܒ ܒܐܝܛܠܝܐ ܕܦܡܦܘܠܝܐ ܗܘܬ ܐܢܫ ܪܝܫܬ ܕܝܪܐ ܚܕܐ ܘܡܗܕܝܢܝܬܐ ܕܕܝܪܐ<EOS>ܕܒܬܘܠ̈ܬܐ ܐܪ̈ܬܕܟܣܘ ܕܫܡܗܿ ܗܘܐ ܙܘܬܐ<EOS> ܘܕܟܝܐ ܗܘܬ ܣܓܝ ܒܕܘܒܪ̈ܝܗܿ ܘܒܬܪܥܝܬܗܿ<EOS> ܘܡܬܥܢܘܝܐ<EOS>ܗܘܬ ܪܘܪܒܐܝܬ<EOS> ܗܕܐ ܒܙܒܢ ܟܕ ܗܘܬ ܒܬܡܗܐ ܡܢ ܒܬܪ ܗܦܘܟܝܐ ܕܐܢܩܘܩܠܝܘܢ<EOS> ܚܙܬ ܢܦܫܗܿ ܒܦܪܕܝܣܐ<EOS>ܘܩܝܣܐ ܕܚ̈ܝܐ ܒܡܨܥܬܗ<EOS> ܘܕܒܘܪ̈ܝܬܐ ܣܓܝ̈ܐܬܐ ܕܦܪ̈ܚܢ ܗܘ̈ܝ ܘܡܬܚܦ̈ܛܢ ܕܢܛܥܡ̈ܢ ܡܢ ܩܝܣܐ ܘܠܐ<EOS>ܡܫܬܒܩܢ ܗܘ̈ܝ<EOS> ܐܟ ܡܿܢ ܕܡܢ ܐܢܫ ܡܫܡܫܢܐ ܡܬܛܪ̈ܕܢ ܗ̈ܘܝ<EOS> ܕܠܒܝܫ ܚܘܪ̈ܐ ܘܩܿܐܡ<EOS>ܠܘܬ ܩܝܣܐ ܘܒܐܘܪܪܗ ܛܪܿܕ ܗܘܐ ܠܗܝܢ<EOS> ܗܿܘ ܕܟܕ ܐܫܬܐܠ ܡܢܗܿ ܕܡܛܠ<EOS> ܡܢܐ ܛܿܪܕ ܠܗܝܢ<EOS> ܐܡܪ<EOS>ܠܘܬܗܿ ܡܛܠ ܕܗܠܝܢ ܐܝܬܝܗܘܢ ܗܠܝܢ ܕܡܢ ܒܬܪ ܗܦܘܟܝܗ ܕܐܢܩܘܩܠܝܘܢ ܫܠܡܘ ܠܣܘܢܗܕܘܣ ܕܟܠܩܝܕܘܢܐ<EOS>ܠܘܬ ܗܕܐ ܒܙܒܢ ܟܕ ܐܬܐ ܐܦܝܣܩܦܐ ܕܐܝܛܠܝܐ ܩܠܘܕܝܢܘܣ ܘܡܬܪܫܐ ܗܘܐ ܡܢܗܿ ܕܠܡܢܐ ܐܪܡܝ ܐܝܕܐ<EOS>ܒܗܿܘ ܕܡܬܐܡܪ ܐܢܛܝܩܘܩܠܝܘܢ ܢܿܦܩ ܗܘܐ ܒܪܘܚܐ ܘܐܡܿܪ<EOS> ܕܒܐܝܕܐ ܟܬܒܬ ܘܠܘ ܒܢܦܫܐ ܘܠܐ ܒܠܒܐ<EOS>ܘܐܡܪܬ ܠܘܬܗ<EOS> ܘܐܝܟܢܐ ܡܨܝܐ ܐܝܕܐ ܕܬܬܙܝܥ<EOS> ܐܢ ܗܘ ܕܩܕܡܐܝܬ ܢܦܫܐ ܠܐ ܬܨܒܐ ܘܬܙܝܥܝܗܿ<EOS> ܕܠܡܐ<EOS>ܡܫܟܚ ܡܝܬܐ ܕܢܬܬܙܝܥ<EOS> ܗܟܢܐ ܘܠܐ ܐܝܕܐ ܒܠܥܕ ܡܢ ܢܦܫܐ<EOS>§<EOS>ܦܓ ܐܒܐ ܠܐܘܢܛܝܣ ܡܕܒܪܢܐ ܗܿܘ ܕܡܢ ܠܘܩܝܐ<EOS> ܘܛܒܝܒܐ ܒܟܠܕܘܟ<EOS> ܟܕ ܥܬܝܕ ܗܘܐ<EOS>ܕܢܗܘܐ ܗܿܘ ܕܡܬܐܡܪ ܐܢܛܝܩܘܩܠܝܘܢ ܘܗܦܘܟܝܐ ܕܐܢܩܘܩܠܝܘܢ ܬܪܝܨ ܫܘܒܚܐ<EOS> ܚܙܐ ܒܚܙܘܐ<EOS> ܕܡܿܫܠܚ<EOS>ܗܘܐ ܡܕܒܚܐ ܕܥܕܬܐ<EOS> ܘܩܘ̈ܕܫܐ ܫܼܕܝܢ ܗܘܘ ܥܠ ܐܪܗܐ<EOS> ܘܡܛܠ ܗܕܐ ܡܿܣܗܕ ܗܘܐ ܠܟܠܢܫ ܟܕ ܐܡܿܪ<EOS>ܕܐܢܐ ܠܥܕܬܐ ܕܪܒܝ̈ܥܝܝ ܐܠܗ̈ܐ ܠܐ ܡܟܝܠ ܫܿܠܡ ܐܢܐ<EOS>§<EOS>ܦܕ ܐܢܫ ܕܝܢ ܐܚܪܢܐ ܡܢ ܩܕܝܫ̈ܐ ܒܗ ܒܙܒܢܐ ܚܙܐ<EOS> ܐܟ ܗܿܘ ܕܐܝܬܝܗܿ ܥܕܬܐ ܐܣܛܒܠܘܢ<EOS> ܘܬܡܢ ܫܘܚܠܦ̈ܐ ܕܚܝܘ̈ܬܐ ܠܐ ܡܠܝ̈ܠܬܐ ܘܣܪܝܘܬܐ ܣܓܝܐܬܐ<EOS>§<EOS>ܦܗ ܛܘܒܢܐ ܕܝܢ ܐܦܝܩܛܛܘܣ ܕܐܝܬܘܗܝ ܗܘܐ ܪܝܫ ܕܝܪܐ ܕܕܝܪܐ ܪܒܬܐ<EOS>ܕܐܪ̈ܬܐܕܟܣܘ ܘܛܢܢܐ ܒܦܡܦܘܠܝܐ ܐܟ ܕܐܫܬܥܝ ܠܢ ܐܦܝܦܢܝܘܣ ܐܦܝܣܩܘܦܐ ܗܿܘ ܕܐܦ ܬܠܡܝܕܗ ܗܘܐ<EOS>ܘܡܩܒܠܢܐ ܕܡܢܗ ܒܙܒܢ ܟܕ ܗܘܐ ܒܚܙܘܐ ܐܡܿܪ ܗܘܐ ܕܚܼܙܐ ܠܐܦܝܣܩܘܦܐ ܕܣܝܕܐ ܐܡܦܠܝܟܝܘܣ ܕܡܣܬܒܪ<EOS>ܗܘܐ ܡܪܚܡܢܐ<EOS> ܘܕܐܝܬ ܗܘܐ ܠܗ ܕܘܒܪ̈ܐ ܠܐ ܥܕܝ̈ܠܐ<EOS> ܘܗܝܡܢܘܬܐ ܬܪܝܨܬܐ ܒܪܡ ܕܝܢ ܟܬܒ ܛܘܡܣܐ<EOS>ܕܠܐܘܢ܇ ܘܒܗܠܝܢ ܕܐܣܬܥܪ̈ܝܢ ܒܣܘܢܗܕܘܣ ܕܟܠܩܝܕܘܢܐ ܐܫܬܘܬܦ<EOS> ܘܥܡܗ ܠܐܦܝܦܢܝܘܣ ܐܦܝܣܩܘܦܐ<EOS>ܕܦܪܓܐ<EOS> ܠܬܪ̈ܝܗܘܢ ܕܛܡܝܪ̈ܝܢ ܒܣܝܢܐ ܥܕܡܐ ܠܩܕܠܗܘܢ<EOS> ܘܥܡ ܒܟܝܐ ܗܘ ܐܒܐ ܐܦܝܩܛܛܘܣ ܐܡܿܪ ܗܘܐ<EOS>ܠܘܬ ܐܡܦܝܠܝܟܝܘܣ ܕܐܝܟܢܐ ܐܢܬ<EOS> ܗܿܘ ܕܗܟܢܐ ܐܒܪܩܬ ܒܚܝ̈ܐ ܕܡܝܬܪܘܬܐ<EOS> ܐܫܬܟܚܬ ܒܗܢܐ ܣܝܢܐ ܗܘ<EOS>ܕܝܢ ܐܡܪ ܠܘܬܗ<EOS> ܐܢ ܛܒܬܐ ܡܢ ܐܠܗܐ ܐܝܬܝܗܿ<EOS> ܐܢ ܕܝܢ ܚܛܝܬܐ ܡܢܢ<EOS> ܗܠܝܢ ܚܿܐܫ ܐܢܐ ܡܪܝ ܐܒܐ<EOS>ܡܛܠ ܣܘܢܕܘܣ ܕܟܠܩܝܕܘܢܐ ܕܫܠܡܬ ܠܗܿ<EOS>§<EOS>ܦܘ ܐܢܬܬܐ ܐܢܫ ܒܐܠܟܣܢܕܪܝܐ ܟܢܝܟܬܐ ܘܡܫܒܚܬܐ ܕܫܡܗܿ ܗܘܐ<EOS>ܐܓܬܐܘܩܠܝܐ ܡܢ ܒܬܪ ܗܦܘܟܝܐ ܕܐܢܩܘܩܠܝܘܢ ܡܬܦܫܟܐ ܗܘܬ ܗܝ ܒܗܿ ܕܐܝܟܢܐ ܙܕܿܩ ܕܐܬܩܕܫ<EOS> ܘܟܕ<EOS>ܣܓܝ ܒܥܬ ܡܢ ܡܪܝܐ ܡܛܠ ܗܕܐ<EOS> ܕܐܡܪܐ ܠܗܿ ܦܠܪܘܦܪܝܐ<EOS> ܘܐܫܬܡܥܬ ܡܛܠ ܢܟܦܘܬܗܿ ܣܓܝܐܬܐ ܚܙܬ<EOS>ܒܚܙܘܐ ܥܕܬܐ ܪܒܬܐ ܘܒܗܿ ܬܪܝܢ ܡܕܒܚ̈ܐ<EOS> ܗܿܘ ܡܢ ܪܒܐ ܫܚܝܡܐ ܘܥܪܛܠܝܐ<EOS> ܘܐܢܫ ܡܢ ܐܦܝܣܩ̈ܦܐ<EOS>ܗܠܝܢ ܕܡܫܬܘܬܦܝܢ ܥܡ ܣܘܢܕܘܣ ܕܟܠܩܝܕܘܢܐ ܘܝܕܿܥܐ ܗܘܬ ܠܗ ܕܩܿܐܡ ܗܘܐ ܠܥܠ ܡܢܗ ܘܡܫܡܫ ܘܡܩܿܪܒ<EOS>ܗܿܘ ܕܝܢ ܐܚܪܢܐ ܕܡܢ ܝܡܝܢܐ<EOS> ܙܥܘܪܐ ܡܿܢ ܒܡܫܘܚܬܐ<EOS> ܒܕܗܒܐ ܕܝܢ ܣܓܝܐܐ ܘܒܟܐܦ̈ܐ ܛܒ̈ܬܐ ܡܩܣܡܣ<EOS>ܗܘܐ ܘܡܒܪܩ<EOS> ܘܒܒܘܣܐ ܙܥܘܪܐ ܕܩܿܐܡ ܗܘܐ ܠܥܠ ܡܢܗ ܘܡܩܪܒ ܕܐܝܬܘܗܝ ܗܘܐ ܗܘ ܡܪܝܐ<EOS> ܘܐܡܪ ܠܗܿ<EOS>ܕܡܢ ܗܪܟܐ ܐܬܩܿܪܒ<EOS> ܘܟܕ ܗܟܢܐ ܐܬܛܦܝܣܬ<EOS> ܫܒܚܬ ܠܐܠܗܐ<EOS> ܘܐܪܚܩܬ ܡܿܢ ܩܘܪܒܢܐ ܕܬܪ̈ܝܝ ܟܝ̈ܢܐ<EOS>ܘܗܟܢܐ ܟܬܪܬ ܐܪܬܐܕܘܟܣܬܐ ܚܬܝܬܬܐ ܘܚܿܙܝܬܐ ܒܚܝ̈ܐ ܘܒܗܝܡܢܘܬܐ<EOS>§<EOS>ܦܙ<EOS> ܒܕܝܪܗ ܕܐܒܐ ܪܘܡܢܐ<EOS> ܗܘܘ ܬܪ̈ܝܢ ܐܚܝ̈ܢ ܕܐܝܬܝܗܘܢ ܗܘܘ ܒܓܢܣܐ ܡܢ<EOS>ܦܠܘܣܝܘܢ ܡܢ ܩܕܡ̈ܝܐ ܕܡܕܝܢܬܐ<EOS> ܝܘܚܢܢ ܘܛܝܡܬܐܘܣ<EOS> ܘܟܕ ܥܕܟܝܠ ܚܝ ܗܘܐ ܛܘܒܢܐ ܪܘܡܢܘܣ ܟܦܪܘ<EOS>ܒܥܠܡܐ ܘܡܢܗ ܐܟ ܕܠܡܐܡܪ ܩܒܠܘ ܐܣܟܝܡܐ ܕܕܝܪܝܘܬܐ<EOS> ܘܡܢ ܒܬܪ ܙܒܢܐ ܣܓܝܐܐ<EOS>ܕܡܘܬܗ ܕܐܒܐ ܪܘܡܢܐ ܛܝܡܬܐܘܣ ܚܕ ܡܢܗܘܢ ܐܬܡܚܠ ܟܕ ܒܟܘܪܗܢܐ ܐܚܪܝܐ ܗܘܐ<EOS> ܘܟܕ ܐܫܬܡܠܝ<EOS>ܫܩܠܘܗܝ ܐܚ̈ܐ ܐܟ ܥܝܕܐ<EOS> ܘܐܫܝܓܘܗܝ ܘܣܡܘܗܝ ܥܠ ܣܩܡܢܝܢ<EOS> ܟܕ ܥܬܝܕܝܢ ܕܢܥܦܘܢܝܗܝ<EOS> ܗܘ ܕܝܢ ܡܢ<EOS>ܫܠܝܐ ܫܘܪ ܝܬܒ<EOS> ܟܕ ܕܝܢ ܟܠ ܐܢܫ ܡܿܬܕܡܪ ܗܘܐ ܘܐܝܬܝܗܘܢ ܗܘܘ ܒܬܡܗܐ ܪܗܛ ܕܝܢ ܘܥܡܐ ܣܓܝܐܐ<EOS>ܕܕܝܪ̈ܝܐ ܥܡ ܪܝܫ ܕܝܪܐ ܕܗܝܕܝܢ܇ ܘܡܫܐܠܝܢ ܗܘܘ ܠܗ ܕܐܢ ܗܘ ܕܒܫܪܪܐ ܡܝܬ<EOS> ܘܐܝܟܢܐ ܟܕ ܡܝܬ ܩܡ<EOS>ܐܡܪ ܠܘܬܗܘܢ ܕܒܫܪܪܐ ܡܝܬ<EOS> ܘܐܬܬܘܒܠ ܠܕܘܟܬܐ ܕܕܝܢܐ ܘܕܟܐܢܘܬܐ<EOS> ܘܕܐܬܩܪܒ ܨܝܕ ܕܝܢܐ<EOS> ܘܟܕ ܗܠܝܢ<EOS>ܐܡܿܪ ܗܘܐ<EOS> ܒܟܿܐ ܗܘܐ ܡܪܝܪܐܝܬ<EOS> ܘܡܬܬܢܚ ܗܘܐ<EOS> ܘܩܥܿܐ ܗܘܐ ܘܐܡܧܪ<EOS> ܐܘ ܚܬܝܬܘܬܐ<EOS> ܐܘ ܚܬܝܬܘܬܐ<EOS>ܐܘ ܚܬܝܬܘܬܐ<EOS> ܐܢܬܘܢ ܣܿܗܕܝܢ ܐܢܬܘܢ ܠܝ ܕܐܝܟܢܐ ܝܿܨܦܬ ܟܕ ܐܝܬܝ ܥܡܟܘܢ<EOS> ܕܠܐ ܐܟܫܠ ܬܪܥܝܬܐ<EOS>ܕܐܢܫ ܐܚܐ<EOS> ܘܐܦܢ ܗܘܝܬ ܡܗܡܝܢܐ ܒܟܠܡܕܡ<EOS> ܒܪܡ ܕܝܢ ܘܠܐ ܡܢ ܕܘܟ ܐܬܡܨܝܬ ܕܐܫܟܚ ܪ̈ܚܡܐ ܘܥܘܕܪܢܐ<EOS>ܒܫܥܬܐ ܗܕܐ<EOS> ܘܐܥܪܘܩ ܡܢ ܬܫܢܝܩܐ<EOS> ܐܠܐ ܒܗܿܝ ܕܢܛܪܬ ܕܠܐ ܡܘܡ ܗܝܡܢܘܬܐ ܬܪܝܨܬܐ<EOS> ܘܥܕܡܐ ܠܗܕܐ<EOS>ܫܥܬܐ ܐܪܚܩܬ ܢܦܫܝ ܡܢ ܛܠܝܘܬܝ ܡܢ ܫܘܬܦܘܬܐ ܕܟܦܘܪ̈ܐ ܕܒܟܠܩܝܕܘܢܐ<EOS>§<EOS>ܦܚ<EOS> ܒܐܢܛܝܘܟܝܐ ܪܒܬܐ ܡܕܡ ܕܐܟ ܗܢܐ ܗܘܐ<EOS> ܗܿܘ ܕܐܢܐ ܚܙܝܬܗ<EOS> ܘܟܕ ܒܢܣܝܢܐ<EOS>ܢܣܒܬ<EOS> ܕܿܐܠܨܐ ܐܣܬܒܪܬ ܠܝ ܕܐܣܝܡܝܘܗܝ ܥܡ ܗܠܝܢ ܕܩܕܝ̈ܡܢ ܟܬܝܒ̈ܢ ܠܗܝܡܢܘܬܐ ܘܠܦܠܪܦܪܝܐ<EOS>ܕܣܓܝ̈ܐܐ<EOS> ܦܠܛܝܢ ܐܝܬ ܕܡܠܟܐ ܒܗܿ ܒܡܕܝܢܬܐ<EOS> ܕܠܐ ܒܨܝܪܐ ܐܟ ܕܐܡܿܪܝܢ ܗܠܝܢ ܕܚܙܘ<EOS> ܒܫܘܦܪܐ<EOS>ܘܪܒܘܬܐ ܘܕܫܪܟܐ ܕܪܒܘܬܐ ܦܐܝܘܬܐ܇ ܡܢ ܗܠܝܢ ܦܠܛܝ̈ܐ ܕܐܝܬ ܒܪܗܘܡܝ ܘܒܩܘܣܛܢܛܝܢܐܦܘܠܝܣ<EOS> ܕܐܚܝܕܐ<EOS>ܡܢ ܙܒܢܐ ܒܗܿܝ ܕܠܐ ܡܬܒܥܝܐ<EOS> ܘܒܠܚܘܕ ܡܬܢܛܪܐ<EOS> ܕܕܠܡܐ ܢܓܕܫ ܘܠܗܠܝܢ ܕܘܟܝ̈ܬܐ ܢܐܬܐ ܡܠܟܐ<EOS> ܠܘܬ<EOS>ܬܪܥܐ ܪܒܐ ܕܗܕܐ ܗܿܘ ܕܒܿܪܝ ܡܢ ܟܠܗܘܢ ܘܐܚܝܕ ܐܟ ܕܐܡܪܬ ܐܢܫ ܐܬܐ ܕܠܒܝܫ ܐܣܟܝܡܐ ܫܚܝܡܐ<EOS>ܕܗܕܝܘܛܐ<EOS> ܘܥܒܕ ܥܠܘܗܝ ܕܝܠܗ ܕܬܪܥܐ ܡܛܠܬܐ ܙܥܘܪܬܐ<EOS> ܘܫܠܐ ܒܗܿ ܒܩܝܛܐ ܘܒܣܛܘܐ<EOS> ܒܩܘܪܫܐ<EOS>ܘܒܥܪܛܠܝܘܬܐ<EOS> ܠܐ ܓܝܪ ܐܝܬ ܗܘܐ ܠܗ ܐܠܐ ܐܢ ܚܕܐ ܟܘܬܝܢܐ<EOS> ܘܠܒܝܟ ܗܘܐ ܫܠܝܐ<EOS> ܘܡܕܡ ܒܦܘܡܗ ܠܐ<EOS>ܡܡܠܠ ܗܘܐ<EOS> ܣܘܓܐܗܝܢ ܕܝܢ ܕܫܢܝ̈ܐ ܩܿܐܡ ܗܘܐ ܗܘ ܠܘܬܗ ܘܡܨܠܐ ܒܬܐܢܚ̈ܬܐ ܘܕܡܥ̈ܐ<EOS> ܠܐ ܕܝܢ ܡܕܡ<EOS>ܡܬܘܡ ܨܿܒܐ ܗܘܐ ܕܢܣܒ ܡܢ ܐܢܫ<EOS> ܕܗܒܐ ܐܘ ܟܣܦܐ<EOS> ܐܦܠܐ ܢܘ̈ܡܐ ܕܢܚܫܐ<EOS> ܐܠܐ ܩܨܪܐ ܚܕ ܫܒܒܗ ܕܐܝܬ<EOS>ܗܘܐ ܠܗ ܬܡܢ ܚܢܘܬܐ<EOS> ܠܐܦ̈ܝ ܪܡܫܐ ܠܚܡܐ ܩܠܝܠ ܘܒܘܫܠܐ ܕܝܪܩܐ ܐܘ ܕܕܩܐ ܘܡܝ̈ܐ ܡܩܿܪܒ ܗܘܐ ܠܗ<EOS>ܘܟܕ ܣܘܢܩܢܗ ܢܣܿܒ ܗܘܐ܇ ܗܿܘ ܡܕܡ ܕܝܿܬܪ ܗܘܐ ܢܿܛܪ ܗܘܐ<EOS> ܘܠܡܣ̈ܟܢܐ ܕܡܢ<EOS>ܥܝܕܐ ܐܬܝܢ ܗܘܘ ܠܘܬܗ ܝܗܿܒ ܗܘܐ ܠܗ<EOS> ܘܣܝܡ ܗܘܐ ܐܟ ܬܚܘܝܬܐ ܡܕܡ ܠܥܠܡܐ<EOS> ܐܢܐ ܕܝܢ ܟܕ ܗܠܝܢ<EOS>ܫܡܥܬ ܡܛܠܬܗ<EOS> ܚܦܝܛܘܬܐ ܗܘܬ ܠܝ ܐܬܡܿܢܥ ܠܘܬܗ<EOS> ܡܣܬܪܕ ܗܘܝܬ ܕܝܢ ܕܕܠܡܐ ܠܐ ܗܿܢܝ ܗܘܐ ܠܗ<EOS>ܠܣܒܐ<EOS> ܘܐܙܿܠ ܗܘܝܬ ܫܚܿܩ ܐܢܐ ܠܗ<EOS> ܒܪܡ ܕܝܢ ܟܕ ܠܡܪܢ ܩܪܝܬ ܐܙܠܬ ܠܘܬܗ<EOS> ܗܘ ܕܝܢ ܟܕ ܚܙܢܝ<EOS>ܚܘܝܚܐܝܬ ܩܒܠܢܝ ܘܒܦܪܨܘܦܐ ܦܨܝܚܐ ܚܪ ܒܝ<EOS> ܚܿܙܐ ܗܘܝܬ ܠܗ ܕܝܢ ܐܢܫ ܡܨܥ ܣܝܒܘܬܐ ܕܡܩܝܡ ܘܢܚܘܒ<EOS>ܘܐܝܬ ܗܘܐ ܠܗ ܦܪܨܘܦܐ ܝܒܝܫܐ ܘܕܡܛܠܩ ܡܢ ܐܒܠܐ ܘܕܡܥ̈ܐ ܘܥܢܘܝܘܬܐ<EOS> ܟܕ ܕܝܢ ܐܫܟܚܬ ܛܝܒܘܬܐ<EOS>ܠܘܬܗ<EOS> ܝܿܠܦ ܗܘܝܬ ܡܢܗ ܕܡܢܐ ܟܕ ܡܿܚܒ ܐܢܬ ܚܝ̈ܐ ܕܥܢܘܝܘܬܐ܇ ܠܐ ܡܠܠܘܢ ܒܡܕܒܪܐ ܐܘ ܒܩܢܘܒܝܘܢ<EOS>ܐܠܐ ܒܡܕܝܢܬܐ ܕܐܟ ܗܕܐ ܢܨܝܚܬܐ ܘܗܕܝܪܬܐ ܘܒܕܘܟܝ̈ܬܐ ܕܫܘܩܐ ܘܒܐܐܪ̈ܘܣ ܠܐ ܫܘ̈ܝܐ ܥܒܝܕ ܠܟ<EOS>ܡܫܟܢܐ ܗܘ ܕܝܢ ܒܫܠܝܐ ܟܕ ܐܝܕܗ ܕܝܡܝܢܐ ܦܫܛ ܠܫܡܝܐ ܒܪܡܙܐ ܡܫܘܕܥ ܗܘܐ ܕܐܠܗܐ ܠܡ ܦܩܕ ܠܝ<EOS>ܘܟܕ ܐܡܿܪ ܗܘܝܬ ܠܘܬܗ ܕܡܛܠ ܐܝܕܐ ܥܠܬܐ ܒܿܟܐ ܐܢܬ ܘܠܐ ܦܢܝ ܦܬܓܡܐ<EOS> ܐܡܿܪܚܬ ܘܐܡܿܪܬ ܠܘܬܗ<EOS>ܐܢܐ ܕܝܢ ܗܕܐ ܡܬܚܿܫܒ ܐܢܐ<EOS> ܕܙܒܢܐ ܕܫܘܠܡܐ ܐܕܪܟ<EOS> ܘܠܣܗܕܘܬܐ ܕܝܠܢ ܐܫܬܕܪܬ<EOS>ܕܗܕܐ ܬܟܪܙ ܠܥܠܡܐ ܒܕܘܟܬܐ ܗܕܐ<EOS> ܗܘ ܕܝܢ ܒܠܚܘܕ ܡܕܡܿܥ ܗܘܐ<EOS> ܣܓܝ ܕܝܢ ܙܒ̈ܢܬܐ ܐܬܝܬ ܠܘܬܗ<EOS>ܕܐܣܿܒ ܢܣܝܢܐ ܕܢܟܦܘܬܗ܇ ܘܐܬܬܪܬܐ ܡܢ ܚܙܬܗ ܒܠܚܘܕ<EOS> ܐܢ ܗܘ ܕܐܝܬ ܗܘܐ ܠܝ ܪܓܫܬܐ ܕܐܩܒܠ<EOS>ܡܪܕܘܬܐ<EOS> ܐܝܬܘܗܝ ܗܘܐ ܕܝܢ ܘܒܗܝܡܢܘܬܐ ܐܪܬܘܕܘܟܣܐ ܘܛܢܢܐ<EOS> ܘܕܣܓܝ ܡܨܪܦ ܗܘܐ ܠܢܣܛܘܪ̈ܝܢܐ<EOS>ܘܡܗܦܟ ܗܘܐ ܐܦܘ̈ܗܝ ܡܢܗܘܢ<EOS> ܕܡܢܗܘܢ ܠܚܪܬܐ ܐܟ ܕܫܡܥܬ ܡܢ ܒܬܪ ܕܫܢܝܬ<EOS> ܒܡܚ̈ܘܬܐ ܩܫܝ̈ܬܐ<EOS>ܐܬܬܒܪ<EOS> ܘܟܕ ܡܢܗܝܢ ܕܡܚ̈ܘܬܐ ܐܬܡܚܠ ܒܣܗܕܘܬܐ ܐܫܬܡܠܝ<EOS>§<EOS>ܦܛ<EOS> ܒܗ ܕܝܢ ܒܗܿܘ ܙܒܢܐ ܗܘܐ ܐܢܫ ܐܦܝܣܩܘܦܐ ܕܩܢܫܪܝܢ ܕܫܡܗ ܗܘܐ ܢܐܘܢܐ<EOS>ܗܿܘ ܕܡܢ ܛܠܝܘܬܗ ܫܩܠ ܗܘܐ ܢܝܪܐ ܕܕܝܪܝܘܬܐ<EOS> ܘܣܓܝܐܝܬ ܡܬܥܢܘܐ ܗܘܐ<EOS> ܒܕܝܪܐ ܪܒܬܐ ܘܝܕܝܥܬܐ<EOS>ܕܡܬܩܪܝܐ ܕܐܒܐ ܥܩܝܒܐ ܥܠ ܓܢܒܗܿ ܕܡܕܝܢܬܐ ܘܠܚܪܬܐ ܡܗܕܝܢܐ ܘܪܝܫ ܕܝܪܐ ܗܘܐ ܕܕܝܪܐ ܗܿܝ<EOS>ܘܒܙܒܢܗ ܕܡܪܛܘܪܝܘܣ ܢܣܛܘܪܝܢܐ ܘܐܦܝܣܩܘܦܐ ܗܿܘ ܕܐܬܪܕܦ ܡܢ ܐܢܛܝܘܟܝܐ ܡܛܠ ܗܪܣܝܣ ܓܠܝܬܐ ܟܕ<EOS>ܡܨܘ̈ܬܐ ܣܓܝ̈ܐܬܐ ܗܿܘܝ ܒܡܕܝܢܬܐ<EOS> ܛܢܢܐ ܗܘܐ ܠܗ ܠܢܐܘܢܐ ܐܦܝܣܩܦܐ ܕܩܕܝܡ<EOS>ܐܡܝܪ<EOS> ܟܕ ܥܕܟܝܠ ܐܝܬܘܗܝ ܗܘܐ ܪܝܫܕܝܪܐ<EOS> ܘܫܩܠ ܐܚ̈ܐ ܕܕܝܪܗ ܘܐܬܐ ܠܐܢܛܝܘܟܝܐ<EOS> ܘܥܿܕܪ ܣܓܝ<EOS>ܠܐܪܬܐܕܘ̈ܟܣܘ<EOS> ܥܕܡܐ ܕܐܬܪܕܦ ܡܢ ܡܕܝܢܬܐ ܗܪܛܝܩܐ ܡܪܛܘܪܝܘܣ<EOS> ܡܢ ܗܪܟܐ ܡܕܝܢ ܟܕ ܒܥܿܐ ܕܢܦܪܥܗ<EOS>ܡܛܠ ܛܢܢܗ ܘܚܦܝܛܘܬܗ ܦܛܪܘܣ ܗܿܘ ܕܗܘܐ ܒܐܢܛܝܟܝܐ ܐܦܝܣܩܘܦܐ ܕܐܪ̈ܬܐܕܘܟܣܘ ܒܙܒܢܐ<EOS>ܕܐܢܩܘܩܠܝܘܢ ܥܒܕܗ ܐܦܝܣܩܦܐ ܒܩܢܫܪܝܢ<EOS> ܘܡܛܠ ܕܐܝܬ ܗܘܐ ܠܗ ܠܘܬܝ ܚܘܒܐ ܣܓܝܐܐ ܡܢ ܥܝܕܐ<EOS> ܫܡܥ<EOS>ܡܢܝ ܡܛܠ ܣܒܐ ܗܿܘ ܕܩܕܝܡ ܐܡܝܪ<EOS> ܕܟܢܝܫ ܗܘܐ ܠܘܬ ܗܿܝ ܦܠܛܝܢ<EOS> ܘܟܕ ܝܠܦ ܕܝܿܕܥ ܐܢܐ ܠܗ<EOS>ܐܦܝܣܢܝ ܕܐܣܒܝܘܗܝ ܥܡܝ ܠܘܬܗ ܕܢܗܘܐ ܒܥܢܝܢܗ<EOS> ܘܟܕ ܐܙܿܠܝܢ ܗܘܝܢ ܠܐܦ̈ܝ ܡܛܠܬܗ<EOS> ܐܡܿܪܬ<EOS>ܠܐܦܝܣܩܦܐ ܕܟܬܪ ܩܠܝܠ ܗܪܟܐ ܥܕܡܐ ܕܐܩܕܘܡ ܘܐܝܠܦ ܕܡܢܐ ܥܿܒܕ ܣܒܐ ܕܕܠܡܐ ܐܪܐ ܒܨܠܘܬܐ ܩܿܐܡ<EOS>ܘܫܿܓܫܝܢܢ ܠܗ ܒܚܕܐ ܕܝܢ ܘܐܫܘܕܥܝܘܗܝ ܡܛܠ ܪܚܡܬ ܐܠܗܐ ܕܝܠܟ<EOS> ܘܟܕ ܥܒܪܬ ܘܐܫܟܚܬܗ ܕܡܨܠܐ<EOS>ܟܬܪܬ ܥܕܡܐ ܕܫܿܠܡ<EOS> ܘܟܕ ܫܡܠܝ ܥܿܠܬ<EOS> ܘܟܕ ܐܢܐ ܥܕܟܝܠ ܡܡܠܠ ܗܘܝܬ ܠܗ<EOS> ܐܦܝܣܩܘܦܐ ܢܐܘܢܐ ܟܕ<EOS>ܚܙܐ ܕܐܘܚܪܬ<EOS> ܩܪܒ ܘܢܩܿܫ ܗܘܐ ܡܢ ܠܒܪ ܟܕ ܨܿܒܐ ܕܢܥܘܠ<EOS> ܐܢܐ ܕܝܢ ܝܕܥܬ<EOS> ܘܟܕ ܐܡܪܬ ܠܗ ܠܣܒܐ܇<EOS>ܕܗܢܐ ܐܝܬܘܗܝ ܗܿܘ ܕܡܛܠܬܗ ܐܡܪܬ ܠܪܚܡܬ ܐܠܗܐ<EOS> ܕܒܟ<EOS> ܩܡܬ ܘܐܪܥܬܗ ܠܐܦܝܣܩܦܐ ܘܡܚܕܐ ܕܥܠ ܒܠܚܘܕ ܚܪ ܒܦܪܨܘܦܗ ܣܒܐ<EOS> ܘܐܬܡܠܝ ܚܡܬܐ<EOS> ܘܫܪܝ ܕܢܦܘܚ ܒܦܪܨܘܦܗ ܣܓܝ ܙܒ̈ܢܬܐ<EOS>ܐܝܟܢܐ ܕܐܦܠ ܐܢܐ ܡܢ ܢܟܦܬܐ ܕܝܠܝ<EOS> ܘܗܘ ܐܦܝܣܩܘܦܐ ܢܫܬܓܫ ܪܘܪܒܐܝܬ ܘܒܒܗܬܬܐ ܢܗܘܐ<EOS> ܘܡܦܝܣ<EOS>ܗܘܝܬ ܠܗ ܠܣܒܐ ܘܡܬܟܫܦ ܗܘܝܬ ܕܠܐ ܗܕܐ ܢܥܒܕ<EOS> ܟܕ ܐܡܿܪ ܐܢܐ ܕܐܦܝܣܩܘܦܐ ܐܝܬܘܗܝ ܘܛܢܢܐ ܘܣܓܝ<EOS>ܥܡܝܠ ܠܗ ܒܐܪܬܘܕܟܣܝܐ<EOS> ܗܘ ܕܝܢ ܟܕ ܢܦܿܚ ܗܘܐ ܒܗ ܘܦܫܿܛ ܐܝܕܗ ܠܘܬܗ ܘܡܙܝܥ ܗܘܐ ܒܐܣܟܝܡܐ<EOS>ܕܓܙܡܐ<EOS> ܡܫܘܕܥ ܗܘܐ ܚܡܬܐ ܣܓܝܐܬܐ ܘܐܡܿܪ ܗܘܐ<EOS> ܗܢܐ ܗܢܐ ܥܕܡܐ ܕܫܩܠܬܗ ܠܐܦܝܣܩܘܦܐ ܘܢܦܩܬ<EOS>ܒܢܟܦܬܐ<EOS> ܕܠܐ ܬܘܒ ܐܫܓܫܗ ܠܣܒܐ<EOS> ܣܓܝ ܕܝܢ ܡܬܕܡܿܪ ܗܘܝܬ<EOS> ܟܕ ܡܬܦܫܟ ܐܢܐ<EOS> ܕܡܛܠ ܐܝܕܐ ܥܠܬܐ<EOS>ܗܟܢܐ ܐܫܬܓܫ ܣܒܐ ܠܘܬ ܢܐܘܢܐ<EOS> ܘܡܢܐ ܐܪܐ ܚܙܐ ܒܗ<EOS> ܘܠܚܪܬܐ ܡܢ ܡܦܩܢܐ ܕܣܘܥܪ̈ܢܐ<EOS> ܐܝܕܥܬܗܧ<EOS>ܠܥܠܬܐ<EOS> ܗܘ ܓܝܪ ܗܢܐ ܗܿܘ ܕܗܟܢܐ ܐܝܬܘܗܝ ܗܘܐ ܛܢܢܐ ܘܥܢܘܝܐ ܘܡܣܬܒܪ ܗܘܐ ܡܬܟܬܫܢܐ<EOS>ܕܐܪ̈ܬܘܕܘܟܣܘ<EOS> ܒܝܘ̈ܡܬܗ ܕܩܠܢܕܝܘܢ ܠܐ ܚܣܝܐ ܗܪܛܝܩܐ ܛܢܦܐ<EOS> ܥܒܪ ܥܠ ܗܝܡܢܘܬܐ ܘܫܘܬܦܗ ܗܘܐ<EOS>ܘܐܒܠܐ ܗܘܐ ܘܚܣܕܐ ܠܐܪ̈ܬܘܕܟܣܘ<EOS> ܕܗܟܢܐ ܐܪܫܥ ܕܢܐܡܪ ܠܡܫܝܚܐ ܒܪܢܫܐ ܠܒܝܫ ܠܐܠܗܐ<EOS> ܘܒܪܢܫܐ<EOS>ܕܐܬܢܣܒ ܘܝܠܕܬ ܠܡܫܝܚܐ ܒܬܘܠܬܐ ܩܕܝܫܬܐ<EOS> ܘܒܘܠܒܠܐ ܘܡܘܙܓܐ ܘܥܦܝܦܐ ܠܗ ܠܡܫܝܚܐ<EOS> ܘܐܚܪ̈ܢܝܬܐ<EOS>ܕܐܟ ܗܠܝܢ<EOS> ܐܝܠܝܢ ܕܡܢ ܒܬܪ ܗܝܕܝܢ ܐܣܠܝܘ ܐܢܝ̈ܢ ܐܒܗ̈ܬܐ ܕܝܠܢ<EOS>ܐܪ̈ܬܘܕܟܣܘ<EOS> ܘܟܕ ܐܡܝܪ̈ܢ ܟܒܪ ܒܦܫܝܛܘܬܐ ܠܐܢܫ̈ܝܢ ܡܢ ܐܒܗ̈ܬܐ ܩܕܝܫ̈ܐ ܠܘ ܕܢܚܘܘܢ ܬܪ̈ܝܢ<EOS>ܒܢ̈ܝܐ ܐܘ ܦܪ̈ܨܘܦܐ ܐܘ ܡܫܝ̈ܚܐ ܐܘ ܟܝ̈ܢܐ ܐܠܐ ܠܩܘܝܡܐ ܘܫܘܪܪܐ ܕܡܬܒܪܢܫܢܘܬܐ ܫܪܝܪܬܐ<EOS>ܘܡܫܡܠܝܬܐ ܐܝܟܢܐ ܕܡܢ ܡܟܬܒܢ̈ܘܬܗܘܢ ܣܓܝ̈ܐܬܐ ܘܣܝ̈ܡܐ ܕܝܠܗܘܢ ܝܿܠܦܝܢܢ<EOS> ܒܪܡ ܕܝܢ ܡܛܠ<EOS>ܗܪ̈ܛܝܩܐ ܗܠܝܢ ܕܦܫܝܩܐܝܬ ܣܿܥܝܢ ܥܠ ܡ̈ܠܐ ܕܐܟ ܗܠܝܢ܇ ܐܟ ܗܿܘ ܕܠܒܝܫܘܬ ܬܫܒܘܚܬܐ ܕܝܠܗܘܢ<EOS>ܫܠܡ̈ܢ ܡܫܡܠܝܐܝܬ ܐܟ ܕܐܡܪܬ ܐܣܠܝܘ ܐܢܝ̈ܢ ܐܒܗ̈ܬܐ ܐܪ̈ܬܘܕܘܟܣܘ<EOS> ܗܟܢܐ ܘܢܬܐܡܪܘܢ ܬܪ̈ܝܢ ܟܝ̈ܢܐ<EOS>ܡܢ ܒܬܪ ܚܕܝܘܬܐ ܟܦܪܘ<EOS> ܘܕܢܐܡܪܘܢ ܬܘܒ ܡܐ ܕܝܗܿܒܝܢ ܩܘܕܫ̈ܐ ܦܓܪܗ ܕܡܫܝܚܐ<EOS> ܗܘ ܦܬܓܡܐ<EOS>ܒܠܚܘܕܘܗܝ<EOS> ܐܠܐ ܦܓܪܗ ܕܐܠܗܐ ܡܠܬܐ<EOS> ܘܦܓܪܗ ܕܡܫܝܚܐ ܐܠܗܐ ܡܠܬܐ ܘܦܪܘܩܢ<EOS> ܐܝܟܢܐ ܕܛܘܒܬܢܐ<EOS>ܩܘܪܝܠܘܣ ܐܠܦ ܒܦܘܫܩܐ ܕܩܦܠܐܘܢ ܕܚܕܥܣܪ<EOS> ܬܘܒ ܕܝܢ ܘܛܘܒܬܢܐ ܛܝܡܬܐܘܣ ܒܡܐܡܪܐ ܗܿܘ ܕܣܝܡ ܠܗ ܥܠ<EOS>ܛܘܡܣܗ ܕܠܐܘܢ ܘܥܠ ܣܘܢܕܘܣ ܕܟܠܩܝܕܘܢܐ ܠܕܐܟ ܗܢܐ ܓܝܪ ܪܘܫܥܐ ܐܬܘ ܐܢܫܝ̈ܢ ܡܢ ܩܠܝܪܝܩܐ<EOS>ܕܐܢܛܝܘܟܝܐ ܟܕ ܥܕܟܝܠ ܡܪܛܘܪܝܣ ܗܪܛܝܩܐ ܠܥܕܬܐ ܐܚܝܕ ܗܘܐ<EOS> ܐܝܟܢܐ ܕܢܡܪܚܘܢ ܕܟܕ ܝܗܿܒܝܢ<EOS>ܩܘܕܫ̈ܐ ܢܐܡܪܘܢ<EOS> ܦܓܪܗ ܕܙܕܝܩܐ<EOS> ܗܘ ܦܬܓܡܐ ܫܚܝܡܐ<EOS> ܕܠܘܬ ܗܠܝܢ ܙܕܿܩ ܕܢܐܡܪ<EOS>ܟܐܢܐܝܬ ܒܪܬ ܩܠܐ ܕܫܠܝܚܐ<EOS> ܕܐܝܬܝܗܿ ܗܟܢܐ ܐܢ ܓܝܪ ܐܝܢܐ ܕܥܒܪ ܥܠ ܢܡܘܣܐ ܕܡܘܫܐ ܥܠ ܦܘܡ<EOS>ܬܪ̈ܝܢ ܘܬܠܬܐ ܣܗ̈ܕܐ ܕܠܐ ܪܚܡܐ ܡܿܐܬ<EOS> ܟܡܐ ܣܒܿܪܝܢ ܐܢܬܘܢ ܡܣܡ ܒܪܝܫܐ ܩܫܝܐ ܢܩܒܠ ܐܝܢܐ ܕܕܫܗ<EOS>ܠܒܪܗ ܕܐܠܗܐ ܘܚܫܒ ܕܡܐ ܕܡܐ ܕܕܝܬܝܩܐ ܕܝܠܗ ܐܟ ܕܟܠܢܫ<EOS> ܕܒܗ ܐܬܩܕܫܢ܇ ܘܨܥܪ ܠܪܘܚܐ ܕܛܝܒܘܬܐ<EOS>ܦܐܝܐ ܒܪܬ ܩܠܐ ܘܣܗܕܘܬܐ ܕܐܠܗܐ ܕܠܘܬ ܟܠܗܿ ܥܡܪܬܐ<EOS> ܗܿܝ ܕܗܘܬ ܡܢ ܐܠܗܐ ܠܘܬ ܩܕܝܫܐ ܝܫܘܥ<EOS>ܒܪܢܘܢ<EOS> ܗܿܘ ܕܗܘܐ ܝܪܘܬܐ ܕܪܫܢܘܬܗ ܘܕܡܘܗܒܬܗ ܕܡܘܫܐ ܪܒܐ<EOS> ܡܢ ܒܬܪ ܓܝܪ ܗܠܝܢ ܬܕܡܪ̈ܬܐ<EOS>ܪ̈ܘܪܒܬܐ ܗܠܝܢ ܕܗܘ̈ܝ ܒܡܨܪܝܢ ܡܢ ܐܠܗܐ<EOS> ܘܒܝܡܐ ܘܒܡܕܒܪܐ܇ ܡܢ ܒܬܪ ܗܿܘ ܡܢܢܐ ܡܢ ܒܬܪ ܙܟܘ̈ܬܐ<EOS>ܣܓܝ̈ܐܬܐ ܘܪ̈ܘܪܒܬܐ ܡܢ ܒܬܪ ܡܥܒܪܬܐ ܦܐܝܬ ܠܐܠܗܐ ܕܒܝܘܪܕܢܢ ܡܢ ܒܬܪ ܫܒܝܐ ܕܐܝܪܝܚܘ ܘܡܦܘܠܬܐ<EOS>ܕܫܘܪ̈ܝܗܿ ܡܢ ܩܥܬܐ ܒܠܚܘܕ ܕܥܡܐ ܘܐܒܕܢܐ ܡܫܡܠܝܐ ܘܚܪܡܐ ܕܝܠܗ ܡܢ ܒܬܪ ܗܠܝܢ ܟܠܗܝܢ<EOS>ܬܕܡܪ̈ܬܐ ܡܛܠ ܚܛܗܐ ܕܚܕ ܒܪܢܫܐ ܕܐܥܒܪ ܥܠ ܦܘܩܕܢܐ ܕܐܠܗܐ ܘܫܩܠ ܡܕܡ ܘܓܢܒ ܡܢ ܚܪܡܐ<EOS> ܪܓܙ<EOS>ܐܠܗܐ ܥܠ ܟܠܗ ܥܡܐ<EOS> ܘܐܙܕܟܝ ܐܝܣܪܐܝܠ ܡܢ ܡܩܪ̈ܒܢܐ ܙܥܘܪ̈ܐ ܐܟܡܐ ܕܣܓܝ̈ܐܐ ܡܢܗܘܢ ܢܦܠܘܢ ܘܟܠܗ ܥܡܐ ܢܗܘܐ ܒܕܚܠܬܐ ܘܒܣܘܪܕܐ<EOS> ܐܝܟܢܐ ܕܗܘ ܥܡܐ ܢܦܣܘܩ ܣܒܪܐ ܘܐܦ<EOS>ܗܘ ܪܝܫ ܚܝܠܐ ܪܒܐ ܝܫܘܥ<EOS> ܟܬܝܒ ܓܝܪ ܕܙܥ ܠܒܐ ܕܥܡܐ ܘܗܘܐ ܐܟ ܡܝ̈ܐ<EOS> ܢܫܡܥ ܡܕܝܢ ܡܢ ܬܫܥ̈ܝܬܐ<EOS>ܕܒܬܪ ܗܠܝܢ ܕܒܟܬܒ̈ܐ ܩܕܝܫ̈ܐ ܗܠܝܢ ܕܢܩܦ̈ܢ ܕܐܡܪ̈ܢ ܗܟܢܐ ܘܨܪܝ ܡܐܢܘ̈ܗܝ ܝܫܘܥ ܘܢܦܠ ܥܠ<EOS>ܐܦܘ̈ܗܝ ܥܠ ܐܪܥܐ ܥܕܡܐ ܠܪܡܫܐ<EOS> ܗܘ ܘܣܒܘ̈ܗܝ ܕܥܡܐ<EOS> ܘܐܪܡܝܘ ܥܦܪܐ ܥܠ ܪ̈ܝܫܝܗܘܢ<EOS> ܘܐܡܪ ܝܫܘܥ<EOS>ܒܥܿܐ ܐܢܐ ܡܪܝ ܠܡܢܐ ܐܥܒܪ ܠܥܡܐ ܗܢܐ ܝܘܪܕܢܢ܇ ܕܢܫܠܡܝܘܗܝ ܠܐܡܘܪ̈ܝܐ<EOS> ܕܢܘܒܕܘܢ ܠܢ<EOS> ܐܠܘ<EOS>ܟܬܪܢܢ ܘܥܡܪܢܢ ܥܠ ܓܢܒ ܝܘܪܕܢܢ<EOS> ܘܡܢܐ ܐܡܪ ܕܐܗܦܟ ܐܝܣܪܐܝܠ ܩܕܠܗ ܡܢ ܠܘܩܒܠ ܒܥܠܕܒܒܗ<EOS> ܘܟܕ<EOS>ܢܫܡܥ ܟܢܥܢܝܐ ܘܟܠܗܘܢ ܗܿܢܘܢ ܕܥܿܡܪܝܢ ܒܐܪܥܐ ܡܬܟܪܟܝܢ ܠܢ ܘܥܿܛܝܢ ܠܢ ܡܢ ܐܪܥܐ<EOS> ܘܡܢܐ ܥܒܿܕ<EOS>ܐܢܬ ܠܫܡܟ ܪܒܐ ܘܐܡܪ ܡܪܝܐ ܠܘܬ ܝܫܘܥ ܩܘܡ<EOS> ܡܛܠ ܡܢܐ ܢܦܝܠ ܐܢܬ ܥܠ ܐܦܝ̈ܟ<EOS> ܚܛܐ ܥܡܐ<EOS> ܘܥܒܪ<EOS>ܥܠ ܩܝܡܐ ܕܝܠܝ ܗܿܘ ܕܡܩܡ ܗܘܐ ܠܝ ܠܘܬܗܘܢ<EOS> ܘܓܢܒܘ ܡܢ ܚܪܡܐ ܘܐܪܡܝܘ ܒܡܐܢܝܗ̈ܘܢ<EOS> ܘܠܐ ܡܟܝܠ<EOS>ܡܨܝܢ ܒܢ̈ܝ ܐܝܣܪܐܝܠ ܕܢܩܘܡܘܢ ܠܘܩܒܠ ܒܥܠܕܒܒܝܗ̈ܘܢ<EOS> ܡܛܠ ܕܗܘܘ ܚܪܡܐ<EOS> ܠܐ ܐܘܣܦ ܬܘܒ ܕܐܗܘܐ<EOS>ܥܡܗܘܢ ܐܢܗܘ ܕܠܐ ܬܦܣܩܘܢ ܚܪܡܐ ܡܢܟܘܢ ܐܢܗܘ ܡܕܝܢ ܕܚܕ ܡܢ ܟܠܗ ܥܡܐ<EOS>ܗܢܐ ܟܕ ܥܒܪ ܥܠ ܦܘܩܕܢܐ ܕܐܠܗܐ ܘܚܛܐ ܗܘܐ ܪܘܓܙܐ ܪܒܐ ܐܟܚܕܐ ܥܠ ܟܠܗܘܢ ܒܢ̈ܝ ܐܝܣܪܐܝܠ<EOS> ܗܫܐ<EOS>ܥܠ ܣܘܢܕܘܣ ܣܪܝܬ ܫܡܐ ܕܟܠܩܝܕܘܢܐ܇ ܐܝܟܐ ܕܐܝܬ ܗܘܐ ܟܢܘܫܝܐ ܕܐܦܝܣܩܘ̈ܦܐ ܣܓܝ̈ܐܐ<EOS> ܘܠܘ ܒܠܚܘܕ<EOS>ܟܢܘܫܝܐ ܕܐܦܝܣܩܘ̈ܦܐ ܐܠܐ ܘܣܘܓܐܐ ܕܥܡ̈ܡܐ ܕܒܐܝ̈ܕܝܗܘܢ ܛܠܡܘ ܘܥܒܪܘ<EOS> ܘܠܘ ܒܠܚܘܕ ܥܠ ܦܘܩܕܢܐ<EOS>ܫܚܝܡܐ ܥܒܪܘܢ ܘܠܐ ܡܛܠ ܣܘܥܪܢܐ ܥܠܡܢܝܐ ܐܠܐ ܒܗܿ ܒܗܝܡܢܘܬܐ ܬܪܝܨܬܐ ܕܒܐܠܗܐ ܘܒܬܘܕܝܬܐ ܕܒܗ<EOS>ܟܦܪܘܢ ܘܗܘܘ ܚܪܡܐ ܢܦܠܘܢ ܓܝܪ ܐܦ ܬܚܝܬ ܚܪܡܐ ܕܫܠܝܚܐ ܛܘܒܬܢܐ ܘܒܩ̈ܢܘܢܐ ܕܐܒܗ̈ܬܐ ܩܕܝ̈ܫܐ<EOS>ܘܣܘ̈ܢܕܘܣ ܩܕܝܫ̈ܬܐ ܗܠܝܢ ܕܩܕܝ̈ܡܢ ܐܝܟܢܐ ܠܐ ܒܙܕܩܐ ܩܪܘ ܠܪܘܓܙܐ ܕܐܠܗܐ ܥܠ ܟܠܗܿ ܐܪܥܐ<EOS> ܟܕ<EOS>ܐܡܿܪ ܘܗܫܐ ܠܘܬܗܘܢ ܕܠܐ ܡܟܝܠ ܡܘܣܦ ܐܢܐ ܕܐܗܿܘܐ ܥܡܟܘܢ܇ ܐܢ ܗܘ ܕܠܐ ܡܦܪܩܝܢ ܐܢܬܘܢ ܡܢܟܘܢ<EOS>ܚܪܡܐ<EOS> ܐܝܟܢܐ ܕܓܠܝܐܝܬ ܗܘ ܡܦܩܢܐ ܕܣܘܥܪ̈ܢܐ ܚܘܝ<EOS> ܗܐ ܓܝܪ ܡܢ ܗܝܕܝܢ<EOS> ܒܛܠܬ ܘܫܘܠܡܐ ܫܩܠܬ<EOS>ܡܠܟܘܬܐ ܕܪ̈ܗܘܡܝܐ<EOS> ܡܢ ܗܝܕܝܢ ܕܗܘܬ ܪܝܫܐ ܕܒܝܫܬܐ܇ ܘܢܕܝܕܘܬܐ ܗܿܘ ܕܡܬܐܡܪ ܛܘܡܣܐ ܕܠܐܘܢ ܢܦܩ<EOS>ܡܢܗܿ<EOS> ܘܗܢܐ ܗܿܝ ܕܐܝܬܝܗܿ ܗܘܬ ܡܪܬܐ ܘܡܠܟܬܐ ܕܟܠܗܿ ܡܬܥܡܪܢܝܬܐ ܗܘܬ ܫܒܝܬܐ<EOS>ܘܐܫܬܠܛܘ ܒܗܿ ܒܪ̈ܒܪܝܐ<EOS> ܘܥܠܝܗܿ ܐܠܐ ܐܪܡܝܐ ܘܐܡܪ܇ ܐܝܟܢܐ ܝܬܒܬ ܒܠܚܘܕܝܗܿ ܡܕܝܢܬܐ ܗܿܝ ܕܡܠܝܐ<EOS>ܗܘܬ ܡܢ ܥܡܡ̈ܐ ܘܬܘܒ ܪܝܫܐ ܕܐܬܪ̈ܘܬܐ ܗܘܬ ܠܡܕܐܬܐ ܡܕܝܢܬܐ ܪܒܬܐ<EOS> ܟܠܝܠܐ ܕܬܫܒܘܚܬܐ<EOS> ܚܕܘܬܐ<EOS>ܕܟܠܗܿ ܐܪܥܐ<EOS> ܐܫܬܕܝܬ ܡܢܗܿ ܟܠܗܿ ܦܐܝܘܬܗܿ<EOS> ܚܛܝܬܐ ܚܛܬ ܐܘܪܫܠܡ<EOS> ܡܛܠ ܗܕܐ ܗܘܬ ܠܙܘܥܬܐ<EOS> ܡܛܠ<EOS>ܕܡܪܝܐ ܡܣܟܢܗܿ<EOS> ܡܛܠ ܣܘܓܐܐ ܕܪ̈ܘܫܥܝܗܿ<EOS> ܡܛܠ ܕܚܪܡܐ ܐܝܬ ܒܝܢܬܗܘܢ ܕܕܡܝ̈ܢ ܠܗܠܝܢ ܕܢܒܝܐ<EOS>ܐܪܡܝܐ ܐܠܿܐ ܥܠܝܗܿ ܒܢܒܝܘܬܐ ܘܐܫܥܝܐ ܟܕ ܐܡܿܪ ܐܝܟܢܐ ܗܘܬ ܙܢܝܬܐ ܡܕܝܢܬܐ ܡܗܝܡܢܬܐ ܨܗܝܘܢ<EOS>ܗܿܝ ܕܡܠܝܐ ܗܘܬ ܕܝܢܐ<EOS> ܘܒܗܿ ܙܕܝܩܘܬܐ ܕܡܟܬ<EOS> ܗܫܐ ܕܝܢ ܩܛܠ̈ܝ ܢܦܫ̈ܬܐ ܘܥܒܪ̈ܝ ܥܠ ܫܪܪܐ<EOS>ܕܠܘܬܗܘܢ ܒܕܘܟܬܐ ܐܚܪܬܐ ܐܡܪ ܟܕ ܝܗܿܒ ܠܗܘܢ ܘܝܿܐ ܘܝ ܒܢܝ̈ܐ ܡܪ̈ܚܩܢܐ<EOS> ܥܒܕܬܘܢ ܚܘܫܒܐ ܘܠܐ<EOS>ܒܐܝ̈ܕܝ<EOS> ܘܩܝܡܐ ܘܠܐ ܒܪܘܚܐ ܕܝܠܝ ܬܡܢ ܓܝܪ ܐܬܬܣܝܡ<EOS> ܘܡܢ ܬܡܢ ܢܦܩ ܐܘܨܪܐ ܕܟܠܗܿ ܪܫܝܥܘܬܐ<EOS>ܘܓܘܕܦܐ<EOS> ܗܿܘ ܕܡܬܐܡܪ ܛܘܡܣܐ ܐܘܟܝܬ ܐܓܪܬܗ ܕܠܐܘܢ<EOS> ܘܡܛܠ ܗܕܐ ܡܢ ܗܫܐ ܙܕܩܐܝܬ ܡܬܐܡܪ ܠܘܬܗܘܢ<EOS>ܡܢ ܐܠܗܐ<EOS> ܕܠܐ ܡܟܝܠ ܡܘܣܦ ܐܢܐ ܕܐܗܘܐ ܥܡܟܘܢ<EOS> ܡܛܠ ܕܚܪܡܐ ܒܝܢܬܟܘܢ<EOS> ܠܐ ܡܟܝܠ<EOS>ܡܨܝܢ ܒܢ̈ܝ ܐܝܣܪܐܝܠ ܕܢܩܘܡܘܢ ܠܘܩܒܠ ܒܥܠܕܒ̈ܒܝܗܘܢ ܥܕܡܐ ܕܢܫܬܩܠ ܡܢ ܒܝܢܬܗܘܢ ܚܪܡܐ<EOS> ܢܕܚܠ<EOS>ܡܕܝܢ ܕܕܠܡܐ ܒܗܢܐ ܥܒܘܪܝܐ ܕܗܘܐ ܒܣܘܢܕܣ ܕܟܠܩܝܕܘܢܐ ܡܫܬܡܠܝܐ ܗܿܝ ܢܒܝܘܬܐ ܕܡܢ ܫܠܝܚܐ ܡܢܒܝܐ܇<EOS>ܐܡܿܪ ܐܢܐ ܕܝܢ ܡܪܘܕܘܬܐ ܗܿܝ ܕܒܬܪܗܿ ܢܦܿܩܐ ܡܐܬܝܬܗ ܕܐܢܛܝܟܪܝܣܛܘܣ<EOS> ܗܿܝ ܕܐܡܪ ܘܛܘܒܬܢܐ ܠܐ<EOS>ܡܙܕܟܝܢܐ ܕܗܝܡܢܘܬܐ ܬܪܝܨܬܐ ܛܝܡܬܐܘܣ ܗܿܘ ܥܡܘܕܐ ܕܐܪܬܘܕܟܣܝܐ ܘܢܛܘܪܐ ܘܡܠܦܢܐ ܐܦܝܣܩܘܦܐ<EOS>ܕܐܠܟܣܢܕܪܝܐ<EOS> ܗܿܘ ܕܒܪܘܚܐ ܕܐܠܗܐ ܐܡܿܪ ܗܘܐ ܘܥܒܿܕ ܘܡܫܪܪ ܟܕ ܐܡܿܪ ܓܠܝܐܝܬ ܕܗܢܐ ܐܝܬܘܗܝ<EOS>ܕܚܘܩܝܐ ܕܒܗ ܡܫܬܡܠܝܐ ܡܠܬܐ ܫܠܝܚܝܬܐ܇ ܟܕ ܡܬܒܛܠ ܐܘܚܕܢܐ ܕܡܠܟܘܬܐ ܕܪ̈ܘܡܝܐ ܗܿܘ ܕܠܐ ܡܡܬܘܡ<EOS>ܗܘܐ ܒܪܗܘܡܐ ܡܢ ܗܿܝ ܕܝܢ ܕܐܡܠܟܬ ܐܠܐ ܗܫܐ<EOS> ܟܕ ܚܛܝܬܐ ܪܒܬܐ ܚܛܬ<EOS> ܪܘܫܥܐ ܕܒܐܠܗܐ ܘܟܦܘܪܝܐ<EOS>ܘܡܗܕܝܢܐ ܕܪܘܫܥܐ ܗܿܘ ܕܡܬܐܡܪ ܛܘܡܣܐ ܕܠܐܘܢ ܕܡܢܗܿ ܢܦܩ<EOS> ܐܟ ܡܐ ܕܗܫܐ ܚܙܝܢܿܢ ܘܡܦܣܝܢܢ<EOS>ܐܝܬܝܗܿ ܕܝܢ ܟܠܗܿ ܢܒܝܘܬܐ ܕܫܠܝܚܐ ܗܟܢܐ ܒܐܓܪܬܐ ܕܬܪ̈ܬܝܢ ܕܠܘܬ ܬܣܠܘܢܝ̈ܩܝܐ<EOS> ܡܦܝܣܝܢܢ ܠܟܘܢ<EOS>ܐܚ̈ܝ ܚܠܦ ܡܐܬܝܬܗ ܕܡܪܢ ܝܫܘܥ ܡܫܝܚܐ<EOS> ܘܟܢܘܫܝܐ ܕܝܠܢ ܕܥܠܘܗܝ ܕܠܐ ܒܥܓܠ<EOS>ܬܬܙܝܥܘܢ ܡܢ ܗܘܢܐ<EOS> ܐܦ ܠܐ ܬܬܘܗܘܢ ܠܐ ܡܢ ܡܠܬܐ ܘܠܐ ܡܢ ܪܘܚܐ<EOS> ܐܦܠܐ ܡܢ ܐܓܪܬܐ ܕܐܟ ܕܡܢܢ ܗܘܐ<EOS>ܠܡ ܡܛܠ ܚܘܒܗ ܕܡܪܢ ܠܐ ܐܢܫ ܢܛܥܝܟܘܢ ܘܠܐ ܒܚܕ ܙܢܐ<EOS> ܕܐܢܗܘ ܕܠܐ ܬܐܬܐ ܡܼܪܘܕܘܬܐ ܩܕܡܝܬ<EOS>ܘܢܬܓܠܐ ܒܪܢܫܐ ܕܚܛܝܬܐ ܒܪܐ ܕܐܒܕܢܐ ܗܿܘ ܣܩܘܒܠܝܐ ܘܡܬܬܪܝܡ ܥܠ ܟܠ ܕܡܬܐܡܪ ܐܠܗ ܘܕܚܠܐ܇<EOS>ܐܝܟܢܐ ܕܒܗܝܟܠܐ ܕܐܠܗܐ ܢܬܒ ܟܕ ܡܚܘܐ ܢܦܫܗ ܕܐܝܬܘܗܝ ܐܠܗܐ<EOS> ܠܐ ܥܗܕܝܬܘܢ ܕܟܕ ܥܕܟܝܠ ܐܝܬܝ<EOS>ܗܘܝܬ ܠܘܬܟܘܢ<EOS> ܗܠܝܢ ܐܡܿܪ ܗܘܝܬ ܠܟܘܢ ܘܗܫܐ ܗܿܘ ܕܐܚܝܕ ܝܿܕܥܝܢ ܐܢܬܘܢ ܕܢܬܓܠܐ ܒܙܒܢܗ<EOS> ܪܐܙܐ<EOS>ܡܟܝܠ ܗܐ ܡܣܬܥܪ ܕܥܘܠܐ<EOS> ܘܒܚܘܕ ܐܢ ܗܿܘ ܡܐ ܕܗܫܐ ܐܚܝܕ ܢܫܬܩܠ ܡܢ ܡܨܥܬܐ<EOS> ܘܒܬܪܗ ܢܬܓܠܐ ܥܘܠܐ<EOS>ܗܿܘ ܕܡܪܢ ܝܫܘܥ ܢܣܝܦܝܘܗܝ ܒܪܘܚ ܦܘܡܗ ܘܢܒܛܠܝܘܗܝ ܒܓܠܝܢܐ ܕܡܐܬܝܬܗ<EOS> ܡܐܬܝܬܗ ܓܝܪ ܕܗܿܘ<EOS>ܒܡܥܒܕܢܘܬܐ ܗܝ ܕܣܛܢܐ<EOS> ܒܟܠ ܚܝܠ ܘܐܬܘ̈ܬܐ ܘܬܕܡܪ̈ܬܐ ܕܓ̈ܠܬܐ<EOS> ܘܒܟܠܗܿ ܛܘܥܝܝ ܗܢܐ ܢܫܕܪ ܠܗܘܢ<EOS>ܐܠܗܐ ܡܥܒܕܢܘܬܐ ܕܛܘܥܝܝ ܕܢܬܛܦܝܣܘܢ ܠܫܘܩܪܐ<EOS> ܐܟ ܕܢܬܕܝܢܘܢ ܟܠܗܘܢ ܐܝܠܝܢ ܕܠܐ<EOS>ܗܝܡܢܘ ܠܩܘܫܬܐ<EOS> ܐܠܐ ܐܨܛܒܝܘ ܒܥܘܠܐ<EOS> ܗܿܝ ܓܝܪ ܕܐܡܝܪܐ ܕܪܐܙܐ ܕܥܘܠܐ ܡܢ ܟܕܘ ܫܪܝ ܠܡܬܚܛܦܘ<EOS>ܒܠܚܘܕ ܐܢ ܗܿܘ ܡܐ ܕܗܫܐ ܐܚܝܕ ܢܫܬܩܠ ܡܢ ܡܨܥܬܐ<EOS> ܡܛܠ ܒܘܛܠܗܿ ܕܡܠܟܘܬܐ ܕܪ̈ܗܘܡܝܐ ܐܡܪܘܢ<EOS>ܐܒܗ̈ܬܐ ܩܕܝܫ̈ܐ ܘܡܠܦܢ̈ܐ<EOS> ܕܒܪܡܙܐ ܐܡܝܪܐ ܠܗ<EOS> ܡܢܘ ܡܕܝܢ ܕܡܫܬܟܚ ܛܘܒܬܢܐ ܘܬܠܝܬܝ ܛܘܒ̈ܐ<EOS>ܘܕܗܟܢܐ ܓܝܪ ܘܡܫܪܪ ܒܗܝܡܢܘܬܐ ܘܪܬܚ ܒܪܘܚ ܘܡܛܝܒ ܨܝܕ ܟܠ ܡܣܝܒܪܢܘܬܐ ܘܐܝܬ ܠܗ ܦܪܗܣܝܐ ܕܗܟܢܐ<EOS>ܢܬܡܨܐ ܕܢܫܬܒܗܪ ܫܘܒܗܪܐ ܫܠܝܚܝܐ ܗܿܘ ܕܐܡܿܪ<EOS> ܐܓܘܢܐ ܫܦܝܪܐ ܐܬܟܿܬܫܬ<EOS> ܘܪܗܛܝ ܫܠܡܬ ܘܗܝܡܢܘܬܝ<EOS>ܢܛܪܬ ܘܡܟܝܠ ܢܛܝܪ ܠܝ ܟܠܝܠܐ ܕܟܐܢܘܬܐ ܗܿܘ ܕܢܦܪܥܝܘܗܝ ܠܝ ܡܪܢ ܒܝܘܡܐ ܗܿܘ<EOS> ܕܗܘܝܘ ܕܝܢܐ<EOS>ܟܐܢܐ ܗܿܘ ܕܡܘܿܣܦ ܐܡܿܪ<EOS> ܕܠܘ ܒܠܚܘܕ ܠܝ<EOS> ܐܠܐ ܐܦ ܠܟܠܗܘܢ ܐܝܠܝܢ ܕܐܚܒܘ ܠܓܠܝܢܗ ܗܝܕܝܢ ܓܝܪ<EOS>ܡܪܢܐܝܬ ܘܝܕܝܥܐܝܬ ܡܫܬܡܠܝܐ ܢܒܝܘܬܐ ܕܙܟܪܝܐ ܢܒܝܐ ܗܿܝ ܕܐܡܪܐ ܘܠܐ ܡܟܝܠ ܢܗܘܐ ܚܪܡܐ ܘܠܐ<EOS>ܟܢܥܢܝܐ ܒܒܝܬܗ ܕܡܪܝܐ<EOS> ܗܕܐ ܕܝܢ ܐܝܬܝܗܿ ܣܘܢܗܕܘܣ ܕܟܠܩܝܕܘܢܐ<EOS> ܘܒܝܫܘܬ ܗܝܡܢܘܬܐ ܕܗܿܝ ܕܝܢ<EOS>ܘܦܣܩܐ ܚܕܬܐ<EOS> ܗܕܐ ܐܝܬܝܗܿ ܐܬܿܐ ܛܢܦܬܐ ܐܚܪܝܬܐ ܘܚܪܡܐ ܘܪܗܛܿܬܬܐ ܩܕܡܝܬܐ ܕܐܢܛܝܟܪܝܣܛܘܣ<EOS>ܘܗܠܝܢ ܒܢ̈ܝ ܪܐܙܐ ܕܝܠܗܿ ܘܕܫܘܝܢ ܠܗܿ ܒܬܪܥܝܬܐ<EOS> ܗܠܝܢ ܠܝ̈ܛܐ ܘܡܣܠܝ̈ܐ<EOS>ܟܢܥ̈ܢܝܐ ܐܟ ܕܚܘܿܝܢ ܚܢܢ ܒܗܠܝܢ ܕܩܕ̈ܝܡܢ ܟܬܝ̈ܒܢ<EOS>ܐܝܬ ܕܝܢ ܘܐܚܪ̈ܢܝܬܐ ܣܗܕܘ̈ܬܐ ܘܬܚܘܝ̈ܬܐ ܘܦܠܪ̈ܦܘܪܝܣ<EOS> ܕܗ̈ܘܝܢ ܡܢ ܐܠܗܐ<EOS>ܘܕܝܠܝܢܐܝܬ ܨܝܕ ܩܕܝܫ̈ܐ<EOS> ܘܒܓܘܐ ܨܝܕ ܟܠܗܘܢ ܒܢܝ̈ܢܫܐ<EOS> ܡܛܠ ܥܒܘܪܝܐ ܕܗܘܐ ܒܣܘܢܕܘܣ ܕܟܠܩܕܘܢܐ<EOS>ܐܠܐ ܕܠܐ ܣܓܝ ܢܡܬܘܚ ܟܬܝܒܬܐ ܡܣܒܪ ܐܢܐ ܕܣܦܩ̈ܢ ܠܡܫܡ̈ܥܬܐ ܡܗܝ̈ܡܢܬܐ<EOS> ܟܕ ܡܩܒ̈ܠܢ ܫܦܝܪ<EOS>ܕܪ̈ܚܝܡܢ ܠܐܠܗܐ܇ ܗܠܝܢ ܕܐܬܬܣܝܡܝܢ ܥܡ ܟܠܗܿ ܩܘܫܬܐ<EOS> ܡܛܠ ܗܿܘ ܕܥܬܝܕܝܢܢ ܕܢܬܠ ܡܠܬܐ ܠܗܿܘ<EOS>ܕܥܬܝܕ ܕܢܕܘܢ ܒܟܐܢܘܬܐ ܚܝ̈ܐ ܘܡܝ̈ܬܐ<EOS> ܘܐܝܬܘܗܝ ܕܝܢܐ ܚܬܝܬܐ ܘܝܿܕܥ ܠܒܘ̈ܬܐ ܐܠܗܐ ܕܫܪܪܐ<EOS>ܘܡܛܠ ܗܟܢܐ ܫܦܝܪܐ<EOS> ܘܐܦ ܒܗܕܐ ܢܛܪ ܦܘܪܓܠܐ ܕܫܠܝܚܐ ܕܠܘܬ ܛܝܡܬܐܘܣ<EOS> ܐܢܬ ܗܟܝܠ ܒܪܝ<EOS> ܐܬܚܝܠ<EOS>ܒܛܝܒܘܬܐ ܕܒܝܫܘܥ ܡܫܝܚܐ<EOS> ܘܗܠܝܢ ܕܫܡܥܬ ܡܢܝ ܒܝܕ ܣܗ̈ܕܐ ܣܓܝ̈ܐܐ<EOS> ܗܢܝܢ ܐܓܥܠ ܠܐܢܫ̈ܐ<EOS>ܡܗܝ̈ܡܢܐ ܐܝܠܝܢ ܕܡܿܛܝܐ ܒܐܝ̈ܕܝܗܘܢ ܐܦ ܠܐܚܪ̈ܢܐ ܠܡܿܠܦܘ<EOS> ܗܕܐ ܓܝܪ ܕܢܫܕܐ ܪܐܙܐ ܕܕܚܠܬ ܐܠܗܐ<EOS>ܒܐܝܠܝܢ ܕܠܐ ܫܘܿܝܢ ܐܡܿܪ ܩܕܝܫܐ ܒܣܝܠܝܘܣ ܕܕܡܝܐ ܠܗܿܝ ܕܢܪܡܐ ܡܘܪܘܢ ܝܩܝܪ ܛܝ̈ܡܐ ܒܡܐܢܐ<EOS>ܨܐܐ ܦܘܩܕܢܐ ܫܠܝܚܝܐ<EOS> ܐܬܟܬܫ ܐܓܘܢܐ ܫܦܝܪܐ ܕܗܝܡܢܘܬܐ ܫܪܐ ܒܚ̈ܝܐ ܕܠܥܠܡ<EOS>ܠܗܠܝܢ ܕܐܬܩܪܝܬ ܘܐܘܕܝܬ ܬܘܕܝܬܐ ܫܦܝܪܬܐ<EOS> ܩܕܡ ܣܗ̈ܕܐ ܣܓܝ̈ܐܐ ܐܘ ܛܝܡܬܐܐ<EOS> ܐܙܕܗܪ ܒܡܕܡ<EOS>ܕܐܬܓܥܠ ܠܟ<EOS> ܟܕ ܥܿܪܩ ܐܢܬ ܡܢ ܒܢ̈ܬ ܩ̈ܠܐ ܣܪ̈ܝܩܬܐ ܘܛܡ̈ܐܬܐ<EOS> ܘܡܗ̈ܦܟܢܘܬܐ ܕܝܕܥܬܐ ܕܓܠܬܐ<EOS>ܗܿܝ ܕܐܢܫ̈ܝܢ ܟܕ ܡܫܬܘܕܝܢ ܢܦܠܘ ܡܢ ܫܪܪܐ<EOS> ܛܝܒܘܬܐ ܥܡܟ<EOS> ܐܡܝܢ<EOS>ܫܠܡܘ ܦܠܪ̈ܘܦܪܝܘܣ ܘܣܗ̈ܕܘܬܐ ܘܓܠܝ̈ܢܐ ܕܗܘܘ ܡܢ ܐܠܗܐ ܒܝܕ ܩܕܝܫ̈ܐ<EOS> ܡܛܠ<EOS>ܗܪܣܝܣ ܕܬܪ̈ܝܝ ܟܝ̈ܢܐ ܘܡܬܥܒܪܢܘܬܐ ܕܗܘܬ ܒܟܠܩܕܘܢܐ<EOS>ܗܠܝܢ ܬܫܥܝ̈ܬܐ ܕܟܢܫ ܚܬܝܬܐܝܬ ܩܕܝܫܐ ܡܪܝ ܝܘܚܢܢ ܬܠܡܝܕܗ ܕܐܒܐ ܦܐܛܪܐ<EOS>ܐܝܒܪܝܐ ܐܦܣܩܘܦܐ<EOS> ܩܕܝܫܐ<EOS> ܣܿܡܬ ܗܪܟܐ ܕܡܚܘ̈ܝܢ ܟܡܐ ܚܒܿܠܐ ܐܥܠܬ ܣܘܢܕܘܣ ܕܟܐܠܩܝܕܘܢܐ<EOS>ܕܒܡܥܒܕܢܘܬܐ ܕܣܛܢܐ ܗܘܬ ܬܘܒ ܕܥܠ ܚܕ ܕܝܪܝܐ ܡܫܡܫܢܐ ܐܝܬ ܗܘܐ ܕܝܢ ܒܗܿ<EOS>ܒܡܕܝܢܬܐ ܐܘܪܗܝ ܗܝܟܠܐ ܕܩܕܝܫܐ ܡܪܝ ܝܘܚܢܢ ܡܥܡܕܢܐ<EOS> ܡܫܬܡܗ ܘܥܕܡܐ ܠܗܿܫܐ܇ ܕܬܕܡܪ̈ܬܐ ܣܥܿܪ<EOS>ܘܥܝܿܕܐ ܐܝܼܬ ܗܘܐ ܒܗܿ ܒܗܿܕܐ ܡܕܝܼܢܬܐ ܚܣܝܼܡܬܐ ܡܢ ܙܒ̈ܢܐ ܠܒܝܼܟ ܒܗܿ ܕܐܝܢܐ ܕܟܿܐܒ ܥܝ̈ܢܐ<EOS>ܢܗܼܘܐ ܠܗ<EOS> ܒܗܿܘ ܗܝܟܠܐ ܐܙܿܠ ܗܼܘܐ ܘܡܬܓܘܣ ܕܢܦܐܫܐ ܢܗܼܘܐ ܠܗ܇ ܒܙܒܢܐ ܕܝܢ ܗܿܢܐ ܕܗܿܫܐ ܩܕܡ<EOS>ܫܢܝ̈ܐ ܐܪ̈ܒܥ ܓܒܪܐ ܐܢܫ ܐܝܼܬ ܗܼܘܐ ܒܓܢܣܐ ܡܼܢ ܐܡܝܼܕ ܡܕܝܼܢܬܐ܇ ܕܝܪܝܐ ܢܟܦܐ܇ ܕܒܥܼܘܡܪܐ<EOS>ܩܕܝܫܐ ܕܡܕܢܚ̈ܝܐ ܕܐܘܪܗܝ ܡܬܠܡܕ܇ ܘܡܫܡܫܢܐ ܐܝܬܘܗܝ ܓܕܫ ܠܗ ܗܿܢܐ ܚܫܐ<EOS> ܘܟܐܒܐ ܕܥܝ̈ܢܐ ܟܕ<EOS>ܐܦ ܡܼܢ ܩܕܡ ܗܿܟܢ ܢܣ̈ܝܣܢ ܗܘ̈ܝ ܩܠܝܠ<EOS> ܢܦܼܩ ܕܝܢ ܘܠܗ ܠܗܝܟܠܐ ܗܿܘ ܐܙܼܠ܇ ܘܟܬܪ ܬܡܿܢ ܝܘܡܐ<EOS>ܘܠܠܝܐ ܐܬܥܙܙ ܥܠܘܗܝ ܟܐܒܐ<EOS> ܐܝܟܢܐ ܕܐܦܣܩܣܒܪܐ ܐܚܪܝܐ ܢܐܬܐ ܘܡܼܢ ܐܢܘܣܝܐ ܕܠܒܐ܇ ܨܒܼܐ<EOS>ܕܒܒܐܪܐ ܕܡܝ̈ܐ ܐܝܕܐ ܕܩܪܝܼܒܐ ܠܗ ܠܗܝܟܠܐ ܢܫܼܕܐ ܗܼܘ ܠܗ<EOS> ܘܟܕ ܥܒܪܗ ܠܬܪܥܐ ܠܡܼܐܙܠ ܦܓܼܥ<EOS>ܒܗ ܗܼܘ ܛܘܒܼܢܐ ܝܘܚܢܢ ܡܥܡܕܢܐ ܘܫܐܠܗ ܕܡܿܢܐ ܨܒܿܐ ܐܢܬ ܠܡܥܿܒܕ ܗܼܘ ܕܝܢ<EOS>ܡܫܡܫܢܐ ܐܡܪ ܕܐܫܿܕܐ ܐܢܐ ܠܝ ܒܒܐܪܐ<EOS> ܘܩܕܝܫܐ ܐܡܿܪ ܠܗ܇ ܠܐ ܬܬܥܝܼܩ ܘܠܢܦܫܟ ܡܕܡ ܕܣܢܐ ܠܐ<EOS>ܬܥܼܒܕ ܘܟܕ ܐܝܼܕܐ ܥܠ ܐܦܘ̈ܗܝ ܐܥܒܼܪ ܐܡܼܪ ܠܗ ܙܠ ܠܟ ܠܘܬ ܡܫܓܬܐ ܗܿܝ ܕܡܝ̈ܐ܇ ܘܐܫܝܓ<EOS>ܘܡܬܚܠܡ ܐܢܬ ܘܒܗܝܟܠܐ ܕܝܢ ܗܿܢܐ ܠܐ ܬܒܥܝܢܝ ܡܛܠ ܕܠܘ ܒܗ ܐܝܿܬܝ ܒܗܿܝ ܕܢܣܒܘܼܗܝ<EOS>ܟܠܩܝ̈ܕܘܢܝܐ܇ ܘܠܐ ܬܘܒ ܥܐܿܠ ܐܢܐ ܠܗ ܒܗܿܝ ܛܡܘܼܗܝ ܫܢܝܬ ܠܝ ܡܢܗ ܗܿܝܕܝܢ ܗܼܘ ܡܫܡܫܢܐ ܥܒܼܕ<EOS>ܐܟ ܕܐܡܼܪ ܗܼܘ ܩܕܝܫܐ<EOS> ܘܚܘܠܡܢܐ ܗܼܘܐ ܠܗ<EOS>ܠܐ ܕܝܢ ܢܬܦܠܓ ܥܠ ܗܿܠܝܢ ܘܢܐܡܼܪ ܕܒܕܝܐ ܘܕܓܠܘܬܐ ܐܝܬܝܗܝܢ܇ ܕܐܟ ܕܩܕܡ ܐܠܗܐ<EOS>ܐܡܿܪ ܐܢܐ ܠܟ܇ ܕܦܪ̈ܨܘܦܐ ܗܿܢܘܢ ܕܠܘܬܗܘܢ ܗܿܠܝܢ ܐܣܬܥܪ̈ܝ ܬܢܝܘ ܩܕܡ ܐܢܫ̈ܐ ܣܓܝ̈ܐܐ<EOS> ܘܐܦܠܐ<EOS>ܕܝܢ ܐܢܬ ܬܬܦܠܓ ܐܘ ܐܚܘܢ ܥܠ ܗܠܝܢ ܐܠܐ ܒܟܠܗ ܫܪܪܐ ܘܚܬܝܬܘܬܐ ܩܿܒܠ ܐܢܝ̈ܢ<EOS> ܘܢܨܠܐ ܕܗܝܡܢܘܬܐ<EOS>ܗܕܐ ܕܐܚܝܕܝܢܢ ܢܫܘܙܒ ܠܢܫܡܬܐ ܐܚܪܝܬܐ<EOS> ܘܟܠܚܕ ܡܢܢ ܢܦܫܗ ܢܦܝܣ ܕܕܘܒܪ̈ܐ ܕܠܚܿܡܝܢ ܠܗܝܡܢܘܬܐ<EOS>ܢܬܕܿܒܪ ܘܐܢ ܗܕܐ ܣܥܪܝܢܢ ܠܡܠܟܘܬܐ ܕܫܡܝܐ ܡܫܬܘܝܢܢ ܒܛܝܒܘܬܗ ܕܡܪܢ ܝܫܘܥ ܡܫܝܚܐ܇ ܕܠܗ<EOS>ܫܘܒܚܐ ܘܠܐܒܘܗܝ ܘܠܪܘܚܗ ܩܕܝܫܐ ܠܥܠܡܥܠܡܝܢ ܐܡܝܢ ܬܘܒ ܬܫܥܝܬܐ ܐܚܪܬܐ ܕܐܣܬܥܪܬ ܒܣܒܣܛܝ<EOS>ܕܦܠܣܛܝܢܝ ܐܝܟܐ ܕܣܝܼܡܐ ܫܿܠܕܗ ܕܝܘܚܢܢ ܡܥܡܕܢܐ ܘܒܙܒܢܐ ܕܣܘܢܢܕܘܣ ܡܣܠܝܬܐ<EOS>ܘܪܫܝܥܬܐ ܕܟܠܩܝܕܘܢܐ ܦܝܪܡܘܢܪܐ ܐܝܬ ܗܘܐ ܕܡܫܡܫ ܒܕܘܟܬܐ ܗܿܝ ܛܘܼܒܛܢܐ ܩܘܣܛܢܛܝܢܐ܇ ܗܿܘ ܕܟܿܠ<EOS>ܝܘܡ ܡܬܒܣܡ ܗܘܐ ܒܚܙܬܗܼ ܕܡܥܡܕܢܐ ܘܕܐܠܝܫܥ ܢܒܝܐ ܘܒܝܕ ܦܐܪܪܝܣܝܐ ܕܐܝܬ ܠܗ ܥܡ ܩܕܝܫܐ<EOS>ܝܘܚܢܢ<EOS> ܟܕ ܗܘܐ ܛܠܘܡܝܐ ܘܪܕܘܦܝܐ ܕܟܠܩܝܕܘܢܐ<EOS> ܘܐܦܝܣܩܘܦ̈ܐ ܕܐܬܬܣܪܚܘ ܡܢ ܐܬܢܐܣܝܘܣ ܦܛܪܝܪܟܐ܇<EOS>ܐܬܬܪܕܘ ܡܢ ܡܪܩܝܢܐ ܪܫܝܥܐ ܐܠܝܨ ܗܼܘܐ ܒܚܘܫܒܘ̈ܗܝ<EOS> ܕܐܢ ܥܿܪܩ ܡܢ ܫܘܬܦܘܬܐ ܕܟܦܘܪ̈ܐ ܡܬܓܠܙ<EOS>ܡܢ ܥܢܝܢܐ ܕܥܡ ܩܕܝܫܐ ܝܘܚܢܢ ܡܥܡܕܢܐ܇ ܘܕܐܢ ܢܟܬܪ ܢܗܘܐ ܡܬܥܒܪܢܐ܇ ܘܡܬܟܫܦ ܗܘܐ ܠܪܗܛܐ ܩܕܡܝܐ<EOS>ܕܢܓܠܐ ܠܗ ܗܿܝ ܕܫܿܦܪܐ ܠܐܠܗܐ ܘܥܿܕܪܐ ܠܗ ܘܐܡܼܪ ܠܗ ܡܥܡܕܢܐ܇ ܩܫܝܫܐ ܠܐ ܬܘܒܕ ܢܦܫܟ<EOS>ܘܬܟܦܘܪ ܒܗܝܡܢܘܬܟ ܡܛܠܬܝ ܦܘܩ ܘܛܪ ܗܝܡܢܘܬܟ ܕܠܐ ܙܐܦܐ ܘܠܐܝܟܐ ܕܐܙܿܠ ܐܢܬ ܥܡܟ ܐܝܿܬܝ<EOS>ܘܢܦܼܩ ܩܫܝܫܐ ܘܟܬܪ ܕܠܐ ܡܘܡ ܒܐܟܣܢܝܘܬܐ<EOS>ܬܫܥܝܬܐ ܐܚܪܬܐ ܠܦܝܿܣܐ ܘܡܦܩܒܪܘܚܐ ܕܐܟ ܗܿܢܐ܇ ܘܠܚܼܙܘܐ ܐܫܬܘܝ ܕܚܿܠ ܠܐܠܗܐ<EOS>ܩܕܝܫܐ ܪܘܣܝܘܣ ܐܟܣܢܝܐ܇ ܘܓܒܪܐ ܢܟܦܐ܇ ܗܿܢܐ ܕܝܢ ܟܕ ܐܝܬܘܗܝ ܗܘܐ ܒܩܠܝܬܐ ܒܛܘܪ ܣܝܢܝ܇ ܐܫܿܩܠ<EOS>ܘܐܬܼܐ ܠܐܘܪܫܠܡ ܟܕ ܒܿܥܐ ܕܘܟܬܐ ܕܫܠܝܐ܇ ܘܐܬܡܛܝܼ ܠܒܝܬ ܐܝܠ ܐܝܿܢܐ ܕܚܼܙܐ<EOS>ܝܥܩܘܒ ܪܝܫ ܐܒܗ̈ܬܐ ܠܣܒܠܬܐ ܘܐܬܪܚܡ ܡܼܢ ܦܝܪܡܘܢܪܐ ܕܗܿܝ ܕܘܟܬܐ܇ ܘܐܦܝܣܗ ܒܣܓܝ̈ܐܬܐ܇<EOS>ܘܡܫܬܘܕܐ ܠܗ ܕܢܝܿܚܐ ܕܫܿܘܐ ܢܩܪܒ ܠܗ ܓܠܝܐܝܬ ܐܘܕܝ ܕܠܐ ܡܫܟܚ ܐܢܐ ܕܗܿܕܐ ܐܥܿܒܕ܇ ܡܿܛܠ<EOS>ܕܡܼܢ ܫܘܬܦܘܬܐ ܘܟܦܘܪܝܐ ܕܟܠܩܝܕܘܢܐ ܥܪܝܩ ܐܢܐ<EOS> ܐܡܿܪ ܠܗ ܦܝܪܡܘܢܪܐ ܥܡ ܡܘ̈ܡܬܐ ܕܐܦܠܐ ܚܕܐ<EOS>ܠܙܬܐ ܢܩܪܒ ܠܟ ܒܗܕܐ ܒܠܚܘܕ ܨܝܕܝ ܟܬܪ ܘܡܙܡܪ ܐܢܬ ܥܡܝ܇ ܘܐܨܛܠܝ ܗܘܢܗ ܒܦܫܝܛܘܢܗ ܠܗܿܕܐ<EOS>ܚܼܙܐ ܒܠܠܝܐ ܗܿܘ ܠܪܝܫ ܐܒܗ̈ܬܐ ܝܥܩܘܿܒ ܓܒܪܐ ܡܿܠܐ ܚܘܪ̈ܬܐ ܡܝܩܪܐ ܘܟܚܝܼܕܐ ܕܡܥܛܦ ܦܪܝܣܐ<EOS>ܘܠܒܼܝܟ ܡܘܪܢܝܬܐ ܘܡܛܝܠ ܒܗܿܝ ܕܘܟܬܐ ܘܩܼܪܒ ܠܘܬܗ ܘܐܡܼܪ ܠܗ܇ ܐܝܟܢܐ ܐܢܬ ܟܕ ܐܪܬܘܕܘܟܣܐ<EOS>ܐܝܬܝܟ ܡܫܬܘܬܦܝ ܐܢܬ ܥܡ ܟܦܘܪ̈ܐ ܘܒܥܝܿܬ ܕܥܪܟܐ ܬܥܡܼܪ ܠܐ ܡܛܠܬܝ ܬܥܒܼܪ ܥܠ ܗܝܡܢܘܬܟ܇ ܐܠܐ<EOS>ܝܼܨܦ ܘܥܪܘܿܩ ܡܢ ܫܘܬܦܘܬܐ ܕܥܡ ܟܦܘܪ̈ܐ܇ ܘܠܐ ܚܿܣܪ ܠܟ ܡܕܡ ܡܼܢ ܛܿܒܬܐ<EOS> ܘܒܥܪܘܩܝܗ ܥܕܡܐ<EOS>ܠܚܪܬܐ ܐܬܢܛܪ ܒܗܝܡܢܘܬܐ ܬܪܝܨܬ ܫܘܒܚܐ<EOS>ܬܘܒ ܬܫܥܝܬܐ ܐܚܪܬܐ ܡܚܕܐ ܡܿܢ ܕܐܘܪ̈ܬܘܕܘܟܣܘ ܡܬܪܕܦܝܢ ܡܼܢ ܗܝܟܠ̈ܝܗܘܢ<EOS>ܪܘܚܐ ܩܕܝܫܐ ܥܡܗܘܢ ܡܫܩܠ ܘܗܿܘ ܕܠܩܘܒܠܐ ܥܡ ܗܪ̈ܝܛܝܩܘ ܥܿܐܠ ܘܠܫܘܪܪ ܫܪܒܐ ܗܢܐ ܩܠܝܠ ܡܼܢ<EOS>ܣܿܓܝ ܬܢܼܝܢܢ ܩܕܡ ܫܡܘ̈ܥܐ ܐܢܫ ܩܕܝܫܐ ܫܿܘܐ ܠܡܬܗܝܡܢܘ ܐܫܼܬܥܝ ܕܣܿܗܕܐ ܚܕ<EOS>ܩܕܝܫܐ ܐܝܬ ܗܘܐ ܒܐܬܪܐ ܕܬܐܒܼܝܕܐ܇ ܕܣܿܥܪ ܬܕܡܪ̈ܬܐ ܘܚܝ̈ܠܐ܇ ܐܝܟܢܐ ܕܒܢܝ̈ܢܫܐ ܣܓܝ̈ܐܐ ܟܪ̈ܝܗܐ<EOS>ܘܕܝܘ̈ܢܐ ܘܓܪ̈ܒܢܐ܇ ܐܬܝܢ ܗܘܘ ܠܗܝܟܠܗ܇ ܘܐܦ̈ܝܢ ܒܐܦ̈ܝܢ ܡܬܚܿܙܐ ܗܼܘܐ ܠܗܘܿܢ ܘܒܬܪ ܙܒܢܐ<EOS>ܚܛܦܘܗܝ ܐܪ̈ܛܝܩܘ ܠܗܝܟܠܗ ܘܒܐܘܪ̈ܚܬܐ ܡܬܚܙܐ ܗܘܐ ܠܟܪ̈ܝܗܐ ܕܠܕܝܪܗ ܐܬܝܢ ܗܘܘ ܘܐܡܿܪ ܗܼܘܐ<EOS>ܠܗܘܿܢ ܐܢܐ ܐܝܬܝܿ ܡܪܩܠܘܣ ܣܗܕܐ ܕܠܘܬܗ ܐܙܿܠܝܬܘܢ܇ ܠܐ ܬܘܒ ܬܐܙܠܘܢ ܠܬܡܿܢ ܠܐ ܐܝܿܬܝ ܬܡܿܢ<EOS>ܫܿܢܝܬ ܠܝ ܛܡܘܗܝ ܓܝܪ ܠܒܝܬܝ ܟܿܦܪ̈ܝ ܒܐܠܗܐ܇ ܠܐ ܬܘܒ ܡܬܚܙܐ ܐܢܐ ܬܡܿܢ ܗܿܠܝܢ ܣܦܩ̈ܢ<EOS>ܠܡܗ̈ܝܡܢܐ<EOS>