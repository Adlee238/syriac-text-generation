ܒܰܪ ܩܳܠܶܗ<EOS>ܠܺܝܰܐ ܘܪܳܚܶܝܠ ܙܰܠܦܰܐ ܘܒܰܠܗܰܐ<EOS>ܟܰܕ ܢܰܨܰܪ ܗܘܰܝ ܠܗܳܢܽܘܢ ܪ̈ܓܺܝܓܶܐ<EOS>ܬܪ̈ܶܥܣܰܪ ܕܝܠܶܕ̈ܝ ܕܐܢܳܫܽܘܬܳܐ ܗܘܰܘ<EOS>ܢܽܘܨܳܪ̈ܰܝܗܶܝܢ ܕܡܳܪܽܘܬܳܐ ܐܶܢܶܝܢ<EOS>ܟܽܠ ܢܽܘܨܪ̈ܳܬܳܟ ܡܳܪܳܐ ܕܐܰܚܰܘ̈ܗܝ<EOS>ܕܢܶܬܗܰܝܡܰܢ ܗܘܳܐ ܐܳܦ ܢܽܘܚܳܡܳܟ<EOS>ܒܶܝܬ ܟܳܦܽܘܪ̈ܶܐ ܠܓܰܘ ܡܶܢ ܩܰܒܪܳܐ<EOS>ܚܬܺܝܡܳܐ ܣܳܡܽܘܟ ܕܰܚܬܰܡܘ ܟܺܐܦܳܐ<EOS>ܘܩܳܡܘ ܢܳܛܽܘܪ̈ܶܐ ܚܠܳܦܰܝܟ ܗܘܳܬ<EOS>ܕܰܚܬܰܡܘ ܩܰܒܪܳܟ ܐܳܘ ܒܰܪ ܚܰܝܳܐ<EOS>ܟܰܕ ܩܰܒܪܽܘܟ ܗܘܰܘ ܐܶܠܳܐ ܐܰܪܫܶܠܘ<EOS>ܫܰܒܩܽܘܟ ܘܐܶܙܰܠܘ ܐܺܝܬ ܗܘܳܐ ܐܰܬܪܳܐ<EOS>ܠܰܡܕܰܓܳܠܽܘ ܕܡܶܓܢܰܒ ܓܰܢܒܽܘܟ<EOS>ܐܳܘ ܡܰܚܶܐ ܟܽܠ ܟܰܕ ܡܶܨܛܰܢܥܺܝܢ<EOS>ܠܶܡܚܬܰܡ ܩܰܒܪܳܟ ܐܰܣܓܺܝܘ ܫܽܘܒܚܳܟ<EOS>ܛܽܘܦܣܳܐ ܗܘܳܐ ܠܳܟ ܐܳܦ ܕܳܢܺܝܐܶܝܠ<EOS>ܐܳܦ ܠܳܥܳܙܳܪ ܚܰܕ ܒܓܽܘܒܳܐ<EOS>ܕܥܰܡ̈ܡܶܐ ܚܰܬܡܽܘܗܝ ܘܚܰܕ ܕܰܒܩܰܒܪܳܐ<EOS>ܕܥܰܡܳܐ ܦܰܬܚܶܗ ܗܳܐ ܢܺܝܫ̈ܰܝܗܽܘܢ<EOS>ܘܰܚܬܳܡܰܝ̈ܗܽܘܢ ܐܰܟܶܣܘ ܐܶܢܽܘܢ<EOS>ܦܬܺܝܚ ܗܘܳܐ ܦܽܘܡܗܽܘܢ ܐܶܠܽܘ ܦܰܬܚܽܘܗܝ<EOS>ܩܰܒܪܳܟ ܘܐܶܙܰܠܘ ܕܰܣܟܰܪܘ ܩܰܒܪܳܟ<EOS>ܘܰܚܬܰܡܘ ܘܰܛܒܰܥܘ ܦܽܘܡܗܽܘܢ ܣܰܟܪܽܘܗܝ<EOS>ܘܟܰܕ ܠܳܐ ܪ̈ܓܺܝܫܺܝܢ ܕܚܰܦܺܝܘ ܩܰܒܪܳܟ<EOS>ܚܳܦܘ ܪ̈ܺܝܫܰܝܗܽܘܢ ܟܽܠ ܥܳܫ̈ܽܘܩܶܐ<EOS>ܒܢܽܘܚܳܡܳܟ ܕܶܝܢ ܐܰܦܺܝܣܬ ܐܶܢܽܘܢ<EOS>ܥܰܠ ܡܰܘܠܳܕܳܟ ܕܰܚܬܺܝܡ ܓܽܘܒܳܐ<EOS>ܘܰܛܒܺܝܥ ܩܰܒܪܳܐ ܕܰܟܝܳܐ ܒܓܽܘܒܳܐ<EOS>ܘܰܚܝܳܐ ܒܩܰܒܪܳܐ ܣܳܗ̈ܕܶܐ ܗܘܰܘ ܠܳܟ<EOS>ܓܽܘܒܳܐ ܘܩܰܒܪܳܐ ܕܰܚܬܺܝܡܺܝܢ ܗܘܰܘ<EOS>ܟܰܪܣܳܐ ܘܰܫܝܽܘܠ ܝܰܒܶܒ ܘܰܩ̈ܥܰܝ<EOS>ܥܰܠ ܢܽܘܚܳܡܳܟ ܟܰܪܣܳܐ ܒܛܶܢܬܳܟ<EOS>ܕܰܚܬܺܝܡܳܐ ܗܘܳܬ ܫܝܽܘܠ ܝܺܠܶܕܬܳܟ<EOS>ܕܛܰܒܺܝܥܳܐ ܗܘܳܬ ܫܝܽܘܠ ܝܺܠܶܕܬܳܟ<EOS>ܕܛܰܒܺܝܥܳܐ ܗܘܳܬܿ ܕܠܳܐ ܒܰܟܝܳܢܳܐ<EOS>ܟܰܪܣܳܐ ܒܶܛܢܰܬ ܘܰܫܝܽܘܠ ܝܶܗܒܰܬ<EOS>ܚܬܺܝܡ ܗܘܳܐ ܩܰܒܪܳܐ ܕܐܰܓܥܶܠܘ ܗܘܰܘ ܠܶܗ<EOS>ܕܰܢܛܰܪ ܡܺܝܬܳܐ ܒܬܽܘܠ ܗܘܳܐ ܥܽܘܒܳܐ<EOS>ܕܠܳܐ ܐܢܳܫ ܚܰܟܡܶܗ ܥܽܘܒܳܐ ܒܬܽܘܠܳܐ<EOS>ܘܩܰܒܪܳܐ ܚܬܺܝܡܳܐ ܐܰܝܟ ܫܺܝܦܽܘܪ̈ܶܐ<EOS>ܠܥܰܡܳܐ ܚܰܪܫܳܐ ܒܐܶܕܢܶܗ ܩܥܰܘ ܠܶܗ<EOS>ܟܰܪܣܳܐ ܚܬܺܝܡܳܐ ܟܺܐܦܳܐ ܛܒܺܝܥܳܐ<EOS>ܒܶܝܬ ܥܳܫܽܘ̈ܩܶܐ ܠܒܰܛܢܳܐ ܥܰܫܩܽܘܗܝ<EOS>ܕܰܙܪܰܥ ܐܢܳܫܰܐ ܗ̱ܘ ܘܰܠܢܽܘܚܳܡܳܐ<EOS>ܕܚܽܘܠܳܨ ܐܢܳܫܰܐ ܗ̱ܘ ܚܬܳܡܳܐ ܘܛܰܒܥܳܐ<EOS>ܐܰܟܶܣܘ ܘܐܰܦܺܝܣܘ ܕܰܫܡܰܝܳܢܳܐ ܐܰܢܬ<EOS>ܩܳܡ ܠܶܗ ܥܰܡܳܐ ܒܶܝܬ ܡܰܘܠܳܕܳܟ<EOS>ܘܰܠܢܽܘܚܳܡܳܟ ܥܫܰܩ ܡܰܘܠܳܕܳܟ<EOS>ܒܰܣܪܶܗ ܡܰܘܬܳܟ ܫܪܳܐ ܢܽܘܚܳܡܳܟ<EOS>ܬܰܟܣܶܗ ܝܰܠܕܳܟ ܬܪ̈ܶܝܢ ܐܰܬܠܺܝܛܺܝ̈ܢ<EOS>ܡܰܚܶܝܢ ܗܘܰܘ ܠܶܗ ܠܦܽܘܡܳܐ ܕܰܥܫܰܩ<EOS>ܐܳܦ ܐܶܠܺܝܳܐ ܐܶܙܰܠܘ ܒܳܥܶܝܢ ܠܶܗ<EOS>ܒܰܝܢܳܬ ܛܽܘܪ̈ܶܐ ܟܰܕ ܒܳܥܶܝܢ ܠܶܗ<EOS>ܗܶܢܽܘܢ ܒܐܰܪܥܳܐ ܝܰܬܺܝܪ ܫܪܳܬ<EOS>ܕܐܶܬܥܰܠܺܝ ܠܶܗ ܒܥܳܬܗܽܘܢ ܣܶܗܕܰܬ<EOS>ܕܠܳܐ ܐܶܫܟܰܚܬܶܗ ܕܐܶܬܥܰܠܺܝ ܠܶܗ<EOS>ܐܶܢ ܕܶܝܢ ܢܒܺܝ̈ܶܐ ܕܰܒܣܽܘܠܳܩܶܗ<EOS>ܪ̈ܓܶܫܘ ܕܐܶܠܺܝܳܐ ܐܰܝܟ ܐܶܬܦܰܠܰܓܘ<EOS>ܥܰܠ ܡܰܣܰܩܬܶܗ ܟܡܳܐ ܟܰܝ ܥܰܫܩܽܘܗܝ<EOS>ܛܰܡ̈ܐܶܐ ܠܰܒܪܳܐ ܒܢܳܛܽܘܪ̈ܰܝܗܽܘܢ<EOS>ܐܰܟܶܣ ܐܶܢܽܘܢ ܕܐܶܬܢܰܚܰܡ ܠܶܗ<EOS>