ܬܘܒ ܦܘܼܫܩܐ ܕܣܦܪܐ ܪܒܝܼܥܝܐ ܕܡܬܼܩܪܐ ܕܡܢܝܢܐ ܕܡܦܫܩ ܣܘܥܪܢܐܝܬ ܒܪܝܫܐ<EOS>ܥܠܬܐ ܕܣܦܪܐ ܕܡܢܝܢܐ ܐܝܼܬܘܗܝ ܫܘܼܡܠܝܐ ܕܫܘܼܘܕܝܐ ܕܠܘܬ ܐܒܪܗܡ ܕܡܼܢ<EOS>ܙܥܘܪܘܬܐ ܠܣܓܝܐܘܬܐ ܐܬܼܘ ܕܐܟܙܢܐ ܕܗܢܐ ܫܘܘܕܝܐ ܐܫܬܡܠܝܼ ܟܕ ܛܒ ܢܩܝܼܦܝܼܢ<EOS>ܗܼܘܘ ܠܗ ܥܘܼܘ̈ܟܐ ܗܿܟܢ ܐܦ ܕܒܙܪܥܟ ܢܬܒܪܟܘܢܼ ܥܡ̈ܡܐ ܥܡܐ ܥܬܝܼܕܐ ܕܬܬܓܼܡܪܝ ܐܝܟܢ<EOS>ܕܗܼܢܘܿܢ ܒܡܘܟ̈ܢܝܬܐ ܣܓܝܼܘ ܗܿܟܢܐ ܡܫܝܼܚܐ ܗܿܘ ܕܡܢܗܘܢ ܕܢܚܼ ܒܪ̈ܕܘܦܝܐ ܣܓܝ̈ܐܐܡܠܼܬܐ<EOS>ܕܝܘܼܠܦܢܗ ܪܡܿܙ ܣܦܪܐ ܗܢܐ ܠܗܿܘ ܕܡܦܢܐ ܬܡܢ ܓܝ ܒܿܬܪ ܕܐܡܼܪ ܕܩܼܡ ܡܫܟܢܐ ܘܫܟܼܢܬ݀ ܥܠܘܗܝ<EOS>ܥܢܢܐ ܠܐ ܐܡܼܪ ܕܐܬܩܪܒ ܩܘܼܪܒܢܗ ܘܐܦܢ ܒܛܘܼܪ ܣܝܼܢܝ ܐܬܟܬܼܒ ܡܦܩܢܐ ܘܢܡܘ̈ܣܐ ܒܙܒܢܗ ܐܬܐܼܡܪܘ<EOS>ܐܠܐ ܠܘ ܟ݀ܠܗܘܿܢ ܒܗ ܐܬܪܫܡܘ ܗܿܢܐ ܣܦܪܐ ܕܡܢܝܿܢܐ ܠܬܠܬ ܡܢ̈ܘܢ ܡܦܠܓ ܬܪܬܝܢ ܥܠ̈ܝܬܐ<EOS>ܘܐܚܪܬܐ ܐܒܕܢ ܕܣܝܼܚܘܢ ܘܥܘܿܓ ܘܟܬܒܼܗ ܡܘܫܐ ܠܡܢܝܢܐ ܩܕܡ ܫܘܼܠܡܐ ܩܠܝܼܠ ܕܚ̈ܝܘܗܝ ܡܫܼܬܥܐ ܒܗ<EOS>ܒܟܬܒܐ ܟ݀ܠܡܕܡ ܕܥܒܼܕ ܐܠܗ ܒܡܕܒܪܐ܇ ܐܢ ܛܒ̈ܬܐ ܘܐܢ ܡܚܫ̈ܢܝܬܐ ܕܠܥܡܐ ܥܕܡܐ ܠܥܪܒܘܬ ܡܘܐܒ ܕܥܠ<EOS>ܝܘܪܕܢܢ ܕܐܝܪܝܚܘ ܐܚܝܼܕ ܕܝܢ ܡܢܝܿܢܐ ܕܫ̈ܢܝܐ ܬܠܬܝܢ ܘܬܫܥ ܐܝܟ ܕܢܬܼܚܙܐ ܣܦܪ ܕܟܗ̈ܢܐ ܘܬܢܝܢ<EOS>ܢܡܘܿܣܐ ܕܒܫܢ̈ܝܐ ܕܗܢܐ ܡܬܚܡܝܼܢ܇ ܗܿܘ ܕܟܗ̈ܢܐ ܕܦܘܼܩ̈ܕܢܐ ܐܝܼܬ̄ܘ ܕܐܝܠܝܢ ܢܥܒܕܘܢܼ ܘܐܝܠܝܢ<EOS>ܠܐ ܟܕ ܡܬܼܚܙܐ ܕܫ̈ܢܝܐ ܠܐ ܐܚܝܼܕ ܘܗܿܘ ܕܬܢܝܢ ܢܡܘܿܣܐ ܬܢܝܐ ܗܿܘ ܕܩܕܡ̈ܝܬܐ ܟ݀ܠܗ ܙܒܢܐ<EOS>ܕܡܟܬܒܢܘܼܬܐ ܕܡܘܫܐ ܗܿܘܐ ܬܠܬܐ ܐܠܦܝܼ̈ܢ ܘܫܒܥܡܐܐ ܘܬܠܬܝܢ ܫܢ̈ܝܼܢ ܡܬܼܦܠܓ ܠܡܢܘ̈ܬܐ ܬܠܬ܇<EOS>ܚܕܐ ܕܒܪܝܼܬܐ ܕܐܚܝܼܕܐ ܙܒܢܐ ܕܬܠܬܐ ܐ̈ܠܦܝܼܢ ܘܐܪܒܥܡܐܐ ܘܫܒܥܝܼܢ ܘܚܡܫ ܫܢ̈ܝܼܢ<EOS> ܘܕܒ̄<EOS>ܕܡܦܢܐ ܕܐܚܝܼܕ ܙܒܢܐ ܕܡܐܬܝܢ ܘܫܒܬܥܣܪ̈ܐ ܫܢ̈ܝܼܢ<EOS> ܘܕܓ̄ ܗܕܐ ܕܡܢܝܿܢܐ ܕܡܣܝܟܐ ܒܡܢܝܿܢܐ ܕܬܠܝܢ<EOS>ܘܬܫܥ ܫܢ̈ܝܼܢ ܘܐܦܢ ܡܢܬܝܐ ܗܿܘ ܗܢܐ ܣܦܪܐ ܐܠܐ ܟ݀ܠܗ ܒܡܢܝܿܢܐ ܡܛܟܣ ܩܕܡܐܝܬ ܡܢܝܿܢܐ ܕܚܪܡܐ<EOS>ܡܼܢ ܒܙܬܐ ܘܡܢܝܿܢܐ ܕܐܚܪ̈ܢܝܬܐ ܕܒܗ ܣܝܼܡ̈ܢ ܐܡܿܪ ܩܕܡܐܝܬ ܥܠ ܟܡܝܘܼܬܐ ܕܡܢܝܢܗܘܢܿ ܘܥܠ<EOS>ܛܟܣܐ ܕܡܫܪ̈ܝܢܝܗܘܢܿ ܘܥܠܡܢ ܕܐܬܝܐ ܥܠܘܗܝ ܪܘܼܚܐ ܕܛܢܢܐ ܘܒܐܝܼܕܐ ܒܐܝܼܕܐ ܡܿܬܚ ܡܠܬܗ ܥܠ<EOS>ܣܘܼܥܪ̈ܢܐ ܕܐܠܨܐ ܗܼܘܬ݀ ܥܠܝܗܘܢܿ ܘܡܠܠ ܡܪܝܐ ܥܡ ܡܘܫܐ ܒܡܕܒܪܐ ܕܣܝܼܢܝ ܗ̄ ܡܘܕܥ ܕܟܕ ܥܕܟܝܼܠ<EOS>ܐܝܬܝܗܘܢܿ ܒܡܕܒܪܐ ܦܿܩܕ ܕܢܬܦܪܫܘܢܼ ܒܛܘ̈ܠܡܐ ܗ̄ ܒܬܓܡ̈ܐ ܛܘܼܠܩܐ ܬܘܼܒ ܠܟܢܘܼܫܬܐ ܕܡܫܪܝܼܬܐ<EOS>ܩܿܪܐ܇ ܐܟܡܿܢ ܕܠܐ ܢܬܚܙܘܿܢ ܐܝܟ ܡܒ̈ܠܒܠܐ ܘܠܐ ܡܛܟ̈ܣܐ ܫܒܥܝܼܢ ܚܠܦ ܛܘܼܠܩܐ ܛܘܗܡܐ ܐ݀ܡܪ ܒܚܕ<EOS>ܒܝܪܚܐ ܬܢܝܿܢܐ ܗ̄ ܐܝܪ ܒ݀ܬܪ ܥܐܕܐ ܕܦܣܚܐ ܕܐܝܼܬ̄ܘ ܒܝܗ̄ ܒܝܢܼܣܢ܇ܩܒܠ ܚܘܼܫܒܢܐ ܕܡܢܝܿܢܐ<EOS>ܕܪ̈ܝܫܢܐ ܕܟ݀ܠܗܿ ܟܢܘܫܬܐ ܗ̄ ܥܠ ܪ̈ܝܫܝ ܫܒ̈ܛܐ ܪܡܿܙ ܐܝܟܢܐ ܕܟ݀ܠ ܪܝܫ ܫܒܛܐ ܢܡܢܐ ܠܒܢ̈ܝ<EOS>ܒܝܬܗ ܘܫܒܛܗ ܩܕܡܐܝܬ ܡܬܟܢܫܝܼܢ ܗܼܘܘ ܪ̈ܝܫܝ ܫܒ̈ܛܐ ܠܬܪܥ ܡܫܟܢ ܙܒܢܐ ܘܟܿܠܚܕ ܡܢܗܘܢܿ ܟܿܬܒ<EOS>ܗܼܘܐ ܠܥܠ̈ܝܡܐ ܚܝܠ̈ܬܢܐ<EOS>ܕܒܫܒܛܗ ܘܥܠܼܬܐ ܕܡܢܝܢܗܘܿܢ ܐܝܬܝܗܿ ܗܼܘܬ݀ ܐܝܟܢܐ ܕܬܬܓܼܠܐ ܛܝܒܘܼܬܗ ܕܐܠܗܐ ܕܠܘܬܗܘܿܢ<EOS>ܕܡܐܝܬܝܢ ܫܢ̈ܝܼܢ ܡܼܢ ܫܒܼܥܝܼܢ ܢܦܫ̈ܢ ܠܗܕܐ ܣܓܝܐܘܬܐ ܐܬܛܝܼܘ ܘܕܒ̄ ܕܐܟܡܐ ܕܡܬܼܡܢܝܢ ܦܠ̈ܚܐ<EOS>ܕܡܠܟܐ ܠܩܪܒܐ ܗܿܟܘܬ ܗܼܢܘܿܢ ܕܓ̄ ܕܠܐ ܐܘܬܪ ܐܢܘܿܢ ܣܓܝܐܘܬܗܘܢܿ ܥܠ ܕܡܛ݀ܠ ܒܝܼܫܘܼܬܗܘܢܿ<EOS>ܐܒܼܕܘ ܣܘܿܓܐܗܘܢܿ ܒܡܕܒܪܐ ܐܝܟ ܕܠܣܘܼܪܕܐ ܕܕܪ̈ܐ ܕܐ݀ܬܝܢ ܬܘܼܒ ܐ݀ܡܪܝܼܢܢ ܡܢܝܿܢܐ ܕܙܒܢ̱ܬܐ<EOS>ܩܕܡܝܬܐ ܕܒܪܝܫ ܟܬܒܐ ܕܒܫܢ̱ܬܐ ܕܒ̄ ܕܡܦܩܬܐ ܐܬܡܢܝܼܘ ܡܼܢ ܒܪ ܥܣܪܝܢ ܫܢ̈ܝܼܢ ܘܠܥܠ<EOS> ܘܗ݀ܘܝܢ<EOS>ܫܬܡܐܐ ܘܬܠܬܐ ܐ̈ܠܦܝܐ ܘܚܡܫܡܐ ܘܚܡܫܝܼܢ ܣܛܪ ܡܼܢ ܠ̈ܘܝܐ ܘܒܿܬܪ ܐܪܒܥܝܼܢ ܫܢ̈ܝܼܢ ܐܘܿ ܒܨܝܼܪ<EOS>ܒܿܬܪ ܡܘܬܗ ܕܐܗܪܘܢ܇ ܒܥܪܒܘܬ ܡܘܐܒ ܦܩܼܕ ܠܗ ܒܣܦܪܐ ܗܢܐ ܕܢܡܢܘܿܢ ܐܢܘܿܢ ܘܣܠܼܩ ܡܢܝܿܢܗܘܢܿ<EOS>ܠܫܬܡܐܐ ܐܠܦܝܼ̈ܢ ܘܐܠܦܐ ܘܫܒܥܡܐܐ ܘܬܠܬܝܼܢ܇ ܗܕܐ ܦܩܼܕ ܡܪܝܐ ܕܢܘܕܥ ܕܟܡܐ ܗܼܘܘ ܐܝܠܝܢ ܕܢܦܼܩܘ<EOS>ܡܼܢ ܡܨܪܝܢ ܘܡܼܢ ܒܪ ܥܣܪܝܼܢ ܫܢ̈ܝܼܢ ܘܠܥܠ ܘܕܥܡܐ ܡܝܼܬܘ ܡܢܗܘܿܢ ܒܡܕܒܪܐ ܐܝܠܝܢ ܕܡܝܼܡܐ<EOS>ܕܠܐ ܢܥܠܘܢܼ ܠܢܝܿܚܬܗ ܐܦܣ ܗܫܐ ܕܢܬܡܢܘܿܢ ܕܐܦ ܐܒܗ̈ܐ ܣܦܼܘ ܐܠܐ ܒܢܝ̈ܗܘܿܢ ܒܕܘܟܬܗܘܿܢ ܩܡܼܘ<EOS>ܬܘܼܒ ܦܩܼܕ ܕܢܬܡܢܘܿܢ ܡܛ݀ܠ ܕܥܬܝܼܕ ܗܼܘܐ ܕܢܘܪܒ ܐܢܘܿܢ ܠܐܪܥܐ ܒܦܘܠܓܐ ܟ݀ܠܚܕ ܠܦܘܼܬ ܣܓܝܐܘܬ<EOS>ܫܒܛܗ ܝܼܪܬ܇ ܘܠܘ ܒܫܘܝܘܼܬܐ ܝܪܬܘܼܗܿ ܐܡܝܼܪ ܕܐܢܫ ܠܦܘܼܬ ܡܢܝܿܢܗ ܢܩܒܠ ܠܝܪܬܘܬܗ ܩܪ̈ܝܚܐ<EOS>ܘܪܘܪ̈ܒܢܐ ܗ̄ ܠܝܕܘ̈ܥܐ ܕܒܗܘܢܿ ܩܿܪܐ ܥܠ ܡܫܟܢܐ ܕܣܗܕܘܬܐ ܗ̄ ܩܿܪܐ ܗܿܟܢ ܠܡܫܟܢ ܙܒܢܐ ܡܛ݀ܠ<EOS>ܕܒܡܨܥܝܘܼܬܗ ܟ݀ܠܗܝܢ ܥܣܩ̈ܬܐ ܘܟܣܝ̈ܬܐ ܢܣܒ̈ܢ ܗܼܘ̈ܝ ܫܪܝܐ ܘܢܦܩ̈ܢ ܠܓܠܝܐ ܐܟܡܐ ܕܒܝܕ ܣܗ̈ܕܐ<EOS>ܡܬܼܒܚ ܟܿܠܡܕܡ ܣܟܐ ܒܡܢܝܢܐ ܕܓܒܪ̈ܐ ܕܐܬܡܢܝܼܘ ܣܛܪ ܡܼܢ ܢܫ̈ܐ ܘܛܠ̈ܝܐ ܘܣ̈ܒܐ ܫܬܡܐܐ ܘܬܠܬܐ<EOS>ܐܠܦܝܼ̈ܢ ܘܚܡܫܡܐܐ ܘܚܡܫܝܼܢ ܘܡܢܝܿܢܐ ܕܠ̈ܘܝܐ ܡܼܢ ܟ݀ܠ ܕܟܪܐ ܒܪ ܝܪܚܐ ܘܠܥܠ ܥܣܪܝܢ ܘܬܪܝܢ<EOS>ܐ̈ܠܦܝܼܢ ܒܿܬܪܟܢ ܦܩܼ ܕܐܠܗܐ ܕܢܬܡܢܘܿܢ ܒܘܼܟܪ̈ܐ ܕܕܟܪ̈ܐ ܕܒܢ̈ܝ ܝܣܪܐܝܠ ܡܼܢ ܒܪ ܝܪܚܐ ܘܠܥܠ<EOS>ܘܣܠܼܩ ܡܢܝܿܢܐ ܕܒܘܼܟܪ̈ܐ ܟܒ̄ ܐܠܦܝܼ̈ܢ ܘܡܐܬܝܢ ܘܫܒܥܝܼܢ ܘܬܠܬܐ ܠܗܿܠܝܢ ܪܢܓ̄ ܝܬܝܼܪܐ ܦܩܼܕ<EOS>ܐܠܗܐ ܕܢܬܠܘܢܼ ܚܡܫܐ ܡܬܩ̈ܠܝܼܢ ܐܘܿܟܝܼܬ ܣܝܩܠܘܣ܇ ܠܘܬ ܣܘܪܝܐ ܡܬܼܩܪܐ ܐܣܬܝܼܪܐ ܐܘܿܟܝܼܬ<EOS>ܐܪܒܥܐ ܙܘ̈ܙܐ ܥܠ ܗܢܐ ܪܥܝܢܐ ܟ݀ܬܒܝܼܢ ܒܦܘܼܫܩܐ ܕܐܘܢܓܠܝܘܿܢ ܟܕ ܕܐܬܘ ܠܘܬ ܡܫܝܼܚܐ ܘܬܒܥܼܘ<EOS>ܬܪܝܢ ܙܘ̈ܙܐ ܡܢܗ ܒܐܝܼܕ̈ܝ ܫܡܥܘܢܿ ܡܐ ܕܫܿܩܠ ܡܫܟܢܐ ܢܪܟܢܘܼܢܗ ܠ̈ܘܝܐ ܗ̄ ܢܫܪܘܢܝܗܝ ܡܼܢ<EOS>ܪܘܼܟܒܗ ܘܡܐ ܕܫܿܪܐ ܡܫܟܢ ܗܿܟܘܬ ܐܝܟܐ ܕܐܙܿܠܐ ܘܫܿܪܝܐ ܥܢܢܐ ܢܩܫܘܼܢܗ ܠ̈ܘܝܐ ܗ̄ ܢܩܝܼܡܘܼܢܗ ܘܢܩܫܘܢܼ<EOS>ܘܢܡܬܚܘܢܼ ܝܪ̈ܝܥܬܗ ܓܒܪ ܠܡ ܒܛܘܼܠܩܗ ܗ̄ ܡܠܠܠ ܥܠ ܛܟܣܐ ܕܡܫܪ̈ܝܢܝܗܘܢ ܘܟܿܠܢܫ ܠܡ ܡܢܗ ܘܠܗ<EOS>ܒܫܪܒܬܐ ܕܒܝܬ ܐܒܗ̈ܘܗܝ ܢܫܪܐ ܘܠܐ ܢܒܠܒܠܘܢܼ ܐܘܿ ܢܚܠܛܘܢܼ ܠܫܒ̈ܛܐ ܒܚ̈ܕܕܐ ܡܼܢ ܩܒܘܿܠ ܗ̄<EOS>ܠܪܘܚܩܐ ܡܼܢ ܡܫܟܢܙܒܢܐ ܢܫܪܘܿܢ ܘܠܐ ܢܬܩܪܒܘܢܼ ܠܘܬܗ ܘܕܫܪܝܢ ܡܼܢ ܡܕܢܚܐ ܛܘܠܩܐ ܕܝܗܘܕܐ ܗ̄<EOS>ܬܓܡܐ ܘܐܡܿܪ ܬܘܼܒ ܥܠ ܗܿܠܝܢ ܬܪܝܢ ܫܒ̈ܛܝܼܢ ܕܢܩܝܼܦܝܼܢ ܠܗ ܡܛ݀ܠ ܕܗܿܠܝܢ ܫܒ̈ܛܐ ܕܐܡܪܪ ܠܥܠ<EOS>ܒܡܢܝܿܢܐ ܓܘܢܝܐ ܡܿܦܠܓ ܠܗܘܢܿ ܬܢܢ ܒܡܢܝ̈ܢܐ ܐܪܒܥܐ ܡܼܢ ܡܕܢܚܐ ܘܒ݀ܬܪܟܢ ܡܼܢ ܬܝܡܢܐ ܘܕܡܥܪܒܐ<EOS>ܟܢ ܗܿܢܘܿܢ ܕܒܓܪܒܝܐ ܟܕ ܫܿܩܠܝܼܢ ܕܝܗܘܕܐ ܩܕܡܐܝܬ ܡܼܢ ܬܪܝܢ ܫܒ̈ܛܐ ܕܢܩܝܼܦܝܼܢ ܠܗ ܘܫܼܩܠ<EOS>ܡܫܟܢܙܒܢܐ ܡܫܪܝܼܬܐ ܕܠܘܗܝܐ ܒܓܘ ܗ̄ ܕܗܿܢܘܿܢ ܠ̈ܘܝܐ ܕܝܬܝܼܒܝܼܢ ܡܼܢ ܡܕܢܚܐ ܐܝܟ ܕܐܦ ܫܒܛܐ<EOS>ܕܝܗܘܕܐ ܢܫܩܘܠܢܼ ܐܦ ܗܼܢܘܿܢ ܘܟܕ ܕܪܘܒܝܠ ܕܒܬܝܡܢܐ ܫܿܩܠܝܪܢ ܐܦ ܠ̈ܘܝܐ ܕܒܬܝܡܢܐ ܢܫܩܠܘܢܼ<EOS>ܗܿܟܢ ܐܦ ܕܡܥܪܒ ܘܟܢ ܕܬܝܡܢܐ ܘܐܡܬܝ ܕܫܿܪܝܢ ܫܒ̈ܛܐ ܢܫܪܘܿܢ ܗܿܠܝܢ ܬܘܠ̈ܕܬܐ ܕܐܗܪܘܢ ܘܕܡܘܫܐ<EOS>ܗ̄ ܟܕ ܬܘܠ̈ܕܬܐ ܕܐܗܪܘܢ ܚܿܫܒ ܗܪܟܐ ܘܕܡܘܫܐ ܠܐ ܡܛܠ ܕܡܘܫܐ ܐܚܘܼ̄ ܕܐܗܪܘܢ ܐܝܬ̄ܘ ܘܒܢ̈ܝܐ<EOS>ܕܡܘܫܐ ܡܬܚܫܒܝܼܢ ܒܢ̈ܘܗܝ ܕܐܗܪܘܢ ܬܘܼܒ ܟܒܪ ܠܐ ܥܕܟܝܼܠ ܐ݀ܬܝܢ ܗܼܘܘ ܒܢ̈ܘܗܝ ܕܡܘܫܐ ܡܛ݀ܠ<EOS>ܕܒܡܕܝܢ ܗܼܘܘ ܥܡ ܡܗܘܢܿ ܡܛܠ ܕܥܡܐ ܒܡܕܒܪܐ ܗܼܘܐ ܘܢܛܪܘܢܼ ܡܛܪܬܐ ܗ̄ ܠܘ ܥܠ ܒܝܬܗ ܕܐܗܪܘܢܿ<EOS>ܪܡܿܙ ܐܠܐ ܢܛܪܘܢܼ ܠܡܫܟܢܐ ܒܠܠܝܐ ܘܒܐܝܡܡܐ ܡܼܢ ܓܢ̈ܒܐ ܕܡܼܢ ܥܡܡ̈ܐ ܕܐܬܝܢ ܗܼܘܘ ܥܡܗܘܢܿ<EOS>ܘܢܛܪܘܢܼ ܟ݀ܠܗܘܿܢ ܡܐܢ̈ܘܗܝ ܗ̄ ܡܼܢ ܛܡܐܘܼܬܐ ܘܣܘܼܝܿܒܐ ܡܫܟܢܐ ܘܐܦ̈ܝ ܬܪܥܐ ܠܦܪܣܐ ܗܿܘ ܕܦܪܫ<EOS>ܒܝܬ ܩܘܼܕܫܐ ܠܩܕܘܿܫܩܘ̈ܕܫܝܼܢ ܦܪܣܗ ܬܘܼܒ ܠܡܫ̈ܟܐ ܕܕܟܪ̈ܐ ܕܐܣܦܝܢܝܩܐ ܘܣܘܣܓܘܢܐ܇<EOS>ܕܦܪܝܼܣܝܣܼܢ ܗܼܘܘ ܠܥܠ ܡܼܢ ܝܪ̈ܝܥܬܐ ܕܘܓ̈ܠܓܐ ܕܕܪܬܐ ܗ̄ ܩܝܣ̈ܐ ܐܢܘܿܢ ܩܛ̈ܝܼܢܐ ܕܐܝܬ ܒܗܘܿܢ<EOS>ܙܩܙܩ̈ܬܐ ܐܘܿܟܝܼܬ ܙܓܙܓ̈ܬܐ ܕܦܪܙܐ ܘܬ݀ܠܝܢ ܒܗܝܢ ܘ̈ܐܠܐ ܩܕܡ ܡܕܒܚܐ ܐܚܪ̈ܢܐ ܐܡܿܪܝܼܢ<EOS>ܕܓ̈ܠܓܐ ܘܐ̈ܠܐ ܐܢܘܢ ܐܘܟܝܼܬ ܦܪ̈ܣܐ ܐܢܘܿܢ ܡܛ݀ܠ ܕܡܬܓܠܓܠܝܼܢ ܐܘܿܟܝܼܬ ܡܬܬܪܝܼܡܝܼܢ ܐܬܩܪܝܼܘ<EOS>ܓܠ̈ܓܐ ܐܝܟ ܐܣ̈ܐ ܓܝܪ ܦܪܝܼܣܝܼܢ ܩܕܡ ܡܫܟܢܐ ܛܘܼܢܒ̈ܘܗܝ ܘܟ݀ܠܗܘܿܢ ܦܘܼܠ̈ܚܢܘܗܝ ܗ̄ ܛܘܼܢ̈ܒܐ<EOS>ܚܒ̈ܠܐ ܐܢܘܿܢ ܕܩܛܝܼܪܝܼܢ ܒܣܟ̈ܐ ܕܡܫܟܢܐ ܐܝܟ ܕܠܐ ܢܬܪܘܛ ܐܚܪ̈ܢܐ ܐܡܿܪܝܼܢ ܕܚܒ̈ܠܐ ܩܛܗܝܼܢܐ<EOS>ܐܢܘܿܢ ܕܒܗܘܿܢ ܡܬܐܣܪܝܼܢ ܗܼܘܘ ܘܐ̈ܠܐ ܦܘ̈ܠܚܢܘܗܝ ܫܡܐ ܗܼܘ ܚܒܘܿܫܐ ܕܟܿܠܗܘܿܢ ܐܢ ܡܛ݀ܠ<EOS>ܕܦܿܠܚܝܼܢ ܒܬܘܼܩܢܗܘܿܢ ܘܐܢ ܡܛ݀ܠ ܕܠܗܘܢܿ ܗܿܘܐ ܟܿܠܗ ܦܘܼܠܚܢܐ ܕܠ̈ܘܝܐ ܣܟ̈ܐ ܩܿܪܐ ܠܗܿܠܝܢ ܕܒܗܘܢܿ<EOS>ܡܬܼܐܣܪܝܼܢ ܚܒ̈ܠܐ ܕܡܫܟܢܐ ܟ݀ܠܗܘܿܢ ܡܢܝ̈ܝܢܐ ܕܠ̈ܘܝܐ ܗ̄ ܡܼܢ ܕܫܠܡ ܡܢܝܿܢܐ ܕܠ̈ܘܝܐ ܡܿܢܐ<EOS>ܒܘܼܟܪ̈ܐ ܕܟܪ̈ܐ ܕܒܢ̈ܝ ܝܣܪܐܝܠ ܗܿܢܘܿܢ ܕܚܠܦܝܗܘܢܿ ܡܫܡܝܼܢ ܗܼܘܘ ܠ̈ܘܝܐ ܒܘܼܟܪ̈ܐ ܕܝܢ ܕܟܪ̈ܐ<EOS>ܡܢܐ ܒܠܚܘܕ ܡܛ݀ܠ ܕܕܟܪ̈ܐ ܡܫܡܫܝܼܢ ܗܼܘܘ ܚܠܦܝܗܘܢܿ ܒܡܫܟܢܐ܇ ܐ݀ܡܪܝܼܢ ܕܒܡܨܪܝܢ܇ ܠܘ ܒܠܚܘܕ<EOS>ܒܘܼܟܪ̈ܐ ܕܟܪ̈ܐ ܐܬܩܼܛܠܘ ܐܠܐ ܕܢܩܒ̈ܬܐ ܘܢܚܬܘܢ ܐܦ̈ܝ ܬܪܥܐ ܗ̄ ܦܿܩܕ ܕܢܟܣܘܢ ܐܦ̈ܝ ܡܫܟܢܐ<EOS>ܒܡܫ̈ܟܐ ܦܠ̈ܝܼܚܐ ܕܦܪܝܼܣܝܼܢ ܥܠܗܘܢܿ ܕܠܐ ܢܣܼܩ ܥܠܝܗܘܢܿ ܚܠܐ ܒܐܘܪܚܐ ܘܢܬܚܒܠܘܢܼ ܘܬܘܼܒ ܕܠܐ<EOS>ܢܬܬܫܝܼܛܘܢ ܒܚܙܬܐ ܐܡܝܼܢܬܐ ܡܢܝܩ̈ܝܬܐ ܗ̄ ܡܐܢ̈ܐ ܕܡܬܼܢܩܐ ܒܗܘܢܿ ܢܘܼܩܝܐ ܐܘܿ ܟܝܠܐ ܕܒܗ<EOS>ܡܡܫܚܝܐܝܬ ܡܬܬܟܝܼܠܝܼܢ ܡ̈ܝܐ ܘܚܡܪܐ ܛܪ̈ܘܠܐ ܡܫܚ̈ܠܢܐ ܐܝܠܝܢ ܕܡܫܼܬܦܐ ܒܗܘܢܿ ܚܡܪܐ<EOS>ܕܢܘܼܩܝܐ ܡܒܙܥܝܼܢ ܓܝܪ ܒܙ̈ܥܐ ܙܥܘܪ̈ܐ ܐܝܟ ܕܩܠܝܼܠ ܩܠܝܼܠ ܢܛܦܘܢܼ ܚܡܪܐ ܥܠ ܢܘܼܪܐ ܘܬܕܥܟܝ<EOS>ܡܓܪܘܦܝܬܐ ܐܝܟ ܟܦ̈ܐ ܕܦܪܙܠܐ ܕܓ݀ܪܦܝܼܢ ܒܗܝܢ ܢܘܼܪܐ ܐܘܿ ܩܛܡܐ ܫܚ̈ܠܐ ܐܝܟ ܟܦ̈ܐ ܕܛܪ̈ܘܠܐ<EOS>ܡܒܙܥ ܐܦ ܗܪܘ ܘܡܦܫܪܝܼܢ ܒܗ ܬܪܒܐ ܥܠ ܢܘܼܪܐ ܐܘܿ ܩܛܡܐ ܦܝܠ̈ܣܐ ܕܝܢ ܒܘܢܟܐ ܐܘܿܟܝܼܬ ܡܘܬܒܐ<EOS>ܕܝܠܗܘܿܢ ܠܘ ܐܝܟ ܟܣܐ ܗܼܘܐ ܐܠܐ ܝܬܝܼܒ ܥܠ ܐܪܥܐ ܟܕ ܠܐ ܪܡ ܘܡܓ̈ܣܐ ܬܘܼܒ ܠܗܘܢܿ ܠܦܝ̈ܠܣܐ<EOS>ܩܿܪܐ ܓܒܪܐ ܐܘܿ ܐܢܬܬܐ ܕܢܥܒܕܘܢ ܚܛܗ̈ܐ ܗ̄ ܒ݀ܬܪ ܕܐܠܼܦ ܥܠ ܡܫܟܢ ܙܒܢܐ ܘܡ̈ܐܢܘܗܝ ܘܕܡܿܢ<EOS>ܕܛ݀ܥܝܢ ܠܗܘܿܢ ܟܕ ܠܦܘܼܬ ܝܩܝܼܪܘܼܬܐ ܕܨܒܘ̈ܬܐ ܠܡܝܩܪܘܬܐ ܕܨܒ̈ܘܬܐ ܠܡܝܩܪܘܬܐ ܕܦܪܨܘܦܐ ܦܿܠܓ<EOS>ܠܛܥܘܼܢܬܐ܇ ܐ݀ܡܪ ܥܠ ܢܡܘܿܣܐ ܕܚܛ̈ܗܐ ܕܥܿܒܕܝܼܢ ܒܢܝܢܫ̈ܐ ܘܢܥܒܕܘܢܼ ܥܘܠܐ ܩܕܡ ܡܪܝܐ ܬܬܚܝܒ<EOS>ܢܦܫܐ ܗ݀ܝ ̈ܞ ܫܘܝܬ ܠܬܒܥܬܐ ܐܝܬܝܗܿ ܢܗܦܘܿܟ ܗܛܗܗ ܥܠ ܪܝܫܗ ܗ̄ ܕܗܿܘ ܡܕܡ ܕܛܠܼܡ ܐܢ ܡܼܢ<EOS>ܐܠܗܐ ܘܐܢ ܡܼܢ ܟܢܬܗ ܥܠܘܗܝ ܗܿܦܟ ܣܘܼܓܦܢܗ ܡܐ ܕܐܬܓܠܝܼ ܘܟܕ ܡܿܢܗܪ ܠܡܠܼܬܐ ܐ݀ܡܪ ܘܚܕ ܡܼܢ<EOS>ܚܡܫܐ ܢܘܣܦ ܥܠܘܗܝ ܗ̄ ܚܕ ܡܼܢ ܚܡܫܐ ܡܼܢ ܗܿܘ ܕܛܠܼܡ ܢܘܣܦ ܥܠܘܗܝ ̈ ܢܦܢܠܐ ܠܡܿܢ ܕܕܝܼܠܗ<EOS>ܚܛ̈ܗܐ ܗ̄ ܟܕ ܡܬܼܦܠܓ ܠܡܢ̈ܘܬܐ ܚܡܫ ܗܿܘ ܡܕܡ ܕܛܠܝܼܡ ܠܗܿ ܠܦܘܼܬ ܡܢܬܐ ܚܕܐ ܢܘܣܦ ܛܝ̈ܡܐ<EOS>ܘܢܦܪܘܥ ܘܐܢ ܠܝܬ ܠܗ ܡܕܡ ܠܡܼܦܪܥ ܩܪܝܼܒܗ ܢܦܪܘܿܥ ܗ̄ ܗܕܐ ܕܝܬܝܼܪ ܡܿܟܚܐܕܐ ܠܛܠ̈ܘܿܡܐ ܟܕ<EOS>ܡܬܟܚܕܝܼܢ ܡܼܢ ܒܢ̈ܝ ܫܪܒܬܗܘܿܢ ܘܥܒܕܐ ܬܘܼܒ ܕܠܐ ܢܚܛܘܿܢ ܟܕ ܛܒ ܢܚܛܘܿܢ ܩܪ̈ܝܒܘܗܝ ܘܿܠܝܐܝܬ<EOS>ܦܿܪܥܝܼܢ ܚܠܦܘܗܝ ܡܛ݀ܠ ܕܐܦ ܝܪ̈ܬܝ ܩܢܝܿܢܗ ܐܢܘܿܢ ܐܢ ܠܝܬ ܒܢ̈ܝ ܟܕ ܡܿܐܬ ܒܕܓܘܿܢ ܐܢ ܡܙܕܒܢ<EOS>ܒܡܣܟܢܘܼܬܗ ܗܼܢܘܿܢ ܚܝܿܒܝܼܢ ܕܢܦܪܩܘܼܢܝܗܝ ܘܐܦ ܦܿܪܥܝܼܢ ܚܠܦܘܗܝ ܚܘܒܬܗ ܟܕ ܚܿܛܐ ܘܡܬܼܓܠܝܐ ܐܦ ܕܒܚܼܐ ܬܘܼܒ<EOS>ܬ݀ܒܥ ܡܢܗ ܕܡܬܼܚܣܐ<EOS> ܐ݀ܡܪ ܥܠ ܢܡܘܿܣܐ ܕܪܘܚܐ ܕܛܢܢܐ<EOS> ܓܒܪ ܓܒܪ ܟܕ ܬܫܼܛܐ ܢܬܬܗ ܗ̄<EOS>ܢ݀ܦܩܐ ܡܼܢ ܬܩܢܘܼܬܗܿ ܘܡܙܢܝܐ ܬܥܒܼܕ ܒܗ ܥܘܠܐ ܗ̄ ܚܿܛܝ̈ܐ ܠܡ ܒܙܘܘܓ ܗܿܘܝܐ ܫܛܝܼܬܐ<EOS>ܘܡܫܼܬܚܛܐ ܡܼܢ ܢܘܼܟܪܝܐ ܥܘܠܐ ܓܝܪ ܥܿܒܕܐ ܒܗ݀ܝ ܕܫܿܩܠܐ ܦܓܪܐ ܕܠܒܥܠܗܿ ܙܕܩ ܘܝܿܗܒܐ ܠܗ<EOS>ܠܢܘܼܟܪܝܐ ܬܐܼܬܐ ܥܠ ܒܥܠܗܿ ܪܘܼܚܐ ܕܛܢܢܐ ܗ̄ ܢܬܬܙܝܼܥ ܒܗ ܚܘܼܫܒܐ ܡܼܢ ܡܕܡ ܕܚܿܙܐ ܒܐܢܬܬܗ<EOS>ܟܐܡܬ ܕܝܢ ܕܐܫܬܪܓܠܼܬ݀ ܠܘܬ ܙܢܝܘܼܬܐ ܪܘܼܚܗ ܕܛܢܢܐ ܠܚܘܼܫܒܐ ܘܠܨܒܝܿܢܐ ܘܠܡܪܢܝܼܬܐ ܕܥܠܝܗܿ<EOS>ܕܨܒܘܼܬܐ ܩܿܪܐ ܐܝܟ ܗ݀ܝ ܕܪܘܚܐ ܕܙܢܝܘܼܬܐ ܘܪܘܼܚܐ ܕܛܥܝܘܼܬܐ ܘܪܘܚܐ ܛܒܝܼܥܝܬܐ ܘܪܘܚܐ<EOS>ܪܝܼܩܢܝܬܐ ܠܘ ܐܟܡܿܢ ܕܪܘܼܚܐ ܕܐܝܟ ܗܿܠܝܢ ܐܝܬ ܐܠܐ ܪܘܚܐ ܕܛܢܢܐ ܩܿܪܐ ܬܢܢ ܠܚܘܼܫܒܐ ܒܝܼܫܐ<EOS>ܕܡܣܒܪ ܥܠܝܗܿ ܕܐܢ ܙܢܼܝܬ݀ ܐܘܿ ܠܐ ܗܕܐ ܗ݀ܝ ܗ݀ܝ ܕܛܡܐܐ ܐܘܿ ܠܐ ܡܛܡܐܐ ܢܝܬܝܗܿ ܠܘܬ ܟܗܢܐ<EOS>ܗ̄ ܓܒܪܗܿ ܕܐܢܬܬܐ ܩܡܚܐ ܗ̄ ܦܿܩܕ ܟܗܢ ܕܬܝܬܐ ܥܡܗܿ ܕܣܥܪ̈ܐ ܠܫܘܼܘܕܥ ܠܡ ܕܐܟܙܢܐ ܕܗ݀ܝ<EOS>ܕܝ݀ܠܕܐ ܡܼܢ ܙܘܘܓܐ ܢܡܘܿܣܝܐ ܣܡܝܼܕܐ ܝܫܝܐ ܥܡ ܫܘܦܢܝܢܐ ܘܒܪ ܝܘܢܐ ܕܡܝܬܝܐ ܗܿܟܢܐ ܘܐܦ<EOS>ܗܕܐ ܕܒܓܘܪܐ ܐܫܬܚܼܛܬ݀ ܩܡܚܐ ܕܣܥܪ̈ܐ ܦܿܩܕ ܕܬܝܬܐ ܕܢܘܕܥ ܥܠ ܢܚܘܼܒܘܼܬܗ ܕܓܘܪܐ ܘܡܙܠܗܙܘܬܗ<EOS>ܕܡܼܢ ܟ݀ܠ ܛܘܼܒ̈ܝܼܢ ܘܐܝܟ ܕܡܐܟܘܠܬܐ ܕܣܥܪ̈ܐ ܡܼܢ ܐܢܢܩܝ ܐܝܬܝܗܿ ܠܟܪܝ̈ܐ ܘܠܨܪܝܼܩܐ ܗܿܟܢܐ<EOS>ܐܦ ܣܘܼܥܪܢܗ ܕܓܘܪܐ ܡܼܢ ܨܒܝܿܢܐ ܘܠܘ ܡܼܢ ܐܢܢܩܝ ܣܿܥܪܝܼܢ ܠܗ ܣܥܘܪ̈ܘܗܝ ܘܠܐ ܢܣܘܿܟ ܥܠܘܗܝ<EOS>ܡܫܚܐ ܗ̄ ܒܗ݀ܝ ܕܠܐ ܫܿܘܝܢ ܓܝܪ̈ܐ ܠܪ̈ܚܡܐ<EOS> ܘܢܣܒ ܟܗܢܐ ܡܝ̈ܐ ܩܕܝܼܫ̈ܐ ܗ̄ ܩܿܪܐ ܠܡܝ̈ܐ<EOS>ܩܕܝܼܫ̈ܐ ܡܛ݀ܠ ܦܪܝܼܫܘܼܬܗܘܿܢ ܕܠܣܘܼܥܪܢܐ ܗܢܐ ܘܬܘܼܒ ܡܛ݀ܠ ܕܡܬܩܕܫܝܼܢ ܒܡܠܼܬܐ ܕܐܠܗܐ<EOS>ܒܡܐܢܐ ܕܦܚܪܐ ܗ̄ ܒܦܚܪܐ ܪܡܿܙ ܠܗܘܢܿ ܡܛܜܠ ܡܚܝܼܠܘܼܬܗ ܘܡܬܒܪܢܘܼܬܗ ܕܟܝܢܐ ܐܢܫܝܐ ܘܡܼܢ<EOS>ܥܦܪܐ ܕܐܝܬ ܒܫܦܘܼ̈ܠܘܗܝ ܕܡܕܒܚܐ ܡܼܢ ܗܢܐ ܢܪܡܐ ܒܡ̈ܝܐ ܚܕ ܡܿܢ ܕܐܬܬܫܝܼܛܬ݀ ܐܢܬܬܐ ܗܕܐ ܐܝܟ<EOS>ܥܦܪܐ ܕܒ̄<EOS> ܕܥܦܪܐ ܫܝܼܛܐ ܥܿܐܠ ܘܡܿܦܪܣܐ ܠܗܘܿܢ ܠܚܘܼܫ̈ܒܝܗܿ ܕܪ̈ܥܝܢܼ ܘܥܿܢܝܢܼ ܒܓܝܪܘܬܐ<EOS>ܡ̈ܝܐ ܡܪܝܪ̈ܐ ܘܒܚܝܼܪ̈ܐ ܗ̄ ܩܿܪܐ ܡܪܝܪ̈ܐ ܡܛܠ ܩܛܡܐ ܕܥܓܠܬܐ ܐܘܿܟܝܼܬ ܬܘܪܬܐ ܘܕܝܘܼܬܐ<EOS>ܕܡܬܼܠܚܝܐ ܒܗܘܿܢ܇ ܗ݀ܝ ܕܟܬ̈ܝܼܒܢ ܒܗܿ ܠܘܛ̈ܬܐ ܩܫܝ̈ܬܐ ܕܡܼܢ ܬܢܝܢ ܢܡܘܿܣܐ ܕܐ݀ܡܪ ܟܗܢܐ܇ ܡܛ݀ܠ<EOS>ܕܒܿܚܝܼܢ ܘܓܿܠܝܢ ܟܣ̈ܝܬܐܥܒܪܝܐ ܡ̈ܝܐ ܠ̈ܝܼܛܐ ܐܡܿܪ ܢܦܪܘܿܥ ܪܝܫܗܿ ܗܞ ܢܓܠܐ ܟܗܢܐ ܪܝܫܗܿ<EOS>ܘܢܬܒܼܠܒܠ ܘܢܬܢܼܬܫ ܣܥܪܗܿ ܘܬܐܡܪܝ ܐܡܝܼܢ ܗ̄ ܢܗܘܐ ܒܪܬ ܩܠܐ ܗܿܝ ܗܕܐ ܕܫܠܡܘܼܬܐ ܕܥܠ ܗܿܠܝܢ<EOS>ܕܡܬܼܐܡܪ̈ܢ ܬܐܼܠܕܝ ܕܝܢ<EOS>ܕܟܪܐ ܗ̄ ܡܛ݀ܠ ܕܒܕܟܪܐ ܚܿܕܝܢ ܐܒܗ̈ܐ ܘܥܠ ܕܐܬܥܫܼܩܬ݀ ܡܿܠܟ ܠܗܿ ܒܪܐ ܘܐܢ ܢܩܒܬܐ ܒܿܛܢܐ<EOS>ܗܼܘܬ݀ ܡܿܨܐܼ ܗܼܘܐ ܚܝܠܐ ܐܠܗܝܐ ܕܢܫܚܠܦܝܼܘܗܝ ܠܕܟܪܪܐ܇ ܐܠܐ ܕܝܼܕܥ ܐܠܗ ܒܡܦܕܡܘܼܬ ܝܼܕܥܬܗ<EOS>ܕܡܬܼܥܫܩܐ ܚܠܦ ܢܩܒܬܐ ܨܪ ܒܗܿ ܕܟܪܐ ܘܫܚܿܠܦܗ ܠܟܝܿܢܐ ܕܛܠܝܼܡܬܐ ܬܬܪܢܨܚܝ܇ ܘܢܦܚܘܢ ܡܥܝ̈ܟܝ<EOS>ܗ̄ ܠܘ ܓܝܪ ܒܫܥܬܐ ܕܫ݀ܬܝܐ ܗܼܘܬ݀ ܠܡܝ̈ܐ ܡܬܼܢܦܚܐ ܗܼܘܬ݀ ܐܦܠܐ ܥܛܡ̈ܬܗܿ ܘܡܬܼܡܣܝܐ ܟܪܣܗܿ܇<EOS>ܐܠܐ ܐܢ ܐܬܼܛܡܐܬ݀ ܐܘܿ ܓܪܼܬ݀ ܡܿܫܪܐ ܗܼܘܐ ܒܗܿ ܟܘܼܪܗܢܐ܇ ܘܒܿܬܪ ܙܒܢܐ ܙܥܘܪܐ ܡܬܼܢܦܚܐ ܗܼܘܬ݀<EOS>ܟܪܣܗܿ ܐܚܪ̈ܢܐ ܐ݀ܡܪܝܼܢ ܕܐܝܟ ܕܠܕܘܼܚܠܐ ܐܡܝܼܪܐ ܗܕܐ ܟܕ ܠܐ ܗܿܘܝܐ ܗܼܘܬ݀ ܐܡܿܪ ܥܠ<EOS>ܢܙܝܼܪܐ ܓܒܪܐ ܐܘܿ ܐܢܬܬܐ ܕܢܦܪܘܿܫ ܐܘܿ ܕܢܕܘܿܪ ܢܕܪܐ ܗ̄ ܠܚܐܪܘܼܬ ܕܨܒܝܢܐ ܝܗܒܼܗܿ ܠܗܕܐ܇<EOS>ܘܠܘ ܬܝܚܬ ܩܛܝܼܪܐ ܟܕܢܗܿ ܥܠܼܬܐ ܕܢܙܝܼܪ̈ܐ ܗܼܘܬ݀ ܕܟܕ ܫܐܠ ܐܢܫ ܡܼܢ ܐܠܗܐ ܡܕܡ ܬܬܝܼܗܒܝ ܠܗ<EOS>ܘܕܢܬܼܦܨܐ ܡܼܢ ܐܝܠܝܢ ܕܡܛܠܬܗܝܢ ܐܬܢܙܪ ܡܬܼܢܙܪ ܠܡܪܝܐ ܗ̄ ܕܢܬܼܢܙܪ ܡܼܢ ܨܒܘ̈ܬܐ ܐܝܟ ܕܢܫܦܪ<EOS>ܠܐܠܗܐ ܟ݀ܠ ܬܪܝܢܐ ܕܥܢܒ̈ܐ ܗ̄ ܡܫܬܝܐ ܕܡܬܼܥܒܕ ܡܼܢ ܥܢܒ̈ܐ ܚܒܝܼܫ̈ܬܐ ܥܢܒ̈ܐ ܓܝܪ ܐܝܬܝܗܝܢ<EOS>ܗܿܠܝܢ ܕܒܩܝܛܐ ܗܿܘܝܢ ܝܒܝܼܫ̈ܬܐ ܩܿܪܐ ܐܟܡܿܢ ܕܒܗܿ ܒܓܦܬܐ ܝܒܫ̈ܢ܇ ܘܡܬܼ̈ܛܠܩܢ ܘܟܕ<EOS>ܝܒܝܼܫ̈ܢ ܥܢܒ̈ܐ ܓܝܪ ܕܚܡܪܐ ܡܐ ܕܒܫܼ̈ܠܝ ܐܢ ܠܐ ܡܬܼܥܨܪ̈ܢ ܣܪ̈ܝܢ ܘܡܣ̈ܝܢ ܐܦܫ̈ܬܐ ܓܝܪ ܠܐ<EOS>ܡܬܼܥܨܪ ܡܢܗܝܢ ܚܡܪܐ ܐܠܐ ܠܡܐܟܘܠܬܐ ܠܚܘܿܕ ܚܫܚ̈ܢ ܡܼܢ ܥܘܼܨܪ̈ܐ ܘܥܕܡܐ ܠܟܡܫ̈ܘܢܐ ܠܐ<EOS>ܐܝܬܝܗܘܿܢ ܓܪ̈ܘܡܐ ܕܒܥܢ̈ܒܐ ܐܠܐ ܓܪ̈ܘܡܐ ܕܒܥܢ̈ܒܐ ܪ̈ܛܝܼܒܬܐ ܘܝܒܼܫ̈ܬܐ ܦܪ̈ܕܐ ܐܘܿ ܦܪ̈ܨܢܐ<EOS>ܡܬܼܩܪܝܢ ܡܿܕܝܢ ܟܡܫ̈ܘܢܐ ܐܝܬܝܗܘܿܢ ܥܢܒ̈ܐ ܝܒܝܼܫ̈ܬܐ ܕܢܬܪ̈ܢ ܡܼܢ ܣܓܘܼܠܐ ܘܟܡܝ̈ܢ ܟܐܡܬ<EOS>ܐܘܿ ܝܒܫ̈ܢ ܥܘܼܨܪ̈ܐ ܥܢܒ̈ܐ ܕܥܨܝܪ ܡܢܗܝܢ ܚܡܪܐ ܐܚܪ̈ܢܐ ܐܡܿܪܝܼܢ ܕܟܡܫ̈ܘܢܐ ܦܪ̈ܕܐ ܐܢܘܿܢ<EOS>ܕܒܡܨܥܬ ܥܢ̈ܒܐ ܕܗܼܢܘܿܢ ܓܪ̈ܘܡܐ ܘܐܦܫ̈ܬܐ ܥܢ̈ܒܐ ܝܒܝܼܫ̈ܬܐ ܘܢܪܒܥܐ ܣܥܪܐ ܕܕܪܝܫܗ ܒܝܕ<EOS>ܬܪܒܝܼܬܐ ܕܣܥܪܗ ܥܠ ܪܘܼܒܝܐ ܕܡܝܬܪ̈ܬܗ ܘܦܘܼܪ̈ܥܢܐ ܕܚܠܦ ܗܿܠܝܢ ܡܿܘܕܥ ܘܡܿܠܦ ܐܝܟܢܐ ܢܪܒܘܿܢ<EOS>ܟܗ̈ܢܐ ܠܥܡܐ ܟܕ ܡܿܨܠܝܢ ܢܒܪܟܟ ܡܪܝܐ ܘܢܢܛܪܟ ܘܢܢܗܪ ܡܪܝܐ ܐܦܘ̈ܗܝ ܥܠܝܟ ܘܢܥܒܕ ܠܟ ܫܠܡܐ ܗ̄<EOS>ܒܬܠܝܬܝܘܼܬ ܫܡ̈ܗܐ ܕܡܪܝܐ ܕܥܠ ܬܠܬܐ ܩܢܘܼ̈ܡܐ ܐܪܙ ܒܘܼܪܟܬܐ ܕܐܠܗܐ܇ ܥܒܿܕܐ ܐܝܬܝܗܿ ܕܒܢܝ̈ܢܫܐ<EOS>ܕܝܢ ܡ̈ܠܐ ܒܝܕ ܟܗ̈ܢܐ ܘܢܒܝ̈ܐ ܘܙܝܼܩ̈ܐ ܡܬܼܟܪܙܝܼܢ ܥܒܿܕ̈ܐ܇ ܘܒܿܬܪܟܢ ܡܬܼܓܠܝܢ ܥ݀ܒ̈ܕܐ<EOS>ܒܛܝܒܘܼܬܐ ܡܿܕܝܢ ܠܘ ܕܟܿܗܢܐ ܐܝܬܝܗܿ ܕܢܒܪܟ ܐܠܐ ܕܐܠܗܐ ܡܝܒܠܢܐ ܓܝܪ ܐܝܼܬ̄ܘ ܕܒܘܼܪ̈ܛܬܐ ܡܼܢ<EOS>ܐܠܗܐ ܘܗܘܼܐ ܒܝܘܡܐ ܕܫܠܡ ܡܘܫܐ ܠܡܩܡܘܼܬܗ ܠܡܫܟܢܐ ܗ̄ ܒ݀ܬܪ ܡܢܝܢܗ ܕܥܡܐ܇ ܗܘܼܐ ܗܘܼ ܗܢܐ<EOS>ܚܘܼܕܬܐ ܒܝܪܚܐ ܐܝܪ ܚܘܼܕܬܐ<EOS>ܕܝܢ ܕܐܡܿܪ ܗܪܟܐ ܠܘ ܐܟܡܿܢ ܕܐܥܬܼܩ ܗܝܟܐ ܘܐܬܼܚܕܬ ܐܝܟ ܗ݀ܘ ܕܗܼܘܐ ܒ݀ܬܪ ܒܐܘܪܫܠܡ ܡܛ݀ܠ<EOS>ܕܐܬܥܩܼܪܬ݀ ܐܘܪܫܡ ܡܼܢ ܒܒܠ̈ܝܐ ܘܒ݀ܬܪܟܢ ܡܼܢ ܐܢܛܝܟܘܿܣ ܐܦܝܦܐܢܝܘܿܣ ܕܬܪܬܝܢ ܐܠܐ ܚܘܼܕܿܬܐ<EOS>ܕܗܪܟܐ<EOS> ܠܚܕܬܘܬܐ ܕܐܢܫ̈ܐ ܐ݀ܡܪ ܘܠܚܕܬܘܬܐ ܕܡܕܒܚܐ ܘܐܦ ܥܠ ܟ݀ܠܗ ܡܫܟܢܐ ܪܡܿܙ ܟܕ ܚܘܼܕܬܐ ܐܘܿ<EOS>ܠܥܐܕܐ ܐܘܿ ܘܼܪܒܢܐ ܕܚܕܬܐܝܬ ܐܬܩܼܪܒ ܥܠ ܡܕܒܚܐ ܐܡܿܪ ܒܝܘܡܐ ܕܡܫܚܘܼܗܝ ܗ̄ ܚܘܼܕܬܐ ܕܗܪܟܐ<EOS>ܠܡܫܝܼܚܘܼܬܐ ܩܿܪܐ ܟܕ ܠܘ ܪܘܪ̈ܒܢܐ ܡܫܚܘܼܗܝ ܠܡܫܼܚܐ ܐܦܠܐ ܚܕܬܘܗܝ ܐܝܟ ܕܟܬܝܼܒ ܕܒܝܘܡܐ<EOS>ܕܐܬܡܼܫܚ ܡܼܢ ܪܘܪ̈ܒܢܐ ܒܡܫܼܚܐ ܘܕܡܐ ܡܬܼܩܕܫ ܗܼܘܐ ܡܫܟܢܐ ܥܡ ܗܿܠܝܢ ܕܝܼܠܗ ܩܪܒܘ ܪܘܪ̈ܒܢܐ<EOS>ܩܘܪ̈ܒܢܝܗܘܢܿ ܗ̄ ܟ݀ܠܚܕ ܡܢܗܘܿܢ ܝܘܡܐ ܚܕ ܡܩܪܒ ܗܼܘܐ ܩܘܼܪܒܢܗ ܬܐ ܘܥܓ̈ܠܬܐ ܕܡܬܼܥܒ̈ܕܢ ܡܿܢ<EOS>ܡܼܢ ܩܝܣ̈ܐ ܐܝܟ ܕܢܬܬܣܝܼܡܘܼܢ ܒܗܘܿܢ ܡ̈ܐܢܐ ܕܡܫܟܢܐ ܘܟ݀ܠ ܚܕܐ ܡܬܼܢܓܕܐ ܡܼܢ ܬܪܝܢ ܬܘܪ̈ܝܢ<EOS>ܒܗ݀ܝ ܕܒܓܝ̈ܓܠܐ ܥܒܝܼܕ̈ܢ ܟ݀ܠ ܬܪܝܢ ܪܘܪ̈ܒܢܐ ܚܕܐ ܥܓܠܬܐ ܩܪܒܘ ܘܟ݀ܠܚܕ ܡܢܗܘܿܢ ܬܘܪܐ ܚܕ<EOS>ܘܒܿܬܪ ܩܘܼܪܒܢܐ ܕܝܘܡܐ ܩܕܡܝܐ ܬܘܼܒ ܩܪܒܘ ܪܘܪ̈ܒܢܐ ܡܐܢ̈ܐ ܚܫ̈ܝܼܠܐ ܕܕܗܒܐ ܘܣܐܡܐ ܫܡܥܼܘ ܩܠܐ<EOS>ܥܡܗ ܡܼܢ ܚܘܼܣܝܐ ܗ̄ ܐܟܡܿܢ ܕܗܘܼ ܚܘܼܣܝܐ ܡܠܠ ܗܼܘܐ ܦܩܼܕܗ ܕܢܐܡܪ ܠܐܗܪܘܢ ܕܢܐܨܦ ܕܫܪ̈ܓܐ ܕܠܐ<EOS>ܢܕܥܟܼܘܢܼ ܠܘܼܩܒܠ ܡܢܪܬܐ ܢܗܘܘܿܢ ܡܢܗܪܝܢ ܗ̄ ܐܦܝ̈ ܡܢܪܬܐ ܩܿܪܐ ܠܣܝܿܡܗܘܿܢ ܕܫܪ̈ܓܐ ܕܠܐܦ̈ܝ<EOS>ܓܪܒܝܐ ܠܘܼܩܒܠ ܦܬܘܪܐ ܡܼܢ ܟܢܗܿ ܗ̄ ܒܘܼܢܟܗܿ ܐܘܿܟܝܼܬ ܟܘܼܪܣܝܐ ܬܚܬܝܐ ܐܡܿܪ ܥܠ ܓܒܝܼܬܐ<EOS>ܕܠܘܼܚ̈ܐ ܠܫܒܛܐ ܕܠܘܝܼ ܓܒܼܐ ܕܢܫܡܫ ܝܬܝܼܪ ܡܼܢ ܫܒ̈ܛܐ ܐܚܪ̈ܢܐ ܡܛ݀ܠ ܡܘܫܐ ܘܐܗܪܘܢ<EOS>ܕܒܐܝܼܕ̈ܝܗܘܢܿ ܗܘܼܐ ܦܘܼܪܩܢܐ ܡܢܗ ܕܫܒܛܐ ܗܘܼܘ ܘܦܐܝܐ ܕܡܢܗܘܿܢ ܢܬܝܒܠܘܢܼ ܡܫܡܗܫܢܐ ܕܡܫܟܢܐ<EOS>ܥܠ ܕܫܿܘܝܢ ܗܼܘܘ ܠܐ ܓܝܪ ܦܐܝܐ ܗܼܘܬ݀ ܕܡܼܢ ܚܕ ܫܒܛܐ ܢܗܘܘܿܢ ܟܗ̈ܢܐ ܕܡܼܢ ܐܚܪܢܐ ܠ̈ܘܝܐ<EOS>ܟܗ̈ܢܐ ܘܠ̈ܘܝܐ ܕܒܢܡܘܿܣܐ ܠܟܗ̈ܢܐ ܘܡܫܡ̈ܫܢܐ ܕܒܥܕܬܐ ܡܿܕܡܝܢ ܗܼܘܘ ܘܡܼܢ ܠܘܝܼ ܡܬܝܒܠܝܼܢ<EOS>ܘܟܗܢܘܼܬܐ ܠܐܗܪܘܿܢ ܡܼܛܬ݀ ܘܠܙܪܥܗ ܘܠ̈ܘܝܐ ܕܐܝܬܝܗܘܿܢ ܒܛܟܣܐ ܕܡܫܡ̈ܫܢܐ ܒܢ̈ܝ ܓܪܫܘܿܢ ܘܩܗܬ<EOS>ܘܡܪܪܝ ܘܒܢܘ̈ܗܝ ܕܢܨܗܪ ܐܚܘܼܗܝ ܕܥܡܪܡ ܘܟܗ̈ܢܐ ܫܠܝܼܛܝܼܢ ܗܼܘܘ ܠܡܟܼܣ ܘܠܡܕܒܚܘ ܘܠܡܥܼܠ<EOS>ܠܩܘܼܕܫܐ ܘܠܩܕܘܿܫܩܘܼܕ̈ܫܝܼܢ ܘܠ̈ܘܝܐ ܥܠ ܛܥܘܢܬܐ ܕܡܐܢ̈ܝ ܡܫܟܢܐ ܡܫܠܛܝܼܢ ܗܼܘܘ ܟܗ̈ܢܐ ܕܝܢ<EOS>ܐܡܬܝ ܕܡܫܩܠܝܼܢ ܗܼܘܘ ܛܥܿܢܝܼܢ ܗܼܘܘ ܢܚ̈ܬܝܗܘܿܢ ܘܡܫܚܐ ܡܒܣܡܐ ܒܡܣܐ ܘܣܡܝܼܕܐ ܘܥܡ ܫܪܟܐ<EOS>ܕܡܐܢ̈ܐ ܩܠ̈ܝܼܠܐ ܘܠ̈ܘܝܐ ܒܢ̈ܝ ܩܗܬ ܛ݀ܥܢܝܼܢ ܗܼܘܘ ܠܗܿ ܠܩܒܘܬܐ ܘܡܢܪܬܐ ܘܡܕܒܚܐ ܕܥܛܪܐ ܗ݀ܘ<EOS>ܕܕܒܚ̈ܐ ܥܡ ܫܪܟܐ ܕܩܕܣ̈ܐ ܘܐܝܼܪ̈ܐ ܘܩܪ̈ܕܠܐ܇ ܘܒܢ̈ܝ ܓܪܫܘܢ ܝܪ̈ܝܥܬܐ ܕܡܫܟܢܐ ܘܦܪ̈ܣܐ ܘܓ̈ܠܓܐ ܘܛܘܢ̈ܒܐ ܘܚܒ̈ܠܐ<EOS>ܘܡ̈ܐܢܝ ܣܥܪܐ܇ ܘܒܢ̈ܝ ܡܪܪܝ ܕܦ̈ܐ ܕܡܫܟܢܐ ܘܡܘܼܟ̈ܠܘܗܝ ܘܥܡܘ̈ܕܘܗܝ ܘܣܡ̈ܟܘܗܝ ܩܒܘܬܐ ܘܦܬܘܪܐ<EOS>ܘܡܕܒܚܐ ܥܠ ܟܬܦ̈ܬܗܘܿܢ ܛ݀ܥܢܝܼܢ ܗܼܘܘ ܠܗܘܢܿ ܒܩ̈ܘܦܐ ܫܪܟܐ ܕܝܢ ܕܡ̈ܐܢܐ ܒܥܓ̈ܠܬܐ ܐܦ ܫܡܐ<EOS>ܕܡܠܟܘܼܬܐ܇ ܩܕܝܼܡ ܗܼܘ ܠܓܒܝܼܬܐ ܕܟܗ̈ܢܐ ܟܬܝܼܒ ܓܝܪ ܒܡܦܩܢܐ ܕܬܗܘܘܿܢ ܠܝܼ ܠܡ ܡܠܟܘܼܬܐ<EOS>ܩܕܝܼܡ ܗܼܘ ܠܓܒܝܼܬܐ ܕܟܗ̈ܢܐ ܟܬܝܼܒ ܓܝܪ ܒܡܦܩܢܐ ܕܬܗܘܘܿܢ ܠܝܼ ܠܡ ܡܠܟܘܼܬ ܘܟܘܼܗܢܐ ܘܥܡܐ<EOS>ܩܕܝܫܼܐ ܘܡܼܢ ܠܡ ܡܠܟܘܼܬܐ ܘܟܘܼܗܢܐ ܘܥܡܐ ܩܕܝܫܼܐ ܘܡܼܢ ܗ݀ܝ ܕܥܬܝܼܕܐ ܗܼܘܬ݀ ܐܡܼܪܗܿ ܠܗܕܐ<EOS>ܐܘܿ ܟܒܪ ܡܛ݀ܠ ܡܝܩܪܘܬܗܿ ܡܛ݀ܠ ܕܐܬܼܒܕܩܬ݀ ܒܡܠܟܝܙܕܩ ܕܒܪ ܠ̈ܠܘܝܐ ܡܼܢ ܓܘ ܝܣܪܐܝܠ ܘܕܟܐ<EOS>ܐܢܘܿܢ ܗ̄ ܬܕܟܝܼܬܐ ܕܗܪܟܐ ܥܠܗ݀ܝ ܕܦܓܪܐ ܪܡܿܙ ܪܘܿܣ ܥܠܝܗܘܿܢ ܡ̈ܝܐ ܕܚܛ̈ܗܐ ܗ̄ ܡ̈ܝܐ<EOS>ܕܡܫܝܓܝܼܢ ܡܛܡܐܘܬܗܘܿܢ ܘܢܥܒܪܘܢܼ ܡܕܟܝܐ ܥܠ ܟ݀ܠܗ ܒܣܪܗܘܿܢ ܟܕ ܪ̈ܝܫܝܗܘܧܢ ܠܐ ܓܿܪܥܝܼܢ<EOS>ܘܢܣܝܼܡܘܢܼ ܐܝܼܕ̈ܝܗܘܢܿ ܒܢ̈ܝ ܝܣܪܐܝܠ ܥܠ ܠ̈ܘܝܐ ܗ̄ ܠܘ ܐܟܡܿܢ ܕܟ݀ܠܗܘܿܢ ܣܿܝܡܝܼܢ<EOS>ܐܝܼܕܝ̈ܗܘܿܢ ܥܠ ܪ̈ܝܫܝܗܘܿܢ ܐܠܐ ܨ݀ܒܐ ܕܢܘܕܥ ܕܒܫܠܡܘܼܬܐ ܕܟ݀ܠܗܘܿܢ ܒܢ̈ܝ ܝܣܪܐܝܠ ܣܼܡ<EOS>ܥܠܗܘܿܢ ܐܝܼܕܐ ܐܗܪܘܿܢ ܗ݀ܘ ܕܒܕܘܼܟܬ ܐܦܣܩܘܦܐ ܗܼܘܐ ܘܢܦܪܘܫ ܐܢܘܿܢ ܐܗܪܘܢ ܠ̈ܠܘܝܐ ܗ̄ ܒܝܕ<EOS>ܣܝܿܡ ܐܝܼܕܗ ܕܥܠܗܘܿܢ ܡܠܼܠ ܥܠ ܦܨܚܐ ܕܢܥܒܕܘܼܢܝܗܝ ܒܫܢܬܐ ܕܬܪܬܝܢ ܕܡܦܩܬܐ ܕܡܼܢ ܡܨܪܝܢ ܕܐܝܟ<EOS>ܟ݀ܠܗܘܿܢ ܦܘܼܩ̈ܕܢܘܗܝ ܘܐܝܟ ܟ݀ܠܗܘܿܢ ܗ̄ ܐܝܟ ܕܦ݀ܩܕ ܠܡ ܡܛܠܬܗ ܕܒܟܬܒܐ ܕܡܦܩܢܐ ܗܿܟܢܐ<EOS>ܢܥܒܕܘܼܢܝܗܝ ܘܐܝܟ ܕܝܼܢ̈ܘܗܝ ܗ̄ ܕܝܼܢܐ ܩܿܪܐ ܠܬܚܘ̈ܡܐ ܕܠܐ ܢܒܨܪܘܢܼ ܘܠܐ ܢܘܣܦܘܢܼ ܐܠܐ<EOS>ܢܥܒܕܘܢ ܟ݀ܠܗܝܢ ܐܝܠܝܢ ܕܙܕܩ̈ܢ ܠܗ ܘܓܒܪ̈ܐ ܕܛܡܐܝܢ ܗܼܘܘ ܒܢܦܫܐ ܗ̄ ܒ݀ܬܪ ܕܥܒܼܕ ܦܨܚܐ ܐܝܟ<EOS>ܕܐܬܦܼܩܕܘ ܐܡܼܪ ܥܠ ܛܡ̈ܐܐ ܢܦܫܐ ܬܢܢ ܠܦܓܪܐ ܩܿܪܐ ܕܐܬܛܡܐ ܒܗ݀ܝ ܕܩܪܝܼܒ ܠܡܝܼܬܐ ܐܘܿ ܠܓܪܒܐ<EOS>ܐܘܿ ܠܨܒܘܼܬܐ ܛܡܐܐ ܘܠܐ ܡܬܼܟܠܝܢܢ ܘܠܐ ܡܩܪܒܝܼܢܢ ܗ̄ ܠܘ ܟܕ ܡܬܥܕܠܝܼܢ ܓܒܪ̈ܐ ܐܡܼܪܘ ܗܕܐ<EOS>ܝܿܕܥܝܼܢ ܗܼܘܘ ܓܝܪ ܕܛܡ̈ܐܐ ܐܢܘܿܢ ܐܠܐ ܐܝܟ ܐܢܫ ܕܡܬܼܦܫܟ܇ ܕܐܦܢ ܠܘ ܒܨܒܝܿܢܝ ܐܝܿܬܝ ܛܡܐܐ<EOS>ܥܠܡܢܐ ܡܬܼܟܠܐ ܐܢܼܐ ܡܼܢ ܩܘܼܪܒܢܐ ܕܗܐ ܡܘܬܐ ܦܣܝܼܩ ܥܠ ܟ݀ܠܡܿܢ ܕܠܐ ܥܿܒܕ ܠܦܨܚܐ ܒܙܒܢܗ<EOS>ܘܣܢܝܼܩܝܼܢ ܕܢܐܠܦܘܢܼ ܥܠܗܕܐ ܩܘܼܡܘ ܥܠ ܕܘܟܬܗܘܿܢ ܗ̄ ܡܛ݀ܠ ܕܡܘܫܐ ܠܐ ܐܡܼܪ ܗܼܘܐ ܥܠ ܗܟܢ<EOS>ܡܕܡ ܐܠܐ ܕܟ݀ܠ ܕܓܙܝܼܪ܇ ܫܠܝܼܛ ܗܼܘ ܠܡܐܼܟܠ ܦܨܚܐ ܐܣܬܼܢܩ ܕܢܐܠܦ ܥܠܘܗܝ ܕܫܪܟܐ ܓܒܪ ܓܒܪ ܟܕ<EOS>ܢܗܘܐ ܛܡܐܐ ܒܢܦܫܐ ܕܐܢܫ̈ܐ ܒܐܘܪܚܐ ܐܘܿ ܒܕܪ̈ܝܟܘܿܢ ܒܝܕ̄ ܒܝܪܚܐ ܕܬܪܝܢ ܢܥܒܕܘܢܼ ܦܨܚܐ ܗ̄<EOS>ܗ݀ܝ ܕܒܕܪ̈ܝܟܘܢܿ ܒܕܪ̈ܐ ܕܒܬ̈ܝܟܘܿܢ ܫܼܪܐ ܘܠܐ ܐܙܼܠ ܠܗ ܠܕܘܼܟ ܐ̱ܚܪܝܢ ܘܒܝܘܡܐ ܕܩܼܡ ܡܫܟܢܐ<EOS>ܟܣܼܝܬ݀ ܥܢܢܐ ܗ̄ ܐ݀ܡܪ ܬܢܢ ܥܠ ܫܩܠܐ ܘܡܫܪܝܐ ܕܥܡܘܼܕܐ ܘܕܥܢܢܐ ܘܠܐܦܝ̈<EOS>ܬܪܥܐ ܕܣܗܕܘܬܐ ܗ̄ ܠܩܕܘܿܫ ܩܘܼܕܗܫܐ ܠܥܢܐ ܠܘ ܗ݀ܝ ܡܛܪܢܝܬܐ ܕܩܫܝܐ ܐܝܟ ܒܪܩܐ ܩܿܪܐ ܐܠܐ ܗܕܐ<EOS>ܒܡܫܟܢ ܙܒܢܐ ܥܪܦܠܢܝܬܐ ܗ݀ܝ ܕܕܡܝܐ ܠܩܛܡܝ ܐܘܿܟܝܼܬ ܥܦܘܪܬܝܢ ܟܣܼܝܬ݀ ܠܡ ܗܕܐ ܥܢܢܐ ܠܡܫܟܢܐ<EOS>ܓܘܝܐ ܘܒܪܝܐ ܐܝܟ ܚܙܼܘܐ ܕܢܘܼܪܐ ܗ̄ ܐܝܟ ܚܙܘܐ ܕܢܘܼܪܐ ܡܬܼܚܙܐ ܗܼ،ܐ ܡܼܢ ܨܦܪܐ ܥܕܡܐ ܠܪܡܫܐ<EOS>ܥܠ ܡܫܟܢܐ ܐ݀ܡܪ ܥܠ ܥܡܘܼܕܐ ܗ݀ܘ ܕܡܬܼܚܙܐ ܗܼܘܐ ܒܥܢܢܐ ܒܠܠܝܐ ܓܝܪ ܗܘܼ ܥܡܘܼܕܐ ܥܡ ܗ݀ܝ ܥܢܢܐ<EOS>ܡܫܬܚܠܦܝܼܢ ܗܼܘܘ ܠܕܡܘܼܬܐ ܕܓܘܙܠܬܐ ܕܢܘܼܪܐ܇ ܠܡܢܗܪܘ ܠܟܠܗܿ ܟܢܘܼܫܬܐ ܘܥܢܢܐ ܡܟܣܝܐ ܗܼܘܬ݀<EOS>ܠܗܘܿܢ ܒܐܝܼܡܡܐ ܘܐܝܟ ܡܛܠܬܐ ܡܿܛܠܠܐ ܗܼܘܬ݀ ܥܠܝܗܘܿܢ ܘܗܕܐ ܥܢܢܐ ܥܠ ܐܓܪܗ ܕܡܫܟܢܐ ܐܝܬܝܗܿ<EOS>ܗܼܘܬ݀ ܐܡܝܼܢܐܝܬ ܢܘܼܗܪܗ ܕܥܡܘܼܕܐ ܕܡܿܗܕܐ ܗܼܘܐ ܠܗܘܢܿ ܐ݀ܡܪܝܼܢ ܐܢܫ̈ܝܼܢ ܕܠܘ ܟܝܿܢܝܐ<EOS>ܗܼܘܐ ܇ ܐܠܐ ܡܼܢ ܗ݀ܘ ܕܐܬܢܼܣܟ ܥܠ ܦܪܨܘܦܗ ܕܡܘܫܐ ܡܼܢ ܗ݀ܘ ܕܐܬܚܙܝܼ ܒܗ ܡܪܢ ܒܛܘܼܪ ܬܒܘܪ<EOS>ܘܐܡܿܪܝܼܢܢ ܕܠܐ ܫܪܝܪ̈ܢ ܕܡܘܫܐ ܘܥܡܘܕܐ ܡܼܢ ܢܘܼܗܪܐ ܓܐܝܐ ܘܠܐ ܥܒܝܼܕܐ ܢ݀ܗܪܝܼܢ ܗܼܘܘ ܘܐܦܠܐ<EOS>ܙܕܝܼܩ̈ܐ ܒܩܝܡܬܐ ܡܢܗܘܿܢ ܘܠܗܘܿܢ ܢ݀ܗܪܝܼܢ ܗܼܘܘ ܐܠܐ ܟܕ ܗܿܘܝܢ ܠܐ ܡܝܘ̈ܬܐ ܡܼܢ ܢܘܼܗܪܐ<EOS>ܕܡܪܢ ܢ݀ܗܪܝܼܢ܇ ܘܐܟܙܢܐ ܕܫܡܫܐ ܒܗܿܢܐ ܥܠܡܐ ܠܦܘܼܬܐ ܢܩܕܘܬܐ ܕܨܒܘ̈ܬܐ ܡܿܚܘܐ ܡܥܒܕܢܘܼܬܗ<EOS>ܗܿܟܢ ܣܿܥܪ ܡܪܢ ܒܫܡܝܐ ܠܙܕܝܼ̈ܩܐ ܘܟ݀ܠܚܕ ܡܢܗܘܿܢ ܠܦܘܼܬ ܕܟܝܘܼܬܗ ܘܢܩܕܘܼܬܗ ܕܒܕܘܼܒܪ̈ܐ<EOS>ܡܬܼܚܙܐ ܒܗ ܢܘܼܗܪܗ ܕܡܪܢ ܘܗܢܐ ܢܘܼܗܪܐ ܠܐ ܡܓܫܡܐ ܐܝܼܬ̄ܘ ܘܡܬܝܼܗܒ ܠܩܕܝ̈ܫܐ ܗ̣ܿܘܬ<EOS>ܢ݀ܣܒܝܼܢܢ ܥܠ ܚܫܟܐ ܕܪ̈ܫܝܼܥܐ ܕܠܘ ܟܝܿܢܝܐ ܐܝܼܬ̄ܘ ܐܠܐ ܩܢܘܼܡܐ ܕܟ݀ܠܚܕ ܡܢܗܘܿܢ ܚܿܫܟ<EOS>ܒܬܘܣܦܬܐ ܘܒܘܼܨܪܐ ܠܦܘܼܬ ܪܒܘܼܬܐ ܘܙܥܘܪܘܬܐ ܕܚܛܗ̈ܝܗܘܢܿ ܡܕܝܢ ܐ݀ܡܪܝܼܢ ܕܢܘܼܗܪܐ ܗܿܘ<EOS>ܕܥܡܘܼܕܐ ܡܼܢ ܗܢܐ ܒܪܝܐ ܕܡܓܫܡ ܒܐܐܪ ܐܝܬ̄ܘ ܗܼܘܐ ܡܢܗ ܡܠܠ ܗܼܘܐ ܐܠܗܐ ܐܝܟ ܕܡܼܢ ܛܣܐ<EOS>ܕܕܗܒܐ ܐܘܿܟܝܼܬ ܚܘܼܣܝܐ ܘܥܢܢܐ ܠܡ ܡܼܢ ܥܡܘܼܕܐ ܐܝܟ ܕܠܐ ܢܫܠܗܒ ܐܢܘܿܢ ܫܡܫܐ ܒܚܘܼܡܗ ܒܡܠܬ<EOS>ܦܘܼܡܗ ܕܡܪܝܐ ܫܿܩܠܝܼܢ ܗ̄ ܡܐ ܕܫܿܩܠܐ ܗܼ،ܬ݀ ܥܢܢܐ ܡܼܢ ܐܓܪܗ ܕܡܫܟܢܐ ܘܐܦ ܗܼܢܘܿܢ ܫܿܩܠܝܼܢ<EOS>ܗܼܘܘ ܡܛܠ ܕܒܡܥܒܕܢܘܼܬܐ ܐܠܗܝܬܐ ܒܙܒܢ ܫܿܩܠܐ ܗܼܘܬ݀ ܥܢܢܐ ܗ݀ܝ ܘܒܙܒܢ ܫܿܪܝܐ ܗܼܘܬ݀ ܐܝܟ<EOS>ܕܒܩܠܐ ܡܕܡ ܘܒܡܼܠܬܐ ܡܠܠ ܗܼܘܐ ܠܗܘܿܢ ܐܠܗ ܕܐܘܿ ܢܐܙܠܘܢܼ ܐܘܿ ܢܫܪܘܿܢ ܕܗܿܘܝܐ ܥܢܢܐ<EOS>ܕܡܟܝܼܟܐ ܥܠ ܡܕܒܚܐ ܗ̄ ܕܪܟܝܼܢܐ ܡܬܼܚܙܝܐ ܥܠܘܗܝ ܕܡܫܟܢܐ ܡܼܢ ܗܕܐ ܓܝܪ ܡܫܬܘܕܥܝܼܢ ܗܼܘܘ<EOS>ܕܙܒܢܐ ܣܓܝܐܐ ܡܟܬܪܝܼܢ ܒܕܘܼܟܬܐ ܡܼܢ ܡܬܪܟܢܢܘܼܬܐ ܕܥܢܢܐ ܕܥܠ ܡܫܟܢܐ ܐܚܪ̈ܢܐ ܐܡܿܪܝܼܢ<EOS>ܕܡܘܼܟܟܐ ܕܥܢܢܐ ܠܢܨܝܼܚܘܼܬܗܿ ܩܿܪܐ ܡܼܢ ܗ݀ܝ ܕܡܥܝܕܝܼܢܢ ܠܡܐܼܡܪ ܥܠ ܥܢܢܐ<EOS>ܕܒܙܒܢ ܥܡܘܼܛܐ ܘܒܙܒܢ ܢܘܼܪܐ ܘܢܗܝܼܪܐ ܡܛܪ̈ܬܗ ܕܡܪܝܐ ܢ݀ܛܪܝܼܢ ܗ̄ ܘܚܿܝܪܝܼܢ ܕܐܡܬܝ<EOS>ܡܬܬܪܝܼܡܐ ܘܐܡܬܝ ܫܪܝܐ ܘܟܕ ܥܢܢܐ ܐܬܬܪܝܼܡܬ݀ ܫܩܼܠܘ ܟ݀ܠܢܫ ܒܛܟܣܗ ܡ̈ܐܢܝ ܡܫܟܢܐ ܗ݀ܘ ܡܕܡ<EOS>ܕܐܬܓܥܠ ܠܗ ܗܿܠܝܢ ܡܫܩ̈ܠܢܐ ܕܒܢ̈ܝ ܝܣܪܐܝܠ ܠܚܝܠܗܘܿܢ ܗ̄ ܐܫܬܥܝܼ ܥܠ ܡܫܩ̈ܠܢܝܗܘܢܿ<EOS>ܘܡܫܪܝܿܢܝܗܘܢܿ ܕܒܗܢܐ ܠܡ ܙܢܐ ܘ݀ܠܐ ܕܢܫܩܠܘܢܼ ܘܢܫܪܘܿܢ ܡܩܝܼܡܝܼܢ ܠܗ ܠܡܫܟܢܐ ܥܕ ܗ̄ ܕܡܼܢ<EOS>ܩܕܡ ܕܡܬܼܟܢܫ̈ܢ ܟ݀ܠܗܝܢ ܡܫܪ̈ܝܬܐ ܢ݀ܩܫܝܼܢ ܠܗ ܘܐܡܼܪ ܡܘܫܐ ܠܚܘܒܒ ܒܪ ܪܥܘܐܝܠ ܗ̄ ܐ݀ܡܪܝܼܢ<EOS>ܐܢܫܝܼ̈ܢ ܕܗܢܐ ܚܘܒܒ ܒܪ ܪܥܘܐܝܠ ܐܝܼܬ̄ܘ ܘܡܬܼܩܪܐ ܗܼ،ܐ ܒܬܪܝܢ ܟܘܢ̈ܝܐ ܪܥܘܐܝܠ ܘܝܬܪܘܢ܇<EOS>ܡܦܝܼܣ ܗܼܘܐ ܡܘܫܐ ܠܚܘܒܒ ܕܢܐܙܠ ܥܡܗܘܿܢ ܒܕ ܩܿܢܛ ܗܼܘܐ ܕܕܠܡܐ ܟܕ ܢܗܦܘܿܟ ܠܐܬܪܗ ܢܗܦܘܿܟ<EOS>ܠܘܬ ܕܚܼܠܬ ܦܬܟܪ̈ܐ ܕܡܝܐ ܕܒܗܿܘ ܙܒܢܐ ܡܝܼܝܼܬ ܗܼܐܘ ܪܥܘܐܝܠ ܒܐܬܪܗ ܐܘܿ ܟܕ ܗܦܼܟ ܗܼܘܐ ܠܘܬ<EOS>ܥܡܐ ܥܠܗܿܝ ܒܥܼܐ ܡܘܫܐ ܕܠܐ ܢܐܙܠܘܢ ܒܢ̈ܘܗܝ ܠܕܘܼ̣ ܐܚܪܝܢ ܐܚܪ̈ܢܐ ܐ݀ܡܪܝܼܢ ܕܒܗܢܐ ܢܝܼܫܐ<EOS>ܫܕܪ ܡܘܫܐ ܠܚܡܘܼܗܝ ܕܢܐܙܠ ܠܐܬܪܗ ܐܝܟ ܕܟܬܝܼܒ ܒܡܦܩܢܐ ܕܢܬܠܡܕ ܠܒܢ̈ܝ ܒܝܬܗ ܘܒܿܬܪ ܕܐܬܼܠܡܕܘ<EOS>ܐܬܼܘ ܟ݀ܠܗܘܿܢ ܠܘܬ ܥܡܐ ܡܛ݀ܠ ܕܚܘܒܒ ܓܒܪܐ ܝܼܕܝܼܥܐ ܘܡܕܒܪܢܐ ܕܡܕܝܢ܇ ܐܦܝܼܣܗ ܕܢܐܼܬܐ ܥܡ<EOS>ܥܡܐ ܐܚܪ̈ܢܐ ܐܡܿܪܝܼܢ ܕܚܘܒܒ ܒܪ ܝܬܪܘܢ ܐܝܼܬܘܗܝ ܗܼܘܐ ܘܒܗܿܘ ܙܒܢܐ ܠܐ ܡܝܼܝܼܬ ܗܼܐܘ<EOS>ܝܬܪܘܢ܇ ܘܫܕܪ ܠܚܘܒܒ ܠܫܠܡܗ ܕܡܘܫܐ ܟܕ ܠܐ ܡܬܠܡܕܝܼܢ ܗܼܘܘ ܘܡܛ݀ܠ ܕܡܼܛܐ ܗܼܘܐ ܙܒܢܐ<EOS>ܕܢܫܩܠܘܢܼ ܐܡܼܪ ܠܗ ܡܘܫܐ ܠܚܘܿܒܒ ܕܬܐ ܥܡܢ ܠܐܬܪܐ ܕܡܠܼܟ ܠܢ ܡܪܝܐ ܠܐ ܐܙܿܠ ܐܢܼܐ ܗ̄ ܚܘܒܒ<EOS>ܐܝܟ ܚܫܘܫܐ ܐܬܚܫܒ ܕܐܢ ܐܠܗܐ ܠܗܠܝܢ ܡܠܼܟ ܐܪܥܐ ܐܢ ܡܿܢ ܩܪܝܼܒ ܐܢܼܐ ܘܡܼܢ ܩܢܼܛܐ ܬܘܼܒ<EOS>ܕܐܘܪܚܐ ܘܥܡܠܐ ܦܫܪ ܡܼܢ ܕܠܡܼܐܙܠ ܘܗܿܘܐ ܐܢܬ ܠܢ ܥܝ̈ܢܐ ܗ̄ ܡܛ݀ܠ ܕܡܕܝܢܝܐ ܐܢܬ ܘܚܢܢ ܥܠ<EOS>ܡܕܝܢ ܘܐܬܪ̈ܘܬܐ ܗܿܠܝܢ ܣܿܠܩܝܼܢܢ ܘܗܕܐ ܟܕ ܡܓܪܓ ܠܗ ܕܢܐܙܠ ܥܡܗܘܿܢ ܐܡܼܪ ܕܗܿܘܐ ܠܢ ܥܝ̈ܢܐ<EOS>ܗ̄ ܗܕܝܐ ܐܚܪ̈ܢܐ ܐܡܿܪܝܼܢ ܕܡ̈ܠܐ ܗܿܠܝܢ ܕܐܣܟܡܐ ܐܢܝܢ ܘܢܝܼܫܗܝܢ ܗܿܢܘ ܕܩܿܢܛ ܗܼܐ ܡܘܫܐ ܥܠ<EOS>ܚܘܒܒ ܕܠܐ ܢܗܦܘܿܟ ܠܥܝܕ̈ܘܗܝ ܩܕܡ̈ܝܐ ܒܡܐܙܠܬܗ܇ ܡܘܿܢ ܣܢܝܼܩܝܼܢ ܗܼܘܘ ܥܡܐ ܥܠ ܡܗܕܝܿܢܘܼܬܐ<EOS>ܕܚܘܒܒ܇ ܐܝܠܝܢ ܕܥܢܢܐ ܠܗܘܢܿ ܡܗܕܝܐ ܗܼܘܬ݀ ܐܚܪ̈ܢܐ ܐܡܿܪܝܼܢ܇ ܕܐܬܒܥܝܼ ܚܘܒܒ܇ ܐܝܟܢ ܕܢܗܕܐ<EOS>ܠܬܓܪ̈ܐ ܕܥܡܐ ܕܟܕ ܐܙܿܠܝܼܢ ܒܬܓܘܪܬܐ ܠܘܬ ܥܡܡ̈ܐ ܕܐܝܟܢܐ ܙܕܩ ܠܗܘܢܿ ܠܡܐܼܙܠ ܘܒܐܝܿܕܐ<EOS>ܐܘܪܚܐ ܘܐܢܫ̈ܝܼܢ ܐܡܿܪܝܼܢ ܕܥܡܗܘܢܿ ܐܙܼܠ ܘܝܼܕܝܼܥܐ ܡܼܢ ܗ݀ܝ ܕܟܬܝܼܒܐ ܒܫܦܛ̈ܐ ܚܘܒܪ ܠܡ ܩܝܢܢ ܢܦܩ ܡܼܢ ܩܝܢ<EOS>ܡܼܢ ܚܘܿܒܒ ܘܚܘܒܪ ܠܡ ܗܘܼܝܘܼ ܚܘܒܒ܇ ܚܠܦ ܓܝܪ ܒ̄ ܪ̄ ܐܫܬܚܼܠܦܬ݀ ܘܬܐ ܕܩܝܿܡܗ ܕܡܪܝܐ<EOS>ܫܩܼܠܬ݀ ܡܪܕܐ ܝܘܡܐ ܚܕ ܗ̄ ܒܝܘܡܐ ܠܡܿ ܩܕܡܝܐ ܒܠܚܘܕ ܐܪܚܩܼܬ݀ ܡܢܗܘܿܢ ܩܠܝܼܠ ܒܝܘ̈ܡܬܐ<EOS>ܕܫܪܟܐ܇ ܒܡܨܥܬܐ ܕܛܘ̈ܠܩܐ ܡܙܕܝܚܐ ܗܼܘܬ݀ ܥܠ ܟܬ̈ܦܬܐ ܕܒܢ̈ܝ ܩܗܬ ܒܡܫܩ̈ܠܢܐ ܐܡܼܪ ܡܘܫܐ ܩܘܼܡ<EOS>ܡܪܝܐ ܗ̄ ܩܘܡܗ ܓܝܪ ܕܐܠܗܐ ܠܩܘܡܗܿ ܕܩܒܘܬܐ ܩܪܐ ܘܬܒܪܐ ܕܣ̈ܐܢܐܘܗܝ ܘܥܪܘܩܐ ܒܥ̈ܠܕܒܒܘܗܝ<EOS>ܡܕܒܪܢܐ ܕܒܥ̈ܠܕܒܒܘܗܝ ܥܡܐ ܡܟܢܐ ܡܼܢ ܕܫܼܪܬ݀ ܩܒܘܬܐ ܐܦ ܥܡܐ ܫܼܪܘ ܪܛܢܘ ܥܡܐ ܘܐܬܒܐܫ ܗ̄<EOS>ܩܘܼܛܢܐ ܪܛܢ ܥܠ ܡܐܟܘܿܠܬܐ ܟܒܪ ܡܛ݀ܠ ܡܬܝܼܚܘܼܬ ܙܒܢܐ ܕܕܘܼܝܪܗܘܿܢ ܘܒܡܕܒܪܐ ܘܪܚܝܼܩܘܼܬܐ<EOS>ܕܡܼܢ ܡܕܝܢ̈ܬܐ ܘܠܐܘܬܐ ܘܗܠܟܬܐ ܘܐܟܠܼܬ݀ ܢܘܼܪܐ ܒܚܕܪ̈ܝܗܿ ܕܡܫܪܝܼܬܐ ܗ̄ ܡܼܢ ܚܕܪ̈ܝ ܗ݀ܝ<EOS>ܥܢܢܐ ܕܥܠ ܡܫܪܝܼܬܐ ܡܿܛܠܠܐ ܗܼܘܬ݀ ܢܦܩܼܬ݀ ܢܘܼܪܐ ܟܕ ܢܘܪܐ ܡܢܗܪܐ ܡܒܪܩܐ ܗܼܘܬ݀ ܡܼܢ<EOS>ܣܘܦܗܝܗܿ ܕܒܝܬ ܥܢܢܐ ܘܐܟܠܼܬ݀ ܐܢܘܿܢ ܠܗܿܢܘܿܢ ܕܚܕܪ̈ܝ ܡܫܪܝܼܬܐ ܐܫܬܟܼܚܘ ܡܿܢ ܕܝܢ ܐܘܟܠܢ<EOS>ܒܣܪܐ ܒܡܦܩܢܐ ܟܬܝܼܒ ܕܥܡ ܡܢܢܐ ܐܬܝܗܼܒܬ݀ ܣܠܘܝ ܘܒܡܢܢܐ ܕܪܛܢܘ ܘܒܥܘ ܕܠܝܬ ܠܢ ܐܠܐ ܐܢ ܡܢܢܐ<EOS>ܘܣܠܼܩܬ݀ ܣܠܘ ܘܐ݀ܡܪܝܼܢܢ ܕܒܫܘܼܪܝܐ ܝܗܼܒ ܠܗ ܥܡ ܡܢܢܐ ܣܠܘܝ ܘܡܛܠ ܕܢܕܪܫ ܐܢܘܿܢ ܒܥܢܘܝܘܼܬܐ<EOS>ܐܪܝܼܡܗܿ ܡܢܗܘܿܢ ܘܐܚܪܬܐ ܕܠܐ ܢܣܒܪܘܢܼ ܕܡܼܢ ܟܝܿܢܐ ܗܿܝ ܘܠܘ ܐܠܗܐ ܐܝܬܘܗܝ ܕܡܿܝܬܐ ܠܗܿ<EOS>ܘܕܢܒܩܐ ܐܢܘܿܢ ܘܕܡܢܢܐ ܣܿܦܩ ܠܗܘܿܢ܇ ܘܟܒܪ ܕܡܛ݀ܠ ܕܣܒܼܠܘ ܗܼܘܘ ܡܢܗܿ ܒܕܐܬܼܥܝܕܘ ܠܒܣܪܐ<EOS>ܕܚܙܝܼܪܐ ܘܐܚܪܬܐ ܕܟܕ ܢܟܦܢܘܢܼ ܠܗܿ ܘܢܫܕܪܝܗܿ ܬܐܪܒܝ ܒܥܝ̈ܢܝܗܘܿܢ ܘܝܼܪܚ ܝܘܡ̈ܝܼܢ ܡܿܘܠܕ<EOS>ܗܼܘܐ ܠܗܘܿܢ ܕܢܐܟܠܘܼܢܗܿ ܘܥܠ ܕܒܝܥܢܘܼܬܐ ܐܟܿܠܝܼܢ ܗܼܘܘ ܥܠ ܗ݀ܝ ܐܬܼܟܪܗ ܗܘܼ ܘܡܝܼܬ<EOS>ܘܒܿܬܪܟܢ ܐܪܝܼܡܗ ܠܐ ܪܥܐ ܗܼܘܐ ܐܠܗܐ ܕܢܐܟܠܘܢܼ ܒܣܪܐ ܐܝܟܢܐ ܕܢܕܪܫ ܐܢܘܿܢ ܒܡܚܡܣܢܢܘܼܬܐ<EOS>ܘܥܠܗܿܝ ܐܟܪܟ ܐܢܘܿܢ ܒܡܕܒܪܐ ܕܢܛܥܘܼܢ ܠܣܘܿܓܐܐ ܕܡܐܼܟ̈ܠܬܐ ܕܒܡܨܪܝܢ ܘܐܚܪܬܐ ܕܡܐ ܕܦܿܩܕ ܙܦܠܢ<EOS>ܐܟܘܿܠܘ ܙܦܠܢ ܠܐ ܬܐܟܠܘܢܼ܇ ܠܐ ܢܬܼܥܣܩ ܥܠܝܗܘܢܿ܇ ܘܐܠܘܼ ܙܢܼ ܚܝܘ̈ܬܐ ܕܟܝ̈ܬܐ ܒܡܕܒܪܐ܇ ܐܦ<EOS>ܠܛܡ̈ܐܬܐ ܒܡܕܒܪܐ ܡܬܝܐܒܝܼܢ ܗܼܘܘ ܒܥܼܠܬ ܝܥܢܘܼܬܗܘܢܿ ܘܚܠܘܼܛܐ ܕܐܝܼܬ ܗܼܘܐ ܒܝܢܬܗܘܿܢ ܗ̄<EOS>ܓܝܘܪ̈ܐ ܐܘܿܟܝܼܬ ܢܘܼܟܪ̈ܝܐ ܕܡܼܢ ܡܨܪܝܢ ܘܥܡ̈ܡܐ ܐܚܪ̈ܢܐ ܕܐܬܼܩܪܒܘ ܠܐܠܗܐ ܪܓܼܘ ܪܓܬܐ ܗ̄<EOS>ܐܦܢ ܐܡܿܪܝܼܢ ܐܢܫ̈ܝܼܢ ܕܒܿܬܪ ܕܐܟܠܼܬ݀ ܢܘܼܪܐ ܠܗܿܢܘܿܢ ܕܪܛܢܘ ܪܓܼܘ ܗܿܠܝܢ ܪܓܬܐ ܒܗ ܒܥܩܒܐ<EOS>ܐܠܐ ܐܡܿܪܝܼܢܢ ܕܒܿܬܪ ܦܠܓܐ ܕܫܢ̱ܬܐ ܐܘܿ ܝܬܝܼܪ ܗܘܼܬ݀ ܒܿܬܪ ܓܝܪ ܕܛܥܘ ܡܼܢ ܢܘܼܪܐ ܕܐܟܠܼܬ݀<EOS>ܠܡܪܛܢܢܐ ܗܿܝܕܝܢ ܗܦܼܟܘ<EOS>ܒܟܼܘ ܐܠܐ ܐܦ ܐܒܢܝܼܘ ܠܒܢ̈ܝ ܝܣܪܐܝܠ ܗ̄ ܠܘ ܒܠܚܘܕ ܗܼܢܘܿܢ ܪܓܼܘ ܐܠܐ ܐܦ ܓܪܓܘ ܠܝܣܪ̈ܠܝܐ<EOS>ܕܢܒܟܘܿܢ ܘܢܦܓܢܘܢܼ ܥܡܗܘܿܢ ܗ݀ܫܐ ܗܐ ܢܚܒܐ ܢܦܫܢ ܗ̄ ܢܚܝܼܒܐ ܠܢ ܘܡܛܪܦܐ ܘܚܝܒܝܢܢ ܘܡܓܙܝܢܢ<EOS>ܡܼܢ ܟ݀ܠ ܛܘܼܒ̈ܝܼܢ ܠܝܬ ܡܕܡ ܐܠܐ ܡܢܢܐ ܗܢܐ ܫܝܼܛܐ ܘܒܣܝܐ ܘܡܢܢܐ ܐܝܟ ܙܪܥܐ ܗܘܐ ܕܟܘܙܒܪܬܐ<EOS>ܗ̄ ܐܝܟ ܚ̈ܛܐ ܚܘܪ̈ܬܐ ܘܓ̈ܠܝܼܠܬܐ ܘܥܝܢܗ ܐܝܟ ܥܝܢ ܕܒܪܘܠܚܐ ܗ̄ ܒܗ ܚܘܝܼ ܥܠ ܚܘܪܘܬܗ ܕܕܡܿܐ<EOS>ܠܡ ܓܘܢܗ ܠܓܘܢܐ ܕܒܪܘܠܚܐ ܒܪܘܠܚܐ ܓܝܪ ܣܿܓܝܼ ܚܘܪ ܘܨܠܝܼܠ ܐܣܟܡܗ ܕܝܢ ܕܡܢܢܐ ܐܝܟ ܕܟܘܙܒܪܬܐ<EOS>ܘܓܘܢܗ ܐܝܟ ܕܒܪܘܠܚܐ ܥܒܪܝܐ ܐܡܿܪ ܓܘܢܐ ܕܡܪܓܢܝܬܐ ܬܪܬܝܢ ܛܥܡ̈ܬܐ ܐܝܬ ܗܼܘܐ ܠܡܢܢܐ ܚܠܝܘܼـܐ<EOS>ܗ̄ ܘܕܗܝܼܢܘܼܬܐ܇ ܐܝܟ ܕܒܫܐ ܘܚܐܘܬܐ ܐܘܟܝܼܬ ܙܒܕܐ ܘܒܫܡܫܐ ܦܿܫܪ ܗܼܘܐ܇ ܘܒܢܘܼܪܐ ܡܬܼܥܒܕ<EOS>ܗܼܘܐ ܘܡܬܼܚܝܨ ܘܒܡܕܩܬܐ ܡܬܼܛܚܢ ܠܡܢܐ ܒܐܫܼܬ ܠܥܒܕܟ ܗ̄ ܠܘ ܟܕ ܡܬܼܥܕܠ ܡܘܫܐ ܐܡܿܪ ܠܗܕܐ<EOS>ܐܠܐ ܕܘܼܡܝܐ ܠܗ݀ܝ ܕܐܡܼܪ ܕܘܝܕ ܕܠܡܢܐ ܡܪܝܐ ܩܡܼܬ ܒܪܘܼܚܩܐ ܠܐ ܡܫܟܚ ܐܢܼܐ ܕܐ݀ܣܝܒܪ ܠܟܿܠܗ<EOS>ܥܡܐ ܟܕ ܪܡܿܙ ܒܡܼܠܬܗ܇ ܕܒܿܥܐ ܕܢܗܼܘܐ ܐܢܫ ܥܡܗ ܡܥܕܪܢܐ ܡܛ݀ܠ ܕܟ݀ܠ ܝܘܿܡ ܪܛܢܝܼܢ ܗܼܘܘ<EOS>ܥܠܘܗܝ ܘܒܕܓܘܿܢ ܩܒܼܠ ܒ݀ܥܘܼܬܗ ܘܐܡܼܪ ܟܢܫ ܠܝܼ ܫܒܥܝܼܢ ܓܒܪ̈ܝܼܢ ܗ̄ ܐܝܠܝܢ ܕܐܝܬܝܗܘܿܢ<EOS>ܡ̈ܠܦܢܐ ܘܡܪ̈ܬܝܢܐ ܕܥܡܐ ܘܡܿܒܨܪ ܡܼܢ ܪܘܼܚܐ ܕܥܠܘܗܝ ܡܿܥܒܕ ܒܗܘܿܢ ܕܢܬܒܘܿܢ ܐܝܟܢܐ ܕܡܐ<EOS>ܕܢܗܘܐ ܪܛܢܐ ܐܘܿ ܕܝܼܢܐ ܟ݀ܠܚܕ ܡܼܢ ܗܿܠܝܢ ܢܪܬܐ ܘܢܟܘܢ ܘܢܕܘܢܼ ܘܡܐ ܕܐܢܫ̈ܝܼܢ ܪܛܢܝܼܢ<EOS>ܐܚܪ̈ܢܐ ܠܐ ܢܣܝܥܘܢܼ ܐܢܘܢܿ ܕܗܐ ܐܝܬ ܒܟܘܿܢ ܣܒ̈ܐ ܕܐܬܓܒܝܼܘ ܕܢܦܢܘܿܢ ܘܐܒܿܨܘܿܪ ܡܼܢ ܪܘܼܚܐ<EOS>ܕܥܠܝܟ ܗ̄ ܠܘ ܟܕ ܡܬܼܒܨܪܐ ܗܝܼ ܕܝܼܠܗ ܟܝܢܗܿ ܕܡܘܗܒܬܐ ܗܕܐ ܠܐ ܒܿܨܪܐ ܢܣ̈ܘܿܒܐ ܐܢܘܿܢ<EOS>ܕܥܿܬܪܝܼܢ ܘܒܿܨܪܝܼܢ ܘܐܟܙܢܐ ܕܟܝܢܗܿ ܕܢܘܼܪܐ ܠܐ ܒܿܨܪ ܟܕ ܣܓ̈ܝܐܐ ܡܘܚܕܝܼܢ ܡܼܢ ܚܕ ܠܡܦܝܕܐ<EOS>ܘܗܘܼ ܐܝܟ ܕܐܝܼܬܘܗܝ ܡܿܥܬܪ ܐܠܐ ܗ݀ܝ ܕܐܒܿܨܘܿܪ ܡܼܢ ܪܘܼܚܟ ܘܐ݀ܨܝܼܡ ܥܠܝܗܘܿܢ܇ ܕܢܬܝܕܥܘܢܼ<EOS>ܕܬܚܝܬ ܫܘܼܥܒܕܟ ܐܢܘܿܢ ܘܡܢܟ ܫܩܼܠܘ ܡܘܗ̈ܒܬܐ ܒܗ݀ܝ ܕܡܢܗܿ ܫܿܩܠܝܼܢ܇ ܒܗܕܐ ܥܠ ܪܒܘܼܬܐ ܕܡܘܫܐ<EOS>ܪܡܿܙ ܘܥܠ ܒܨܝܼܪܘܼܬܐ ܕܗܿܠܝܢ ܬܘܼܒ ܠܐ ܝܗܼܒ ܠܗܘܿܢ ܪܘܼܚܐ ܐܘܿܟܝܼܬ ܫܘܼܟܢ ܐܚܪܢܐ ܐܝܟܢܐ<EOS>ܕܠܐ ܬܟܼܪܐ ܠܡܘܿܫܐ ܕܗܐ ܩܼܡ ܒܥܡܐ ܫܒܥܝܼܢ ܐܟܘܬܗ ܘܐܚܪܬܐ ܕܠܪܥܝܢܐ ܕܗܿܠܝܢ ܢܩܦܚ ܕܠܐ<EOS>ܢܐܡܪܘܢܼ ܕܗܘܼܘ ܐܝܟ ܡܘܫܐ ܒܗ݀ܝ ܕܡܼܢ ܐܠܗܐ ܩܒܼܠܘ ܪܘܼܚܐ ܐܠܐ ܡܢܗ ܡܬܼܩܘ ܐܝܟ ܕܨܗܝܐ ܡܼܢ<EOS>ܢܒܥܐ ܘܒܫܘܼܥܒܕܗ ܐܝܬܝܗܘܢܿ ܐܬܼܩܕܫܘ ܡܚܪ ܗ̄ ܘܥܡ ܗܿܠܝܢ ܝܼܠܦ ܡܘܫܐ ܒܓܠܝܢܐ ܥܠ ܒܣܪܐ ܕܡܛܝܒ<EOS>ܕܢܐܟܠܘܢܼ ܐܬܩܕܫܘ ܡܚܪ ܗ̄ ܦܪܘܿܫܘ ܢܦܫ̈ܬܟܘܿܢ ܠܘܬ ܩܘܼܒܠܐ ܕܒܣܪܐ ܓܠܝܐ ܗܿܝ ܐܝܟ ܕܐܡܼܪܢܢ ܡܼܢ<EOS>ܠܥܠ ܕܬܪܬܝܢ ܙܒܢ̈ܝܼܢ ܐܚܬ ܠܗܘܢܿ ܒܣܪܐ ܥܕܡܐ ܕܢܦܘܿܩ ܡܼܢ ܢܚܝܼܪ̈ܝܟܘܿܢ ܗ̄ ܥܕܡܐ ܕܓܿܝܣܝܢ<EOS>ܐܢܬܘܿܢ ܬܢܢܐ ܡܼܢ ܠܐ ܦܫܪܐ ܕܝܥܢܘܼܬܟܘܿܢ ܘܢܗܼܘܐ ܠܟܘܿܢ ܐܦܬܪܐ ܗ̄ ܬܘܼܟܼܡܗ ܗܕܐ ܡܿܢ ܡܼܢ<EOS>ܣܓܝܐܘܬܐ ܕܡܐܟܘܠܬܐ ܗܿܘܝܐ ܘܡܼܢ ܠܐ ܦܫܪܐ ܐܬܢܒܝܼܘ ܘܠܐ ܐܘܣܼܦܘ ܗ̄ ܟܿܬܒ ܥܠ ܫܒܥܝܼܢ ܣܒ̈ܐ<EOS>ܘܕܐܝܟܢ ܫܼܪܬ݀ ܪܘܼܚܐ ܥܠܝܗܘܢܿ ܐܬܢܒܝܼܘ ܐܝܟ ܕܢܬܝܕܥܘܢܼ ܕܒܫܪܪܐ ܩܒܼܠܘ ܪܘܼܚܐ ܗ݀ܝ ܕܠܐ<EOS>ܐܘܣܼܦܘ ܗ̄ ܠܐ ܐܬܢܒܝܼܘ ܬܘܼܒ ܒܿܬܪ ܗ݀ܝ ܢܒܝܘܼܬܐ ܩܕܡܝܬܐ ܐܝܬܝܗܿ ܗܼܘܬ݀ ܢܒܝܘܼܬܗ ܕܐܝܟܢ<EOS>ܥܬܝܼܕ ܐܠܗܐ ܕܢܥܠ ܠܥܡܐ ܠܐܪܥܐ ܕܟܢܥܢ ܘܐܦ ܥܠ ܦܪ̈ܝܫܬܐ ܕܣܿܥܪ ܗܼܘܐ ܐܠܗܐ ܠܥܡܐ ܦܪܝܫܐܝܬ<EOS>ܘܪܘܒܐܝܬ ܡܫܼܬܥܝܢ ܗܼܘܘ ܥܠ ܡܐܬܝܼܬܐ ܕܣܠܘܝ ܘܥܠ ܐܚܪ̈ܢܝܬܐ ܕܡܣܼܬܥܪ̈ܢ ܗܼܘ̈ܝ ܒܥܡܐ ܒܕܪ̈<EOS>ܕܒܿܬܪܟܢ ܐܚܪ̈ܢܐ ܐܡܿܪܝܼܢ ܒܕܪ̈ܐ ܕܒܿܬܪܟܢ ܕܢܒܝܘܼܬܐ ܗܕܐ ܗܿܝ ܕܡܘܿܫܐ ܐܦܩ ܠܢ ܡܼܢ ܡܨܪܝܢ<EOS>ܘܝܫܘܿܥ ܡܥܠ ܠܢ ܠܐܪܥ ܕܟܢܥܢ ܐܚܪ̈ܢܐ ܐܡܿܪܝܼܢ ܕܢܒܝܘܼܬܐ ܡܿܡܠܐ ܥܠ ܙܒܢܐ ܕܥܒܼܪ ܐܝܟ ܗ݀ܝ<EOS>ܕܐܡܼܪ ܡܘܫܐ ܒܪܝܫܝܬ ܒܪܼܐ ܐܠܗܐ ܠܫܡܝܐ ܘܥܠ ܗܿܠܝܢ ܠܐ ܡܠܼܠܘ ܣܒ̈ܐ ܥܠ ܙܒܢܐ ܕܩܿܐܡ ܘܥܠ<EOS>ܙܒܢܐ ܕܥܬܝܼܕ ܢܒܝܘܼܬܐ ܕܗܿܠܝܢ ܐܝܬܝܗܿ ܗܼܘܬ݀ ܥܠ ܙܒܢܐ ܕܩܿܐܡ ܕܒܗ ܒܥܕܢܐ ܗܘܼܐ ܘܥܒܼܪ<EOS>ܘܠܐ ܐܠܼܨܬ݀ ܕܢܬܟܼܬܒ܇ ܒܕܠܘ ܕܢܗܘܘܿܢ ܢܒ̈ܝܐ ܝܗܼܒ ܠܗܘܿܢ ܪܘܼܚܐ܇ ܐܠܐ ܕܢܗܘܘܿܢ ܪ̈ܝܫܢܐ ܘܗܕܐ<EOS>ܗܿܝ ܗ݀ܝ ܕܠܐ ܐܘܣܼܦܘ ܕܬܘܼܒ ܠܐ ܐܬܢܒܝܼܘ ܘܗ݀ܝ ܕܐܬܢܒܝܼܘ ܒܗܿܘ ܥܕܢܐ܇ ܡܛ݀ܠ ܕܡܼܢ ܡܪܝܐ<EOS>ܐܬܦܼܩܕܘ ܘܝܣܪܐܝܠ ܢܫܬܪܪ ܕܡܪܝܐ ܐܩܝܼܡ ܐܢܘܿܢ ܡܕܒܪ̈ܢܐ ܘܢܫܡܥ ܐܢܘܿܢ ܐܠܕܕ ܘܡܝܕܕ ܟܢ ܕܠܐ<EOS>ܐܬܼܘ ܠܡܫܟܢܐ ܟܕ ܛܒ ܟܬܝܼܒܝܼܢ ܗܼܘܘ ܡܛ݀ܠ ܕܡܘܫܐ ܫܒܥܝܼܢ ܓܒܪ̈ܐ ܐܬܦܼܩܕ ܠܡܓܒܐ ܗܘܼ ܕܝܢ<EOS>ܡܘܫܐ ܐܘܣܦ ܬܪܝܢ܇ ܐܝܟ ܕܠܐ ܢܗܘܐ ܚܪܝܢܐ ܒܥܡܐ ܐܝܟ ܕܢܬܓܒܐ ܡܼܢܟ݀ܠ ܫܒܛܐ ܫܬܐ ܫܬܐ ܓܒܪ̈ܐ<EOS>ܐܝܟ ܕܢܐܠܦ ܡܼܢ ܐܠܗܐ ܥܠܝܗܘܢܿ ܠܘ ܓܝܪ ܗܼܢܘܿܢ ܨܒܼܘ ܠܡܐܼܬܐ ܐܠܐ ܗܘܼ ܡܘܿܫܐ ܐܪܦܝܼ ܐܢܘܿܢ<EOS>ܐܠܗܐ ܕܝܢ ܟܕ ܫܠܡ ܠܓܒܝܼܬܗ ܕܡܘܫܐ ܝܗܼܒ ܠܗܘܢܿ ܛܝܒܘܼܬܐ ܟܕ ܪܚܝܼܩܝܼܢ ܡܼܢ ܡܫܟܢܐ<EOS>ܘܐܬܢܿܒܝܼܘ ܐܝܟ ܚܒܪ̈ܝܗܘܢܿ ܡܪܝ ܡܘܫܐ ܟܠܝܼ ܐܢܘܿܢ ܗ̄ ܝܫܘܿܥ ܟܕ ܕܚܼܠ ܡܼܢ ܛܢܢܐ ܕܗܘܼܐ<EOS>ܒܒܢܝ̈ܢܫܐ ܐܡܼܪ ܠܡܘܫܐ ܕܢܟܼܠܐ ܐܢܘܿܢ ܠܐܠܕܕ ܘܡܝܕܕ ܕܐܡܿܪܝܢ ܗܼܘܘ ܠܡܘܫܐ ܐܦܩܼܢ ܡܼܢ ܡܨܪܝܢ<EOS>ܘܝܫܘܿܥ ܡܿܥܠ ܠܢ ܠܐܪܥܐ ܕܟܢܥܢ ܐܚܪ̈ܢܐ ܐܡܿܪܝܼܢ ܗܼܘܘ ܠܡܘܫܐ ܐܦܩܼܢ ܡܼܢ ܡܨܪܝܢ ܘܝܫܘܿܥ<EOS>ܡܿܥܠ ܠܢ ܠܐܪܥܐ ܕܟܢܥܢ ܐܚܪ̈ܢܐ ܐܡܿܪܝܼܢ ܠܘ ܡܛ݀ܠ ܗ݀ܝ ܕܐܡܿܪܝܼܢ ܗܼܘܘ ܕܝܫܘܿܥ ܡܿܥܠ ܠܢ<EOS>ܠܐܪܥܐ ܕܟܢܥܢ܇ ܐܡܪ ܠܡܘܫܐ ܕܢܟܼܠܐ ܐܢܘܿܢ ܐܠܐ ܡܛ݀ܠ ܗܿܝ ܕܥܒܼܪ ܦܘܼܩܕܢܟ ܘܟܕ ܐܢܬ ܟܬܼܒܬ<EOS>ܐܢܘܿܢ܇ ܒܣܪܘ ܘܠܐ ܐܬܼܘ ܠܢܫܟܢ<EOS>ܙܒܢܐ ܐܝܟ ܚܒܪ̈ܝܗܘܢܿ܇ ܡܿܕܝܢ ܟܠܝܼ ܐܢܘܿܢ ܡܼܢ ܗܕܐ ܛܝܒܘܼܬܐ ܡܘܫܐ ܐܡܼܪ ܠܐ ܬܼܛܢܢܝ ܗ̄<EOS>ܐܢܬ ܠܡ ܡܼܢ ܚܘܼܒܐ ܘܛܢܢܐ ܫܦܝܼܪܐ ܕܐܝܬ ܒܟ ܐܡܿܪ ܐܢܬ ܗܿܠܝܢ ܐܠܐ ܐܢܿܐ ܠܐ ܙܿܕܩ ܠܝܼ<EOS>ܕܐ݀ܬܒܥ ܐܝܼܩܪܐ ܕܝܼܠܝ ܒܛܢܢܐ ܕܥܠܗܘܿܢ ܡܿܢ ܕܝܢ ܥܒܼܕ ܟ݀ܠܗ ܥܡܐ ܕܡܪܝܐ ܗ̄ ܪܓܐ ܗܼܘܬ݀<EOS>ܕܟ݀ܠܗ ܥܡܐ ܗܿܟܢ ܢܬܢܼܒܐ ܪܘܼܚܐ ܫܩܼܠܬ݀ ܡܼܢ ܩܕܡ ܡܪܝܐ ܗ̄ ܒܿܥܐ ܕܢܐܡܪ ܥܠ ܣܠܘܝ ܪܘܼܚܐ ܠܡ<EOS>ܕܬܝܡܢܐ ܗܿܝ ܕܡܼܢ ܩܕܡ ܡܪܝܐ ܗ̄ ܕܡܼܢ ܪܡܙܐ ܐܠܗܝܐ ܐܬܼܬ݀ ܪܘܼܚܐ ܕܬܝܡܢܐ ܘܣܠܘܝ ܒܪܝܐ<EOS>ܗܼܘܬ݀ ܘܐܝܬܝܗܿ ܗܼܘܬ݀ ܥܠ ܝܡܐ ܐܟܡܐ ܕܗܿܝܕܝܢ ܩܡܨܐ ܩܿܐܡ ܗܼܘܐ ܘܒܦܘܼܩܕܢܐ ܕܡܪܝܐ ܣܠܼܩ<EOS>ܒܪܘܚܐ ܕܬܝܡܢܐ ܡܼܢ ܝܡܐ ܘܐܪܝܡܼܬ݀ ܥܠ ܡܫܪܝܼܬܐ ܗ̄ ܟܣܼܝܬ݀ ܠܡܫܪܝܼܬܐ ܘܠܚܕܪ̈ܝܗܿ ܡܪܕܐ ܝܘܡܐ<EOS>ܚܕ ܗ̄ ܡܐܙܠܬܐ ܕܥܡܐ ܚܕ ܓܒܐ ܘܒܗܿܘ ܓܒܐ ܐܚܪܢܐ ܗܿܟܘܬ ܐܝܟ ܬܪܬܝܢ ܐܡ̈ܝܼܢ ܥܠ ܐܪܥܐ ܗ̄ ܠܘ<EOS>ܐܟܡܿܢ ܕܟܿܫܝܐ ܗܼܘܬ݀ ܥܠ ܚܕ̈ܕܐ ܐܡܿܪ ܗܼܘܐ ܗܕܐ ܐܠܐ ܠܥܠ ܡܼܢ ܐܪܥܐ ܐܝܟ ܬܪܬܝܢ ܐܡܝܼ̈ܢ<EOS>ܪܡܝܐ ܒܦܪܚܗܿ ܕܗܿܟܢ ܕܠܝܼܠܐܝܬ ܬܬܠܼܒܟܝ ܡܼܢ ܟ݀ܠܢܫ܇ ܐܢ ܓܝܪ ܢܣܝܼܒܐ ܗܼܘܬ݀ ܥܠ ܐܪܥܐ ܡܼܢ<EOS>ܣܓܝܐܘܬܗܿ ܡܛܒܥܐ ܗܼܘܬ݀ ܠܡܫܟ̈ܢܝܗܘܿܢ ܘܐܝܟܢ ܗܼܢܘܢܿ ܘܢܚܬ̈ܝܗܘܢܿ ܡܣܝܒܪܝܼܢ ܗܼܘܘ ܛܥܢܐ ܕܐܝܟ<EOS>ܗܿܟܢ ܥܣܪܐ ܟܪ̈ܘܢ ܗ̄ ܥܣܪܐ ܩܘ̈ܛܝܐ ܐܘܿ ܟܪ̈ܝܐ ܐܝܟ ܗܿܢܘܢ ܕܥܒܘܪܐ ܐܘܿ ܥܣܪܐ ܘܓܪ̈ܐ<EOS>ܟܢܼܫܘ ܩܿܛܠܝܼܢ ܗܼܘܘ ܡܢܗܿ ܘܐܟܿܠܝܼܢ ܘܫܪܟܐ ܪܡܝܢ ܗܼܘܘ ܒܗܝܢ ܡܠܚܐ ܘܫܿܛܚܝܼܢ ܐܘܟܝܼܬ<EOS>ܦܿܪܣܝܼܢ ܠܗܝܢ ܚܕܪ̈ܝ ܡܫܪܝܼܬܐ ܒܫܡܫܐ ܐܝܟ ܕܢܩ̈ܘܝܢ ܙܒܢܐ ܢܓܝܼܪܐ ܟܕ ܝܒ̈ܫܢ ܘܟܒܝܼܫܐ ܒܗܝܢ<EOS>ܡܠܚܐ ܐܝܟ ܣܒܛܐ ܕܩܢܝܿܢܐ ܕܥܪ̈ܒܐ ܐܝܟ ܢܘ̈ܢܐ ܝܒܝܼܫ̈ܐ ܘܢܓܝܼ̈ܒܐ ܕܡܠܚܝܢ ܬܩܼܦ ܪܘܓܙܐ ܒܥܡܐ<EOS>ܗ̄ ܥܠ ܕܐܬܼܝܥܢܘ ܥܠ ܒܣܪܐ ܘܐܟܠܼܘ ܠܒܪ ܡܼܢ ܛܟܣܐ ܗܼܘܐ ܠܗܘܢܿ ܠܐ ܦܫܪܐ ܘܡܝܼܬܘ ܐܚܪ̈ܢܐ<EOS>ܐܡܿܪܝܼܢ ܥܠ ܕܪܓܘ ܪܓܬܐ ܘܪܛܢܼܘ ܐܚܪ̈ܢܐ ܥܠ ܕܐܟܼܠܘ ܠܣܠܘܣ ܕܠܐ ܒܘܼܫܠܐ ܘܛܘܝܐ ܡܝܼܬܘ܇ ܟܕ<EOS>ܦܩܝܼܕܝܼܢ ܗܼܘܘ ܕܠܐ ܢܐܟܠܘܢܼ ܒܣܪܐ ܚܝܐ ܐܝܟ ܚܝܘܬܐ ܥܠ ܨܒܘܼـܐ ܕܐܢܬܬܐ ܟܘܫܝܬܐ ܕܢܣܼܒ ܗ̄<EOS>ܗܕܐ ܡܿܢ ܢܣܼܒܗܿ ܩܕܡ ܨܦܘܪܐ ܐܡܬܝ ܓܝܪ ܕܐܙܼܠ ܘܐܩܼܪܒ ܥܡ ܟܘܫ̈ܝܐ ܚܙܬܗ ܒܪܬ ܡܠܟܐ ܘܪܚܡܼܬܗ<EOS>ܘܐܡܼܪܬ݀ ܕܐܢ ܢ݀ܣܒ ܐܢܬ ܠܝܼ ܒܢ̈ܫܐ ܡܫܠܡܘܼ ܡܿܫܠܡܐ ܐܢܼܐ ܠܟ ܠܡܕܝܢܬܐ ܘܟܕ ܚܼܙܐ ܕܠܝܬ<EOS>ܦܘܼܪܣܐ ܕܬܬܢܣܼܒܝ ܡܕܝܢܬܐ ܢܣܒܼܗܿ ܒܢܫ̈ܐ ܘܫܠܼܡܘ ܠܗ ܟܘܫ̈ܝܐ ܘܗܕܐ ܢܣܼܒܗܿ ܩܕܡ ܕܢܥܪܘܿܩ<EOS>ܡܼܢ ܡܨܪܝܢ܇ ܝܘܣܝܦܘܿܣ ܡܿܟܬܐ ܒܗܕܐ ܘܕܬܪܒܝܣ ܡܬܼܩܪܝܐ ܐܢܬܬܐ ܘܦܪܥܘܿܢ ܫܕܪܗ ܠܩܪܒܐ ܕܥܡ<EOS>ܟܘܫ̈ܝܐ<EOS> ܘܗ݀ܝ ܕܡܠܠ ܒܗ ܐܗܪܘܢ<EOS>ܘܡܪܝܡ ܗܕܐ ܗܿܝ ܟܕ ܚܼܙܘ ܠܫܒܥܝܼܢ ܡܕܒܪ̈ܢܐ ܐܒܣܝܼܘ ܒܗ܇ ܘܐܣܼܒܪܘ ܡܝܬܪܝܼܢ ܡܢܗ ܐܘܿ<EOS>ܚܘܝܢ ܠܗ ܘܐܬܚܝܼܒܘ ܕܩܪܝܼܒܝܼܢ ܠܐܠܗܐ ܡܢܗ ܡܛ݀ܠ ܕܗܼܢܘܿܢ ܠܐ ܐܬܚܼܠܛܘ ܘܗܘܼ<EOS>ܐܬܚܼܠܛ ܒܕܢܣܼܒ ܬܐ ܠܗ ܐܢܬܬܐ ܘܗܕܐ ܡܚܫܒܬܐ ܪܪܬ݀ ܒܬܪܥܝܼܬܗܘܢ ܕܡܥܠܝܢ ܡܢܗ<EOS>ܕܐܬܝܗܼܒܬ݀ ܟܗܢܘܼܬܐ ܠܐܗܪܘܿܢ ܘܠܙܪܥܗ ܘܠܒܢ̈ܝ ܡܘܫܐ ܠܐ ܘܥܠܼܬܐ ܕܗܠܝܢ ܚܘܼܫ̈ܒܐ ܒܝܼܫ̈ܐ܇<EOS>ܡܪܝܡ ܗܘܼܬ݀ ܓܝܪ ܐܛܥܝܬ݀ ܒܐܗܪܘܢ ܐܝܟ ܚܘܐ ܕܡ ܘܐܟܿܠܩܪܨܐ ܐܙܝܼܥܗܿ ܠܬܘ ܗܕܐ ܐܟܡܐ<EOS>ܐܢܬܬܗ ܕܐܝܘܿܒ ܕܬܕܠܘܿܚ ܠܡܘܫܐ ܐܚܪ̈ܢܐ ܐܡܿܪܝܼܢ ܕܠܐ ܢܣܼܒ ܡܘܫܐ ܐܢܬܬܐ ܕܬܪܬܝܢ ܟܕ<EOS>ܡܣܒܪܝܼܢ ܕܒܬܪ ܨܦܘܪܐ ܒܗܿ ܟܕ ܗܘܼ ܡܿܫܥܼܒܕ ܠܦܪܥܘܿܢ ܘܐܝܼܬ̄ܘ ܫ ܝܠܐ ܡܼܢ ܥܠܬ ܒܪܬܗ<EOS>ܕܦܪܥܘܿܢ ܬܗ ܘܡܘܣܦܝܼܢ ܕܐܦܠܐ ܠܨܦܘܪܐ ܐܬܩܪܒ ܒܿܬܪ ܚܼܙܘܐ ܕܚܼܙܐ ܘܚܝ̈ܠܐ ܕܣܥܪܘ ܚܣܼܡܘ<EOS>ܠܗܘܿܢ ܒܗ ܐܗܪܘܢ ܘܡܪܝܡ܇ ܒܗ݀ܝ ܕܚܙܐܘܗܝ ܕܪܒ ܘܡܥܠܝ ܡܢܗܘܢܿ ܘܐܝܟ ܕܒܨܥܪܐ ܠܡ ܩܪܐܘܗܿ<EOS>ܠܨܦܘܪܐ ܟܘܫܝܬܐ ܡܛ݀ܠ ܕܟܘܫ̈ܝܐ ܡܬܚܫܒܝܼܢ ܡܕܝ̈ܢܝܐ ܘܟܒܪ ܝܬܪܘܢ ܡܼܢ ܟܘܫ ܐܬܼܐ ܠܬܡܢ ܘܐܝܬ<EOS>ܠܡ ܕܐܡܿܪܝܼܢ ܕܡܕܝܢ ܡܼܢ ܟܘܿܫ ܓܘܝܬܐ ܐܝܬܝܗܿ ܐܚܪ̈ܢܐ ܐܡܿܪܝܼܢ ܕܟܕ ܚܙܼܘ ܐܗܪܘܢ ܘܡܪܝܡ<EOS>ܠܪܒܘܼܬܗ ܕܡܘܫܐ ܕܣܿܓܝܼ ܡܥܠܝܐ ܘܦܠܓܗ ܠܐܝܼܩܪܐ ܥܠ ܣܒ̈ܐ܇ ܐܣܼܒܪܘ ܕܐܒܕ ܫܘܼܒܚܗ ܘܐܬܬܚܬܝܼܘ<EOS>ܐܦ ܗܼܢܘܿܢ ܒܨܥܪܗ ܕܝܼܠܗ ܘܒܚܡܼܬܐ ܐܡܼܪܘ ܠܗ ܕܕܡܐ ܣܘܼܥܪܢܟ ܠܐܢܫ ܕܢܣܼܒ ܐܢܬܬܐ ܟܘܫܝܬܐ<EOS>ܡܿܢ ܓܫܼܦ ܨܥܪܟ ܘܐܝܟ ܗܿܘ ܕܙܢܝܼܬ ܒܟܘܿܫܬܐ ܗܿܟܢ ܐܬܒܐܫ ܠܢ ܒܐܝܼܩܪܟ ܕܝܗܼܒܬܝܗܝ ܠܣ̈ܒܐ<EOS>ܘܐܝܠܝܢ ܕܗܿܠܝܢ ܣܘܼ̈ܟܠܐ ܡܒܥܝܼܢ ܠܐ ܐܡ݀ܪܝܼܢ ܕܢܣܼܒ ܣܟ ܐܢܬܬܐ<EOS> ܣܛܪ ܡܼܢ ܨܦܘܪܐ ܚܢܢ ܕܝܢ<EOS>ܠܪܥܝܢܐ ܩܕܡܝܐ ܢ݀ܩܦܝܼܢܢ܇ ܘܝܥܩܘܿܒ ܐܘܪܗܝܐ ܠܗ ܡܿܙܕܩ ܓܒܪܐ ܡܘܫܐ ܡܟܝܼܟ ܗܼܘܐ ܛܒ ܡܼܢ<EOS>ܟܿܠܗܘܢܿ ܗ̄ ܡܼܢ ܦܘܼܩܕܢܐ ܕܐܠܗܐ ܟܬܼܒ ܡܘܫܐ ܗܿܠܝܢ ܚܠܦ ܡܦܩ ܒܪܘܚܐ ܘܠܘ ܡܼܢ ܨܒܝܿܢܗ ܬܘܼܒ<EOS>ܗܘܼ ܐܠܗܐ ܥܨܝܗܝ ܕܢܪܝܼܡܗ܇ ܝܟ ܕܢܐܠܦ ܕܠܘ ܫܚܝܡܐܝܬ ܪܚܡܗ ܘܣܪܝܩܐܝܬ܇ ܘܐܢ ܕܝܢ ܠܐ ܐܝܟܢܐ<EOS>ܗܘܼ ܡܘܫܐ ܡܿܩܠܣ ܗܼܘܐ ܢܦܫܗ ܐܦܢ ܡܫܡܠܝ ܒܡܝܬܪܘܬܐ ܐܢ ܬܗܘܼܐ ܢܒܝܘܼܬܟܘܿܢ ܗ̄ ܐܡܼܪ ܗܕܐ<EOS>ܐܠܗܐ ܠܐܗܪܘܢ ܘܠܡܪܝܡ ܠܘ ܐܟܡܿܢ ܕܢܒܝܘܼܬܐ ܐܝܬ ܗܼܘܐ ܠܗܘܢܿ ܐܠܐ ܕܐܦܢ ܐܝܼܬ ܠܟܘܿܢ ܢܒܝܘܼܬܐ<EOS>ܩܕܡ ܐܠܗܐ ܐܝܟ ܕܡܼܢ ܨܐܕܝ܇ ܐܠܐ ܠܘ ܐܝܟ ܗ݀ܝ ܕܡܘܫܐ ܐܢܿܐ ܡܪܝܐ ܡܬܼܓܠܐ ܐܢܼܐ ܥܠܝܟܘܿܢ ܗ̄<EOS>ܫܠܝܐܝܬ ܗ̄ ܐܝܟ ܐܢܫ ܕܚܿܙܐ ܘܚܿܠܡ ܚܠܡܐ ܪܒܐ ܘܠܘ ܓܠܝܐܝܬ ܘܥܠܘܗܝ ܐܠܐ ܐܝܟ<EOS>ܕܒܨܝܼܪ ܚܼܙܘܐ ܡܼܢ ܥܠܘܐ ܐܘܿܟܝܼܬ ܓܠܝܘܼܬܐ ܗܿܟܢܐ ܒܨܝܼܪ ܕܝܼܠܟܘܿܢ ܡܼܢ ܕܡܘܫܐ ܒܚܼܙܘܐ<EOS>ܘܠܘ ܒܕܡܘܼܬܐ ܗ̄ ܒܥܠܘܗܝ ܐܘܿܟܝܼܬ ܓܠܝܐܝܬ ܘܠܘ ܒܕܡܘܼܬܐ ܕܚܠܡܐ ܐܝܟ ܕܚܼܙܐ ܝܘܣܦ ܘܦܪܥܘܿܢ<EOS>ܟܦ̈ܐ ܘܫܡܫܐ ܘܬܘܪ̈ܬܐ ܕܐܝܬܝܗܝܢ ܕܡܘܼܬܐ ܒܠܚܘܕ ܐܝܟ ܡܦܩܬܐ ܕܫܒܥܝܼܢ ܠܘܬ ܟ݀ܠ ܢܒܝܐ ܐܝܬܝܗܿ<EOS>ܡܠܼܬܐ ܐܢ ܢܗܼܘܐ ܢܒܝܐ ܕܝܼܠܟܘܿܢ ܗ̄ ܦܪܼܫ ܚܼܙܘܐ ܕܡܼܠܠ ܒܗ ܐܠܗܐ ܡ ܡܘܫܐ ܡܼܢ ܕܢܒ̈ܝܐ<EOS>ܐܚܪ̈ܢܐ ܘܐܗܪܘܢ ܘܡܪܝܡ ܡܛ݀ܠ ܕܗܿܢܘܿܢ ܟܕ ܕܡܟܝܼܢ ܒܚܠܼܡܐ ܡܬܼܓܠܐ ܗܼܘܐ ܠܗܘܿܢ ܘܡܠܠ<EOS>ܥܡܗܘܢܿ ܘܗܕܐ ܟܒܪ ܒܡܨܥܝܘܼܬܐ ܕܡ̈ܠܐܟܐ ܐܘܿ ܒܚܼܙܘܐ ܗ̄ ܒܚܘܬܐ ܢܦܫܢܝܬܐ ܗ݀ܝ ܕܡܬܼܡܬܚܐ<EOS>ܡܛ݀ܠ ܕܟܝܘܼܬܗܿ ܘܡܬܼܦܫܛܐ ܥܕܡܐ ܕܬܫܡܼܥܝ ܩ̈ܠܐ ܘܬܚܼܙܐ ܪܡܙܐ ܗ̄ ܕܡ̈ܘܬܐ ܥܡ ܡܘܫܐ ܠܡ ܠܘ<EOS>ܗܿܟܢܐ ܡܿܡܠܠ ܐܢܼܐ܇ ܐܠܐ ܡܼܢ ܦܘܼܡܐ ܠܘܼܩܒܠ ܦܘܼܡܐܡ ܒܚܙܘܐ ܘܠܐ ܒܕܡܘܼܬܐ ܗ̄ ܠܘ ܒܚܠܼܡܐ ܘܠܐ<EOS>ܒܚܙܬܐ ܢܦܫܢܝܬܐ ܕܒܗܿ ܫܿܠܐܼ ܦܓܪܐ ܡܼܢ ܙܘܥܘ̈ܗܝ ܐܠܐ ܒܚܼܙܘܐ ܓܠܝܐ ܕܝܼܕܝܼܥ ܘܓܠܐ ܠܪ̈ܓܫܐ<EOS>ܘܠܗܘܢܐ ܘܠܘ ܒܡܨܥܝܘܼܬܐ ܡܠܐܟܝܬܐ ܐܠܐ ܗܘܼ ܐܠܗܐ ܡܠܠ ܠܗ ܡܼܢ ܦܘܼܡ ܠܦܘܼܡ ܘܡܬܼܚܙܐ ܠܗ<EOS>ܒܕܡܘܼܬܐ ܗ݀ܝ ܕܡܟܢ ܕܢܬܼܚܙܐ ܒܗܿ ܐܠܗܐ ܐܝܟ ܫܒܥܝܼܢ ܒܚܙܬܐ ܘܠܘ ܒܪܡܙܐ ܗ̄ ܒܚܙܬܐ ܕܐܡܝܼܪܐ<EOS>ܘܠܘ ܒܪ̈ܡܙܐ ܐܘܿܟܝܼܬ ܚܠ̈ܡܐ ܐܘܿ ܒܗܓ̈ܓܐ ܢܦܫ̈ܢܝܐ ܐܠܐ ܒܟܿܠܗ ܒܝܬܝ ܡܗܝܡܢ ܗܼܘ ܗ̄ ܥܠ ܟܿܠܗ<EOS>ܥܡܐ ܕܝܼܠܝ ܐܝܟ ܡܠܟܐ ܡܗܝܡܢܐ ܣ݀ܡܬܗ ܘܫܘܼܒܚܗ ܕܡܪܝܐ ܚܼܙܐ ܗ̄ ܠܓܠܝܢܐ ܫܒܝܼܚܐ ܘܢܗܝܼܪܐ<EOS>ܐܫܬܘܝܼ ܘܥܢܢܐ ܦܪܩܼܬ݀ ܡܼܢ ܡܫܟܢܐ ܗ̄ ܠܐܬܐ ܕܐܬܚܼܡܬ݀ ܥܠܝܗܘܢܿ ܡܼܢ ܡܪܝܐ ܘܗܐ ܡܪܝܡ<EOS>ܓܪܒܼܬ݀ ܐܝܟ ܬܠܓܐ ܗ̄ ܟܕ ܐܬܦܢܝܼ ܐܗܪܘܢܿ ܕܢܚܘܼܪ ܒܗܿ ܐܟܡܿܢ ܕܒܚܝܪܗ ܢܘܕܥܝܗܿ ܕܠܘ ܗܿܠܝܢ<EOS>ܐܡ݀ܪܐ ܠܟܝ ܕܠܐ ܬܡܼܠܠܝ ܘܐܦܢ ܒܪܥܝܢܐ ܫܿܠܘ ܗܼܘܐ ܐܠܐ ܠܐ ܐܡܼܪ ܠܡܘܫܐ ܡܠܼܬܐ ܩܫܝܼܬܐ ܥܕܡܐ<EOS>ܕܗܝܼ ܡܠܠܼܬ݀ ܐܟܡܐ ܕܟܬܒܐ ܐܡܼܪ ܕܡܠܠܼܬ݀ ܠܡ ܡܪܝܡ ܩܕܡܐܝܬ ܘܟܢ ܐܗܪܘܢ ܘܐܓܪܒܼܬ݀ ܡܪܝܡ ܡ݀<EOS>ܕܗܝܼ ܗܘܼܬ݀ ܥܠܼܬܐ ܕܢܛܥܐ ܐܗܪܘܢ ܘܢܡܠܠ ܘܐܢ ܐܓܪܒܼܬ݀ ܒ݀ܬܪܟܢ ܐܬܼܕܟܝܬ݀ ܘܠܐ ܒܼܨܪܬ݀ ܐܘܿ<EOS>ܚܣܼܪܬ݀ ܒܗܿܟܢ ܐܗܪܘܢ ܐܠܘܼ ܐܓܪܒ܇ ܒܿܬܪ ܕܘܼܟܝܗ ܠܐ ܡܿܨܐܼ ܗܼܘܐ ܕܢܟܗܢ ܡܛ݀ܠ ܕܠܐ ܦܣܝܼܣ<EOS>ܗܼܘܐ ܕܢܟܗܢ ܓܪܒܢܐ ܐܦ ܒ݀ܬܪ ܕܘܼܟܝܗ ܘܐܠܘܼ ܗܕܐ ܗܼܘܬ݀ ܣܓ̈ܝܐܐ ܡܼܢ ܒܢ̈ܝ ܠܘܝܼ ܕܒܿܬܪ<EOS>ܕܘܼܟܝܗܘܢܿ ܡܬܝܐܒܝܼܢ ܗܼܘܘ ܠܟܗܢܘܼܬܐ ܬܘܼܒ ܠܐ ܐܓܪܒ ܐܗܪܘܢ ܐܝܟܢܐ ܕܠܐ ܢܐܡܪܘܢܼ ܗܿܢܘܿܢ<EOS>ܕܣܼܥܘ ܥܠ ܟܗܢܘܼܬܐ ܘܒܠܥܼܬ݀ ܐܢܘܿܢ ܐܪܥܐ܇ ܕܚܢܢ ܠܐ ܡܠܠܼܢܢ ܒܡܘܫܐ ܐܠܐ ܡܟܗܢܝܼܢܢ ܘܐܗܪܘܢ<EOS>ܕܡܠܠ ܒܗ ܘܐܓܪܒ ܗܐ ܡܟܗܢ ܬܘܼܒ ܠܐ ܐܓܪܒ ܐܗܪܘܢ ܕܠܐ ܢܗܘܐ ܒܗ ܡܘܼܡܝܐ ܡܛ݀ܠ ܕܟܗܢܐ ܗܿܘ ܘܬܬܫܝܼܛܝ<EOS>ܠܗܿ ܟܗܢܘܼܬܐ ܘܠܐ ܢܗܼܘܐ ܐܝܟ ܡܝܼܬܐ ܕܢܦܼܩ ܡܼܢ ܟܪܣܐ ܕܐܡܗ ܗ̄ ܚܢܢ ܠܡ ܬܠܬܐ ܐܚ̈ܐ ܚܢܢ ܘܚܕ<EOS>ܓܘܼܫܡܐ ܘܐܢ ܦܿܝܫܐ ܚܬܢ ܒܟܐܒܗܿ ܡܬܼܕܡܝܢܢܿ ܠܗ݀ܘ ܕܡܬܝܪܠܕ ܡܝܼܬܐ ܕܦܠܓܗ ܫܘܐ ܘܠܐ ܡܚܒܠ<EOS>ܦܠܓܗ ܕܝܢ ܐܚܪ̈ܢܐ ܝܬܝܼܪ ܘܐܒܝܼܠ ܘܦܿܐܫ ܒܟܪܣܐ ܐܚܪܢܝܐܝܬ ܐܡܐ ܩܿܪܐ ܠܟܢܘܼܫܬܐ ܡܝܼـܐ ܠܡܪܝܡ<EOS>ܡܛ݀ܠ ܓܪܒܗܿ ܘܗܕܐ ܐܡܿܪ ܕܐܟܙܢܐ ܕܡܼܢ ܓܘ ܟܪܣܐ ܕܐܡܐ ܡܦܩܝܼܢ ܥܘܼܠܐ ܕܐܟܝܼܠ ܒܣܪܗ ܘܫܿܕܝܢ<EOS>ܠܗ ܠܒܪ ܗܿܟܘܬ ܠܡ ܐܦ ܠܗܿ ܡܼܢ ܡܨܥܬ ܟܢܘܼܫܬܐ ܕܥܿܡܪܐ ܗܼܘܬ݀ ܒܗܿ ܒܕܡܘܼܬ ܟܪܣܐ ܢܦܩܼܬ݀<EOS>ܠܒܪ ܡܢܗܿ ܒܥܼܠܬ ܓܪܒܐ ܗܢܐ܇ ܘܗܫܐ ܠܡ ܐܝܟ ܡܝܼܬܐ ܣܪܝܐ ܚܫܝܼܒܐ ܠܝܼ ܐܒܘܼܗܿ ܐܠܘܼ ܡܪܩ ܪܩܼ<EOS>ܗܼܘܐ ܠܗܿ ܒܐܦܝ̈ܗܿ ܗ̄ ܐܦܢ ܩܕܡ ܐܒܘܼܗܿ ܐܣܟܼܠܬ݀ ܘܟܼܐܐ ܒܗܿ ܙܒܢܐ ܣܓܝܐܐ ܙܕܩ ܗܼܘܐ ܠܗܿ<EOS>ܕܬܬܟܼܚܕܝ ܘܬܒܗܼܬܝ ܠܡܚܼܪ ܒܗ ܐܪܦܐ ܟܝܼܬ ܗܫܐ ܕܗܢܐ ܟ݀ܠܗ ܐܡܪܚܼܬ݀ ܕܬܪܫܐ ܠܡܘܿܫܐ ܕܐܝܼܬܘܗܝ<EOS>ܠܝܼ ܡܗܝܡܢܐ ܒܿܬܪ ܕܘܼܟܝܐ ܕܡܪܝܡ ܫܕܪ ܠܓܫ̈ܘܫܐ ܝܘܡ̈ܬܐ ܝܘܡ̈ܝܐ ܒܟܪ̈ܐ ܗ̄ ܒܗ݀ܘ ܠܡ ܙܒܢܐ<EOS>ܕܫܕܪ ܠܓܫ̈ܘܿܫܐ ܝܘܡ̈ܬܐ ܗܼܘܘ ܕܡܒܟܪ̈ܢ ܒܗܘܢܿ ܥܢܒ̈ܐ ܚܡܬ ܬܢܢ ܠܘ ܠܐܢܛܝܘܿܟܝܐ ܩܿܪܐ ܐܝܟ<EOS>ܪܘܥܐ ܕܐܢܫ̈ܝܼܢ ܐܠܐ ܠܗ݀ܝ ܕܐܕܘܡ̈ܝܐ ܝܘܡܢ ܚܡܐ ܩܿܪܝܢ ܠܗܿ ܛܝ̈ܝܐ ܒܢ̈ܝ ܓܢܒܪ̈ܐ ܩܿܪܐ<EOS>ܠܥܓܪ̈ܝ ܒܓܘܼܫܡܐ ܐܘܿܟܝܬ ܚܝ̈ܠܬܢܐ ܗܿܢܘܿܢ ܕܡܼܢ ܛܘܼܗܡܐ ܕܓܢܒܪ̈ܐ ܐܬܼ، ܥܕܡܐ ܠܢܚܠܐ<EOS>ܕܣܘܿܓܐܐ ܗ̄ ܟܕ ܒܟܿܠܗܿ ܐܪܥܐ ܦܿܗܝܢ ܗܼܘܘ ܐܬܼܘ ܠܢܚܠܐ ܕܐܝܼܬ ܒܗ ܓܘܼ̈ܦܢܐ ܣܓܝ̈ܐܬܐ ܩܪܐܘܗܿ<EOS>ܢܚܠܐ ܕܣܓܘܼܪܐ ܗ̄ ܡܛ݀ܠ ܕܩܼܛܦܘ ܡܼܢ ܬܡܢ ܣܓܘܼܠܐ ܐܢܫ̈ܝܼܢ ܐܡܿܪܝܼܢ ܠܘ ܒܩܘܼܦܐ ܛܥܢܘܼܗܝ<EOS>ܐܠܐ ܦܣܼܩܘ ܫܒܘܼܩܐ ܡܼܢ ܬܡܢ܇ ܡܼܢ ܐܝܼܠܢܐ ܕܗܘܼ ܐܝܟ ܕܢܗܼܘܐ ܫܒܘܼܩܐ ܚܠܦ ܩܘܼܦܐ ܘܠܘ ܓܝܪ<EOS>ܡܼܢ ܪܒܘܼܬܗ ܕܣܓܘܼܠܐ ܛܥܢܘܼܗܝ ܒܫܒܘܼܩܐ ܐܝܟ ܕܐܡܿܪܝܼܢ ܝܘܕ̈ܝܐ ܐܠܐ ܐܝܟ ܕܠܢܘܼܛܪܐ ܕܠܡܐ<EOS>ܢܓܫܘܿܦ ܒܗ ܡܕܡ ܐܘܿ ܐܝܼܕܐ ܘܢܬܼܚܒܠ ܐܪܥܐ ܠܡ ܕܥܼܒܪܢ ܒܗܿ ܘܓܫܼܢܗܿ ܐܪܥܐ ܗ̄ ܟܕ ܐܬܼܘ<EOS>ܓܫ̈ܘܿܫܐ ܐܪܡܝܼܘ ܕܚܼܠܐ ܒܥܡܐ ܐܪܥܐ ܐܟܠܼܬ݀ ܥܡܘܪ̈ܝܗܿ ܗ̄ ܠܐܟܣ̈ܢܝܐ ܕܥܿܡܪܝܼܢ ܒܗܿ ܡܚܒܠܐ<EOS>ܘܡܘܩܕܐ ܓܒܪ̈ܐ ܐܢܘܿܢ ܕܡܫܘܼܚܬܐ ܗ̄ ܐܪ̈ܝܼܟܐ ܠܡ ܘܥܒ̈ܝܐ ܘܚܝ̈ܠܬܢܐ ܐܡܼܪ ܝܫܘܿܥ ܘܟܠܒ<EOS>ܠܥܡܐ ܕܐܝܟ ܡܐܟܘܿܠܬܐ ܕܠܚܡܐ ܗܿܟܢ ܦܫܝܼܩ̈ܢ ܠܢ ܠܒܡܘܒܕܘܼ ܐܢܘܿܢ ܒܙܢܐ ܐܚܪܢܐ ܠܚܡܢ ܐܢܘܿܢ<EOS>ܗ̄ ܛܒ̈ܬܗܘܢܿ ܕܝܼܠܢ ܐܢܝܢ ܘܒܿܬܪ ܫܓܘܼܫܝܐ ܕܥܡܐ ܫܘܼܒܚܗ ܕܡܪܝܐ ܐܬܓܠܝܼ ܒܥܢܢܐ ܠܥܝܢ ܗ̄ ܗ݀ܝ<EOS>ܥܢܢܐ ܕܐܝܼܬ ܗܼܘܐ ܥܠ ܡܫܟܢ ܙܒܢܐ܇ ܐܒܪܩܼܬ݀ ܟ݀ܠܗܿ ܒܢܘܼܗܪܐ ܕܥܫܝܼܢ ܡܼܢ ܫܡܫܐ ܕܒܝܕ ܗܕܐ<EOS>ܢܪܡܢ ܪܥܠܐ ܒܟܿܠܗܘܢܿ ܗܿܫܐ ܢܐܪܒ ܚܝܠܟ ܡܪܝܐ ܗ̄ ܢܐܪܒ ܚܝܠܐ ܕܡܪܚܡܢܘܼܬܟ ܡܼܢ ܟܐܢܘܼܬܟ ܐܝܟ ܕܡܠܼܠܬ<EOS>ܘܐܡܼܪܬ ܗ̄ ܒܛܘܼܪ ܣܝܼܢܝ ܕܥܿܒܕ ܐܢܼܐ ܠܡ ܛܝܒܘܼܬܐ ܠܐܠ̈ܦܝ ܕܪ̈ܐ ܬܘܼܒ ܢܐܪܒ ܚܝܠܟ ܗ̄ ܓܠܝܼ<EOS>ܠܡ ܚܝܠܟ ܪܒܐ ܒܝܕ ܫܘܼܒܩܢܐ ܐܝܟ ܥܝܕ̈ܝܟ ܡܛ݀ܠ ܕܗܕܐ ܗܿܝ ܬܚܘܝܼܬܐ ܕܚܝܠܟ ܘܕܪܒܘܼܬܟ ܕܠܐ<EOS>ܡܙܼܕܟܐ ܐܢܬ ܡܼܢ ܚܡܼܬܐ ܐܝܟ ܒܢܝܢ̈ܫܐ ܫܒܩܿܬ ܠܗܘܢܿ ܐܝܟ ܡܠܼܬܟ ܗ̄ ܥܠ ܦܪܨܘܿܦ ܡܘܫܐ<EOS>ܘܠܐܝܼܩܪܗ ܐܩܨ ܠܗܘܢܿ ܫܘܼܒܩܢܐ ܘܐܬܡܠܝܼ ܫܘܼܒܚܗ ܕܡܪܝܐ ܗ̄ ܫܘܼܒܚܗ ܠܓܠܝܢܐ ܩܿܪܐ ܒܐܪܥܐ<EOS>ܟܿܠܗܿ ܗ̄ ܒܐܪܥܐ ܗ݀ܝ ܕܚܕܪ̈ܝܗܘܢܿ ܟ݀ܠ ܡܪ̈ܓܙܢܝ ܗ̄ ܡܢܣܝ̈ܢܝ ܠܡ ܕܒܿܬܪ ܕܚܼܙܘ ܬܡܝܼܗ̈ܬܐ<EOS>ܐܪܓܙܘܼܢܢܝ ܠܐ ܢܚܙܘܿܢ ܐܪܥܐ ܕܝܿܗܒ ܐܢܼܐ ܥܒܕܝ ܟܠܒ ܚܠܦ ܕܗܼܘܬ݀ ܪܘܼܚܝ ܗ̄ ܐܬܿܬܢܝܼܚ ܒܗ<EOS>ܨܒܝܿܢܝ܇ ܡܿܥܠ ܐܢܼܐ ܠܗ ܠܐܪܥܐ ܘܝܪܬ ܠܗܿ ܗܘܼ ܘܙܪܥܗ ܠܥܠܡ ܪܘܼܚܐ ܬܢܢ ܠܨܒܝܿܢܐ ܩܿܪܐ<EOS>ܘܢܩܒܠܘܢܼ ܙܢܝܘܼܬܟܘܢܿ ܗ̄ ܙܢܝܘܼܬܗܘܿܢ ܐܡܿܪ ܠܗ݀ܝ ܕܣܓܕܘ ܠܥܓܠܐ<EOS> ܘܐܦܢ ܠܐ ܚܝܿܒܝܼܢ ܗܼܘܘ<EOS>ܒܢ̈ܝ ܕܡܬܬܒܥܝܼܢ ܗܼܘܘ ܙܢܝܘܼܬܐ ܕܐܒܗ̈ܝܗܘܢܿ ܐܠܐ ܕܝܢ ܣܡܗܿ ܠܗܿܕܐ ܐܝܟ ܕܠܩܘܼܦܚܗܘܿܢ ܕܐܝܟ<EOS>ܗܿܘ ܕܝܼܠܦ ܙܢܝܘܼܬܗܘܿܢ ܡܬܼܛܪܦܝܼܢ ܗܼܘܘ ܒܢܝ̈ܗܘܿܢ ܒܡܕܒܪܐ ܐܪܒܥܝܼܢ ܫܢ̈ܝܼܢ ܘܩܕܡ ܒܨܦܪܐ<EOS>ܘܣܠܼܩ ܠܪܝܫ ܛܘܼܪܐ ܗ̄ ܥܡܐ ܒܿܬܪ ܕܫܡܼܥܘ ܡܕܡ ܕܚܪܩ ܘܓܙܪ ܐܠܗܐ ܣܠܼܩܘ ܠܛܘܼܪܐ ܕܢܩܪܒܘܢܼ<EOS>ܘܟܐܼܐ ܒܗܘܿܢ ܕܠܐ ܢܣܩܘܢܼ ܠܐ ܫܡܥܘܼܗܝ ܘܩܒܘܬܐ ܘܡܘܫܐ ܠܐ ܦܼܪܩ ܡܼܢ ܡܫܪܝܼܬܐ ܠܬܚܘܝܼܬܐ ܕܠܐ<EOS>ܠܿܘܐܼ ܠܗܘܿܢ ܥܘܼܕܪܢܐ ܐܠܗܝܐ ܘܣܠܼܩܘ ܠܛܘܼܪܐ ܗ̄ ܠܡܐܪܬ ܐܪܥܐ ܐܡܘܪ̈ܝܐ ܟܕ ܚܙܼܘ ܐܢܘܿܢ<EOS>ܕܙܥܘܪܝܢ ܩܛܠܘ ܠܟܿܠܗܘܿܢ ܡܼܢ ܕܫܠܼܡܘ ܫܪܟܐ ܕܓܫ̈ܘܿܫܐ ܡܿܦܩܕ ܥܠ ܕܒܚ̈ܐ ܩܪܒܘ ܩܘܼܪ̈ܒܢܐ<EOS>ܠܡܪܝܐ ܗ̄ ܨܿܒܐ ܕܢܚܘܐ ܒܝܕ ܢܩܝܼܦܘܼܬܐ ܗܕܐ ܠܘ ܡܛ݀ܠ ܫܓܘܼܫܝܐ ܕܥܡܐ ܦܼܫ ܗܘܼ ܡܼܢ<EOS>ܡܕܒܪܢܘܼܬܐ ܐܠܐ ܗܿܢܘܿܢ ܐܝܟ ܕܐܬܢܟܪܝܼܘ ܠܗ ܒܪ̈ܓܝܓܬܗܘܢܿ ܢܟܪܝܼ ܐܢܘܿܢ ܐܦ ܡܼܢ ܚܝ̈ܐ ܟܕ<EOS>ܗܘܼ ܣܿܥܪ ܠܡܕܒܪܢܘܼܬܗ ܘܡܿܫܡܠܐ ܫܘܼܘ̈ܕܝܘ̄ ܕܠܘܬ ܐܒ̈ܬܐ ܦܪܘܿܫ ܦܘܼܪܫܢܐ ܠܡܪܝܐ ܡܼܢ ܪܝܫ<EOS>ܐܨܘ̈ܬܟܘܿܢ ܗ̄ ܡܼܢ ܡܐܢܐ ܕܦܚܪܐ ܕܒܗ ܠܝܫܝܼܢ ܐܢܬܘܿܢ ܐܨܘܬܐ ܠܐܓܢܐ ܩܿܪܐ ܕܡ̈ܝܐ ܚܚܘܪܐ ܗ̄<EOS>ܓܪܝܼܨܬܐ ܚܕܐ ܦܿܪܫܝܼܢ ܗܼܘܘ ܡܼܢ ܠܝܫܗܘܿܢ ܠܡܣ̈ܟܢܐ ܘܠܐܟܣ̈ܢܝܐ ܘܦܘܼܪܫܢܐ ܠܕܪ̈ܝܟܘܿܢ ܗ̄<EOS>ܥܕܡܐ ܠܫܘܼܠܡܗ ܕܥܠܡܐ ܢܗܘܐ ܠܟܘܿܢ ܢܡܘܿܣܐ ܗܢܐ ܘܢܦܫܐ ܕܬܥܼܒܕܝ ܒܐܝܼܕܐ ܪܡܬܐ ܗ̄ ܐܝܼܕܐ<EOS>ܪܡܬܐܕ ܥܠ ܬܪܥܝܼܬܐ ܡܫܡܠܝܬܐ ܪܡܿܙ ܐܚܪ̈ܢܐ ܐܝܼܕܐ ܠܡ ܐܡܼܪ ܘܐܘܣܦ ܪܡܬܐ ܡܼܢ ܥܒܿܕܐ ܠܡ<EOS>ܕܐܢܫ̈ܐ ܐܡܪܗܿ ܕܟܕ ܡܨܚܝܢ ܠ̈ܚܕܕܐ ܡܪܝܼܡܝܼܢ ܠܐܝܼܕ̈ܝܗܘܿܢ ܘܙ݀ܩܦܝܼܢ ܠܗܿ ܘܐܡܿܪܝܼܢ ܕܗܿܟܢ<EOS>ܗܿܟܢ ܠܦܠܢ ܠܗܢܐ ܣܘܼܥܪܢܐ ܩܿܪܐ ܐܝܼܕܐ ܪܡܬܐ ܘܐܫܟܚ ܓܒܪܐ ܟܕ ܠܿܩܛ ܩܝܣ̈ܐ ܗ̄ ܕܠܐ ܥܕܟܝܼܠ<EOS>ܠܩܛ ܗ̄ ܪܡܿܙ ܗܼܘܐ ܕܠܩܛ<EOS>ܘܐܙܿܠ ܟܕ ܥܡܐ ܐܡܿܪܝܼܢ ܠܗ ܕܠܐ ܢܠܩܘܿܛ ܗܘܼ ܕܝܢ ܡܒܣܪ ܗܼܘܐ ܘܠܐ ܨܠܐ ܠܗܘܿܢ ܐܕܢܐ<EOS>ܐܡܿܪܝܼܢ ܕܗܢܐ ܐܝܼܬܘܗܝ ܨܠܦܚܕ ܘܡܛ݀ܠ ܕܚܼܘܐ ܕܡܣܝܒܝܼܢ ܠܚܒܬܐ<EOS> ܨܒܼܐ ܕܒܗ ܢܩܘܼܡ ܢܡܘܿܣܐ<EOS>ܐܝܟܢܐ ܕܟܕ ܗܘܼ ܡܿܬܪܓܡ܇ ܐܚܪܢܐ ܕܠܐ ܢܡܪܚ ܕܢܥܒܼܕ ܒܗܿ ܥܒܿܕܐ ܘܡܛ݀ܠ ܕܗܿܟܢ ܟܕ ܩܼܪ̈ܒܝ<EOS>ܒܢ̈ܬܗ ܘܬܒܼܥ̈ܝ ܝܪܬܘܬܐ ܦܩܼܕ ܐܠܗܐ ܕܢܣ̈ܒܢ ܥܠ ܕܠܘ ܒܪܥܝܢܐ ܒܝܼܫܐ ܣܥܼܪ ܠܗ݀ܝ ܕܠܩܼܛ܇ ܐܠܐ<EOS>ܡܛ݀ܠ ܕܢܡܘܿܣܐ ܠܐ ܢܬܬܫܝܼܛ ܘܚܒܫܘܼܗܝ ܒܝܬܐ ܢܛܘܼܪܬܐ ܗ̄ ܒܝܬ ܐܣܝܼܪ̈ܐ ܡܛ݀ܠ ܕܠܐ ܝܿܕܥܝܼܢ<EOS>ܗܼܘܘ ܥܕܟܝܼܠ܇ ܡܘܿܢ ܦܿܩܕ ܐܠܗܐ ܡܛܠܬܗ ܘܒ݀ܬܪ ܪܓܘܼܡܝܐ ܕܗܢܐ ܐܡܼܪ ܥܠ ܨܘܨܝ̈ܬܐ ܘܢܥܒܕܘܢܼ ܥܠ<EOS>ܟܢ̈ܦܐ ܕܡܪ̈ܛܘܛܝܗܘܢ ܗ̄ ܨܘܨܝ̈ܬܐ ܩܿܪܐ ܠܚܘ̈ܛܐ ܕܬܟܠܬܐ ܕܥܿܒܕܝܼܢ ܝܘ̈ܕܝܐ ܥܠ ܩܠܬܐ<EOS>ܕܡܪ̈ܛܘܛܝܗܘܿܢ ܕܐܡܬܝ ܕܚܿܙܝܢ ܠܗܿܠܝܢ ܚܘ̈ܛܐ ܢܬܥܗܕܘܢܼ ܠܢܡܘܿܣܐ ܘܦܘܼܩ̈ܕܢܐ ܕܐܠܗܐ<EOS>ܘܕܢܛܪܘܢܼ ܒ݀ܬܪ ܗܿܠܝܢ ܡܫܼܬܥܝܢ ܥܠ ܦܠܓܘܼܬܗ ܕܩܘܪܚ ܘܐܬܼܦܠܓ ܩܘܪܚ ܒܪ ܢܨܗܪ ܗ̄ ܐܬܦܠܓܘ<EOS>ܘܐܣܼܬܕܩܘ ܡܼܢ ܐܘܝܘܼܬܐ ܘܚܘܼܒܐ ܕܟ݀ܠ ܥܡܐ ܗܢܐ ܗ݀ܟܝܼܠ ܩܘܪܚ ܒܪ ܕܕܐ ܐܝܼܬܘܗܝ ܕܡܘܿܫܐ ܢܨܗܪ<EOS>ܘܥܡܪܡ ܐܚ̈ܐ ܐܢܘܿܢ܇ ܩܕܡܐܝܬ ܐ݀ܡܪ ܩܘܪܚ ܒܕܗܘܼ ܗܘܼܐ ܥܠܼܬܐ ܕܡܪܕܘܼܬܐ ܕܗܿܠܝܢ ܕܒܿܬܪܗ<EOS>ܒܿܥܝܢ ܗܼܘܘ ܟܗܢܘܼܬܐ ܒܗ݀ܝ ܕܗܢܘܿܢ ܫܿܩܠܝܼܢ ܗܼܘܘ ܩܒܘܬܐ ܘܡܕܒܚܐ ܘܨܒܘ̈ܬܐ ܓܘ̈ܝܬܐ ܕܡܫܟܢܐ<EOS>ܒܢ̈ܝ ܪܘܒܝܠ ܟܕ ܚܙܼܘ ܠ̈ܒܢܝ ܩܘܪܚ ܠ̈ܘܝܐ ܕܟܗܢܘܼܬܐ ܒܥܼܘ ܐܦ ܗܼܢܘܿܢ ܐܟܡܿܢ ܕܐܝܬܗܘܿܢ<EOS>ܒܢ̈ܝܐ ܒܘܼܟܪ̈ܐ ܕܝܼܣܪܐܝܠ ܒܥܼܘ ܠܗܘܿܢ ܪܝܫܢܘܼܬܐ ܡܕܡ ܡܛ݀ܠ ܕܠܗܘܿܢ ܙܕܩܐ ܪܝܫܢܘܼܬܐ ܬܘܼܒ<EOS>ܡܼܢ ܒܢ̈ܝ ܝܣܪܐܝܠ ܡܐܬܝܢ ܘܚܡܫܝܼܢ ܘܡܬܼܩܪܝܢ ܠܙܒܢܐ ܗܿܘ ܓܢܒܪ̈ܐ ܗ̄ ܕܒܗ݀ܘ ܙܒܢܐ ܡܫܡܗܝܼܢ<EOS>ܗܼܘܘ ܒܟܿܠܗ ܥܠܡܐ ܐܦ ܗܿܠܝܢ ܓܒܪ̈ܐ ܡܬܼܚܪܝܢ ܗܼܘܘ ܕܠܟܿܠܗܘܢܿ ܫܒ̈ܛܐ ܙܕܩܐ ܟ݀ܗܢܘܼܬܐ ܘܒ݀ܬܪ<EOS>ܕܢܩܼܦܘ ܟܿܠܗܘܿܢ ܠܪܝܫܢܘܼܬܗ ܕܩܘܪܚ܇ ܐܬܼܟܢܫܘ ܥܠ ܡܘܫܐ ܘܥܠ ܐܗܪܘܢ ܘܐܡܼܪܘ ܠܐ ܟܕܘ ܠܟܘܿܢ<EOS>ܕܟܜܠܗܿ ܟܢܘܼܫܬܐ ܟ݀ܠܗܘܿܢ ܗ̄ ܠܐ ܣܿܦܩ ܠܟܘܿܢ ܕܬܗܘܘܿܢ ܩܕܝܼ̈ܫܐ ܘܕܟ̈ܝܐ ܐܝܟ ܥܡܐ ܕܡܪܝܐ<EOS>ܥܿܡܪ ܒܗܘܢܿ ܐܠܐ ܐܦ ܕܡܫܬܩܠܝܼܢ ܐܢܬܘܿܢ ܒܕܡܘܿܬ ܡܪ̈ܝܐ ܥܠܝܢ ܘܫܡܼܥ ܡܘܿܫܐ ܘܢܦܼܠ ܥܠ<EOS>ܐܦܘ̈ܗܝ<EOS> ܗ̄ ܣܓܕ ܩܕܡܝܗܘܢܿ ܟܕ ܡܦܝܼܣ ܠܩܘܪܚ ܘܠܟܢܘܼܫܬܗ ܕܠܐ ܢܐܡܪܘܢܼ ܡ̈ܠܐ ܕܐܝܟ ܗܿܠܝܢ<EOS>ܒܨܦܪܐ ܡܪܝܐ ܡܿܢ ܕܕܝܼܠܗ ܗܘܼ ܗ̄ ܕܗܘܼ ܐܠܗܐ ܓܒܼܐ ܟܗ̈ܢܐ ܐܝܠܝܢ ܕܗܘܼ ܝܕܿܥ ܡܼܢ ܕܚܼܙܐ<EOS>ܡܘܫܐ ܕܠܐ ܫܡܼܥܘ ܘܠܐ ܐܪܟܼܢܘ ܐܕܢ̈ܝܗܘܢܿ ܠ̈ܡܠܘܗܝ ܐܬܦܢܝ ܠܗ ܡܟܝܼܠ ܠܨܠܘܿܬܐ ܐܝܠ ܐܠܗܐ<EOS>ܕܪ̈ܘܚܬܐ ܘܕܟ݀ܠ ܒܣܪ ܗ̄ ܥܒܘܿܕܐ ܕܢܦܫ̈ܬܐ ܘܕܦܓܪ̈ܐ ܘܡܼܢ ܕܫܠܡ ܨܠܘܿܬܗ ܐܬܦܢܝܼ ܠܘܬ ܥܡܐ ܘܐܡܼܪ ܡܛ݀ܠ ܡܪ̈ܘܕܐ ܒܗܿܕܐ<EOS>ܠܡ ܬܕܥܘܢܼ ܕܡܪܝܐ ܫܕܪܢܝ ܠܡܥܼܒܕ ܟ݀ܠܗܘܢܿ ܥܒܿܕ̈ܐ ܗ̄ ܬܕܡܪ̈ܬܐ ܘܐܢ ܒܪܝܼܬܐ ܢܒܪܐ ܡܪܝܐ ܗ̄<EOS>ܣܘܼܥܪ̈ܢܐ ܕܡܣܡ ܒܪܝܫܐ ܕܠܐ ܥܒܼܕ ܐܟܘܬܗ ܡܪܝܐ ܒܥܠܡܐ ܟܕ ܚܝܝܢ ܠܫܝܘܿܠ ܗ̄ ܫܝܘܿܠ ܩܿܪܐ ܠܟܿܠ<EOS>ܥܘܼܡܩܐ ܐܝܢܐ ܕܗܘܼ ܚܫܘܼܟ ܘܡܿܟܣܼܝ ܒܡܕܡ ܡܼܢ ܠܥܠ ܗ݀ܝ ܕܟܕ ܚܝܝܢ ܠܘ ܕܬܡܢ ܚܿܐܝܢ ܐܠܐ<EOS>ܒܗ݀ܝ ܕܠܐ ܡܿܝܬܝܼܢ ܘܟܢ ܢ݀ܚܬܝܼܢ ܠܩܒܪܐ ܐܠܐ ܡܬܼܩܒܪܝܼܢ ܘܟܢ ܡܿܝܬܝܼܢ ܘܠܗܿ ܠܗܕܐ ܩܿܪܐ<EOS>ܒܪܝܼܬܐ ܚܿܕܬܐ ܒܕܠܐ ܗܘܼܐ ܒܥܠܡܐ ܐܝܟ ܡܘܬܐ ܗܢܐ ܐܬܦܬܼܚܬ݀ ܐܪܥܐ ܬܚܘܿܬܝܗܘܢܿ ܗ̄ ܐܣܬܼܕܩܬ݀<EOS>ܘܐܬܦܥܼܪܬ݀ ܘܗܘܼܬ݀ ܦܚܼܬܐ ܪܒܬܐ ܘܒܗ ܒܥܕܢܐ ܗܿܠܝܢ ܕܒܝܬ ܩܘܪܚ ܘܕܬܐܢ ܐܬܒܠܼܥܘ ܒܐܪܥܐ<EOS>ܘܢܦܩܼܬ݀ ܢܘܼܪܐ ܡܼܢ ܩܕܡ ܡܪܝܐ ܗ̄ ܡܼܢ ܩܕܘܿܫܩܘܼ̈ܕܫܝܼܢ ܓܘܒܐ ܘܐܟܠܼܬ݀ ܠܡܐܬܝܢ ܘܚܡܫܝܼܢ<EOS>ܕܡܩܪܒܝܼܢ ܗܼܘܘ ܒܣܗܡܐ܇ ܐܡܼܪ ܠܐܠܝܥܙܪ ܒܪ ܐܗܪܘܢ ܗ̄ ܦܩܼܕ ܡܘܫܐ ܠܐܠܝܥܙܪ ܕܢܣܒ ܦܝܪ̈ܡܐ<EOS>ܕܡܘ̈ܩܕܐ ܘܢܘܼܪܐ ܥܡ ܒܣ̈ܡܐ ܢܫܼܕܐ ܠܗܠ ܗ̄ ܐܝܟ ܩܘܼܪ̈ܒܢܐ ܡܣ̈ܠܝܐ ܐܬܩܼܕܫܘ ܦܝܪ̈ܡܝܗܘܿܢ<EOS>ܒܢܦܫ̈ܬܗܘܢܿ ܗ̄ ܡܛ݀ܠ ܕܝܼܩܕܘ ܗܼܢܘܿܢ ܒܚܛܗܝ̈ܗܘܿܢ ܦܝܪ̈ܡܝܗܘܿܢ ܓܝܪ ܒܗ݀ܝ ܕܠܐ ܚܼܛܘ<EOS>ܐܟܘܗܘܢܿ ܐܬܼܩܕܫܘ ܠܗܘܿܢ ܐܠܘܼ ܓܝܪ ܡܪ̈ܝܗܘܿܢ ܚܿܐܝܢ ܗܼܘܘ ܩܘܼܪ̈ܒܢܝܗܘܿܢ ܡܣܼܬܠܝܢ ܗܼܘܘ<EOS>ܗܿܫܐ ܕܝܢ ܕܡܪ̈ܝܗܘܢܿ ܝܼܩܕܘ܇ ܗܼܢܘܿܢ ܕܝܢ ܕܟܼܝܢ ܥܠܼܬܐ ܐܚܪܬܐ ܕܢܣܝܼܒܘܼܬܐ ܕܦܝܪ̈ܡܐ ܥܒܼܕ<EOS>ܐܢܘܿܢ ܠܦܝܪ̈ܡܐ ܛܣ̈ܐ ܪ̈ܩܝܩܐ ܗ̄ ܕܢܗܘܘܿܢ ܩܪ̈ܡܐ ܠܡܕܒܚܐ܇ ܘܢܗܘܘܿܢ ܠܐܬ݀ܐ ܢܗܘܘܿܢ ܠܥܘܼܗܕܢܐ<EOS>ܕܠܐ ܢܡܪܚܘܢܼ ܬܘܼܒ ܠܡܥܒܼܕ ܐܝܟ ܕܥܒܼܕܘ ܗܿܠܝܢ ܥܠܼܬܐ ܕܩܘܪܚ ܘܕܥܡܗ ܚܣܡܐ ܕܒܐܗܪܘܢ<EOS>ܘܒܢ̈ܘܗܝ ܘܡܪܚܘܼܬܐ ܕܥܠ ܐܠܗܐ ܘܡܛܥܝܿܢܘܼܬܐ ܕܡܼܢ ܣܛܢܐ܇ ܐܝܟܢܐ ܕܢܘܒܕ ܐܢܘܿܢ ܡܢܐ ܐܣܟܼܠܘ<EOS>ܒܢ̈ܝܗܘܿܢ ܘܩܢܝܿܢܗܘܢܿ ܕܢܚܼܬܘ ܠܫܝܘܿܠ ܘܐܡܿܪܝܼܢܢ ܕܐܦܢ ܠܐ ܐܣܟܼܠܘ܇ ܐܠܐ ܐܝܟ ܕܠܟܘܼܘܢܐ<EOS>ܕܐܚܪ̈ܢܐ ܐܣܬܼܥܪܬ݀ ܘܕܐܢ ܠܐ ܕܚܿܠ ܐܢܫ ܡܼܢ ܡܣܡ ܒܪܝܫܐ ܕܢܦܫܗ܇ ܢܬܬܙܝܼܥ ܒܪ̈ܚܡܐ ܕܥܠ ܒܢ̈ܘܗܝ<EOS>ܘܪܛܘ ܟ݀ܠܗܿ ܟܢܘܫܬܐ ܥܠ ܡܘܫܐ ܘܐܗܪܘܢ ܗ̄ ܐܟܡܿܢ ܕܒܥܼܠܬܗܘܢܿ ܡܝܼܬܘ ܗܿܠܝܢ ܓܒܪ̈ܐ ܘܥܠ ܐܦܝ̈<EOS>ܪܛܘܼܢܝܐ ܗܢܐ ܘܥܠܗܝ ܕܒܿܥܝܢ ܗܼܘܘ ܠܡܪܓܡ ܠܡܘܫܐ ܘܠܐܗܪܘܢ܇ ܢܦܼܠ ܒܗܘܢܿ ܡܘܬܢܐ ܡܼܢ ܫܠܝܐ ܣܒ<EOS>ܦܝܪܡܐ ܣܝܼܡ ܒܗ ܢܘܼܪܐ ܘܒܣ̈ܡܐ ܗ̄ ܡܼܢ ܕܐܪܓܫ ܡܘܿܫܐ ܐܡܼܪ ܠܐܗܪܘܢ ܕܢܣܒ ܢܘܼܪܐ ܘܦܝܪܡܐ<EOS>ܘܢܘܒܐ ܠܟܢܘܼܫܬܐ ܣܼܡ ܒܝܬ ܡܝܼ̈ܬܐ ܠ̈ܚܝܐ ܗ̄ ܡܨܥܝܐ ܡܕܡ ܗܘܼܐ ܐܗܪܘܢ܇ ܘܦܣܼܩ ܡܘܬܐ ܡܼܢ ܓܘ<EOS>ܥܡܐ ܕܠܐ ܢܡܘܼܬܘܢܼ ܚܝ̈ܐ ܐܘܿ ܟܐܡܬ ܕܡܼܢ ܦܢܝܼܬܐ ܚܕܐ ܡܿܝܬܝܢ ܗܘܘ ܘܟܠܝܗܝ ܠܡܘܬܐ ܒܩܢܘܼܡܗ<EOS>ܐܟܡܿܢ ܕܠܐ ܢܪܕܐ ܠܩܕܡܘܗܝ<EOS>ܐܝܟܐ ܓܝܪ ܕܐܪܕܟܗ ܐܩܝܼܡܗ ܒܝܕ ܥܛܪܐ ܕܒܣ̈ܡܐ ܩܼܡ ܒܝܬ ܡܝܼ̈ܬܐ ܠ̈ܚܝܐ ܗ̄ ܩܼܡ ܒܝܢܬ ܬܪܬܝܢ<EOS>ܬܠܬ ܫܠ̈ܕܐ ܕܡܝܼܝܼܬ̈ܢ ܗܼܘ̈ܝ ܐܚܪ̈ܢܐ ܒܓܒܐ ܐܚܪܢܐ ܩܿܝܡܝܼܢ ܗܼܘܘ ܕܚܿܐܝܢ ܘܦܣܼܩܘ ܣܒܪܐ<EOS>ܕܢܦܠܘܢܼ ܘܢܡܘܼܬܘܢܼ ܐܪܒܬܥܣܪ ܐܠܦܝܼ̈ܢ ܘܫܒܥ ܘܫܬܡܐܐ ܡܝܼܬܘ ܣܛܪ ܡܼܢ ܕܡܝܼܬܘ ܥܡ ܒܢ̈ܝ<EOS>ܩܘܪܚ ܣܒ ܡܢܗܘܢܿ ܕܫܒ̈ܛܐ ܫܒܛܐ ܗ̄ ܒܿܥܐ ܕܢܫܬܥܐ ܥܠ ܐܝܠܝܢ ܕܐܣܬܼܥܪܘ ܐܝܟ ܕܠܫܘܼܪܪܐ ܕܥܡܐ<EOS>ܘܥܠ ܫܒܛܐ ܕܐܗܪܘܿܢ ܕܐܦܪܥ ܫܒܛܐ ܬܢܢ ܠܚܘܼܛܪܐ ܩܿܪܐ ܫܒܛܐ ܫܒܛܐ ܠܒܝܬ ܐܒܗ̈ܐ ܐܘܿ ܡܼܢ<EOS>ܫܒ̈ܛܐ ܠܡ ܐܝܟ ܝܘܼܒܠܐ ܕܒܝܬ ܐܒܗ̈ܝܗܘܢܿ ܣܒܼ ܡܼܢܟ݀ܠ ܫܒܛܐ ܚܕ ܚܘܼܛܪܐ ܘܣܝܼܡ ܐܢܘܿܢ<EOS>ܒܡܫܟܢܙܒܢܐ ܗ̄ ܠܩܘܼܕܫܐ ܓܝܪ ܦܿܩܕ ܕܢܥܠ ܐܢܘܿܢ ܠܚܘܼܛܪ̈ܐ ܐܝܟܢܐ ܕܡܼܢ ܬܡܢ ܢܬܼܓܒܐ ܐܝܢܐ<EOS>ܕܫܿܘܐ ܠܟܗܢܘܼܬܐ ܘܫܒܛܐ ܕܐܗܪܘܿܢ ܗ̄ ܘܐܦ ܐܗܪܘܢ ܦܿܩܕ ܕܢܥܠ ܠܕܝܼܠܗ ܥܡ ܗܿܠܝܢ ܕܠܘܼܙܐ<EOS>ܗܼܘܘ ܟ݀ܠܗܘܿܢ ܚܘܼܛܪ̈ܐ ܝܘܢܝܐ ܕܓܘܙܐ ܐܡܼܪ ܘܠܝܘܡܐ ܐܚܪܢܐ ܚܼܙܐ ܡܘܫܐ ܠܫܒܛܗ ܕܐܗܪܘܢ ܐܦܩ<EOS>ܛܪ̈ܦܐ ܘܦܬ ܠ̈ܘܙܐ ܗ̄ ܐܦܪܥ ܟ݀ܠܗ ܘܐܘܥܝܼ ܛܪ̈ܦܐ ܥܡ ܦܐܪ̈ܐ ܐܝܟ ܕܟܦܬܐ ܣܘܟܬܐ ܐܘܿܟܝܼܬ<EOS>ܡܦܪܥܐ ܘܡܘܥܝܐ ܬܬܐ ܬܐܢ̈ܐ<EOS> ܘܒܗܿܟܢ ܟܕ ܐܬܼܝܕܥܬ݀ ܕܠܐܗܪܘܿܢ ܙܕܩܐ ܟܗܢܘܼܬܐ ܒܝܕ ܫܒܛܐ<EOS>ܕܠܘܼܙܐ ܕܐܦܪܥ ܡܿܠܦ ܠܟܗ̈ܢܐ ܕܩܕܡ ܟ݀ܠܗ ܥܡܐ ܢܩܕܡܘܢܼ ܢܦܪܥܘܢܼ ܐܘܿܟܝܼܬ ܢܘܥܘܿܢ ܕܘܒܪ̈ܐ<EOS>ܕܡܝܬܪ̈ܬܐ ܡܛ݀ܠ ܕܥܝ̈ܢܐ ܘܪܝܫܐ ܐܢܘܿܢ ܕܥܡܐ ܗܿܟܘܬ ܐܝܼܠܢܐ ܕܠܘܼܙܐ ܩܿܕܡ ܠܐܝܼܠ̈ܢܐ<EOS>ܟ݀ܠܗܘܢܿ ܒܦܪܥܗ<EOS> ܒܚܕ ܒܝܬܐ ܦܿܩܕ ܕܬܪܕܐ ܟܗܢܘܼܬܐ ܡܛ݀ܠ ܡܥܠܝܘܼܬܗܿ ܘܫܘܼܛܠܢܗܿ ܕܥܠ ܗܿܢܘܿܢ<EOS>ܕܥܠܝܗܘܢܿ ܫܠܝܼܛܐ ܘܐܢ ܒܚܕ ܫܒܛܐ ܠܐ ܗܘܼܬ݀ ܡܝܼܬܐ ܡܬܼܚܣܡܐ ܗܼܘܬ݀ ܐܝܟ ܕܐܦ ܐܬܚܼܙܝܬ݀<EOS>ܒܩܘܪܚ܇ ܘܐܠܘܼܠܐ ܕܒܫܒܛܐ ܕܐܦܼܪܥ ܫܪܪܗܿ ܟ݀ܠܢܫ ܠܗܿ ܡܬܼܝܐܒ ܗܼܘܐ ܘܠܐ ܦܿܐܫ ܗܼܘܐ ܐܢܫ<EOS>ܕܡܬܼܟܗܢ ܒܕܟܿܠܗܘܢܿ ܟܗ̈ܢܐ ܗܿܘܝܢ ܗܼܘܘ ܡܿܕܝܢ ܒܚܕ ܒܝܬܐ ܩܼܡ ܝܘܼܒܠܗܿ ܕܠܐ ܢܗܘܘܿܢ ܩܪ̈ܒܐ<EOS>ܡܛܠܬܗܿ ܘܡܨܘ̈ܬܐ ܘܩܛ̈ܠܐ ܐܝܟ ܕܐܦ ܡܛ݀ܠ ܡ̈ܠܟܘܬܐ ܐܢܬ ܘܒܢ̈ܝܟ ܫܩܘܿܠܘ ܥܘܠܗ ܕܡܩܕܫܐ ܗ̄<EOS>ܕܥܡܐ ܠܐ ܢܬܼܛܡܐ ܡܩܕܫܐ ܒܥܘܠܗܘܿܢ ܐܟܡܿܢ ܕܒܝܕ ܥܘܠܐ ܕܥܿܒܕ ܥܡܐ ܐܘܿܟܝܼܬ ܟܢܘܼܫܬܐ ܐܦ<EOS>ܡܩܕܫܐ ܐܘܟܝܼܬ ܡܕܒܚܐ ܡܬܼܛܡܐ ܘܡܣܼܬܝܒ ܡܟܝܼܠ ܐܢܬ ܕܐܝܬܝܟ ܟܗܢܐ ܕܝܼܠܗܘܢܿ ܫܩܘܿܠ ܥܘܠܐ<EOS>ܕܝܼܠܗܘܢܿ܇ ܒܝܕ ܗ݀ܝ ܕܝ݀ܨܦ ܐܢܬ ܕܝܼܠܗܘܢܿ ܕܠܐ ܢܚܛܘܿܢ ܒܙܢܐ ܐܚܪܢܐ ܥܘܠܐ ܡܿܫܡܗ ܬܢܢ<EOS>ܠܛܥܢܐ ܘܠܝܘܼܩܪܐ ܕܬܫܡܼܫܬܗ ܕܒܕܡܘܼܬ ܥܘܠܐ ܕܟܥܢܐ ܝܩܝܪܐ ܐܝܼܬܘܗܝ ܥܠ ܣܥܘܪ̈ܘܗܝ ܗܿܟܢܐ ܐܝܢܐ<EOS>ܕܡܿܗܡܐ ܒܬܫܡܼܫܬܗ ܡܿܩܠ ܥܘܠܐ ܫܩܘܿܠ ܥܘܠܗ ܕܡܩܕܫܐ ܗ̄ ܕܡܬܼܕܟܐ ܡܩܕܫܐ ܐܡܬܝ<EOS>ܕܐܡܝܼܢܐܝܬ ܕܒܚ̈ܐ ܘܩܘܼܪ̈ܒܢܐ ܥܠܘܗܝ ܡܩܪܒ ܐܢܬ ܠܓܘ ܡܼܢ ܐܦܝ̈ ܬܪܥܐ ܕܕܪܬܐ ܐܝܟܐ ܕܐܝܬܘܗܝ<EOS>ܡܕܒܚܐ ܕܢܚܫܐ ܗܢܐ ܢܗܼܘܐ ܡܩܕܫܐ ܕܩܘܼܕܫܗ ܡܼܢ ܢܘܼܪܐ ܗ̄ ܡܩܕܫܐ ܓܝܪ ܩܿܪܐ ܬܢܢ ܠܗ݀ܘ<EOS>ܕܦܪܝܼܫ ܗܼܘܐ ܡܼܢ ܥܡܐ ܡܩܪܒ ܗܼܘܐ ܠܐܠܗܐ ܘܗ݀ܝ ܕܩܘܼܕܫܗ ܡܼܢ ܢܘܼܪܐ ܗ̄ ܗ݀ܘ ܕܡܬܼܦܪܫ ܡܼܢ<EOS>ܕܐܠܗܐ ܡܬܝܼܗܒ ܗܼܘܐ ܠ̈ܟܗܢܐ ܢܗܘܐ ܡܢ ܕܢܐܡܪ ܕܒܚ̈ܐ ܐܝܠܝܢ ܕܡܩܪܒܝܼܢ ܩܘܼܪ̈ܒܢܐ ܠܐܠܗܐ ܥܠ<EOS>ܥܠܬܐ ܟܕ ܡܿܢܗܪ ܠܡܩܕܫܐ ܕܩܘܼܕܫܗ ܐܡܼܪ ܕܣܡܝܼܕܗܘܢܿ ܘܢܘܼܩܝܗܘܢܿ ܩܕܘܿܫ ܗ̄ ܦܘܼܪܫܢ<EOS>ܦܘܼܪ̈ܫܢܝܼܢ ܠܟ ܘܠܒܢ̈ܝܟ ܢܗܘܐ ܒܩܕܘܿܫ ܩܘܼܕ̈ܫܐ ܢܐܟܠܘܼܢܗ ܗ̄ ܒܕܪ̈ܐ ܕܡܬܼܟܪܟܝܼܢ ܠܡܫܟܢܐ<EOS>ܒܐܣܛܘܐ ܕܡܫܟܢ ܙܒܢܐ ܐܚܪ̈ܢܐ ܒܩܕܘܿܫܩܘܼܕ̈ܫܝܼܢ ܗ̄ ܒܦܘܼܪܫܢ ܦܘܼܪ̈ܫܢܝܼܢ ܬܐܟܠܘܼܢܗ ܐܝܟ<EOS>ܦܘܼܪܫܢܐ ܠܡ ܕܡܼܢ ܦܘܼܪ̈ܫܢܐ ܙܿܕܩ ܠܟܘܿܢ ܠܡܐܼܟܠܗ ܗ̄ ܫܘܼܡܢܐ ܕܥܒܘܪܐ ܘܕܚܡܪܐ ܗ̄ ܠܪ̈ܝܫܝܬܐ<EOS>ܩܿܪܐ ܗܿܟܢܐ܇ ܡܼܢ ܕܡܘܼܬܐ ܕܫܘܼܡܢܐ ܕܚܝܘܬܐ ܕܡܬܼܟܢܫ ܡܼܢ ܟ݀ܠܗܿ ܟ݀ܠ ܚܪܡܐ ܕܝܼܣܪܐܝܠ ܗ̄<EOS>ܚܪܡܐ ܩܿܪܐ ܬܢܢ ܠܗ݀ܘ ܡܐ ܕܡܼܢ ܨܒܝܿܢܗ ܦܿܪܫ ܐܢܫ ܘܝܿܗܒ ܠܐܠܗܐ ܩܝܿܡܐ ܗܼܘܐ ܕܡܠܚܐ ܗ̄<EOS>ܕܗܿܟܢܐ ܫܪܝܼܪ ܩܝܿܡܐ ܗܢܐ ܐܝܟ ܩܝܿܡܐ ܕܡܩܝܼܡܝܼܢ ܒܢܝ̈ܢܫܐ ܒܝܕ ܡܠܚܐ ܬܘܼܒ ܡܿܠܦ ܠܗܘܢܿ<EOS>ܒܝܕ ܗܕܐ ܥܡ ܕܟ݀ܠܗܘܢܿ ܩܘܼܪ̈ܒܢܝܗܘܿܢ ܢܩܪܒܘܢܼ ܡܠܚܐ ܦܿܩܕ ܬܘܼܒ ܠ̈ܠܘܝܐ ܕܢܥܣܪܘܢܼ ܐܦ<EOS>ܗܼܢܘܿܢ ܡܼܢ ܡܥܣܪ̈ܐ ܡܼܢ ܡܕܡ ܕܡܿܛܐ ܠܗܘܿܢ ܐܝܟ ܪܝܫܝܬܐ ܡܕܡ ܠܟܗ̈ܢܐ܇ ܐܝܬ ܗܼܘ ܡܼܢ ܥܡܐ<EOS>ܕܒܚ̈ܐ ܘܩܘܼܪ̈ܒܢܐ ܘܠ̈ܠܘܝܐ ܡܥܣܪ̈ܐ ܘܪ̈ܝܫܝܬܐ ܒܐܪܥܐ ܠܐ ܬܐܪܬ ܗ̄ ܣܿܦܩܐ ܠܟܗ̈ܢܐ ܡܫܡ̈ܫܢܐ<EOS>ܕܡܕܒܚܐ ܟܗܢܘܼܬܐ ܘܪܝܫܝܼܬܐ ܘܩܘܼܪ̈ܒܢܐ ܘܐ̈ܠܦܝܐ ܡܥܣܪ̈ܐ ܠܐ ܓܝܪ ܦܐܝܐ ܠ̈ܟܗܢܐ ܘܡܫܡܫ̈ܢܐ<EOS>ܕܡܫܟܢܐ ܕܢܬܐܡܢܘܢܼ ܥܠܡܢܝ̈ܬܐ ܐܠܐ ܥܒܿܕܗܘܢܿ ܗܿܢܘ ܠܘܿܬܐ ܘܬܫܡܼܫܬܐ ܕܢܬܦܪܫܘܢܼ ܡܼܢ ܥܡܐ<EOS>ܒܕ ܠܐ ܡܬܼܥܢܝܢ ܒܥ̈ܠܡܢܝܬܐ ܐܘܿ ܒܦܘܼܪܠܚܢܐ ܕܐܪܥ ܘܝܪܬܘܬܐ ܡܛ݀ܠ ܕܦܘܼܚܠܢܗܘܿܢ ܥܡ ܐܠܗܐ ܗܿܘ<EOS>ܘܥܠܘܗܝ ܢܫܕܘܢܿ ܬܘܼܟܠܢܗܘܢܿ ܡܣܒܐ ܓܝܪ ܘܡܬܠܐ ܥܠܡܢܝܐ ܚܛܝܼܬܐ ܡܫܬܼܡܫܐ ܒܗ ܗܢܐ ܠܟܗ̈ܢܐ ܠܐ<EOS>ܚܿܫܚ ܐܠܐ ܣܦܝܼܩܘܼܬܐ ܕܡܼܢ ܥܡ̈ܠܐ ܦܓܪ̈ܢܝܐ ܥܿܒܕܐ ܠܗܘܢܿ ܕܢܥܩܒܘܢܼ ܥܠ ܝܼܕܥܬܐ ܕܐܠܗܐ<EOS>ܘܢܡܘܣ̈ܘܗܝ ܡܼܢ ܟ݀ܠܗ ܫܘܼܡܢܐ ܡܩܕܫܗ ܡܢܗ ܗ̄ ܫܘܼܡܢܐ ܩܿܪܐ ܬܢܢ ܠܡܥܣܪ̈ܐ ܕܠ̈ܘܝܐ ܡܩܕܫܗ<EOS>ܕܝܢ ܠܗ݀ܘ ܕܦܪܝܼܫܝܼܢ ܗܼܘܘ ܠܟܗ̈ܢܐ ܘܢܝܬܘܿܢ ܠܟ ܬܘܪܬܐ ܣܘܼܡܩܬܐ ܗ̄ ܬܘܪܬܐ ܗܕܐ ܠܐ ܠܐܠܗܐ<EOS>ܣܿܠܩ ܗܼܘܐ ܡܢܗܿ ܡܕܡ ܘܐܦܠܐ ܠ̈ܟܗܢܐ ܡܬܼܦܪܫ ܗܼܘܐ ܡܢܗܿ܇ ܐܦܠܐ ܒܐܝܼܕ̈ܝ ܟܗ̈ܢܐ ܐܝܼܬܘܗܝ<EOS>ܗܼܘܐ ܫܘܼܛܠܢܐ ܐܠܐ ܠܫܘܼܘܕܥܐ ܘܪܡܙܐ ܕܥܬܝܼܕ̈ܬܐ ܡܬܼܢܟܣܐ ܗܼܘܬ݀<EOS> ܒܗ݀ܝ ܕܗܿܠܝܢ ܕܢܡܘܿܣܐ<EOS>ܠܡܕܒܪܢܘܼܬܗ ܕܡܫܝܼܚܐ ܡܛܦܣ̈ܢ<EOS>ܗܼܘ̈ܝ ܐܝܟ ܕܐܡܼܪ ܦܘܠܘܿܣ<EOS> ܐܢܕܝܢ ܠܡ ܕܡܐ ܕܨܝܦܪ̈ܝܐ ܘܕܢܥ̈ܓܠܐ ܘܩܛܡܐ ܕܥܓܠܬܐ ܡܬܼܪܣܣ ܗܼܘܐ<EOS>ܥܠ ܐܝܠܝܢ ܕܡܬܼܛܡܐܝܢ ܗܼܘܘ ܘܡܿܩܕܫ ܠܗܘܢܿ ܠܕܘܼܟܝܐ ܕܒܣܪܗܘܢܿ ܟܡܿܐ ܝܬܝܪܐܝܬ ܕܡܗ ܕܡܫܝܼܚܐ<EOS>ܢܕܟܐ ܬܐܪܬܢ ܡܼܢ ܥܒܿܕ̈ܐ ܡܝܼܬ̈ܐ ܣܘܼܡܩܘܼܬܐ ܥܠ ܟܘܼܬܡ̈ܬܐ ܕܚܛ̈ܗܐ ܡܒܕܩܐ ܘܥܠ ܡܣܒܗܘܼܬ<EOS>ܕܡܐ ܫܠܡܬܐ ܝܠܦ ܗ݀ܝ ܕܠܝܬ ܒܗܿ ܡܘܼܡܐ ܕܒܝܼܚܘܼܬܗܿ ܕܠܒܪ ܡܼܢ ܡܫܪܝܼܬܐ ܐܟܡܿܢ ܕܠܘ ܒܝܕ<EOS>ܫܡܐ ܕܛܡܐܘܬܐ ܕܦܪܝܼܣ ܥܠܝܗܿ ܬܛܡܐ ܠܡܫܪܝܼܬܐ ܘܟܒܪ ܠܗ݀ܝ ܕܦܘܠܘܿܣ ܡܒܕܩܐ ܕܐܡܼܪ ܕܝܫܘܿܥ<EOS>ܠܡ ܕܢܩܕܫ ܠܥܡܗ ܒܕܡܗ ܠܒܪ ܡܼܢ ܡܫܪܝܼܬܐ ܚܫܼ ܟܕ ܛܒ ܕܡܗܿ ܕܗܕܐ ܠܐ ܡܥܠܝܼܢ ܗܼܘܘ ܠܗ ܠܒܝܬ<EOS>ܡܩܕܫܐ ܐܠܐ ܠܒܪ ܠܘܼܩܒܠ ܐܦ̈ܝ ܕܡܫܟܢܙܒܢܐ ܙ݀ܠܚ ܗܼ،ܐ ܠܗ ܟܗܢܐ ܫܒܥ ܙܒܢ̈ܝܼܢ ܡܬܼܪܣܣ ܗܼܘܐ<EOS>ܡܼܢ ܕܡܗܿ ܐܦ̈ܝ ܡܫܟܢܙܒܢܐ<EOS> ܠܫܘܼܘܕܥܐ ܟܐܡܬ ܕܡܼܢ ܡܢ ܐ݀ܬܐ ܗܼܘܐ ܠܗܘܿܢ ܚܘܼܣܝܐ ܡܘܩܕܝܼܢ<EOS>ܠܗܿ ܕܝܢ ܥܡ ܡܫܟܗܿ ܘܒܣܪܗܿ ܐܦ ܦܪܬܗܿ ܕܢܚܘܐ ܕܫܿܘܐ ܠܗ ܕܢܬܠ ܚܘܼܣܝܐ ܒܦܪܬܐ ܐܝܟ ܕܒܒܣܪܐ<EOS>ܦܪܬܐ ܠܙܒܠܐ ܕܒܟܪܣܐ ܩܿܪܐ ܘܩܝܣܐ ܕܐܪܙܐ ܥܠ ܪܝܫܚܐ ܒܣܝܼܡܐ ܡܿܘܕܥ ܙܘܦܐ ܕܝܢ ܥܠ ܚܘܼܣܝܐ<EOS>ܪܡܿܙ܇ ܒܨܘܼܒܥܐ ܕܙܚܪܝܬܐ ܥܠ ܟܘܼܬܡ̈ܬܐ ܕܚܛ̈ܗܐ ܘܠܗܘܢܿ ܠܗܿܠܝܢ ܢܪܡܐ ܟܗܢܐ ܒܓܘ ܢܘܼܪܐ<EOS>ܕܝܩܕܢܐ ܕܬܘܪܬܐ ܛܡܐܘܬܗ ܓܝܪ ܕܩܛܡܐ ܕܬܘܪܬܐ ܥܠ ܕܟܝܘܼܬܗܿ ܡܿܘܕܥܐ ܗܼܘܬ݀ ܕܐܟܙܢܐ ܡܼܢ<EOS>ܟܝܢ̈ܿ ܠܐ ܩܢܝܐ ܗܼܘܬ݀ ܛܡܐܘܬܗܿ܇ ܐܦܠܐ ܬܘܼܒ ܡܼܢ ܩܢܘܼܡܗܿ ܐܝܼܬ ܠܗܿ ܕܟܝܘܼܬܐ ܘܟܒܪ ܪܡܙܐ<EOS>ܡܕܡ ܐܝܬ ܒܗܿ ܕܐ݀ܬܐ ܙܒܢܐ ܕܥܿܒܪ ܟܗܢܘܼܬܐ ܥܡ ܕܒܚ̈ܐ ܘܐܠܗܐ ܥܕܢܐܝܬ ܡܣܼܬܓܕ ܬܘܼܒ<EOS>ܕܢܫܬܘܕܥܘܢܼ ܕܐܠܗܐ ܒܛܝܒܘܼܬܗ ܝܗܼܒ ܠܗܘܢܿ ܫܘܼܒܩܢܐ ܘܠܘ ܡܼܢ ܕܒܚ̈ܐ ܠܗܿܘ ܓܝܪ ܕܡܬܼܣܣ ܗܼܘܐ<EOS>ܥܠܘܗܝ ܡܩܕܫ ܗܼܘܐ ܠܗ ܕܪܐܣ ܡܛܡܐ ܗܼܘܐ ܠܗ ܗܕܐ ܥܠ ܡܚܝܼܠܘܼܬ ܟܝܿܢܗ ܕܕܒܚܐ ܡܿܘܕܥܐ ܕܢܬܝܼܕܥ<EOS>ܚܘܼܣܝܐ ܕܦܘܼܪܩܢܐ ܗܿܘ ܕܐܠܗܐ ܓܠܝܐ ܗܿܝ ܓܝܪ ܕܠܘ ܚܛ̈ܗܐ ܪܘܪ̈ܒܐ ܡܫܟܚ ܗܼܘܐ ܕܢܚܣܐ ܗܿܢܘܿܢ<EOS>ܕܓܙܪ ܕܝܼܢܐ ܕܡܘܬܐ ܚܪܝܼܩ ܗܘܐ ܥܠ ܥܒܘܿܕܝܗܘܢܿ ܐܠܐ ܕܛܡ̈ܐܐ ܙܥܘܪ̈ܐ ܐܟܙܢܐ ܕܩܪܝܼܒܘܼܬܐ<EOS>ܕܠܡܝܼܬܐ ܐܘܿ ܩܪܝܐ ܘܕܘܪܟܬܐ ܘܕܘܫܐ ܕܥܠ ܡܝܼـܐ ܠܚܛ̈ܗܐ ܪܘܪ̈ܒܐ ܢܛܝܼܪ ܗܼ،ܐ ܠܚܘܼܣܝܗܘܢܿ<EOS>ܕܒܼܚܐ ܕܡܫܝܼܚܐ ܢܗܼܘܐ ܢܛܝܼܪ ܗ̄ ܩܛܡܗܿ ܕܬܘܪܬܐ ܠܟܿܠܗܿ ܟܢܘܼܫܬܐ ܠ̈ܡܝܐ ܕܪܣܣܐ ܢܬܼܢܛܪ ܠܡ<EOS>ܩܛܡܗܿ ܕܡܐ ܕܚܿܠܛ ܒܗ ܐܢܫ ܡܝ̈ܐ ܡܿܕܟܐ ܠܛܡܐܘܬܐ ܕܛܡܐܐ ܓܒܪܐ ܕܕܟܿܐܼ ܢܟܢܘܿܫ ܩܛܡܐ ܦܝܪܡܐ<EOS>ܠܒܪ ܒܐܬܪܐ ܕܕܟܿܐܼ ܗ̄ ܐܬܪܐ ܕܕܟܐ ܐܝܟܐ ܕܠܝܬ ܒܗ ܐܢܫ̈ܐ ܚ̈ܛܝܐ ܥܦܪܐ ܕܝܩܕܢܐ ܗ̄ ܠܩܛܡܐ<EOS>ܕܬܘܪܬܐ ܩܿܪܐ ܟ݀ܠ ܕܩܿܪܒ<EOS>ܠܗ ܛܡܐܐ ܢܗܼܘܐ ܛܡܐ ܗ̄ ܕܐܦ ܗ݀ܘ ܕܪܐܣ ܥܠ ܐܚܪ̈ܢܐ ܡܼܢ ܡܝ̈ܐ ܕܩܛܡܐ ܕܬܘܪܬܐ ܛܡܐܐ ܢܗܘܐ<EOS>ܘܐܢ ܢܩܪܘܿܒ ܠܗ ܕܟܝܐ ܡܬܼܛܡܐ ܘܐܬܼܘ ܠܡܕܒܪܐ ܕܨܝܢ ܒܝܪܚܐ ܩܕܡܝܐ ܗ̄ ܢܝܼܣܢ<EOS> ܘܡܝܼܬܬ݀ ܬܡܢ<EOS>ܡܪܝܡ ܘܡܣܼܬܒܪܐ ܠܝܼ ܕܫܢܬ ܬܠܬܝܢ ܘܬܫܥ ܕܗܘܼܦܟܗܘܿܢ ܕܒܡܕܒܪܐ܇ ܐܘܿ ܚܕܐ ܫܢ̱ܬܐ ܒܨܝܼܪ ܡܼܢ<EOS>ܗܢܐ ܡܢܝܿܢܐ ܐܝܬܝܗܿ ܫܢ̱ܬܐ ܗܿܕܐ ܘܐܬܼܘ ܡܘܫܐ ܘܐܗܪܘܢ ܡܼܢ ܩܕܡ ܟܢܘܼܫܬܐ ܗ̄ ܪܗܼܛܘ ܠܘܬ<EOS>ܐܠܗܐ ܠܡܫܟܢ ܙܒܢܐ ܥܠ ܡܨܘܼܬܐ ܕܥܡܐ ܕܥܡܗܘܢܿ ܐܟܡܿܢ ܕܢܬܦܪܣܘܢ ܘܐܬܓܠܝܼ ܡܪܝܐ ܥܠܝܗܘܢܿ ܘܐܡܼܪ<EOS>ܠܡܘܫܐ ܕܢܣܼܒ ܚܘܼܛܪܐ ܘܢܦܩ ܠܗܘܢܿ ܡ̈ܝܐ ܡܼܢ ܟܐܦܐ ܡܠܠܘ ܥܠ ܟܐܦܐ ܗܕܐ ܗ̄ ܫܒܚܘ ܘܐܘܕܘ ܥܠ<EOS>ܗܕܐ ܠܐܠܗܐ ܗܘܿ ܕܒܪܝܗܝ ܠܝܡܐ ܘܗܘܼ ܡܪܕܐ ܠܗ ܠܛܪܢܐ ܗܢܐ ܘܢܪܕܐ ܪ̈ܓܠܝܬܐ ܕܡ̈ܝܐ ܗ݀ܝ<EOS>ܕܡܠܼܠܘ ܐܝܬܝܗܿ ܫܒܚܘ ܠܐܠܗܐ ܬܫܒܘ̄ ܩܕܡ ܥܡܐ ܐܝܬܝܗܿ ܘܬܬܼܠܝ ܡܝ̈ܗܿ ܗ̄ ܡܝ̈ܐ ܕܡܥܕܐ ܗܼܘܬ݀<EOS>ܠܡܬܼܠ ܒܝܕ ܦܘܼܩܕܢܐ ܬܬܼܠܝ ܐܦ ܗܫܐ ܡܝ̈ܐ ܡܼܢ ܟܐܦܐ ܗ̄ ܡܛ݀ܠ ܕܡܢܗܿ ܢ݀ܦܩܝܼܢ ܗܼܘܘ ܐܝܟ ܗܿܝ<EOS>ܕܐܦܼܩ ܡܝ̈ܐ ܡܼܢ ܟܐܦܐ ܘܐܝܟ ܡܝ̈ܐ ܡܪܝܼܪ̈ܐ ܕܐܣܝܼ ܐܠܝܫܥ ܒܝܕ ܡܠܚܐ ܗܿܟܢܐ ܐܦ ܬܢܢ ܟܕ ܠܐ<EOS>ܡܬܼܚܙܐ ܡܕܡ ܡܼܢ ܠܒܪ ܗܝܼ ܟܐܦܐ ܡܬܼܚܙܝܢܐ ܬܘܼܒ ܕܓܿܣܝܐ ܘܒܥܐ ܡ̈ܝܐ ܐܢܫܝܼ̈ܢ ܐܡܿܪܝܼܢ ܕܠܘ<EOS>ܒܪܝܼܬܐ ܚܿܕܬܐ ܐܝܬܝܗܘܿܢ ܗܼܘܘ ܡ̈ܝܐ ܗܿܢܘܿܢ܇ ܐܠܐ ܡܼܢ ܟܝܿܢܐ ܕܡ̈ܝܐ܇ ܘܡܠܐܟܐ ܡܿܫܡܫ ܗܼܘܐ<EOS>ܠܣܥܘܪܘܬܗܘܿܢ܇ ܘܗܿܟܘܬ ܠܡ ܒܐܐܪ ܡܠܐܟܐ ܡܿܥܒܕ ܕܢܚܘܿܬ ܡܛܪܐ ܒܦܘܼܩܕܢ ܐܠܗܐ ܐܚܪ̈ܢܐ ܐܡܿܪܝܼܢ<EOS>ܕܒܠܥܕ ܣܥܘܪܘܬܐ ܡܠܐܟܝܬܐ ܚܝܠܐ ܐܠܗܝܐ ܠܗܘܢܿ ܡܒܥ ܗܼܘܐ ܘܒܪܝܼܬܐ ܚܿܕܬܐ ܗܼܘܘ ܘܬܪܬܝܢ ܠܡ<EOS>ܙܒܢ̈ܝܼܢ ܬܪܥܗܿ ܡܘܫܐ ܠܟܐܦܐ܇ ܚܕܐ ܒܣܝܼܢ ܘܐܚܪܬܐ ܗܪܟܐ ܒܨܠܡܘܬܐ<EOS> ܘܐܝܬ ܕܐܡܿܪܝܼܢ ܕܐܚܪܬܐ<EOS>ܗܿܝ ܟܐܦܐ ܕܬܪܥ ܬܡܢ ܡܼܢ ܗܕܐ ܕܗܪܟܐ ܡܛ݀ܠ ܕܡ̈ܝܐ ܡܬܟܪܟܝܼܢ ܗܼܘܘ ܥܡܗܘܿܢ ܒܡܕܒܪܐ ܡܼܢ<EOS>ܬܘܪܥܬܗܿ ܕܗ݀ܝ ܩܕܡܝܬܐ ܘܡܛ݀ܠ ܕܐܣܟܼܠܘ ܓܙ ܘܝܼܒܫ ܪܕܝܐ ܕܡ̈ܝܐ ܐܚܪ̈ܢܐ ܐܡܿܪܝܼܢ ܕܗ݀ܝ ܠܡ<EOS>ܕܬܬܼܠܝ ܡܝ̈ܗܿ ܗ̄ ܗܕܐ ܡܣܟܠܐ ܕܠܘ ܒܟܿܠܙܒܢ ܟܕ ܠܐ ܐܠܨܐ ܪܕܝܢ ܗܼܘܘ ܡܢܗܿ ܡ̈ܝܐ ܐܠܐ ܒܙܒܢ<EOS>ܙܒܢ܇ ܐܡܬܝ ܕܗܕܐ ܗܘܼܐ ܣܘܼܢܩܢܐ܇ ܐܡܬܝ ܠܡ ܕܐ݀ܬܝܢ ܗܼܘܘ ܠܕܘܼܟܬܐ ܕܐܝܼܬ ܒܗܿ ܡ̈ܝܐ܇ ܡܬܼܟܠܝܢ<EOS>ܗܼܘܘ ܡܼܢ ܟܐܦܐ ܡܝ̈ܐ ܘܟܕ ܡܿܛܝܢ ܗܼܘܘ ܠܕܘܼܟܬܐ ܕܠܝܬ ܒܗܿ ܡ̈ܝܐ ܬܘܼܒ ܒܝܕ ܨܠ̈ܘܬܐ<EOS>ܡܬܝܗܒܝܼܢ ܗܼܘܘ܇ ܡܗܦܟܝܼܢ ܐܢܫ̈ܝܼܢ ܕܐܢ ܡܥܝܕܐ ܗܼܘܬ݀ ܕܬܦܼܩܝ ܡܗܝܐ ܥܠ ܡܘܿܢ ܐܬܦܼܠܓ ܡܘܫܐ܇<EOS>ܘܡܿܦܢܝܢ ܠܗܘܢܿ ܒܢ̈ܝ ܬܪܥܝܼܬܐ ܕܐܝܠܝܢ ܕܐܡܿܪܝܼܢ ܕܚܕܐ ܗܿܝ ܟܐܦܐ ܕܐܣܼܬܢܩ ܠܡ ܘܐܬܦܼܠܓ<EOS>ܡܛ݀ܠ ܕܠܘ ܒܨܒܝܿܢܗ ܗܘܼܬ݀ ܕܟ݀ܠ ܐܡܬܝ ܕܒܿܥܐ ܕܢܪܕܘܿܢ ܡܢܗܿ ܡ̈ܝܐܙ ܘܒܠܥܕ ܦܘܼܩܕܢܐ ܠܐ ܡܡܪܚ<EOS>ܗܼܘܐ ܥܠܗܕܐ܇ ܐܚܪܬܐ ܕܫܓܝܼܫܐ<EOS>ܗܼܘܬ݀ ܬܪܥܝܼܬܗ ܕܡܘܫܐ ܡܼܢ ܪܘܒܗ ܕܥܡܐ ܒܗܿܘ ܙܒܢܐ܇ ܘܥܠܗ݀ܝ ܢܦܼܠ ܒܦܘܠܓܼܐ ܐܟܡܐ ܕܠܐ ܐܫܪ<EOS>ܒܡܐܬܝܼܬܐ ܕܣܠܘܝ ܟܕ ܛܒ ܚܙܼܐ ܗܼܘܐ ܣܘܿܓܐܐ ܕܬܕܡܪ̈ܬܐ ܡܼܢ ܗܿܕܐ ܟܐܦܐ ܢ݀ܦܩ ܠܟܘܿܢ ܡ̈ܝܐ ܗ̄<EOS>ܡܼܢ ܕܠܝܼܚܘܼܬ ܪܥܝܢܐ ܠܡ ܐܡܼܪܗܿ ܠܗܕܐ ܘܡܼܢ ܡܨܘܬܐ ܕܢܨܘ ܥܡܗ ܠܐ ܐܫܟܚ ܕܐܝܟ ܥܝܕܗ ܒܙܕܩܐ<EOS>ܢܡܠܠ ܡܛ݀ܠ ܕܠܐ ܐܡܼܪܘ ܠܗ ܕܡܼܢ ܗܕܐ ܟܐܦܐ ܐܦܩ ܠܢ ܡ̈ܝܐ ܐܟܡܿܢ ܕܢܦܢܐ ܠܗܘܿܢ ܗܘܼ ܕܡܼܢ<EOS>ܗܕܐ ܟܐܦܐ ܘܫܪܟܐ ܘܥܠܗ݀ܝ ܐܬܟܣܼܣ ܐܝܟ ܡܬܼܦܠܓܢܐ܇ ܘܐܚܪܬܐ ܠܡ ܕܠܘ ܚܕܐ ܙܒܢ̱ܬܐ ܡܚܗܿ ܠܟܐܦܐ܇<EOS>ܐܠܐ ܬܪܬܝܢ ܙܒܢ̈ܬܐ ܥܠ ܚܕ̈ܕܐ ܘܒܝܕ ܕܥܒܼܪ ܥܠ ܛܟܣܐ ܐܬܥܣܼܣ ܥܠ ܬܘܚܪܬܐ ܐܚܪ̈ܢܐ ܐ݀ܡܪܝܼܢ<EOS>ܐܝܟ ܕܐܡܼܪܢܢ ܡܼܢ ܠܥܠ ܕܠܘ ܟܐܦܐ ܗܿܝ ܕܬܪܥ ܒܣܝܢ ܛܘܼܪܐ ܐܝܬܝܗܿ ܗܕܐ ܘܐܦܠܐ ܫܿܩܠܝܼܢ ܗܼܘܘ<EOS>ܠܗܿ ܠܟܐܦܐ ܗܿܝ ܥܠ ܟܬܦ̈ܬܗܘܢܿ ܐܠܐ ܗ݀ܘ ܛܘܼܪܐ ܗܼܘܐ ܕܒܚܕ ܓܒܗ ܡܚܼܐ ܡܘܫܐ ܘܐܒܼܥ ܡ̈ܝܐ<EOS>ܘܝܼܕܝܼܥܐ ܠܡ ܡܼܢ ܗ݀ܝ ܕܐܡܼܪ ܠܗ ܐܠܗܐ ܕܡܠܠ ܥܠ ܟܐܦܐ ܠܥܝܢ̈ܝܗܘܢܿ ܟܕ ܠܐ ܐܡܼܪ ܠܗ ܕܡܼܠܠ ܥܡ<EOS>ܟܐܦܐ ܐܠܐ ܥܠ ܟܐܦܐ ܗ̄ ܟܕ ܩܿܐܡ ܐܢܬ ܥܠܝܗܿ ܘܟܢܘܼܫܬܐ ܥܡܟ ܘܐܠܘܼ ܟܐܦܐ ܗܼܘܬ݀ ܙܥܘܪܬܐ ܐܝܟܢ<EOS>ܡܘܫܐ ܘܐܗܪܘܢ ܘܪܘܪ̈ܒܢܐ ܩܿܝܡܝܼܢ ܗܼܘܘ ܥܠܝܗܿ܇ ܡܕܝܢ ܡܢܬܐ ܡܼܢ ܛܘܼܪܐ ܐܝܬܝܗܿ ܗܕܐ ܟܐܦܐ ܟܕ<EOS>ܠܐ ܦܣܝܼܩܐ ܡܢܗ ܘܝܼܕܝܼܥܐ ܬܘܼܒ ܗܕܐ ܡܼܢ ܗ݀ܝ ܕܟܬܝܼܒ ܒܡܦܩܢܐ ܕܗܐ ܐܢܼܐ ܩܕܡܝܟ ܥܠ ܛܘܼܪܐ<EOS>ܒܚܘܪܝܒ܇ ܘܬܡܼܚܐ ܠܛܪܢܐ ܘܢܦܩܘܢܼ ܡܢܗ ܡ̈ܝܐ ܗ݀ܘ ܛܪܢܐ ܠܘ ܟܐܦܐ ܐܝܬܝܗܿ ܗܼܘܬ݀ ܕܡܬܼܛܥܢܐ<EOS>ܐܠܐ ܪܝܫ ܪܡܬܐ ܘܪܝܫ ܛܘܼܪܐ ܕܝܼܥܐ ܒܗ ܛܪܢܐ ܘܗܪܟܐ ܒܐܬܪܐ ܕܣܝܢ ܗܿܟܢܐ ܐܡܼܪ ܠܗ ܣܒ ܫܒܛܐ<EOS>ܘܟܢܘܿܫ ܟܢܘܼܫܬܐ ܘܡܠܠ ܥܠ ܟܐܦܐ ܠܥܝܢ̈ܝܗܘܢܿ ܘܬܬܼܠܝ ܡ̈ܝܐ ܘܬܡܢ ܠܐ ܐܬܦܼܫܟ ܡܘܫܐ ܡܛ݀ܠ<EOS>ܕܡܚܼܐ ܠܛܪܢܐ ܕܒܛܘܼܪܐܙ܇ ܐܣܼܒܪ ܓܝܪ ܕܬܚܘܬܘܗܝ ܡ̈ܝܐ ܫܟܝܼܚܝܼܢ܇ ܐܟܡܐ ܕܚܿܙܝܢܢ ܕܒܛܘܼܪ̈ܐ<EOS>ܘܪ̈ܡܬܐ ܢ݀ܒܥܝܼܢ ܡ̈ܝܐ ܘܢܗܪ̈ܘܬܐ ܗܪܟܐ ܕܝܢ ܐܬܼܦܠܓ ܥܠ ܕܠܟܐܦܐ ܕܫܕܝܐ ܒܕܒܪܐ ܐܡܼܪ ܠܗ<EOS>ܕܬܦܼܩܝ ܡ̈ܝܐ ܥܠ ܕܠܐ ܩܕܫܬܘܿܢܢܝ ܗ̄ ܡܬܼܦܫܟܢܐܝܬ ܐܡܼܪ ܐܫܟ ܫܒܥܝܼܢ ܠܡܐ ܡܼܢ ܗܢܐ ܫܡܐ ܐܦܩ<EOS>ܠܟܘܿܢ ܡܝ̈ܐ܇ ܠܐ ܓܝܪ ܗܝܡܢ ܕܢ݀ܒܥܝܼܢ ܡܢܗܿ ܡܝ̈ܐ ܘܥܠܗ݀ܝ ܠܡ ܠܐ ܥܼܠ ܗܼܘ ܘܐܗܪܘܢ ܠܐܪܥܐ<EOS>ܕܡܘܼܠܟܢܐ ܐܚܪ̈ܢܐ ܐ݀ܡܪܝܼܢ ܕܐܦܢ ܡܛ݀ܠ ܡܠܼܬܐ ܕܐܡܼܪ ܡܘܫܐ ܐܝܟ ܕܒܥܝܛܐ ܐܬܟܠܝܼ ܡܼܢ ܐܪܥܐ<EOS>ܕܡܘܼܠܟܢܐܙ܇ ܐܟܡܿܢ ܕܙܿܕܩ ܗܼܘܐ ܠܘܼܩܕܡ ܕܫܒܚܘܢܼ ܘܢܩܕܫܘܢܼ ܟܕ ܩܕܝܼܫܘܼܬܐ ܠܡܬܝܕܥܢܘܼܬܐ<EOS>ܕܐܠܗܐ ܘܡܬܓܠܝܢܘܼܬܐ ܕܗܘܼܬ݀ ܒܡܘܗܒܬܐ ܕܡܝ̈ܐ ܐ݀ܡܪ ܕܙܕܩ ܕܢܫܒܚܘܢܼ ܘܟܕ ܢܦܩܘܢܼ ܡ̈ܝܐ ܐܠܐ<EOS>ܚܿܙܝܢܢ ܠܡ ܕܥܠܬܢܐܝܬ ܐܬܐܡܼܪܬ݀ ܡܛ݀ܠ ܓܝܪ ܕܝܿܕܥ ܗܼܘܐ ܐܠܗܐ ܕܡܼܛܐ ܥܠܕܢܐ ܕܢܥܢܼܕ ܡܘܫܐ ܕܠܐ ܢܣܼܬܒܪ ܕܡܼܢ ܟܠܝܗܝ<EOS>ܠܡܼܥܠ ܠܐܪܥ ܕܡܘܼܠܟܢܐ ܐܚܼܕ ܠܡ ܥܠܼܬܐ ܥܠ ܕܠܐ ܩܕܫܢ ܠܐ ܐܥܠܼܬܗ ܬܘܼܒ ܐܝܟ ܕܠܒܗܼܬܬܐ<EOS>ܕܝܘ̈ܕܐ ܕܚܬܝܼܪܝܼܢ ܒܐܪܥܐ ܕܡܘܼܠܟܢܐ ܕܗܐ ܡܫܘܐ ܘܐܗܪܘܢܿ ܠܐ ܥܠܼܘ ܠܗܿ ܗܿܠܝܢ ܐܢܘܿܢ ܡܝ̈ܐ<EOS>ܕܡܨܘܬܐ ܗ̄ ܕܛܪܢܐ ܕܥܠ ܡ̈ܝܐ ܕܥܒܼܕ ܥܡܐ ܘܐܬܦܼܕܫܘ ܒܗܘܢܿ ܗ̄ ܐܬܦܼܪܫܘ ܘܐܬܒܼܚܪܘ ܒܗܘܢܿ<EOS>ܒܡ̈ܝܐ ܘܐܫܬܼܟܚܘ ܕܐܝܼܬܝܗܘܢܿ ܚܪ̈ܝܝܐ ܘܛܠ̈ܡܝܐ ܠܥܒܿܕ ܛܒ̈ܬܗܘܢܿ ܘܐܬܟܢܼܫ ܠܡ ܐܗܪܘܢܿ ܠܘܬ<EOS>ܗ̄ ܚܠܦ ܕܢܬܼܩܒܪ ܕܢܬܼܟܢܫ ܐܡܿܪ ܟܬܒܐ܇ ܠܐ ܓܝܪ ܐܡܿܪ ܠܗ ܠܘܼܩܕܡ ܕܢܡܘܼܬ ܘܢܬܩܢ ܐܝܼܕ̈ܘܗܝ<EOS>ܘܪ̈ܓܠܘܗܝ ܐܝܟ ܗܿܠܝܢ ܕܡܿܝܬܝܢ ܘܕܠܐ ܟܐܒܐ ܬܦܘܿܩܝ ܪܘܚܗ ܐܬܝܼܕܥ ܠܐܗܪܘܢ ܥܕܢ ܩܨܗ ܐܝܟܢܐ<EOS>ܕܬܟܪܐ ܠܗ ܥܠ ܕܠܐ ܦܕܫ ܥܠ ܡܝ̈ܐ ܠܡܪܝܐ ܡܛ݀ܠ ܕܐܬܦܠܓ ܘܡܛ݀ܠ ܕܢܬܘܼܒ ܩܕܡ ܕܢܦܓܥ ܒܡܪܝܐ<EOS>ܘܕܢܬܦܫܪܘܢܼ ܒܗܿܕܐ ܟ̈ܐܢܐ ܡܼܢ ܚܛ̈ܝܐ ܡܛ݀ܠ ܕܟ̈ܐܢܐ ܐܡܬܝ ܕܡܪܓܫܝܼܢ ܒܩܨܗܘܿܢ ܠܐ ܟܪܝܐ<EOS>ܠܗܘܿܢ ܒܕܝܿܕܥܝܼܢ ܕܢܦܫܐ ܚܝܐ ܗܿܝ ܐܦܢ ܦܓܪܐ ܡܬܬܢܝܼܚ ܬܘܼܒ ܐܡܿܪܝܼܢ ܐܢܫ̈ܝܼܢ ܕܠܡܘܫܐ ܠܚܘܕ<EOS>ܐܬܼܬܘܕܥܬ݀ ܗܕܐ ܘܟܕ ܐܡܪ ܠܗ ܕܡ̈ܐܢܐ ܢܫܼܠܚ ܘܢܠܒܫ ܐܢܘܿܢ ܠܐܠܝܥܙܪ ܝܼܕܥ ܕܩܼܪܒ ܠܗ<EOS>ܥܘܼܢܕܢܗ ܫܡܼܥ ܟܢܥܢܝܐ ܡܠܟܐ ܕܓܕܪ ܕܥܡܪ ܒܬܝܡܢܐ ܕܐܬܼܐ ܝܣܪܐܝܠ ܗ̄ ܐܘܿ ܫܡܐ ܕܩܢܘܼܡܗ<EOS>ܟܢܥܢܝܐ ܡܬܼܩܪܐ ܗܼܘܐ ܐܘܿ ܡܛ݀ܠ ܕܟܢܥܢܝܐ ܗܿܘ ܐܝܟ ܕܡܼܢ ܐܬܪܗ ܓܕܪ ܓܝܪ ܕܦܠ̈ܫܬܐ ܐܝܬܝܗܿ<EOS>ܒܐܘܪܚܐ ܕܓܫ̈ܘܿܫܐ ܗ̄ ܐܘܿ ܪܡܿܙ ܥܠ ܓܫ̈ܘܿܫܐ ܩܕܡ̈ܝܐ ܕܓܫܼܘ ܠܐܪܥܐ܇ ܐܘܿ ܗܼܘ ܝܣܪܐܝܠ ܒܐܪܘܚܐ<EOS>ܕܠܐ ܕܪܝܼܫܐ ܘܠܘ ܒܐܘܪܚ ܡܠܟܐ ܐܟܡܿܢ ܕܡܦܬܠܐܝܬ ܐܙܿܠܝܼܢ ܗܼܘܘ ܠܟܐ ܥܿܛܦܝܼܢ ܗܼܘܘ ܠܗܠ<EOS>ܘܐܬܟܬܫ ܥܡ ܝܣܪܐܝܠ ܘܫܒܼܐ ܗ̄ ܐܗܡܝܼ ܐܠܗܐ ܒܗܕܐ ܙܒܢ̱ـܐ ܕܢܬܬܒܪܘܢܼ ܘܢܫܬܒܘܢܿ ܥܒܪ̈ܝܐ ܐܝܟܐ<EOS>ܕܡܐ ܕܒܚܪܬܐ ܝ݀ܗܒ ܠܗܘܢܿ ܙܟܘܿܬܐ ܘܢܪܓܫܘܢܼ ܒܚܝܠܗ ܘܟܕ ܓܥܼܘ ܘܚܫܼܘ ܒܗܕܐ ܫܡܼܥ ܐܠܗܐ<EOS>ܒܩܠܗܘܢܿ ܘܐܫܠܼܡ ܒܝܼܕ̈ܝܗܘܢܿ ܠܟܢܥ̈ܢܝܐ ܐܚܪܡܘ ܐܢܘܿܢ ܘܠܩܘܪ̈ܝܝܗܘܿܢ ܗ̄ ܦܪܼܫܘ ܕܢܗܼܘ̈ܝܢ<EOS>ܠܐܠܗܐ ܫܕܪ ܥܠܝܗܘܢܿ ܚܘ̈ܘܝܬܐ ܚܪ̈ܡܐ ܗ̄ ܚܘܝܐ ܚܪܡܢܐ ܕܘܼܡܝܐ ܡܕܡ ܙܥܘܪܐ ܐܝܬ ܠܗ ܠܓܘ ܡܼܢ<EOS>ܩܕܠܗ ܘܟܕ ܪܗܛ ܠܡܡܼܚܐ ܬܠܐ ܓܘܼܫܡܗ ܒܿܐܐܪ ܘܟܕ ܠܐ ܡܬܼܚܙܐ ܠܗ݀ܘ ܕܡܬܼܢܟܬ ܡܢܗ ܩܠܝܼܠܐܝܬ<EOS>ܓܿܡܪ ܠܗܿ ܠܒܝܼܫܘܼܬܗ ܘܟܕ ܢ݀ܟܬ ܠܗ݀ܘ ܕܒܠܼܥܬ ܠܘܬ ܡܘܬܐ ܡܫܕܪ ܠܢܟܝܼܬܐ ܘܠܝܬ ܦܘܼܪܣܐ<EOS>ܕܒܥܩܪܐ ܢܬܥܕܪ ܗ݀ܘ ܕܡܢܗ ܡܬܼܢܟܬ ܠܗܢܐ ܓܿܢܣܐ ܫܕܪ ܐܠܗܐ ܥܠ ܥܡܐ ܬܘܼܒ ܡܫܼܬܥܐ ܗܫܐ ܥܠ<EOS>ܪܛܘܼܢܝܐ ܕܥܡܐ ܥܠ ܗܦܘܼܟܝܐ ܕܝܼܠܗܘܢܿ ܕܠܒܣܬܪܐ ܘܥܠ ܚܘ̈ܘܬܐ ܕܢܟܼܬܘ ܐܢܘܿܢ ܠܘ ܡܼܢ ܕܘܼܟܬܐ ܐܚܪܬܐ ܐܝܬܝܼ<EOS>ܐܢܘܿܢ ܥܠܝܗܘܿܢ ܠܚܘ̈ܘܬܐ ܐܝܟ ܩܡܨܐ ܘܥܪܘܒܐ ܕܐܣܼܩ ܥܠ ܡܨܪ̈ܝܐ ܐܠܐ ܠܘܬܗܘܢܿ ܗܼܘܘ ܟܕ ܟܠܝܢ<EOS>ܡܼܢ ܐܠܗܐ ܕܠܐ ܢܚܒܠܘܢܼ ܐܢܘܿܢ ܡܼܢ ܕܪܛܢܘ ܐܗܡܝܼ ܡܢܗܘܢܿ ܐܠܗܐ ܘܢܟܼܬܘ ܐܢܘܿܢ ܥܒܕ ܠܟ<EOS>ܚܘܝܐ ܚܪܡܢܐ ܕܢܚܫܐ ܗ̄ ܒ݀ܬܪ ܕܨܠܝܼ ܥܠܝܗܘܿܢ ܐܡܼܪ ܠܗ ܐܠܗܐ ܗܕܐ ܗ݀ܝ ܕܝܢ ܕܚܪܡܢܐ ܠܘ ܐܝܟ<EOS>ܕܡܼܢ ܟܝܿܢܐ ܐܡܼܪ ܐܠܐ ܐܝܟ ܕܡܼܢ ܕܡܘܼܬܐ ܕܗܿܢܘܿܢ ܕܡܬܢܟܬܝܼܢ ܗܼܘܘ ܐܦ ܗܿܫܐ ܐܪܙܐ ܕܠܝܼܒܐ<EOS>ܡܿܫܘܕܥ ܕܐܝܟܢܐ ܕܐܟܡܐ ܠܡ ܕܡܘܫܐ ܐܪܝܼܡ ܗܼܐܘ ܚܘܝܐ ܒܡܕܒܪܐ܇ ܗܿܟܢܐ ܥܬܝܼܕ ܠܡܬܼܬܪܝܡܘܼ ܒܪܗ<EOS>ܕܐܢܫܐ ܕܐܟܙܢܐ ܓܝܪ ܕܗ݀ܘ ܕܡܬܼܢܟܬ ܗܼܘܐ ܡܼܢ ܚܘܝܐ ܚܪܡܢܐ ܠܐ ܡܬܦܼܠܛ ܗܼܘܐ ܡܼܢ ܡܘܬܐ ܐܠܐ<EOS>ܐܢ ܒܚܘܪܐ ܕܚܘܝܐ ܕܢܚܫܐ ܗܿܟܘܬ ܒܿܬܪܟܢ ܠܐ ܡܨܪܝܐ ܕܐܢܫ ܢܬܦܨܐ ܡܼܢ ܫ̈ܐܕܐ ܐܠܐ ܐܢ ܟܕ ܚܿܐܪ<EOS>ܒܨܠܝܼܒܗ ܕܝܫܘܿܥ ܕܡܝܐ ܕܐܘܿ ܒܪܘܡܚܐ ܐܘܿ ܒܚܘܼܛܪܐ ܬܠܐ ܗܼܘܐ ܗܢܐ ܚܘܝܐ ܕܢܚܫܐ ܘܠܘ ܟܕ ܩܿܐܡ<EOS>ܩܒܝܼܥ ܗܼܘܐ ܐܠܐ ܟܕ ܩܝܣܐ ܡܬܝܼܚ ܠܐܘܪܟܐ ܘܗܼܘ ܠܦܬܝܐ ܠܬܚܬ ܡܼܢ ܩܝܣܐ ܐܝܟ ܐܘܪܟܗ ܡܬܼܚܙܐ<EOS>ܗܼܘܐ ܒܕܡܘܼܬ ܨܘܪܬܐ ܕܨܠܝܼܒܐ܇ ܗ݀ܘ ܕܒܚܪܬܐ ܥܬܝܼܕ ܗܼ،ܐ ܕܢܬܚܼܙܐ ܘܢܣܼܬܓܕ ܚܿܐܪ ܒܚܘܝܐ<EOS>ܕܢܚܫܐ ܗ̄ ܦܟܗܐ ܡܪܬܐ ܕܚܘ̈ܘܬܐ ܡܢܗ ܡܬܼܚܠܡ ܐܡܿܪܝܼܢ ܕܠܐ ܠܡ ܡܨܝܐ ܗܼܘܬ݀ ܕܒܚܙܬܐ ܕܥܝ̈ܢܐ<EOS>ܟ݀ܠܗܿ ܟܢܘܼܫܬܐ ܬܚܼܙܝܘܗܝ ܠܚܘܝܐ ܐܠܐ ܟܿܠܡܼܢ ܕܚܿܐܪ ܗܼܘܐ ܠܩܘܼܒܠܗ ܘܠܦܢܝܼܬܗ ܡܬܼܐܣܐ ܗܼܘܐ<EOS>ܐܚܪ̈ܢܐ ܐ݀ܡܪܝܼܢ ܕܠܘ ܒܗ ܒܐܬܪܐ ܐܝܬܝܗܘܿܢ ܗܼܘܘ ܚܘ̈ܘܬܐ ܐܠܐ ܡܼܢ ܕܘܼܟ ܐ̱ܚܪܝܢ ܫܕܪ ܐܢܘܿܢ<EOS>ܘܥܠ ܡܘܿܢ ܫܒܼܩ ܐܢܘܿܢ ܠܘܬܗܘܢܿ ܘܠܐ ܐܘܒܕ ܐܢܘܿܢ ܐܠܐ ܕܐܡܼܪ ܕܥܒܕ ܠܟ ܚܘܝܐ ܕܢܚܫܐ ܫܒܼܩ<EOS>ܐܢܘܿܢ ܕܠܐ ܢܒܣܘܿܢ ܒܗ ܡܼܢ ܕܪܝܫ ܘܢܪܛܢܘܢܼ ܘܟܕ ܒܿܥܝܢ ܕܢܪܛܢܘܢܼ ܘܢܓܕܦܘܢܼ ܢܕܚܠܘܢܼ ܡܼܢ<EOS>ܚܘ̈ܘܬܐ ܘܢܒܩܐ ܬܘܼܒ ܠܗܝܡܢܘܼܬܗܘܢܿ ܕܒܗ ܕܟܕ ܚܕ ܡܢܗܘܢܿ ܢܬܼܢܟܬ ܢܪܗܛ ܠܘܬ ܚܘܪܐ ܕܚܘܝܐ<EOS>ܘܫܼܪܘ ܒܥܝܢܐ ܕܥܒܪ̈ܝܐ ܗ̄ ܗܪܟܐ ܡܫܬܼܥܐ ܥܠ ܡܫܩ̈ܠܢܐ ܝܘܢܝܐ ܚܠܦ ܥܒܪܝܐ܇ ܥܒܪܐ ܐܡܿܪ<EOS>ܘܚܬܝܼܬ ܗ݀ܝ ܝܘܕ ܝܬܝܪܬܐ ܕܒܣܘܪܝܝܐ ܦܘܕܐ ܐܘܿܟܝܼܬ ܛܥܘܐ ܐܝܬܝܗܿ ܐܚܪ̈ܢܐ ܐܡܪܝܼܢ ܕܥܝܢܐ<EOS>ܠܗ݀ܝ ܒܪܐ ܐܘܿܟܝܬ ܟܐܦܐ ܕܐܒܥܼܬ݀ ܡ̈ܝܐ ܩܿܪܐ ܠܗ݀ܝ ܕܒܚܘܪܒܝ ܕܒܡܢܬܐ ܕܛܘܼܪܐ ܥܒܪܐ ܠܡ ܣܘܦܐ<EOS>ܗܿܘ܇ ܟܕ ܥܠ ܫܘܼܠܡܐ ܕܐܝܢܐ ܕܗܘܼ ܬܚܘܼܡܐ ܐܡܿܪ ܡܬܐܼܡܪܐ ܒܣܦܪ ܩܪ̈ܒܘܗܝ ܗ̄ ܣܦܪܐ ܠܗ ܠܗܢܐ<EOS>ܟܬܒܐ ܩܿܪܐ ܕܩܪ̈ܒܐ ܕܝܢ ܩܿܪܐ ܠܗ ܡܛ݀ܠ ܩܪ̈ܒܐ ܐܝܠܝܢ ܕܟܬܼܒ ܒܗ ܒܿܬܪ ܥܕܡܐ ܠܫܘܼܠܡܗ<EOS>ܕܣܦܪܐ ܫܠܗܒܝܼܬܐ ܒܥܠܥܠܐ ܘܒܢܚܠܐ ܕܐܪܢܘܢ ܗ̄ ܫܠܗܒܝܼܬܐ ܠܡ ܕܢܘܼܪܐ ܒܝܕ ܡܫܟܐ ܩܫܝܐ ܕܥܠܥܠܐ<EOS>ܝܿܗܒ ܡܪܝܐ ܘܐܚܿܕܐ ܒܟܘܼ̈ܒܐ<EOS>ܘܒܩ̈ܢܝܐ ܘܥ̈ܒܐ ܕܐܝܬ ܒܢܚܠܐ ܕܐܪܢܘܿܢ ܘܡܓܡܪܐ ܘܡܘܩܕܐ ܘܡܛܠܩܐ܇ ܐܝܟ ܕܬܗܼܘܐ ܐܘܪܚܐ ܢܩܝܼܠܐ<EOS>ܘܫܘܝܼܬܐ ܠܥܡܐ ܠܡܥܼܒܪ ܒܗܿ ܘܐܬܩܢ ܠ̈ܢܚܠܐ ܕܫܿܘܝܢ ܗܼܘܘ ܠܝܬܒܐ ܗ̄ ܕܗܿܠܝܢ ܠܡ ܢܚ̈ܠܐ ܕܐܬܩܢ<EOS>ܣܝܼܚܘܢ ܕܢܗܘܘܿܢ ܕܝܼܠܗ ܐܦ ܠܗܘܿܢ ܠܚܟܐ ܢܘܼܪܐ ܘܡܬܩܢܐ ܫܒܝܼܠܐ ܒܓܘܗܘܿܢ ܐܪܢܘܿܢ ܢܚܠܐ ܗܘܿ<EOS>ܕܡܘ̈ܐܒܝܐ ܐܡܿܪ ܕܝܢ ܕܩܪܒܐ ܡܼܢ ܣܝܼܚܘܿܢ ܐܝܟ ܢܘܼܪܐ ܘܥܠܥܠܐ ܐ݀ܬܐ ܥܠ ܡܘܐܒ ܡܼܢ ܡܢܬܐ ܥܠ<EOS>ܟܿܠܗܿ ܐܪܥܐ ܕܟܢܥܢ ܐܡܿܪ ܣܿܡܟܝܼܢ ܗܼܘܘ ܢܚ̈ܠܐ ܥܠ ܬܚܘܼ̈ܡܐ ܕܡܘ̈ܐܒܝܐ ܗ̄ ܢܚܠܐ ܕܐܪܢܘܿܢ<EOS>ܕܬܡܢ ܐܝܬܘܗܝ ܐܦ ܗܿܘ ܛܘܼܪܐ ܕܡܢܗ ܠܡ ܪܕܘ ܡ̈ܝܐ ܒܣܝܼܢܝ ܘܬܡܢ ܒܪܐ ܗ̄ ܟܐܦܐ ܗ݀ܝ ܕܐܬܝܐ<EOS>ܗܼܘܬ݀ ܥܡܗܘܿܢ ܥܗܕ ܡܼܢ ܠܥܠ ܠܕܘܼܟܝ̈ܬܐ ܕܚܫܼܒ ܡܼܢ ܐܝܟ ܐܕܫܪܝܬ݀ ܟܐܦܐ ܠܡܬܼܠ ܡ̈ܝܐ ܥܕܡܐ<EOS>ܠܐܝܟܐ ܕܦܫܼܬ݀ ܟܕ ܐܬܟܣܼܝܬ݀ ܡܢܗܘܿܢ ܥܠ ܕܠܐ ܐܣܬܼܢܩܘ ܥܠܝܗܿ ܘܬܘܼܒ ܣܗ̈ܕܘܬܐ ܐܢܝܢ ܕܠܘ<EOS>ܡܝ̈ܐ ܗܠܼܟܘ ܥܡܗܘܿܢ܇ ܐܠܐ ܕܟܐܦܐ ܡܬܼܛܢܐ ܗܼܘܬ݀ ܥܡܗܘܿܢ ܘܝܿܗܒܐ ܗܼ،ܬ݀ ܡ̈ܝܐ ܐܡܬܝ ܕܐܠܨܐ<EOS>ܗܿܝܕܝܢ ܫܒܚ ܡܘܫܐ ܘܒܢ̈ܝ ܝܣܪܐܝܠ ܗ̄ ܬܢܿܐ ܡܟܼܝܠ ܬܫܒܘ̄ ܕܒܪܐ ܗ݀ܝ ܕܠܐ ܣܡܗܿ ܒܣܕܪܐ ܒܗ݀ܝ<EOS>ܕܬܡܢ ܦܐܝܐ ܗܼܘܬ݀ ܕܬܬܟܼܬܒܝ ܒ݀ܬܪ ܕܡܚܼܐ ܠܦܐܦܐ ܪܕܘ ܡܢܗܿ ܡ̈ܝܐ ܣܩܝ ܒܪܐ ܥܢܘ ܠܗܿ ܗ̄ ܐܢܬ<EOS>ܠܡ ܟܐܦܐ ܕܕܡܝܐ ܐܢܬܝ ܠܒܪܐ<EOS> ܐܣܩܝ ܠܡ ܡ̈ܝܐ ܕܥܝܕܐ ܕܦܩܝܼܕܐ ܐܢܬܝ<EOS> ܗ݀ܝ ܕܥܢܘ ܠܗܿ ܗ̄ ܐܝܟ<EOS>ܥܘܿܢܝܼܬܐ ܡܕܡ ܐܘܿ ܣܘܿܓܝܬܐ ܣܓܘ ܘܥܢܘ ܠܗܕܐ ܒܪܐ ܕܢܐܡܪ ܕܫܒܼܚܘ ܠܡ ܐܢܬܘܿܢ ܥܡܐ ܟܕ ܒܿܥܝܢ<EOS>ܐܢܬܘܿܢ ܡ̈ܝܐ ܒܪܐ ܕܚܦܪܘܼܗܿ ܘܚܛܘܼܗܿ ܫܠ̈ܝܼܛܢܐ ܗ̄ ܪܘܪ̈ܒܢܐ ܘܫܠ̈ܝܼܛܢܐ ܠܡܘܫܐ ܘܐܗܪܘܢ<EOS>ܩܿܪܐ ܡܼܢ ܕܡܘܼܬܐ ܠܡ ܕܒܪܐ ܕܡܬܼܚܦܪܐ ܐܦ ܗܼܢܘܿܢ ܚܦܪܘܗܿ ܠܟܐܦܐ ܗ̄ ܕܥܡܼܠܘ ܒܗܿ<EOS>ܒܨܠܘܿܬܗܘܿܢ ܥܕܡܐ ܕܐܬܝܗܼܒܬ݀ ܠܗܘܿܢ ܘܒܕܩܘܼܗܿ ܒܚܘܼܛܪ̈ܝܗܘܢܿ ܗ̄ ܒܫܘܼ̈ܠܛܢܝܗܘܿܢ<EOS>ܘܒܥܡ̈ܠܝܗܘܢܿ ܒܕܩܘܼܗܿ ܘܚܘܝܘܼܗܿ ܠܥܝܢ ܟ݀ܠܗܿ ܟܘܼܫܬܐ ܟܕ ܡܿܘܕܥ ܕܗܝܼ ܗܝܼ ܟܐܦܐ ܡܬܼܛܥܢܐ<EOS>ܗܼܘܬ݀ ܡܢܗܘܿܢ ܐܡܿܪ ܘܡܼܢ ܡܕܒܪܐ ܐܬܝܗܒܼܬ݀ ܠܡܼܬܢܐ ܘܡܼܢ ܡܬܢܐ ܗ̄ ܒܝܕ ܗܿܠܝܢ ܡܿܘܕܥ ܕܡܼܢ<EOS>ܕܘܼܟܬܐ ܠܕܘܼܟܬܐ ܡܬܛܥܢܐ ܗܼܘܬ݀ ܡܼܢ ܪ̈ܝܫܢܐ ܕܥܡܐ ܐܟܡܿܢ ܕܡܼܢ ܗܕܐ ܕܘܼܟܬܐ ܠܕܘܼܟܬܐ<EOS>ܦܠܢܝܼܬ ܕܫܿܩܠ ܠܗܿ ܚܕ ܡܼܢ ܪܘܪ̈ܒܢܐ ܥܡ ܗܿܠܝܢ ܕܬܚܘܬܘܗܝ ܘܒܗ ܠܡ ܒܙܢܐ ܡܼܢ ܕܘܼܟܬܐ ܗ݀ܝ<EOS>ܫܿܩܠ ܘܡܿܝܒ ܠܗܿ ܐ̱ܚܪܢܐ ܠܕܘܼܟܬܐ ܐܚܪܬܐ ܐ̱ܚܪ̈ܢܐ ܐܡܿܪܝܼܢ ܕܬܡܢܐ ܘܢܚܠܐܝܠ ܘܫܪܟܐ ܐܬܪ̈ܘܬܐ<EOS>ܐܢܘܿܢ ܠܡ ܕܒܗܘܿܢ ܡܬܼܝܒܠܐ ܘܪܕܐ ܫܦܼܥܐ ܕܡ̈ܝܐ ܕܡܼܢ ܗܝ ܟܐܦܐ ܢ݀ܒܥ ܗܼܘܐ ܐܚܪ̈ܢܐ<EOS>ܐܡܿܪܝܼܢ ܕܐܝܟ ܕܡܼܢ ܠܥܠ ܐܡܼܪܢܢ ܕܐܚܪܬܐ ܗܿܝ ܟܐܦܐ ܗܕܐ܇ ܘܡܼܢ ܛܪܢܐ ܕܒܣܝܼܢܝ ܘܐܠܘܼ ܥܡܗܘܿܢ ܐ݀ܬܝܐ<EOS>ܗܼܘܬ݀ ܗ݀ܝ ܕܒܚܘܪܒܝ ܟܿܠ ܟܪ ܕܨܗܝܢ ܗܼܘܘ ܡܿܚܝܢ ܗܼܘܘ ܠܗܿ ܘܡܿܒܥܐ ܗܼܘܬ݀ ܠܗܘܿܢ ܡܗܝܐ ܘܠܐ<EOS>ܣܢܝܼܩܝܼܢ ܗܼܘܘ ܟܕ ܡܼܛܘ ܠܡܕܒܪܐ ܕܣܝܼܢ ܕܢܨܗܘܿܢ ܘܢܬܦܠܓܘܢܼ ܥܠ ܐܠܗܐ ܘܢܨܒܘܢ ܕܢܪܓܡܘܢܼ<EOS>ܠܡܘܫܐ ܘܐܦ ܗܼܘ ܢܬܦܼܠܓ ܥܠ ܐܠܗܐ܇ ܘܦܘܠܘܣ ܥܠ ܟܐܦܐ ܕܒܨܝܢ ܐܡܼܪ ܕܪܕܝܐ ܗܼ،ܬ݀ ܥܡܗܘܿܢ ܐܡܬܝ<EOS>ܓܝܪ ܕܒܨܝܢ ܐܫܬܝܼܘ ܐܡܼܪ ܕܪܕܝܐ ܗܼܘܬ݀ ܥܡܗܘܿܢ܇ ܐܡܬܝ ܓܝ ܕܒܨܝܢ ܐܫܬܝܼܘ ܡܢܗܿ ܥܡܗܘܿܢ ܪܕܝܢ<EOS>ܗܼܘܘ ܡ̈ܝܐ ܒܡܫܩ̈ܠܢܝܗܘܿܢ ܘܟܕ ܐܬܼܘ ܠܗܘܪ ܛܘܼܪܐ ܘܣܠܩܼܘ ܠܗܘܿܢ ܡܼܢ ܦܩܥܬܐ ܠܐ ܣܠܩܼܘ ܡ̈ܝܐ<EOS>ܡܼܢ ܦܩܥܬܐ ܥܘܼܡܩܐ ܠܛܘܼܪܐ ܠܡ ܘܫܪܝܼܘ ܪܛܢܝܼܢ܇ ܘܥܠܗܕܐ ܫܕܪ ܥܠܝܗܘܢܿ ܐܠܗܐ ܠܚܪ̈ܡܢܐ ܐܡܼܪܘ<EOS>ܓܝܪ ܕܠܝܬ ܠܚܡܐ ܘܗܐ ܡܢܢܐ ܐܝܼܬ ܗܼܘܐ ܠܗܘܿܢ ܘܠܝܬ ܡ̈ܝܐ ܘܗܐ ܪܚܝܼܩܝܼܢ ܗܼܘܘ ܡܢܗܘܿܢ<EOS>ܒܫܦܘ̈ܠܝ ܛܘܼܪܐ ܗܼܘܘ܇ ܕܬܪܝܼܥܐ ܕܝܢ ܟܐܦܐ ܗ݀ܝ ܕܐ݀ܬܝܐ ܗܼܘܬ݀ ܥܡܗܘܿܢ ܝܼܕܝܼܥܐ ܗܿܝ ܬܘܼܒ<EOS>ܡܼܢ ܗ݀ܝ ܕܟܬܝܼܒ ܡܼܢ ܠܥܠ ܕܟܕ ܐܬܼܘ ܠܬܚܘܼܡܐ ܕܡܘܐܒ̈ܝܐ ܘܬܡܢ ܒܪܐ ܫܒܥܝܼܢ ܐ݀ܡܪܝܼܢ ܡܼܢ<EOS>ܬܡܢ ܠܒܪܐ ܗܕܐ ܒܪܐ ܘܫܪܟܐ ܘܐ݀ܡܪܝܼܢ ܒܢ̈ܝ ܪܥܝܢܐ ܗܢܐ ܕܗܕܐ ܟܐܦܐ ܟܕ ܐ݀ܬܝܐ ܗܼܘܬ݀ ܥܡܗܘܿܢ<EOS>ܒܐܪܥ ܥܿܢܕܐ ܗܼܘܬ݀ ܘܢܗܪ̈ܘܬܐ ܡܢܗܿ ܪܕܝܢ ܗܼܘܘ ܥܡܗܘܿܢ ܠܫܩܼܝܐ܇ ܢܘܕܥ ܐܢܘܿܢ ܐܠܗܐ ܕܢܗܪ̈ܘܬܐ<EOS>ܡܼܢ ܟܐܦܐ ܐܢܘܿܢ ܘܠܘ ܒܡܕܒܪܐ ܐܝܬ ܢܗܪ̈ܘܬܐ ܘܟܕ ܐܬܼܘ ܠܬܚܘܼܡܐ ܕܡܘܐܒ̈ܝܐ ܐܬܚܦܼܝܬ݀ ܟܐܦܐ<EOS>ܡܛ݀ܠ ܕܬܬܓܼܠܐ ܬܕܡܘܪܬܐ܇ ܡܼܢ ܡܕܒܪܐ ܕܨܝܢ ܥܕܡܐ ܠܬܡܢ܇ ܥܡ ܡܫܩ̈ܠܢܐ ܪܕܝܐ ܗܼܘܬ݀ ܘܥܠܗ݀ܝ<EOS>ܐܡܼܪ ܟܬܒܐ ܕܬܡܢ ܒܪܐ ܡܛܠ ܕܡܢܕܪܝܫ ܐܬܓܼܠܝܬ݀ ܫܡܼܗܗܿ ܠܡ ܟܬܒܐ ܠܟܐܦܐ ܒܪܐ ܐ݀ܡܪܝܼܢ܇ ܡܛ݀ܠ<EOS>ܕܥܢܼܕܬ݀ ܒܥܘܼܡܩܐ ܕܐܪܥܐ܇ ܘܐܝܟ ܕܡܼܢ ܒܪܐ ܡܣܩܐ ܗܼܘܬ݀ ܡ̈ܝܐ ܒܬܚܘ̈ܡܐ ܕܡܘ̈ܐܒܝܐ ܣܩܝ ܒܪܐ<EOS>ܣܩܝ ܡܼܢ ܐܪܥܐ ܕܨ݀ܒܝܢ ܗܼܘܘ ܕܬܣܼܩܝ ܡܬܟܢܫܝܼܢ ܗܼܘܘ ܘܡܫܟܚܝܼܢ ܗܼܘܘ ܢ݀ܒܥܐ ܗܼܘܬ݀ ܒܪܐ<EOS>ܩܼܪܗܿ ܡܘܫܐ ܡܛ݀ܠ ܕܡܼܢ ܐܪܥ ܣܿܠܩܐ܇ ܡܛ݀ܠ ܕܐ ܡܫܦܥܐ ܗܼܘܬ݀ ܠܗܘܢܿ ܡ̈ܝܐ ܥܢܘ ܠܗܿ ܗ̄<EOS>ܚ̈ܙܝܐ ܕܬܕܡܘܪܬܐ ܗ̄ ܢܥܢܘܿܢ ܘܢܫܒܚܘܢܼ ܠܐܠܗܐ ܟܕ ܚܿܙܝܢ ܕܣܿܠܩܐ ܒܪܐ ܕܚܦܪܘܼܗܿ ܪܘܪ̈ܒܢܐ ܗ̄<EOS>ܡܘܫܐ ܘܪܘܪ̈ܒܢܐ ܐܗܪܘܢ ܕܡܚܐܘܗܿ ܒܚܘܼܛܪ̈ܝܗܘܢܿ ܘܐܪܕܝܬ݀ ܡܝ̈ܐ ܘܚܛܘܼܗܿ ܫ̈ܠܝܼܛܢܐ ܗ̄ ܡܘܫܐ<EOS>ܘܐܗܪܘܢ ܘܣ̈ܒܐ ܕܐܬܟܢܼܫܘ ܒܕܩܘܼܗܿ ܒܚܘܼܛܪ̈ܝܗܘܢܿ ܗ̄ ܡܫܟܚܝܼܢ ܗܼܘܘ ܡ̈ܝܐ ܩܠܝܼܠ ܢ݀ܦܩܝܼܢ<EOS>ܗܼܘܘ ܩܕܡ ܕܬܬܓܼܠܐ ܘܡܫܬܘܕܥܝܼܢ ܗܼܘܘ ܬܡܢ ܥܬܝܼܕܐ ܠܡܦܼܩ ܘܒܕܩܘܼܗܿ ܗ̄ ܓܠܘ ܥܠܝܗܿ<EOS>ܒܚܘܼܛܪ̈ܝܗܘܢܿ ܥ̄ ܟܬܝܼܒ ܒܪܐ ܕܚܦܪܘܗܿ ܪ̈ܝܫܢܐ ܘܢܩܪܘܼܗܿ ܡܠ̈ܟܐ ܕܥܡ̈ܡܐ ܗܿܠܝܢ ܠܐ ܫ̈ܠܡܢ<EOS>ܥܠ ܡܘܫܐ ܘܐܗܪܘܢ ܡܛ݀ܠ ܕܐܦܢ<EOS>ܗܼܘܘ ܢܒ̈ܝܐ ܘܟܗ̈ܢܐ ܕܥܡܐ ܐܠܐ ܠܘ ܡ̈ܠܟܐ ܘܦܢ ܐܡܿܪ ܐܢܫ ܕܐܝܼܬܝܗܘܢܿ ܗܼܘܘ ܡ̈ܠܟܐ܇ ܐܠܐ ܠܘ<EOS>ܕܥܡ̈ܡܐ ܐܠܐ ܕܥܡܐ ܐܠܐ ܗܿܠܝܢ ܫܠ̈ܡܢ ܥܠ ܡܫܝܼܚܐ ܕܐܡܼܪ ܦܘܠܘܿܣ ܕܗ݀ܝ ܟܐܦܐ ܡܫܝܼܚܐ ܗܼܘܐ<EOS>ܐܬܩܪܝܼ ܡܫܝܼܚܐ ܒܪ ܡܛ݀ܠ ܕܡܼܢ ܐܪܥܐ ܕܢܼܚ ܠܢ ܘܐܫܩܝܼ ܡ̈ܝܐ ܚܝ̈ܐ ܗ̄ ܝܘܼܠ̈ܦܢܘܗܝ ܐܠܗ̈ܝܐ<EOS>ܘܪ̈ܝܫܢܐ ܕܚܦܪܘܼܗܿ ܡܘܫܐ ܘܫܪܟܐ ܕܢܒܝ̈ܐ܇ ܕܚܼܦܪܘ ܘܥܡܩܘ ܥܠܗܕܐ ܘܓܠܐܘܗܿ ܒܢܒܝ̈ܘܬܐ ܟܿܠܗܘܿܢ<EOS>ܡܠ̈ܟܐ ܕܢܩܪܘܼܗܿ ܩܼܪܐ ܠܐܝܪܘܕܝܣ ܘܦܝܠܛܘܿܣ ܗܿܢܘܿܢ ܕܒܐܝܼܕܝ̈ܗܘܿܢ ܐܬܢܩܼܪܬ݀ ܐܘܿܟܝܼܬ<EOS>ܐܬܬܼܪܥܬ݀ ܕܦܢܗ ܒܪܘܡܚܐ ܘܪܕܘ ܡܢܗܿ ܕܡܐ ܘܡܝ̈ܐ ܗ݀ܝ ܕܒܡܠܟܘܼܬܐ ܕܝܼܠܗܘܿܢ ܕܐܡܿܪܝܼܢ<EOS>ܫܒܥܝܼܢ ܗ̄ ܕܟܕ ܐܡܠܼܟܘ ܥܠ ܝܣܪ̈ܠܝܐ ܐܝܙܓ̈ܕܐ ܠܘܬ ܣܚܝܘܢܿ ܗ̄ ܗܢܐ ܣܚܝܘܿܢ ܓܒܪܐ ܗܼܘܐ<EOS>ܓܢ̱ܒܪܐ ܘܢܨܝܼܚ ܗܼܘܐ ܒܩܪܒܬܢܘܼܬܐ ܘܒܿܬܪ ܕܐܙܕܟܝܼ ܐܝܟ ܕܠܢܨܚܢܗ ܟܬܼܒ ܡܘܫܐ ܡܬܠܐ ܕܡܬܐܼܡܪ<EOS>ܗܼܘܐ ܡܼܢ ܚܟܝܼܡ̈ܐ ܥܠܘܗܝ ܒܝܬ ܥܡ̈ܡܐ ܟܕ ܙܼܢܐ ܗܼܘܐ ܣܚܝܘܿܢ ܠܡܘܐܝܒ ܥܘܿܠܘ ܠܚܫܒܘܿܢ ܗ̄<EOS>ܠܡܘܐܒ ܐܡܿܪ ܕܢܥܘܿܠ ܠܚܫܒܘܿܢ ܗ̄ ܠܡܘܐܒ ܐܡܿܪ ܕܢܥܘܿܠ ܐܝܟ ܕܒܒܼܙܚܐ ܐܢܬ ܠܡ ܡܘܐܒ ܕܐܙܕܟܼܝܬ<EOS>ܡܼܢ ܣܚܝܘܿܢ ܥܘܿܠ ܡܟܝܠ ܠܚܫܒܘܿܢ ܬܚܝܬ ܫܘܼܥܒܕܗ ܐܝܟܢܐ ܕܒܝܕ ܒܙܼܬܐ ܕܛܒ̈ܬܐ ܕܐܪܥܟܘܿܢ ܥܡ<EOS>ܡܕܐܬܐ ܕܡܩܝܼܢ ܐܢܬܘܿܢ ܬܬܼܒܢܐ ܘܬܬܼܩܢ ܩܪܝܼܬܗ ܕܣܝܚܘܢ ܗ̄ ܚܫܒܘܿܢ ܡܕܝܢܬ ܡܠܟܘܼܬܐ ܡܛ݀ܠ<EOS>ܕܢܘܼܪܐ ܢܦܩܼܬ݀ ܡܼܢ ܚܫܒܘܢ ܘܫܠܗܒܝܼܬܐ ܠܩܪܒܐ ܡܫܡܗ ܘܐܟܠܼܬ݀ ܠܥܕ ܡܘܐܒ܇ ܘܠ̈ܦܠܚܝ ܥܠ̈ܘܬܐ<EOS>ܕܐܪܢܘܢ ܗ̄ ܥܕ ܘܐܪܢܘܢ ܡܕܝ̈ܢܬܐ ܐܢܘܿܢ ܕܡܘܐܒ ܥܡܐ ܕܟܡܘܫ ܗ̄ ܗܢܐ ܟܢܘܫ ܐܡܿܪܝܼܢ ܕܗܘܼܝܘ<EOS>ܟܐܘܢ ܐܘܿܟܝܼܬ ܩܪܘܢܘܣ ܘܦܬܟܪ̈ܐ ܕܡܘܐܒ̈ܝܐ<EOS> ܝ݀ܗܒ ܒܢ̈ܘܗܝ ܒܗܡܝܪ̈ܐ ܗ̄ ܗܡܝܪ̈ܐ ܩܿܪܒܐ<EOS>ܠܡܫ̈ܟܢܐ ܐܘܿܟܝܼܬ ܠܐܢܫ̈ܐ ܕܡܫܟܢܝܼܢ ܚܠܦ ܫܝܢܐ ܘܫܘܼܥܒܕܐ ܡܟܝܠ ܪܥܝܢ ܟܢܫܐ ܗܢܐ ܠܟܿܠܗܘܿܢ<EOS>ܕܚܕܪ̈ܝܢ ܗ̄ ܒܠܩ ܡܠܟܐ ܕܡܘܐܒ ܢܦܼܠܬ݀ ܥܠܘܝܗ ܕܚܠܼܬܐ<EOS> ܟܕ ܚܙܼܐ ܕܐܬܚܼܪܒ ܣܝܚܘܢ ܘܥܘܿܓ<EOS>ܡ̈ܠܟܐ<EOS> ܝܘܼܪܩܐ ܦܿܠܛ ܡܼܢ ܬܘܪܐ ܕܪܥܐ ܠܗ ܗܿܟܢܐ ܐܦ ܡܕܝܢܬܢ ܘܥܡܢ ܡܼܢ ܩܕܡ ܥܡܐ ܗܢܐ<EOS>ܕܝܼܣܪܐܝܠ ܘܗܿܢܘ ܠܢ ܦܘܼܪܣܐ ܒܠܚܘܕ ܕܢܝܬܐ ܠܒܠܥܡ ܩܨܘܿܡܐ ܕܒܝܕ ܠܘܛܬܗ ܢܬܼܡܨܐ ܠܡܼܩܡ<EOS>ܠܩܘܼܒܠܗ ܒܠܥܡ ܐܝܼܬ̄ܘ ܗܼܘܐ ܡܕܝܢܝܐ ܒܓܢܣܐ ܘܚܢܦܐ ܣܿܓܕ ܠ̈ܫܐܕܐ ܘܩܿܨܡ ܒܡܨܥܝܘܼܬܐ ܕܫ̈ܐܕܐ<EOS>ܒܠܨ ܟܕ ܫܡܼܥ ܬܕܡܪ̈ܬܐ ܕܣܥܼܪ ܐܠܗܐ ܒܡܨܪܝܢ ܘܕܚܪܒ ܥܡ̈ܡܐ ܩܕܡܝܗܘܢܿ ܕܚܼܠ ܕܠܡܐ ܢܐܬܘܿܢ<EOS>ܠܐܬܪܗ ܘܢܘܒܕܘܼܢܝܗܝ ܫܕܪ ܒ݀ܬܪ ܒܠܥܡ ܕܐܝܼܬ̄ܘ ܚܪܫܐ ܘܩܨܘܡܐ ܡܛ݀ܠ ܕܢܣܝܗ ܗܼܘܐ ܕܡܩܨܡ<EOS>ܒܪ̈ܚܫܐ ܘܐܝܬ ܐܡܬܝ ܒܡܥܒܕܢܘܼܬܐ ܕܫ̈ܐܕܐ ܡܠܬܗ ܠܥܒܿܕܐ ܢ݀ܦܩܐ ܗܼܘܬ݀ ܟܣܝܼ ܐܦܝ̈ܗܿ ܕܐܪܥܐ ܗ̄ ܟܕ ܝܿܬܒ ܗܼܘܐ ܘܫܿܪܐ ܥܡܐ<EOS>ܐܪܒܥܐ ܦܪ̈ܣܝܐ ܘܝܬܝܼܪ ܠܒܟ ܗܼܘܐ ܒܝܬ ܡܘܬܒܗܘܿܢ ܣܒ̈ܐ ܕܡܕܝܢ ܘܩܨܘ̈ܡܝܗܘܢܿ ܒܐܝܼܕ̈ܝܗܘܢܿ ܗ̄<EOS>ܩܨܡ̈ܐ ܕܫܩܼܠܘ ܩܡܚܐ ܕܣܥܪ̈ܐ ܘܩܨܝ̈ܐ ܕܠܚܡܐ ܕܒܗܘܢܿ ܩܿܨܡ ܩܨܘܡܐ ܐܚܪ̈ܢܐ ܐܡܿܪܝܼܢ ܓܐܝܐ<EOS>ܘܓܪ̈ܘܡܐ ܘܚܘܪ̈ܡܫܐ ܗܠܝܢ ܕܡܥܕܝܼܢ ܩܨܡܝܼܢ ܒܗܘܿܢ ܩܨܘ̈ܡܐ ܐ݀ܬܪ ܠܟܘܿܢ ܦܬܓܡܐ ܐܝܟ ܕܐܡܼܪ<EOS>ܠܝܼ ܡܪܝܐ ܗ̄ ܡܪܝܐ ܬܢܢ ܠ̈ܫܐܕܐ ܩܿܪܐ ܐܚܪ̈ܢܐ ܐܡܿܪܝܼܢ ܕܫܐܕܐ ܡܼܢ ܐܠܗܐ ܐܬܼܛܪܕ ܘܐܬܼܐ<EOS>ܐܠܗܐ ܫܪܝܪܐ ܠܘܬܗ ܒܕܡܘܼܬܐ ܗ݀ܝ ܕܡܬܼܓܠܐ ܗܼܘܐ ܥܠܘܗܝ ܫܐܕܐ ܐܚܪ̈ܢܐ ܐܡܿܪܝܼܢ ܕܗ݀ܝ ܕܐܬܼܐ<EOS>ܐܠܗܐ ܥܠ ܒܠܥܡ ܘܗ݀ܝ ܕܡܪܝܐ ܘܕܐܟܘܬܗܝܢ ܠܗܿܘ ܕܝܘܐ ܕܒܐܡܝܼܢܘܼ ܐ݀ܬܐ ܗܼܘܐ ܠܘܬܗ ܘܐܡܿܪ ܐܠܗܐ<EOS>ܠܡ ܒܡܥܒܕܢܘܼܬܐ ܟܣܝܼܬܐ ܥܿܨܐ ܗܼܘܐ ܠܗ ܠܕܝܘܐ ܕܐܝܠܝܢ ܕܫܦܪ̈ܢ ܠܗ ܕܢܐܡܪ ܐܟܙܢܐ ܕܒܝܘ̈ܡܝ ܡܪܢ<EOS>ܡܬܼܥܨܝܢ ܗܼܘܘ ܡܼܢ ܚܝܠܗ ܕܢܘܕܘܿܢ ܒܗ ܟܕ ܠܐ ܨܿܒܝܢ ܘܐܝܟ ܕܥܼܨܐ ܠܩܨܘܿܡܬܐ ܕܒܦܪܟܣܝܣ ܕܬܘܕܐ<EOS>ܕܠܐ ܒܨܒܝܢܗܿ ܘܠܡܓܘ̈ܫܐ ܕܢܬܘܢܿ ܩܘܼܪ̈ܒܢܐ ܘܐܝܬ ܐܡܬܝ ܕܫܿܒܩ ܗܼܘܐ ܠܕܝܘܐ ܕܢܐܡܪ ܠܒܠܥܡ<EOS>ܐܝܠܝܢ ܕܗܘܼ ܠܐ ܪܥܐ ܒܗܘܿܢ ܐܚܪ̈ܢܐ ܐܡܿܪܝܼܢ ܘܠܐ ܫܿܠܡܝܼܢ ܠܗܿܠܝܢ ܕܐܡܼܪܢܢ ܡܼܢ ܠܥܠ ܐܠܐ<EOS>ܕܐܠܗܐ ܫܪܝܪܐ ܡܬܓܼܠܐ ܗܼܘܐ ܥܠ ܒܠܥܡ ܘܐܦܢ ܠܒܠܥܡ ܡܣܼܬܒܪ ܗܼ،ܐ ܕܕܝܘܐ ܗ݀ܘ ܕܒܗ ܡܿܥܒܕ ܗܼܘܐ<EOS>ܐܝܬܘܗܝ ܠܐ ܬܐܙܼܠ ܥܡܗܘܿܢ ܗ̄ ܐܡܼܪ ܐܠܗܐ ܠܒܠܥܡ ܒܫܘܼܪܝܐ ܕܠܐ ܢܐܼܙܠ ܐܟܡܿܢ ܕܢܕܥ ܒܠܥܡ<EOS>ܕܚܝܠܐ ܐܠܗܝܐ ܕܥܡ ܥܡܐ ܚܠܝܬܢ ܡܢܗ ܘܠܕܐ ܢܣܼܒܪ ܥܡܐ ܩܫܝܐ ܟܕ ܚܿܛܐ ܒܒܢ̈ܬ ܡܕܝܢ ܘܡܿܐܬ<EOS>ܕܒܠ̈ܘܛܬܐ ܕܒܠܥܡ ܐܒܼܕ ܕܢܐܙܠܘܢܼ ܒܿܬܪ ܩܨܘ̈ܡܐ ܘܕܠܐܢܣܼܒ ܒܠܥܡ ܬܘܼܒ ܕܒܠܘܛ̈ܬܗ ܐܒܼܕ ܥܡܐ<EOS>ܐܢ ܠܡܩܼܪܟ ܐܬܼܘ ܩܘܼܡ ܙܠ ܥܡܗܘܢܿ܇ ܐܟܡܿܢ ܕܢܘܕܥܝܼܘܗܝ ܥܠ ܚܝܠܗ ܒ݀ܬܪܟܢ ܦܩܼܕ ܠܗ ܕܢܐܙܠ<EOS>ܕܠܐ ܢܣܼܒܪ ܒܠܥܡ ܕܕܚܼܠ ܐܠܗܐ ܘܥܠܗ݀ܝ ܟܠܝܗܝ ܘܐܪܡܝܼ ܥܠ ܚܡܪܗ ܗ̄ ܐܝܟܢܐ ܐܘܿ ܨܣܪܓܐ ܘܐܙܼܠ<EOS>ܥܡ ܪܘܪ̈ܒܢܐ ܕܡܘܐܒ ܘܐܬܼܚܡܬ ܪܘܓܙܗ ܕܐܠܗܐ ܥܠܘܗܝ ܗ̄ ܐܦܢ ܓܝܪ ܒܦܘܼܩܕܢܐ ܕܐܠܗܐ ܐܙܠܼ ܐܠܐ<EOS>ܡܛ݀ܠ ܕܣܼܡ ܒܪܥܝܢܗ ܕܠܐ ܢܣܥܘܪ ܗ݀ܝ ܕܐܠܗܐ ܐܡܼܪ ܠܗ ܡܛܠ ܕܒܨܒܝܿܢܐ ܒܝܼܫܐ ܐܙܼܠ ܐܝܟ<EOS>ܕܠܐܒܕܢܗ ܕܥܡܐ ܥܠܗ݀ܝ ܐܬܼܚܡܬ ܡܪܝܐ ܥܠܘܗܝ ܬܘܼܒ ܐܣܒܼܪ ܒܠܥܡ ܒܗ݀ܝ ܕܐܬܦܼܩܕ ܕܢܐܼܙܠ ܘܕܠܐ<EOS>ܢܐܡܼܪ ܐܠܐ ܗ݀ܘ ܡܐ ܕܡܬܼܐܡܪ ܠܗ܇ ܕܕܚܼܠ ܡܢܗ ܐܠܗܐ ܘܡܼܢ ܠܘܛܬܗ܇ ܘܥܠܗ݀ܝ ܐܡܼܪ ܠܗ ܕܙܠ ܘܣܼܡ<EOS>ܒܪܝܥܢܗ ܒܠܥܡ ܟܕ ܚܼܙܐ ܠܡܘܬܒܐ ܘܠܡܘܼܟܟܐ ܕܐܠܗܐ ܕܠܐ ܢܫܡܥܝܼܘܗܝ<EOS> ܐܠܐ ܕܢܥܒܕ ܐܝܠܝܢ ܕܨ݀ܒܐ<EOS>ܡܛ݀ܠ ܗܕܐ ܐܬܼܐ ܡܠܐܟܐ ܘܩܼܡ ܡܠܐܟܐ ܕܡܪܝܐ ܒܐܘܪܚܐ ܗ̄ ܐܝܟܢ ܕܢܬܪܨܝܼܘܗܝ ܢܗܼܘܐ ܠܗ ܣܛܢܐ<EOS>ܗ̄ ܕܠܩܘܼܒܠܐ ܘܡܥܘܟܢܐ<EOS>ܩܕܡܐܝܬ ܐܬܚܙܝܼ ܡܠܐܟܐ ܠܐܬܢܐ ܐܟܡܿܢ ܕܠܐ ܫܿܘܐ ܗܼܘܐ ܒܠܥܡ ܠܚܙܬܐ ܕܡܠܐܟܐ܇ ܒܦܚܡܐ ܐܬܢܐ<EOS>ܡ݀ܠ ܒܝܼܫܘܼܬ ܨܒܝܿܢܗ ܐܬܼܥܘܟܬ݀ ܐܢܬܐ ܡܼܢ ܡܐܙܠܬܐ ܐܟܡܢ ܕܢܬܼܦܬܚ ܦܘܡܗܿ ܘܬܡܼܠܠܝ܇ ܘܥܠܼܬܐ<EOS>ܕܗܕܐ܇ ܐܝܟܢܐ ܕܟܕ ܢܚܼܙܐ ܒܠܥܡ ܡܕܡ ܕܠܒܪ ܡܼܢ ܟܝܿܢܐ ܢܕܥ ܕܚܣܝܪܢ ܐܠܗܐ ܕܥܡܐ ܡܼܢ ܦܬܟܪ̈ܐ<EOS>ܕܠܗܘܢܿ ܣܿܓܕ ܗܘܐ ܘܕܐܢ ܡܠܼܠ ܐܝܟ ܨܒܝܢܗ ܕܐܠܗܐ ܡܬܼܥܕܪ܇ ܐܢܕܝܢ ܡܬܼܚܪܐ ܡܿܨܐܼ ܕܢܥܒܕܝܼܘܗܝ<EOS>ܠܐ ܡܠܝܼܠܐ܇ ܐܟܡܐ ܕܥܒܼܕ ܠܐܢܐ ܡܠܠܬܐ ܘܡܼܢ ܡܠܼܬܐ ܕܐܢܐ ܘܚܙܬܐ ܕܡܠܐܟܐ ܐܬܼܐ ܒܠܥܡ ܠܘܬ<EOS>ܬܘܼܬܐ ܘܦܬܼܚ ܡܪܝܐ ܦܘܼܡܗܿ ܕܐܬܢܐ ܗ̄ ܐܢܫ̈ܝܼܢ ܐܡܿܪܝܼܢ ܕܡܠܐܟܐ ܡܠܠ ܒܦܘܼܡܗܿ<EOS> ܘܠܘ ܠܗܿ<EOS>ܐܬܝܗܼܒܬ݀ ܡܠܼܬܐ ܐܠܐ ܗ݀ܝ ܕܗܝܼ ܡܠܠܼܬ݀ ܘܐܠܗܐ ܦܬܼܚ ܦܘܼܡܗܿ ܚܬܝܼܬܐ ܘܡܢܐ ܥܒܿܕܬ ܠܟ<EOS>ܕܡܚܬܼܢܝ ܘܠܐ ܗܘܿܝܬ ܐܢܿܐ ܐܬܢܟ ܘܫܟܪܐ ܕܐܡܼܪܬ݀ ܠܗ ܠܒܠܥܡ ܐܟܡܐ ܐܚܪ̈ܢܐ ܐ݀ܡܪܝܼܢ ܒܢܡܘܿܣ<EOS>ܢܦܫܗܘܿܢ ܕܟܕ ܐܡܼܪ ܒܠܥܡ ܠܐܢܐ ܕܐܠܘܼ ܐܼܝܬ̈ܘ ܗܼ،ܐ ܣܝܦܝ ܒܐܝܼܕܝ ܩܿܛܠ ܗܿܘܝܬ ܠܟܝ ܦܢܼܝܬ݀<EOS>ܐܬܢܐ ܕܫܬܡܐܐ ܐܠܦܝܼ̈ܢ ܒܡܼܠܬܐ ܣܿܠܩ ܐܢܬ ܕܬܣܝܼܦ ܡܼܢ ܪܘܼܚܩܐ ܘܐܢܿܐ ܕܪܡܝܐ ܐܢܼܐ ܠܟ<EOS>ܬܚܘܿܬܝ ܕܠܐ ܣܝܦܐ ܠܐ ܡܿܨܐܼ ܐܢܬ ܚܝܠܝ ܒܟܬܒܐ ܟܬܝܼܒ ܠܐ ܗܘܝܿܬ ܐܢܿܐ ܐܬܢܟ ܕܪܟܝܼܒ ܐܢܬ<EOS>ܥܠܝ ܡܼܢ ܛܠܝܘܼܬܟ ܘܥܕܡܐܠܝܘܡܢ ܕܠܡܐ ܡܬܘܿܡ ܥܒܿܕܬ ܠܟ ܗܿܟܢܐ ܘܣܟܐ ܥܠ ܕܬܼܪܨܬ ܐܘܪܚܐ<EOS>ܠܘܼܩܒܠܝ ܗ̄ ܐܦܢ ܥܠ ܡܐܼܙܠܬܐ ܐܡܝܼܪܐ܇ ܐܠܐ ܐܡܿܪ ܠܗܿ܇ ܥܠ ܕܩܡܼܬ ܠܡ ܓܘܼܡܕܢܐܝܬ ܠܘܼܩܒܠ<EOS>ܦܘܼܩܕܢܝ ܗܐ ܐܬܝܿܬ ܕܐܟܿܣܟ ܥܠ ܒܝܼܫܘܼܬ ܪܥܝܢܟ ܕܠܘܬ ܥܡܝ ܐܢ ܒܝܼܫ ܒܥܝܢ̈ܝܟ ܐ݀ܗܦܘܿܟ ܠܝܼ<EOS>ܗ̄ ܗܪܟܐ ܬܘܼܒ ܐܡܼܪ ܠܗ ܐܠܗܐ ܕܙܠ ܘܡܕܡ ܕܐ݀ܡܪ ܐܢܼܐ ܠܟ ܥܒܕ ܒܢܝܼ ܠܝܼ ܗܪܟܐ ܫܒܥܐ ܡܕܒ̈ܚܐ<EOS>ܗ̄ ܡܛ݀ܠ ܕܟܠܕܝܐ ܗܼܘܐ܇ ܐܠܦܘܼܗܝ ܗܕܐ ܫ̈ܐܕܐ ܕܢܒܼܢܐ ܫܒܥܐ ܡܕܒ̈ܚܐ ܡܿܢܝܢ ܫܒܥܐ ܟܘܟܒ̈ܐ<EOS>ܛܥ̈ܝܐ ܗܿܢܘܿܢ ܕܚܿܫܒܝܼܢ ܠܗܘܢܿ ܩܨܘܿܡܐ ܡܕܒܪ̈ܢܐ ܐܢܬ ܩܘܼܡ ܥܠ ܥܠ̈ܘܬܟ ܘܐܢܿܐ ܐܙܿܠ ܗ̄<EOS>ܠܡܨܠܝܘܼ ܘܐܦ ܕܢܬܟܫܦ ܠܐܠܗܝ ܛܟ ܢܩܪܐ ܡܪܝܐ ܠܐܘܪܥܝ ܗ̄ ܡܛ݀ܠ ܕܒܙܒܢܐ ܐܡܼܪ ܠܝܼ ܕܙܠ ܒܙܒܢ<EOS>ܕܠܐ ܬܐܙܼܠ ܐܙܿܠ ܐܢܼܐ ܓܝܪ ܡܪܥܐ ܐܢܼܐ ܠܗ ܒܕܒܚ̈ܐ܇ ܟܒܪ ܥܢܐ ܠܝܼ ܨܒܝܿܢܝ ܡܚܘܐ ܠܝܼ ܡܘܿܢ<EOS>ܐ݀ܥܒܕ܇ ܘܐܙܠ ܫܦܝܐܝܬ ܗ̄ ܬܡܝܼܡܐܝܬ ܟܕ ܠܐ ܡܬܼܦܠܓ ܐܚܪ̈ܢܐ ܫܦܘܦܐܝܬ ܐܙܠ ܟܕ ܡܬܓܪܓܚ ܘܣܿܓܕ<EOS>ܐܝܟ ܕܢܓܕܝܘܗܝ ܠܪ̈ܚܡܐ ܕܢܥܢܝܘܗܝ ܐܝܟ ܨܒܝܿܢܗ܇ ܘܐܬܓܠܝܼ ܐܠܗܐ ܥܠ ܒܠܥܡ ܘܐܡܼܪ ܠܗ ܗ̄ ܐܝܠܝܢ<EOS>ܕܐܡܿܪܝܼܢ ܕܕܝܘܐ ܡܠܠ ܗܼ،ܐ ܥܡ ܒܠܥܡ ܒܕܘܼܟܬ ܐܠܗܐ ܠܐ ܟܒܪ ܫܪܝܼܪܐ܇ ܬܢܢ ܟܕ ܡܙܼܕܟܝܢ ܡܼܢ<EOS>ܫܪܪܐ ܦܫܼܩܘ ܕܐܠܗܐ ܫܪܝܪܐ<EOS>ܐܝܼܬ̄ܘ ܘܒܪܐ ܘܡܠܼܬܐ ܕܐܒܐ ܘܐܬܩܪܝܼ ܡܼܢ ܠܥܠ ܡܠܐܟܐ ܐܝܟ ܡܒܕܩܢܐ ܕܬܪܥܝܼܬܐ ܕܐܒܐ<EOS> ܘܣܼܡ<EOS>ܡܪܝܐ ܡܠܼܬܐ ܒܟܘܼܡܗ ܕܒܠܥܡ ܗ̄ ܕܢܚܘܐ ܕܠܘ ܒܗܘܢܗ ܣܿܐܡ ܗܼܘܐ ܡ̈ܠܐ܇ ܐܠܐܼ ܒܦܘܼܡܗ ܟܕ ܪܚܝܼܩ<EOS>ܗܼܘܐ ܒܠܥܡ ܡܼܢ ܝܼܕܥܬܐ ܕܐܠܗܐ ܘܕܐܝܠܝܢ ܕܡܿܡܠܠ ܗܼ،ܐ ܘܡܬܼܢܒܐ܇ ܘܙܠ ܠܘܬ ܒܠܩ ܘܗܿܟܢܐ ܡܠܠ<EOS>ܗ̄ ܐܟܡܿܢ ܕܬܡܢ ܡܬܐܼܡܪ ܗܼܘܐ ܒܟ ܘܐܪܝܼܡ ܒܡܬܠܗ ܘܐܡܼܪ ܗ̄ ܕܢܚܘܐ ܐܝܟ ܡܬܠܐ ܥܣܩܐ ܕܐܢܫ<EOS>ܒܥܓܠ ܐܬܝܼܕܥ ܠܗ ܗܿܟܢܐ ܐܦܠܐ ܗܘܼ ܪܓܝܼܫ ܗܼܘܐ ܒܡܕܡ ܕܐܡܿܪ܇ ܡܬܠܐ ܬܢܢ ܥܠ ܢܒܝܘܼܬܐ<EOS>ܕܥܬܝܼܕ̈ܬܐ ܪܡܿܙ ܟܕ ܐ݀ܡܪ ܗܼ،ܐ ܠܗܿܠܝܢ ܡ̈ܠܐ ܡܕ̈ܘܕܢ ܗܘ̈ܝ ܥܝܢܘ̈ܗܝ ܘܙܩܝܼܦ ܩܕܠܗ ܐܝܟ<EOS>ܕܝܘܢܐ܇ ܘܚܒܿܛ ܘܐܙܿܠ ܟܕ ܚܦܝܼܛ ܗܘܢܗ ܘܠܐ ܪܓܝܼܫ ܐܝܟܐ ܩܿܐܡ ܡܼܢ ܐܪܡ ܕܒܼܪܢܝ ܒܿܠܩ ܗ̄<EOS>ܐܢܫ̈ܝܼܢ ܐܡܿܪܝܼܢ ܕܡܼܢ ܕܪܡܣܘܿܩ ܐܘܿ ܕܡܼܢ ܚܪܢ ܐܝܬܘܗܝ ܗܼܘܐ ܡܛ݀ܠ ܕܬܪ̈ܬܝܗܝܢ ܕܘܼܟ̈ܝܬܐ<EOS>ܣܼܡ ܐܪܡ ܡܫܬ̈ܡܗܢ ܟܕ ܝܼܕܝܼܥܐ ܕܡܼܢ ܐܪܥܐ ܕܒܢ̈ܝ ܥܡܘܿܢ ܕܒܼܪܗ ܘܒܩܪܝܼܒܘܼـܐ ܡܛ݀ܠ ܕܬܡܢ<EOS>ܥܿܡܪ ܗܼ،ܐ ܒܠܥܡ ܒܗ݀ܘ ܙܒܢܐ ܝܥܩܘܿܒ ܐܘܪܗܝܐ ܐܡܿܪ ܕܠܐ ܐܝܬ̄̈ܘ ܒܠܥܡ ܡܼܢ ܚܪܢ ܐܠܐ ܡܼܢ<EOS>ܡܕܝ̈ܢܝܐ ܒܢ̈ܝ ܩܢܛܘܪܐ ܐܠܐ ܡܼܢ ܐܪܡ ܘܐܬܪܐ ܠܗ ܐܚܪܢܐ ܗ݀ܘ ܕܡܼܢ ܦܪܬ ܘܥܕܡܐ ܠܠܒܢܢ<EOS>ܘܠܝܘܪܕܢܢ ܕܐܦ ܗܘܼ ܐܬܝܼܗܒ ܒܦܠܓܘܼܬܐ ܠܐܪܡ ܒܪ ܫܝܼܬ ܐܦܢ ܚܛܦܘܼܗܝ ܒܢ̈ܝ ܟܢܥܢ ܐܬܪܐ ܕܒܝܬ<EOS>ܢܗܪ̈ܝܼܢ ܠܟܿܠ ܐܬܪܐ ܕܡܫܼܬܟܚ ܣܝܡܗ ܒܝܬ ܢܗܪ̈ܘܬܐ ܩܿܪܝܢ ܟܬܒ̈ܐ ܒܗܿܟܘܬ ܘܗ݀ܝ ܕܛܘܼܪ̈ܝ<EOS>ܡܕܢܚܐ ܠܟ݀ܠ ܐܬܪ ܕܡܼܢ ܡܕܢܚܗܿ ܐܝܬ ܛܘܼܪ̈ܐ ܛܘܼܪ̈ܝ ܡܕܢܚܐ ܩܿܪܝ܇ ܡܕܝܢ ܡܼܢ ܐܪܡ ܕܠܘܬ<EOS>ܝܘܪܕܢܢ ܐܝܬ̄ܘ ܒܠܥܡ ܡܼܢ ܐܪܬܐ ܕܒܢ̈ܝ ܥܞܘܢ ܕܩܪܝܼܒ ܠܝܘܪܕܢܢ ܡܛ݀ܠ ܕܬܡܢ ܪܝܫܐ ܕܛܘܼܪ̈ܐ ܗ̄<EOS>ܚܙܝܿܬܗ ܠܘ ܘܒܗ ܐܬܒܝܿܢܬ ܒܥܝܢ̈ܝ ܘܒܡܕܥܝ ܟܕ ܩܿܐܡ ܐܢܼܐ ܒܪܝܫ ܛܘܼܪܐ ܘܗܐ ܥܡܐ ܒܠܚܘܕܘܗܝ<EOS>ܫܿܪܐܼ ܗ̄ ܝܼܚܝܼܕܝ ܠܡ ܒܥܝܕ̈ܘܗܝ ܘܒܗܘ̈ܦܟܘ̄ ܘܠܐ ܡܬܼܚܠܛ ܥܡ ܥܡ̈ܡܐ ܘܒܥܡ̈ܡܐ ܠܐ ܡܬܼܚܫܒ ܗ̄<EOS>ܕܥܡ̈ܡܐ ܕܠܦܬܟܪ̈ܐ ܣܿܓܕܝܼܢ ܚܫܝܼܒ ܐܝܟ ܗܿܠܝܢ܇ ܡܛܠ ܕܐܠܗܐ ܫܪܝܼܪܐ ܒܛܝܼܠ ܠܗ ܥܠܘܗܝ ܡܿܢܘܼ<EOS>ܡܫܟܚ ܠܡܡܼܢܐ ܗ̄ ܠܒܪܗ ܕܝܥܩܘܿܒ ܗ̄ ܣܟܗ ܥܠ ܣܓܝܐܘܬܐ ܕܥܡܐ ܪܡܿܙ ܒܗܕܐ ܕܐܢ ܡܢܬܐ ܠܐ ܡܬܼܡܢܝܐ<EOS>ܡܢܗ ܟܡܐ ܝܬܝܼܪܐܝܬ ܟܿܠܢܝܘܼܬܗ ܘܡܢܝܿܢܐ ܕܪܘܒܥܗ ܕܝܼܣܪܐܝܠ ܗ̄ ܚܕܐ ܡܼܢ ܐܪܒܥ ܡܢ̈ܘܢ܇ ܕܠܐ ܠܡ<EOS>ܐܢܫ ܡܿܨܐܼ ܕܢܣܝܟ ܘܡܢܝܿܢܐ ܚܕܐ ܡܼܢ ܐܪܒܥ ܕܝܼܠܗ܇ ܐܚܪ̈ܢܐ ܐܡܿܪܝܼܢ ܘܡܢܝܿܢܐ ܕܪܘܒܥܗ ܗ̄<EOS>ܠܒܨܝܼܪ̈ܐ ܩܿܪܐ ܘܠܚܛ̈ܝܐ ܕܒܗܘܿܢ ܕܐܦܐ ܠܡ ܠܫܚ̈ܠܐ ܘܫܝܼܛ̈ܐ ܕܒܗܘܿܢ ܡܿܨܐܼ ܐܢܫ ܕܢܡܼܢܐ ܡܼܢ<EOS>ܣܘܿܓܐܗܘܿܢ ܡܢܝܿܢܐ ܡܬܼܩܪܐ<EOS>ܬܘܠܥܐ ܫܝܼܛܐ ܗ݀ܘ ܕܐܘܼܟܡܐ ܗܿܘ ܟ݀ܠܗ ܘܐܝܬ ܒܗ ܢܘܩܕܐ ܚܕ ܚܘܪܐ ܐܝܟ ܡܦܬܟ ܒܓܘ̈ܢܐ ܐܚܪ̈ܢܐ<EOS>ܐܡܿܪܝܼܢ ܕܣܘܼܡܩ ܘܣܿܓܝ ܙܥܘܪ ܘܡܚܝܼܠ ܘܡܫܼܬܟܚ ܒܚ̈ܛܐ ܘܡܿܣܓܦ ܠܗܝܢ ܕܟܐܡܬ ܒܨܝܪܐ ܕܐܝܟ<EOS>ܪ̈ܚܫܐ ܗܢܐ ܕܡܫܬܟܚܝܢ ܒܚܕ ܡܼܢ ܪܘܼܒܥܗ ܕܝܣܪܐܝܠ ܡܿܢܘܼ ܡܫܟܚ ܠܡܡܼܢܐ ܬܡܘܼܬܝ ܢܦܫܐ<EOS>ܕܬܪ̈ܝܼܨܝܗܘܿܢ ܗ̄ ܡܣܟܐ ܕܢܡܘܼܬ ܐܝܟ ܡܘܫܐ ܘܐܗܪܘܿܢ ܕܟ̈ܐܢܐ ܒܕܝܿܕܥ ܕܟܕ ܡܝܬܝܼܢ ܚ̈ܝܐ ܐܢܘܿܢ<EOS>ܠܐܠܗܐ ܘܠܛܘܼܒ̈ܐ ܡܫܼܬܘܝܢ ܐܦ ܗܪܟܐ ܚ̈ܝܐ ܕܢܦܫܐ ܡܬܼܒܕܩܝܼܢ ܘܦܘܼܪ̈ܥܢܐ ܕܟ̈ܐܢܐ ܬܗܼܘܐ ܚܪܬܐ<EOS>ܕܝܼܠܝ ܐܟܘܬܗܘܿܢ ܗ̄ ܠܐ ܐܦܿܘܿܩ ܡܼܢ ܥܠܡܐ ܥܕܡܐ ܕܐܕܿܥ ܠܐܠܗܗܘܿܢ܇ ܘܡܢܗ ܐܬܝܼܕܥ ܬܐ ܥܡܝ<EOS>ܠܐܬܪܐ ܐܚܪܢܐ ܗ̄ ܒܙܢܐ ܕܥܿܒܕܝܼܢ ܗ݀ܢܘܿܢ ܕܡܩܨܡܝܼܢ ܕܟܒܪ ܢܦܘܿܩ ܗ݀ܘ ܡܐ ܕܨ݀ܒܐ ܒܫܘܼܢܝܐ<EOS>ܕܡܼܢ ܕܘܼܟ ܠܕܘܼܟ ܘܡܛ݀ܠ ܕܠܝܬ ܗܼܘܐ ܒܥܡܐ ܢܚܫܐ ܘܩܨܡܐ ܒܗ݀ܘ ܙܒܢܐ ܐܠܗܐ ܡܥܕܪ ܗܼܘܐ ܠܗܘܢܿ<EOS>ܠܐ ܚܿܙܐ ܐܢܼܐ ܥܘܠܐ ܒܝܥܩܘܒ ܘܠܐ ܚܿܘܐܪ ܐܢܼܐ ܥܠܝܐ ܗ̄ ܥܘܠܐ ܩܿܪܐ ܠܪܘܫܥܐ ܕܒܐܠܗܐ ܥܠܝܐ<EOS>ܕܝܢ ܠܩܛܝܼܪܐ ܘܠܛܠܘܼܡܝܐ ܕܗܿܘܐ ܒܚܕ ܡܼܢ ܚܒܪܗ ܡܼܢ ܝܣܪܐܝܠ ܘܡܼܢ ܕܐܝܟ ܗܿܠܝܢ܇ ܡܛ݀ܠ ܕܠܐ<EOS>ܢܚܫܐ ܒܝܥܩܘܿܒ ܐܦܠܐ ܩܨܡܐ ܒܝܣܪܐܝܠ ܐܝܟ ܕܒܙܒܢܐ ܗܢܐ ܗ̄ ܡܼܢ ܟ݀ܠܗܝܢ ܕܣܛܢܐ ܪܚܝܼܩ ܥܡܐ<EOS>ܗܢܐ܇ ܢܚܫܐ ܩܿܪܐ܇ ܠܗ݀ܘ ܕܡܐ ܕܫܿܡܥܝܼܢܢ ܩܠܐ ܕܦܪܚܬܐ ܐܘܿ ܕܚܝܘܬܐ ܡܕܡ ܘܡܢܚܫܝܼܢܢ ܒܗܿ ܒܛܒ<EOS>ܐܘܿ ܒܒܝܼܫ ܩܨܡܐ ܬܘܼܒ ܩܿܪܐ ܠܗ݀ܝ ܕܐܝܟ ܥܝܕܐ ܩܨܡܝܼܢܒܠܚܡܐ ܕܣܥܪ̈ܐ ܥܡ ܕܫܪܟܐ ܡܒܥܕ ܠܡ<EOS>ܘܡܿܒܼܪܝ ܥܡܐ ܗܢܐ ܡܼܢ ܕܐܝܟ ܗܿܠܝܢ ܢܬܼܐܡܪ ܠܝܥܩܘܿܒ ܘܠܝܣܪܐܝܠ ܡܢܐ ܥܿܒܕ ܐܠܗܐ ܗ̄ ܒܗ݀ܝ<EOS>ܕܪܚܝܼܩ ܡܼܢ ܩܨ̈ܡܐ ܘܢܚ̈ܫܐ ܘܢܩܝܼܦ ܠܐܠܗܐ ܕܐܝܢܘ ܨܒܝܿܢܗ ܕܐܠܗܐ ܘܡܢܐ ܥܬܝܼܕ ܠܡܥܼܒܕ܇ ܡܢܗ<EOS>ܕܥܡܐ ܡܨܝܐ ܠܡܐܼܠܦ܇ ܥܠ ܢܒ̈ܝܐ ܕܩܿܝܡܝܼܢ ܡܢܗ ܬܐ ܐ݀ܕܒܪܟ ܠܐܬܪܐ ܐܚܪܢܐ ܗ̄ ܡܼܢ ܕܘܼܟܬܐ<EOS>ܠܕܘܼܟܬܐ ܡܿܫܢܐ ܗܼܘܐ ܒܠܥܡ ܒܕܒܚ̈ܘܗܝ ܥܠ ܣܒܪܐ ܕܟܒܪ ܒܕܘܼܟܬܐ ܐܚܪܬܐ ܡܬܼܦܩܕ ܕܢܠܘܼܛ ܠܥܡܐ<EOS>ܘܚܼܙܐ ܒܠܥܡ ܕܫܦܝܼܪ ܒܥܝܢ̈ܝ ܡܪܝܐ ܗ̄ ܥܕܡܐ ܠܡ ܠܗܫܐ ܒܠܥܡ ܠܐ ܝܿܕܥ ܗܼ،ܐ ܕܐܠܗܐ ܗܿܘ<EOS>ܕܡܿܡܡܠܠ ܒܗ ܐܠܐ ܗܪܟܐ ܝܼܕܥ ܚܬܝܼܬܐܝܬ ܗܿܝܕܝܢ ܕܚܼܙܐ ܗ̄ ܫܐܕܐ ܕܥܡܗ ܟܠܝܗܝ ܕܢܐܼܙܠ ܘܗܐ<EOS>ܗܿܝ ܗ݀ܝ ܕܠܐ ܐܙܼܠ܇ ܠܡܕܥ ܢܚܫܐ ܗ̄ ܐܟܡܿܢ ܕܚܘܝܗ ܫܐܕܐ ܕܥܡܗ ܕܠܡܒܪܟܘܼܬܗ ܕܝܼܣܪܐܝܠ ܙܕܩ<EOS>ܡܛ݀ܠ ܕܐܝܬ ܥܡܗ ܐܠܗܐܐܠܐ ܐܡܿܪܝܼܢ ܐܢܫܝܼ̈ܢ ܘܟܕ ܒܠܥܡ ܢܒܝܐ ܗܼܘܐ ܕܓܠܐ܇ ܥܠ ܡܢܐ ܡܠܼܠ ܒܗ<EOS>ܡܪܝܐ ܫܪܼܪܐ ܘܐ݀ܡܪܝܼܢܢ ܚܕܐ ܡܛܠܬܗ ܕܒܠܥܡ ܕܢܘܕܥܝܼܘܗܝ ܕܠܘ ܨܒܝܿܢܐܝܬ ܡܠܼܠ ܐܠܐ ܡܪܝܐ<EOS>ܡܠܠ ܒܗ ܘܕܡܪܝܐ ܐܢܝܢ ܡ̈ܠܐ ܘܕܢܒܗܬ ܒܠܩ ܕܐܠܗܐ ܕܝܣܪܐܝܠ ܗܘܼܝܘܼ ܐܠܗܐ ܘܕܢܒܗܬ ܠܩܨܘ̈ܡܐ ܘܠܫ̈ܐܕܐ ܘܢܠܦ ܠܥܡܐ<EOS>ܕܠܐ ܢܐܙܠܘܢ ܒܿܬܪ ܩܨܘ̈ܡܐ ܘܕܢܕܥ ܝܣܪܐܝܠ ܕܢܒ̈ܝܐ ܫܪܝܪ̈ܐ ܒܗ ܐܢܘܿܢ ܘܢܒ̈ܝܐ ܕܓ̈ܠܐ ܕܥܡ̈ܡܐ<EOS>ܣܿܗܕܝܼܢ ܠܫܪܪܗ ܘܗܘܼܬ݀ ܥܠܘܗܝ ܪܘܚܗ ܕܐܠܗܐ ܗܐ ܐܢܫ̈ܝܼܢ ܐ݀ܡܪܝܼܢ ܕܪܘܼܚܐ ܒܝܼܫܬܐ ܩܒܼܠ<EOS>ܘܗܢܐ ܟܬܒܐ ܠܪܘܼܚܐ ܒܝܼܫܬܐ ܕܡܕܝܒܐ ܗܼܘܬ݀ ܠܫܐܘܠ ܪܘܚܐ ܕܐܠܗܐ ܩܪܼܗܿ ܘܐܟܡܐ ܕܠܫܐܘܠ ܚܿܒܛܐ<EOS>ܗܼܘܬ݀ ܗܿܟܢܐ ܠܒܠܥܡ ܐܚܪ̈ܢܐ ܐܡܿܪܝܼܢ ܕܐܝܠܝܢ ܕܚܢܢ ܠܗܘܢܿ ܢ݀ܩܦܝܼܢܢ ܕܪܘܼܚܐ ܩܕܝܼܫܐ ܩܒܼܠ<EOS>ܐܦܢ ܠܐ ܫܿܘܐ ܗܼܘܐ ܘܡܼܢ ܫܘܼܪܝ ܡܠܬܼܗ ܐܓܢ ܥܠܘܗܝ܇ ܘܝܼܕܝܼܥܐ ܡܼܢ ܗ݀ܝ ܕܒܕܩ ܥܠ ܟܣ̈ܝܬܐ<EOS>ܗܪܟܐ ܕܝܢ ܓܠܼܐ ܥܠ ܪܘܼܚܐ ܒܕܪܘܪ̈ܒܢ ܗܿܠܝܢ ܕܥܬܝܼܕ ܠܡܐܼܡܪ ܡܼܢ ܩܕܡ̈ܝܢܬܐ ܗ݀ܝ ܕܐܪܝܼܡ ܒܠܥܡ<EOS>ܥܝܢܘ̈ܗܝ ܗ̄ ܡܬܼܗܘ̈ܢܢܝܬܐ ܗܪܟܐ ܥܠ ܬܠܝܼܬܝܘܼܬܐ ܕܩܢܘ̈ܡܐ ܐܬܢܒܝܼ ܡܪܝܐ ܘܡܠܐܟܐ ܕܬܪܥܝܼܬܐ<EOS>ܪܒܬܐ ܕܐܒܐ ܘܪܘܼܚܐ ܩܕܝܼܫܐ ܐܡܼܪ ܓܒܪܐ ܕܓܠܝܐ ܥܝܢܗ ܗ̄ ܕܓܠܝܐ ܥܝܢܗ ܒܗ݀ܝ ܕܐܫܬܘܝܼ ܕܢܚܙܐ<EOS>ܐܝܠܝܢ ܕܡܼܢ ܐܚܪ̈ܢܐ ܟܣܝ̈ܢ ܟܕ ܪܡܿܐܼ ܘܦܬܝܼܚ̈ܢ ܥܝܢ̈ܘ̄ ܗ̄ ܟܕ ܥܝܼܪ ܗ݀ܝ ܕܝܢ ܕܪܡܿܐܼ<EOS>ܒܬܗܪܐ ܐܘܿ ܕܢܦܝܼܠ ܥܠ ܐܦܘ̈ܗܝ ܠܐܝܩܪܗ ܕܓܠܝܢܐ ܐܝܟ ܕܐܡܼܪ ܥܒܪܝܐ ܫܦܘܦܐܝܬ܇ ܗ݀ܝ ܕܦܬܝܼܚ̈ܢ<EOS>ܥܝܢ̈ܘܗܝ ܗ̄ ܐܝܟ ܢܗܝܼܪܘܬ ܓܠܝܢܐ ܕܥܝܢ ܒܓܠܐ ܚܿܙܐ ܗܼܘܐ ܘܪܡܿܙ ܐܚܪ̈ܢܐ ܟܕ ܪܡܿܐܼ ܗ̄ ܪܡܿܐܼ<EOS>ܠܡ ܡܼܢ ܕܝܘ̈ܐ ܘܚܒܝܼܛ ܒܐܪܥ ܘܡܒܪ̈ܩܢ ܥܝ̈ܢܘܝܗ ܐܝܟ ܕܝܘ̈ܢܐ ܠܐ ܫܪܝܼܪ ܦܘܼܫܩܐ ܗܢܐ ܡܐ<EOS>ܫܦܝܼܪ ܡܫܟܢܟ ܝܥܩܘܒ ܘܡܫܟܢܟ ܫܦܝܼܪ ܡܫܟܢܟ ܝܣܪܐܝܠ ܐܝܟ ܢܚ̈ܠܐ ܕܪܕܝܢ ܘܡܫܬܦܥܝܼܢ ܗܿܟܐܢ<EOS>ܡܫܬܦܥܝܼܢ ܐܦ ܫܒ̈ܛܝܗܘܿܢ ܒܣܘܿܓܐܐ ܕܫܪ̈ܒܬܗܘܿܢ ܘܐܝܟ ܦܪ̈ܕܝܣܐ ܕܥܠ ܢܗܪܐ ܗ̄ ܡܿܕܡܐ ܠܗܘܿܢ<EOS>ܠܦܪ̈ܕܝܣܐ ܡܛܠ ܟܗܝܼܢܘܼܬܗܘܿܢ ܕܒܡܼܬܪ̈ܓܫܢܝܬܐ ܘܡܛ݀ܠ ܡܝܬܪ̈ܐ ܕܒܗܘܿܢ ܘܩܕܝܼܫ̈ܐ ܕܥܬܝܼܕܝܼܢ<EOS>ܒܗܘܿܢ ܘܐܝܟ ܡܫܟ̈ܢܐ ܕܢܨܼܒ ܡܪܝܐ ܗ̄ ܒܕܡܘܼܬ ܡܫܟܢܐ ܕܢܨܝܼܒ ܡܫܪܪܐܝܬ ܘܠܐ ܡܬܼܥܩܪ<EOS>ܦܫܝܼܩܐܝܬ܇ ܗܿܟܢ ܡܫܪܪܐܝܬ ܢܨܼܒ ܠܗܘܿܢ ܡܪܝܐ ܒܐܪܥܐ ܕܡܘܼܠܟܢܐ ܢܦܘܿܩ ܓܒܪܐ ܡܼܢ ܒܢ̈ܘܗܝ ܗ̄<EOS>ܥܠ ܕܘܝܕ ܪܡܿܙ ܕܡܢܗ ܕܢܚ ܡܫܝܼܚܐ ܗ݀ܘ ܕܩܒܼܠ ܠܡܠܟܘܼܬܐ ܫܪܝܪܬܐ ܐܚܪ̈ܢܐ ܐܡܿܪܝܼܢ ܕܥܠ ܫܐܘܠ<EOS>ܐܡܝܼܪܐ ܕܗܘܼ ܩܼܛܠ ܠܐܓܓ ܘܫܩܼܠ ܠܡܠܟܘܼܬܗ ܢܬܬܪܝܼܡ ܡܼܢ ܐܓܓ ܡܠܟܐ ܗ̄ ܡܬܬܪܝܼܡܐ ܡܠܟܘܼܬܗ<EOS>ܕܐܓܓ܇ ܒܗ݀ܝ ܕܒܥܠܼܬܗ ܐܣܬܠܝܼ ܫܐܘܠ ܘܝܗܼܒ ܐܠܗܐ ܡܠܟܘܼܬܐ ܠܕܘܝܕ ܢܐܟܘܿܠ ܥܡ̈ܡܐ ܣ̈ܢܐܘܗܝ<EOS>ܘܓܪ̈ܡܝܗܘܢ ܢܬܒܪ ܘܫܪܟܐ ܗ̄ ܥܠ ܚܪܒܐ ܕܥܒܼܕ ܘܝܫܘܿܥ ܒܪܢܘܿܢ ܡܕܒܪ̈ܢܝܗܘܿܢ ܒܥܡ̈ܡܐ<EOS>ܐܚܪܢܝܐܝܬ ܢܦܘܿܩ ܓܒܪܐ ܡܼܢ ܒܢܘ̈ܗܝ ܗ̄ ܡܫܝܼܚܐ܇ ܘܙܪܥܗ ܒܡ̈ܝܐ ܣܓܝ̈ܐܐ ܗ̄ ܡܠܦܢܘܼܬܗ܇<EOS>ܘܦܘܼܩ̈ܕܢܘܗܝ ܒܡܨܥܝܘܼܬܐ<EOS>ܕܡܥܡܘܕܝܬܐ ܡܙܕܪܥܝܼܢ ܒܢܝܢ̈ܫܐ ܒܕܥ̄ ܢܫܬܼܠܛ ܒܥܡ̈ܡܐ ܣܓ̈ܝܐܐ ܗ̄ ܗܕܐ ܢܦܩܼܬ݀ ܠܥܒܿܕܐ<EOS>ܕܐܫܬܼܥܒܕܘ ܥܡܡ̈ܐ ܠܣܓܼܕܬܗ ܐܠܗܐ ܕܐܦܼܩ ܐܢܘܿܢ ܗ̄ ܗܘܼ ܡܫܝܼܚܐ ܢܐܟܘܿܠ ܥܡ̈ܡ ܣ̈ܢܐܘܗܝ ܗ̄<EOS>ܥܡ̈ܡܐ ܕܣܿܢܝܢ ܠܗ ܕܐܝܬܝܗܘܢܿ ܫ̈ܐܕܐ ܕܥܠܝܗܘܿܢ ܡܬܬܪܝܼܡ ܘܡܫܬܼܩܠ ܘܒܓܐܪ̈ܘ̄ ܕܐܝܬܗܘܿܢ<EOS>ܫܠ̈ܝܼܚܐ ܢܬܒܪ ܚܨ̈ܝܗܘܿܢ ܘܢܫܦܕ ܠ̈ܫܐܕܐ ܬܐ ܐܡܠܟ ܡܕܡ ܕܥܿܒܕ ܗ̄ ܐܦܢ ܬܢܢ ܠܐ ܡܿܘܕܥ ܕܡܢܘ<EOS>ܡܠܟܐ ܕܡܠܼܟ ܒܠܥܡ ܠܒܠܩ܇ ܐܠܐ ܒܿܬܪܟܢ ܒܩܪܒܐ ܕܥܡ ܡܕܝܢ̈ܝܐ ܐܘܕܥܗ ܐܡܼܪ ܡܘܫܐ ܠܗܿܢܘܿܢ<EOS>ܕܐܬܼܘ ܡܼܢ ܩܪܒܐ܇ ܠܡܢܐ ܐܚܝܼܬܘܿܢ ܟ݀ܠܗܝܢ ܢܩܒ̈ܬܐ ܕܗܿܢܝܢ ܗܘ̈ܝ ܬܘܼܩܠܬܐ ܠܥܡܐ ܒܡܠܼܟܗ<EOS>ܕܒܠܥܡ ܡܠܟ ܒܠܥܡ ܠܒܠܩ ܕܥܡܐ ܗܢܐ ܐܠܗܗܘܢ ܣܿܢܐ ܥܘܠܐ ܗܿܘ ܘܚܛܝܼܬܐܘ ܘܠܐ ܡܿܨܐܼ ܐܢܫ ܕܢܒܐܼܫ<EOS>ܠܗܘܿܢ ܠܐܠܐ ܐܢ ܟܕ ܚܿܛܝܢ ܐܢܬ ܕܝܢ ܒܠܩ ܨܒܬ ܒܢ̈ܬܟܘܿܢ ܘܢܫ̈ܝܟܘܿܢ ܩܕܡܥܡܐ ܐܝܟ ܕܢܙܢܘܿܢ<EOS>ܒܗܝܢ ܡܐ ܕܙܢܼܘ ܒܗܝܢ ܢܬܼܒ̈ܥܢ ܠܥܡܐ ܐܓܪܐ ܣܓܼܕܬܐ ܕܦܬܟܪ̈ܝܗܘܿܢ ܘܡܚܕܐ ܡܛ݀ܠ ܙܢܝܘܼܬܐ<EOS>ܘܣܓܕܬ ܦܬܟܪ̈ܐ ܬܒܿܥ ܠܗܘܿܢ ܐܠܗܐ ܡܕܡ ܕܥܿܒܕ ܗܼ،ܐ ܥܡܐ ܗܢܐ ܠܥܡܟܒܚܪܬܐ ܗ̄ ܕܠܘ ܕܥܡܐ ܥܿܒܕ<EOS>ܗܼܘܐ ܠܥܡܗ ܕܒܠܩ܇ ܐܠܐ ܥܡܗ ܕܒܠܩ ܠܥܡܐ ܘܒܿܬܪܟܢ ܢܬܼܬܒܪ ܒܠܥܡ ܟܕ ܠܐ ܨ݀ܒܐ ܡܼܢ ܚܝܠܐ<EOS>ܐܠܝܗܝܐ ܠܡܬܼܢܒܝܘܼ ܬܘܼܒ ܥܠ ܐܝܠܝܢ ܕܥܬܝܼܕ̈ܢ ܘܝܼܕܥ ܡܕܥܐ ܕܡܪܝܡܐ ܗ̄ ܡܕܥܐ ܕܡܪܝܡܐ<EOS>ܠܝܼܕܥܬܐ ܕܢܒܝܘܼܬܐ ܐܡܼܪ ܡܛ݀ܠ ܕܐܡܼܪ ܕܚܼܙܘܐ ܕܐܠܗܐ ܚܼܘܐ ܡܧܘܣܦ ܚܙܝܿܬܗ ܘܠܐ ܡܼܢ ܟܕܘܼ ܗ̄<EOS>ܥܠ ܚܼܙܐ ܐܡܼܪ ܕܠܘ ܒܓܠܝܢܐ ܘܐܦܠܐ ܒܚܼܙܘܐ ܚܙܼܐ ܠܐܠܗܐ ܐܠܐ ܠܦܘܼܬܐ ܡܣܒܪܢܘܼܬܐ ܕܗܿܢܘܿܢ<EOS>ܕܚܿܙܝܢ ܠܗ ܕܗܿܟܢ ܡܬܼܢܒܐ ܟܬܼܒ ܢܒܝܐ ܠܗܿܠܝܢ ܘܡܣܼܬܒܪ ܗܼ،ܐ ܡܼܢ ܐܚܪ̈ܢܐ ܘܡܼܢ ܒܠܩ ܕܚܼܙܐ<EOS>ܚܙܼܘܐ ܕܐܠܗܘܼܬܐ ܘܒܟܿܠܗܘܿܢ ܐܪ̈ܙܐ ܕܐܠܗܘܼܬܐ ܝܿܕܥ ܒܙܢܐ ܐܚܪܢܐ ܚܙܝܿܬ ܐܠܐ ܠܚܪܬܗ ܠܐ<EOS>ܐܕܪܟܿܬ ܡܛ݀ܠ ܕܡܒܥܕܐ ܟܣܝܘܼܬܗ ܡܼܢ ܚܙܬܐ ܕܥܒ̈ܝܼܕܐ ܘܚܪܬܗ ܘܠܐ ܗܼܐܘ ܩܪܝܼܒ ܗ̄ ܚܿܪܬ ܒܗ<EOS>ܒܕܡܘܼܬܐ ܡܬܪܓܫܢܼܝܬܐ ܘܠܐ ܚܙܝܿܬ ܠܐܘܿܣܝܐ ܕܝܼܠܗ ܒܕܪܚܝܼܩܐ ܗܿܝ ܣܿܓܝܼ ܡܼܢ ܚܙܐ ܕܥܝ̈ܢܐ<EOS>ܕܒܣܪܐ ܘܬܘܼܒ ܚܙܝܿܬܗ ܕܠܐ ܡܼܢ ܟܕܘܼ ܗ̄ ܚܙܝܿܬܗ ܠܗܿܘ ܕܡܬܼܢܒܐ ܐܢܑܼ ܥܠܘܗܝ ܘܠܘ ܡܼܢ ܟܕܘܼ<EOS>ܐܬܼܐ ܠܗ ܘܚܪܬܗ ܡܼܢ ܪܘܼܚܩܐ ܘܠܐ ܗܼܘܐ ܩܪܝܼܒ ܗ̄ ܥܕܟܝܼܠ ܪܚܝܼܩ ܙܒܢܐ ܕܡܐܬܝܼܬܗ ܢܕܢܚ<EOS>ܟܘܟܒܐ ܡܼܢ ܝܥܩܘܿܒ ܗ̄ ܐܝܟ ܟܘܟܒ ܢܘܓܗܐ ܕܒܫܦܪܐ ܟܕ ܕܢܿܚ ܫܿܪܐ ܠܥܡܘܛܘܼܬܐ ܕܠܠܝܐ ܗܿܟܢܐ ܐܦ<EOS>ܗ݀ܘ ܕܥܬܝܼܕ ܠܡܼܕܢܚ ܛܪܕ ܠܚܫܘܼܟܐ ܕܛܘܼܥܝܝ ܡܼܢ ܥܠܡܐ ܬܘܼܒ ܢܫܥܼܒܕ ܠܟܿܠܗܘܢܿ ܒܢ̈ܝ ܫܝܬ ܗ̄<EOS>ܠܟ݀ܠܗܘܿܢ ܒܢܝ̈ܢܫܐ ܕܐܬܼܝܒܠܘ ܡܼܢ ܫܝܛ ܢܕܢܚ ܟܘܟܒܐ ܗ̄ ܡܫܝܼܚܐ ܗ݀ܘ ܕܫܥܒܕ ܠܟ݀ܠܗܘܿܢ ܥܡ̈ܡܐ ܘܢܚܘܿܬ ܡܼܢ<EOS>ܝܥܩܘܒ ܥ̄ ܘܢܩܘܼܡ ܡܼܢ ܝܥܩܘܿܒ ܗ̄ ܒܝܕ ܗܿܠܝܢ ܒܝܕ ܗܕܐ ܡܒܕܩ ܕܩܼܡ ܠܗ ܡܼܢ ܝܥܩܘܼܒ ܐܘܟܝܼܬ<EOS>ܢܚܼܬ ܠܗ ܡܢܗ ܫܘܼܒܚܐ ܘܡܠܟܘܼܬܐ܇ ܐܡܬܝ ܕܗܿܠܝܢ ܠܥܒܿܕܐ ܢܦܩ̈ܢ ܗ̄ ܘܢܘܒܕ ܠܐܝܢܐ ܕܡܫܬܼܘܙܒ<EOS>ܡܼܢ ܩܪܝܼܬܐ ܗ̄ ܠܐܝܢܐ ܕܠܐ ܗܼ،ܐ ܡܼܢ ܒܢ̈ܝ ܡܕܝܢܬܗ ܘܥܼܪܩ ܡܼܢ ܗܝܡܢܘܼܬܐ ܕܒܗ ܗܢܐ ܐܝܼܕܐ<EOS>ܗܼ ܒܥܠܡܐ ܗܿܢܐ ܘܒܕܥܬܝܼܕ ܪܝܫ ܥܡ̈ܡܐ ܥܡܠܝܩ ܗ̄ ܩܿܪܐ ܠܗ ܪܝܫ ܥܡ̈ܡܐ ܠܐ ܒܐܝܩܪܐ ܘܕܪܓܐ<EOS>ܐܦܠܐ ܒܩܕܝܼܡܘܼܬ ܝܠܕܐ ܐܠܐ ܩܿܪܐ ܠܗ ܪܝܫܐ ܟܕ ܗܘܼ ܫܪܝܼ ܩܕܡܐܝܬ ܠܡܩܪܒܘܼ ܥܡ ܝܣܪܐܝܠ<EOS>ܒܡܕܒܪܐ ܘܚܼܙܐ ܠܩܝ̈ܢܐ ܗ̄ ܠܐ ܝܿܕܥ ܥܡܐ ܗܢ ܕܩܝ̈ܡܐ ܕܐܝܢܘ ܚܬܝܬܐܝܬ ܐܝܬ ܕܐܡܿܪܝܼܢ<EOS>ܕܐܕܘܡ̈ܝܐ ܐܢܘܿܢ ܘܐܚܪ̈ܢܐ ܕܡܕܝ̈ܢܝܐ ܐܢܘܿܢ ܕܡܢܗܘܿܢ ܐܝܼܬܘܗܝ ܗܼܘܐ ܐܝܚܡܘܼܗܝ ܕܡܘܫܐ<EOS>ܥܫܝܼܢ ܡܘܬܒܟ ܗ̄ ܣܿܒܪ ܐܢܬ ܕܠܐ ܡܬܼܟܒܫ ܐܢܬ ܡܼܢ ܐܢܫ ܒܕܡܫܪܪ ܡܘܬܒܝ ܘܣܝܼܡ ܒܫܩܝܼܦܐ ܩܢܟ<EOS>ܗ̄ ܕܐܦܢ ܐܝܟ ܦܪܚܬܐ ܒܫܩܝܼܦܐ ܡܩܢ ܐܢܬ ܠܐ ܡܫܬܘܙܒ ܐܢܬ ܡܼܢ ܚܪܒܐ ܐܢ ܢܗܼ،ܐ ܠܒܘܼܥܪܐ ܩܝܢ<EOS>ܥܕܡܐ ܠܐܬܘܪ ܗ̄ ܐܦܢ ܐܬܝܢ ܒܥ̈ܠܕܒܒܐ ܘܡܒܥܪܝܼܢ ܠܩܝܢ ܘܠܐ ܫܿܒܩܝܼܢ ܠܗ ܘܐܦܠܐ ܛܘܛܝܬܐ ܡܕܡ<EOS>ܥܕܡܐ ܠܐܬܘܪ ܢܫܒܘܿܢܟ ܗ̄ ܟܕ ܐܬܘܪ ܠܒܒܠ ܩܿܪܐ ܟܕ ܒܙܒܢܐ ܗܿܘ ܕܐܫܬܒܝܼܘ ܐܕܘܡ̈ܝܐ ܐܘܿ<EOS>ܡܕܝ̈ܢܝܐ ܐܝܟ ܐܚܪ̈ܢܐ ܒܛܝܼܠܐ ܗܼܘܬ݀ ܡܠܟܘܼܬܐ ܕܐܬܘܪ̈ܝܐ ܐܪܚ̈ܢܐ ܐܡܿܪܝܼܢ ܕܩܝܢ̈ܝܐ ܬܢܢ<EOS>ܠܐܕܘ̈ܡܝܐ ܩܿܪܐ ܘܪܡܿܙ ܥܠ ܐܬܘܪܝܐ ܕܫܒܼܐ ܠܥܣܪܐ ܫܒ̈ܛܐ ܘܐܩܒܠ ܥܡܗܘܢܿ ܥܡܡ̈ܐ ܣܓܝ̈ܐܐ<EOS>ܕܥܡܗܘܢܿ ܐܦ ܩܝܢ̈ܝܐ ܐܫܬܒܝܼܘ ܠܐܬܘܪ ܬܘܼܒ ܐܢ ܢܗܘܐ ܠܒܘܼܥܪܐ ܩܝܢ ܗ̄ ܡܐ ܕܐܫܬܒܝܼܘ ܡܼܢ<EOS>ܐܬܘܪ̈ܝܐ ܒܕܐܝܟ ܗܿܟܢ ܒܿܨܝܢ ܠܗܘܢܿ ܫܒ̈ܝܐ ܒܕܡܘܼܬ ܩܛܘ̈ܦܐ ܕܟܪܡܐ ܬܘܼܒ ܐܢ ܢܗܘܐ ܠܩܝܢ̈ܝܐ<EOS>ܩܢܐ ܕܚܪܥܘܼܬܐ ܡܼܢ ܬܡܢ ܢܚܬܘܼܢܢ ܘܢܫܬܒܘܿܢ ܠܓܝ̈ܘܢܐ ܢܦܩܘܢܼ ܡܼܢ ܐܪܥ ܕܟܝܬ̈ܝܐ<EOS> ܝܘܢܝܐ<EOS>ܐ݀ܡܪ ܗ̄ ܟܝ̈ܬܝܐ ܠܓܝܘ̈ܢܐ ܓܘܼܕܐ ܕܡܬܼܦܠܓܐ ܡܬܼܦܫܐ܇ ܘܐܡܿܪ ܕܓܘܼ̈ܕܐ ܘܡܫܪ̈ܝܬܐ ܣܓܝ̈ܐܬܐ<EOS>ܢܦ̈ܩܢ ܡܼܢ ܐܪܥܐ ܕܝܘ̈ܢܝܐ ܘܪܡܿܙ ܥܠ ܓܘܼ̈ܕܐ ܕܐܠܟܣܢܕܪܘܣ ܒܪ ܦܝܼܠܝܼܦܘܿܣ ܘܢܫܥܒܕܘܢܼ ܠܐܬܘܪ<EOS>ܐܦ ܠܥܒܪ̈ܝܐ ܗ̄ ܐܠܟܣܢܕܪܘܣ ܫܥܼܒܕ ܠܦܪ̈ܣܝܐ ܘܠܐܬܘܪ̈ܝܐ ܘܐܢܛܝܟܘܿܣ ܗ݀ܘ ܕܡܬܼܝܒܠ ܡܼܢ<EOS>ܐܠܟܣܢܕܪܘܣ ܒܚܪܬܐ ܠܥܒܪ̈ܝܐ ܠܐ ܫܒܼܩ ܐܠܗܐ ܠܟܠܒܥܡ ܕܢܠܘܼܛ ܠܥܡܐ ܕܠܐ ܢܣܼܒܪ ܗܘܼ ܘܫܐܕ̈ܘܗܝ<EOS>ܕܟ݀ܠܡܐ ܕܒܿܥܝܢ ܣܿܥܪܝܼܢܬܘܼܒ ܘܟܕ ܢܐܒܕܘܢܼ ܫܬܡܐܐ ܐ̈ܠܦܝܐ ܡܛ݀ܠ ܥܘܠܗܘܢܿ ܠܐ ܢܐܡܪ ܐܢܫ<EOS>ܕܒܠܘܛܬܗ ܕܒܠܥܡ ܐܒܼܕܘ ܡܼܢ ܐܝܟܐ ܝܕܥ ܡܘܫܐ ܠܡܠܬܗ ܕܒܠܥܡ ܕܢܟܬܒܝܗܿ ܘܐܡܿܪܝܼܢܢ ܕܗܕܐ<EOS>ܢܒܝܐܝܬ ܐܬܝܗܼܒܬ݀ ܠܗ ܘܡܨܝܐ<EOS>ܬܘܼܒ ܕܢܐܡܪ ܕܥܩܒ ܥܡܐ ܡܛ݀ܠ ܗܿܠܝܢ ܘܝܠܦ ܐܢܝܢ ܐܘܿ ܠܒܠܥܡ ܫܠܚܘ ܘܟܬܼܒܘ ܠܗܘܢܿ ܐܝܠܝܢ<EOS>ܕܗܘܼ̈ܝ ܘܝܬܝܼܒ ܝܣܪܐܝܠ ܒܣܛܝܡ ܗ̄ ܡܘܬܒܐ ܕܥܡܐ ܘܝܬܝܼܒ ܝܣܪܐܝܠ ܒܛܝܡ ܗ̄ ܡܘܬܒܐ ܕܥܡܐ<EOS>ܕܒܣܛܝܼܡ ܘܩܪܝܼܒܘܼܬܗ ܕܠܒܢ̈ܝ ܡܘܐܒ ܥܒܼܕܬ݀ ܐܢܘܿܢ ܕܢܙܢܘܢܿ ܟܕ ܓܝܪ ܚܙܼܘ ܠܡܘܐܒܝ̈ܬܐ<EOS>ܕܡܨܒ̈ܬܢ ܐܝܟ ܡܠܟܐ ܕܒܥܠܡ ܪܓܘ ܘܙܢܝܼܘ ܒܗܝܢ܇ ܘܒܥܠܬܗܝܢ ܐܡܿܪ ܟܬܒܐ ܐܫܬܡܠܝܼܘ ܒܒܥܠ ܦܥܘܪ<EOS>ܗ̄ ܦܬܟܪܐ ܕܦܥܘܪ ܗ݀ܝ ܕܐܫܬܡܠܝܼܘ ܗ̄ ܡܫܡܠܝܐܝܬ ܐܬܦܼܠܦܠ ܒܦܘܼܠܚܢܐ ܕܪܘܼܫܥܐ ܒܗ݀ܝ ܕܙܢܝܼܘ<EOS>ܒܢ̈ܫܐ ܘܣܓܼܕܘ ܠܦܬܟܪ̈ܐ ܕܒܪ ܠܟܠܗܘܢܿ ܪ̈ܝܫܐ ܕܥܡܐ ܘܦܪܣܐ ܐܢܘܿܢ ܗ̄ ܥܒܕ ܐܢܘܿܢ ܠܡ<EOS>ܟܢܘܼܫ̈ܝܐ ܘܐܟܣ ܘܦܪܣܐ ܘܙܢܝܘܼܬܐ ܕܥܡܐ ܠܥܝܢ ܫܡܫܐ ܗ̄ ܓܠܝܐܝܬ ܩܕܡ ܫܡܫܐ ܥܒܪܝܐ ܚܠܦ ܦܪܣܐ<EOS>ܙܩܘܿܦ ܐܢܘܿܢ ܐܩܝܼܡ ܐܢܘܿܢ ܐܝܬܝܗܿ ܘܠܘ ܠܡܩܼܛܠ ܐܠܐ ܥܠ ܪ̈ܓܠܝܗܘܢܿ ܐܩܝܼܡ ܐܢܘܿܢ ܠܘܼܩܒܠ<EOS>ܫܡܫܐ ܠܥܝܢ ܟ݀ܠܢܫ ܓܠܝܐܝܬ ܘܟܕ ܥܠ ܡܘܬܢܐ ܕܢܦܠ ܒܗܘܢܿ ܒܿܟܝܢ ܗܼܘܘ ܩܕܡ ܡܫܟܢܐ ܘܕܝܿܢ̈ܐ<EOS>ܐܝܟ ܕܐܬܦܼܩܕܘ ܡܩܛܠܝܼܢ ܗܼܘܘ ܠܚܛ̈ܝܐ ܐܬܼܐ ܓܒܪܐ ܚܕ ܗ̄ ܙܡܪܝ ܠܥܝܢ ܡܘܫܐ ܘܥܡܐ ܐܡܪܚ ܘܥܠܼ<EOS>ܥܠ ܡܕܝܢܝܬܐ ܗ̄ ܗܕܐ ܒܪܬ ܪ̈ܝܫܢܐ ܗܼܘܬ݀ ܘܦܚܐ ܥܒܝܼܕܐ ܗܼܘܬ݀ ܠܐܢܫ ܡܼܢ ܪ̈ܝܫܢܐ ܕܝܼܣܪܐܝܠ<EOS>ܘܠܐ ܫܒܼܩ ܠܙܡܪܝ ܕܢܥܘܿܠ ܟܣܝܐܝܬ ܘܟܕ ܒܿܥܐ ܕܢܘܕܥ ܠܗܿܢܘܿܢ ܕܥܡ ܟܘܣܒܝ ܒܪܬ ܨܘܪ ܕܪܝܫܢܐ<EOS>ܐܝܬܘܗܝ ܐܡܪܚ ܘܥܠ ܩܕܡ ܡܘܫܐ ܘܟܗ̈ܢܐ ܓܠܝܐܝܬ ܟܕ ܡܠܦ ܠܗܘܢܿ ܕܪܝܫܐ ܐܝܼܬ̄ܘ ܘܠܐ ܕܚܼܠ ܡܼܢ<EOS>ܡܘܫܐ ܦܝܢܚܣ ܒܪ ܐܠܝܥܙܪ ܩܕܡܗܿ ܠܡܪܚܘܬܗ ܘܕܩܼܪ ܠܬܪ̈ܝܗܘܢܿ ܒܪܘܡܚܐ ܘܐܬܠܝܼ ܡܘܬܢܐ ܗ̄ ܡܛ݀ܠ<EOS>ܕܐܬܪܥܝܼ ܐܠܗܐ ܐܬܩܼܠܣ ܦܝܢܚܣ ܒܬܠܬܐ ܢܨܚ̈ܢܝܼܢ ܛܼܢ ܛܢܢܐ ܕܐܠܗܐ ܘܩܼܛܠ ܠܡܪ̈ܚܐ ܘܚܣܝܼ ܥܠ<EOS>ܥܡܐ ܟܕ ܐ̈ܠܦܝܼܢ ܡܝܼܬܘ ܗܪܟܐ ܒܡܘܬܢܐ ܕܡܼܢܫܠܝ ܩܒܠ ܚܘܼܫܒܢܐ ܕܟ݀ܠܗܿ ܟܢܘܫܬܐ ܗ̄ ܒܿܬܪ<EOS>ܡܘܬܢܐ ܦܩܼܕ ܠܡܡܼܢܐ ܠܥܡܐ ܡܼܢ ܒܪ ܥܣܪܝܼܢ ܫܢ̈ܝܼܢ ܘܠܥܠ ܡܛ݀ܠ ܕܡܝܼܬܘ ܘܓܡܼܘ ܫܬܡܐܐ<EOS>ܐ̈ܠܦܝܼܢ ܕܢܦܼܩܘ ܡܼܢ ܡܨܪܝܢ ܡܛܠ ܥܘܠܗܘܢܿ ܘܡܿܦܩܕ ܕܒܛܟܣܐ ܗ݀ܘ ܩܕܡܝܐ ܢܡܼܢܐ ܡܘܫܐ ܘܐܠܝܥܙܪ<EOS>ܠܡܐ ܘܕܢܚܘܐ ܕܐܦܢ ܡܝܼܬܘ ܗܿܠܝܢ ܟ݀ܠܗܘܢܿ ܐܠܐ ܫܪܬܚ ܐܢܘܿܢ ܐܠܗܐ ܒܐܪܒܥܝܼܢ ܫܢ̈ܝܼܢ ܘܐܝܬܝܼ<EOS>ܐܢܘܿܢ ܠܡܢܝܿܢܐ ܕܫܬܡܐܐ ܐܠܦ̈ܝܼܢ ܘܐܠܦ ܘܫܒܥܡܐܐ ܘܬܠܬܝܢ ܥܡ ܥܣܪܝܢ ܘܬܠܬܐ ܐܠܦ̈ܝܼܢ ܕܠ̈ܘܝܐ<EOS>ܟܕ ܠܐ ܒܨܪ ܡܼܢ ܡܢܝܢܐ ܕܐܒܗ̈ܝܗܘܿܢ ܐܠܐ ܐܢ ܩܠܝܼܠ ܒܦ̈ܨܐ ܬܬܦܠܓܝ ܐܪܥܐ ܗ̄ ܕܠܐ ܢܗܼܘܐ<EOS>ܚܪܝܢܐ ܒܝܢܬܗܘܢܿ܇ ܘܦ̈ܨܐ ܩܿܪܐ ܠܡܓ̈ܠܐ ܙܥܘܪ̈ܐ ܕܟܬܝܼܒ ܒܗܝܢ ܫܡ̈ܗܐ ܕܓܒܪ̈ܐ ܘܡܬܼܝܗ̈ܒܢ<EOS>ܒܐܝܼܕܐ ܕܛܠܝܐ ܙܥܘܪܐ ܕܢܣܝܡ<EOS>ܐܢܝܢ ܥܠ ܡܢ̈ܘܬܐ ܡܛ݀ܠ ܒܢ̈ܬܗ ܕܨܠܦܚܕ ܕܐܡܪ̈ܝ ܒܚܛܗ̈ܘܗܝ ܡܝܼܬ<EOS> ܠܐ ܗܼ،ܐ ܒܡܣܡܒܪܝܫܐ ܕܡܼܢ<EOS>ܐܠܗܐ ܡܝܼܬ ܐܝܟ ܡܪܘܕܐ ܘܥܒܪ̈ܝ ܥܠ ܢܡܘܿܣܐ ܐܠܐ ܕܐܝܟ ܟܿܠܢܫ ܡܝܼܬ ܒܚܛܝܼܬܗ ܐܝܟ ܓܙܪ ܕܝܼܢܐ<EOS>ܕܐܬܦܼܣܩ ܥܠ ܐܕܡ ܡܛܠ ܕܚܼܛܐ ܐܝܟ ܡܠܼܬ ܟܬܒܐ ܘܗܪܟܐ ܣܼܡ ܢܡܘܿܣܐ ܕܐܢ ܠܝܬ ܠܐܢܫ ܒܪܐ ܕܝܿܪܬ<EOS>ܠܗ ܒܢ̈ܬܐ ܢܐܪ̈ܬܢ ܐܘܿ ܐܚܐ܇ ܐܘܿ ܕܕܐ ܐܘܿ ܩܪܝܒܐ ܣܩ ܠܛܘܼܪܐ ܗܢܐ ܕܥܒܪ̈ܝܐ ܗ̄ ܝܘܢܝܐ ܚܠܦ<EOS>ܥܒܪܝܐ ܥܒܪܐ ܩܿܪܐ ܥܒܪܝܐ ܩܿܪܐ ܠܛܘܼܪܐ ܥܠ ܕܒܗ ܐܬܩܼܒܪ ܡܘܫܐ ܕܐܝܼܬ̄ܘ ܥܒܪܝܐ ܘܬܘܼܒ<EOS>ܕܡܛ݀ܠ ܕܡܢܗ ܚܼܙܗܿ ܠܐܪܥܐ ܕܥܦܪ̈ܢܐ ܐܘܿ ܟܒܪ ܕܥܒܪ̈ܝܐ ܝܪܬܝܼܢ ܗܼܘܘ ܚܙܝܗܿ ܠܐܪܥܐ ܗ̄ ܚܼܙܗܿ<EOS>ܓܝܪ ܠܥܠ ܡܼܢ ܡܐ ܕܐܬܡܨܝܼ ܕܢܚܙܐ ܠܐ ܓܝܪ ܡܨܝܐ ܕܬܬܼܚܙܐ ܟ݀ܠܗܿ ܐܪܥܐ ܒܥܝ̈ܢܐ ܕܦܓܪܐ ܐܠܐ ܠܡ<EOS>ܟܡܐ ܕܡܿܨܐܼ ܐܢܬ ܒܥܝ̈ܢܐ ܕܦܓܪܐ ܚܙܝܗܿ ܘܕܫܪܟܐ ܐܢܿܐ ܡܥܕܪ ܐܢܼܐ ܠܚܙܬܟ ܘܚܿܙܐ ܐܢܬ<EOS>ܠܟܿܠܗܿ ܐܚܪ̈ܢܐ ܐܡܿܪܝܼܢ ܕܒܥܝܢܐ ܠܡ ܒܝܕ ܪܘܚܐ ܗ݀ܘ ܕܡܿܡܠܐ ܚܙܬܐ ܕܦܓܪܐ ܚܙܗܿ ܠܟܿܠܗܿ ܐܪܥ<EOS>ܕܟܢܥܢ ܘܐܬܟܢܫ ܐܦ ܐܢܬ ܗ̄ ܐܬܩܒܪ ܐܦ ܡܘܼܬ ܘܡܼܢ ܗ݀ܝ ܕܟܕ ܡܿܐܬ ܐܢܫ ܡܟܢܫ ܠܗܕܡ̈ܘܗܝ ܘܩܿܦܣ<EOS>ܠܗܘܢܿ ܐ݀ܬܝܐ ܗ݀ܝ ܕܐܬܟܢܫ ܠܘܬ ܥܡܟ ܗ̄ ܐܒܪܗܡ ܘܐܝܣܚܩ ܘܝܥܩܘܿܒ ܐܦ ܐܢܬ ܡܬܚܼܡܠ ܐܢܬ ܠܘܬ<EOS>ܐܒܗ̈ܝܟ ܥܠ ܕܡܪܡܪܬܘܢܿ ܡܠܬ ܦܘܼܡܝ ܘܫܟܪܐ ܗ̄ ܗܕܐ ܥܠܬܢܐܝܬ ܐܡܝܼܪܐ܇ ܠܘ ܐܟܡܿܢ ܕܠܐ ܩܕܫܗ<EOS>ܒܡ̈ܝܐ ܕܡܨܘܬܐ ܠܐ ܡܿܥܠ ܠܗ ܠܐܪܥܐ ܐܠܐ ܐܟܡܿܢ ܕܢܢܝܼܚܗ ܡܼܢ ܩܪܒܐ ܕܥܡ ܟܢܥܢ̈ܝܐ<EOS> ܘܐܝܟ<EOS>ܕܠܟܘܼܐܪܐ ܕܝܘ̈ܕܝܐ ܕܣܿܒܪܝܼܢ ܕܝܬܪܘܼܬܐ ܘܛܘܼܒ̈ܐ ܒܐܪܥܐ ܕܡܘܼܠܟܢܐ ܡܬܚܡܝܢ ܘܐܢ ܫܪܝܼܪܐ ܗܕܐ<EOS>ܐܝܟܢ ܠܒܪ ܒܝܬܗ ܓܿܠܙ ܗܼܘܐ ܡܼܢ ܗܕܐ܇ ܘܐܝܟ ܕܠܣܘܼܪܕܐ ܕܥܡܐ ܕܐܢ ܡܼܢ ܡܘܫܐ ܠܐ ܐܬܟܼܚܕ ܟܕ<EOS>ܐܟܫܼܠܗ ܘܠܐ ܫܒܼܚ ܥܠ ܡܝ̈ܐ ܟܡܐ ܝܬܝܪܐܝܬ ܠܐ ܢܫܒܘܿܩ ܠܗ ܠܥܡܐ ܣܟܠܘܼܬܗ ܟܕ ܚܿܛܐ ܬܘܼܒ ܐܠܨܐ<EOS>ܗܼܘܬ݀ ܕܒܝܫܘܿܥ ܛܘܼܦܣܗ ܕܝܫܘܿܥ ܢܥܘܿܠ ܥܡܐ ܘܢܐܪܬ ܐܪܥܐ ܕܡܘܼܠܟܢ ܘܒܓܕܘܿܢ ܦܿܩܕ ܕܢܩܘܼܡ<EOS>ܝܫܘܿܥ ܥܠ ܥܡܐ ܚܠܦܘܗܝ܇ ܕܒܪ ܠܟ ܠܝܫܘܿܥ ܓܒܪܐ ܕܪܘܼܚܐ ܗ̄ ܕܩܼܢܐ ܨܒܝܿܢܐ ܛ݀ܒܐ ܘܗܒ ܡܼܢ<EOS>ܫܘܼܒܚܟ ܥܠܘܗܝ ܗ̄ ܡܼܢ ܫܘܼܠܛܢܟ ܡܛ݀ܠ ܕܗ݀ܘ ܕܐܝܬ ܠܗ ܫܘܼܠܛܢܐ ܒܥܠܡܐ ܡܫܬܒܚ ܒܐܡܝܼܢܘܼ ܡܼܢ<EOS>ܡܫܒܚ̈ܢܐ ܒܝܕ ܐܝܼܕܐ ܠܡ ܕܣܿܐܡ ܐܢܬ ܥܠܘܗܝ ܗܒ ܡܼܢ ܫܘܼܠܛܢܟ ܟܕ ܐ݀ܡܪ ܐܢܬ ܕܗܢܐ ܓܒܪܐ ܦܩܼܕ<EOS>ܐܠܗܐ ܕܚܠܦܝ ܢܩܘܼܡ ܗܒ ܡܼܢ ܫܘܼܒܚܟ ܗ̄ ܗܒܠܗ ܡܘܗܒܬܐ ܕܪܘܼܚܐ ܕܩܢܐ ܐܢܬ ܘܒܝܕ ܣܝܿܡ ܐܝܼܕܟ܇<EOS>ܐܫܪܐ ܠܪܘܚܐ ܥܠܘܗܝ ܕܬܥܕܪܝܘܗܝ ܕܢܬܼܡܨܐ ܠܡܕܒܪܘܼ ܠܥܡܐ ܠܚܡܐ ܕܩܘܼܪ̈ܒܢܝ ܘܪܝܚܐ ܕܣܘܬܐ ܗ̄ ܗܪܟܐ ܡܿܚܘܐ ܕܐܦ ܠܚܡܐ<EOS>ܘܕܒܚ̈ܐ ܪܝܫܚܐ ܡܬܼܩܪܝܢ܇ ܡܛ݀ܠ ܗ݀ܝ ܕܥܿܛܪܝܼܢ ܡܼܢ ܡܢܬܐ ܕܕܒܚܼܐ ܩܿܪܐ ܠܗ ܐܘܿ ܡܛ݀ܠ ܪܝܫܚܐ<EOS>ܐܘܿ ܡܼܢ ܠܚܡ̈ܐ ܢܘܼܩܝܐ ܩܿܪܐ ܠܚܡܪܐ ܕܪܣܝܼܢ ܥܠ ܕܒܚ̈ܐ ܒܩܘܼܕܫܐ ܢܬܼܢܩܐ ܢܘܼܩܝܐ ܕܥܬܝܼܩܐ<EOS>ܗ̄ ܩܘܼܕܫܐ ܠܕܒܼܚܐ ܩܿܪܐ ܬܢܢ ܘܐ݀ܡܪ ܕܒܕܒܚܐ ܠܡ ܕܡܬܼܢܩܐ ܚܡܪܐ ܥܬܝܼܩܐ ܩܕܡ ܡܪܝܐ ܘܡܼܢ<EOS>ܕܫܠܼܡ ܢܡܘ̈ܣܐ ܕܥܕܥ̈ܐܕܐ ܡܙܗܪ ܥܠ ܢܕܪ̈ܐ ܘܐܣܪ̈ܐ ܓܒܪܐ ܒܕ ܢܕܘܿܪ ܢܕܪܐ ܗ̄ ܢܕܪܐ ܐܝܼܬ̄ܘ܇<EOS>ܠܗ݀ܘ ܕܡܫܼܬܘܕܐ ܐܢܫ ܨܒܘܼܬܐ ܡܕܡ ܠܐܠܗܐ ܐܘܿ ܠܩܕܝܫܐ ܐܘܿ ܠܐܢܫ ܡܿܢ ܕܗܘܼ ܕܢܬܼܠ ܒܢܝܼܫܐ<EOS>ܕܕܚܼܠܬ ܐܠܗܐ ܐܢ ܗܿܘܐ ܡܫܼܬܡܠܐ ܡܕܡ ܕܒܿܥܐ ܐܘܿ ܡܬܼܦܨܐ ܡܼܢ ܡܕܡ ܕܕܚܿܠ ܡܢܗ ܩܪܒܐ ܐܝܢܐ<EOS>ܕܗܘܼ ܐܝܢܐ ܕܡܛܠܬܗ ܢܕܪ ܠܢܕܪܐ ܘܢܐܣܘܪ ܐܣܪܐ ܗ̄ ܐܣܪܐ ܓܝܪ ܡܬܼܩܪܐ ܗ݀ܘ ܡܕܡ ܕܐܣܿܪ ܐܢܫ<EOS>ܥܠ ܢܦܫܗ ܕܥܿܒܕ ܒܩܢܘܼܡܗ ܐܢ ܨܘܡܐ ܐܢ ܨܠܘܿܬܐ ܘܐ ܓܪܥܐ ܕܪܝܫܐ ܡܘܡ̈ܬܐ ܕܝܢ ܗ݀ܝ ܕܒ݀ܬܪ ܗܕܐ<EOS>ܗܿܘܝܐ ܕܝܿܡܐ ܐܢܫ ܐܘܿ ܡܿܚܪܡ ܐܢܫ ܢܦܫܗ ܐܢ ܡܫܠܡ ܠܡܕܡ ܕܢܕܪ ܐܘܿ ܕܐܣܿܪ ܥܠ ܢܦܫܗ ܕܢܥܒܼܕ<EOS>ܢܕܪܐ ܗܿܟܝܠ ܐܘܿ ܐܣܪܐ ܕܡܣܓܦܝܼܢ ܠܢܦܫܐ ܐܡܿܪ ܗ݀ܝ ܕܐܘܿ ܡܐ ܕܠܐ ܡܫܬܡܠܐ ܢܕܪܐ ܘܡܣܬܓܦ ܐܢܫ<EOS>ܐܘܿ ܗܘܼ ܢܕܪܐ ܡܣܓܦܢܐ ܗ݀ܘ ܐܘܿ ܗ݀ܝ ܕܢܕܘܿܪ ܢܦܫܗ ܠܕܒܚܐ ܐܘܿ ܗ݀ܝ ܕܢܕܘܪ ܕܢܥܒܕ ܒܐܢܫ<EOS>ܕܒܝܼܫ ܐܘܿ ܕܢܕܘܪ ܘܢܒܥܐ ܡܼܢ ܐܠܗܐ ܥܠ ܡܘܬܐ ܕܒܥ̈ܠܕܒܒܘܗܝ ܝܒ̄ ܐܠܦ̈ܝܼܢ ܕܡܙܝܢܝܼܢ ܥܡ<EOS>ܦܝܢܚܣ ܗ̄ ܐܡܿܪ ܥܠ ܩܪܒܐ ܕܥܡ ܡܕܝ̈ܢܝܐ ܐܫܬܕܪ ܝܒ̄ ܘܩܪ̈ܢܬܐ ܕܝܘܼܒܒܐ ܡܛ݀ܠ ܕܫܘܼܪܝܐ ܗܘܐ<EOS>ܕܩܪܒܐ ܘܕܡܝܐ ܕܐܦ ܩܒܘܬܐ ܐܙܠܼܬ݀ ܥܡܗܘܿܢ ܘܠܗܿ ܩܿܪܐ ܡ̈ܐܢܝ ܩܘܼܕܫܐ ܢܬܬܒܥܘܢܼ ܡܼܢ ܬܒܥܬܗ<EOS>ܕܡܪܝܐ ܗ̄ ܠܡܘܐܒ̈ܝܐ ܙܕܩ ܕܢܬܒܥܘܢܼ ܝܬܝܼܪ ܡܼܢ ܡܕܝ̈ܢܝܐ ܐܝܟ ܪ̈ܝܫܝ ܒܝܼܫܘܼܬܐ ܐܠܐ ܡܛ݀ܠ<EOS>ܐ̱ܚܝܿܢܘܼܬܐ ܕܐܝܬ ܠܗܘܿܢ ܡܪܝܦܐ ܠܗܘܿܢ ܕܫܥܬܐ ܡܛܠ ܕܒܥ̈ܠܕܒܒܐ ܐܬܚܙܝܼܘ ܠܥܡܐ ܠܘܿܛ ܐܢܘܿܢ<EOS>ܒܪ ܐܚܘܼܗܝ ܕܐܒܪܗܡ ܦܩܼܕ ܐܠܗܐ ܕܢܬܚܪܒܘܢܼ ܡܕܝ̈ܢܝܐ ܐܘܿ ܡܛ݀ܠ ܕܩܪܝܼܒܝܼܢ ܠܡܘܐܒ̈ܝܐ<EOS>ܘܒܬܚܘ̈ܡܝܗܘܢܿ ܐܢܘܿܢ ܐܘܿ ܡܛ݀ܠ ܕܒܫܘܼܥܒܕܐ ܕܡܘܐܒܝ̈ܐ ܗܼܘܘ ܘܒܝܕ ܡܕܝ̈ܢܝܐ ܢܬܒܼܥ ܡܼܢ<EOS>ܡܘ̈ܐܒܝܐ ܥܝܪܬܐ ܕܥܡܐ ܪܘܿܣ ܥܠܘܗܝ ܗ̄ ܡܝ̈ܐ ܕܪܣܣܐ ܕܪܣܼܘ ܥܠ ܗܿܢܘܿܢ ܕܐܬܼܘ ܡܼܢ ܩܪܒܐ ܡܼܢ<EOS>ܡܝ̈ܐ ܕܚܠܝܼܛ ܒܗܘܿܢ ܩܛܡܐ ܠܡ ܦܓܠܬܘܿܢܗܿ ܠܕܒܪܬܐ ܦܠܓܐ ܠܡܩܪ̈ܒܢܐ ܘܦܠܓܐ ܠܟܢܘܫܬܐ ܣܒ ܡܟܣܐ<EOS>ܠܡܪܝܐ ܚܕ ܡܼܢ ܚܡܫܝܼܢ ܕܟܿܠܡܕܡ ܣܒ ܡܼܢ ܥܡܐ ܘܗܒ ܠܐܠܝܥܙܪ ܟܗܢܐ܇ ܘܚܕ ܡܼܢ ܚܡܫܝܼܢ ܣܒ ܡܼܢ ܥܡܐ ܕܠܐ ܢܦܼܩ<EOS>ܠܩܪܒܐ ܘܗܒ ܠ̈ܠܘܝܐ܇ ܠܛ̈ܠܝܐ ܕܟܪ̈ܐ܇ ܐܦ ܠܢܫ̈ܐ ܕܐ܇ܙܕܘܓ̈ܝ ܦܩܼܕ ܕܢܩܛܠܘܢܼ<EOS> ܣܛܪ ܡܼܢ<EOS>ܒܬܘܼܠ̈ܬܐ ܙܥܘܪ̈ܝܬܐ<EOS> ܘܗܕܐ ܡܿܢ ܦܩܼܕ<EOS> ܐܝܟܢܐ ܕܠܐ ܡܼܢ ܕܪܝܫ ܢܙܟܘܿܢ ܒܗܘܿܢ ܘܢܛܥܘܿܢ ܒܬܪ<EOS>ܦܬܟܪ̈ܐ ܕܡܕܝܢ̈ܬܐ ܘܢܬܚܒܠܘܢܼ ܒܙܘܘܓܐ ܕܕܠܐ ܢܡܘܿܣ ܕܕܟܪ̈ܐ ܦܪܘܫܘ ܡܟܣܐ ܠܡܪܝܐ ܗ̄ ܦܩܼܕ<EOS>ܕܢܫܩܠܘܢܼ ܡܟܣܐ ܐܝܟ ܥܝܕܐ ܕܡ̈ܠܟܐ ܕܐܦ ܡܼܢ ܒܙܬܐ ܕܩܪܒܐ ܫܩܠܝܼܢ܇ ܡܛ݀ܠ ܦܠ̈ܗܘܢܿ ܐܠܗܐ ܕܝܢ<EOS>ܫܩܼܠ<EOS> ܐܝܟ ܕܢܚܙܐ ܡܫܥܒܕܘܬܗܘܢܿ ܕܠܡܪܘܬܗ ܘܐܦ ܐܝܟ ܕܠܙܝܿܢܬܐ ܕܩܘܼܝܿܡܐ ܕܟܗ̈ܢܐ ܘܠ̈ܘܝܐ<EOS>ܕܦܿܠܚܝܼܢ ܠܡܡܢܐ ܚܕ ܡܼܢ ܚܡܫܝܼܢ ܫܩܠ ܗܼܘܐ ܡܿܟܣܐ ܡܼܢ ܐܢܫ̈ܐ ܘܒܥܝܼܪ̈ܐ ܕܒܼܘܙ ܠܐ ܛܥܐ ܡܢܢ<EOS>ܓܪ ܗ̄ ܠܐ ܡܝܼܬ ܡܢܢ ܐܢܫ ܐܦܠܐ ܐܬܬܼܩܠ ܒܩܪܒܐ ܐܩ̈ܠܢܐ ܩܿܪܐ ܠܗܠܝܢ ܕܡܬܼܡܝܢ ܒܕܪ̈ܥܐ ܐܝܟ<EOS>ܩܘܼܠ̈ܒܐ ܗܡܢܝܼܟܐ ܠܙܘܼܢܪܐ ܕܡܬܼܪܡܐ ܒܩܕܠܐ ܐܝܟ ܥܩܐ ܟ݀ܠܗܘܿܢ ܡ̈ܐܢܐ ܕܥܒܿܕܐ ܗܿܢܘ<EOS>ܠܚܫ̈ܠܬܐ ܕܕܗܒܐ ܩܿܪܐ ܗܿܟܢ ܐܟܡܿܢ ܕܥܒܝܼܕܝܼܢ ܘܡܬܩܢܝܼܢ ܠܐܘܡ̈ܢܐ ܘܩܢܝܿܢܐ ܪܒܐ ܗܘܼܐ<EOS>ܠܒܢ̈ܝ ܪܘܒܝܠ ܗ̄ ܐܡܿܪ ܡܛ݀ܠ ܫܒܛܐ ܕܪܘܒܝܠ ܘܕܓܕ ܘܦܠܓܗ ܕܗ݀ܘ ܕܡܟܣܐ ܕܒܥܘ ܡܼܢ ܡܘܫܐ<EOS>ܕܕܢܐܪܬܘܢܼ ܐܪܥܐ ܕܐܡܘܪ̈ܝܐ ܐܬܪܐ ܕܐܙܿܠ ܠܒܝܬ ܩܢܝܿܢܐ ܗ̄ ܕܘܼܟܝ̈ܬܐ ܕܩܢܝܿܢܐ ܪܒܐ ܡܨܝܐ<EOS>ܠܡܩܢܐ ܒܗܝܢ ܘܚܫܿܝܢ ܠܙܪܥܐ ܘܠܚܦܨܕܐ ܘܠܡܪ̈ܝܥܬܐ ܕܥ̈ܢܐ ܗܐ ܩܡܼܬܘܢ ܝܘܡܢܐ ܚܠܦ ܐܒܗ̈ܝܟܘܿܢ ܗ̄<EOS>ܐܝܟ ܙܥܘܪܬܐ ܐܬܚܼܙܝܬ݀ ܠܟܘܿܢ ܗ݀ܝ ܡܪܕܘܬܐ ܕܚܘܝܼܘ ܐܒܗ̈ܝܟܘܢܿ ܩܕܡ̈ܝܐ ܘܐܝܢܐ ܡܣܡ ܒܪܝܫܐ<EOS>ܩܒܠܘ ܚܠܦ ܓܘܼܡܕܢܘܼܬܐ܇ ܐܒܗ̈ܝܟܘܿܢ ܕܝܢ ܩܼܪܐ ܐܢܘܿܢ ܐܟܡܿܢ ܕܕܡܝܢ ܣܘܼܥܪ̈ܢܝܟܘܿܢ ܗܿܫܐ<EOS>ܠܗܿܢܘܿܢ ܕܡܪܡܪܘ ܒܡܕܒܪܐ ܒܩܫܝܘܼܬܐ ܡ̈ܠܐ ܐܬܚܼܫܚ ܥܡ ܕܒܝܬ ܪܘܒܝܠ ܘܓܕ ܡܘܫܐ ܥܠ ܕܐܬܟܣܝܼ<EOS>ܡܢܗܪ ܥܝܢܗܘܿܢ ܒܚܪܬܐ ܟܕ ܚܠܦ ܕܡܛܝܒܝܼܢ ܕܢܥܕܪܘܢܼ ܠܐܚܝ̈ܘܿܢ ܥܕܡܐ ܕܝܪܬܝܼܢ ܐܪܥ ܩܠܼܣ<EOS>ܠܚܘܼܫܒܗܘܢܿ ܒܝܕ ܗܿܠܝܢ ܝ݀ܠܦܝܼܢܢ ܕܐܦܢ ܡܬܓܼܒܝܢ ܩܕܝܼܫ̈ܐ ܠܢܒܝܘܼܬܐ ܐܠܐ ܥܠ ܟܣܝ̈ܬܐ ܠܐ<EOS>ܡܫܬܠܛܝܼܢ ܐܝܟ ܐܠܗܐ ܐܠܐ ܐܝܠܝܢ ܕܡܬܓ̈ܠܝܢ ܠܗܘܢܿ ܠܚܘܕ ܝ݀ܕܥܝܼܢ ܗܐ ܓܝܪ ܐܠܐ ܠܐ ܝܕܥ ܒܫܒܥܐ<EOS>ܐܠܦܝܼ̈ܢ ܕܠܐ ܣܓܕ ܠܒܥܠܐ܇ ܥܕܠܐ ܕܓܼܠܐ ܠܗ ܐܠܗܐ ܥܠܝܗܘܿܢ ܘܠܐ ܐܠܝܫܥ ܒܡܘܬܐ ܕܛܠܝܐ ܡܪܝ ܟܣܝܼ<EOS>ܡܢܝ ܘܠܐ ܚܘܝܢܝ ܘܠܐ ܕܘܝܕ ܒܡܪܕܘܼܬܐ ܕܐܒܝܫܠܘܡ ܗܿܟܘܬ ܐܣܒܼܪ ܡܘܫܐ ܥܠ ܒܢ̈ܝ ܪܘܒܝܠ ܕܨ݀ܒܝܢ<EOS>ܕܢܡܪܕܘܢ ܥܕܡܐ ܕܓܠܼܘ ܠܗ ܥܠ ܪܥܝܢܐ ܕܝܼܠܗܘܢܿ ܘܡܚܕܐ ܝܗܼܒ ܠܗܘܢܿ ܩܘܪ̈ܝܐ ܕܐܡܘܪ̈ܝܐ ܟܕ<EOS>ܡܙܝܢܝܼܢ ܐܢܬܘܿܢ ܩܕܡ ܡܪܝܐ ܠܩܪܒܐ ܗ̄ ܟܕ ܡܥܬܕܝܼܢ ܐܢܬܘܢ ܩܕܡ ܡܪܝܐ ܡܛ݀ܠ ܕܡܪܝܐ ܐܝܟ<EOS>ܐܙܿܠ ܩܕܡ ܥܡܐ ܗܿܢܐ ܟܢܼܘ<EOS>ܪܘܒܝܠ ܩܘܼܪ̈ܝܐ ܕܐܚܪܒܘ ܥܡܐ܇ ܘܠܒܥܠܡܘܢ ܕܢܣܝܼ̈ܒܢ ܗܼܘ̈ܝ ܫܡܐ ܗ̄ ܡܕܝܼ̈ܢܬܐ ܛܒܝܼܒ̈ܬܐ<EOS>ܘܡܫܡ̈ܗܬܐ ܕܢܨܝܼܚ̈ܢ ܡܼܢ ܫܪܟܐ ܕܡܕܝܼܢ̈ܬܐ ܩܘܼܪ̈ܝܐ ܠܡܕܝ̈ܢܬܐ ܩܿܪܐ ܘܐܓܘܪ̈ܣܐ ܠܩܘܼܪ̈ܝܐ<EOS>ܙܥܘܪ̈ܝܬܐ ܐܪ̈ܡܢܝܐ ܓܪܐܢܘܕ ܩܿܪܝܢ ܠܟܦܪ̈ܘܢܐ ܘܒܐܠܗܝ̈ܗܘܿܢ ܥܒܼܕ ܡܪܝܐ ܕܝܼܢܐ ܗ̄<EOS>ܐܠܗܝ̈ܗܘܿܢ ܠܚܝ̈ܘܬܐ ܩܿܪܐ ܕܝܢܐ ܕܝܢ ܠܡܘܬܐ ܕܒܘܼܟܪ̈ܐ ܕܒܥܝܼܪ̈ܐ ܕܡܝܼܬܘ ܥܡ ܕܒܢܝ̈ܢܫܐ<EOS>ܐܡܿܪ ܡܛ݀ܠ ܕܡܨܪ̈ܝܐ ܠܚܝ̈ܘܬܐ ܣܿܓܕܝܼܢ ܗܼܘܘ ܘܒܢ̈ܝ ܝܣܪܐܝܠ ܫܩܼܠܘ ܡܼܢ ܪܥܡܣܝܣ ܗ̄ ܐܪܒܥܝܼܢ<EOS>ܘܬܠܬܐ ܐܢܘܿܢ ܡܫܩ̈ܠܢܐ ܟܒܪ ܘܡܫܬܥܐ ܟܬܒܐ ܥܠ ܡܫܩ̈ܠܢܐ ܘܥܠ ܡܫܪ̈ܝܢܐ ܐܝܟ ܕܠܫܘܼܪܪܐ ܕܥܡܐ<EOS>ܚܪܝܝܐ ܕܠܐ ܢܐܡܪܘܢܼ ܕܠܐ ܐܘܬܪܢ ܐܠܗܐ ܐܪܥܐ ܕܡܘܼܠܟܢܐ ܫܪܘ ܥܠ ܦܘܼܡ ܚܐܪܝܼܬܐ ܗ̄ ܚܐܪܝܼܬܐ<EOS>ܗ̄ ܚܐܪܝܼܬܐ ܩܿܪܐ ܠܚܦܪܐ ܕܐܝܬ ܥܠ ܓܢ̱ܒ ܝܡܐ ܕܣܘܿܦ ܬܘܼܒ ܕܝܢ ܟ݀ܠܗܘܿܢ ܥܡܘܪ̈ܝܗܿ ܕܐܪܥܐ ܗ̄<EOS>ܡܙܗܪ ܕܠܐ ܢܚܘܼܣܘܢܼ ܥܠ ܥܡ̈ܡܐ ܕܝܪܬܝܼܢ ܐܪܥܗܘܿܢ ܗܿܢܘܿܢ ܕܡܫܬܚܪܝܼܢ ܢܗܘܘܿܢ ܟܘܼܒ̈ܐ<EOS>ܒܥܝܢܝ̈ܗܘܿܢ ܘܠܘܠ̈ܝܬܐ ܒܨܕܥܝ̈ܟܘܿܢ ܗ̄ ܐܟܙܢܐ ܕܠܐ ܡܨܝܐ ܕܢܚܐ ܗ݀ܘ ܕܢ݀ܩܫܝܼܢ ܣܟܬܐ ܒܨܕܥܗ<EOS>ܗܿܟܢܐ ܐܦ ܐܢܘܿܢ܇ ܐܢ ܩ݀ܛܠܝܼܢ ܐܢܬܘܿܢ ܠܗܘܢܿ܇ ܗܼܢܘܿܢ ܩ݀ܛܠܝܼܢ ܠܟܘܿܢ ܠܘܠ̈ܝܬܐ ܩܿܪܐ ܠܓܐܪܐ<EOS>ܕܒܪܝܫܗ ܦܪܙܠܐ ܘܢ݀ܦܩܝܼܢ ܡܢܗ ܬܪܝܢ ܦܘܼܡ̈ܐ ܘܟܕ ܥܿܐܠܐ ܠܘܠܝܼܬܐ ܠܐ ܡܫܟܚܐ ܠܡܦܼܩ ܐܠܐ ܐܢ<EOS>ܡܒܙܥܐ ܠܒܣܪܐ ܝܡܐ ܕܡܠܚܐ ܗܘܝܘܼ ܝܡܐ ܕܣܕܘܿܡ ܐܡܿܪܝܼܢ ܓܝܪ ܕܡܠܚܐ ܗܿܘܐ ܒܗ ܘܢܬܠܘܢܼ<EOS>ܠ̈ܘܝܐ ܡܼܢ ܝܘܼܬܪܢܐ ܕܝܠܗܘܿܢ ܗ̄ ܒܡܢܝܿܢܐ ܕܝܢ ܕܡܬܼܚܙܐ ܕܫܛ̈ܚܐ ܡܿܘܕܥ ܕܠܐ ܢܬܚܪܘܿܢ ܝܗܘ̈ܒܐ<EOS>ܘܢܣ̈ܘܿܒܐ<EOS> ܘܠܐ ܢܫܬܟܚܘܢܼ ܠ̈ܘܝܐ ܕܛܠܝܼܡܝܼܢ ܡܢܘ̈ܬܗܘܿܢ ܡܛ݀ܠ ܕܒܡܫܟܢ ܙܒܢܐ ܡܫܡܝܼܢ ܬܠܬ<EOS>ܩܘܼܪ̈ܝܐ ܗܒܘ ܒܥܒܪܐ ܕܝܘܪܕܢܢ ܘܬܠܬ ܒܐܪܥܐ ܕܟܢܥܢ ܗ̄ ܡܿܦܩܕ ܥܠ ܩܘܼܪ̈ܝܐ ܕܒܝܬ ܓܘܣܐ ܗܿܠܝܢ<EOS>ܕܠܘ ܐܝܢܐ ܕܩܿܛܠ ܕܠܐ ܒܨܒܝܢܗ ܥܿܪܩ ܠܗ܇ ܐܠܐ ܐܦ ܗܿܢܘܿܢ ܕܒܨܒܝܿܢܗܘܿܢ ܘܥܕܡܐ ܕܡܬܼܒܚܢ<EOS>ܣܘܼܥܪܢܐ ܕܝܼܠܗܘܿܢ ܬܡܢ ܟܕ ܗܿܘܝܢ ܟܕ ܗܿܕܐ ܥܠ ܡܪܚܡܢܘܼܬܗ ܕܐܠܗܐ ܡܿܠܦܐ ܠܢ ܘܠܫܘܼܘܕܥܐ<EOS>ܕܠܘ ܣܘܼܥܪܢܗ ܕܩܛܼܠܐ ܥܕܝܼܠ܇ ܐܠܐ ܝܨܪܐ ܕܒܪܢܫܐ ܕܚܦܝܛ ܠܘܬ ܒܝܼܫܬܐ ܘܝܼܕܝܼܥܐ ܗܕܐ ܡܼܢ<EOS>ܩܿܐܝܢ ܘܠܡܟ ܕܗ݀ܘ ܡܿܢ ܐܟܬܢܐܝܬ ܩܼܛܠ ܠܐܚܘܼܗܝ ܘܝܼܪܬ ܢܘܼܪܐ܇ ܘܗܢܐ ܡܿܢ ܐܟܡܿܢ ܕܕܠܐ<EOS>ܒܨܒܝܿܢܗ ܘܐܝܟ ܕܐܡܿܪܝܢ ܐܢܫܗܝܼܢ܇ ܘܠܐ ܐܬܪܫܝܼ ܘܐܬܬܚܼܕ ܒܢܘܼܪܐ ܘܐܦܢ ܣܓܝ̈ܐܐ ܒܨܒܝܢܗܘܿܢ<EOS>ܩܿܛܠܝܼܢ܇ ܘܡܬܓܘܣܝܼܢ ܒܗ݀ܝ ܕܕܠܐ ܒܨܒܝܿܢܗܘܢ ܩܼܛܠܘ ܐܠܐ ܢܛܝܼܪܝܼܢ ܠܕܝܼܢܐ ܐܚܪܢܐ ܕܢܛܝܼܪ<EOS>ܠܩܛ̈ܘܠܐ ܘܟܕ ܗܘܼ ܚܿܐܪ ܕܢܬܘܼܒܘܢܼ ܘܢܬܬܘܘܿܢ ܘܢܬܦܨܘܿܢ ܡܼܢ ܕܝܼܢܐ ܐܚܪܢܐ ܥܕܡܐ ܕܢܡܘܼܬ<EOS>ܟܗܢܐ ܪܒܐ ܗ̄ ܗ݀ܝ ܕܗܢܐ ܣܘܼܥܪܢܐ ܐܫܬܼܡܫ ܒܙܒܢܗ ܟܐܡܬ ܕܡܛ݀ܠ ܕܝܼܢܘܼܬܗ ܘܩܕܝܼܫܘܼܬܗ<EOS>ܠܐ ܡܿܨܐܼ ܕܢܚܙܐ ܐܘܿ ܢܗܡܐ ܐܦܠܐ ܡܛ݀ܠ ܩܼܛܠܐ ܕܗܘܼܐ ܕ ܒܨܒܝܿܢܐ ܒܝܘܡ̈ܬܗ ܘܡܐ ܕܡܝܼܬ ܟܗܢܐ<EOS>ܗ̄ ܒܿܬܪ ܡܘܬܗ ܦܩܼܕ ܠܗ ܠܡܼܐܙܠ ܠܩܪܝܬܗ ܟܕ ܠܐ ܩܢܛ ܡܼܢ ܬ݀ܒܥ ܥܝܪܬܐ ܕܕܡܐ ܐܘܿܟܝܼܬ<EOS>ܡܬܼܢܩܡܢܐ ܗ݀ܝ ܕܟ݀ܠ ܕܩܿܛܠ ܢܦܫܐ ܒܛܘܼܥܝܝ ܗ̄ ܟܕ ܠܐ ܝܿܕܥ ܘܡܦܣ ܕܠܒܪܢܫܐ ܡܚܼܘܐ ܒܟܐܦܐ ܐܘܿ<EOS>ܒܩܝܣܐ ܘܦܪܙܠܐ ܐܘܿ ܒܡܕܡ ܐ̱ܚܪܝܢ ܥܕܡܐ ܕܢܡܘܼܬ ܟܗܢܐ ܪܒܐ ܗ̄ ܒܿܬܪ ܡܘܬܗ ܐܙܿܠ ܠܒܝܬܗ ܡܛ݀ܠ<EOS>ܕܟܗܢܐ ܕܒܿܬܪܗ ܩܿܐܡ ܠܐ ܗܼܘܐ ܒܝܘܡ̈ܬܗ ܐܫܬܼܡܫ ܩܼܛܠܐ ܕܕܠܐ ܒܨܒܝܿܢܐ ܘܡܿܨܐܼ ܗܿܢܐ ܠܡܼܛܥܢ<EOS>ܠܩܛܘܿܠܐ ܗܘܿ ܐܝܢܐ ܕܩܿܛܠ ܒܨܒܝܿܢܗ ܠܐ ܡܿܨܐ ܕܢܫܼܬܘܙܒ ܒܗܿܠܝܢ ܩܘܼܪ̈ܝܐ ܡܿܦܩܕ ܕܩܛܘܿܠܐ<EOS>ܢܬܼܩܛܠ ܠܘ ܐܟܡܿܢ ܕܣܿܢܐ ܠܒܢܝ̈ܢܫܐ ܐܠܐ ܠܟ݀ܠܗܿ ܗܕܐ ܙܗܝܼܪܘܼܬܐ ܣܿܐܡ ܐܝܟ ܕܢܕܚܠ<EOS>ܠܒܝܼܫ̈ܐ ܕܠܐ ܢܥܒܪܘܢܼ ܥܠ ܟܐܢܘܼܬܐ ܘܢܬܟܠܘܢܿ ܡܼܢ ܢܟܝ̈ܢܐ ܕܚܕ̈ܕܐ ܢܬܼܠ ܝܪܬܘܬܗ ܕܨܠܦܚܕ<EOS>ܗ̄ ܗܪܟܐ ܡܿܦܩܕ ܕܢܐܪ̈ܬܢ ܒܢ̈ܬܗ ܗ݀ܝ ܕܐܢ ܢܗܼܘܐ ܦܘܼܢܝܐ ܠܒܢ̈ܝ ܝܣܪܐܝܠ ܗ̄ ܠܘ ܫܒܥܐ ܐܠܐ<EOS>ܫܒܘܿܥܐ ܕܫܢܬ ܚܡܫܝܼܢ ܩܿܪܐ ܕܒܗ ܟ݀ܠܢܫ ܦܿܢܐ ܠܐܪܥܗ ܘܠܝܪܬܼܘܬܼܗ ܐܦܢ ܐܙܕܒܼܢܬܼ݀ ܕܠܐ<EOS>ܬܬܟܪܟܼܝ ܝܪܬܘܬܐ ܡܼܢ ܫܒܛܐ ܗ̄ ܐܦܢ ܡܛ݀ܠ ܒܢ̈ܬܗ ܕܨܠܦܚܕ ܐܬܦܩܼܕܬ݀ ܗܕܐ ܐܠܐ ܗ݀ܝ ܕܫܪܝܪܐ<EOS>ܡܛ݀ܠ ܘܡܪܝܡ ܐܝܟ ܕܠܣܟܪܐ ܕܦܘܼܡܐ ܕܐܝܠܝܢ ܕܐܡܿܪܝܼܢ ܕܠܐ ܐܝܬܝܗܿ ܒܬܘܼܠܬܐ ܡܼܢ ܫܪܒܬܐ ܕܕܘܝܕ܇<EOS>ܕܗܐ ܢܡܘܿܣܐ ܦܩܼܕ ܕܫܪܒܬܐ ܒܫܪܒܬܐ ܬܬܚܼܬܢܝ<EOS> ܘܥܠܗ݀ܝ ܫܩܼܠܗܿ ܝܘܣܦ܇ ܬܘܼܒ ܠܐ ܫܒܼܩ ܠܫܒ̈ܛܐ<EOS>ܕܢܬܚܠܛܘܢܼ ܒܚ̈ܕܕܐ ܕܠܐ ܢܬܒܼܠܒܠ ܦܘܠܓܼܐ ܗܢܐ ܕܝܪܬܘܬܼܐ ܘܬܗܼܘܐ ܗܕܐ ܥܠܬܐ ܕܩܪ̈ܒܐ ܘܩܛ̈ܠܐ<EOS>ܡܛ݀ܠ ܕܐܝܼܬ ܗܼܘܐ ܒܗܘܿܢ ܐܢܫ̈ܐ ܕܨ݀ܠܝܢܼ ܠܚܢܦܘܼܬܐ<EOS> ܠܐ ܫܒܼܩ ܕܢܬܚܠܛܘܢܼ ܐܝܟܢܐ ܕܢܬܝܕܥܘܢܼ<EOS>ܛܥ̈ܝܐ ܘܐܚܪܬܐ ܕܠܐ ܢܨܛܠܘܢܿ ܟ݀ܠܗܘܢܿ ܠܚܢܦܘܼܬܐ ܒܝܕ ܚܘܼܠܛܢܐ ܐܟܡܐ ܕܗܿܢܘܿܢ ܕܒܫܡܪܝܢ<EOS>ܐܚܢܼܦܘ ܐܠܐ ܫܒܼܩ ܠܛܥ̈ܝܐ ܠܣܛܪ ܡܛ݀ܠ ܐܒܗܝ̈ܗܘܢܿ ܘܡܛ݀ܠ ܟܐܢ̈ܐ ܕܒܗܘܿܢ ܘܡܛ݀ܠ ܕܢܚܼܘܐ<EOS>ܕܡܫܝܼܚܐ ܕܡܢܗܘܿܢ ܗ݀ܝ ܕܐܦܼܣ ܕܢܣܼܒ ܐܚܐ ܠܐܢܬܬܗ ܕܐܚܘܼ̄ ܟܕ ܡܿܐܬ ܐܡܬܝ ܕܠܝܬ ܒܢ̈ܝܐ<EOS>ܠܡܝܼܬܐ ܦܩܼܕ ܬܗܘܐ ܚܕܐ ܡܿܢ ܡܛ݀ܠ ܕܢܩܝܼܡ ܠܗ݀ܘ ܕܡܝܼܬ ܐܟܡܿܢ ܕܠܐ ܢܐܼܒܕ ܫܡܗ ܡܼܢ ܥܡܐ<EOS>ܕܒ̄ ܕܬܗܼܘܐ ܝܪܬܘܬܐ ܕܐܒܐ ܕܡܝܼܬ ܕܠܐ ܒܢ̈ܝܐ ܕܝܪܬܐ ܕܩܿܐܡ ܠܗ ܡܼܢ ܐܚܘܼܗܝ ܕܠܐ ܡܼܢ ܥܠܼܬ<EOS>ܝܪܬܘܬܐ<EOS> ܢܣܓܼܐ ܩܪܒܐ ܘܡܨܘܼܬܐ ܒܝܢܬܗܘܿܢ<EOS>ܫܠܡ ܦܘܼܫܩܐ ܣܘܼܥܪܢܝܐ ܕܣܦܪܐ ܕܪܒܝܼܥܝܐ ܕܐܘܪܝܬܐ ܕܡܬܼܩܪܐ ܣܦܪܐ ܕܡܢܝܿܢܐ<EOS>ܕܒܢ̈ܝ ܝܣܪܐܝܠ ܘܥܠ ܟܿܬܘܿܒܐ ܚܕܝܐ ܝܘܚܢܢ ܒܪ ܡܠܟܐ ܩܪܡܙ ܡܙܝܙܚܝܐ ܨܠܘ ܡܛܠ ܡܪܝܢ ܕܟܬܒ ܫܢܬ<EOS>ܐܨܿܥ̄ ܕܡܪܢ<EOS>