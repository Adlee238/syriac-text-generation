ܒ ܒܰܪ ܩܳܠܶܗ<EOS>ܐܳܘ ܡܳܐ ܡܰܪܺܝܪ ܐܰܚ̈ܰܝ<EOS>ܟܣܶܐ ܗܳܢܳܐ ܕܡܰܘܬܳܐ<EOS>ܕܡܰܪܘܶܐ ܐܳܦ ܠܢܰܟ̈ܦܶܐ<EOS>ܕܢܶܫܬܰܢܽܘܢ ܒܕܶܡ̈ܥܶܐ<EOS>ܥܽܘܢܺܝܬܳܐ ܒܪܺܝܟ ܗ̱ܽܘ ܕܡܰܚܶܐ ܠܡܺܝ̈ܬܶܐ<EOS>ܒܥܽܘܢܕܳܢܶܗ ܕܡܺܝܬܳܐ<EOS>ܐܳܦ ܝܰܩܺܝܪܳܐ ܡܙܰܕܟܳܐ<EOS>ܕܢܶܙܕܰܠܰܠ ܘܢܰܝܠܶܠ<EOS>ܥܰܠ ܚܰܒܺܝܒܶܗ ܕܰܦܪܰܫ<EOS>ܓܳܥܶܐ ܗܽܘ ܓܶܝܪ ܒܚܽܘܒܶܗ<EOS>ܗܰܕܳܡܳܐ ܕܦܳܐܶܫ<EOS>ܥܰܠ ܒܰܪ ܙܰܘܓܶܗ ܕܶܐܬܦܣܶܩ<EOS>ܘܰܐܘܦܺܝ ܥܝܳܕܶܗ ܘܨܽܘܬܶܗ<EOS>ܕܠܺܝ̈ܠܰܐ ܗ̱ܘ ܕܕܳܡܶܝܢ<EOS>ܠܰܐܒܪܳܗܳܡ ܕܥܳܙܺܝ<EOS>ܕܢܶܬܶܠ ܦܺܐܪܳܐ ܕܪ̈ܰܚܡܰܘܗ̱ܝ<EOS>ܡܶܛܽܠ ܡܳܪܶܗ ܠܡܰܘܬܳܐ<EOS>ܗܳܢܰܘ ܥܳܡܽܘܕܝ̱ ܫܪܳܪܳܐ<EOS>ܕܰܛܥܶܢ ܝܽܘܩܪܳܐ ܒܥܰܡܳܐ<EOS>ܕܓܰܠܳـ̈ܠܶܐ ܕܚܰܫ̈ܶܐ ܛܰܪܘ̱ ܒܶܗ<EOS>ܘܠܳܐ ܐܶܙܕܰܥܙܰܥ ܫܪܳܪܶܗ<EOS>ܗܳܐ ܦܳܠܚܳܐ ܕܟܰܕ ܚܙܳܐ<EOS>ܦܺܐܪܳܐ ܒܣܰܬܶܗ ܥܩܰܪܬܳܐ<EOS>ܣܓܽܘܠܳܐ ܕܰܗܘܳܐ ܠܢܽܘܓܪܳܐ<EOS>ܐܰܝܟ ܪܺܝܫܺܝܬܳܐ ܩܰܪܒܶܗ<EOS>ܘܰܕܢܶܦܬܰܚ ܬܽܘܒ ܬܡܺܝܗܳܐ ܗ̱ܝ<EOS>ܦܳܠܚܳܐ ܕܩܰܛܦܳܗ̇<EOS>ܠܛܽܘܛܺܝܬܳܐ ܕܰܒܥܶܠܰܬ<EOS>ܠܡܳܪܶܐ ܟܰܪܡܳܐ ܩܰܪܒܳܗ̇<EOS>ܙܟܳܐ ܩܰܪܒܶܗ ܠܪ̈ܳܚܡܰܘܗ̱ܝ<EOS>ܘܰܥܼܨܳܐ ܚܽܘܒܶܗ ܘܰܐܣܩܳܗ̇<EOS>ܘܠܳܐ ܐܶܫܬܰܢܺܝ ܒܚܰܫܶܗ<EOS>ܕܗܰܝܡܳܢܽܘܬܶܗ ܣܡܰܟܬܶܗ<EOS>ܚܰܡܪܶܗ ܓܶܝܪ ܕܡܰܘܬܳܐ<EOS>ܬܶܛܪܶܐ ܗ̱ܘ ܕܰܕܠܺܝܚ ܒܚܰܫܳܐ<EOS>ܒܕܶܡ̈ܥܶܐ ܡܰܪܘܶܐ ܚܰܪ̈ܺܝܦܰܘܗ̱ܝ<EOS>ܘܠܰܙܡ̈ܺܝܢܰܘܗ̱ܝ ܒܒܶܟܝܳܐ<EOS>ܛܳܒ ܗܳܟܺܝܠ ܡܒܰܝܰܐ<EOS>ܛܽܘܦܣܶܗ ܪܰܒܳܐ ܕܢܶܦܬܰܚ<EOS>ܕܰܒܣܰܝܦܳܐ ܩܰܪܒܳܗ̇<EOS>ܣܺܝܡܰܬ ܚܰܝ̈ܶܐ ܠܡܳܪܳܗ̇<EOS>ܝܰܡܺܝܢܶܗ ܦܫܰܛ ܗ̱ܘܳܐ<EOS>ܢܶܦܬܰܚ ܘܰܐܣܶܩ ܕܶܒܚܬܳܐ<EOS>ܝܰܘܢܳܐ ܚܙܳܬܶܗ ܕܰܐܟܪܺܝ<EOS>ܘܰܠܒܳܒܬܶܗ ܒܩܳܠܳܗ̇<EOS>ܝܳܐܶܐ ܗ̱ܘܳܐ ܟܳܗܢܳܐ<EOS>ܕܟܳܗܶܢ ܒܰܕܡܳܐ ܕܡܶܢܶܗ<EOS>ܕܢܶܗܘܶܐ ܛܽܘܦܣܳܐ ܠܡܳܪܶܗ<EOS>ܕܟܳܗܶܢ ܒܰܕܡܳܐ ܕܢܰܦܫܶܗ<EOS>ܟܽܠ ܡܰܢ ܕܰܪܘܳܐ ܒܚܽܘܒܳܐ<EOS>ܘܰܙܟܳܐ ܒܪܶܚܡܰܬ ܫܪܳܪܳܐ<EOS>ܐܰܝܟ ܕܰܒܚܶܠܡܰܐ ܗ̱ܘ ܚܳܙܶܐ<EOS>ܠܚܰܒܺܝܒܶܗ ܕܰܥܢܰܕ<EOS>ܠܚܰܒܪܶܗ ܓܶܝܪ ܒܚܶܠܡܶܗ<EOS>ܓܕܰܫ ܚܳܙܶܐ ܕܡܳܐܶܬ<EOS>ܘܐܶܬܳܐ ܨܰܦܪܳܐ ܘܒܰܝܐܶܗ<EOS>ܡܶܢ ܟܰܪܝܽܘܬܶܗ ܕܚܶܠܡܳܐ<EOS>ܡܳܐ ܕܳܡܶܐ ܠܶܗ ܥܰܢܺܝܕܳܐ<EOS>ܠܗܰܘ ܕܰܡܟܳܐ ܫܟܺܝܒܳܐ<EOS>ܘܕܳܡܶܐ ܡܰܘܬܳܐ ܠܚܶܠܡܳܐ<EOS>ܐܳܦ ܢܽܘܚܳܡܳܐ ܠܨܰܦܪܳܐ<EOS>ܢܶܕܢܰܚ ܒܰܢ ܫܪܳܪܳܐ<EOS>ܒܰܕܡܽܘܬ ܢܽܘܗܪܳܐ ܒܥܰܝܢܳܐ<EOS>ܘܗܳܐ ܚܙܰܝܢܳܝܗ̱ܝ ܠܡܰܘܬܳܐ<EOS>ܕܰܐܝܟ ܣܽܘܪܳܕܰܐ ܗ̱ܘ ܕܚܶܠܡܳܐ<EOS>ܣܟܼܰܠ ܓܶܝܪ ܐܰܝܢܳܐ ܕܚܳܙܶܐ<EOS>ܫܶܢܬܳܐ ܕܠܰܝܬܶܝܗ̇ ܠܨܰܦܪܳܐ<EOS>ܘܰܢܣܰܒܰܪ ܥܠܰܘܗ̱ܝ ܕܡܰܘܬܳܐ<EOS>ܕܫܶܢܬܳܐ ܠܥܳܠܰܡ ܬܩܰܘܶܐ<EOS>ܥܰܝܢܳܐ ܕܣܰܒܪܳܐ ܐܶܢ ܩܳܢܶܐ<EOS>ܡܨܶܐ ܚܙܳܐ ܠܳܗ̇ ܒܟܰܣܝܳܐ<EOS>ܠܗܳܝ ܫܶܢܬܶܗ ܕܡܰܘܬܳܐ<EOS>ܕܰܒܗܰܘ ܨܰܦܪܳܐ ܒܶܛܠܳܐ<EOS>ܦܪܰܚ ܪܺܝܚܶܗ ܬܡܺܝܗܳܐ<EOS>ܕܗܰܘ ܓܰܙܳܐ ܕܚܰܝ̈ܶܐ<EOS>ܒܦܰܓܪܳܐ ܒܰܝܬܳܗ̇ ܕܢܰܦܫܳܐ<EOS>ܕܢܶܦܩܰܬ ܡܶܢܶܗ ܘܶܐܬܢܕܶܕ<EOS>ܨܶܒ̈ܬܰܘܗ̱ܝ ܣܰܓܺܝ̈ܐܺܝܢ ܘܫܽܘܦܪ̈ܰܘܗ̱ܝ<EOS>ܕܗܰܝܟܰܠ ܚܽܘܒܰܐ ܗ̱ܘ ܕܪܽܘܚܳܐ<EOS>ܡܶܫܬܰܝܰܢ ܕܰܨܕܳܐ<EOS>ܘܰܗܘܳܐ ܡܰܫܟܶܢ ܫܠܳܡܳܐ<EOS>ܩܳܠ ܫܺܝܦܽܘܪܳܐ ܡܰܝܒܶܒ<EOS>ܠܟܶܢ̈ܫܶܐ ܫ̈ܠܰܝܳܐ<EOS>ܕܩܽܘܡܘ̱ ܙܰܡܰܪܘ̱ ܘܫܰܒܰܚܘ̱<EOS>ܩܕܳܡ ܚܰܬܢܳܐ ܒܩܳܠܳܐ<EOS>ܪܰܘܒܳܐ ܗ̱ܘܳܐ ܒܦܽܘܡ̈ܶܐ<EOS>ܕܡܶܬܦܰܬܚܺܝܢ ܩܰܒܪ̈ܶܐ<EOS>ܚܰܕ ܠܚܰܕ ܠܥܶܙ ܒܡ̈ܰܢܰܘܗ̱ܝ<EOS>ܫܽܘܒܚܳܐ ܝܰܗ̱ܒ ܒܩ̈ܳܠܰܘܗ̱ܝ<EOS>ܫܽܘܒܚܳܐ ܠܳܟ ܕܰܐܘܪܶܒܬ<EOS>ܠܳܐܕܳܡ ܟܰܕ ܕܟܶܐ ܗ̱ܘܳܐ<EOS>ܠܳܟ ܫܽܘܒܚܳܐ ܕܒܰܫܝܽܘܠ<EOS>ܡܰܟܶܟܬܳܝܗ̱ܝ ܕܶܐܬܬܪܺܝܡ<EOS>ܬܰܘܕܺܝ ܠܡܰܢ ܕܡܰܟܶܟ<EOS>ܘܬܰܘܕܺܝ ܠܡܰܢ ܕܢܰܚܶܡ<EOS>ܘܳܐܦ ܟܶܢܳܪܝ̱ ܢܫܰܒܰܚ<EOS>ܒܢܽܘܚܳܡܶܗ ܠܡܳܪܶܗ<EOS>