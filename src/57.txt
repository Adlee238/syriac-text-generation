ܬܫ̈ܥܝܬܐ ܕܣܘܥܪ̈ܢܐ<EOS>ܬܘܒ ܬܫ̈ܥܝܬܐ ܕܣܘܥܪ̈ܢܐ ܐܝܟ ܕܒ̈ܦܣܝܩܬܐ<EOS><EOS> §<EOS><EOS> §<EOS>ܒܫܢܬ ܚܡܫܡܐܐ ܘܬܠܬܥܣܪ̈ܐ ܒܡܠܟܘܬܗ ܕܣܘܪܘܣ<EOS> ܘܒܡܠܟܘܬܗ ܕܐܒܓܪ ܡܿܠܟܐ ܒܪ<EOS>ܡܥܢܘ ܡܿܠܟܐܼ<EOS> ܒܐܝܪܚ ܬܫܪܝܢ ܐܚܪܝܼ<EOS> ܥܫܢ ܗܘܐ ܡܒܘܥܐ ܕܡ̈ܝܐ ܕܢܿܦܩ ܡܢ ܐܦܕܢܐ ܪܒܐܿ<EOS> ܕܐܒܓܪ<EOS>ܡܿܠܟܐ ܒܪܐ<EOS> ܘܥܫܢ ܘܣܠܩ ܐܝܟ ܥܝܕܗ ܩܕܡܝܐ<EOS> ܘܡܼܠܐ ܗܘܐ ܘܫܦܥ ܠܟܘܠ ܓܒ̈ܝܢ<EOS> ܘܫܪܝ ܗܘܘ ܕܪ̈ܬܐ<EOS>ܘܐܣ̈ܛܘܐ ܘܒ̈ܬܐ ܕܡܠܟܘܬܐ ܕܢܬܡܠܘܢ ܡ̈ܝܐ<EOS> ܘܟܕ ܚܼܙܐ ܡܪܝܢ ܐܒܓܪ ܡܿܠܟܐܼ<EOS> ܣܠܩ ܗܘܐ ܠܗ ܠܬܩܢܐ<EOS>ܕܛܘܪܐ ܕܠܥܠ ܡܢ ܐܦܕܢܐ ܕܝܠܗ<EOS> ܐܝܟܐ ܕܝܬܒܝܢ ܘܥܡܪ̈ܝܢ܇ ܥܿܒ̈ܕܝ ܥܿܒܕܐ ܕܝܠܗܿ ܕܡܠܟܘܬܐ<EOS> ܘܟܕ<EOS>ܚ̈ܟܝܡܐ ܡܬܚܫܒܝܢ ܗܘܘ ܕܡܢܐ ܢܥܒܕܘܢ ܠܗܘܢ ܠܡ̈ܝܐ ܝܬܝܪ̈ܐ ܕܐܬܬܘܣܦܘ ܗܘܘ ܓܕܫ ܘܗܘܼܐ ܡܛܪܐ<EOS>ܪܒܐ ܘܥܫܝܢܐ ܒܠܠܝܐ<EOS> ܘܐܬܼܐ ܕܝܨܢ ܕܠܐ ܒܝܘܡܗ ܘܕܠܐ ܒܝܪܚܗ<EOS> ܘܐܬܘ ܡ̈ܝܐ ܢܘܟܪ̈ܝܐܼ<EOS> ܘܐܫܟܚܘ<EOS>ܐܢܘܢ ܠܩܛܪ̈ܩܛܐ ܟܕ ܐܚܝܕܝܢ ܒܦܪ̈ܙܠܐ ܪܘܪ̈ܒܐ ܕܩܪܝܡܝܢ ܗܘܘ ܘܒܡ̈ܘܟܠܐ ܕܦܪܙܠܐ ܕܡܫܪܪܝܢ ܗܘܘ<EOS>ܘܕܠܐ ܐܫܬܟܚ ܠܗܘܢ ܡܥܠܢܐ ܠܡ̈ܝܐܼ<EOS> ܗܘܼܐ ܠܗ ܝܡܐ ܪܒܐ ܠܒܪ ܢ ܫܘܪ̈ܝܗܿ ܕܡܕܝܢܬܐ<EOS> ܘܫܪܝܘ ܗܘܘ<EOS>ܡ̈ܝܐ ܢܚܬܝܢ ܡܢ ܒܝܬ ܝ̈ܥܝܬܐ ܕܫܘܪܐ ܠܡܕܝܢܬܐ<EOS> ܘܐܒܓܪ ܡܿܠܟܐ ܟܕ ܩܐܡ ܗܘܐ ܒܦܘܪܟܣܐ ܪܒܐ<EOS>ܕܡܬܩܪܐ ܕܦܪ̈ܣܝܐ<EOS> ܚܼܙܐ ܗܘܐ ܒܠܡ̈ܦܐܕܐ ܕܢܘܪܐ ܠܡ̈ܝܐ<EOS> ܘܦܼܩܕ ܗܘܐܼ<EOS> ܘܐܫܬܩܠܘ ܗܘܘ ܬܪ̈ܥܐ<EOS>ܘܩܛܪ̈ܩܛܐ ܬܡ̈ܢܝܐ ܕܫܘܪܐ ܡܥܪܒܝܐ ܕܡܕܝܢܬܐ ܡܢ ܐܝܟܐ ܕܢܿܦܩ ܢܗܪܐ<EOS> ܘܒܗܿ ܒܫܥܬܐܼ<EOS> ܬܪ̈ܥܘܗܝ<EOS>ܗܘܘ ܡ̈ܝܐ ܠܫܘܪܐܿ ܡܥܪܒܝܐ ܕܡܕܝܢܬܐܼ<EOS> ܘܥܠܘ ܠܓܘ ܡܕܝܢܬܐܼ<EOS> ܘܥܩܪܘ ܠܐܦܕܢܐ ܪܒܐ ܘܦܐܝܐ ܕܡܪܢ ܡܿܠܟܐ<EOS> ܘܫܩܠܘ ܗܘܘ ܟܠ ܡܕܡ<EOS>ܕܐܫܬܟܚ ܗܘܐ ܩܕܡܝܗܘܢ<EOS> ܒ̈ܢܝܢܐ ܪ̈ܓܝܓܐ ܘܦܐ̈ܝܐ ܕܡܕܝܢܬܐ<EOS> ܟܠ ܡܕܡ ܕܩܪܝܒ ܗܘܐ ܠܢܗܪܐ ܡܢ<EOS>ܬܝܡܢܝܗܿ ܘܓܪܒܝܝܗܿ<EOS> ܘܣܪܚܘ ܗܘܘ ܬܘܒ ܒܗܝܟܠܐ ܕܥܕܬܐ ܕܟܪ̈ܣܿܛܝܢܐܼ<EOS> ܘܡܝܬܘ ܗܘܘ ܒܗܢܐ ܥܿܒܕܐܼ<EOS>ܝܬܝܪ ܡܢ ܬܪ̈ܝܢ ܐ̈ܠܦܝܢ ܕܒ̈ܢܝܢܫܐ<EOS> ܣܓܗܝܐܐ ܕܝܢ ܡܢܗܘܢ<EOS> ܟܕ ܕܡܟܝܢ ܗܘܘ ܒܠܠܝܐ<EOS> ܥܠܘ ܥܠܝܗܘܢ<EOS>ܡ̈ܝܐ ܡܢ ܫܠܝܐ ܘܐܬܚܢܩܘ ܗܼܘܘ<EOS> ܟܕ ܡܠܝܐ ܗܘܬ ܡܕܝܢܬܐ ܩܠܐ ܕܝ̈ܠܠܬܐ<EOS> ܘܟܕ ܚܼܙܐ ܐܒܓܪ ܡܿܠܟܐ<EOS>ܣܘܪܚܢܐ ܗܢܐ ܕܗܼܘܐ ܗܘܐܼ<EOS> ܦܩܼܕ ܗܘܐ<EOS> ܕܟܘܠܗܘܢ ܐܘܡ̈ܢܐ ܕܡܕܝܢܬܐ ܢܪܚܩܘܢ ܗܘܘ ܚ̈ܢܘܬܗܘܢ ܡܢ<EOS>ܠܘܬ ܢܗܪܐ<EOS> ܘܐܢܫ ܠܘܬ ܢܗܪܐܼ<EOS> ܠܐ ܢܒܢܐ ܠܗ ܚܢܘܬܐ<EOS> ܘܒܚܟܡܬܐ ܕܡ̈ܫܘܚܐ ܘܝ̈ܕܘܥܐܼ<EOS> ܐܬܬܣܝܡ<EOS>ܚ̈ܢܘܬܐ ܕܟܡܐ ܢܗܘܐ ܦܬܝܗ ܕܢܗܪܐ<EOS> ܘܐܘܣܦܘ ܗܘܘ ܥܠ ܡ̈ܘܫܚܬܗ ܩ̈ܕܡܝܬܐ<EOS> ܐܦܢ ܓܝܪ ܡ̈ܝܐ ܣܓܝܐܝܢ<EOS>ܗܘܘ ܘܥܫܝܢܝܼܢ<EOS> ܐܠܐ ܐܦ ܗܼܘ ܦܬܝܗ ܕܢܗܪܐܼ ܙܥܘܪ ܗܘܐ<EOS> ܕܡ̈ܝܐ ܕܪ̈ܓܠܬܐ ܥܣܪ̈ܝܢ ܘܚ̈ܡܫ ܡܩܒܠ<EOS>ܗܘܐ ܒܟܢܝܫܘܬܗܝܢ ܕܡܢ ܟܠ ܓܒ̈ܝܢ<EOS> ܘܦܼܩܕ ܗܘܐ ܐܒܓܪ ܡܿܠܟܐܼ<EOS> ܕܟܠܗܘܢ ܗܿܢܘܢ ܕܝܬܒܝܢ ܒܐܣܛܘܐ<EOS>ܘܦܠܚܝܢ ܠܘܩܒܠ ܢܗܪܐܼ<EOS> ܕܡܢ ܬܫܪܝܢ ܩܕܡ ܘܥܕܡܐ ܠܢܝܣܢ ܠܐ ܗܘܘ ܒܝܬܝܢ ܒ̈ܚܢܘܬܗܘܢ<EOS> ܐܠܐ<EOS>ܓܙܝܪ̈ܝܐ ܕܢܛܪ̈ܝܢ ܡܕܝܢܬܐܼ<EOS> ܚ̈ܡܫܐ ܡܢܗܘܢ ܗܘܘ ܒܝܬܝܢ ܒܫܘܪܐܿ<EOS> ܠܥܠ ܡܢ ܕܘܟܬܐ ܕܥܠܝܢ ܒܗܿ<EOS>ܡ̈ܝܐ ܠܡܕܝܢܬܐ ܟܠܗ ܙܒܢܐ ܕܣܬܘܐ<EOS> ܘܡܐ ܕܐܪܓܫܘ ܒܠܠܝܐ ܘܫܡܥܘ ܩܠܐ ܕܡ̈ܝܐ ܢܘܟܪ̈ܝܐ ܕܫܪܝܘ<EOS>ܕܢܥܠܘܢ ܠܡܕܝܢܬܐܼ<EOS> ܘܟܠ ܡܿܢ ܕܫܡܿܥ ܩܠܐ ܘܡܗܡܐ ܘܠܐ ܢܦܿܩܼ<EOS> ܗܐ ܡ̈ܝܐ ܬܒܥܝܢ ܡܢܗ ܒܣܝܢܐ ܕܫܛ<EOS>ܦܘܩܕܢܗ ܕܡܿܠܟܐ<EOS> ܘܐܬܬܣܝܡ ܗܘܐ ܗܢܐ ܦܘܩܕܢܐ ܡܢ ܗܢܐ ܙܒܢܐ ܕܗܼܘܐ ܒܗ ܗܟܢܐ<EOS> ܥܕܡܐ ܠܝܘܡܬ<EOS>ܥ̈ܠܡܐ<EOS> ܡܪܢ ܕܝܢ ܐܒܓܪ ܡܿܠܟܐܼ<EOS> ܦܩܼܕ ܗܘܐ ܘܐܬܒܢܝ ܠܗ ܒܢܝܢ ܠܡܥܡܪܐ ܕܡܠܟܘܬܗ<EOS> ܒܝܬ ܣܬܘܐ ܒܝܬ<EOS>ܬܒܪܐ<EOS> ܘܬܡܢ ܥܿܡܪ ܗܘܐ ܟܠܗ ܙܒܢܐ<EOS>ܕܣܬܘܐ<EOS> ܘܒܩܝܛܐ ܢܚܬ ܗܘܐ ܠܗ ܠܐܦܕܢܐ ܚܕܬܐ ܕܐܬܒܢܝ ܗܘܐ ܠܗ ܥܠ ܪܝܫ ܡܒܘܥܐ<EOS> ܘܐܦ ܗܼܢܘܢ ܚܐܪ̈ܐ<EOS>ܕܝܠܗܼ<EOS> ܒܢܘ ܠܗܘܢ ܒ̈ܢܝܢܐ ܠܡܥܡܪܗܘܢ ܒܫܒܒܘܬܐ ܕܗܿܘܐ ܒܗܿ ܡܿܠܟܐ ܒܫܘܩܐ ܪܡܐ ܕܡܬܩܪܐ ܒــܝܬ<EOS>ܣܚܪ̈ܝܐ<EOS> ܘܡܛܠ ܕܢܬܩܝܡ ܗܘܐ ܫܝܢܗܿ ܕܡܕܝܢܬܐ ܩܕܡܝܐܼ<EOS> ܦܩܼܕ ܗܘܐ ܐܒܓܪ ܡܿܠܟܐܼ<EOS> ܘܐܫܬܒܩ<EOS>ܚܘܒ̈ܬܐ ܕܬܒܥܬܐ ܡܢ ܓܘ̈ܝܐ ܕܡܕܝܢܬܐ<EOS> ܘܡܢ ܐܝܠܝܢ ܕܥܡܪܝܢ ܒܩܘܪ̈ܝܐ ܘܒܐܓܘܪ̈ܣܐ ܘܐܬܟܠܝܬ ܬܒܥܬܐ<EOS>ܡܢܗܘܢ ܚܡܫ ܫ̈ܢܝܼܢ<EOS> ܥܕܡܐ ܕܥܬܪܬ ܡܕܝܢܬܐ ܒܐܢܫܘܬܐ ܘܐܬܟܠܠܬ ܒ̈ܒܢܝܢܝܗܿ<EOS> ܡܪܝܗܒ ܕܝܢ ܒܪ ܫܡܫ<EOS>ܘܩܝܘܡܐ ܒܪ ܡܓܪܛܛ ܣܿܦܪ̈ܐ ܕܐܘܪܗܝ ܗܼܢܘܢ ܟܬܒܘܗܝ ܠܣܘܥܪܢܐ ܗܢܐܼ<EOS> ܘܠܦܘܩܕܢ ܕܐܒܓܪ ܡܿܠܟܐ<EOS>ܘܒܪܕܝܢ ܘܒܘܠܝܕ ܗܠܝܢ ܕܗܢܘܢ ܩܝܡܝܢ ܗܘܘ ܥܠܐ ܐܪܟܝܐܘܢ ܕܐܘܪܗܝ<EOS>ܗܢܘܢ ܩܒܠܘ ܗܘܘ ܘܣܡܘ ܠܓܘ<EOS>ܡܢܗܘܢܼ<EOS> ܐܝܟ ܫܪ̈ܝܪܐ ܕܡܕܝܢܬܐ<EOS><EOS> §<EOS><EOS> §<EOS>ܒܫܢܬ ܡܐܐ ܘܬܡܢܝܢ ܫܪܝܘ ܡ̈ܠܟܐ ܕܢܩܘܡܘܢ ܒܐܘܪܗܝ<EOS><EOS> §<EOS><EOS> §<EOS>ܒܫܢܬ ܡܐܬܝܢ ܘܫܬܝܢ ܘܫܬܼ<EOS> ܐܡܠܟ ܗܘܐ ܐܓܘܣܛܣ ܩܣܪ<EOS><EOS> §<EOS><EOS> §<EOS>ܘܒܫܢܬ ܬܠܬܡܐܐ ܘܬܫܥܼ<EOS> ܐܬܝܠܕ ܡܪܢ<EOS><EOS> §<EOS><EOS> §<EOS>ܘܒܫܢܬ ܐܪ̈ܒܥܡܐܐܼ<EOS> ܒܢܼܐ ܐܒܓܪ ܡܿܠܟܐ ܢܦܫܐ ܠܐܝܩܪܐ ܕܡܘܬܗ<EOS><EOS> §<EOS><EOS> §<EOS>ܒܫܢܬ ܐܪ̈ܒܥܡܐܐ ܘܐܪ̈ܒܥܝܢ ܘܬܫܥܼ<EOS> ܢܦܼܩ ܡܪܩܝܘܢ ܡܢ ܥܕܬܐ ܩܬܘܠܝܩܐ<EOS><EOS> §<EOS><EOS> §<EOS>ܘܠܘܩܝܣ ܕܝܢ ܩܣܪ ܥܡ ܐܚܗܘܝ ܫܥܒܕ ܐܢܘܢ ܠܦܪ̈ܬܘܝܐ ܠܪ̈ܗܘܡܝܐ ܒܫܢܬ ܚ̈ܡܫܐ<EOS>ܕܡܠܟܘܬܗ<EOS><EOS> §<EOS><EOS> §<EOS>ܫܢܬ ܐܪ̈ܒܥܡܐܐ ܘܫܬܝܢ ܘܚܡܫ ܒܐܝܪܚ ܬܡܘܙ ܒܚܕܥܣܪ ܒܗܼ<EOS> ܐܬܝܠܕ ܒܪܕܝܨܢ<EOS><EOS> §<EOS><EOS> §<EOS>ܘܒܫܢܬ ܚܡܫܡܐܐ ܘܫܒܥܣܪ̈ܐܼ<EOS> ܒܢܐ ܐܒܓܪ ܒܝܪ̈ܬܐ ܒܟܪܟܐ ܕܝܠܗ<EOS><EOS> §<EOS><EOS> §<EOS>ܒܫܢܬ ܚܡܫܡܐܐ ܘܚܡܫܝܢ ܘܚܕܐܼ<EOS> ܐܬܝܠܕ ܡܐܢܝ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܐܪ̈ܒܥܣܪܐܼ<EOS> ܐܬܬܪܥܘ ܫܘܪ̈ܝܗܿ ܕܐܘܪܗܝ ܕܬܪ̈ܬܝܢ ܙܒ̈ܢܝܼܢ<EOS> ܒ̈ܝܘܡܝ ܕܝܩܠܝܛܝܢܘܣ ܡܿܠܟܐ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܥܣܪ̈ܝܢ ܘܐܪ̈ܒܥܼ<EOS> ܣܡ ܩܘܢܐ ܐܦܝܣܩܘܦܐ ܫ̈ܬܐܣܐ ܕܥܕܬܐ ܕܐܘܪܗܝ<EOS>ܘܒܢܐ ܘܫܠܡܗ ܠܒܢܝܢܐܼ<EOS> ܫܥܕ ܐܦܣܩܦܐ ܕܗܼܘܐ ܡܢ ܒܬܪܗ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܬܠܬܝܢ ܘܚܡܫ ܐܬܒܢܝܬ ܩܘܡܝܛܪܝܢ ܕܐܘܪܗܝ ܒܝ̈ܘܡܝ ܐܬܝܠܗܐ<EOS>ܐܦܝܣܩܘܦܐܼ<EOS> ܩܕܡ ܫܢܬܐ ܕܗܘܬ ܒܗܿ ܣܘܢܗܕܘܣ ܪܒܬܐ ܒܢܝܩܝܐ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܬܠܬܝܢ ܘܫܬܼ<EOS> ܩܡ ܐܝܬܠܗܐ ܐܦܣܩܦܐ ܒܐܘܪܗܝ<EOS> ܘܗܼܘ ܒܢܼܐ ܩܘܡܛܪܝܢ<EOS>ܘܓܒܼܐ ܡܕܢܚܝܐ ܕܥܕܬܐ<EOS><EOS> §<EOS><EOS> §<EOS>ܘܒܬܪܗܿ ܕܫܢܬܐܼ<EOS> ܐܬܟܢܫܬ ܣܘܢܗܕܘܣ ܒܢܝܩܝܐܿ<EOS> ܕܬܠܬܡܐܐ ܘܬܡܢܬܥܣܪ̈<EOS>ܐܦܝܣ̈ܩܘܦܝܢ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܬܠܬܝܢ ܘܬܫܥܼ<EOS> ܗܼܘܐ ܒܢܝܢܐ ܘܬܘܣܦܬܐ ܒܥܕܬܐ ܕܐܘܪܗܝ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܐܪ̈ܒܥܝܢ ܘܬܫܥܼ<EOS> ܡܝܬ ܡܪܝ ܝܥܩܘܒ ܐܦܝܣܩܘܦܐ ܕܢܨܝܒܝܢ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܚ̈ܡܫܝܢ ܘܫܒܥܼ<EOS> ܗܼܘܐ ܐܒܪܗܡ ܐܦܝܣܩܘܦܐ ܒܐܘܪܗܝ<EOS> ܘܗܼܘ ܒܼܢܐ<EOS>ܒܝܬ ܡ̈ܘܕܝܢܐ<EOS><EOS> §<EOS><EOS> §<EOS>ܫܢܬ ܒܬܡܐܐ ܘܫܬܝܼܢ<EOS> ܒܢܼܐ ܩܘܣܛܢܛܝܣ ܒܪ ܩܘܣܛܢܛܝܢܘܣ ܠܐܡܕ ܡܕܝܢܬܐ<EOS><EOS> §<EOS><EOS> §<EOS>ܘܒܫܢܬ ܫܬܡܐܐ ܘܫܬܝܢ ܘܚܕܐܼ<EOS> ܒܢܼܐ ܬܘܒ ܗܘܼ ܩܘܣܛܢܛܝܣ ܠܬܠܐ ܡܕܝܢܬܐ<EOS> ܗܿܝ<EOS>ܕܡܢ ܩܕܝܡܼ<EOS> ܐܢܛܝܦܘܠܝܣ ܡܬܩܪܝܐ ܗܘܬ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܫܬܝܢ ܘܫܒܥܼ<EOS> ܗܘܼܐ ܐܒܪܗܡ ܩܝܕܘܢܝܐ ܚܒܝܫܐ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܫ̈ܒܥܝܢ ܘܬܪ̈ܬܝܼܢ<EOS> ܢܦܼܩ ܡܢ ܥܠܡܐ ܡܪܝ ܐܒܪܗܡ ܐܦܝܣܩܘܦܐ<EOS>ܕܐܘܪܗܝ<EOS><EOS> §<EOS><EOS> §<EOS>ܘܒܗܿ ܒܫܢܬܐܼ<EOS> ܢܦܼܩ ܡܢ ܥܠܡܐ ܘܠܓܫ ܐܦܝܣܩܘܦܐ ܕܢܨܝܒܝܢ<EOS><EOS> §<EOS><EOS> §<EOS>ܘܒܗܿ ܒܫܢܬܐ ܐܬܐ ܒܪܨܐ ܐܦܝܣܩܘܦܐ ܡܢ ܚܪܢ ܠܐܘܪܗܝ ܒܦܘܩܕܢܐ ܕܡܿܠܟܐ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܫܒܥܝܼܢ ܐܬܗܦܟܬ ܢܝܩܘܡܕܝܐ<EOS><EOS> §<EOS><EOS> §<EOS>ܘܒܫܢܬ ܫܬܡܐܐ ܘܫܒܥܝܢ ܘܐܪ̈ܒܥ ܒܐܝܪܚ ܚܙܝܪܢܼ<EOS> ܢܚܼܬ ܝܘܠܝܢܘܣ ܘܐܩܪܒ ܥܡ ܦܪ̈ܣܝܐ ܘܡܝܬ ܬܡܢ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܫܒܥܝܢ ܘܚ̈ܡܫܐ ܒܐܝܪܚ ܫܒܛ ܐܡܠܟ ܘܠܢܛܝܢܣ ܪܒܐ<EOS> ܘܘܠܝܣ<EOS>ܐܚܘܗܝ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܫܒܥܝܢ ܘܬܡܢܐܼ<EOS> ܢܦܼܩ ܡܢ ܥܠܡܐ ܡܪܝ ܝܘܠܝܢܐ ܣܒܐ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܬܡܢܐܝܢ ܘܚܕܐܼ<EOS> ܐܬܒܢܝܬ ܒܝܬ ܡܥܡܘܕܝܢܬܐ ܪܒܬܐ ܕܐܘܪܗܝ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܬܡܢܐܝܬ ܘܐܪ̈ܒܥ ܒܐܝܪܚ ܚܙܝܪܢ ܒܬܫܥܐ ܒܗܼ<EOS> ܢܦܩ ܡܢ ܥܠܡܐ ܡܪܝ<EOS>ܐܦܪܝܢ ܕܚ̈ܟܡܬܗ<EOS><EOS> §<EOS><EOS> §<EOS>ܘܒܐܝܪܚ ܐܝܠܘܠ ܕܝܠܗܿ ܕܫܢܬܐܼ<EOS> ܢܦܼܩ ܥܡܐ ܡܢ ܥܕܬܐ ܕܐܘܪܗܝ ܒܪܕܘܦܝܐ<EOS>ܕܐܪ̈ܝܢܘ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܬܡܢܐܝܢ ܘܬܫܥ ܒܐܝܪܚ ܐܕܪܼ<EOS> ܢܦܼܩ ܡܢ ܥܠܡܐ ܡܪܝ ܒܪܣܐ<EOS>ܐܦܝܣܩܘܦܐ ܕܐܘܪܗܝ<EOS><EOS> §<EOS><EOS> §<EOS>ܘܒܫܘܡ ܫܒܥܐ ܘܥܣܪ̈ܝܢ ܒܐܝܪܚ ܟܢܘܢ ܩܕܡ ܕܝܠܗܿ ܕܫܢܬܐ ܥܠܘ ܐܪ̈ܬܕܘܟܣܐ ܘܩܒܠܘ<EOS>ܥܕܬܐ ܕܐܘܪܗܝ<EOS><EOS> §<EOS><EOS> §<EOS>ܘܒܗܘܢ ܒ̈ܝܘܡܬܐ ܗܘܼܐ ܡܪܝ ܐܘܠܓܝܣ ܐܦܝܣܩܘܦܐ ܒܫܢܬܐ ܕܐܡܠܟ ܒܗܿ ܬܐܘܕܣܝܣ<EOS>ܪܒܐ ܘܗܼܘ ܡܪܝ ܐܘܠܓܝܣ ܒܼܢܐ ܒܝܬ ܡܪܝ ܕܢܝܐܝܠ ܕܐܬܩܪܝ ܒܝܬ ܡܪܝ ܕܝܡܛ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܬܫܥܝܢ ܘܬܪ̈ܬܝܼܢ<EOS> ܒܢܐ ܬܐܘܕܣܝܣ ܪܒܐ ܒܐܙܪܝܢܐ ܠܪܫܥܝܢܐ<EOS>ܡܕܝܢܬܐ<EOS><EOS> §<EOS><EOS> §<EOS>ܫܢܬ ܫܬܡܐܐ ܘܬܫܥܝܢ ܘܬܠܬܼ<EOS> ܐܬܟܢܫܬ ܣܘܢܗܕܘܣ ܕܡܐܐ ܘܚ̈ܡܫܝܢ ܐ̈ܦܝܣܩܘܦܐ<EOS>ܒܩܘܣܛܢܛܝܢܦܘܠܝܣ<EOS><EOS> §<EOS><EOS> §<EOS>ܒܫܢܬ ܫܬܡܐܐ ܘܬܫܥܝܢ ܘܬܡܢܐܼ<EOS> ܢܦܼܩ ܡܢ ܥܠܡܐ ܡܪܝ ܐܘܠܓܝܣ ܐܦܣܩܦܐ ܒܥܪܘܒܬܐ<EOS>ܕܙܩܝܦܘܬܐ<EOS><EOS> §<EOS><EOS> §<EOS>ܒܫܢܬ ܫܒܥܡܐܐ ܘܚܡܫ ܒܐܝܪܚ ܐܒܝ ܒܝܘܡ ܬܪ̈ܝܢ ܘܥܣܪܗܝܢ ܒܗܼ<EOS> ܐܝܬܝܘ ܓܠܘܣܩܡܗ<EOS>ܕܡܪܝ ܬܐܘܡܐ ܫܠܝܚܐܿ<EOS> ܠܗܝܟܠܐ ܪܒܐ ܕܝܠܗ<EOS> ܒܝ̈ܘܡܝ ܡܪܝ ܩܘܪܐ ܐܦܝܣܩܘܦܐ<EOS><EOS> §<EOS><EOS> §<EOS>ܒܫܢܬ ܫܒܥܡܐܐ ܘܫܬ ܒܫܒܥܣܪܐ ܒܟܘܢ ܐܚܪܝ<EOS> ܢܦܼܩ ܡܢ ܥܠܡܐ ܬܐܝܕܣܝܣ ܡܿܠܟܐ<EOS>ܪܒܐ<EOS> ܘܒܫܒܥܐ ܘܥܣܪ̈ܝܢ ܒܢܝܣܢ ܥܠ ܐܪܩܕܝܣ ܠܩܘܣܛܢܛܝܢܐ ܦܘܠܝܣ<EOS> ܘܒܬܡܢܝܐ ܒܬܫܪܝܢ ܐܚܪܝܼ<EOS> ܥܠܬ<EOS>ܫܠܕܗ ܕܬܐܘܕܣܝܣ ܠܩܘܣܛܢܛܝܢܐ ܦܘܠܝܣ<EOS><EOS> §<EOS><EOS> §<EOS>ܘܒܐܝܪܚ ܬܡܘܙ ܕܝܠܗܿ ܕܫܢܬܐܼ<EOS> ܥܒܪܘ ܐܘ̈ܢܝܐ ܠܒܝܬ ܪ̈ܗܘܡܝܐ<EOS><EOS> §<EOS><EOS> §<EOS>ܒܫܢܬ ܫܒܥܡܐܐ ܘܫܒܥ ܒܐܝܪܚ ܬܡܘܙ ܒܥܣܪ̈ܝܢ ܘܬܪ̈ܝܢ ܒܗܼ<EOS> ܢܦܼܩ ܡܢ ܥܠܡܐ ܡܪܝ<EOS>ܩܘܪܐ ܐܦܝܣܩܘܦܐ ܕܐܘܪܗܝ<EOS><EOS> §<EOS><EOS> §<EOS>ܘܒܫܢܬ ܫܒܥܡܐܐ ܘܬܡܢܐܼ<EOS> ܗܼܘܐ ܡܪܝ ܣܠܘܢܐ ܐܦܝܣܩܘܦܐ ܒܐܘܪܗܝ<EOS><EOS> §<EOS><EOS> §<EOS>ܒܫܢܬ ܫܒܥܡܐܐ ܘܥܣܪ̈ ܒܫܒܥܣܪ̈ܐ ܒܬܫܪܝܢ ܩܕܡܼ<EOS> ܢܦܼܩ ܡܢ ܥܠܡܐ ܡܪܝ ܣܝܠܘܢܐ<EOS>ܐܦܝܣܩܦܐ ܕܐܘܪܗܝ<EOS><EOS> §<EOS><EOS> §<EOS>ܘܒܬܠܬܐ ܘܥܣܪ̈ܝܢ ܒܐܝܪܚ ܬܫܪܝܢ ܐܚܪܝ ܕܝܠܗܿ ܕܫܢܬܐ ܗܼܘܐ ܡܪܝ ܦܩܝܕܐ<EOS>ܐܦܝܣܩܘܦܐ ܒܐܘܪܗܝ<EOS><EOS> §<EOS><EOS> §<EOS>ܘܒܗܿ ܒܫܢܬܐ ܩܡ ܝܘܚܢܢ ܟܪܘܣܣܛܡܘܣ ܐܦܣܩܦܐ ܒܩܘܣܛܢܛܝܢܐ ܦܘܠܝܣ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܣܪܐ ܫܪܝ ܬܐܘܕܪܘܣ ܐܦܝܣܩܘܦܐ ܕܡܡܦܣܝܣܛܐ ܠܡܦܫܩܘ<EOS>ܟܬ̈ܒܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܚܡܫܥܣܪ̈ܐ ܥܒܣܡܝܐ ܩܫܝܫܐ ܒܪ ܚܬܗ ܕܛܘܒܢܐ ܡܪܝ ܐܦܪܣܡ ܣܡ<EOS>ܡܕܪ̈ܫܐ ܘܡܐܡܪ̈ܐ ܥܠ ܡܐܬܝܬܐ ܕܗ̈ܘܢܝܐ ܠܒܝܬ ܪ̈ܗܘܡܝܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܥܣܪܗܝܼܢ<EOS> ܗܼܘܐ ܡܪܝ ܕܝܘܓܢܝܣ ܐܦܝܣܩܘܦܐ ܒܐܘܪܗܝ<EOS> ܘܗܼܘ ܫܪܝ<EOS>ܠܡܒܢܐ ܒܝܬ ܡܪܝ ܒܪܠܗܐ<EOS><EOS> §<EOS><EOS> §<EOS>ܘܒܗܿ ܒܫܢܬ ܒܢܘܡܢܝܐ ܕܐܒܝ ܢܦܼܩ ܡܢ ܥܠܡܐ ܡܪܝ ܦܩܝܕܐ ܐܦܝܣܩܘܦܐ ܕܐܘܪܗܝ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܥܣܪ̈ܝܢ ܘܚܕܐܼ<EOS> ܗܼܘܐ ܩܘܪܝܠܘܣ ܐܦܝܣܩܘܦܐ ܒܐܠܟܣܢܕܪܝܐ ܪܒܬܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܥܣܪ̈ܝܢ ܘܬܠܬܼ<EOS> ܗܼܘܐ ܒܐܘܪܗܝ ܪܒܘܠܐ ܐܦܝܣܩܦܐ<EOS> ܘܒܼܢܐ ܒܝܬ<EOS>ܡܪܝ ܣܛܦܢܘܣ<EOS> ܕܐܝܬܘܗܝ ܗܘܐ ܡܢ ܠܘܩܕܡ ܒܝܬ ܫܒܬܐ ܕܝ̈ܗܘܕܝܐ<EOS> ܒܢܝܗܝ ܕܝܢ ܒܦܘܩܕܢܗ ܕܡܿܠܟܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܥܣܪ̈ܝܢ ܘܐܪ̈ܒܥܼ<EOS> ܬܘܒ ܐܬܬܪܥܘ ܫܘܪ̈ܝܗܿ ܕܐܘܪܗܝ ܒ̈ܡܝܐ ܙܒܢܬܐ<EOS>ܕܬܠܬ ܒܝ̈ܘܡܝ ܐܢܘܪܝܣ ܘܐܪܩܕܝܣ ܡ̈ܠܟܐ ܙܟ̈ܝܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܬܠܬܝܢ ܘܬܪ̈ܬܝܼܢ<EOS> ܩܡ ܐܘܛܘܟܝܣ ܕܝܪܝܐ ܗܢܐ ܕܛܠܡ ܦܓܪܢܘܬܐ<EOS><EOS> §<EOS><EOS> §<EOS>ܒܗܢܐ ܙܒܢܐ ܐܣܗܕ ܛܘܒܢܐ ܝܥܩܘܒ ܡܦܣܩܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܬܠܬܝܢ<EOS>ܘܬܫܥܼ<EOS> ܗܪܣܝܣ ܕܗܿܢܘܢ ܕܐܡܪܝܢ ܕܒܟܝܢܐ ܢܨܝܒܐ ܚܛܝܼܬܐ ܐܬܝܕܥܬ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܝܼܢ<EOS> ܐܢܕܪܐܘܣ ܐܦܝܣܩܘܦܐ ܕܫܡܝܫܛ ܡܬܝܕܥ ܗܘܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܝܢ ܘܚܕܐܼ<EOS> ܢܚܬ ܥܦܪܐ ܡܢ ܫܡܝܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܝܢ ܘܐܪ̈ܒܥܼ<EOS> ܐܬܟܢܫܬ ܣܘܢܗܕܘܣ ܩܕܡܝܬܐ ܒܐܦܣܘܣ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܝܢ ܘܫܬ ܢܦܼܩ ܪܒܘܠܐ ܐܦܣܩܘܦܐ ܕܐܘܪܗܝ ܡܢ ܥܠܡܐ ܒܬܡܢܝܐ<EOS>ܒܐܒ<EOS> ܘܗܼܘܐ ܚܠܦܘܗܝ ܪܒܐ ܗܝܒܐ<EOS> ܗܢܐ ܒܼܢܐܼ ܥܕܬܐ ܚܕܬܐܿ<EOS> ܗܿܝ ܕܝܘܡܢܐ ܒܝܬ ܫ̈ܠܝܚܐ ܡܬܩܪܝܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܐܪ̈ܒܥܝܢ ܘܬܫܥ ܒ̈ܝܘܡܝ ܡܝܬܪܐ ܗܝܒܐܼ<EOS> ܐܝܬܝ ܣܢܛܘܪܐ ܦܬܘܪܐ<EOS>ܪܒܐ ܕܣܐܡܐ ܕܐܝܬ ܒܗ ܫܒܥܡܐܐ ܘܥܣܪ̈ܝܢ ܠܝܛܪ̈ܝܼܢ<EOS> ܘܐܬܬܣܝܡ ܒܥܕܬܐ ܥܬܝܩܬܐ ܕܐܘܪܗܝ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܚ̈ܡܫܝܢ ܘܬܠܬ ܥܒܕ ܢܘܣܐ ܕܣܐܡܐ ܠܐܝܩܪܐ ܕܓܪ̈ܡܘܗܝ ܕܬܐܘܡܐ<EOS>ܫܠܝܚܐ ܩܕܝܫܐ ܐܢܛܠ ܣܛܪܛܠܛܝܣ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܚ̈ܡܫܝܢ ܘܫܬ ܗܼܘܐ ܕܝܣܩܪܐ ܐܦܣܩܦܐ ܒܐܠܟܣܢܕܪܝܐ ܪܒܬܐ<EOS><EOS> §<EOS><EOS> §<EOS>ܘܐܬܟܢܫܬ ܬܘܒ ܠܐܦܣܣ ܣܘܢܗܕܣ ܐܚܪܝܬܐ<EOS> ܗܢܐ ܐܚܪܡ ܠܪܒܐ ܦܠܘܝܢܣ ܐܦܝܣܩܘܦܐ<EOS>ܕܩܘܣܛܢܛܝܢܐ ܘܦܘܠܝܣ<EOS> ܘܠܕܘܡܢܐ ܕܐܢܛܝܟܝܐ ܘܠܐܝܪܝܢܐܘܣ ܕܨܘܪ ܘܠܗܝܒܐ ܕܐܘܪܗܝ ܘܠܐܘܣܒܝܣ<EOS>ܕܕܐܘܪܠܝܘܢ ܘܠܕܢܝܐܝܠ ܕܚܪܢ<EOS> ܘܠܣܦܪܘܢܝܘܣ ܕܬܠܐ<EOS> ܘܠܬܐܪܕܝܛܣ ܕܩܘܪܣ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܚ̈ܡܫܝܢ ܘܬܫܥ ܢܦܼܩ ܗܝܒܐ ܐܦܝܣܩܘܦܐ ܡܢ ܐܘܪܗܝ ܒܝܘܡ ܚܕ ܒܐܝܪܚ<EOS>ܟܢܘܢ ܐܚܪܝ<EOS> ܘܒܝܘܡ ܚܕ ܘܥܣܪ̈ܝܢ ܒܬܡܘܙ ܝܪܚܐ ܥܠ ܢܘܢܐ ܚܠܦܘܗܝ ܘܩܘܝ ܬܪ̈ܬܝܢ ܫ̈ܢܝܢ<EOS> ܘܥܒܕ<EOS>ܒܥܕܬܐ ܐܝܪܛܝܘܢ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܫܬܝܢ ܩܡ ܠܐܘܢ ܐܦܝܣܩܘܦܐ ܒܪܗܘܡܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܫܬܝܢ ܘܬܪ̈ܬܝܢ ܐܬܟܢܫܬ ܣܘܢܗܕܘܣ ܒܟܠܩܝܕܘܢܐ ܡܕܝܢܬܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܫܬܝܢ ܘܬܠܬ ܡܪܝ ܐܝܣܚܩ ܣܝܘܡܐ ܘܪܝܫ ܕܝܪܐ ܡܬܝܕܥ ܗܘܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܫܬܝܢ ܘܬܫܥ ܒܐܝܪܚ ܬܫܪܝܢ ܩܕܡ ܒܥܣܪ̈ܝܢ ܘܬܡܢܝܐ ܒܗ ܐܬܬܢܝܚ<EOS>ܗܝܒܐ ܐܦܝܣܩܘܦܐ ܕܐܘܪܗܝ<EOS> ܘܐܬܐ ܠܕܘܟܬܗ ܢܘܢܐ<EOS> ܘܒܼܢܐ ܒܝܬ ܡܪܝ ܝܘܚܢܢ ܡܥܡܡܕܢܐ ܘܐܓܘܪܣܐ ܕܒܝܬ<EOS>ܡ̈ܣܟܢܐ ܡ̈ܢܣܝܐ ܠܒܪ ܡܢ ܬܪܥܐ ܕܒܝܬ ܫܡܫ<EOS> ܒܢܐ ܕܝܢ ܒܗ ܒܐܓܘܪܣܐ ܕܡ̈ܣܟܢܐ ܒܝܬ ܣܗ̈ܕܐ ܠܡܪܝ<EOS>ܩܘܙܡܐ ܘܡܪܝ ܕܡܝܢܐ<EOS> ܒܢܼܐ ܕܝܢ ܐܦ ܕܝܪ̈ܬܐ ܘܦܘܪ̈ܩܣܐ<EOS> ܘܥܒܕ ܓܝܫܪ̈ܐ ܘܫܝܢ ܐܘܪ̈ܚܬܐ<EOS><EOS> §<EOS><EOS> §<EOS>ܒܫܢܬ ܫܒܥܡܐܐ ܘܫܒܥܝܢ ܘܚܕܐ ܢܦܼܩ ܛܘܒܢܐ ܫܡܥܘܢ ܕܐܣܛܘܢܗ ܡܢ ܥܠܡܐ ܒܬܪܗܝܢ<EOS>ܒܐܝܠܘܠ ܒܐܪ̈ܒܥܐ ܒܫܒܐ ܥܕܢ ܚܕܥܣܪ̈ܐ ܫ̈ܥܝܢ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܫܒܥܝܢ ܘܫܒܥ ܒܢܐ ܠܐܘܢ ܒܐܙܪܘܝܢܐ ܠܩܠܝܢܝܩܘܣ ܘܫܡܗܗܿ ܥܠ ܫܡܗ<EOS>ܠܐܘܢܛܦܘܠܝܣ<EOS> ܘܣܡ ܒܗܿ ܐܦ ܐܦܝܣܩܘܦܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܬܡܢܐܝܢ ܘܬܪ̈ܬܝܼܢ<EOS> ܐܬܬܢܝܚ ܢܘܢܐ ܐܦܝܣܩܘܦܐ ܕܐܘܪܗܝ ܘܗܼܘܐ<EOS>ܚܠܦܘܗܝ ܩܘܪܐ<EOS><EOS> §<EOS><EOS> §<EOS>ܫܢܬ ܫܒܥܡܐܐ ܘܬܫ̈ܥܝܢ ܘܚ̈ܡܫ ܡܪܕ ܠܐܘܢܛܝܣ ܥܠ ܙܝܢܘܢ ܘܐܡܠܟ ܒܐܢܛܝܟܝܐ<EOS>ܬܪ̈ܬܝܢ ܫ̈ܢܝܢ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܐܬܥܩܪܬ ܐܣܟܘܠܐ ܕܦܪ̈ܣܝܐ ܡܢ ܐܘܪܗܝ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܬܫܥ ܐܫܬܒܩ ܕܗܒܐ ܠܐܘ̈ܡܢܐ ܕܒܟܠܗܿ ܐܪܥܐ ܒܐܝܪܚ ܐܝܪ<EOS><EOS> §<EOS><EOS> §<EOS>ܘܒܐܝܪܚ ܚܙܝܪܢ ܒܫܬܐ ܒܗ ܐܬܬܢܝܚ ܩܘܪܐ ܐܦܝܣܩܘܦܐ ܕܐܘܪܗܝ<EOS> ܘܗܼܘܐ ܚܠܦܘܗܝ<EOS>ܦܛܪܐ ܘܥܠ ܠܐܘܪܗܝ<EOS> ܒܬܪܥܣܪ ܒܐܝܠܘܠ ܕܝܠܗܿ ܕܫܢܬܐ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܥܣܪ̈ ܩܡܨܐ ܣܓܝܐܐ ܐܬܚܙܝ<EOS> ܡܕܡ ܕܝܢ ܠܐ ܣܓܝ ܣܪܚ ܒܫܢܬܐ ܗܿܝ<EOS>ܢܨܒ ܕܝܢ ܡܢܨܒܼ<EOS> ܘܗܼܘܐ ܙܘܥܐ ܪܒܐ<EOS> ܚܡܝܡܬܐ ܕܝܢ ܕܕܒܪܗܢܐ ܓܙܬ ܬܠܬܐ ܝܘ̈ܡܝܢ<EOS> ܘܢܝܩܦܘܠܝܣ<EOS>ܡܕܝܢܬܐ ܐܬܗܦܟܬ<EOS> ܘܛܡܪܬ ܒܓܘܗܿ ܟܘܠܗܘܢ ܥܡܘܪ̈ܝܗܿ<EOS> ܣܛܪ ܡܢ ܗܝܟܠܐ ܘܐܦܝܣܩܘܦܐ ܘܬܪ̈ܝܢ ܒ̈ܢܝ<EOS>ܩܠܝܬܗ<EOS> ܘܐܬܿܐ ܕܕܡܝܐ ܗܘܬ ܠܢܝܙܟܐ ܐܬܚܙܝܬ ܒܫܡܝܐ ܝܘܡ̈ܬܐ ܣܓܝ̈ܐܐ ܒܐܝܪܚ ܟܢܘܢ ܐܚܪܝ<EOS><EOS> §<EOS><EOS> §<EOS>ܐܢܣܛܘܣ ܕܝܢ ܡܿܠܟܐ ܠܐܘܦܝܡܝܣ ܐܦܣܩܦܐ ܕܩܘܣܛܢܛܝܢܐ ܦܘܠܝܣ<EOS> ܕܚܩ ܡܢ ܕܘܟܬܗ<EOS>ܘܗܘܼܐ ܚܠܦܘܗܝ ܡܩܕܘܢ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܚܕܥܣܪ̈ܐ ܩܡܨܐ ܣܓܝܐܐ ܐܬܐ ܘܣܪܚ ܘܐܟܠ ܟܠܗ ܥܒܘܪܐ<EOS><EOS> §<EOS><EOS> §<EOS>ܫܢܬ ܐܡܢܐܡܐܐ ܘܬܠܬܥܣܪ̈ܐ ܢܘܪܐ ܣܓܝܐܬܐ ܐܬܚܙܝܬ ܒܦܢܝܬܐ ܕܓܪܒܝܐ ܕܡܬܢܒܪܫܐ<EOS>ܟܠܗ ܠܠܝܐ ܒܥܣܪ̈ܝܢ ܘܬܪ̈ܝܢ ܒܐܒ<EOS><EOS> §<EOS><EOS> §<EOS>ܒܫܢܬ ܬܡܢܐܡܐܐ ܘܐܪܒܥܣܪ̈ܐ ܩܘܕ ܡܿܠܟܐ ܕܦܪ̈ܣܝܐ ܫܪܐ ܥܠ ܐܡܕܡ ܡܕܢܝܬܐ ܕܒܝܬ<EOS>ܢܗܪ̈ܘܬܐ ܒܝܘܡ ܚܡܫܐ ܒܐܝܪܚ ܬܫܪܝܢ ܩܕܡ ܘܐܩܪܒ ܥܡܗܿ ܘܟܒܫܗܿ ܠܬܫ̈ܥܝܢ ܘܫ̈ܒܥܐ ܝܘܡ̈ܝܢ<EOS><EOS> §<EOS><EOS> §<EOS>ܘܒܐܝܪܚ ܐܝܠܘܠ ܕܝܠܗܿ ܕܫܢܬܐ ܗܿܝ ܐܬܐ ܘܫܼܪܐ ܥܠ ܐܘܪܗܝ<EOS> ܘܒܛܝܒܘܬܗ ܕܐܠܗܐ<EOS>ܡܕܡ ܠܐ ܐܚܣܪ ܐܠܐ ܐܢ ܕܐܘܩܕ ܒܝܬ ܡܪܝ ܣܪܓܝܣ ܘܒܣܠܝܩܐ ܓܪܒܝܝܬܐ ܕܒܝܬ ܡ̈ܘܕܝܢܐ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܥܣܪܗܝܢ ܘܚܕܐ<EOS> ܐܬܬܢܝܚ ܦܛܪܐ ܐܦܝܣܩܘܦܐ ܕܐܘܪܗܝ ܒܝܘܡ ܫܒܬܐ<EOS>ܕܩܝܡܬܐ<EOS> ܘܗܼܘܐ ܚܠܦܘܗܝ ܦܘܠܐ<EOS><EOS> §<EOS><EOS> §<EOS>ܘܒܫܢܬ ܥܣܪ̈ܝܢ ܘܚܕܐ ܕܡܠܟܘܬܗ ܕܐܢܣܛܘܣ ܦܩܕ ܕܢܫܪܘܢ ܠܓܠܘܣܩܡܐ ܕܐܘܦܝܡܝܐ<EOS>ܣܗܕܬܐ<EOS> ܘܢܦܩܘܢ ܡܢ ܬܡܢ ܟܬܒܐ ܗܘܿ ܕܣܡܬ ܬܡܢ ܣܘܢܗܕܘܣ ܕܐܬܟܢܫܬ ܒܟܠܩܝܕܘܢܐ ܘܢܘܩܕܘܢܝܗܝ<EOS>ܘܢܦܩܬ ܡܢ ܬܡܢ ܢܘܪܐ ܘܡܚܬ ܥܠ ܐܦܝ̈ܗܘܢ ܕܗܿܢܘܢ ܕܨܿܒܝܢ ܗܘܘ ܕܢܦܩܘܢܝܗܝ<EOS> ܘܡܛܠ ܗܢܐ ܦܫ<EOS>ܐܢܣܛܘܣ ܡܢ ܕܢܦܩܗ ܡܢ ܬܡܢ ܘܢܘܩܕܝܗܿ<EOS><EOS> §<EOS><EOS> §<EOS>ܐܦܩ ܕܝܢ ܠܡܩܕܘܢ ܐܦܝܣܩܘܦܐ ܕܩܘܣܛܢܛܝܢܦܘܠܝܣܼ<EOS> ܥܠ ܕܠܐ ܐܚܪܡ ܠܣܘܢܗܕܣ<EOS>ܘܚܠܦܘܗܝ ܗܼܘܐ ܛܝܡܬܐܘܣ<EOS><EOS> §<EOS><EOS> §<EOS>ܘܒܥܣܪ̈ܝܢ ܘܐܪ̈ܒܥ ܕܝܠܗ ܕܐܢܣܛܘܣ ܡܕܪ ܥܠܘܗܝ ܒܝܛܠܝܢܐ<EOS><EOS> §<EOS><EOS> §<EOS>ܒܫܢܬ ܬܡܢܐܡܐܐ ܘܥܣܪ̈ܝܢ ܘܬܫܥ ܒܐܝܪܚ ܬܡܘܙ ܒܬܫܥܐ ܒܗ<EOS> ܢܦܼܩ ܐܢܣܛܘܣ ܡܿܠܟܐ<EOS>ܡܢ ܥܠܡܐ<EOS> ܘܗܼ،ܐ ܚܠܦܘܗܝ ܝܘܣܛܝܢܐ<EOS><EOS> §<EOS><EOS> §<EOS>ܘܒܫܢܬܐ ܕܬܪ̈ܬܝܢ ܕܡܠܟܘܬܗ ܕܝܣܘܛܝܢܐ ܕܐܝܬܝܗܿ ܫܢܬ ܬܡܢܐܡܐܐ ܘܬܠܬܝܢ ܛܪܕ<EOS>ܡܢ ܐܢܛܝܟܝܐ ܠܣܐܘܪܐ ܘܠܐܟܣܢܝܐ ܡܢ ܡܒܘܓ ܘܠܟܠ ܡܿܢ ܕܠܐ ܡܩܒܠ ܠܐܪ̈ܒܥܬܝܗܝܢ ܣܘ̈ܢܗܕܘ<EOS><EOS> §<EOS><EOS> §<EOS>ܘܒܫܢܬ ܬܡܢܐܡܐܐ ܘܬܠܬܝܢ ܘܚܕܐ<EOS> ܐܬܐ ܦܛܪܝܩ ܠܐܘܪܗܝ ܕܢܦܩܝܘܗܝ ܠܦܘܠܐܼ<EOS>ܒܐܝܪܚ ܬܫܪܝܢ ܐܚܪܝ ܒܐܪ̈ܒܥܐ ܒܗ<EOS> ܘܥܨܐ ܗܘܐ ܠܗ ܕܢܥܒܕ ܚܕܐ ܡܢ ܬܪ̈ܬܝܢ<EOS> ܕܐܘ ܢܩܒܠ ܣܘܢܗܕܘܣ<EOS>ܘܢܩܘܐ ܥܠ ܟܘܪܣܝܗܼ<EOS> ܐܘ ܕܐܢ ܠܐ ܡܬܛܦܝܣ ܢܦܩܗ ܡܢ ܟܘܪܣܝܗ<EOS> ܗܼܘ ܕܝܢ ܠܚܕܐ ܡܢ ܗܠܝܢ ܠܐ<EOS>ܐܬܛܦܝܣ ܕܢܥܒܕ<EOS> ܐܠܐ ܥܪܩ ܘܥܠ ܐܝܬܒ ܒܝܬ ܡܥܡܘܕܝܬܐ<EOS> ܟܕ ܕܝܢ ܚܙܐ ܦܛܪܝܩ ܕܠܐ ܡܬܛܦܝܣ ܕܢܥܒܕ<EOS>ܚܕܐ ܡܢ ܗܠܝܢ ܘܦܘܩܕܢܐ ܕܡܿܠܟܐ ܕܚܝܠܼ<EOS> ܐܬܥܨܝܼ ܕܢܦܩܗ ܡܢ ܒܝܬ ܡܥܡܘܕܝܬܐ<EOS> ܘܐܘܒܠܗ ܠܣܠܘܩܝܐ<EOS>ܘܟܕ ܫܼܡܥ ܡܿܠܟܐ ܕܡܢ ܒܝܬ ܡܥܡܘܕܝܬܐ ܐܦܩܗܼ<EOS> ܦܼܩܕ ܕܢܦܼܢܐ ܠܟܘܪܣܝܗ<EOS> ܥܠ ܣܒܪܐ ܕܡܬܬܘܐ ܘܡܩܒܠ<EOS>ܣܘܢܗܕܣܼ<EOS> ܘܥܠ ܦܘܠܐ ܠܟܘܪܣܝܗ ܠܐܪ̈ܒܥܝܢ ܘܐܪ̈ܒܥ ܝܘܡ̈ܝܢ<EOS> ܘܗܼܘܐ ܙܒܢܐ ܣܓܝܐܐ ܒܐܘܪܗܝ ܟܕ ܠܐ<EOS>ܡܩܒܠ ܣܘܢܗܕܘܣ<EOS> ܘܟܕ ܚܼܙܐ ܡܿܠܟܐ ܕܠܐ ܡܬܛܦܝܣ<EOS> ܫܕܝܗܝ ܠܐܘܟܐܛܐ<EOS> ܘܢܦܼܩ ܦܘܠܐ ܡܢ ܐܘܪܗܝܼ<EOS>ܒܥܣܪܗܝܢ ܘܫܒ̈ܥܐ ܒܬܡܘܙ<EOS> ܕܫܢܬ ܬܡܢܐܡܐܐ ܘܬܠܬܝܢ ܘܬܠܬ<EOS> ܘܗܼܘܐ ܚܠܦܘܗܝ ܐܣܩܠܝܦ<EOS> ܘܥܠ ܠܐܘܪܗܝ<EOS>ܒܥܣܪ̈ܝܢ ܘܬܠܬܐ ܒܬܫܪܝܢ ܩܕܡ ܕܫܢܬ ܬܡܢܐܡܐܐ ܘܬܠܬܝܢ ܘܐܪ̈ܒܥ<EOS> ܒܬܪ ܬܠܬܐ ܝܪ̈ܚܝܢ ܕܢܦܼܩ ܦܘܠܐ<EOS>ܐܦܝܣܩܘܦܐ ܡܢ ܐܘܪܗܝ<EOS><EOS> §<EOS><EOS> §<EOS>ܘܒܐܝܪܚ ܟܢܘܢ ܩܕܡ ܒܥܣܪ̈ܝܢ ܘܐܪ̈ܒܥܐ ܒܗ<EOS> ܒܬܪ ܡܥܠܬܗ ܕܐܣܩܠܦ ܐܦܝܣܩܘܦܐ<EOS>ܠܐܘܪܗܝ<EOS> ܛܪܕ ܐܢܘܢ ܠܕܝܪ̈ܝܐ ܕܡ̈ܕܢܚܝܐ<EOS> ܠܗܘܢܼ ܘܠܟܠܗܘܢ ܕܝܪ̈ܝܐ ܚܒܪ̈ܝܗܘܢ ܕܐܟܘܬܗܘܢ ܥܠ ܕܠܐ<EOS>ܫܠܡܘ ܠܣܘܢܗܕܘܣ ܗܿܝ ܕܟܠܩܝܕܘܢܐ<EOS><EOS> §<EOS><EOS> §<EOS>ܘܒܫܢܬ ܬܡܢܐܡܐܐ ܘܬܠܬܝܢ ܘܫܬ<EOS> ܥܠܘ ܡ̈ܝܐ ܣܓܗܝܐܐ ܠܐܘܪܗܝ ܙܒܢܬܐ ܕܐܪ̈ܒܥ<EOS>ܘܬܪܥܘ ܫܘܪ̈ܝܗܿ ܘܥܩܪܘ ܡܕܝܪ̈ܝܗܿ<EOS>ܘܚܢܩܘ ܝ̈ܠܕܝܗܿ ܘܥܒܕ ܒܗܿ ܚܘܒܠܐ ܪܒܐ<EOS><EOS> §<EOS><EOS> §<EOS>ܘܒܗܕܐ ܥܼܠܬܐܼ<EOS> ܥܪܩ ܐܣܩܠܝܦ ܐܦܝܣܩܘܦܐ ܡܢ ܐܘܪܗܝ ܘܣܠܟ ܠܐܢܛܝܘܟܝܐ<EOS>ܡܕܝܢܬܐܼ<EOS> ܨܝܕ ܐܘܦܪܣ ܦܛܪܝܪܟܝܣ<EOS> ܘܗܼܘܐ ܬܡܢ ܢܬܝܪ ܚܣܝܪ ܐܝܟ ܫܒ̈ܥܝܢ ܝܘܡ̈ܝܢ<EOS> ܘܡܝܬ ܬܡܢ<EOS>ܒܐܢܛܝܘܟܝܐ<EOS> ܒܥܣܪ̈ܝܢ ܘܫܒܥܐ ܒܐܝܪܚ ܚܙܝܪܢ ܕܝܠܗܿ ܕܫܢܬܐ<EOS> ܘܐܬܩܒܪ ܬܡܢ ܒܐܢܛܝܘܟܝܐ<EOS> ܘܒܐܪ̈ܒܥܐ<EOS>ܒܐܝܪܚ ܐܝܠܘܠ ܕܝܠܗܿ ܕܫܢܬܐ ܐܝܬܝܘܗܝ ܠܦܓܪܗ ܡܢ ܐܢܛܝܘܟܝܐ<EOS> ܘܩܒܪܘܗܝ ܒܝܬ ܡܪܝ ܒܪܠܗܐ ܥܠ ܡܪܝ<EOS>ܢܘܢܐ ܐܦܝܣܩܘܦܐ<EOS><EOS> §<EOS><EOS> §<EOS>ܘܟܕ ܫܡܼܥ ܦܘܠܐ ܕܡܝܬ ܐܣܩܠܝܦ ܐܬܬܘܝ ܘܩܿܪܒ ܒܥܘܬܐ ܠܡܪܝ ܝܘܣܛܝܢܝܢܐ<EOS>ܦܛܪܝܩܝܘܣ<EOS> ܘܥܼܒܕ ܬܘܒ ܠܝܒܠܢ ܠܐܘܦܪܣ ܦܛܪܝܪܟܝܣ<EOS> ܘܡܛܠ ܠܝܒܠܢ ܕܥܒܕ ܘܡܛܠ ܐܓܪܬܗ ܕܡܫܒܚܐ<EOS>ܘܪܚܿܡ ܐܠܗܐ ܡܪܝ ܝܘܣܛܝܢܝܢܘܣ ܦܛܪܝܩܝܘܣ ܐܬܦܢܝ ܘܥܛܦ ܠܟܘܪܣܝܗ<EOS> ܘܥܠ ܠܐܘܪܗܝ ܒܬܡܢܝܐ ܒܐܕܪ<EOS>ܕܫܢܬ ܬܡܢܐܡܐܐ ܘܬܠܬܝܢ ܘܫ̈ܒܥ<EOS> ܒܬܪ ܬܡ̈ܢܝܐ ܝܪ̈ܚܝܢ ܠܡܘܬܗ ܕܡܪܝ ܐܣܩܠܝܦ<EOS><EOS> §<EOS><EOS> §<EOS>ܚܝܐ ܕܝܢ ܗܼܘ ܦܘܠܐ ܐܦܝܣܩܘܦܐ ܡܢ ܒܬܪ ܕܦܼܢܐ ܠܟܘܪܣܝܗ ܐܘܪܚܐ ܕܬܠܬ ܝܪ̈ܚܐ<EOS>ܬܡ̈ܢܝܐ ܒܨܝܪ ܝܘܡ̈ܬܐ ܬܡ̈ܢܝܐ ܘܒ̈ܬܠܬܝܢ ܒܐܝܪܚ ܬܫܪܝܢ ܩܕܝܡ ܕܫܢܬ ܬܡܢܐܡܐܐ ܘܬܠܬܝܢ ܘܬܡܢܐ<EOS>ܐܬܬܢܝܚ ܦܘܠܐ ܐܦܝܣܩܘܦܐ<EOS><EOS> §<EOS><EOS> §<EOS>ܘܗܘܐ ܚܠܦܘܗܝ ܐܢܕܪܐܘܣ ܘܥܠ ܠܐܘܪܗܝ ܒܫܒܥܐ ܒܐܝܪܚ ܫܒܛ ܕܝܠܗܿ ܕܫܢܬܐ ܕܫܢܬ<EOS>ܬܡܢܢܡܐܐ ܘܬܠܬܝܢ ܘܬܡܢܐ<EOS><EOS> §<EOS><EOS> §<EOS>ܗܘܬ ܠܗ ܕܝܢ ܒܛܝܪܘܬܐ ܘܝܨܝܦܘܬܐ ܠܪܚܿܡ ܐܠܗܐ ܡܿܠܟܐ ܝܘܣܛܝܢܝܢܐ<EOS> ܥܕܡܐ<EOS>ܕܠܐܪ̈ܒܥ ܣܘܢ̈ܗܕܘ ܩܕܝ̈ܫܬܐ ܒܕܝܦܛܘܟܢ ܕܥܕܬܐ ܟܬܒ<EOS> ܗܢܘ ܕܝܢ ܠܗܿܝ ܕܢܝܩܝܐ ܘܠܗܿܝ<EOS>ܕܩܘܣܛܢܛܝܢܦܘܠܝܣ<EOS> ܘܠܗܿܝ ܩܕܡܝܬܐ ܕܒܐܦܣܘܣ ܘܠܗܿܝ ܕܟܠܩܕܘܢܐ<EOS><EOS> §<EOS><EOS> §<EOS>ܒܫܢܬ ܬܠܬܥܣܪ̈ܐ ܕܡܠܟܘܬܗ ܕܝܘܣܛܝܢܝܢܐ ܕܐܝܬܝܗܿ ܫܢܬ ܬܡܢܐܡܐܐ ܘܚܡܫܝܢ<EOS>ܕܐܢܕܩܛܝܘܢܐ ܕܕܘܛܪܐ<EOS> ܐܬܿܐ ܕܕܡܝܐ ܠܢܝܙܟܐ ܐܬܚܙܝܬ ܒܫܡܝܐ ܒܚܡܫܐ ܒܬܫܪܝܢ ܩܕܡ<EOS><EOS> §<EOS><EOS> §<EOS>ܘܒܫܢܬ ܬܡܢܐܡܐܐ ܘܬܠܬܝܢ ܘܫܒܥ ܘܐܝܪܚ ܐܝܪ ܒܥܣܪ̈ܝܢ ܘܬܫܥܐ ܒܗ ܒܝܘܡ ܥܪܘܒܬܐ ܒܫܒܥ ܫ̈ܥܝܢ ܗܼܘܐ ܙܘܥܐ ܪܒܐ<EOS>ܘܥܫܝܢܐ<EOS> ܘܢܦܠܬ ܒܗ ܣܘܓܐܐ ܕܐܢܛܝܟܝܐ ܘܛܪܬ ܝ̈ܠܘܕܝܗܿ ܘܚܢܩܬ ܥܡܘܪ̈ܝܗܿ<EOS><EOS> §<EOS><EOS> §<EOS>ܘܒܫܢܬ ܬܡܢܡܐܐ ܘܬܠܬܝܢ ܘܬܫܥ ܒܐܝܪܚ ܬܫܪܝܢ ܐܚܪܝ ܒܚܡܫܬܥܣܪ ܒܗ ܗܼܘܐ ܝܩܕܢܐ<EOS>ܪܒܐ ܒܐܢܛܝܟܝܐ<EOS> ܘܐܘܩܕ ܣܘܓܗ ܕܡܕܡ ܕܦܫ ܡܢ ܙܘܥܐ<EOS> ܟܕ ܫܘܪܝܗܧ ܕܢܘܪܐ ܠܐ ܐܬܝܕܥ ܡܢ ܐܝܡܟܐ ܗܘ<EOS><EOS> §<EOS><EOS> §<EOS>ܘܡܝܬ ܒܗܢܐ ܙܘܥܐ ܐܦ ܐܘܦܪܣ ܦܛܪܝܪܟܐ ܘܐܬܛܡܪ ܬܚܝܬ ܡܕܝܪ̈ܐ ܘܐܝܟ ܕܐܡܪܝܢ<EOS>ܟܠܗ ܝܘܡܐ ܗܘܐ ܓܥܐ ܡܢ ܬܚܝܬ ܡܕܝܪ̈ܐ<EOS> ܗܼܘܐ ܕܝܢ ܒܬܪܗ ܐܦܝܣܩܘܦܐ ܒܗܿ ܒܐܢܛܝܟܝܐ ܐܦܪܝܡ<EOS>ܐܡܕܝܐ<EOS> ܕܐܝܬܘܗܝ ܗܘܐ ܩܘܡܣ ܕܐܢܛܠܐ<EOS><EOS> §<EOS><EOS> §<EOS>ܘܒܫܢܬ ܬܡܢܐܡܐܐ ܘܐܪ̈ܒܥܝܢ ܘܐܪ̈ܒܥ ܒܐܝܪܚ ܟܢܘܢ ܩܕܡ ܒܫܬܐ ܒܗ ܢܦܩ ܡܢ ܥܠܡܐ<EOS>ܡܪܝ ܐܢܕܪܐܘܣ ܐܦܝܣܩܘܦܐ<EOS> ܘܐܬܬܣܝܡ ܒܝܬ ܡܪܝ ܒܪܠܗܐ<EOS> ܥܠ ܓܪ̈ܡܘܗܝ ܕܡܪܝ ܢܘܢܐ ܘܕܡܪܝ ܐܣܩܠܝܦ<EOS>ܘܗܼܐ ܚܠܦܘܗܝ ܐܕܝ<EOS> ܘܥܠ ܠܐܘܪܗܝ ܒܥܣܪ̈ܝܢ ܘܬܡ̈ܢܝܐ ܒܐܚܝܪ ܐܒ ܕܫܢܬ ܬܡܢܐܡܐܐ ܘܐܪ̈ܒܥܝܢ<EOS>ܘܐܪ̈ܒܥ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܬܠܬܝܢ ܘܬܡܢܐ ܒܝܘܡ ܚܕ ܒܐܝܪܚ ܢܝܣܢ<EOS> ܗܼܘܐ ܡܪܝ ܝܘܣܛܝܢܝܢܐ<EOS>ܩܣܪ<EOS> ܘܒܥܣܪ̈ܐ ܒܐܝܪܚ ܢܝܣܢ<EOS> ܗܼܘܐ ܡܪܝ ܝܘܣܛܝܢܝܢܐ ܩܣܪ<EOS> ܘܒܥܣܪ̈ܐ ܒܐܝܪܚ ܐܒ ܕܝܠܗ ܕܫܢܬܐܼ<EOS>ܐܬܬܢܝܚ ܡܿܠܟܐ ܝܘܣܛܝܢܝܢܐ<EOS> ܘܐܡܠܟ ܡܪܝ ܝܘܣܛܝܢܝܢܐ ܒܠܚܘܕܘܗܝ<EOS><EOS> §<EOS><EOS> §<EOS>ܫܢܬ ܬܡܢܐܡܐܐ ܘܐܪ̈ܒܥܝܢ ܘܬܪ̈ܬܝܢ ܒܐܝܪܚ ܬܡܘܙ<EOS> ܐܬܐ ܢܚܬ ܡܪܝ ܕܝܡܣܬܢ<EOS>ܠܐܘܪܗܝ ܐܝܟ ܕܢܕܒܪ ܠܚܝ̈ܠܘܬܐ ܕܪ̈ܗܘܡܝܐ<EOS><EOS> §<EOS><EOS> §<EOS>ܘܒܐܝܪܚ ܟܢܘܢ ܩܕܡ ܕܫܢܬ ܬܡܢܐܡܐܐ ܘܐܪ̈ܒܥܝܢ ܘܬܠܬ ܒܬܡܢܬܥܣܪ̈ ܒܗ ܒܝܪܚܐ ܥܠܘ<EOS>ܗܘ̈ܢܝܐ ܠܒܝܬ ܪ̈ܗܘܡܝܐ<EOS> ܘܫܒܘ ܘܐܚܪܒܘ ܥܕܡܐ ܠܒܝܬ ܚ̈ܠܒܝܐ<EOS> ܘܥܡܐ ܠܕܘܕܩܛܢ ܕܐܢܛܝܟܝܐ<EOS> ܘܡܢ<EOS>ܗܕܐ ܥܩܬܐ ܐܬܟܼܪܗ ܡܪܝ ܕܡܣܬܢ ܘܡܝܬ ܒܬܠܐ ܡܕܝܢܬܐ<EOS> ܒܥܣܪܐ ܒܐܝܪܚ ܟܢܘܢ ܐܚܪܝ ܕܝܠܗ ܕܫܢܬܐ<EOS><EOS> §<EOS><EOS> §<EOS>ܘܒܫܬܢ ܬܡܢܐܡܐܐ ܘܐܪ̈ܒܥܝܢ ܘܬܠܬ ܒܐܝܪܚܞ ܐܝܠܘܠ ܕܝܠܗܿ ܕܫܢܬܐ<EOS> ܥܒܕ ܫܝܢܐ ܫܝܢܐ ܒܝܬ ܦܪ̈ܣܐ<EOS>ܠܪ̈ܗܘܡܝܐ<EOS> ܡܪܝ ܪܘܦܝܢܐ ܦܛܪܝܩܝܘܣ<EOS> ܘܐܬܡܬܚ ܫܝܢܐ ܗܢܐ ܥܕܡܐ ܠܫܢܬ ܬܡܢܐܡܐܐ ܘܚܡܫܝܢ ܘܚܕܐ<EOS><EOS> §<EOS><EOS> §<EOS>ܘܒܗܿ ܒܫܢܬܐ ܗܕܐ ܒܐܝܪܚ ܬܡܢܐܡܐܐ ܘܚܡܫܝܢ ܘܚܕܐ<EOS> ܘܒܗܿ ܒܫܢܬܐ ܗܕܐ ܒܐܝܪܚ<EOS>ܐܝܪ ܫܼܪܐ ܟܣܪܘܢ ܡܿܠܟܐ ܕܦܘܪ̈ܣܝܐ ܫܝܢܐ<EOS> ܘܥܒܪ ܠܒܝܬ ܪ̈ܗܘܡܝܐ<EOS> ܘܚܪܒ ܠܫܘܪܐ ܘܠܚܠܒ<EOS>ܘܠܐܢܛܝܟܝܐ<EOS> ܘܐܦ ܒܐ̈ܦܡܝܐ ܐܫܬܠܛ<EOS> ܘܗܦܟ ܘܐܬܐ ܥܕܡܐ ܠܐܘܪܗܝ<EOS> ܒܛܝܒܘܬܗ ܕܝܢ ܕܐܠܗܐ ܢܛܘܪܗܿ<EOS>ܡܕܡ ܠܐ ܣܪܚ ܒܗܿ<EOS> ܐܠܐ ܐܦܩܘ ܠܗ ܪܘܪ̈ܒܢܐ ܕܡܕܝܢܬܐ<EOS> ܘܫܼܩܠ ܬܪ̈ܝܢ ܩܢܛܝܢܪ̈ܐ ܕܗܒܐ ܘܗܦܟ<EOS>ܠܐܬܪܗ<EOS><EOS> §<EOS><EOS> §<EOS>ܐܝܟ ܕܝܠܦܢܢ ܡܢ ܬܫ̈ܥܝܬܐ ܩܕܡ̈ܝܬܐ ܗܐ ܐܪ̈ܒܥ ܙܒ̈ܢܝܢ ܡܬܪ̈ܥܝܢ ܡ̈ܝܐ<EOS>ܫܘܪ̈ܝܗܿ ܕܡܒܪܟܬܐ ܘܪ̈ܡܝܢ ܡ̈ܓܕܠܝܗܿ<EOS> ܘܡ̇ܢܩܝܢ ܝ̈ܠܕܝܗܿ ܗܐ ܡܢ ܕܐܣܬܠܩ ܡܫܝܚܐ ܠܘܬ ܐܒܘܗܝ<EOS>ܡܫܒܚܐ<EOS> ܙܒܢܬܐ ܩܕܡܝܬܐ ܐܬܪ̈ܥܘ ܫܘܪ̈ܝܗܿ ܒܝ̈ܘܡܝ ܣܘܪܘܣ ܡܿܠܟܐ ܕܪ̈ܗܘܡܝܐ<EOS> ܕܐܝܬܝܗܿ ܫܢܬ<EOS>ܚܡܫܡܐܐ ܘܬܠܬܥܣܪ̈ܐ ܒܡܢܝܢܐ ܕܝ̈ܘܢܝܐ<EOS> ܒܐܝܪܚ ܬܫܪܝܢ ܐܚܪܝ<EOS> ܘܙܒܢܬܐ ܕܬܪ̈ܬܝܢ ܐܬܬܪ̈ܥܘ ܬܘܒ<EOS>ܫܘܪ̈ܝܗܿ ܒܝ̈ܘܡܝ ܕܝܘܩܠܝܛܝܢܣ ܡܿܠܟܐ<EOS> ܕܐܝܬܝܗܿ ܫܢܬ ܫܬܡܐܐ ܘܐܪܒܥܣܪ̈ܐ ܒܐܝܪܚ ܐܝܪ<EOS> ܘܙܒܢܬܐ<EOS>ܕܬܠܬ ܬܘܒ ܐܬܬܪܥܘ ܫܘܪ̈ܝܗܿ ܒܝܘ̈ܡܝ ܐܢܪܝܣ ܘܬܐܕܘܣܝܣ ܡ̈ܠܟܐ ܙܟ̈ܝܐ<EOS> ܕܐܝܬܝܗܿ ܫܢܬ ܫܒܥܡܐܐ<EOS>ܘܥܣܪܗܝܢ ܘܐܪ̈ܒܥ ܒܐܝܪܚ ܐܕܪ<EOS> ܒܬܡܢܥܣܪ̈ܐ ܒܗ ܒܬܠܬܐ ܒܫܒܐ ܟܕ ܐܝܬܘܗܝ ܗܘܐ ܡܝܪ ܬܘܒ ܐܬܬܪ̈ܥܘ<EOS>ܒ̈ܝܘܡܝ ܝܘܣܛܝܢܐ ܡܿܠܟܐ<EOS> ܕܐܝܬܝܗܿ ܫܢܬ ܬܡܢܐܡܐܐ ܘܬܠܬܝܢ ܘܫܬ<EOS> ܟܕ ܐܝܬܘܗܝ ܗܘܐ ܐܣܩܠܝܦ<EOS>ܐܦܝܣܩܘܦܐ ܒܐܘܪܗܝ<EOS>