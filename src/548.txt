ܣܦܪܐ ܩܕܡܝܐ ܕܐܘܣܒܣ ܩܣܪܝܐ ܕܥܠ ܕܢܚܐ ܐܠܗܝܐ<EOS>ܗܿܢܘܢ ܕܐܡܪܝܢ ܥܠ ܬܘܩܢܐ ܗܢܐ ܟܠܗ ܥܠܡܐ ܪܒܐ ܘܦܐܝܐ ܘܥܠ ܩܘܝܡܐ ܡܦܬܟܐ<EOS>ܘܣܓܝ ܪ̈ܘܟܒܐ ܕܫܡܝܐ ܘܕܐܪܥܐ ܕܠܐ ܐܝܬ ܠܗ ܫܘܪܝܐ ܘܠܐ ܡܦܪܢܣܢܐ݀ ܕܠܐ ܡܪܐ ܘܗܘ ܘܕܠܐ<EOS>ܒܛܝܠܘܬܐ ܘܐܝܩܐ ܘܣܪܝܩܐܝܬ ܘܒܓܕܫܐ ܣܟܠܐ ܐܝܢܐ ܕܗܼܘ ܕܐܣܬܩܒܠ<EOS> ܗܘ ܡܢ ܢܦܫܗ ܩܡ<EOS> ܪ̈ܫܝܥܐ<EOS>ܘܕܠܐ ܐܠܗ ܡܠܝܐܝܬ ܢܗܘܘ<EOS>ܢ݀ ܕܡܛܠ ܗܕܐ ܡܢ ܒܢܫ̈ܐ ܐܠܗܝ̈ܐ ܢܬܕܚܩܘܢ݀ ܘܡܢ ܗܝ̈ܟܠܐܕܝܠܢ<EOS>ܩܕ̈ܝܫܐ<EOS> ܢܬܟܠܘܢ ܒܘܠܝܬܐ ܡܛܠ ܕܐܦܠܐ ܗܼܢܘܢ ܠܒܪ ܡܢ ܚܘܫܒܐ ܘܒܛܝܠܘܬܐ ܕܢܬܩܢܘܢ ܒܝܬܐ<EOS>ܡܫܟܚܝܢ݀ ܐܦ ܠܐ ܐܠܦܐ ܕܬܬܪܟܒ ܫܦܝܪ ܒܐܣ̈ܦܢܝܗ ܠܒܪ ܡܢ ܣܦܢܐ݀ ܐܦܠܐ ܠܒܘܫܐ ܕܢܙܕܩܪ ܠܒܪ<EOS>ܡܢܐܘܡܢܘܬܐ ܕܙܩܘܪܘܬܐ ܐܦ ܠܐ ܡܕܝܢܬܐ ܕܬܬܒܢܐ ܟܕ ܠܝܬ ܚܟܡܬܐ ܕܪܝܫ ܢܓܪܘܬܐ ܘܟܕ ܗܠܝܢ<EOS>ܡܘܕܝܢ݀ ܠܐ ܝܕܥܢܐ ܒܐܝܕܐ ܫܢܝܘܬܐ ܕܬܪܥܝܬܐ ܠܐ ܡܬܒܝܢܝܢ ܒܪ̈ܗܛܘܗܝ ܕܫܡܫܐ ܕܒܐܣܟܡܗܘܢ<EOS>ܘܒܫܘܚ̈ܠܦܘܗܝ ܕܣܗܪܐ ܕܒܛܟܣܗܘܢ ܘܒܣܕܪ̈ܐ ܕܟܘܟ̈ܒܐ ܕܒܙܕܩܗܘܢ ܘܒܟܪܟܐ ܕܟܦܦܝ ܫܡܝܐ<EOS>ܘܒܦܘܢܝܐ ܕܥܕ̈ܢܐ ܘܒܫܘܚܠܦܐ ܕܙܒ̈ܢܐ<EOS> ܘܬܘܒ ܥܡ ܗܠܝܢ ܒܡܬܦ̈ܐ ܕܒܢ̈ܙܠܐ ܕܛܘܪ̈ܐ ܫܘܝ̈ܐ<EOS>ܕܐܝܡ̈ܡܐ ܘܕ̈ܠܝܠܘܬܐ ܘܒ̈ܝܠܕܐ ܕܚܝ̈ܘܬܐ ܕܠܐ ܥܘܟܪܼ݀ ܘܒܡܫܠܡܢܘܐ ܕܥܘܡܪܐ ܕܙܒܢܐ ܣܓܝܐܐ<EOS>ܕܠܐ ܫܘܚܠܦ<EOS> ܘܒܥܣ̈ܒܐ ܕܫܘܚܝܢ ܡܢ ܐܪܥܐ ܕܟܠ ܗܒ̈ܒܝܢ ܘܒܣܝܒܪ̈ܬܐ ܕܟܠܗܝܢ ܚܝܘ̈ܬܐ<EOS>ܕܐܟܘܬܗܝܢ ܘܒܪ̈ܓܫܝܗܘܢ ܕܝܠܗܘܢ ܘܒܗܕ̈ܡܘܗܝ ܕܦܓܪܐ ܘܒܓܘܢ̈ܘܗܝ ܕܫܦܝܪ ܘܒܕܘܟܝ̈ܬܗܘܢ<EOS>ܣܝܼܡܝܢ ܒܥܝܢܝ̈ܗܘܢ ܚܿܙܝܢ ܘܒܐܝܕ̈ܝܗܘܢ ܓܿܫܝܢ<EOS> ܗܕܐ ܕܐܦ ܠܣܡ̈ܝܐ ܐܡܪܝܢ<EOS>ܕܓܠܝܐ ܗܝ<EOS> ܕܒܒܢܬ ܩ̈ܠܐ ܕܠܐ ܐܠܗ ܘܒܪܫܥܐ ܕܡܥܫܩܘܬܐ ܕܪܥܢܐ ܕܠܐ ܗܘܐ ܠܡ ܥܒܕܐ ܕܚܟܡܬܐ<EOS>ܘܐܦ ܠܐ ܕܡܠܬܐ ܕܐܠܗܐ ܘܕܒܛܝܠܘܬܐ ܐܠܐ ܣܩܘܒܠܐ ܗܘ ܣܟܠܐ ܕܓܕܐ ܕܐܝܩܐ ܘܫܪܝܩܐܝܬ ܡܢ ܐܝܟܐ<EOS>ܕܗܼܘ ܓܕܫ ܣܒܼܪܘ<EOS> ܗܿܢܘܢ ܗܠܝܢ ܗܟܝܠ݀ ܐܝܟ ܕܠܐ ܐܠܗ ܡܠܝܐܝܬ ܡܢ ܥܢܝܢܐ ܕܐܢܫܐ ܕܚ̈ܠܝ<EOS>ܠܐܠܗܐ ܘܡܢ ܡܫܡܥܬܐ ܐܠܗܝܬܐ ܠܪܘܚܩܐ ܢܬܛܪܕܘܢ<EOS>ܒ<EOS> ܟܢܫܐ ܕܝܢ ܕܣ̈ܓܝܐܝ ܐܠܗ̈ܐ݀ ܡܢ ܓܒܐ ܐܚܪܢܐ ܕܣܕܪ ܠܘܩܒܠ ܩܕܡܝܐ ܡܣܬܒܪ<EOS>ܠܝ ܕܛܥܘܬܐ ܗܝ<EOS> ܐܚܪܬܐ ܕܒܕܡܘܬ ܫܒܪ̈ܐ ܒܬܪܥܝܬܗܘܢ ܛܥܼܘ݀ ܗܼܢܘܢ ܕܣܓܕܬܐ ܕܥܒܘܕܗ ܕܥܠܡܐ<EOS>ܘܡܕܒܪܢܐ ܕܟܠ ܐܠܗܐ ܕܥܠ ܟܠ݀ ܒܗܿܢܝܢ ܕܡܢܗܝ ܗܘܝ݀ ܚܠܦܘ ܘܠܫܡܫܐ ܘܠܣܗܪܐ ܘܪܫܪܟܐ ܕܡܢܘܬܗ<EOS>ܕܥܠܡܐ ܘܠܐܣ̈ܛܘܟܣܐ ܩܕ̈ܡܝܼܐ ܐܪܥܐ ܘܡܝ̈ܐ ܘܐܐܪ ܘܢܘܪܐ<EOS> ܒܗ ܒܫܡܐ ܫܘܝܐ ܕܝܠܗ ܕܥܒܘܕܗܘܢ<EOS>ܘܕܒܪܘܝܗܘܢ ܝܼܩܪܘ݀ ܘܐܠܗ̈ܐ ܠܗܠܝܢ ܫܡܗܘ݀ ܗܠܝܢ ܕܡܢ ܡܬܘܡ ܠܐ ܐܝܬܝܗܘܢ ܗܘܘ݀ ܘܠܐ ܗܘܘ<EOS>ܗܘܘ݀ ܘܠܐ ܡܫܡܗܝܢ ܗܘܘ݀ ܐܠܘ ܠܐ ܥܒܘܕܗ ܕܥܠܡܐ ܡܠܬܗ ܕܐܠܗܐ ܕܨܿܒܐ ܕܢܗܘܘܢ ܘܠܐ ܡܣܬܒܪܝܢ<EOS>ܠܝ ܕܡܝܬܪܝܢ ܡܢ ܗܠܝܢ ܐܝܠܝܢ ܕܐܪܦܼܝܘ ܠܪܝܫ ܢܓܪ̈ܐ ܕܡܝܬܪܘܬܐ ܕܥܒܕ̈ܐ ܕܒܒ̈ܬܐ ܕܡ̈ܠܟܐ<EOS>ܘܫܡܝܫܓܘܪ̈ܐ ܘܒ̈ܐܣܐ ܘܒܨܘܪ̈ܬܐ ܕܒܗܘܢ ܣܓܝܐܘܬ ܓܘ̈ܢܐ ܘܣܓܝܐܘܬ ܦܩ̈ܚܐ ܘܒ̈ܬܛܠܝܠܐ<EOS>ܕܡܦܬܟܝܢ ܒܕܗܒܐ ܘܒ̈ܓܠܦܐ ܕܟ̈ܐܦܐ ܡܬܕܡܪܝܢܼ݀ ܘܠܗܘܢ ܠܗܠܝܢ ܬܫܒܘܚܬܐ ܕܚܟܬܐ ܕܐܘܡܢܗܘܢ<EOS>ܣܝܿܡܝܢ ܕܘܠܐ ܗܘܐ ܕܠܐ ܠܗܠܝܢ ܕܡܬܚܙܝܢ ܐܠܐ ܒܠܚܘܕ ܠܗܿܘ ܕܗܼܘܝܘ ܪܝܫ ܢܓܪܘܬܗܘܢ ܢܟܒܘܢ<EOS>ܥܠܬܐ ܕܬܕܡܘܪܬܗܘܢ ܘܕܥ̈ܒܕܐ ܣܓܝ̈ܐܐ ܕܚܟܡܬܐ ܐܢܘܢ ܕܢܘܕܘܢ ܚܟܝܡܐ ܕܝܢ ܗܿܘ ܗܘ ܒܠܚܘܕ ܗܿܘ<EOS>ܕܠܗܠܝܢ ܣܓ̈ܝܐܐ ܝܗܒ ܥܠܬܐ ܕܢܗܘܘܢ ܗܟܢܐ ܡܢ ܛܠ̈ܝܐ ܗܟܝܠ ܫܒܪ̈ܐ ܡܠܝܐܝܬ ܡܕܡ ܠܐ<EOS>ܦܪ̈ܝܫܝܢ<EOS> ܘܐܦܠܐ ܗܿܢܘܢ ܕܒܟܢܪ̈ܐ ܕܫܒ̈ܥ ܡܢܘ̈ܗܝ ܒܗ ܒܡܐܢܐ ܕܡܘܣܩܪܘܬܐ ܘܠܐ ܗܘܐ ܒܗ<EOS>ܒܡܫܟܚܢܐ ܕܪܘܟܒܗ ܘܒܗ ܒܝܿܕܘܥ ܘܒܚܟܡܬܗ ܡܬܕܡܪܝܢ ܐܘ ܗܿܢܘܢ ܕܐܪܦܝܘ ܠܗܿܘ ܕܚܠܝܨ<EOS> ܒܩܪܒܐ<EOS>ܘܠܪܘܡܚܗ ܘܠܣܟܪܗ ܒܟ̈ܠܝܠܐ ܕܙܟܘ̈ܬܐ ܡܨܒܬܢܝ<EOS> ܐܘ ܗܿܢܘܢ ܕܐܝܟ ܕܠܡܿܠܟܐ ܪܒܐ ܗܿܘ ܕܗܘܼܝܘ<EOS>ܥܠܬܐ ܕܡܕܝܢܬܐ ܪܒܬܐ ܕܡܠܟܘܬܐ ܒܫܘܝܘܬܐ ܢܝܿܩܪܘܢ ܠܫܘ̈ܩܐ ܘܫ̈ܛܚܐ ܘܠܒܢ̈ܝܢܐ ܘܠܚܘ̈ܓܒܐ<EOS>ܕܠܐ ܢܦܫܐ ܘܠܓܢܣܝܐ ܕܙܕܩ ܗܘܐ ܕܠܐ ܒܐܣ̈ܛܘܢܐ ܘܠܐ ܒܟ̈ܐܦܐ ܐܠܐ ܒܗ ܒܥܒܘܕܐ<EOS>ܪܒܐ ܕܗܠܝܢ ܚܟ̈ܡܬܐ ܘܒܐܣܐܡ ܘܒܣܿܐܡ ܢܡܘܣܐ ܢܬܗܪܘܢ<EOS>ܓ<EOS> ܐܟܘܬܗܝܢ ܕܝܢ ܕܗܠܝܢ ܐܦ ܗܘ ܗܢܐ ܟܠ ܕܒܥܝ̈ܢܘܗܝ ܕܦܓܪܗܘܢ ܚܿܙܝܢ ܠܗ<EOS>ܠܐ ܠܫܡܠܐ ܘܠܐ ܠܣܗܪܐ ܘܠܐ ܠܐܚܪܢܐ ܡܢ ܗܠܝܢ ܕܒܫܡܝܐ ܢܣܝܡ ܥܠܬܗ<EOS> ܘܠܟܠܗܘܢ ܕܝܢ ܕܥܒܕ̈ܐ<EOS>ܕܚܟܟܡܬܐ ܐܢܘܢ ܘܿܠܐ ܕܢܘܕܐ ܐܠܐ ܠܐ ܒܕܡܘܬܐ ܕܝܠܗܘܢ ܕܗܠܝܢ ܠܗܿܘ ܕܬܘܒ ܠܐ ܒܥܝ̈ܢܐ ܕܦܓܪܐ<EOS>ܐܠܐ ܒܠܚܘܕ ܒܪܥܝܢܐ ܕܟܝܐ<EOS> ܘܢܗܝܪܐ ܡܬܝܕܥ ܠܗܿܘ ܡܿܠܟܐ ܕܟܘܠ ܡܠܬܗ ܕܐܠܗܐ ܒܟܘܠܗ ܚܘܒܐ<EOS>ܕܢܦܫܐ ܢܗܠܠ ܘܢܣܓܘܕ ܡܛܠ ܕܐܦ ܦܓܪܗ ܕܓܒܪܐ ܚܟܝܡܐ ܘܝܕܘܥܬܢܐ ܠܐ ܐܢܫ ܡܢ ܡܬܘܡ ܥܝܢ̈ܘܗܝ<EOS>ܐܘ ܪܫܗ ܐܘ ܐܝܕ̈ܘܗܝ ܐܘ ܪ̈ܓܠܘܗܝ ܐܘ ܫܪܟܐ ܕܒܣܪܗ݀ ܚܕ ܟܡܐ ܠܬܟܣܝܬܐ ܕܠܒܘܫܗ ܕܡܢ ܠܒܪ ܠܐ<EOS>ܩܿܪܐ ܚܟܡܬܐ ܐܦܠܐ ܡܐܢ̈ܐ ܕܒܒܝܬܐ ܚܟܝܡܝܢ<EOS> ܘܐܦܠܐ ܡܐܢ̈ܐ ܕܬܫܡܫܬܐ ܕܦܝܠܘܣ̈ܦܐ ܒܗܿܘ ܕܝܢ<EOS>ܟܣܝܐ ܕܠܐ ܡܬܚܙܐ<EOS> ܡܕܥܐ ܕܐܝܬ ܒܒܪ ܐܢܫܐ ܟܠ ܕܐܝܬ ܒܗ ܪܥܢܐ ܡܬܕܡܪ<EOS>ܕ<EOS> ܗܟܢܐ ܘܝܬܝܪܐܝܬ ܩܕܡ ܗܠܝܢ ܨܒ̈ܬܐ ܕܡܬܚܙܝܢ ܕܐܝܬܝܗܘܢ ܓܘܫ̈ܡܘܗܝ ܕܗܢܐ<EOS>ܟܠܗ ܥܠܡܐ ܕܡܢ ܚܕܐ ܗܝܠܐ ܥܒܝܕܝܢ ܒܗܿܘ ܟܣܝܐ ܕܠܐ ܡܬܚܙܐ ܡܠܬܐ ܒܗܿܘ ܥܒܘܕܐ ܕܕܡܘ̈ܬܐ ܕܟܠ<EOS>ܘܡܨܒܬܢܐ ܢܬܕܡܒܪ ܕܐܝܬܘܗܝ ܡܠܬܐ ܝܚܝܕܐ ܕܐܠܗܐ<EOS> ܕܠܗ ܗܘ ܥܒܘܕܐ ܕܟܠ ܗܘ ܕܠܗܠ ܡܢ ܟܘܠ<EOS>ܘܠܥܠ ܡܢ ܟܠܗܿ ܐܘܣܝܐ ܗܘ ܡܢܗ ܐܝܟ ܨܡܚܐ ܕܢܘܗܪܐ ܡܢ ܐܠܗܘܬܐ ܕܝܠܗ ܐܘܠܕ ܘܞܡܕܒܪܢܐ<EOS>ܘܬܪܨܢܐ ܕܗܢܐ ܟܠ ܐܩܝܡܗ<EOS>ܗ<EOS> ܡܛܠ ܓܝܪ ܕܠܐ ܡܫܒܚܐ ܗܘܬ ܕܐܘܣܝܐ ܗܕܐ ܪ̈ܓܘܫܡܐ ܪܕܘܝܬܐ ܘܟܝܢܐ ܗܢܐ<EOS>ܕܡ̈ܠܝܠܐ ܕܗܫܐ ܗܘܐ<EOS> ܕܢܬܩܪܒ ܠܐܠܗܐ ܡܕܒܪܢܐ ܕܟܠ݀ ܡܛܠ ܣܓܝܐܘܬܐ ܕܚܣܝܪܘܬܗ ܕܡܢ ܡܝܪܬܐ݀<EOS>ܗܼܘ ܓܝܪ ܐܝܬܘܗܝ ܗܘܐ ܐܝܬܝܐ ܠܗܠ ܘܠܥܠ ܡܢ ܟܘܠ ܕܠܐ ܡܬܐܡܪ ܘܠܐ ܡܬܕܪܟ ܘܠܐ ܡܬܢܩܦ ܕܥܡܪ<EOS>ܒܢܘܗܪܐ ܓܐܝܐ ܕܠܝܬ ܐܟܘܬܗ݀ ܐܝܟ ܕܐܡܪܢ ܡ̈ܠܐ ܐܠܗܝ̈ܬܐ ܗܕܐ ܕܝܢ ܠܐ ܐܝܬܝܗ ܗܘܬ<EOS> ܘܡܢ ܠܐ<EOS>ܡܕܡ ܐܣܪܚܗܿ ܘܣܓܝ ܦܪܝܫܐ ܘܠܪܘܚܩܐ ܣܓܝܐܐ ܢ ܟܝܢܐ ܕܐܝܬܝܐ ܡܒܥܕܐ ܫܦܝܪ ܗܟܝܠ ܗܘ ܡܠܐ ܟܘܠ<EOS>ܛܒ̈ܢ ܐܠܗܐ ܕܟܠ ܡܨܥܝܐ ܩܿܕܡ ܣܡ ܚܝܠܐ ܐܠܗܝܐ ܕܝܚܝܕܝܗ ܕܣܿܦܩ ܠܟܠ<EOS>ܕܚܬܝܬܐܝܬ ܘܡܝܬܪܐܝܬ ܘܩܪܝܒܐܝܬ ܥܡ ܐܒܘܗܝ ܡܡܠܠ<EOS> ܘܡܢ ܠܓܘ ܡܢ ܟܣܝܘܬܗ ܡܩܒܠ<EOS> ܘܡܟܝܟܐܝܬ<EOS>ܡܬܬܚܐ ܐܟܘܬܗܘܢ ܒܐܣܟܡܗܘܢ ܕܗܿܢܘܢ ܕܡܒܥܕܝܢ ܡܢ ܗܿܝ ܪܝܫܘܬܐ ܐܚܪܢܝܐܝܬ ܓܝܪ ܐܦܠܐ ܙܗܝܐ<EOS>ܘܠܐ ܟܐܢܐ<EOS> ܕܗܿܘ ܕܠܗܠ ܡܢ ܟܠ ܘܠܥܠ ܡܢ ܟܘܠ ܒܗܿܝܠܐ ܡܬܚܒܠܢܝܬܐ ܘܒܓܘܫܡܐ ܢܬܚܿܠܛ ܕܡܛܠ<EOS>ܗܕܐ ܡܠܬܐ ܐܠܗܝܐ ܒܡܘܙܓܐ ܚܠܕ ܒܗܢܐ ܟܠ<EOS> ܘܥܪ̈ܩܐ ܕܟܘܠ ܐܣܪ ܒܚܝܠܐ ܐܠܗܝܐ ܕܠܐ ܓܘܫܡ<EOS>ܘܡܘܒܠ ܘܡܝܬܐ ܟܕ ܡܕܒܪ ܒܟܠ ܚܟ̈ܡܢ ܐܝܟܢܐ ܕܡܬܚܙܐ ܠܗ ܕܫܦܝܪ<EOS>ܘ<EOS> ܬܚܘܝܬܗ ܕܝܢ ܕܡܠܬܐ ܓܠܝܐ ܗܝ݀ ܐܠܘ ܓܝܪ ܕܢܦܫܗܝܢ ܗܘܝ ܡܢܘ̈ܬܗ ܕܥܠܡܐ<EOS>ܗܿܢܝܢ ܕܡܥܕܝܢ ܐܢܚܢܢ ܕܢܩܪܐ ܐܢܝܢ ܐܣܛܘ̈ܟܣܐ ܩܕ̈ܡܝܐ ܕܟܠ<EOS> ܐܪܥܐ ܘܡܝ̈ܐ ܘܐܐܪ ܘܢܘܪܐ ܘܡܢ<EOS>ܟܝܢܐ ܒܠܝܠܐ ܐܬܩܼܝܡܘ ܗܘܘ<EOS> ܗܢܐ ܕܐܦ ܒܥܝ̈ܢܝܢ ܚܿܙܝܢ ܐܢܚܢܢ ܠܗ<EOS> ܘܐܢ ܚܕܐ ܐܝܬܝܗܿ ܗܘܬ<EOS>ܐܘܣܝܐ ܕܟܠ<EOS> ܗܿܝ ܕܡܩܒܠܢܝܬܐ ܕܟܘܠ ܘܐܡܐ ܘܡܪܒܝܢܝܬܐ ܗܿܢܝܢ ܕܨܢܝܥܝܢ ܒܗܝܢ ܡܚܒܝܢ<EOS>ܕܢܩܪܘܢܗܿ<EOS> ܘܕܠܐ ܕܡܘܬܐ ܗܘܬ ܘܕܠܐ ܚܙܘܐ݀ ܘܡܠܝܐܝܬ ܕܠܐ ܢܦܫܐ ܘܕܠܐ ܡܠܬܐ ܡܢ ܐܝܟܐ ܐܢܫ<EOS>ܢܐܡܪ ܗܢܐ ܥܠܡܐ ܕܒܗ ܕܗܼܘܐ ܠܗ ܘܡܢܐܝܟܐ ܦܘܪܫܢܐ ܕܐܣ̈ܛܘܟܣܐ ܘܡܢ ܐܝܟܐ ܪܗܛܐ ܕܗܠܝܢ<EOS>ܕܠܩܒܘܠܐ ܠܫܘܝܘܬܐ<EOS> ܘܡܢܘ ܠܗܢܐ ܐܣܛܘܟܣܐ ܝܩܝܪܐ ܕܐܪܥܐ ܠܥܠ ܢ ܐܘܣܝܐ ܪܛܝܒܬܐ ܕܢܪܟܒ ܦܩܕ<EOS>ܙ<EOS> ܘܡܢܘ ܠܟܝܢܐ ܗܢܐ ܕܡܝ̈ܐ ܕܪܕܐ ܠܬܚܬ ܐܗܦܼܟ ܘܠܒܣܬܪܗ ܠܪܘܡܐ ܒܥܢ̈ܢܐ<EOS>ܐܣܩ<EOS>ܚ<EOS> ܘܡܢܗ ܠܚܝܠܐ ܕܢܘܪܐ ܦܟܼܪ ܕܬܚܠܘܕ ܒܩܝܣܐ ܘܒܗܿܢܘܢ ܕܠܩܘܒܠܗ ܒܟܝܢܗܘܢ<EOS>ܡܙܓܗ<EOS>ܛ<EOS> ܡܢܘ ܠܗܢܐ ܐܐܪ ܩܪܝܪܐ ܒܚܝܠܐ ܚܡܝܡܐ ܚܠܛ<EOS> ܘܡܢ ܬܟܬܘܫܗܘܢ ܕܥܡ ܚܞܕܕ̈ܐ<EOS>ܫܪܐ ܐܢܘܢ ܘܠܚܘܒܐ ܪܥܝ ܐܢܘܢ<EOS>ܝ<EOS> ܡܢܘ ܠܓܢܣܐ ܡܝܘܬܐ ܒܐܣܟܡܐ ܕܝܘܒܠܐ ܐܬܦܼܪܣ݀ ܘܠܥܘܡܪܐ ܢܓܝܪܐ ܕܚܝ̈ܐ<EOS>ܕܠܐ ܡܝܬܝܢ ܐܦܼܩ<EOS>ܝܐ<EOS> ܡܢܘ ܗܟܢܐ ܠܕܟܪܐ ܕܡܝ ܘܐܣܟܡܐ ܕܢܩܒܬܐ ܥܿܒܕ ܘܠܬܪ̈ܝܗܘܢ ܫܘܬܦ ܠܚܕ<EOS>ܪܘܟܒܐ ܘܚܕ ܫܘܪܝܐ ܕܝܠܕܐ ܠܟܠܗܝܢ ܚܝ̈ܘܬܐ ܐܫܼܟܚ ܝܒ<EOS> ܡܢܘ ܠܗܢܐ<EOS>ܙܪܥܐ ܪܕܘܝܐ ܕܝܠܕܐ ܡܢ ܪܕܝܗ ܡܬܚܚܒܠܢܐ ܘܣܟܠܐ ܚܠܦ<EOS> ܘܝܠܕܐ ܕܚܝ̈ܐ ܥܿܒܕܗ<EOS>ܝܓ<EOS> ܡܢܘ ܗܠܝܢ ܟܘܠܗܝܢ ܘܪ̈ܒܘܬܐ ܕܠܗܠ ܡܢܗܝܢ ܕܡܝܪܬܢ ܡܢ ܟܠ ܬܗܪ̈ܝܢ ܘܡܢ<EOS>ܟܘܠ ܬܡܗ̈ܝܢ ܥܕܡܐ ܠܗܫܐ ܣܿܥܪ<EOS>ܝܕ<EOS> ܡܢܘ ܒܟܘܠ ܝܘ̈ܡܝܢ ܘܒܟܠ ܫܥܝ̈ܢ݀ ܝܠܕܝ̈ܗܘܢ ܕܗܠܝܢ ܘܫܘܚ̈ܠܦܝܗܘܢ<EOS>ܟܣܝܐܝܬ ܘܒܚܠܐ ܕܠܐ ܡܬܚܙܐ ܥܿܒܕ<EOS>ܝܗ<EOS> ܐܠܐ ܥܠܬܐ ܕܗܠܝܢ ܟܠܗܝܢ ܗܘ ܥܒܕ ܬܕܡܪ̈ܬܐ ܡܠܬܗ ܕܐܠܗܐ ܟܐܢܐܝܬ<EOS>ܢܬܐܡܪ ܡܠܬܐ ܓܝܪ ܕܐܠܗܐ ܒܫܪܪܐ ܕܒܚܝܠ ܟܠ ܡܫܒܚ ܒܟܠܡܕܡ ܢܦܫܗ ܦܫܛ ܠܥܠ ܠܪܘܡܐ ܘܠܬܚܬ<EOS>ܠܥܘܡܩܐ ܢܦܫܗ ܕܠܐ ܓܫܘܡ ܡܬܚ݀ ܘܦܬܝܐ ܘܐܘܪܒܐ ܕܟܠ ܒܦܬܝܘܬܐ ܐܝܟ ܕܒܐܝܕ̈ܘܗܝ ܠܒܟ ܘܟܢܫ<EOS>ܗܢܐ ܟܘܠ ܘܚܨ ܘܡܐܢܐ ܗܢܐ ܕܡܠܐ ܟܠ ܪ̈ܘܟܒܝܢ ܗܼܘ ܠܗ ܩܒܼܥ<EOS> ܘܠܗܕܐ ܐܘܣܝܐ ܕܓܘܫ̈ܡܐ ܕܠܐ<EOS>ܡܠܬܐ ܘܕܠܐ ܕܡܘܬܐ ܘܕܠܐ ܚܙܘܐ ܒܟܠ ܚܟܡ̈ܢ ܘܒܚܝܠܐ ܡܠܝܠܐ ܫܦܝܪ ܒܗܘܢ ܒܡ̈ܬܚܐ ܗܠܝ<EOS>ܕܡܦܪܫܝܢ ܐܩܦ ܘܠܚܡ ܘܠܗ ܠܫܡܫܐ ܘܠܗܣܪܐ ܘܠܢܗܝܪ̈ܐ ܗܿܢܘܢ ܕܒܫܡܝܐ ܒܡ̈ܠܐ ܕܠܐ ܡܬܡܠܠܢ<EOS>ܡܕܒܪ ܘܠܚܫܚܬܐ ܕܟܠ ܡܬܪܨ<EOS>ܝܘ<EOS> ܘܗܼܘ ܗܢܐ ܡܠܬܗ ܕܐܠܗܐ ܘܐܦ ܥܠ ܐܪܥܐ ܢܦܫܗ ܥܡܩ<EOS> ܘܟܠܗܘܢ ܓܢ̈ܣܐ<EOS>ܡܦ̈ܬܟܐ ܕܚܝ̈ܘܬܐ ܘܟܘܠܗܝܢ ܕܡܘ̈ܬܐ ܕܢܨܒ̈ܬܐ ܫܦܝܪ̈ܬܐ ܐܩܝܡ<EOS>ܝܙ<EOS> ܘܗܼܘ ܗܢܐ ܡܠܬܗ ܕܐܠܗܐ ܐܦ ܥܕܡܐ ܠܥܘܡܩ̈ܘܗܝ ܢܕܝܡܐ ܥܡܕ ܘܗܿܢܝܢ<EOS>ܟܝ̈ܢܐ ܣܚܝ̈ܐ ܐܬܦܼܪܣ<EOS> ܘܬܘܒ ܗܪܟܐ ܪ̈ܒܘܬܐ ܕܕܡ̈ܘܬܐ ܕܠܐ ܡܬܡܢܝܢ ܘܟܘܠ ܓܢ̈ܣܐ ܡܦܪ̈ܫܐ<EOS>ܕܚܝ̈ܘܬܐ ܥܒܕ<EOS>ܝܚ<EOS> ܘܗܼܘ ܗܢܐ ܐܦ ܗܢܿܝܢ ܕܒܟܪܣܐ ܡܬܒܛܢܝܢ ܠܓܘ ܒܗܿ ܒܐܘܡܢܘܬܐ ܕܟܝܢܐ<EOS>ܡܫܡܠܐ ܘܓܒܠ ܚܝ̈ܐ ܘܗܘ ܗܢܐ ܐܦ ܠܗܕܐ ܐܘܣܝܐ ܪܛܝܒܬܐ ܟܝܢܐ ܪܕܘܝܐ ܘܝܩܝܪܐ ܠܥܠ ܠܪܘܡܐ ܐܩܠ<EOS>ܘܟܢ ܠܚܠܝܘܬܐ ܫܿܚܠܦ ܘܒܟܝܠܐ ܥܠ ܐܪܥܐ ܡܝܬܐ ܘܒܙ̈ܒܢܐ ܕܚܪ̈ܝܩܝܢ ܦܘܪܢܣܗ ܡܫܡܠ<EOS> ܒܕܡܘܬ<EOS>ܐܟܪܐ ܡܝܬܪܐ ܕܐܫܩܝ ܫܦܝܪ ܐܪܥܗ݀ ܘܒܝܒܝܫܘܬܐ ܪܛܝܒܘܬܐ ܡܙܓ<EOS> ܘܡܫܚܠܦ ܒܟܠ<EOS>ܐܣ̈ܟܡܝܢ ܒܙܒܢ ܒܗܒ̈ܒܐ ܘܒܙܒܢ ܒܐܣܟ̈ܡܐ ܕܟܠ ܓܢܣ݀ ܘܒܙܒܢ ܒܪ̈ܚܢܐ ܒܣ̈ܝܡܐ ܘܒܙܒܢ ܒܦܐܪ̈ܐ<EOS>ܕܡܫܚܠܦܝܢ ܒܦܘܪ̈ܫܢܝܗܘܢ ܘܒܙܒܢ ܠܛܥܡ̈ܬܐ ܕܟܠ ܓܢ̈ܣܝܢ ܕܒܘܣ̈ܡܐ ܝܿܗܒ<EOS>ܝܛ<EOS> ܘܢܡܐ ܡܬܒܥܐ ܠܝ ܕܥܠ ܚܝ̈ܠܘܗܝ ܕܡܠܬܐ ܕܐܠܗܐ ܐܡܼܪ ܕܐܡܼܪ ܘܐܫܝܚ ܥܠ<EOS>ܡܕܡ ܕܠܐ ܡܫܟܚܐ ܕܟܠܗ ܬܪܥܝܬܐ ܡܝܘܬܬܐ ܣܓܝ ܙܿܟܐ ܣܘܥܪܢܗ ܓܠܝܐ<EOS>ܟ<EOS> ܐܚܪ̈ܢܐ ܗܟܝܠ ܠܗ ܠܗܢܐ ܟܝܢܐ ܕܟܘܠ ܫܡܗܘܗܝ݀ ܘܐܚܪ̈ܢܐ ܢܦܫܐ ܕܟܠ݀<EOS>ܘܐܚܪ̈ܢܐ ܚܠܦܐ݀ ܘܐܚܪ̈ܢܐ ܕܗܼܘܝܘ ܐܠܗܐ ܗܿܘ ܕܠܗܠ ܡܢ ܟܘܠ ܐܡܼܪܘ݀ ܘܠܐ ܝܕܥܢܐ ܐܝܟܢܐ<EOS>ܗܠܝܢ ܕܒܪܘܚܩܐ ܣܓܝ ܦܪܝܫܢ ܚܠܛܘ<EOS> ܘܗܿܘ ܡܕܒܪܢܐ ܕܟܘܠ ܗܘ ܚܝܠܐ ܕܐܝܬܘܬܐ ܕܠܥܠ ܡܢ ܟܠ<EOS>ܠܬܚܬ ܥܠ ܐܪܥܐ ܪܡܝܘ ܘܒܓܘܫ̈ܡܐ ܥܡ ܗܝܠܐ ܡܬܚܒܠܢܝܬܐ ܚܠܛܘ݀ ܘܕܡܨܥܬ ܚܝܘ̈ܬܐ ܕܠܐ ܡܠܬܐ<EOS>ܘܡ̈ܠܝܠܬܐ ܘܡܝܘܬܬܐ ܘܕܠܐ ܡܝܬܢ ܕܡܬܟܪܟ ܐܡܼܪܘ݀ ܐܠܐ ܗܼܢܘܢ ܗܠܝܢ<EOS>ܟܐ<EOS> ܡܠܦܢܘܬܐ ܕܝܢ ܐܠܗܝܬܐ ܠܗܿܘ ܕܠܥܠ ܡܢ ܟܠ ܛܒ̈ܢ݀ ܠܗ ܠܗܿܘ ܕܗܼܘܝܘ<EOS>ܥܠܬܐ ܕܟܠ݀ ܕܠܗܠ ܡܢ ܟܠܗܿ ܡܬܕܪܟܢܘܬܐ ܐܝܬܘܗܝ ܐܡܪܐ<EOS> ܕܡܛܠ ܗܕܐ ܠܐ ܡܬܐܡܪ ܘܠܐ ܡܬܡܠܠ<EOS>ܘܠܐ ܡܫܬܡܗ<EOS> ܘܠܐ ܗܘܐ ܒܠܚܘܕ ܡܢ ܒܪ ܩܠܐ ܐܠܐ ܐܦ ܡܢ ܟܘܠܗܿ ܬܪܥܝܬܐ ܡܥܠܝ ܗܘ ܘܠܐ ܒܕܘܟܐ<EOS>ܡܬܠܒܟ ܘܠܐ ܒܓܘܫ̈ܡܐ ܗܘ ܐܦܠܐ ܒܫܡ̈ܝܐ ܘܠܐ ܒܐܬܝܪ ܘܠܐ ܒܚܕܐ ܡܢ ܡܢܘ̈ܬܐ ܕܟܠ ܐܠܐ ܐܟܚܕܐ<EOS>ܒܟܠ ܗܘ ܘܡܢ ܟܠ ܠܒܪ ܗܘ ܒܥܘܡܩܐ ܕܒܣܝܘܬܐ ܕܝܕܥܬܐ ܢܛܝܪ ܠܗܢܐ ܒܠܚܘܕ ܐܠܗܐ ܕܫܪܪܐ ܕܢܕܥ<EOS>ܡ̈ܠܐ ܐܠܗܝ̈ܬܐ ܡܠܦܢ ܕܪܚܝܩ ܡܢ ܟܠܗܿ ܐܘܣܝܐ ܕܓܘܫ̈ܡܐ ܘܢܘܟܪܝ ܡܢ ܟܘܠܗܿ ܬܫܡܫܬܐ<EOS>ܕܡܕܒܪܢܘܬܐ ܕܡܛܠ ܗܕܐ ܕܟܘܠ ܡܢܗ ܐܠܐ ܠܐ ܗܘܐ ܒܐܝܕܗ ܗܘ ܐܫܬܠܡ ܠܢ<EOS>ܟܒ<EOS> ܐܠܐ ܗܼܘ ܒܕܡܘܬ ܡܿܠܟܐ ܠܓܘ ܒܒܣܝܘܬܐ ܘܒܛܫܝܘܬܐ ܐܝܟܐ ܕܠܐ ܡܬܕܪܟ ܒܗ<EOS>ܒܪܘܡܐ ܕܚܙܬܗ ܝܿܬܒ ܘܒܠܚܘܕ ܒܚܝܠܐ ܕܨܒܝܢܗ ܡܕܒܪ ܘܡܛܟܣ ܒܨܒܝܢܗ ܓܝܪ ܐܝܬܘܗܝ ܗܿܘ ܡܕܡ<EOS>ܕܐܝܬܘܗܝ ܘܐܠܐ ܨܿܒܐ ܠܐ ܐܝܬܘܗܝ<EOS> ܨܿܒܐ ܕܝܢ ܟܠ ܛܒ̈ܬܐ<EOS> ܡܛܠ ܕܐܦ ܗܼܘ ܛܒܐ ܗܘ ܒܐܘܣܝܐ<EOS>ܕܝܠܗ<EOS> ܟܓ<EOS> ܗܼܘ ܕܝܢ ܕܒܐܝܕܗ ܟܠ ܡܕܡ ܡܠܬܐ ܐܠܗܐ ܡܢ ܠܥܠ ܡܢ<EOS>ܐܒܘܗܝ ܛܒܐ݀ ܐܝܟ ܕܡܢ ܡܒܘܥܐ ܕܠܐ ܣܟܐ<EOS> ܕܪܕܐ ܒܟܠܙܒܢ݀ ܘܡܡܛܪ ܒܡ̈ܠܐ ܕܠܐ ܡܬܐܡܪܢ ܒܐܒܕܝܢ<EOS>ܢܗܪܐ ܢܦܩ݀ ܟܕ ܡܠܐ ܟܘܠܗ ܠܦܘܪܩܢܐ ܕܓܘܐ ܕܟܠ<EOS> ܘܐܝܟ ܕܒܬܚܘܝܬܐ ܕܝܢ ܕܐܟܘܬܢ ܗܘ ܟܣܝܐ ܕܠܐ<EOS>ܡܬܚܙܐ ܡܕܥܐ ܕܐܝܬ ܒܢ<EOS> ܗܿܘ ܕܐܝܟܢ ܗܘ ܘܡܢܐ ܗܘ݀ ܒܐܘܣܝܐ ܕܝܠܗ ܠܐ ܐܢܫ ܡܡܬܘܡ ܡܢ ܒܢ̈ܝ<EOS>ܐܢܫܐ ܝܕܥ ܘܐܝܟ ܡܿܠܟܐ ܒܟܣܝܘܬܐ ܠܓܘ ܒܬܘܢܘ̈ܗܝ ܝ݀ܬܒ݀ ܘܥܠ ܣܘܪ̈ܥܢܐ ܡܬܚܫܒ ܡܠܬܐ ܕܝܢ<EOS>ܡܢܗ ܢܿܦܩܐ ܝܚܝܕܝܬܐ ܐܝܟ ܕܡܢ ܐܒܐ ܕܡܢ ܟܣܝܘܬܐ ܕܛܫܝܘܬܐ<EOS> ܝܠܝܕܐ ܘܗܼܝ ܩܘܕܡܐ ܠܟܠ ܐܢܫ<EOS>ܡܠܐܟܐ ܠܬܪܥܝܬܐ ܕܐܒܘܗܿ ܗܿܘܝܐ ܘܠܓܠܝܐ ܡܟܙܪܐ ܗܠܝܢ ܕܒܟܣܝܐ ܐܒܘܗܿ ܐܬܚܫܒ<EOS> ܘܒܥܒܕܐ<EOS>ܡܫܠܡܐ ܨܒܝܢܐ݀ ܟܕ ܥܒܪܐ ܒܡܫܥܬܐ ܕܟܠ ܗܝܕܝܢ ܗܠܝܢ ܡܩܒܠܢ ܥܘܕܪܢܐ ܕܡܢ ܡܠܬܐ<EOS> ܘܠܗ ܠܟܣܝܐ<EOS>ܕܠܐ ܡܬܚܙܐ ܡܕܥܐ ܠܗܿܘ ܕܐܒܘܗܿ ܗܘ ܕܡܠܬܐ ܠܐ ܡܢ ܡܬܘܡ ܐܢܫ ܚܙܝܗܝ ܒܥܝ̈ܢܐ ܐܟܘܬܗܝܢ ܕܝܢ<EOS>ܕܗܠܢ݀ ܗܿܢܘ ܕܝܢ ܠܗܠ ܡܢ ܟܠ ܬܚ̈ܘܝܢ ܘܟܠ ܕܡܘ̈ܢ ܗܘ ܡܠܬܐ ܡܫܠܡܢܝܬܐ ܕܐܠܗܐ ܡܠܟܐ ܕܟܘܠ݀<EOS>ܐܝܟ ܒܪܐ ܝܚܝܕܝܐ ܕܐܒܘܗܝ<EOS> ܠܐ ܗܘܐ ܒܚܝܠܐ ܕܢܦܩܐ ܐܬܩܡ݀ ܐܦܠܐ ܒܗܓܝܢܐ ܕܫܡ̈ܗܐ ܘܕܡ̈ܠܐ<EOS>ܒܟܝܢܗ ܐܬܬܩܢ<EOS> ܐܦ ܠܐ ܒܒܪܬ ܩܠܐ ܕܒܝܕ ܢܩܫܐ ܕܐܐܪ ܡܬܪܫܡ<EOS> ܡܠܬܐ ܕܝܢ ܐܝܬܘܗܝ ܚܝܐ<EOS>ܘܣܥܘܪܐ ܕܐܠܗܐ ܕܥܠ ܟܠ<EOS> ܘܒܐܣܝܐ ܕܝܠܗ ܐܝܬܘܗܝ ܚܝܠܐ ܕܐܠܗܐ ܘܚܟܡܬܐܕܐܠܗܐ݀ ܘܢܿܦܩ ܡܢ<EOS>ܐܠܗܘܬܗ ܘܡܢ ܡܠܟܘܬܗ ܕܐܒܘܗܝ ܘܐܝܬܘܗܝ ܝܠܕܐ ܛܒܐ ܕܐܒܐ ܛܒܐ ܘܦܪܘܩܐ ܕܓܘܐ ܕܟܠ ܘܡܫܩܐ ܠܟܠ<EOS>ܚܝ̈ܐ ܘܡܠܬܐ ܘܚܟܡܬܐ ܘܢܘܗܪܐ ܘܟܠܗܝܢ ܛܒ̈ܬܐ ܡܢ ܡܠܝܘܬܐ ܕܝܠܗ ܠܟܘܠ ܡܫܦܥ݀ ܡܫܩܐ ܕܝܢ ܠܐ<EOS>ܗܘܐ ܒܠܚܘ ܕܠܗܿܢܝܢ ܕܩܕܡܘܗܝ ܘܩܪܝܒܢ ܠܗ<EOS> ܐܠܐ ܐܦ ܠܗܿܢܝܢ ܕܒܪܘܚܩܐ ܦܪܝܫܢ ܕܥܠ ܐܪܥܐ<EOS>ܘܕܒܝܡܐ ܘܐܢ ܐܝܬ ܟܝܢܐ ܐܚܪܢܐ ܒܡܕܡ ܕܐܝܬܘܗܝ ܘܠܟܠܗܘܢ ܐܟܚܕܐ ܬܚܘ̈ܡܐ ܘܕܘܟ̈ܝܬܐ ܘܢܡܘ̈ܣܐ<EOS>ܘܝܘܪ̈ܬܢܐ ܡܛܟܣ<EOS> ܒܟܐܢܘܬܐ ܘܒܫܘܠܛܢܐ ܕܡܠܟܘܬܗ ܘܠܕ ܚܕ ܡܦܪܢܣ ܘܝܿܗܒ ܡܕܡ ܕܫ݀ܘܐ ܘܠܡܢܗܘܢ<EOS>ܕܒܟܪܟܐ ܕܠܥܠ ܡܢ ܥܠܡܐ ܘܠܡܢܗܘܢ ܕܒܗܘܢ ܒܫܡܝܐ ܢܥܡܪܘܢ ܘܠܡܢܗܘܢ ܒܥܘܡܪܐ ܕܐܬܝܪ ܘܠܡܢܗܘܢ<EOS>ܒܐܐܪ ܘܠܡܢܗܘܢ ܒܐܪܥܐ<EOS>ܡܦܪܫ<EOS> ܘܗܝܕܝܢ ܟܕ ܡܫܢܐܡܢ ܗܠܝܢ ܬܘܒ ܒܐܚܪܢܐ ܓܒܐ ܡܦܪܫ ܫܦܝܪ ܥܘܡܪܐ<EOS>ܕܟܠ݀ ܘܥܝ̈ܕܐ ܘܐܣܟ̈ܡܐ ܒܦܘܪܫܢܐ ܡܝܒܠ<EOS> ܘܚܝ̈ܐ ܕܣܝܒܪ̈ܬܐ ܠܐ ܗܘܐ ܕܡ̈ܠܝܠܐ ܒܠܚܘܕ ܐܠܐ ܐܦ<EOS>ܕܚܝ̈ܘܬܐ ܕܠܐ ܡܠܬܐ ܠܚܫܚܬܐ ܕܡ̈ܠܝܠܐ ܒܛܝܠ ܠܗ<EOS>ܟܕ<EOS> ܘܠܡܢܗܘܢ ܒܘܣܡܐ ܕܚܝ̈ܐ ܡܝܘ̈ܬܐ ܕܙܒܢܐ<EOS> ܘܠܡܢܗܘܢ ܕܢܫܬܘܬܦܘܢ ܠܠܐ<EOS>ܡܝܘܬܘܬܐ ܝܿܗܒ݀ ܘܟܠܡܕܡ ܗܘ ܐܝܟ ܡܠܬܐ ܕܐܠܗܐ ܣܿܥܪ ܘܟܕ ܩܪܝܒ ܠܟܠܡܕܡ ܘܥܠ ܟܠܡܕܡ ܒܚܝܠܐ<EOS>ܡܠܝܠܐ ܪܕܐ ܘܠܥܠ ܠܘܬ ܐܒܘܗܝ ܚܿܐܪ ܘܒܪ̈ܡܙܘܗܝ ܠܗܠܝܢ ܕܠܬܚܬ ܘܒܬܪܗ ܢܩܦܐܝܬ ܐܝܟ ܦܘܪܩܐ<EOS>ܕܟܠ ܡܕܒܪ ܘܡܡܨܥ ܗܟܢܐ ܘܡܿܩܪܒ ܠܘܬ ܐܝܬܝܐ ܗܕܐ ܐܘܣܝܐ ܕܗܘ̈ܝܐ<EOS> ܐܣܪܐ ܗܘܗܘܢܐ ܕܠܐ<EOS>ܡܬܦܣܼܩ݀ ܡܠܬܐ ܕܐܠܗܐ ܕܒܡܨܥܬܐ ܐܝܬܘܗܝ<EOS> ܕܐܣܪ ܗܿܢܘܢ ܕܡܦܪܫܝܢ ܘܠܐ ܫܒܩ ܠܗܘܢ ܕܠܪܘܚܩܐ<EOS>ܢܦܠܘܢܿ ܗܿܢܘ ܒܛܝܠܘܬܐ ܕܥܠ ܟܠ ܡܢܛܪܢܐ<EOS> ܗܿܢܘܢ ܡܬܪܨܢܐ ܕܟܠ݀ ܗܿܢܘ ܚܝܠܗ ܕܐܠܗܐ ܘܚܟܡܬܗ<EOS>ܕܐܠܗܐ<EOS> ܗܿܢܘ ܒܪܐ ܝܚܝܕܝܐ ܕܐܠܗܐ<EOS> ܐܠܗܐ ܕܡܢ ܐܠܗܐ ܐܬܝܠܕ ܡܠܬܐ<EOS> ܒܪܫܝܬ ܓܝܪ ܐܝܬܘܗܝ ܗܘܐ<EOS>ܡܠܬܐ<EOS> ܘܗܼܘ ܡܠܬܐܐܝܬܘܗܝ ܗܘܐ ܠܘܬ ܐܠܗܐ<EOS> ܘܐܠܗܐ ܐܝܬܘܗܝ ܗܘܐ ܗܼܘ ܡܠܬܐ ܟܠܡܕܡ ܒܗ ܗܘܐ<EOS>ܘܒܠܥܕܘܗܝ ܠܐ ܗܘܐ ܡܕܡ݀ ܡ̈ܠܐ ܫܒܝܚ̈ܬܐ ܕܐܢܫܐ ܐܠܗ̈ܝܐ ܡ̈ܠܦܢ<EOS>ܟܗ<EOS> ܗܿܢܘ ܦܪܘܩܐ ܕܓܘܐ ܕܟܠ݀ ܕܡܛܠܬܗ ܗܝ ܐܘܣܝܐ ܕܟܠ ܡܦܪܥܐ ܘܪܘܙܐ ܕܡܢ<EOS>ܛܠ̈ܘܗܝ ܕܒܟܠ ܙܒܢ ܫܬܝܐ<EOS> ܘܡܬܛܠܝܐ ܒܟܠ ܙܒܢ ܒܩܘܡܬܗ<EOS> ܘܚܙܘܗܿ ܦܐܝܐ ܒܟܠܙܒܢ ܝܿܗܒܐ ܗܘ<EOS>ܕܝܗ ܥܪ̈ܩܝܗܿ ܐܚܝܕ ܘܠܬܘܪܨܐ ܡܫܠܡ ܒܪ̈ܡܙܘܗܝ ܕܐܒܘܗܝ ܠܣܦܝܢܬܐ ܪܒܬܐ ܕܗܢܐ ܟܠܗ ܥܠܡܐ<EOS>ܒܣܘܟ̈ܢܘܗܝ ܡܕܒܪ ܠܗܢܐ ܫܦܝܪ ܐܘܡܢܘܬܐ ܒܪܐ ܝܚܝܕܝܐ ܗܘ ܐܠܗܐ ܕܠܥܠ ܡܢ ܟܠ ܐܝܟ ܐܒܐ ܛܒܐ<EOS>ܦܐܪܐ ܛܒܐ ܝܠܕ ܘܠܗܢܐ ܥܠܡܐ ܡܘܗܒܬܐ ܡܝܬܪܬܐ ܝܿܗܒ ܐܝܟ ܢܦܫܐ ܠܓܦܪܐ ܕܠܐ ܢܦܫܐ<EOS> ܘܒܟܝܢܐ<EOS>ܕܓܘܫܡܐ ܕܠܐ ܡܠܬܐ ܡܠܬܐ ܕܝܠܗ ܐܪܡܝ ܘܠܗܕܐ ܐܘܣܝܐ ܕܠܐ ܕܡܘܬܐ ܘܕܠܐ ܚܙܘܐ<EOS> ܘܕܠܐ ܢܿܦܫܐ<EOS>ܘܕܠܐ ܓܘܢܐ ܒܚܝܠܐ ܕܡܠܬܐ ܐܠܗܝܐ ܐܢܗܪ ܘܐܚܝ<EOS> ܗܿܘ ܕܐܦ ܠܢ ܘܿܠܐ ܕܢܕܥܝܘܗܝ ܘܢܣܓܘܕ ܠܗ ܟܕ<EOS>ܩܪܝܒ ܠܗܝܠܐ ܘܠܐܣ̈ܛܘܟܣܐ ܕܓܘܫ̈ܡܐ ܒܟܠܙܒܢ݀ ܘܗܿܘ ܕܠܐ ܗܝܠܐ<EOS>ܐܝܬܘܗܝ ܘܕܠܐ ܓܘܫܡܐ ܘܠܐ ܚܟܝܡܐ ܐܝܟ ܕܡܢ ܐܚܪ̈ܢܐ ܐܬܚܟܡ<EOS> ܐܠܐ ܗܼܘܝܘ<EOS>ܚܟܡܬܐ ܘܗܼܘܝܘ ܚܝ̈ܐ ܘܗܼܘܝܘ ܢܘܗܪܐ ܝܠܕܐ ܝܕܘܥܬܢܐ ܕܢܘܗܪܐ ܕܠܐ ܡܬܡܠܠ݀ ܘܚܕ ܗܘ ܒܐܘܣܝܐ<EOS>ܕܝܠܗ<EOS> ܐܝܟ ܕܡܢ ܚܕ ܐܒܐ ܐܝܬܘܗܝ ܣܓܝ̈ܐܐ ܕܝܢ ܚܝ̈ܠܐ ܩܢܐ ܗܘ ܒܢܦܫܗ<EOS> ܠܐ ܓܝܪ ܡܛܘܠ<EOS>ܕܣܓܝ̈ܐܬܐ ܐܢܝܢ ܡܢܘ̈ܬܗ ܕܥܠܡܐ ܡܛܠ ܗܢܐ ܢܣܒܪ ܕܣܓܝ̈ܐܐ ܐܢܘܢ ܚܝ̈ܠܐ݀ ܘܐܦܠܐ ܡܛܠ<EOS>ܕܣܓܝ̈ܐܐ ܐܢܘܢ ܥܒ̈ܕܐ ܡܛܠ ܗܢܐ ܐܦ ܣܓܝ̈ܐܐ ܐܠܗ̈ܐ ܘܠܐ ܠܢ ܕܢܩܝܡ<EOS>ܟܘ<EOS> ܛܥܝܘܬܐ ܕܝܢ ܡܪܝܪܬܐ ܒܕܡܘܬ ܫܒܪ̈ܐ ܒܢܦܫ̈ܬܗܘܢ ܒܢ̈ܝ ܐܢܫܐ ܣܓܝ̈ܐܝ<EOS>ܐܠܗ̈ܐ ܛܥܼܘ<EOS> ܕܠܡܢ̈ܘܬܗ ܕܟܠܗ ܥܠܡܐ ܐܠܗ̈ܐ ܥܒܼܕܘ ܐܢܝܢ<EOS> ܘܠܚܕ ܥܠܡܐ ܠܣܓܝ̈ܐܐ ܦܠܓܘܗܝ<EOS>ܐܟܙܢܐ ܕܐܢ ܡܢ ܩܘܝܡܐ ܕܚܕ ܒܪ ܐܢܫܐ ܢܠܒܘܟ ܐܢܫ ܝܚܕܐܝܬ ܥܝ̈ܢܘܢܝ ܘܢܐܡܪ ܕܒܪ ܐܢܫܐ ܗܘ<EOS>ܗܠܝܢ<EOS> ܘܐܕ̈ܢܐ ܬܘܒ ܐܚܪܢܐ ܒܪ ܐܢܫܐ ܘܪܝܫܐ ܬܘܒ ܗܟܘܬ݀ ܘܩܕܠܐ ܘܚܕܝܐ ܘܟܬܦ̈ܬܐ ܘܪ̈ܓܠܐ<EOS>ܘܐܝܕ̈ܐ ܘܫܪܟܐ ܕܗܕ̈ܡܐ ܢܦܣܩ ܩܠܝܠ ܩܠܝܠ݀ ܘܚܝܠܐ ܕܪ̈ܓܫܐ ܢܦܠܓ<EOS> ܒܡܠܬܐ ܘܢܐܡܪ ܕܣܓܝ̈ܐܐ<EOS>ܐܢܘܢ ܒܢ̈ܝ ܐܢܫܐ ܥܠ ܚܕ ܒܪ ܐܢܫܐ<EOS> ܠܐ ܡܕܡ ܝܬܝܪ ܠܘܬ ܚܟܝ̈ܡܐ ܡܬܚܝܒ<EOS> ܐܠܐ ܓܘܚܟܐ<EOS>ܕܠܠܘܬܐ<EOS> ܐܟܘܬܗ ܕܗܢܐ ܐܝܬܘܗܝ ܐܦ ܗܿܘ ܕܪ̈ܒܘܬܐ ܕܐܠܗ̈ܐ ܡܢ ܡܢܘ̈ܬܐ ܕܚܕ ܥܠܡܐ ܡܩܝܡ ܠܗ<EOS>ܘܠܓܘܫ̈ܡܐ ܕܒܟܠ ܕܕܟܝܢܐ ܐܢܘܢ ܪܕܘܝܐ ܘܡܬܒܕܪܢܐ<EOS> ܘܡܢ ܚܕܐ ܗܝܠܐ ܥܒܝܕܝܢ ܠܩܛܥ̈ܐ ܣܓܝ̈ܐܐ<EOS>ܢܦܣܩ<EOS> ܘܬܘܒ ܗܼܘ ܠܢܦܫܗ ܐܠܗ̈ܐ ܢܥܒܕ ܒܡܠܬܐ<EOS>ܟܙ<EOS> ܡܢ ܗܢܐ ܕܝܢ ܣܓܝ ܒܝܫ ܗܘ ܐܝܢܐ ܕܐܦ ܠܗܢܐ ܟܘܠܗ ܥܠܡܐ ܥܒܝܕܐ ܡܠܝܐܝܬ<EOS>ܐܟܚܕܐ ܠܟܠܗ ܕܡܢ ܡܢܘ̈ܬܐ ܣܓܝ̈ܐܬܐ ܐܬܩܝܡ ܢܣܒܪ ܕܐܠܗܐ ܐܝܬܘܗܝ ܘܠܐ ܝܿܕܥ ܕܟܝܢܐ ܐܠܗܝܐ<EOS>ܠܐ ܡܢ ܡܘܬܡ ܡܢ ܡܢܘ̈ܬܐ ܐܬܩܝܡ ܐܦ ܠܐ ܡܪܟܒܐ ܐܝܬܘܗܝ ܕܠܐ ܐܚܪܢܐ ܡܬܒܥܐ ܠܗ ܕܢܪܟܒܝܘܗܝ<EOS>ܘܐܦܠܐ ܐܢ ܣܓܝ ܡܢܘܬܐ ܗܘ ܐܝܬܘܗܝ ܐܠܗܝܐ ܐܝܟܢܐ ܕܝܢ ܡܢ ܦܘܪ̈ܫܢܐ ܕܠܐ ܕܡܝܢ ܒܨܝܪܐ<EOS>ܘܡܝܬܪܐ ܡܬܩܝܡ<EOS> ܗܿܘ ܓܝܪ ܕܡܪܟܒܐ ܗܘ<EOS> ܐܦ ܡܫܬܪܝܢܐ ܐܝܬܘܗܝ݀ ܘܗܿܘ ܕܣܓܝ ܡܢܘ̈ܬܐ ܗܘ<EOS> ܡܢ<EOS>ܩܛܝܪܐ ܠܐ ܕܡܠܐ<EOS> ܗܿܘ ܕܝܢ ܕܒܟܠ ܫܘܐ<EOS> ܘܠܐ ܡܫܚܠܦ ܒܟܠ݀ ܦܫܝܛܐ ܐܝܬܘܗܝ ܘܠܐ ܡܪܟܒܐ<EOS> ܗܿܘ<EOS>ܕܝܢ ܕܡܪܟܒܐ ܗܘ ܡܢ ܕܠܐ ܕܡܝܢ ܡܪܟܒ݀ ܘܗܿܘ ܕܠܐ ܕܡܐ ܐܝܬ ܒܗ ܡܕܡ ܒܨܝܪܐ ܠܘܩܒܠ ܡܝܬܪܐ<EOS> ܐܢ ܓܝܪ ܟܘܠܗ ܢܗܘܐ ܡܝܬܪܐ ܫܘܝܐ ܐܝܬܘܗܝ ܘܕܡܝܐ<EOS> ܐܢ ܗܟܢܐܐܝܬܘܗܝ<EOS>ܒܟ݀ܠ ܘܒܟܘܠܗ ܐܝܬܘܗܝ ܐܟܘܬܗ<EOS> ܘܗܟܐ ܐܝܬܘܗܝ ܒܐܘܣܝܐ ܦܫܝܛܐ ܕܠܐ ܡܢܬܐ ܐܠܐ ܠܐ ܗܘܐ ܗܢܐ<EOS>ܟܝܢܐ ܗܘ ܠܗ ܡܚܘܐ ܟܕ ܡܬܚܙܐ ܗܢܐ<EOS> ܥܠܡܐ ܕܟܠ ܡܬܪܓܫܢܐ ܗܘ ܓܝܪ ܘܡܢ ܪ̈ܒܘܬܐ ܕܡܢܘ̈ܬܐ<EOS>ܡܩܝܡ ܘܡܪܟܒܐ ܐܝܬܘܗܝ ܕܗܼܘ ܒܗ ܒܪ̈ܒܘܬܐ ܕܡܢܘ̈ܬܗ ܡܫܚܠܦ ܘܐܝܟܐ ܕܗܟܐܢ ܐܝܬܘܗܝ ܐܦ ܡܩܒܠ<EOS>ܗܘ ܟܝܢܐ ܕܠܩܘܒܠܐ ܕܡܛܠ ܗܕܐ ܕܡܝܘ̈ܬܐ ܐܟܚܕܐ ܘܕܠܐ ܡܝܘ̈ܬܐ ܘܕܡܠܝ̈ܠܐ ܘܕܠܐ ܡܠܬܐ<EOS>ܘܒܐܘܣܝܐ ܩܪܝܪܬܐ ܘܚܡܝܡܬܐ ܘܪܛܝܒܬܐ ܘܝܒܝܫܬܐ ܡܫܘܬܦ ܗܘ ܗܢܐ ܥܠܡܐ ܕܡܢ ܗܠܝܢ ܟܘܠܗܝܢ<EOS>ܡܚܪܪ ܗܘ ܐܠܗܐ ܐܢ ܓܝܪ ܟܝܢܐ ܕܐܠܗܐ ܦܫܝܛܐ ܗܘ ܘܕܠܐ ܡܢܬܐ ܘܕܠܐ ܪܘܟܒܐ ܐܝܬܘܗܝ<EOS> ܠܗܠ ܗܘ<EOS>ܘܣܓܝ ܒܪܘܚܩܐ ܡܢ ܟܘܠܗ ܛܘܟܣܐ ܕܥܠܡܐ ܗܢܐ ܕܡܬܚܙܐ ܡܛܠ ܗܕܐ ܟܪܘܙܐ ܕܫܪܪܐ ܗܢܐ ܟܕ ܐܡܿܪ<EOS>ܓܠܝܐܝܬ ܩܿܥܐ ܗܘܐ ܡܠܬܐ ܕܐܠܗܐ ܕܐܝܬܘܗܝ ܩܕܡ ܟܠ ܒܠܚܘܕܘܗܝ<EOS> ܐܝܬܘܗܝ ܦܪܘܩܐ ܕܡ̈ܠܝܠܐ<EOS>ܟܠܗܘܢܿ ܐܠܗܐ ܕܝܢ ܕܠܗܠ ܡܢ ܟܠ݀ ܪܝܫ ܡܘܠܕܢܘܬܐ ܕܡܠܬܐ ܕܗܼܘ ܒܠܚܘܕܘܗܝ ܐܝܬܘܗܝ ܥܠܬܐ ܕܟܠ<EOS>ܘܕܝܠܗ ܕܝܚܕܝܗ ܫܪܝܪܐܝܬ ܡܬܐܡܪ ܐܒܐ ܕܡܠܬܐ<EOS> ܗܼܘ ܕܝܢ ܠܥܠ ܡܢܗ ܐܚܪܢܐ ܥܠܬܐ ܠܐ ܡܟܬܒ݀<EOS>ܕܡܛܠ ܗܕܐ ܗܼܘܝܘ ܐܠܗܐ ܒܠܚܘܕܘܗܝ<EOS> ܝܚܕܝܐ ܕܝܢ ܡܢܗ ܢܦܩ ܒܨܒܝܢܐ ܟܣܝܐ ܕܠܐ ܡܬܡܠܠ ܦܪܘܩܐ<EOS>ܕܟܠ ܡܠܬܐ ܕܐܠܗܐ ܚܕ ܗܘ ܕܒܝܕ ܟܘܠ<EOS>ܟܚ<EOS> ܗܿܘ<EOS> ܗܟܝܠ ܥܠܡܐ ܡܬܪܓܫܢܐ ܒܕܡܘܬ ܟܢܪܐ ܗܘ ܣܓܝ ܡܢ̈ܐ<EOS> ܕܡܬܩܝܡ ܡܢ<EOS>ܡܢ̈ܐ ܕܠܐ ܕܡ̈ܝܢ ܡܢ ܩ̈ܛܝܢܬܐ ܘܥܒ̈ܝܬܐ ܘܗܿܢܝܢ ܪ̈ܦܝܬܐ ܘܡ̈ܬܝܚܬܐ ܘܡܨܥ̈ܝܬܐ ܕܫܦܝܪ<EOS>ܡܪ̈ܟܒܢ ܟܠܗܝܢ ܒܐܘܡܢܘܬܐ ܕܡܘܣܩܘܪܘܬܐ<EOS> ܐܟܘܬܗܿ ܕܝܢ ܕܗܕܐ ܐܦ ܗܢܐ ܕܐܝܬܘܗܝ ܣܓܝ ܓܒ̈ܐ<EOS>ܘܣܓܝ ܪ̈ܘܟܒܐ ܘܩܪܝܒܘܬܐ ܐܟܚܕܐ ܘܚܡܝܡܘܬܐ ܕܠܩܘܒܠܗ ܘܪܛܝܒܘܬܐ ܘܝܒܝܫܘܬܐ ܕܐܘܣܝܐ ܠܚܕ<EOS>ܪܘܟܒܐ ܐܬܟܢܫ<EOS> ܘܡܐܢܐ ܐܝܬܘܗܝ ܪܒܐ ܘܥܒܕܐ ܕܐܠܗܐ ܕܟܠ<EOS>ܟܛ<EOS> ܡܠܬܐ ܕܝܢ ܐܠܝܐ ܠܐ ܗܘܐ ܡܢ ܡܢܘ̈ܬܐ ܐܬܩܝܡ<EOS> ܘܐܦܠܐ ܡܢ ܕܠܩܘܒܠܐ<EOS>ܐܬܪܟܼܒ݀ ܘܕܠܐ ܡܢܬܐ ܐܝܬܘܗܝ<EOS> ܘܕܠܐ ܪܘܟܒܐ ܘܫܦܝܪ ܘܚܟܝܡܐܝܬ ܒܟܠ ܕܡܐ ܠܐܒܘܗܝ ܘܠܡܠܟܐ<EOS>ܕܟܠ ܗܝ ܬܫܒܘܚܬܐ ܕܡܬܚܝܒܐ ܘܠܗ ܙܕܩܐ ܡܦܢܐ ܐܟܙܢ ܐܕܒܚܕ ܓܘܫܡܐ ܪ̈ܒܘܬܐ<EOS>ܕܡ̈ܢܘܬܐ ܘܕܗܕ̈ܡܐ ܘܕܓܘ̈ܝܐ ܘܕܡܥܝ̈ܐ ܡܬܟܢܫܝܢܿ ܘܢܦܫܐ ܟܕ ܠܐ ܡܬܚܙܝܐ ܚܕܐ ܒܟܠܗܘܢ<EOS>ܦܫܝܛܐ<EOS> ܘܡܕܥܐ ܕܠܐ ܡܢܬܐ ܘܕܠܐ ܓܘܫܡܐ ܚܕ<EOS> ܗܟܢܐ ܐܦ ܥܠ ܗܢܐ<EOS> ܕܡܢ ܡܢܘ̈ܬܐ ܣܓܝ̈ܐܬܐ<EOS>ܐܬܩܝܡ<EOS> ܥܠܡܐ ܚܕ ܘܗܟܘܬ ܡܠܬܐ ܕܐܠܗܐ ܣܓܝ ܚܝ̈ܠܐ ܘܡܫܟܚ ܒܚܝܠ ܟܠ<EOS> ܚܕ ܒܟܘܠܗܘܢ ܡܬܝܚ݀<EOS>ܘܥܠ ܟܠܗܘܢ ܟܣܝܐܝܬ ܦܫܝܛ ܘܕܟܠ ܕܒܗܘܢ ܗܘ ܐܝܬܘܗܝ ܥܠܬܐ<EOS>ܠ<EOS> ܠܐ ܗܐ ܚܿܙܐ ܐܢܬ ܒܥܝ̈ܢܝܟ ܕܠܟܠܗ ܥܠܡܐ ܚܕ ܫܡܝܐ ܚܕܪ<EOS> ܘܪ̈ܒܘܬܐ<EOS>ܕܣܕܪ̈ܐ ܕܟܘܟ̈ܒܐ ܒܗ ܡܕܝܪܝܢ ܘܬܘܒ ܚܕ ܫܡܫܐ ܘܠܐ ܗܘܐ ܣܓܝ̈ܐܐ ܘܕܟܠܗܘܢ ܒܡܝܬܪܘܬܐ ܕܢܘܗܪܗ<EOS>ܡܟܣܐ ܨܡܚܗܘܢܿ ܗܟܢܐ ܗܟܝܠ ܕܚܕ ܐܒܐ ܕܐܝܬܘܗܝ ܐܦ ܡܠܬܗ ܕܗܢܐ ܚܕ ܘܿܠܐ ܕܢܗܘܐ ܝܠܕܐ ܛܒܐ<EOS>ܕܐܒܐ ܛܒܐ ܐܢ ܕܝܢ ܕܠܡܢܐ ܠܐ ܣܓܝ̈ܐܐ ܒܢ̈ܝܐ ܪܫܐ ܐܢܫ ܘܿܠܐ ܠܗ ܠܗܢܐ ܕܐܦ ܠܡܢܐ ܠܐ ܫܡ̈ܫܐ<EOS>ܣܓܝ̈ܐܐ ܢܩܝܡ ܘܣܗܪ̈ܐ ܘܥܠ̈ܡܐ ܘܒܪ̈ܒܘܬܐ ܐܚܪ̈ܢܝܬܐ ܢܬܥܕܠ ܒܐܣܟܡܐ ܕ̈ܫܢܝܐ ܕܬܪ̈ܝܨܬܐ<EOS>ܕܟܝܢܐ ܘܕܫܦܝܪ ܐܝܬܝܗܝܢ ܡܫܝܚ ܕܢܗܦܘܟ ܐܠܐ ܐܟܙܢܐ ܕܒܡܬܚ̈ܙܝܢܝܬܐ ܫܡܫܐ ܚܕ ܠܟܘܠܗ ܥܠܡܐ<EOS>ܡܬܪܓܫܢܐ ܡܢܗܪ ܗܟܢܐ ܐܦ ܒܡܬܝܕܥܢܝܬܐ ܟܣܝܐܝܬ ܘܟܕ ܠܐ ܡܬܚܙܐ ܠܢ ܚܕ ܡܠܬܗ ܕܐܠܗܐ ܡܠܐ ܟܘܠ<EOS>ܚܝܠ ܠܟܠ ܡܢܗܪ ܡܢܐ ܓܝܪ ܡܬܒܥܝܢ ܗܘܘ ܫܡ̈ܫܐ ܣܓܝ̈ܐܐ ܟܕ ܣܦܩ ܚܕ ܠܫܘܠܡܐ ܕܟܠ<EOS> ܘܡܢܐ ܬܘܒ<EOS>ܡܬܒܥܝܢ ܒܢܝ̈ܐ ܣܓܝ̈ܐܐ ܕܐܠܗܐܜ ܟܕ ܣܿܦܩ ܗܘ ܚܕ ܝܚܕܝܐ ܠܫܘܠܡܐ ܕܨܒܝ̈ܢܘܗܝ ܕܐܒܘܗܝ ܐܢ<EOS>ܓܝܪ ܢܗܘܘܢ ܣܓܝ̈ܐܐ ܐܘ ܕܕܡܝܢ ܗܘܝܢ ܐܘ ܕܠܐ ܕܡܝܢ<EOS> ܘܐܢ ܕܕܡܝܢ ܒܛܠܐ ܠܗܿ ܣܓܝܐܘܬܗܘܢܿ<EOS>ܡܛܠ ܕܚܕ ܡܫܠܡܢܐ ܘܟܠ ܡܫܟܚ<EOS> ܣܿܦܩ ܗܘ ܠܥܒܘܕܘܬܐ ܘܠܬܘܩܢܐ ܕܟܠ ܡܠܬܐ ܓܝܪ ܕܐܠܗܐ ܘܚܟܡܬܐ<EOS>ܕܐܠܗܐ ܘܢܘܗܪܐ ܘܚܝ̈ܐ ܘܟܠܗܿ ܡܠܝܘܬܐ ܕܛܒܘܬܐ ܕܚܕ ܒܐܝܬܘܬܗ ܢܓܪ ܠܗܿ݀ ܠܡܢܝܢܐ<EOS>ܕܣܓܝܐܘܬܗܘܢ ܠܠܐ ܚܫܚܘ ܕܒܛܠܐܝܬ ܘܠܐ ܫܦܝܪ ܒܚܝܠܐ ܕܕܡܐ ܐܫܬܘܬܦܘ݀ ܐܢ ܕܝܢ ܕܠܐ ܕܡܝܢ ܘܠܐ<EOS>ܕܢܗܘܘܢ ܘܡܢܐ ܐܝܬ ܕܢܗܘܐ ܠܘܩܒܠ ܡܫܠܡܢܐ ܘܣܦܩ ܠܟܠ ܕܠܐ ܕܡܐ<EOS> ܐܘ ܗܕܐ ܕܠܐ ܡܫܠܡܢ ܘܚܣܝܪ<EOS>ܒܟܝܢܗ ܐܠܐ ܠܝܬ ܡܕܡ ܝܠܕܐ ܕܐܠܗܐ ܕܠܐ ܡܫܠܡܢ ܡܫܠܡܢܐ ܗܘ ܗܟܝܠ ܝܚܝܕܝܐ ܕܐܠܗܐ ܘܠܐ ܗܘܐ<EOS>ܡ̈ܠܐ ܣܓܝ̈ܐܬܐ ܕܐܠܗܐ ܐܠܐ ܐܠܗܐ ܕܡܢ ܐܠܗܐ ܣܿܦܩ ܠܟܠ݀ ܘܡܫܒܚ ܒܚܝܠ ܟܘܠ<EOS>ܚܕ ܨܠܡܐ ܕܢܘܗܪܐ ܕܐܝܬܘܬܗ݀ ܐܝܟܢܐ ܕܡ̈ܠܐ ܐܠܗܝ̈ܬܐ ܡܫܠܡܢ ܕܠܗܢܝܢܐܢ ܕܬܘܩܢܗܘܢ<EOS>ܘܕܐܣܝܘܬܗܘܢ ܕܟܠܗܘܢ ܗܘ̈ܝܐ ܐܠܨܐܝܬ ܐܬܩܝܡ ܘܒܐܘܣܝܐ ܕܝܠܗ ܚܕ ܗܘ ܘܣܓܝ̈ܐܐ ܒܚܝ̈ܠܘܗܝ<EOS>ܕܒܠܚܘܕܘܗܝ ܢܣܦܩ ܠܬܨܒܝܬܐ ܕܟܠ<EOS>ܠܐ<EOS> ܡܛܠ ܕܐܦ ܟܒܪ ܐܢܫܐ ܚܕܐ ܗܝ ܢܦܫܐ ܘܚܕ ܚܝܠܐ ܡܠܝܠܐ݀ ܘܐܝܬܝܗ ܐܟܚܕܐ<EOS>ܡܬܩܢܢܝܬܐ ܕܣܓܝ̈ܐܐ ܐܢ ܕܬܦܠܘ ܐܪܥܐ ܗܝ ܟܕ ܗܝ<EOS> ܕܬܬܩܢ ܐܠܗܐ ܘܕܬܕܒܪܝܗܿ ܘܕܬܒܢܐ<EOS>ܘܣܓܝ̈ܐܬܐ ܝܠܦܐ ܘܥܒܕܐ݀ ܘܚܕ ܡܕܥܐ ܘܚܘܫܒܐ ܒܒܪ ܐܢܫܐ ܘܡܩܒܠ ܒܙܒܢ ܪ̈ܒܘܬܐ ܕܝܘ̈ܠܦܢܐ<EOS>ܘܡܚܪ ܐܪܥܐ ܗܼܘ ܟܕ ܗܼܘ<EOS> ܘܡܬܒܝܢ ܒܡܪܕܝܬܐ ܕܟܘܟ̈ܒܐ ܘܡ̈ܠܐ ܕܓܪ̈ܡܛܝܩܐ ܘܕܪ̈ܗܪܛܪ̈ܐ<EOS>ܘܕܪ̈ܗܛܪܐ ܡܫܠܡ<EOS> ܘܗܼܘܐ ܗܕܝܐ ܕܐܣܝܘܬܐ ܒܝܘܠܦܢܐ ܘܒܣܘܥܪܢܐ ܕܐܝܕ̈ܝܐ ܘܠܐ ܥܕܡܫܐ ܐܢܫ<EOS>ܡܡܬܘܡ ܣܒܪ ܕܢܦܫ̈ܬܐ ܣܓܝ̈ܐܬܐ ܐܝܬ ܒܚܕ ܦܓܪܐ ܐܦ ܠܐ ܐܬܕܡܪ ܕܣܓܝ̈ܐܐ ܐܘܣܝ̈ܣ ܐܝܬ ܒܒܪ<EOS>ܐܢܫܐ ܡܛܠ ܡܩܒܠܢܘܬܗ ܕܝܘ̈ܠܦܢܐ ܣܓܝܐܐ ܘܐܢ ܕܝܢ ܒܬܐ ܕܛܝܢܐ ܕܠܐ ܕܡܘܬܐ ܐܢܫ ܢܫܒܚ ܘܒܬܪܟܢ<EOS>ܢܪܟܒܝܗ ܒܐܝܕ̈ܘܗܝ ܘܢܣܝܡ ܒܗ ܕܡܘ̈ܬܐ ܕܚܝ̈ܘܬܐ ܒܚܕ ܐܣܟܡܐ ܪܫܐ ܘܒܐܚܪܬܐ ܐܝܕ̈ܐ ܘܪ̈ܓܠܝܐ<EOS>ܘܥܝ̈ܢܐ ܬܘܒ ܐܚܪܢܝܐܝܬ ܘܦ̈ܟܐ ܗܘܬ ܘܐܕ̈ܢܐ ܘܦܘܡܐ ܘܢܚܝܪ̈ܐ ܘܚܞܕܝܐ ܘܟܬܦ̈ܬܐ ܢܕܡܐ<EOS>ܒܐܘܡܢܘܬܐ ܕܓܒܘܠܘܬܐ ܘܠܐ ܗܘܐ ܡܛܠ ܕܣܓܝ̈ܐܐ ܐܣܟ̈ܡܐ ܘܗܕ̈ܡܐ ܒܚܕ ܓܘܫܿܡܐ ܐܬܥܒܕܘ<EOS> ܙܕܩ<EOS>ܕܢܣܒܪ ܕܗܟܢܐ ܣܓܝܐܝܢ ܐܦ ܥܒܘܕ̈ܐ<EOS> ܐܠܐ ܒܠܚܘܕܘܗܝ ܡܠܝܐܝܬ ܐܘܡܢܐ ܕܟܠ ܢܫܒܚ݀ ܕܒܕ ܚܘܫܒܐ<EOS>ܘܒܚܕ ܚܝܠܐ ܟܠ ܬܩܼܢ<EOS>ܠܒ<EOS> ܗܟܢܐ ܐܦ ܥܠ ܗܢܐ ܥܠܡܐ ܕܟܠ ܕܐܝܬܘܗܝ ܚܕ ܘܡܢ ܡܢܘ̈ܬܐ ܕܝܢ ܣܓܝ̈ܐܬܐ<EOS>ܐܬܩܝܼܡ ܠܐ ܘܠܐ ܕܣܓܝ̈ܐܐ ܚܝ̈ܠܐ ܥܒܘ̈ܕܐ ܢܣܝܡ<EOS> ܘܐܦ ܠܐ ܕܐܠܗ̈ܐ ܣܓܝ̈ܐܐ ܢܫܡܗ<EOS> ܐܠܐ ܠܚܕ<EOS>ܢܒܪܟ ܡܠܐ ܟܠ ܚܟ̈ܡܢ ܘܟܠ ܪ̈ܘܟܒܝܢ݀ ܠܗܿܘ ܕܒܫܪܪܐ ܚܝܠܐ ܗܘ ܕܐܠܗܐ ܘܚܡܬܐ ܕܐܠܗܐ ܕܒܚܕ<EOS>ܚܝܠܐ ܘܒܚܐ ܡܝܬܪܘܬܐ ܒܟ ܥܒܪ ܘܒܟܠܗ ܥܠܡܐ ܫܪܟ ܘܠܟܠ ܡܩܝܡ ܘܡܚܐ<EOS> ܘܐܟܚܕܐ ܠܟܠܗܘܢ ܘܠܚܕ<EOS>ܚܕ ܡܢܗܘܢ ܕܒܓܒ̈ܐ ܓܘܫ̈ܡܐ ܘܐܣ̈ܛܘܟܣܐ ܦܘܪ̈ܢܣܐ ܕܙ̈ܢܝܢ ܙ̈ܢܝܢ ܡܢܗ ܥܿܒܕ ܠܓ<EOS> ܗܟܢܐ ܐܦ ܢܘܗܪܐ ܕܫܡܫܐ ܚܕ ܗܘ݀ ܘܒܗ ܒܡܦܠܗ ܐܟܚܕܐ ܘܒܚܕܐ ܡܨܡܚ ܠܐܐܪ<EOS>ܘܡܢܗܪܐ ܠܥܝ̈ܢܐ ܘܡܚܡ ܠܓܫܬܐ ܘܡܒܫܠ ܐܪܥܐ ܘܡܪܒܐ ܢܨܒ̈ܬܐ ܘܡܩܝܡ ܙܒܢ̈ܐ<EOS> ܘܐܙܠ ܩܕܡ<EOS>ܟܘܟ̈ܒܐ ܘܡܬܟܪܟ ܠܫܡܝܐ ܘܡܕܢܚ ܠܥܠܡܐ݀ ܘܚܝܠܐ ܕܐܠܗܐ ܓܠܝܐܝܬ ܠܟܠ ܡܕܡ ܡܩܝܡ<EOS> ܘܗܼܢܝܢ<EOS>ܟܠܗܝܢ ܒܚܕܐ ܪܘܦܐ ܕܟܝܢܐ ܡܫܠܡ<EOS> ܘܟܝܢܐ ܕܢܘܪܐ ܗܟܘܬ<EOS> ܕܗܒܐ ܡܕܟܝܐ ܘܐܪܐ ܡܦܫܪܐ<EOS> ܘܩܪܘܬܐ<EOS>ܫܪܝܐ ܘܛܝܢܐ ܡܝܒܫܐ ܘܥܒ̈ܐ ܡܘܩܕܐ ܒܚܕ ܚܝܠܐ ܡܘܩܕܢܐ ܗܠܝܢ ܟܠܗܝܢ ܣܿܥܪܐ<EOS>ܠܕ<EOS> ܗܟܢܐ ܘܐܦ ܡܠܬܐ ܕܐܠܗܐ ܡܿܠܟܐ ܗܘ ܕܡܬܝܚ ܒܟܘܠ ܡܕܡ ܒܟܠ ܐܝܬܘܗܝ ܘܥܠ<EOS>ܟܠ ܥܿܒܪ ܕܒܡܫܝܐ ܘܒܐܪܥܐ ܗܘ ܕܗܿܢܝܢ ܕܠܐ ܡܬܚܙܝܢ ܘܗܿܢܝܢ ܕܡܬܚܙܝܢ ܡܕܒܪ<EOS> ܘܠܗ ܠܫܡܫܐ<EOS>ܘܠܫܡܝܐ ܘܠܟܠܗ ܥܠܡܐ ܒܚܝ̈ܠܐ ܕܠܐ ܡܬܡܠܠܝܢ ܡܬܪܨ<EOS> ܒܚܝܠܐ ܥܒܘܕܐ ܟܕ ܩܪܝܒ ܠܟܠ ܡܕܡ ܘܒܝܕ<EOS>ܟܠ ܫܪܟ ܘܠܗ ܠܫܡܫܐ ܘܠܣܪܗܐ ܘܠܟܘܟ̈ܒܐ ܡܢ ܡܒܘ̈ܥ ܕܝܠܗ ܢܘܗܪܐ ܕܠܐ ܓܐܙ ܡܡܛܪ ܘܫܡܝܐ<EOS>ܠܪܒܘܬܐ ܕܝܠܗ ܨܠܡܐ ܕܕܡܐ ܐܩܝܡ ܘܠܥܠܡ ܐܚܝܕ ܘܠܗܢܿܝܢ ܕܠܗܠ ܡܢ ܫܡܝܐ ܘܡܢ ܥܠܡܐ ܚܝ̈ܠܐ<EOS>ܕܡܠܐܟ̈ܐ ܘܐܘܣ̈ܝܣ ܕܪ̈ܘܚܐ ܝܕܘܥ̈ܬܢܝܬܐ ܘܡܠ̈ܝܠܬܐ ܚܝ̈ܐ ܐܟܚܕܐ ܘܢܘܗܪܐ ܘܚܟܡܬܐ ܘܟܘܠܗܿ<EOS>ܡܝܬܪܘܬܐ ܕܟܠܗ ܫܘܦܪܐ ܕܘܕܟܠܗܿ ܛܒܘܬܐ ܡܢ ܓܙܐ ܕܠܘܬܗ ܡܠܐ ܒܚܕܐ ܘܒܗܿ ܒܐܘܡܢܘܬܐ<EOS>ܕܥܒܘܕܘܬܐ ܘܠܐܘܣܝܐ ܕܐܣ̈ܛܘܟܣܐ ܠܐ ܡܡܬܘܡ ܡܚܣܪ ܕܢܬܠ ܘܠܗܘܢ ܠܓܘܫܡܐ ܚܘܠܛܢܐ ܘܡܘܙܓܐ<EOS>ܘܕܡ̈ܘܬܐ ܘܚ̈ܙܘܐ ܘܐܣܟ̈ܡܐ ܘܪ̈ܒܘܬܐ ܕܥܒ̈ܕܐ ܒܚܝܗܘܬܐ ܘܒܢܨܒ̈ܬܐ ܘܒܢܦ̈ܫܬܐ ܡ̈ܠܝܠܬܐ ܘܕܠܐ<EOS>ܡܠܬܐ ܒܙܒܢ ܙܒܢ ܐܚܪܢܝܐܝܬ ܡܦܬܟ<EOS> ܘܠܟܘܠܗܘܢ ܐܟܚܕܐ ܟܠ ܡܕܡ ܒܚܕ ܚܝܠܐ ܡܦܪܢܣ ܘܓܠܝܐܝܬ<EOS>ܡܚܘܐ ܠܐ ܗܘܐ ܟܢܪܐ ܕܫܒܥܬ ܡܢ̈ܐ ܐܘ ܕܣܓܝ ܡܢ̈ܐ݀ ܐܠܐ ܚܕ ܥܠܡܐ ܣܓܝ ܪ̈ܘܟܒܐ<EOS> ܥܒܿܕܐ ܕܚܕܐ<EOS>ܡܠܬܐ ܥܒܘܕܐ ܕܥܠܡܐ<EOS>ܠܗ<EOS> ܗܟܢܐ ܗܘ ܗܟܝܠ ܦܪܘܩܐ ܕܓܘܐ ܕܟܠ݀ ܗܿܘ ܡܠܬܐ ܕܐܠܗܐ ܕܟܠ ܕܥܠܘܗܝ ܐܢܫ<EOS>ܡܡܠܠ ܥܠ ܐܠܗܐ ܗܟܢܐ ܒܐܪܙܐ ܐܡܿܪ݀ ܕܒܥܠܡܐ ܐܝܬܘܗܝ ܗܘܐ ܘܥܠܡܐ ܒܐܝܕܗ ܗܘܐ ܘܥܠܡܐ ܠܐ<EOS>ܝܕܥܗ<EOS> ܠܐ ܓܝܪ ܥܕܟܝܠ ܡܢ ܩܕܝܡ ܝܕܥܗ݀ ܥܕܡܐ ܕܗܼܘ ܢܦܫܗ ܒܙܒ̈ܢܐ ܐܚܪ̈ܝܐ ܐܕܢܚ݀ ܠܗܿܢܘܢ<EOS>ܕܒܚܫܘܟܐ ܕܒܝܫ̈ܬܐ ܐܚܝܕܝܢ ܗܘܘ<EOS> ܐܠܐ ܗܼܘ ܥܒܘܕܐ ܕܟܠܗ ܥܠܡܐ ܗܘ ܕܐܝܬܘܗܝ<EOS>ܦܘܪܩܐ ܕܓܘܐ ܕܟܠ ܬܪܝܨܐܝܬ ܐܬܒܕܩ ܠܢ ܕܗܟܢܐ ܐܝܬܘܗܝ ܘܠܗܢܐ ܟܠ ܗܢܐ ܟܠܗ ܥܘܕܪܢܐ ܝ݀ܗܒ<EOS>ܘܗܼܘ ܗܢܐ ܥܠܡܐ ܕܟܠ ܕܡܢ ܚܕ ܩܘܒܪܢܛܐ ܡܬܪܨ ܕܡܢ ܫܡܝܐ ܘܡܢ ܐܪܥܐ ܘܡܢ ܕܒܗܘܢ ܐܬܩܝܡ<EOS>ܕܐܝܢܐ ܟܝܢܐ ܕܘܣܝܐ ܡܛܝܼܗܝ ܘܠܐ ܕܒܙܥܘܪ̈ܝܬܐ ܢܐܡܪ<EOS>ܠܘ<EOS> ܒܬܪ̈ܝܢ ܟܝ̈ܢܐ ܗܟܝܠ ܡܫܘܬܦ ܗܢܐ ܕܗܼܝ ܐܘܣܝܐ ܡܝܬܪܬܐ ܘܐܚܝܢܬܐ<EOS>ܕܡܠܬܐ ܐܠܗܝܬܐ<EOS> ܗܼܝ ܗܕܐ ܝܕܘܥܬܢܝܐ ܘܡܠܝܠܬܐ ܒܡܕܥܐ ܡܬܚܙܝܐ ܘܒܡܠܬܐ ܡܬܕܪܟܐ ܘܠܗ ܗܿܘ<EOS>ܟܘܠ ܕܡܝܬܪ ܡܢ ܓܘܫ̈ܡܐ ܡܟܢ<EOS> ܕܢܬܕܪܟ ܘܕܗܼܝ ܕܠܚܫܚܬܗܿ ܕܗܕܐ ܐܠܨܐܝܬ ܐܣܬܪܚܼܬ ܕܗܝܠܐ<EOS>ܐܝܬܝܗ ܘܝܠܕܐ ܕܓܘܫܡ̈ܐ ܕܒܪܓܫܬܐ ܕܡܠܬܐ ܡܣܬܒܪ ܘܕܗܘܐ ܘܕܡܬܚܒܠ݀ ܘܡܠܝܐܝܬ ܡܡܬܘܡ ܠܐ<EOS>ܐܝܬܘܗܝ ܫܦܝܪ ܣܒܪ ܐܢܐ ܕܐܡܝܪܐ<EOS> ܐܠܐ ܗܢܐ ܕܡܬܚܙܐ ܒܪܓܫܬܐ ܕܦܓܪܐ<EOS> ܚܕ ܥܠܡܐ ܡܒܕܩ݀ ܗܿܘ<EOS>ܗܢܐ ܕܟܠ ܡܬܚܞܙܐ ܐܦ ܗܿܘ ܕܝܢ ܕܠܐ ܡܬܚܙܐ ܗܟܢܐ ܫܦܝܪ ܡܬܐܡܪ ܚܕ ܛܘܗܡܐ ܕܗ̈ܘܝܐ ܡ̈ܠܝܠܐ<EOS>ܐܟܙܢܐ ܕܒܗܠܝܢ ܕܡܬܢܚܙܝܢ ܚܕ ܗܘ ܟܝܢ ܕܓܘܫܡܐ ܘܕܝܠܗ ܕܗܢܐ ܡܢܗܝܢ ܒܫܡܝܐ ܘܒܐܬܝܪ ܘܗܼܢܝܢ<EOS>ܕܒܗܝܢ ܡܦܪ̈ܫܢ ܘܡܢܗܝܢ ܒܐܐܪ ܘܒܐܪܥܐ<EOS> ܘܗܿܢܝܢ ܕܒܗܝܢ ܡܬܚܙܝܢ ܚܝܘ̈ܬܐ ܘܢܨܒ̈ܬܐ ܗܟܢܐ ܐܦ<EOS>ܒܐܘܣܝܐ ܝܕܘܥܬܢܝܬܐ ܕܠܐ ܡܬܚܙܝܐ ܓܢܣܐ ܕܟܠܗܘܢ ܕܓܘܐ ܚܕ ܗܘ<EOS> ܘܚܕ ܗܘ ܟܝܢܐ ܕܝܠܕܐ ܕܚܝ̈ܠܐ<EOS>ܡ̈ܠܝܠܐ ܘܝܕܘ̈ܥܬܢܐ ܘܪ̈ܒܘܬܐ ܐܝܬ ܒܗ ܕܦܘܪ̈ܫܢܐ ܕܡܚܫܠܦܝܢ<EOS>ܠܙ<EOS> ܘܗܼܘ ܗܢܐ ܗܟܝܠ ܕܡܢ ܗܝܠܐ ܘܡܢ ܓܘܫ̈ܡܐ ܥܒܼܝܕ ܗܢܐ ܕܥܠܡܐ ܡܬܪܓܫܢ<EOS>ܡܥܕܝܢ ܐܢܚܢܢ ܕܢܫܡܗܝܘܗܝ ܕܡܢ ܫܡܝܐ ܘܡܢ ܐܪܥܐ ܘܡܢ ܗܿܢܘܢ ܕܒܗܘܢ ܐܬܩܼܝܡ<EOS> ܢܬܕܡܐ<EOS>ܠܡܕܝܢܬܐ ܕܡܠܟܘܬܐ ܕܐܝܬ ܒܗܿ ܪ̈ܒܘܬܐ ܕܒܢ̈ܝ ܡܕܝܢܬܐ ܕܒܗܿ ܡܢܗܘܢ ܒ̈ܬܐ ܕܡܠܟܘܬܐ ܦܪ̈ܝܫܝܢ<EOS>ܬܘ̈ܢܐ ܕܡܠܟܘܬܐ<EOS> ܘܗܿܢܘܢ ܕܠܓܘ ܕܠܐ ܥܐܠܝܢ ܠܗܘܢ ܣܓܝ̈ܐܐ ܘܠܐ ܕܪܟܝܢ ܒܗܘܢ ܘܡܢܗܘܢ<EOS>ܠܕܘ̈ܟܝܬܐ ܕܠܒܪ ܕܢܛܪ̈ܝ ܚܨ̈ܐ݀ ܘܡܢܗܘܢ ܬܘܒ ܠܪܘܚܩܐ<EOS> ܘܡܢ ܕܪܬܐ ܠܩܘ̈ܛܢܐ ܘܠܟܢ̈ܫܐ ܡܦܪܫܐ<EOS>ܫܒܝܩ<EOS> ܣܓܝ̈ܐܢ ܐܢܝܢ ܕܘ̈ܟܝܬܐ ܕܒܫܡܝܐ<EOS> ܘܣܓܝ̈ܐܢ ܕܠܬܚܬ ܡܢܗܝܢ ܒܐܬܝܪ ܘܒܐܐܪ ܕܠܥܠ ܡܢ<EOS>ܐܪܥ ܘܡܥܡܪܐ ܕܥܠ ܐܪܥܐ ܠܗܿܢܘܢ ܕܥܠܝܗܿ ܕܪܟܝܢ ܡܪܘܚ ܗܢܐ ܕܠܟܠܢ ܝܕܝܥ ܗܘ<EOS>ܗܿܢܝܢ ܕܝܢ ܕܠܗܠ ܡܢ ܫܡܝܐ ܠܥܠ ܡܢ ܟܠܗܿ ܬܪܥܝܬܐ ܐܝܬܝܗܘܢ ܕܐܦ ܗܼܢܝܢ ܠܓܘ ܒܝܬ ܡܠܟܘܬܐ<EOS>ܐܠܗܝܬܐ ܡܦܪܫܢ݀ ܘܗܿܢܘܢ ܕܠܘܬ ܡܠܟܐ ܕܟܠ ܡܕܝܪ̈ܝܢ<EOS> ܘܥܠ ܓܒܗܿ ܕܝܠܗܿ ܕܡܠܬܐ ܐܠܝܗ ܡܕܝܨܝܢ<EOS>ܘܒܙ̈ܠܝܩܐ ܕܡܢܗ ܐܝܟ ܕܡܢ ܡܒܘ̈ܥܐ ܕܢܘܗܪܐ ܕܠܐ ܓܝܙ̈ܝܢ ܕܠܝܿܢ ܡܕܝܨܝܢ ܘܒܙ̈ܠܝܩܐ ܕܡܢܗ<EOS>ܐܝܟ ܕܡܢ ܡܒܘ̈ܥ ܕܢܘܗܪܐ ܕܠܐ ܓܝܙ̈ܝܢ ܕܠܝܿܢ ܘܡܢܗܪܝܢ ܘܡܬܩܝܡܝܢ ܟܕ ܡܠܝܢ ܢܘܗܪܐ ܘܢܗܝܪ̈ܐ<EOS>ܒܩܠܗܘܢ ܘܟܢ̈ܫܐ ܕܢܘܗܪܐ ܕܠܐ ܓܘܫܡ ܘܣܕܪܐ ܕܕܘ̈ܟܝܬܐ ܕܠܗܠ ܡܢ ܫܡܝܐ ܐܚܝܕܝܢ<EOS> ܘܠܐܠܗܐ<EOS>ܡܿܠܟܐ ܕܟܠ ܒܬܫܒ̈ܚܬܐ ܥ̈ܠܝܬܐ ܕܙܕܩܢ ܠܐܠܗܐ ܡܝܩܪ̈ܝܢ ܘܒܡܨܥܬܐ ܐܪܡܐ ܫܡܝܐ ܪ̈ܘܪܒܐ݀ ܐܦܝ<EOS>ܬܪܥܐ ܩܘܢܐܐ ܕܠܗܿܢܘܢ ܕܠܒܪ ܡܢ ܒ̈ܬܐ ܕܡܠܟܘܬܐ ܟܿܠܐ ܘܠܢܛܪ̈ܝ ܚܨܐ ܒܗ ܒܗܢܐ ܐܝܟ ܕܠܒ ܪܡܢ<EOS>ܬܪܥܐ ܡܕܝܪܝܢ ܟܕ ܐܚܝܕܝܢ ܠܡܦܕ̈ܐ ܫܡܫܐ ܘܣܗܪܐ<EOS> ܘܗܿܢܘܢ ܕܒܫܡܝܐ ܠܒܝܫܝ ܢܘܗܪܐ<EOS> ܘܠܗܿܘ<EOS>ܕܠܗܠ ܡܢ ܟܠ ܡܿܠܟܐ ܕܟܠ ܡܝܩܪܝܢ ܘܒܪܡܙܗ ܘܒܡܠܬܗ ܠܗܿܢܘܢ ܕܡܛܬܼ ܐܢܘܢ ܕܘܟܬܐ ܚܫܘܟܬܐ<EOS>ܕܠܒܪ ܡܢ ܫܡܝܐ ܒܠܡܦܐܕ̈ܐ ܕܢܘܗܪܐ ܕܠܐ ܕܥܟ ܡܢܗܪܝܢ<EOS> ܘܠܗ ܠܗܢܐ ܚܝ̈ܠܘܬܐ ܕܐܐܪ ܕܠܐ<EOS>ܡܬܚܙܝܢ ܠܥܝ̈ܢܐ ܕܦܓܪܐ ܡܛܐܘܗܝ ܘܚܝ̈ܘܬܐ ܐܪ̈ܥܢܝܬܐ ܘܐܚܪ̈ܢܝܬܐ ܘܗܿܘ ܒܪ ܐܢܫܐ ܪܝܫܐ<EOS>ܕܟܠܗܘܢܿ ܕܠܐ ܗܘܐ ܢܘܟܪܝ ܓܢܣܗ ܡܢܗܿ ܕܗܿܝ ܐܘܣܝܐ ܝܕܘܥܬܢܝܬܐ ܘܡܠܝܠܬܐ ܕܠܐ ܡܬܚܙܝܐ݀<EOS>ܕܗܼܘ ܗܢܐ ܠܐܠܗܘܬܗ ܕܗܿܘ ܕܥܠܬܐ ܗܘ ܕܟܘܠ ܘܠܡܠܟܘܬܗ ܕܢܫܒܚ ܒܐܪܥܐ ܐܬܒܪܝ݀ ܐܝܟ ܕܒܕܡܘܬܐ<EOS>ܕܝܢ ܕܥܠ ܐܪܥܐ ܚܕ ܘܗܿܘ ܟܕ ܗܼܘ ܓܢܣܐ ܕܒܢ̈ܝ ܐܢܫܐ ܒܟܠܗܿ ܬܒܝܠ ܡܬܝܚ݀ ܘܥܡܡ̈ܐ ܡܢܗ ܕܗܢܐ<EOS>ܪ̈ܒܘܬܐ ܐܬܩܝܡܘ ܘܥܘܡܪܐ ܕܟܠ ܓܢܣ݀ ܘܐܣܟ̈ܡܐ ܡܦܪ̈ܫܐ ܘܥܝܕ̈ܐ ܘܕܘܒܪ̈ܐ݀ ܠܐ ܗܘܐ ܒܠܚܘܕ<EOS>ܕܒܪܒܪܝܐ ܘܕܒܥܪܝܪܝܐ ܐܠܐ ܐܦ ܕܐܢܫܐ ܡܫܝ̈ܢܐ ܘܐܣܟܡ̈ܬܢܐ ܘܚܟܝ̈ܡܐ ܘܐܝܬ ܒܗܘܢ ܥܒܼܕ̈ܐ<EOS>ܘܒܢ̈ܝ ܚܐܪ̈ܐ ܘܡܣ̈ܟܢܐ ܘܥܬܝܪ̈ܐ<EOS> ܘܗܢܿܘܢ ܕܐܦ ܒܓܘܢܗܘܢ ܡܫܚܠܦܝܢ ܐܝܟ ܣܝܩܝ̈ܬܝܐ ܘܗܢܿܘܢ<EOS>ܕܠܒܪ ܒܓܪܒܝܐ ܡܛܬܼ ܐܢܘܢ ܕܢܥܡܪܘܿܢ ܘܗܢ̈ܕܘܝܐ ܗܢܿܘܢ ܕܒܡܕܢ̈ܚܘܗܝ ܕܫܡܫܐ<EOS> ܘܟܘܫ̈ܝܐ<EOS>ܗܢܿܘܢ ܕܒܡܥܪ̈ܒܘܗܝ ܕܫܡܫܐ ܘܝܘܢ̈ܝܐ ܘܐܚܪ̈ܢܐ ܗܿܢܘܢ ܕܒܡܨܥܬܐ ܕܪܗܫܐ ܡܛܼܬ ܐܢܘܿܢ<EOS>ܕܢܥܡܪܘܢ ܘܬܘܒ ܒܗܠܝܢ ܟܘܠܗܘܢ ܡܢܗܘܢ ܒܡܢ̈ܘܬܐ ܕܥܡ̈ܡܐ<EOS> ܡܫܠܛܝܢ݀ ܘܡܢܗܘܢ ܟܕ ܡܫܥܒܕܝܢ<EOS>ܡܫܠܡܝܢ ܘܠܘܬ ܡܿܠܟܐ ܪܒܐ ܕܟܠܗܘܢ ܡܢܗܘܢ ܒܕܘܟ̈ܝܬܐ ܕܪ̈ܚܡܐ ܡܬܚܫܒܝܢ<EOS> ܘܡܢܗܘܢ ܠܝܩܪ̈ܐ<EOS>ܪ̈ܘܪܒܐ ܣܿܠܩܝܢ ܘܡܢܗܘܢ ܒܣܘܥܪ̈ܢܝܗܘܢ ܡܝܬܪ̈ܐ ܡܬܝܩܪܝܢ<EOS> ܘܡܢܗܘܢ<EOS>ܠܛܟܣܐ ܕܥܒܼܕ̈ܐ ܡܡܠܝܢ ܘܡܢܗܘܢ ܫܩ̈ܝܠܝ ܪ̈ܘܡܚܐ ܘܣܟܪ̈ܐ ܠܗ ܚܕܝܪ̈ܝܢ<EOS> ܘܬܘܒ ܡܢܗܘܢ<EOS>ܒܡ̈ܕܝܢܬܐ ܗܿܘܝܢ ܐܣܛܪ̈ܛܓܐ ܘܡܢܗܘܢ ܬܫܡܫܬܐ ܕܪܫܢܘܬܐ ܕܡܕܝܢ̈ܬܐ ܡܡܠܝܢ݀ ܘܡܢܗܘܢ ܒܦ̈ܨܐ<EOS>ܕܩܘ̈ܛܢܐ ܐܣܬܩܒܼܠܘ<EOS> ܘܐܚܪ̈ܢܐ ܒܕܘ̈ܟܝܬܐ ܕܒ̈ܥܠܕܒܒܐ ܘܕܣܢ̈ܐܐ ܐܬܚܫܒܘܿ ܒܪܡ ܕܝܢ ܟܘܠܗܘܢ<EOS>ܒܢ̈ܝ ܐܢܫܐ ܢܘܿܢ ܘܚܕ ܗܘ ܓܢܣܐ ܕܓܘܐ ܕܟܠܗܘܢ<EOS> ܘܐܝܬ ܠܥܠ ܡܢ ܟܠܗܘܢ ܡܿܠܟܐ ܚܕ ܫܘܠܛܢܐ<EOS>ܚܝܕܝܐ ܕܠܒܝܫ ܫܘܠܛܢܐ ܕܢܦܫܗ ܕܥܠ ܟܠ ܘܠܗ ܠܗܢܐ ܢܩܝܦ ܢܡܘܣܐ ܕܡܠܟܘܬܐܘܡܠܬܐ ܘܡܢ ܠܥܠ ܠܗ<EOS>ܒܠܚܘܕܘܗܝ ܐܒܐ ܘܣܿܐܡ ܢܡܘܣܐ ܡܿܠܟܐ ܪܒܐ ܡܟܬܒ ܘܠܬܚܬ ܕܝܢ ܪܗܛ ܒܟܘܠܗܘܢ ܫ̈ܠܝܛܢܐ<EOS>ܘܡܫܥܒ̈ܕܐ<EOS> ܘܠܚܕ ܢܝܪܐ ܕܡܠܟܘܬܐ ܠܟܘܠܗ ܓܢܣܐ ܕܬܚܝܬ ܐܝܕܗ ܡܫܥܒܕ ܘܠܡܢܗܘܢ ܠܐܝܩܪܐ ܕܠܥܠ<EOS>ܡܣܩ<EOS> ܘܠܡܢܗܘܢ ܐܝܟ ܕܫ݀ܘܝܢ ܦܪܥ<EOS>ܠܚ<EOS> ܐܟܘܬܗܝܢ ܕܝܢ ܕܗܠܝܢ ܚܕܐ ܗܝ ܐܘܣܝܐ ܡܘܠܕܢܝܬܐ ܕܥܠ ܟܠ ܝܕܘܥܬܢܝܬܐ<EOS>ܘܡܠܝܠܬ݀ ܘܫܦܝܪ ܡܬܐܡܪܐ ܕܚܕ ܗܘ ܓܢܣܐ ܐܦ ܕܗܠܝܢ<EOS> ܘܡܕܡ ܠܐ ܝܬܝܪ̈ܝܢ ܡܢ ܐܚ̈ܐ ܟܠܗܘܢ ܕܡܢ<EOS>ܚܕ ܐܝܟ ܕܡܢ ܐܒܐ ܕܝܠܗ ܕܡܠܬܐ ܕܐܠܗܐ ܥܒܼܝܕܝܢܿ ܐܝܬܝܗܘܢ ܕܝܢ ܪ̈ܒܘܬܐ ܕܥܡ̈ܡܐ ܘܕܓܢ̈ܣܐ<EOS>ܘܕܡܢܬܐ ܡܝܬܪܬ ܘܕܠܩܘܒܠܗܿ<EOS> ܘܦܘܪ̈ܫܢܐ ܕܡܫܚܠܦܝܢ ܒܬܪܥܝܬܐ<EOS> ܗܠܝܢ ܕܠܐ ܡܫܟܚܐ ܕܢܬܡܢܘܢ<EOS>ܘܐܣܟ̈ܡܐ ܘܥܘܡܪ̈ܐ ܘܩܘܝܡܐ ܕܠܩܘܒܠܐ ܘܠܐ ܗܘܐ ܕܟܝ̈ܢܐ<EOS> ܟܝܢܐ ܓܝܪ ܕܟܠܗܘܢ ܚܕ ܗܘ݀ ܘܓܢܣܐ<EOS>ܚܕ ܘܗܼܘܝܘ ܡܢ ܫܘܚܠܦܐ ܕܝܢ ܕܨܒܝܢܗܘܢ ܐܣܟ̈ܡܐ ܣܓܝ̈ܐܐ ܕܥܘܡܪ̈ܐ ܡܦܪ̈ܫܐ ܐܫܟܼܚܘ<EOS> ܕܡܢ<EOS>ܗܪܟܐ ܟܢܫ̈ܐ ܕܡܠܐܟ̈ܐ ܘܪ̈ܘܚܐ ܘܚܝ̈ܠܐ ܕܠܐ ܦܓܪ ܘܠܕܐ ܡܬܚܙܝܢ ܕܡܢܗܘܢ ܢܗܝܪܝܢ ܘܡܨܡܚܝܢ<EOS>ܕܡܬܢܗܪܝܢ ܡܢ ܙܠܝܩ̈ܘܗܝ ܕܡܠܬܐ ܐܠܗܝܐ ܘܡܢܗܘܢ ܚܞܘܫܟܝܢ ܘܡܢ ܟܠܗܘܢ ܟܘܫ̈ܝܐ ܐܘ̈ܟܡܝܢ ܕܡܢ<EOS>ܟܠܗ ܢܘܗܪܐ ܡܠܝܠܐ ܕܥܝܟܝ<EOS> ܣܓܝ ܕܝܢ ܗܢܐ ܓܢܣܐ ܫ݀ܘܐ ܠܡܢܐ ܡܨܥܝܬܐ ܘܒܝܫܬܐ ܐܟܚܕܐ<EOS>ܘܡܝܬܪܘܬܐ ܘܐܣܬܩܒܠ ܡܠܐ<EOS> ܡܿܠܟܐ ܕܝܢ ܚܕ ܫܘܠܛܢܐ ܝܚܝܕܝܐ ܗܘ ܕܠܥܠ ܡܢ ܟܘܠ ܐܠܗܐ<EOS> ܕܗܿܢܘܢ<EOS>ܕܒܫܡܝܐ ܘܕܗܿܢܘܢ ܕܠܥܠ ܡܢ ܫܡܝܐ<EOS> ܘܗܼܘܝܘ ܕܗܿܢܝܢ ܕܐܐܪ<EOS> ܘܕܗܿܢܝܢ ܕܥܠ ܐܪܥܐ<EOS> ܘܕܗܿܢܝܢ ܕܠܬܚܬ ܡܢ ܐܪܥܐ ܘܕܟܘܠ ܘܕܒܟܠ ܒܢܡܘܣܐ ܘܒܡܠܬܐ ܕܡܠܟܘܬܐ ܐܚܝܕ<EOS>ܘܢܡܘܣܐ ܘܡܠܬܐ ܚܕ ܗܘ ܗܿܘ ܕܒܟܠ ܚܝܼܿܐ<EOS> ܗܿܘ ܡܠܬܐ ܕܐܠܗܐ ܣܥܘܪܐ<EOS> ܠܐ ܗܘܐ ܐܝܟ ܗܢܐ<EOS>ܡܝܘܬܐ ܕܡܢ ܦܘܡܐ ܕܡܝܘ̈ܬܐ ܒܐܐܪ ܡܙܕܪܩ ܐܠܐ ܐܝܟܢܐ ܕܗܫܐ ܐܬܝܕܥ ܠܢ ܡܢ ܗܠܝܢ ܕܡܟܢ ܠܡܥܒܕ<EOS>ܕܒܟܠ ܚܝܠܐ ܘܚܟܡܬܐ ܠܟܠ ܡܕܒܪ ܗܿܘ ܕܠܟܠ ܡܠܝܐܝܬ ܒܟܐܢܘܬܐ ܐܝܟ ܡܠܬܗ ܕܐܠܗ ܦܨ̈ܐ ܐܝܠܝܢ<EOS>ܕܥܗܢܢ ܠܗܘܢ ܡܦܠܓ݀ ܘܕܘܟܝ̈ܬܐ ܕܙܕܩܢ ܠܚܕ ܚܕ ܡܢܗܘܢ ܝܿܗܒ ܘܗܿܢܝܢ ܕܡܩܪܒܢ ܠܛܘܒܢܘܬܐ<EOS>ܘܗܠܝܢ ܕܠܩܘܒܠܐ ܠܗܢܿܘܢ ܕܡܢ ܡܝܬܪܘܬܐ ܢܦܠܼܘ ܐܝܟ ܕܫ݀ܘܝܢ ܦܿܪܥ<EOS> ܘܐܟܚܕܐ ܠܟܠܗܘܢ<EOS>ܕܢܥܡܪܘܢ ܒܕܡܘܬܐ ܕܗܿܢܘܢ ܕܒܐܪܐ ܒܕܘ̈ܟܝܬܐ ܡܦܪ̈ܫܬܐ<EOS> ܘܠܡܢܗܘܢ ܕܥܠ ܓܢܒ ܡܠܟܘܬܐ ܕܫܡܝܐ<EOS>ܕܢܕܝܨܘܢ ܘܠܡܢܗܘܢ ܕܠܒܪ ܢܛܪܘܢ ܘܠܡܢܗܘܢ ܕܠܗܠ ܒܪܘܚܩܐ ܢܥܡܪܘܢ<EOS> ܘܟܠܗܘܢ ܕܝܢ ܒܚܕ ܦܘܡܐ<EOS>ܠܐܠܗܐ ܡܠܟܐ ܕܟܠ ܢܫܒܚܘܢ ܒܡܠܦܢܘܬܐ ܘܒܝܘܠܦܢܐ ܕܝܠܗܘܢ ܕܠܗܢܐ ܢܡܘܣܐ ܒܠܒܝ̈ܗܘܢ ܘܒܬܪܥܝܬܐ<EOS>ܕܟܝܢܗܘܢ ܢܛܥܢܘܢ ܕܒܚܕ ܢܘܕܘܢ ܕܗܼܘܝܘ ܕܡܘܬܐ ܕܨܠܡܐ ܕܡܠܟܘܬܐ ܕܗܢܐ ܐܝܬܘܗܝ ܡܠܬܐ ܝܚܝܕܝܐ<EOS>ܗܿܘ ܕܐܝܬܘܗܝ ܕܡܘܬܐܕܐܠܗܐ ܕܠܐ ܡܬܚܙܐ ܒܘܟܪܐ ܕܟܠܗܝܢ ܒܪ̈ܝܬܐ ܝܚܝܕܝܐ ܗܿܘ ܕܐܝܬܘܗܝ<EOS>ܕܡܘܬܐ ܕܐܠܗܐ ܕܠܐ ܡܬܚܙܐ ܒܘܟܪܐ ܕܟܠܗܝܢ ܒܪ̈ܝܬܐ ܐܝܟܢܐ ܕܡ̈ܠܐ ܐܠܗ̈ܝܬܐ ܒܐܪܙܐ ܡܠܦܢ<EOS>ܠܛ<EOS> ܘܠܐܝܩܪ̈ܘܗܝ ܕܝܠܗ ܕܗܢܐ ܒܟܘܠ ܒ̈ܬܝܢ ܘܒܟܘܠ ܡܕ̈ܝܢܢ<EOS> ܘܐܟܚܕܐ<EOS>ܟܡܠܗܘܢ ܪ̈ܝܫܐ ܘܡܫܥܒܕ̈ܐ ܢܩܦܼܘ݀ ܠܐ ܗܘܐ ܒܓܘ̈ܢܐ ܕܠܐ ܢܦܫܐ ܕܒܨܘܪ̈ܬܐ ܡܦܬܟܝܢ݀ ܐܠܐ ܠܓܘ<EOS>ܒܠܒܘ̈ܬܐ ܕܚܝܠܗܘܢ ܡܠܝܠܐ ܐܝܟ ܕܒ̈ܠܘܚܐ ܝܕ̈ܘܥܬܢܝܬܐ ܣܓܕܬܐ ܕܐܠܗܘܬܗ ܪܫܝܡܐ<EOS> ܗܟܢܐ<EOS>ܟܘܠܗܘܢ ܗܢܿܘܢ ܕܬܚܝܬ ܫܘܠܛܢܗ ܐܢܘܢ ܣܓܕܝܢ ܠܒܪ ܡܢ ܗܿܢܘܢ ܕܒܕ̈ܘܟܝܬܐ ܕܒܥܠܕܒ̈ܒܐ<EOS>ܘܕܣ̈ܢܐܐ ܢܦܫܗܘܢ ܚܫܼܒܘ ܕܝ̈ܘܐ ܒܝ̈ܫܐ ܘܪ̈ܘܚܐ ܕܪܘܫܥܐ ܘܪ̈ܫܢܐ ܐܚܝܕ̈ܝ ܥܠܡܐ<EOS> ܗܿܢܘܢ<EOS>ܕܨܠܡܐ ܕܡܠܟܘܬܐ ܕܙܐܦܐ ܠܢܦܫܗܘܢ ܕܡܝܼܘ ܘܟ̈ܬܒܐ ܐܚܪ̈ܢܐ ܚܠܦ ܐܚܪ̈ܢܐ ܐܣܪܚܼܘ ܗܿܢܘ ܕܝܢ<EOS>ܪ̈ܒܘܬܐ ܕܡܟ̈ܬܒܢܘܬܐ ܕ̈ܓܠܬܐ ܠܗܿܘ ܫܡܐ ܕܚܝܠܐ ܘܠܗܿܘ ܫܘܡܗܐ ܕܒܢܡܘܣܐ ܐܚܝܕ ܒܪܡ ܕܝܢ<EOS>ܝܬܝܪ ܡܢ ܢܡܘܣܐ ܐܝܬܘܝܗ ܫܡܐ ܠܢܦܫܗܘܢ ܚܛܦܼܘ<EOS> ܗܟܢܐ ܕܠܓܢܣܐ ܕܒܢ̈ܝ ܐܢܫܐܡܝܘ̈ܬܐ ܠܬܚܬ ܥܠ<EOS>ܐܪܥܐ ܢܪܡܘܢ ܒܓܘ̈ܫܡܐ ܘܐܣ̈ܛܘܟܣܐ ܘܒܡܢ̈ܘܬܗ ܕܥܠܡܐ<EOS> ܕܡܛܠ ܗܕܐ ܕܚܠܼܘ<EOS>ܒܢ̈ܝ ܐܢܫܐ ܘܫܡܫܼܘ ܠܒܪ̈ܝܬܐ ܛܒ ܡܢ ܕܠܒܪܘܝܗܝܢ<EOS>ܡ<EOS> ܬܘܒ ܕܝܢ ܐܦ ܠܗܘܢ ܠܗܢܿܘܢ ܚܝ̈ܠܐ ܡ̈ܬܟܬܫܝ ܥܡ ܐܠܗܐ ܘܡܪ̈ܘܕܐ<EOS>ܕܒܗܘܦܟܝܐ ܕܝܠܗܘܢ ܗܟܢܐ ܗܼܘܘ ܐܠܗ̈ܐ ܗܢܿܘܢ ܕܡܡܬܘܡ ܠܐ ܐܝܬܝܗܘܢ ܫܡܗܘ ܠܗܘܢ ܘܫܦܝܪ<EOS>ܒܬܒܥܠܕܒ̈ܒܐ ܘܒܣܢ̈ܐܐ ܐܦ ܗܼܢܘܢ ܐܬܚܫܒܘ ܕܡܢܗܘܢ ܕܗܠܝܢ ܦܩܕ ܠܢ ܢܡܘܣܐ ܕܫܪܪܐ ܕܢܥܪܘܩ<EOS>ܘܒܠܚܘܕ ܒܗܿܘ ܢܬܓܘܣ ܕܗܼܘܝܘ ܡܠܬܐ ܦܪܘܩܐ ܕܟܘܠ ܗܘ ܕܐܦ ܙܪܥܐ ܕܡܢܗ ܠܐ ܗܘܐ ܒܕܘ̈ܟܝܬܐ<EOS>ܕܫܡܝܐ ܒܠܚܘܕ ܐܠܐ ܘܐܦ ܥܠ ܐܪܥܐ ܐܪܡܝ ܕܢܣܘܚ ܘܚܕܐ ܘܗܼܝ ܡܢܬܐ ܕܓܢܣܐ ܠܗܿܢܘܢ ܕܒܫܡܝܐ<EOS>ܘܠܗܿܢܘܢ ܕܒܐܣܛܘ̈ܟܣܐ ܕܐܪܥܐ ܐܡܛܝ<EOS> ܐܝܟܐ ܕܡܕܥܐ ܡܠܝܠܐ ܗܘ ܕܒܒ̈ܢܝ ܐܢܫܐ ܕܡܢ ܗܿܝ ܐܘܣܝܐ<EOS>ܕܠܐ ܓܫܘܡ ܝܕܘܥܬܢܝܬܐ ܐܝܬܘܗܝ ܘܡܢ ܓܢܣܐ ܕܡܠܬܐ ܐܠܗܝܐ ܕܒܟܠ ܕܥܕܟܝܠ ܝܠܘܕܐ ܗܘ ܡܬܪܒܐ<EOS>ܒܗܪ̈ܓܘܗܝ ܕܥܠ ܐܪܥܐ ܘܠܫܘܢܝܐ ܕܡܝܬܪܘܬܐ ܡܩܕܡ ܡܬܬܪܐ ܘܡܩܕܡ ܡܬܕܪܫ ܡܢ ܗܪܟܐ ܘܕܢܩܕܡ<EOS>ܢܥܬܕ ܫܘܢܝܗ ܕܠܘܬ ܒܢ̈ܝ ܓܢܣܗ ܝܠܦ ܕܒܗܿ ܒܗܕܐ ܫܠܡܐܝܬ ܡܛܠܫܘܬܦܘܬܗ ܕܥܡ ܡܠܬܐ ܐܠܗܝܐ<EOS>ܗܿܢܘ ܒܠܚܘܕܘܗܝ ܡܢ ܗܿܢܘܢ ܕܥܠ ܐܪܥܐ ܠܫܡܐ ܕܡܠܝܠܘܬܐ ܫܘܐ ܡܕܥ ܕܝܢ ܐܠܨܐܝܬ ܘܢܦܫܐ<EOS>ܡܠܝܠܬܐ ܕܘܟܬܐ ܕܥܠ ܐܪܥܐ ܡܛܝܗܝ݀ ܐܝܟܢܐ ܕܒܗܿܝ ܬܚܘܝܬܐ ܕܡܢ ܩܕܡ ܩܠܝܠ ܐܬܐܡܼܪܬ ܕܡܕܝܢܬܐ<EOS>ܪܒܬܐ ܕܐܠܗܐ<EOS> ܨܠܡܐ ܙܥܘܪܐ ܥܠ ܐܪܥܐ ܢܬܩܝܡ<EOS> ܘܕܐܦ ܒܟܠܗܿ ܡܠܟܘܬܐ ܕܐܠܗܐ ܐܦܠܐ ܕܘܟܬܐ<EOS>ܕܒܐܪܥܐ ܬܬܓܠܙ ܡܢ ܗܕܐ ܡܢܬܐ ܘܠܐ ܗܘܐ ܓܝܪ ܠܡܠܬܐ ܐܒܐ ܕܓܘܐ ܕܟܠ<EOS> ܕܒܟܠܗܘܢ ܓܒ̈ܐ ܕܥܠܡܐ<EOS>ܡܢ ܝܠܕܐ ܕܝܠܗ ܢܫܬܒܚ<EOS> ܕܡܢ ܗܪܟܐ ܐܦ ܠܐ ܐܣܛܘܟܣܐ ܕܐܪܥܐ ܐܬܓܠܙ ܡܢ ܐܡܝܢܘܬܐ ܕܡܢܬܐ<EOS>ܡܠܝܠܬܐ ܕܠܐ ܒܠܚܘܕ ܡܢ ܗܿܢܘܢ ܕܠܗܠ ܡܢ ܥܠܡܐ ܘܕܒܫܡܝܐ ܘܡܠܝ̈ܠܐ ܕܒܐܐܪ ܐܠܐ ܘܐܦ ܡܢ<EOS>ܗܿܢܘܢ ܕܥܡܪܝܢ ܒܐܪܥܐ ܗܝ ܬܫܒܘܚܬܐ ܕܙܕܩܐ ܠܥܒܘܕܐ ܘܠܐܒܐ ܕܟܠ ܬܫܬܕܪ ܕܗܼܝ ܗܕܐ ܒܪܬ ܩܠܐ<EOS>ܐܠܗܝܬܐ ܡܠܦܐ ܟܕ ܗܟܢܐ ܦܩܕܐ ܠܟܘܠ ܐܢܫ ܕܢܙܡܪ ܬܫܒܘܚܬܐ ܕܙܕܩܐ ܠܐܠܗܐ ܫܒܩܚܘ ܠܐܠܗܐ ܡܢ<EOS>ܫܡܝܐ ܫܒܚܘܗܝ ܒܡܪ̈ܘܡܐ<EOS> ܫܒܚܘܗܝ ܟܘܠܗܘܢ ܡܠܐܟ̈ܘܗܝ ܫܒܚܘܗܝ ܟܘܠܗܘܢ ܚܝ̈ܠܘܬܗ ܫܒܚܘܗܝ<EOS>ܫܡܫܐ ܘܣܗܪܐ<EOS> ܫܒܚܘܗܝ ܟܠܗܘܢ ܟܘܟ̈ܒܐ ܘܢܘܗܪܐ ܫܒܚܘܗܝ ܫܡܝ ܫܡܝܐ<EOS> ܘܒܬܪܗܝܢ<EOS>ܗܿܢܝܢ ܕܥܠܐܪܥܐ ܚܫܼܒ ܗܟܢܐ<EOS> ܫܒܚܘ ܠܐܠܗܐ ܡܢ ܐܪܥܐ ܐܚܪ̈ܢܝܬܐ ܘܗܢܐ ܓܢܣܐ ܡܠܝܠܐ ܕܒܢ̈ܝ<EOS>ܐܢܫܐ ܕܢܡ ܟܠ ܡܕܡ ܗܢܐ ܕܐܦ ܒܟܢ̈ܫܐ ܡܦܪ̈ܫܐ ܕܛܟ̈ܣܐ ܡܦܠܓ ܠܗ ܒܗܢܐ ܐܣܟܡܐ<EOS> ܫܒܚܘܗܝ<EOS>ܡܠܟ̈ܐ ܕܐܪܥܐ ܘܟܠܗܝܢ ܐܡܘ̈ܬܐ<EOS> ܪܘܪ̈ܒܢܐ ܘܟܠܗܘܢ ܕܝ̈ܢܐ ܕܒܐܪܥܐ ܓܕܘܕ̈ܐ ܘܒܬܘ̈ܠܬܐ ܣܒ̈ܐ<EOS>ܥܡ ܛܠܝ̈ܐ ܢܫܒܚܘܢ ܠܫܡܗ ܕܡܪܝܐ<EOS> ܡܛܠ ܕܪܒ ܗܘ ܫܡܗ ܒܠܚܘܕܘܗܝ<EOS> ܘܫܘܒܚܗ ܒܐܪܥܐ ܘܒܫܡܝܐ<EOS>ܡܐ<EOS> ܠܘܩܒܠ ܗܟܝܠ ܟܢܫ̈ܐ ܗܿܢܘܢ ܕܒܫܡܝܐ ܐܦ ܗܠܝܢ ܕܒܐܪܥܐ ܕܒܪ ܥܡܗܘܢ<EOS>ܠܬܫܒܘܚܬܐ ܕܡܠܟܐ ܕܟܠ ܒܝܕ ܗܿܢܝܢ ܠܗ ܓܝܪ ܒܠܚܘܕܘܗܝ ܒܫܪܪܐ ܘܠܐ ܠܐܚܪܢܐ ܠܐܠܗܐ ܗܘ ܕܠܗܠ<EOS>ܡܢ ܟܠ ܫܡܝܐ ܡܢ ܠܥܠ<EOS> ܘܟܢ̈ܫܐ ܕܠܥܠ ܡܢ ܟ̈ܦܦܝ ܫܡܝܐ<EOS> ܡܝܩܪܝܢ ܘܡܫܒܚܝܢ ܬܫܒܚ̈ܬܐ ܕܠܐ<EOS>ܡܬܡܠܠܢ ܚܝ̈ܠܘܬܐ ܕܡܠܐܟ̈ܐ ܘܪ̈ܘܚܐ ܒܢ̈ܬ ܢܘܗܪܐ ܝܕܘܥܬܢܝܬܐ ܠܗ ܠܐܒܘܗܘܢ ܡܪܟܝܢ݀ ܘܠܗ ܐܦ<EOS>ܫܡܫܐ ܘܣܗܪܐ ܘܟܘܟ̈ܒܐ ܕܒܟܪ̈ܟܐ ܕ̈ܥܠܡܐ ܪ̈ܚܝܩܐ ܪܗܛܐ ܢܓܝܪܐ ܪܕܝܢ ܒܐܣ̈ܛܕܘܬܐ ܕܐܬܝܪ<EOS>ܘܟܠܝܠܐ ܠܗ ܡܪܗܛܝܢ<EOS> ܘܚܝ̈ܠܐ ܕܠܐ ܡܬܚܙܝܢ ܕܒܦܩܥܬܐ ܫܪܝܬܐ ܕܐܐܪ ܦܪܚܝܢ ܬܫܒܘܚܬܐ ܕܒܘܪܟܬܐ<EOS>ܕܡܬܬܚܝܒܐ ܘܙܕܩܐ ܡܘܕܝܢ<EOS>ܡܒ<EOS> ܡܢܐ ܗܟܝܠ ܒܬܪ ܗܠܝܢ<EOS> ܘܠܐ ܗܘܐ ܕܒܠܚܘܕ ܐܣܛܘܟܣܐ ܕܐܪܥܐ ܡܢ ܗܢܐ<EOS>ܦܘܪܢܣܐ ܕܒܟܠ ܢܚܣܪ ܘܗܢܐ ܟܝܢܐ ܕܗܢܿܘܢ ܟܠܗܘܢ ܦܐܪ̈ܐ ܝܠܕ ܢܫܬܘܚܕ ܡܢܗܿ ܕܬܫܒܘܚܬܐ<EOS>ܘܥܘܡܪܐ ܕܥܠܐܪܥܐ<EOS> ܛܥܝܢ ܟܘܠ ܦܐܪ̈ܝܢ ܡܢ ܚܝܘܬܐ ܡܠܝܠܬܐ ܢܒܘܪ ܐܠܐ ܠܐ ܐܬܚܙܝܬ ܠܗ ܕܗܕܐ<EOS>ܫܦܝܪܐ ܠܗܿܘ ܡܠܐ ܟܠ ܚܟ̈ܡܢ݀ ܥܒܘܕܐ ܕܟܠ ܕܡܛܠܬܗ ܐܦ ܠܗܕܐ ܕܘܟܬܐ ܕܥܠ ܐܪܥܐ ܐܘܣܝܣ<EOS>ܝܕ̈ܘܥܬܢܝܬܐ ܘܡ̈ܠܝܠܬܐ ܙܪܥ<EOS> ܘܠܚܫܚܬܐ ܕܗܿܢܝܢ ܫܪܟܐ ܕܚܝ̈ܘܬܐ ܘܕܝܿܠܕܐ ܕܦܐܪ̈ܐ ܘܦܩ̈ܚܐ<EOS>ܥܬܕ<EOS> ܘܕܐܦ ܗܪܟܐ ܠܗ ܠܐܒܘܗܝ ܬܫܒܘܚܬܐ ܕܡܢ ܒܢ̈ܝ ܐܢܫܐ ܠܗܿܝ ܕܡܢ ܟܢܫ̈ܐ ܕܟܠ ܐܩܦ<EOS> ܘܗܕܐ<EOS>ܗܟܢܐ ܡܫܬܠܡܐ ܗܘܬ ܡܢ ܩܕܝܡ ܗܕܐ ܕܥܡ ܟܢܫ̈ܐ ܐܠܗ̈ܝܐ ܘܡ̈ܠܝܠܐ ܘܒܣܕܪܐ ܕܡ̈ܠܐܟܐ ܗܿܘ ܒܪ<EOS>ܐܢܫܐ ܕܗܼܘܐ ܒܨܠܡ ܐܠܗܐ ܠܗ ܠܡܠܬܐ ܐܒܘܗܝ ܒܙܡܝܪ̈ܬܐ ܘܒܬܫܒ̈ܚܬܐ ܡܝܩܪ ܗܘܐ ܘܠܐ ܒܬܘܩܢܐ<EOS>ܕܦܬܟܪ̈ܐ ܕܠܐ ܢܦܫܐ ܘܠܐ ܒܫܪ̈ܓܪܓܪܝܬܐ ܕܡܛܥܝܘܬܐ ܕܕ̈ܝܘܐ ܐܦ ܠܐ ܒܫܘ̈ܥܝܬܐ<EOS>ܕܛܥܝܘܬܐ ܕܐܠܗ̈ܐ ܣܓ̈ܝܐܐ ܬܪܥܝܬܗ ܡܦܗܐ ܗܘܐ<EOS> ܗܠܝܢ ܓܝܪ ܒܬܪ ܙܒܢ ܚܕܬܐܝܬ ܐܬܓܠܝ ܒܒܕܝܐ<EOS>ܕܦܘ̈ܐܛܐ ܗܿܢܘܢ ܕܝܢ ܩܕ̈ܡܝܐ ܪܝܫ ܪ̈ܝܫܝ ܓܢܣܢ ܥܬܝܩܐ ܕܥܕܟܝܠ ܗܠܝܢ ܐܘܡܢ̈ܘܐ ܠܐ ܝܠܦܼܘ<EOS>ܗܘܘ<EOS> ܨܝܪܘܬܐ ܘܢܓܪܘܬܐ ܘܓܠܘܦܘܬܐ ܘܠܐ ܚܫܝܫܝܢ ܗܘܘ ܒܗܕܐ ܐܚܪܝܬܐ ܩܝܢܝܘܬܐ ܕܥܒܕ̈ܐ<EOS>ܒܝܫ̈ܐ ܒܦܫܝܛܘܬܐ ܕܢܦܫܗܘܢ ܘܒܬܪܥܝܬܐ ܕܟܝܢܗܘܢ ܠܥܒܘܕܗ ܕܟܠܗ ܥܠܡܐ ܘܠܡܪܗܘܢ ܩܪܝܢ ܗܘܘ<EOS>ܘܒܠܚܘܕ ܠܗ ܡܪܐ ܘܐܠܗܐ ܕܟܠ ܒܡܠܦܢܘܬܐ ܕܪܥܝܢܗܘܢ ܡܘܕܝܢ ܗܘܘ ܘܐܟܘܬܗܘܢ ܕܗܿܢܘܢ ܪܝܫ ܓܢܣܢ<EOS>ܣܥܪ ܗܘܐ<EOS> ܘܐܦ ܗܿܘ ܕܡܢ ܩܕܝܡ ܪܚܡ ܗܘܐ ܠܐܠܗܐ ܓܢܣܐ ܕܥܒܪ̈ܐ ܘܐܝܟ ܒܪܐ ܡܢ ܐܒܘܗܝ ܝܪܬܘܬܐ<EOS>ܛܒܬܐ ܕܕܘܒܪ̈ܐ ܕܕܚܠܬ ܐܠܗܐ ܩܒܼܠܘ ܐܠܐ ܗܿܢܝܢ ܠܐ ܡܕܡ ܠܒܪ ܡܢ ܚܕ ܐܠܗܐ ܡܠܟܐ ܕܠܥܠ ܡܢ<EOS>ܟܘܠ ܘܡܠܬܗ ܕܗܢܐ ܗܘ ܦܪܘܩܐ ܕܟܠ ܒܥܘܡܪܐ ܢܟܦܐ ܘܒܕܘܒܪ̈ܐ ܕܕܚܠܬ ܐܠܗܐ ܡܝܩܪܝܢ ܗܘܘ ܕܡܛܠ<EOS>ܗܕܐ ܠܓܠܝܢܐ ܕܡܠܬܐ ܕܐܠܗܐ ܘܠܢܒܝܘܬܐ ܘܠܝܘܠܦܢܐ ܕܟܐܢܘܬܐ ܫܘܼܘ<EOS>ܡܓ<EOS> ܗܟܢܐ ܗܟܝܠ ܗܿܘ ܡܠܬܐ ܕܐܠܗܐ ܥܒܘܕܐ ܕܟܘܠ ܟܘܠ ܕܘܟܝ̈ܢ ܘܟܠ ܐܬܪܘܢ<EOS>ܕܥܠ ܡܢ ܥܠܡܐ ܘܕܒܫܡܝܐ ܘܠܐܣܛܘܟܣܐ ܕܐܪܥܐ ܙܪܥܐ ܕܝܠܗܿ ܕܐܘܣܝܐ ܝܕܘܥܬܢܝܬܐ ܘܡܠܝܠܬܐ ܡܠܐ<EOS>ܗܘ ܕܝܢ ܕܢܦܠ ܥܠ ܐܪܥܐ ܙܪܥܐ ܕܢܨܒܬܐ ܗܝ ܝܕܘܥܬܢܝܬܐ ܘܡܠܝܠܬܐ ܐܝܕܥܬܐ ܗܝ ܗܕܐ ܕܒܪ ܐܢܫܐ<EOS>ܕܕܗܫܐ ܒܩܢܝܐ ܣܓܝܐܐ ܘܒܥܡܝܪܐ ܕܦܓܪܐ ܐܪܥܢܐ ܘܡܬܚܒܠܢܐ ܚܒܝܫ ܘܟܘܟ̈ܒܐ ܣܓܝ̈ܐܐ ܕܥܘܡܪܐ<EOS>ܡܝܘܬܐ ܚܕܝܪܝܢ ܠܗ<EOS> ܐܢ ܕܝܢ ܦܘܠܚܢܐ ܕܙܗܝܪܘܬܐ ܢܣܬܩܒܠ ܠܗ ܘܡܢ ܗܝܠܐ ܕܡܗܪܐ ܠܗ ܢܬܕܟܐ<EOS>ܘܠܗ ܠܙܪܘܥܐ ܡܠܬܐ ܕܠܥܠ ܡܢ ܫܡܝܐ ܢܕܥ ܘܠܗܿܘ ܡܟܐ ܢܫܒܚ ܘܐܝܟ ܝܠܘܕܐ ܒܝܘܠܦܢܗ ܩܕܡܝܐ<EOS>ܢܗܪܘܓ ܘܒܙܒܢܐ ܕܙܕܩ ܫܒܠܐ ܕܡܝܬܪܘܬܗ ܘܦܐܪܐ ܡܫܡܠܝܐ ܕܟܝܢܗ ܡܠܝܠܐ ܢܦܪܘܥ ܒܕܡܘܬܐ ܕܙܒܢܐ<EOS>ܕܚܨܕܐ ܒܗ ܒܡܘܬܗ ܕܥܘܡܪܐ ܡܝܘܬܐ ܗܿܢܝܢ ܝܬܝܪ̈ܬܐ ܕܩܢܝܐ ܕܠܒܪ ܘܠܒܘܫܐ ܐܪܥܢܐ ܘܡܬܚܒܠܢܐ<EOS>ܕܦܓܪܐ ܢܣܝܡ<EOS> ܕܕܗܐ ܫܦܝܪ ܠܚܫܚܬܐ ܕܣܘܚܐ ܕܦܐܪܐ ܡܫܡܠܝܐ ܐܬܚܫܚ ܒܗܘܢܿ ܘܫܦܝܪ ܫܠܼܚ ܗܢܐ<EOS>ܒܙܒܢܐ ܕܙܕܩ<EOS> ܘܗܼܘ ܐܝܟ ܕܐܬܝܬܪ ܘܚܝ̈ܠܘܗܝ ܕܡܝܬܪܘܬܗ ܟܿܢܫ ܒܝܬ ܓܙܐ ܕ̈ܛܒܬܐ ܡܬܢܛܪ<EOS>ܡܫܡܠܝܐ ܕܥܡ ܡܫܡܠܝܐ ܐܬܕܒܪ<EOS> ܘܠܗ ܕܝܢ ܠܙܪܘܥ ܕܟܠ ܘܠܦܠܚܐ ܦܐܪܐ ܡܫܡܠܝܐ<EOS>ܕܬܫܒܘܚܬܐ ܕܙܕܩܐ ܠܐܠܗܐ ܢܦܪܘܥ ܕܡܛܠ ܗܕܐ ܕܠܗܿܘ ܒܠܚܘܕܘܗܝ ܐܒܘܗܝ ܘܡܠܟܗ ܘܡܪܗ ܒܚܝ̈ܐ<EOS>ܗܠܝܢ ܝܕܥ ܘܠܗܢܐ ܒܠܚܘܕܘܗܝ ܐܠܗܐ ܥܒܘܕܗ ܘܒܪܘܝܗ ܐܘܕܝ ܒܗܿܢܝܢ ܐܚܝ̈ܢܝܬܗ ܘܐܚܘ̈ܬܗ ܘܐܦ<EOS>ܒܕܘܟܬܐ ܕܥܢܝܢܐ ܕܡܝܬܪ̈ܐ ܕܢܣܩܝܘܗܝ ܘܢܝܩܪܝܘܗܝ ܒܐܝܩܪܐ ܕܥܗܢ ܠܗ ܘܙܕܩ<EOS> ܘܠܐ ܕܝܢ ܢܩܪܐ<EOS>ܐܠܗܐ ܠܡܕܡ ܐܚܪܝܢ ܕܠܐ ܙܕܩ ܕܢܬܩܪܐ ܐܠܗܐ ܐܠܐ ܒܠܚܘܕ ܠܗܿܘ ܕܟܠ ܡܣܗܕ ܥܠܘܗܝ ܗܿܘ ܕܟܠܗ<EOS>ܒܪܝܬܐ ܕܡܬܚܙܝܐ ܘܕܠܐ ܡܬܚܙܝܐ ܐܝܟ ܕܗܼܘܝܘ ܒܠܚܘܕܘܗܝ ܥܠܬܐ ܕܟܠ ܐܠܗܐ ܩܪܝܐ ܠܗ ܘܠܗ ܣܓܕܐ<EOS>ܡܕ<EOS> ܗܼܢܝܢ ܗܟܝܠ ܗܟܢܐ ܡܢ ܠܥܠ ܕܝܢ ܬܘܒ ܢܩܪܘܒ ܠܗܕܐ ܡܠܬܢ ܕܣܝܡܐ<EOS> ܫܡܝܐ<EOS>ܗܟܝܠ ܗܿܢܘܢ ܘܕܘܟ̈ܝܬܐ ܕܒܫܡܝܐ ܗܠܝܢ ܕܒܪ̈ܓܫܐ ܕܦܓܪܐ ܡܬܚܙܝܢ݀ ܘܗܼܝ ܐܪܥܐ ܘܐܐܪ ܘܗܢܐ<EOS>ܟܠܗ ܩܘܝܡܐ ܕܡܢ ܗܠܝܢ<EOS> ܕܕܡܐ ܠܡܕܝܢܬܐ ܪܒܬܐ ܡܢ ܗܿܢܘܢ ܐܣ̈ܛܘܟܣܐ ܕܠܐ ܢܦܫܐ ܕܒܡ̈ܢܘܬܗ<EOS>ܐܪܥܐ ܘܡܝ̈ܐ ܘܐܐܪ ܘܢܘܪܐ ܠܐ ܡܕܡ ܦܪܝܫ ܒܟܝܢܗ݀ ܗܿܢܘܢ ܕܝܢ ܒܢ̈ܝ ܡܕܝܢܬܐ ܕܡܕܝܢܬܐ ܪܒܬܐ<EOS>ܠܐ ܘܠܐ ܕܢܣܬܒܪܘܢ ܕܢܡܗܿ ܐܢܘܢ ܕܗܝܠܐ ܘܐܦܠܐ ܕܚܕ ܗܘ ܘܗܼܘܝܘ ܙܪܥܐ ܢܐܡܪ<EOS> ܕܢܦܫܐ ܡܠܝܠܬܐ<EOS>ܘܕܦܓܪܐ ܡܬܚܒܠܢܐ<EOS> ܡܕܥܐ ܓܝܪ ܘܡܠܬܐ ܘܢܦܫܐ ܡܠܝܠܬܐ<EOS> ܘܟܠܗ ܟܝܢܐ ܝܕܘܥܬܢܐ ܚܬܝܬܐܝܬ ܫܦܝܪ<EOS>ܡܬܐܡܪܝܢ ܕܙܪܥܐ ܐܢܘܢ ܕܡܠܬܐ ܐܠܗܐ ܒܘܪܝܐ ܕܟܠ<EOS> ܘܠܐ ܗܘܐ ܡܢܬܐ ܐܢܘܢ ܕܡܢ ܐܪܥܐ ܘܡܢ ܐܐܪ<EOS>ܘܠܐ ܗܘܐ ܡܢ ܐܘܣܝܐ ܩܪܝܪܬܐ ܘܚܡܝܡܬܐ݀ ܐܠܐ ܡܢ ܚܝ̈ܠܐ ܡܝܬܪ̈ܐ ܕܡܢ ܗܠܝܢ ܕܠܫܘܬܦܘܬܐ<EOS>ܕܡܝܬܪܘܬܐ ܫܘܼܘ݀ ܡܛܠ ܕܩܕܡܝܬܐ ܗܼܘܝ ܥܠܬܐ ܠܕܒܬܪܗܝܢ ܩܕ̈ܡܝܬܐ ܕܝܢ ܐܝܬܝܗܝܢ ܗܿܠܝܢ ܝܠܕܐ<EOS>ܕܡܠܬܐ ܘܕܒܬܪܗܝܢ ܗܠܝܢ ܕܠܐܡܠܬܐ<EOS> ܘܕܒܬܪ ܐܘܣܝ̈ܣ ܩܕܡܝ̈ܬܐ ܐܚܪ̈ܢܝܬܐ ܗܿܢܝܢ ܕܒܬܪ ܥ̈ܠܠܬܐ<EOS>ܐܠܐ ܗܠܝܢ ܩܕܡܝ̈ܬܐ ܘܪܝܫ ܝܠܕܐ ܒܢܦܫ̈ܬܐ ܝܕܘܥ̈ܬܢܝܬܐ ܐܝܬܝܗܢ ܕܡܛܠܬܗܝܢ ܕܗܠܝܢ ܐܦ ܙܪܥܐ<EOS>ܕܓܘܫ̈ܡܐ ܚܫܘ̈ܫܐ ܐܬܥܬܕ ܗܘܐ<EOS> ܘܠܐ ܗܘܐ ܓܝܪ ܠܥܡܘܪܐ ܕܢܬܛܝܒ ܠܗܘܢ ܒܝܬܐ ܕܣܦܩ ܠܗܘܢ<EOS>ܕܡܛܠ ܗܕܐ ܫܡܝܐ ܩܕ̈ܡܝܐ ܐܬܚܙܝܼܘ<EOS> ܕܘܟܬܐ ܕܥܗܢܐ ܠܗܢܿܘܢ ܒܢ̈ܝ ܡܕܝܢܬܐ ܕܠܥܠ ܡܢܗ ܘܒܗ<EOS>ܘܟܦ̈ܦܐ ܕܠܓܘ ܒܫܡܝܐ ܠܗܿܢܘܢ ܥܡܘܪ̈ܐ ܕܐܟܘܬܗ ܐܬܦܪܫܘ ܗܿܢܘܢ ܕܝܢ ܒܢ̈ܝ ܡܕܝܢܬܐ ܕܥܠ ܐܪܥܐ<EOS>ܠܐ ܬܩܪܝܢ ܐܢܘܢ ܡܡܬܘܡ ܐܘ ܢܦܫܐ ܚܝ̈ܘܬܐ ܒܥܪܝܪܝܬܐ ܐܦ ܠܐ ܓܢܣܐ ܕܪܚܫܐ<EOS>ܕܫܕܐ ܡܪܬܗ݀ ܐܦ ܠܐ ܟܠܗܝܢ ܗܠܝܢ ܕܐܫܬܘܬܦ ܠܟܝܢܐ ܘܫܡܐ ܕܠܐ ܡܠܬܐ ܗܠܝܢ ܓܝܪ ܥܒܕ̈ܐ ܐܢܘܢ<EOS>ܕܝܠܟܝ ܕܡܢ ܢܡܘܣܐ ܕܟܝܢܐ ܡܫܬܥܒܕܝܢ ܘܬܫܡܫܬܐ ܕܙܕܩܐ ܠܡ̈ܠܝܠܐ ܐܝܟ ܕܠܡܪ̈ܝܗܘܢ ܐܠܨܐܝܬ<EOS>ܡܦܢܝܢ<EOS> ܬܘܪܐ ܓܝܪ ܦܠܚܐ ܠܒܢ̈ܝ ܐܢܫܐ ܒܨܒܝܢܗ ܠܦܘܠܚܢܐ ܪܡܐ ܨܘܪܗ ܒܢܝܪܐ<EOS> ܚܡܪܐ ܟܕ ܛܥܝܢ<EOS>ܡܘܕܐ ܥܠ ܟܝܢܗ<EOS> ܘܣܘܝܐ ܕܪܟܝܒ ܠܗ ܡܪܗ ܕܐܨ<EOS> ܘܟܠܒܐ ܨܝܕ ܡܚܪܟܫ ܠܗܿܘ ܕܡܬܪܣܐ ܠܗ<EOS>ܡܗ<EOS> ܘܥܢܐ ܘܓܙܪ̈ܐ ܬܘܒ ܟܠ ܩܢܝ̈ܢܝܢ ܝܿܗܝܒܝܢ ܠܒܢ̈ܝ ܐܢܫܐ ܘܚܝ̈ܘܬܐ<EOS>ܒܥܪܝܪܝܬܐ ܢܘܦܩܐ ܐܢܝܢ ܕܚܠܝܨܘܬܐ ܘܐܦ ܠܗܼܝܢ ܠܗܿܢܝܢ ܩܿܛܠܝܢ ܐܢܚܢܢ ܘܡܫܥܒܕܝܢ ܐܢܚܢܢ<EOS>ܘܐܦ ܦܪܚܬܐ ܕܦܪܚܐ ܒܪܘܡܐ ܒܦܘܪܣܐ ܕܡܠܬܐ ܠܒܟܝܢ ܐܢܚܢܢ<EOS> ܘܗܿܢܝܢ ܕܠܬܚܬ ܒܥܘܡ̈ܩܘܗܝ ܕܝܡܐ<EOS>ܘܒܓܘܗ ܡܣܩܝܢ ܐܢܚܢܢ<EOS> ܓܠܝܐܝܬ ܡܠܦ ܟܝܢܐ ܕܗܠܝܢ ܟܠܗܝܢ ܡܛܠ ܒܪ ܐܢܫܐ ܐܬܩܝܡ<EOS> ܒܪ ܐܢܫܐ<EOS>ܕܝܢ ܝܠܕܐ ܕܡܠܬܐ ܐܠܗܝܐ<EOS> ܠܐ ܡܛܠ ܡܕܡ ܐܚܪܝܢ݀ ܐܠܐ ܡܛܠ ܐܒܘܗܝ<EOS> ܡܠܬܐ ܕܢܚܙܐ ܘܒܐܝܕܥܬܗ<EOS>ܢܦܪܘܫ ܟܠܗܿ ܚܟܡܬܗ ܕܐܒܘܗܝ<EOS> ܕܒܟܠܗܿ ܒܪܝܬܐ ܕܥܒܘܕܘܬܐ ܕܡܬܚܙܐ ܘܕܠܗܿ ܗܠܕܐ ܟܕ ܥܕܡܫܐ<EOS>ܛܠܐ ܢܬܕܡܐ ܘܒܟܠ ܡܕܡ ܢܛܢ ܒܐܒܘܗܝ ܒܢܡܘܣܐ ܘܒܡܠܬܐ ܘܒܝܕܥܬܐ ܘܒܚܡܬܐ ܘܕܢܥܡܪ ܐܝܟ ܨܠܡܐ<EOS>ܕܡܝܬܪܘܬܐ ܢܬܝܠܦ ܘܕܐܟܓܕܐ ܕܥܡ ܗܿܢܘܢ ܟܢ̈ܫܐ ܕܒܫܡܝܐ݀ ܐܦ ܡܢ ܐܪܥܐ ܬܫܒܚ̈ܬܐ ܗܿܢܝܢ<EOS>ܕܙܕܩܢ ܠܡܠܟܐ ܕܟܠ ܘܠܐܠܗܐ ܥܠܬܐ ܕܟܘܠ݀ ܒܕܡܘܬ ܢܒܝܐ ܘܟܗܟܐ ܢܐܠܦ ܕܢܣܩ<EOS>ܡܘ<EOS> ܒܕܡܘ̈ܬܐ ܗܟܝܠ ܗܠܝܢ ܡܠܬܐ ܡܠܦܢܝܬܐ ܕܟܠܗ ܟܝܢܐ<EOS> ܟܕ ܡܬܕܡܪܐ ܒܟܝܢܐ<EOS>ܡܫܚܠܦܐ ܕܡܝܬܪܘܬܐ ܕܒܒܢ̈ܝ ܐܢܫܐ ܒܬܫܒ̈ܚܬܐ ܐܠܗ̈ܝܬܐ ܩܥܝܐ ܘܐܡܪܐ݀ ܡܢܐ ܗܘ ܒܪ ܐܢܫܐ<EOS>ܕܥܗܕܬܝܗܝ<EOS> ܘܒܪ ܐܢܫܐ ܕܦܩܕܬܝܗܝ<EOS> ܒܨܪܬܝܗܝ ܩܠܝܠ ܡܢ ܡܠܐܟ̈ܐ ܒܐܝܩܪܐ ܘܒܫܘܒܚܐ ܐܥܛܦܬܝܗܝ<EOS>ܘܫܠܛܬܝܗܝ ܒܥܒܕܐ ܕܐܝܕ̈ܝܟ ܘܟܠ ܣܡܼܬ ܬܚܝܬ ܪ̈ܓܠܘܗܝ ܥܢܐ ܘܒܩܪ̈ܐ ܟܠܗܝܢ݀ ܐܦ ܚܝܘܬܐ<EOS>ܕܕܒܪܐ ܘܨܦܪ̈ܐ ܕܒܫܡܝܐ ܘܢܘ̈ܢܐ ܕܝܡܐ ܕܥܡܪܝܢ ܒܫܒܝܠܐ ܕܝܡܡܐ ܡܙ<EOS>ܗܿܢܘ ܒܠܚܘܕܘܗܝ ܓܢܣܐ ܡܠܝܠܐ ܪܚܡ ܠܐܠܗܐ ܡܢ ܗܿܢܘܢ ܕܥܠ ܐܪܥܐ<EOS> ܕܥܠܘܗܝ ܕܗܢܐ ܢܒܝܐ ܐܚܪܢܐ<EOS>ܡܠܠ ܥܠ ܐܠܗܐ ܕܒܨܠܡ ܐܠܗܐ ܗܘܐ ܒܐܘܣܝܐ ܕܝܠܗ ܒܐܪܙܐ ܡܠܦ ܗܟܢܐ ܓܠܝܐܝܬ ܘܐܡܿܪ ܐܠܗܐ ܢܥܒܕ<EOS>ܐܢܫܐ ܒܨܠܡܢ ܐܝܟ ܕܡܘܬܢ ܘܢܫܬܠܛܘܢ ܥܠ ܢܘ̈ܢܐ ܕܒܝܡܐ ܘܥܠ ܦܪܚܬܐ ܕܫܡܝܐ<EOS> ܘܥܠ ܒܥܝܪܐ ܘܥܠ<EOS>ܟܘܠܗܿ ܐܪܥܐ<EOS> ܘܥܠ ܟܠܗ ܪܚܫܐ ܕܪܚܫ ܥܠ ܐܪܥܐ<EOS> ܘܥܡܗܿ ܕܡܠܬܐ ܐܦ ܥܒܕܐ ܐܩܦ݀ ܘܥܒܼܕ ܐܠܗܐ<EOS>ܒܪ ܐܢܫܐ ܘܐܡܼܪ ܕܒܨܠܡ ܐܠܗܐ ܥܒܕܗ<EOS> ܘܬܘܒ ܝܬܝܪܐܝܬ ܨܠܡܐ ܕܕܡܘܬܐ ܐܠܗܝܬܐ ܡܢ ܡܦܘܚܝܬܐ<EOS>ܐܠܗܝܬܐ ܐܩܝܡ ܟܕ ܐܡܿܪ ܘܢܦܼܚ ܒܐܦ̈ܘܗܝ ܢܫܡܬܐ ܕܚܝ̈ܐ݀ ܘܗܼܘܐ ܗܼܘ ܒܪ ܐܢܫܐ ܠܢܦܫ ܚܝܼܿܐ<EOS>ܘܪܫܢܘܬܐ ܘܡܠܟܘܬܐ ܡܝܬܪܬܐ ܡܠܦ ܕܝܗܒ ܠܗ<EOS> ܒܗܿܢܝܢ ܕܐܡܿܪ ܕܢܫܬܠܛܘܢ ܒܟܘܠ ܕܒܐܪܥܐ ܒܒܥܝܪܐ<EOS>ܘܒܦܪܚܬܐ ܒܪܚܫܐ ܒܚܝ̈ܘܬܐ ܘܥܠ ܗܠܝܢ ܡ̈ܠܐ ܟܠܗܝܢ ܣܗܕ ܗܘ ܟܝܢܐ ܕܟܘܠ ܡܕܡ ܬܚܝܬ ܐܝܕܗ ܥܒܕ<EOS>ܘܟܠ ܡܫܥܒܕ ܠܗܕܐ ܚܝܘܬܐ<EOS> ܡܠܝܠܬܐ ܘܐܢ ܕܝܢ ܐܢܬ ܠܐ ܫܡܝܥܢ ܠܟ ܡ̈ܠܐ ܐܠܗܝ̈ܬܐ݀ ܐܠܐ ܠܐ<EOS>ܣܒܪܢܐ ܕܗܢܐ ܟܠܗ ܚܫܘܟܐ ܬܪܥܝܬܟ ܕܠܐ ܬܬܚܫܒ ܒܪܥܝܢܟ ܒܝܢܟ ܘܠܢܦܫܟ ܕܐܝܟܢܐ ܕܓܘܫ̈ܡܐ<EOS>ܘܕܦܓܪ̈ܐ ܐܘ ܕܡܕܡ ܐܚܪܝܢ ܐܠܗܝܐ ܕܡܙܝܥ ܠܦܓܪܐ<EOS> ܡܟܢܐ ܡܝܬܪܘܬܐ ܗܼܝ ܗܕܐ ܐܡܿܪ ܐܢܐ<EOS> ܗܕܐ<EOS>ܕܢܕܥ ܗܕܐ ܕܢܬܚܫܚ ܒܡܠܬܐ ܦܪܘܫܬܐ ܕܥܠ ܐܘܣܝܐ ܕܗܢܐ ܡܕܡ ܕܐܝܬ ܗܕܐ ܕܒܥܘܗܕܢܐ ܝܘܠܦܢܐ<EOS>ܢܫܠܡ ܗܕܐ ܕܠܚܙܬܐ ܕܟܠ ܢܫܬܘܫܛ݀ ܘܬܐ ܠܘܬ ܢܦܫܟ ܘܫܐܠ ܕܐܢ ܡܫܚ ܟܝܢ ܕܦܓܪܐ ܕܢܕܥ ܩܘܝܡܐ<EOS>ܕܥܠܡܐ ܘܣܘܪܥܢܐ ܕܐܣܛܘ̈ܟܣܐ ܘܫܘܪܝܐ ܘܚܪܬܐ ܘܡܨܥܝܘܬܐ ܘܡܢܝܢܐ ܘܚܠܦܐ ܕܥܕ̈ܢܐ ܘܫܘܚܠܦܐ<EOS>ܕܙܒ̈ܢܐ ܘܚܘܕܪܐ ܕܫܢ̈ܝܐ ܘܣܕܝܪܘܬܐ ܕܟܘܟ̈ܒܐ ܘܟܡܐ ܐܚܪ̈ܢܝܬܐ ܕܒܢܣܝܢܐ ܕܡܚܪܘܬܐ<EOS>ܘܕܚܫܘܒܘܬܐ ܘܕܡܢܝܘܬܐ ܐܬܦܪܣܘ ܒܢ̈ܝ ܐܢܫܐ ܗܠܝܢ ܓܝܪ ܕܠܐ ܓܫܘܡ ܐܢܝܢ<EOS> ܘܚܙܬܐ ܐܢܝܢ<EOS>ܡܠܝܠܬܐ ܘܕܢܩܦ ܐܢܝܢ ܠܓܪ̈ܡܐ ܘܠܒܣܪܐ ܘܠܕܡܐ ܠܠܘܬܐ ܗܝ ܪܒܬܐ ܕܠܐ ܣܟܐ<EOS> ܘܫܦܝܪ ܗܝ<EOS>ܕܢܫܬܐܠܘܢ ܗܿܢܘܢ ܕܣܒܪܝܢ ܥܠܝܗܝܢ ܗܟܢܐ ܕܡܛܠ ܕܟܠܗܘܢ ܚܝ̈ܠܐ ܕܦܓܪܐ ܗܠܝܢ ܚܡ̈ܫܐ ܪ̈ܓܫܝܢ<EOS>ܠܒܝܟܝܢ ܐܝܢܐ ܡܢܗܘܢ ܚܙܬܐ ܕܝܘܠܦܢܐ ܡܟܢ ܕܢܠܦ ܠܒܪ ܐܢܫܐ<EOS> ܠܡܐ ܟܝ ܚܙܬܐ ܕܥܝ̈ܢܐ݀ ܐܠܐ<EOS>ܗܕܐ ܒܠܚܘܕ ܕܓ̈ܘܢܐ ܘܕܐܣܟ̈ܡܐ ܐܝܬܝܗܿ ܦܪܘܫܘܬܐ<EOS> ܘܐܢ ܡܫܡܥܬܐ ܬܐܡܪ ܡܐܢܐ ܗܘ ܐܡܿܪ ܐܢܬ ܕܩ̈ܠܐ ܩܛܝ̈ܢܐ ܘܥܒܝ̈ܐ ܡܩܒܠ ܘܠܐ ܗܘܐ ܕܚܙܬܐ ܡܠܝܠܬܐ ܘܛܥܡܬܐ ܬܘܒ<EOS>ܗܟܘܬ ܪܓܫܬܐ ܗܘ ܕܚܝܠܘܬܐ ܘܕܣܝܒܪܬܐ ܕܐܟܘܬܗܿ ܘܡܪܝܚܢܘܬܐ ܒܘܩܐ ܐܝܬܘܗܝ ܕܪ̈ܝܚܢܐ ܘܠܐ ܗܘܐ<EOS>ܕܝܘ̈ܠܦܢܐ ܘܬܘܒ ܗܕܐ ܪܓܫܬܐ ܕܥܠ ܟܘܠܗ ܓܘܫܡܐ ܡܬܚܝܐ ܠܚܡܝ̈ܡܐ ܘܠܩܪܝܪܐ ܘܠܩܫ̈ܝܐ<EOS>ܘܠܪ̈ܟܝܟܐ ܩܪܒܐ<EOS> ܘܠܐ ܗܘܐ ܠܡܝܬܪܘܬܐ ܘܠܚܟܡܬܐ ܗܝ ܕܣܓܝ ܡܝܬܪܐ ܗܘܬ<EOS> ܘܐܝܟܐ ܠܗܿܢܝܢ<EOS>ܚܝ̈ܘܬܐ ܕܠܐ ܡܠܬܐ݀ ܠܐ ܗܐ ܥܝ̈ܢܐ ܐܝܬ ܠܗܝܢ ܘܐܕ̈ܢܐ ܘܢܚܝܪ̈ܐ ܘܛܥܡܬܐ ܘܓܫܬܐ ܐܠܐ ܠܐ ܡܕܡ<EOS>ܡܢ ܗܠܝܢ ܐܬܩܪܒ ܠܚܠܝܨܘܬܐ ܕܡܠܝܠܘܬܐ ܡܛܠ ܕܠܐ ܗܘܝ ܕܦܓܪܐ ܘܕܪܓܫܬܐ ܕܠܐ ܡܠܬܐ<EOS> ܗܠܝܢ<EOS>ܝܘ̈ܠܦܢܐ ܕܦܝܠܘܣܦܘܬܐ ܒܠܚܘܕ ܡܩܒܠܐ ܘܒܠܚܘܕ ܒܓܢܣܐ ܕܒܢܝ ܐܢܫܐ ܥܡܪܐ݀ ܟܕ ܗܐ ܐܢ ܐܢܫ<EOS>ܢܨܒܐ ܕܚܨܝܦܐܝܬ ܒܡܠܬܐ ܢܩܝܡ<EOS> ܘܢܐܡܪ ܕܡܕܡ ܝܬܝܪ ܡܢ ܗܠܝܢ ܚܝ̈ܘܬܐ ܕܠܐ ܡܠܬܐ ܠܝܬ ܠܢ<EOS>ܕܒܕܡܘܬܐ ܕܗܠܝܢ ܕܗܠܝܢ ܡܬܝܠܕܝܢ ܐܢܚܢܢ ܘܡܬܚܒܠܝܢ ܐܢܚܢܢ<EOS> ܡܛܠ ܕܐܦ ܚܕܐ ܗܝ ܣܝܒܪܬܐ<EOS>ܕܟܠܢ ܡܢ ܐܪܥ ܘܟܝܢܐ ܗܼܘ ܟܕ ܗܼܘ ܚܫܘܫܐ ܕܦܓܪܐ ܘܪܓܫܬܐ ܕܒܡܕܡ ܠܐ ܡܝܬܪܐ ܘܠܐܘܬܐ ܬܘܒ<EOS>ܘܗܢܝܚܐ ܗܟܢܐ ܚܕ ܘܕܕܡܐ ܠܟܠܢ ܘܚܘܒܠܐ ܕܦܓܪܐ ܘܫܪܝܐ ܕܥܠ ܐܣܛܘܟ̈ܣܘܗܝ ܐܠܐ ܠܐ ܥܕܟܝܠ<EOS>ܐܡܿܪ ܐܢܬ݀ ܕܡܢ ܗܿܢܘܢ ܒܕܡܘܬ ܗܕܐ ܚܝܘܬܐ ܡܠܝܠܬܐ ܐܬܩܪܒ ܠܚܙܘ̈ܢܐ ܕܠܐ ܓܫܘܡ<EOS> ܘܠܐ<EOS>ܝܠܘܦܢܐ ܡܠܝܠܐ ܫܩܼܠ<EOS> ܘܠܐ ܡܪܕܘܬܐ ܣܿܐܡ ܒܥܘܢܕܢܗ݀ ܘܠܐ ܡ̈ܠܐ ܕܥܠ ܡܝܬܪܘܬܐ ܘܥܠ ܒܝܫܬܐ<EOS>ܐܬܚܫܼܒ݀ ܘܦܝܠܘܣܦܘܬܐ ܘܐܦ ܠܐ ܠܬܪܥܝܬܗ ܐܬܼܬ ܡܡܬܘܡ<EOS> ܐܠܐ ܗܠܝܢ ܟܠܗܝܢ ܐܪܦܐ<EOS> ܡܛܠ ܕܠܐ<EOS>ܠܟܘܠܗܘܢ ܒܢ̈ܝ ܐܢܫܐ ܐܝܬܝܗܝܢ<EOS> ܗܠܝܢ ܡܫܐܠ ܐܢܐ ܠܗܿ ܠܡܠܬܟ<EOS> ܐܢ ܡܕܝܢܬܐ ܡܡܬܘܡ ܐܬܥܒܕܬ<EOS>ܡܢ ܠܐ ܡ̈ܠܝܠܐ݀ ܐܘ ܕܢܓܪܘܬܐ ܐܘ ܕܒܢܝܢܐ ܐܘ ܕܙܩܘܪܘܬܐ ܐܘ ܕܦܠܚܘܬܐ ܬܪܥܝܬܐ ܐܝܬ ܒܗܘܢ<EOS>ܘܐܬܩܒܥܬ ܡܢܗܘܢ ܡܡܬܘܡ ܐܠܦܐ<EOS> ܘܐܘܡܢܘܬܐ ܬܡܝܗܬܐ ܕܩܘܒܪܢܛܘܬܐ ܘܐܦܢ ܥܕܡܐ ܠܬܪܥܝܬܗܘܢ<EOS>ܐܬܬ<EOS> ܟܕ ܗܐ ܗܿܢܝܢ ܕܦܓܪܐ ܣܓܝܐܐ ܗܝ ܠܘܬܗܘܢ ܡܝܬܪܘܬܐ ܛܒ ܡܢ ܕܠܘܬܢ ܡܛܠ ܕܡܢ ܟܘܠܗܝܢ<EOS>ܚܝܘ̈ܬܐ ܒܨܝܪ ܗܘ<EOS> ܘܐܝܟ ܕܙܡܪܝܢ ܦܘ̈ܐܛܐ ܡܚܝܠ ܗܘ ܓܢܣܐ ܕܒܢ̈ܝ ܐܢܫܐ ܒܪܒܘܬܐ ܕܝܢ ܕܦܓܪܐ<EOS>ܠܐ ܡܫܟܚܐ ܕܢܐܡܪ ܟܡܐ ܒܨܝܪ ܡܢ ܕܦܝܠܐ ܒܚܝܠܐ ܕܝܢ ܘܒܝܬܝܪܘܬܐ ܘܐܦܠ ܡܬܚܫܒ<EOS>ܥܡ ܓܢܣܐ ܕܓܡ̈ܠܐ ܒܚܝܠܬܢܘܬܐ ܕܝܢ ܘܒܩܠܝܠܘܬܐ ܕܪ̈ܓܠܐ ܠܪ̈ܒܘܬܐ ܕܚܝ̈ܘܬܐ ܡܫܠܡ ܙܟܘܬܐ<EOS>ܟ̈ܠܒܐ ܕܝܢ ܥܩܒ̈ܬܢܐ ܕܒܬܪ ܪܝܚܐ ܕܢܚܝܪ̈ܝܗܘܢ ܝܿܠܦܝܢ ܕܢܗܠܟܘܢ<EOS> ܡܢܐ ܐܝܬ ܕܡܪܝܚܝܢ ܡܢܗܘܢ<EOS>ܘܕܚܙܝܢ ܛܒ ܡܢ ܟܠ ܛܒ̈ܝܐ ܡܬܐܡܪܝܢ ܕܡܛܠ ܗܕܐ ܕܚܙܝܢ ܡܛܐ ܐܢܘܢ ܫܡܐ ܒܝܘܢܝܘܬܐ ܚ̈ܙܝܐ<EOS>ܘܡܟܐ ܡܬܒܥܐ ܕܢܐܡܪ ܕܟܡܐ ܡܚܝܠ ܒܟܝܢܗ ܦܓܪܐ ܕܒܪ ܐܢܫܐ ܡܢ ܕ̈ܒܐ ܘܡܢ ܐܪ̈ܝܘܬܐ ܘܡܢ ܢܡܪ̈ܐ<EOS>ܘܡܢ ܪ̈ܒܘܬܐ ܐܚܪ̈ܢܝܬܐ ܘܒܥܓܠ ܡܬܟܒܫ ܡܢ ܚܝ̈ܘܬܐ ܕܐܬܝܢ ܥܠܘܗܝ ܘܠܢܟܠܐ ܕܠܝܠ ܒܪܡ ܕܝܢ<EOS>ܗܼܘ ܗܢܐ ܙܥܘܪܐ<EOS> ܟܠܗܝܢ ܗܠܝܢ ܕܐܬܐܡܼܪ ܐܡܬܝ ܕܨܿܒܐ ܡܫܥܒܕ݀ ܠܐ ܗܘܐ ܒܚܝܠܐ ܕܦܓܪܐ<EOS>ܘܕܓܘܫܡܐ ܣܓܝ ܓܝܪ ܙܥܘܪ ܘܠܐ ܣܿܦܩ ܗܘ ܗܢܐ ܕܢܡܠܐ ܐܦܠܐ ܟܪܣܐ ܕܚܕܐ ܕܒܐ݀ ܐܠܐ ܐܝܬ ܒܗ<EOS>ܟܝܢܐ ܡܕܡ ܕܡܝܬܪ ܡܢ ܦܓܪܐ<EOS> ܚܝܠܐ ܕܡܕܥܐ ܘܕܢܦܫܐ ܝܕܘܥܬܢܝܬܐ ܘܒܡܝܬܪܘܬܐ ܕܚܟܡܬܐ ܗܠܝܢ<EOS>ܬܡܝܗ̈ܬܐ ܡܬܦܪܣ ܒܝܕ ܗܿܢܝܢ ܕܐܝܟ ܒܪܐ ܚܒܝܒܐ ܡܢ ܐܠܗܐ ܐܬܝܩܪܬ݀ܥܠ ܡܢܐ ܡܨܥܪ ܐܢܬ ܪܒܘܬܟ<EOS>ܕܣܒܪ ܐܢܬ ܕܟܘܠܟ ܗܢܐ ܐܢܬ ܒܣܪܐ ܘܗܢܐ ܦܓܪܐ ܘܝܕܥܬܐ ܐܠܗܝܬܐ ܘܡܠܝܠܬܐ ܕܒܟ ܠܗܿܢܝܢ ܕܠܐ<EOS>ܡܠܬܐ ܘܕܟܘܠܗܘܢ ܡܬܚܒܠܝܢ ܡܕܡܐ ܐܢܬ<EOS> ܘܠܐ ܟܝ ܡܦܝܣ ܠܟ ܐܦܠܐ ܗܼܘ ܟܝܢܐ ܕܚܝ̈ܘܬܐ ܕܠܐ<EOS>ܡܠܬܐ ܘܐܦܠܐ ܗܢܐ ܫܡܐ ܕܓܘܐ ܕܠܐ ܡܠܬܐ ܘܐܦ ܠܐ ܗܕܐ ܬܫܡܫܬܐ ܓܠܝܬܐ ܕܚܘܫܚܐ ܕܒܗ ܕܢܛܥܢܘܢ<EOS>ܘܕܢܦܠܚܘܢ ܠܐ ܡܢ ܡܬܘܡ ܐܫܬܐܠܘ ܡܛܠ ܕܠܟ ܝܼܗܒ ܐܠܗܐ ܫܘܠܛܢܐ ܘܡܠܟܘܬܐ ܕܗܠܝܢ ܟܠܗܝܢ<EOS>ܡܚ<EOS> ܒܠܚܘܕܘܗܝ ܗܟܝܠ ܒܪ ܐܢܫܐ ܡܢ ܗܿܢܘܢ ܕܒܐܪܥܐ ܗܘ ܕܒܨܠܡ ܐܠܗܐ ܗܘܐ<EOS>ܡܘܒܠ ܘܡܝܬܐ ܠܟܪ ܕܨܒܐ ܒܙܒܢ ܟܕ ܕܒܪ ܠܚܝ̈ܘܬܐ ܗܿܢܝܢ ܕܥܗܢܢ ܠܪܗܛܐ<EOS> ܘܒܙܒܢ ܟܕ ܪܥܐ<EOS>ܫܚܪ̈ܐ ܗܿܢܘܢ ܕܠܗܕܐ ܡܟܢܝܢ ܒܙܒܢ ܟܕ ܡܬܚܫܚ ܠܬܫܡܫܬܐ ܒܚܝ̈ܘܬܐ ܕܟ̈ܝܢܬܐ ܘܡܪܝܚ ܘܡܫܝܢ<EOS>ܟܝܢܐ ܒܥܪܝܪܝܐ ܘܒܙܒܢ ܟܕ ܙܟܐ ܠܗ ܕܡܕܢܐ ܠܗ ܠܡܫܝܢܘܬܐ ܘܒܙܒܢ ܟܕ ܢܟܢܫ ܒܦܘܪܣܐ ܣܓܝ̈ܐܐ<EOS>ܕܡܠܬܐ ܘܚܒܫ ܒܓܘ ܒܝܬܐ ܘܠܐ ܒܠܚܘܕ ܐܠܐ ܘܐܦ ܪܚܫܐ ܡܣܓܦܢܐ ܐܝܚܕ ܒܐܝܕܗ ܘܡܫܬܥܐ ܒܗܘܢ݀<EOS>ܘܗܿܢܘܢ ܕܢܫܡܝܢ ܡܘܬܐ ܫܕ̈ܝܝ ܡܪܬܐ ܫܥܬܐ ܥܒܕ ܐܢܘܢ ܠܗ ܡܛ<EOS>ܒܠܚܘܕܘܗܝ ܒܪ ܐܢܫܐ ܡܢ ܗܿܢܘܢ ܕܒܐܪܥܐ ܠܐ ܐܬܛܦܝܣ ܕܒܡܕܒܪܐ ܒܡܥܪ̈ܐ ܘܒܪ̈ܡܬܐ ܢܥܡܪ<EOS>ܘܡܕܝ̈ܢܬܐ ܒܫܘܪ̈ܐ ܒܢܐ<EOS> ܘܒܫ̈ܘܩܐ ܘܒܒܝܪ̈ܬܐ ܘܡܕܝܪ̈ܐ ܘܒܐܚܪ̈ܢܐ ܒܢܝܢܐ ܨܒܬ<EOS>ܢܢ<EOS> ܒܠܚܘܕܘܗܝ ܒܪ ܐܢܫܐ ܡܢ ܗܿܢܘܢ ܕܒܐܪܥܐ ܠܐ ܒܐܣܟܡܐ ܕܠܐ ܡܫܚܠܦ ܡܢ<EOS>ܚܘܫܚܐ ܕܚܝ̈ܘܬܐ ܕܠܐ ܡܠܬܐ ܐܬܦܪܣ ܣܝܒܪܬܐ ܗܼܢܘܢ ܓܝܪ ܒܓܠܝܙܘܬܐ ܕܝܕܥܬܐ ܡܬܚܫܚܝܢ ܒܠܘܕ<EOS>ܒܥܘܕܪܢܐ ܕܟܝܢܐ<EOS> ܘܡܣܬܝܒܪܝܢ ܡܢܗ ܕܩܢܝܐ<EOS> ܟܕ ܠܐ ܦܠܝܼܚ ܘܟܕ ܠܐ ܡܕܟܝ ܡܢ ܥܣܒܐ݀ ܗܼܘ ܕܝܢ<EOS>ܒܐܝܕܥܬܗ ܡܕܟܐ ܘܗܟܢܐ ܡܩܛܢ ܘܡܠܝܐܝܬ ܡܡܕܟ ܘܒܢܘܪܐ ܫܦܝܪ ܡܥܒܪ݀ ܘܚܞ̈ܛܐ ܐܡܬܝ ܕܨܿܒܐ<EOS>ܥܿܒܕ ܠܚܡܐ ܘܐܬܒܛܠ ܠܗ ܕܢܡܕܟ ܡܐܟܘܠܬܐ ܕܠܣܝܒܪܬܐ ܕܚܘܠܡܢܐ ܬܗܼܘܐ ܘܟܠܗ ܚܘܫܚܐ ܕܡܢ ܟܪܡܐ<EOS>ܘܡܢ ܙܝܬܐ<EOS> ܘܕܐܝ̈ܠܢܐ ܕܐܒܐ ܕܟܠ ܒܘܣ̈ܡܝܢ ܩܝܡ ܘܗܿܢܝܢ ܗܼܘ ܒܠܚܘܕܘܗܝ ܠܐܣܝܘܬܐ ܕܦܓܪܐ<EOS>ܡܩܪܒ<EOS>ܢܐ<EOS> ܒܠܚܘܕܘܗܝ ܗܗܢܐ ܡܢ ܗܿܢܘܢ ܕܒܐܪܥܐ ܒܢܡܘܣܐ ܘܒܡܠܬܐ ܥܘܡܪܐ ܕܕܘܒܪܐ<EOS>ܕܛܟܣܐ ܐܫܟܚ݀ ܘܗܼܘܐ ܐܣܛܪܛܓܐ ܘܥܒܕ ܐܬܠܝܣ̈ܐ ܘܐܘܡ̈ܢܘܬܐ ܡܨܥܝ̈ܬܐ ܘܗܠܝܢ ܪ̈ܘܪܒܬܐ<EOS>ܕܝܘܠܦܢܐ ܒܡܝܬܪܘܬܐ ܡܠܝܠܬܐ ܡܣܪܚ<EOS>ܢܒ<EOS> ܟܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܟܕ ܢܛܪ ܕܡܘܬܐ ܕܡܝܬܪܘܬܐ ܡܣܐܬܐ<EOS>ܕܟܐܢܘܬܐ ܘܡܬܩ̈ܠܐ ܘܡܘܫܚ̈ܬܐ ܘܓܘܢ̈ܘܬܐ ܐܬܦܪܣ ܘܡܦܪܫ ܟܕ ܡܕܒܪ ܒܡܠܬܐ ܗܿܢܝܢ ܕܢܣܬܥܪܢ<EOS>ܘܗܿܢܝܢ ܕܠܐ ܘܠܟܘܠ ܐܢܫ ܐܝܟ ܕܫ݀ܘܐ ܗܘ ܝܕܥ ܕܢܬܠ݀ ܢܘ̈ܢܐ ܠܡ ܓܝܪ ܘܦܪܚܬܐ ܘܚܝܘܬܐ ܐܟܠܝܢ<EOS>ܠܚܕܕ̈ܐ<EOS> ܡܛܠ ܕܠܝܬ ܢܡܘܣܐ ܒܝܢܬܗܘܢ ܠܒܢ̈ܝ ܐܢܫܐ ܕܝܢ ܝܗܒ ܟܐܢܘܬܐ ܕܗܼܝ ܡܝܬܪܐ ܗܠܘܢ<EOS>ܣܓܝ ܫܦܝܪ ܡܣܬܒܪ ܠܝ ܕܐܡܿܪ ܚܕ ܡܢ ܦܘ̈ܐܛܐ<EOS>ܢܓ<EOS> ܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܕܒܢܦܫܗ ܡܚܘܐ ܨܠܡܐ ܕܡܠܬܐ ܕܐܠܗܐ<EOS>ܒܝܬ ܕܝܼܢܐ ܠܪܘܡܐ ܐܩܝܡ ܒܕܡܘܬܐ ܕܕܝܼܿܢܐ ܟܐܢܐ ܕܐܠܗܐ ܥܿܒܕ ܘܚܝ̈ܐ ܘܡܘܬܐ ܡܦܪܫ ܘܠܡܢܗܘܢ<EOS>ܚܝ̈ܐ ܡܦܠܓ<EOS> ܘܠܡܢܗܘܢ ܡܘܬܐ ܝܿܗܒܼ<EOS>ܢܕ<EOS> ܒܠܚܘܕܘܗܝ ܗܢܐ ܡܢ ܗܢܿܘܢ ܕܒܐܪܥܐ ܠܩܛܥܐ ܙܥܘܪܐ ܕܐܝܠܢܐ ܚܝ̈ܘܗܝ ܡܗܝܡܢ ܘܚܡܬܐ ܕܐܠܦܪܘܬܐ ܐܫܟܚ ܘܠܐܠܗܐ ܥܠ ܚܨܐ ܕܝܡܐ ܡܕܒܪ ܘܒܥܘܡܩܐ ܕܐܘܣܝܐ<EOS>ܪܛܝܒܬܐ ܢܦܫܗ ܐܪܦܝ ܘܠܡܘܬܐ ܕܩܐܡ ܥܠ ܓܒܗ ܕܚܩ<EOS> ܕܚܐܪ ܠܥܠ ܒܫܡܝܐ ܘܠܘܬ ܗܿܘ ܡܕܒܪܢܐ ܕܟܠ<EOS>ܡܬܚܐ ܕܦܘܪܩܢܐ ܕܗܢܿܘܢ ܕܪܕܝܢ ܐܣܪ<EOS>ܢܗ<EOS> ܒܪ ܐܢܫܐ ܒܠܚܘܕܘܝܗ ܡܢ ܗܿܢܘܢ ܕܒܐܪܥܐ ܝܘܠܦܢܐ ܕܡܪܕܝܬܐ ܕܟܘܟ̈ܒܐ<EOS>ܐܫܟܚ ܟܕ ܡܗܠܝܟ ܠܬܚܬ ܒܦܓܪܐ ܘܝܩܝܪܘܬܗ ܕܡܝܘܬܐ ܠܒܝܫ ܠܥܠ ܒܬܪܥܝܬܗ ܣܠܩ<EOS> ܘܠܗ ܠܫܡܝܐ<EOS>ܠܫܡܫܐ ܘܣܗܪܐ ܘܟܘܟ̈ܒܐ ܡܕܝܪ ܡܩܕܡܬܐ ܕܡܕܡ ܕܥܬܝܕ ܘܚܘܦܝܐ ܕܣܗܪܐ ܡܘܕܥ ܘܫܓܢܝܐ ܕܥܕ̈ܢܐ<EOS>ܘܫܚܠܦܐ ܕܙܒ̈ܢܐ ܡܩܕܡ ܐܡܿܪ<EOS>ܢܘ<EOS> ܒܪ ܐܢܫܐ ܒܠܚܘܕܘܗܝ ܡܢ ܗܿܢܘܢ ܕܒܐܪܥܐ ܐܬܚܼܙܝ ܡܥܕܪܢܗ ܕܟܝܢܐ<EOS>ܘܦܘܪܣܐ ܕܐܣܝܘܬܐ ܐܫܟܚ ܘܚܝܠܐ ܕܥܩܪ̈ܐ ܘܕܣܡ̈ܡܢܐ ܘܡܘܙܓܐ ܘܚܘܠܛܢܐ ܒܡܬܩܐ ܘܒܫܘܝܘܬܐ<EOS>ܒܪܥܝܢܗ ܐܩܼܦ<EOS> ܘܐܣܝܘܬܐ ܠܓܦܪ̈ܐ ܟܪ̈ܝܗܐ ܘܥܘܕܪܢܐ ܠܚܝ̈ܐ ܕܒܢ̈ܝ ܐܢܫܐ ܐܬܦܪܣ<EOS>ܢܙ<EOS> ܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܐܬܚܼܙܝ ܡܥܕܪܢܗ ܕܟܝܢܐ ܘܦܘܪܣܐ<EOS>ܕܐܣܝܘܬܐ ܐܫܟܚ ܘܚܝܠܐ ܕܥܩܪ̈ܐ ܘܕܣܡ̈ܡܢܐ ܘܡܘܙܓܐ ܘܚܘܠܛܢܐ ܒܬܩܠܐ ܘܒܫܘܝܬܐ ܒܪܥܝܢܗ ܐܩܼܦ<EOS>ܘܐܣܝܘܬܐ ܠܦܓܪ̈ܐ ܟܪ̈ܗܝܐ ܘܥܘܕܪܢܐ ܠܚܝ̈ܐ ܕܒܢ̈ܝ ܐܢܫܐ ܐܬܦܼܪܣ<EOS>ܢܙ<EOS> ܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܕܠܐ ܗܘܐ ܠܥܘܡܪܐ ܕܐܟ̈ܠܝ ܥܣܒܐ<EOS>ܐܬܐ ܘܢܩܦ ܫܒܦܝܪ ܠܟܝܢܐ ܘܒܥܕܢܐ ܕܣܬܘܐ ܙܪܥܐ ܒܐܪܥܐ ܪܡܐ ܘܒܦܘܪܚܢܐ ܥܡܠܐ ܕܕܘܥܬܗ ܣܐܡ<EOS>ܘܒܩܝܛܐ ܦܐܪ̈ܐ ܕܠܐܘܬܗ ܡܬܦܪܥ<EOS>ܢܚ<EOS> ܗܢܐ ܒܠܚܘܕܘܗܝ ܡܢ ܗܿܢܘܢ ܕܒܐܪܥܐ<EOS> ܒܐܝܕܥܬܐ ܡܠܝܠܬܐ ܝܘܠܦܢܐ ܕܟܠ<EOS>ܘܡܪܕܘܬܐ ܘܪܘܟܒܐ ܕܡܘܣܩܘܪܘܬܐ ܘܒܘܩܝܐ ܕܒܡܡ̈ܠܠܐ ܟܢܫ<EOS> ܘܠܥܘܡܪܐ ܘܠܫܡܐ ܕܦܝܠܘܣܦܘܬܐ ܫܢܝ<EOS>ܘܐܣܬܪܗܒ ܠܪܚܡܬܐ ܕܡܝܬܪܘܬܐ ܕܒܢܦܗܫ ܘܠܐ ܗܘܐ ܒܪܓܫܐ ܕܦܓܪܐ݀ ܐܠܐ ܒܚܝܠܐ ܕܝܕܥܬܐ ܘܒܚܐܦܐ<EOS>ܕܡܠܬܐ ܐܬܚܫܚ<EOS>ܢܛ<EOS> ܒܪ ܐܢܫܐ ܒܠܚܘܕܘܗܝ ܡܢ ܗܿܢܘܢ ܕܒܐܪܥܐ ܬܫܥܝ̈ܬܐ ܕܗܼܢܝܢ ܕܐܣܬܥܪ ܡܢ<EOS>ܩܕܝܡ ܒܙܒܢܐ ܩܕܡܝܐ ܫܩܼܠ ܒܥܘܗܕܢܗ ܘܥܡ ܗܿܢܘܢ ܕܠܝܬ ܐܢܘܢ ܐܝܟ ܕܥܡ ܗܿܢܘܢ ܕܩܪܝܒܝܢ ܡܡܠܠ<EOS>ܘܬܪ̈ܥܝܬܐ ܕܚܟ̈ܝܡܐ ܗܿܢܘܢ ܕܡܬܬܘܡ ܗܘܘ ܡܒܚܢ݀ ܘܥܘܕܪܢܐ ܕܡܢ ܗܿܢܘܢ ܝܬܝܪ ܡܢ ܕܗܠܝܢ ܕܥܡܗ<EOS>ܡܩܒܠ<EOS> ܘܒܚܝܠܐ ܕܡܠܬܐ ܐܚܝܢܬܗܿ ܕܬܪܥܝܬܐ ܐܝܬܘܗܝ ܥܡ ܗܿܢܘܢ ܕܩܿܕܡܘ ܒܛܠܘ<EOS>ܣ<EOS> ܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܫܦܝܪ ܩܠܐ ܗܢܐ ܕܗܓܝܢܐ ܒܡܢ̈ܘܬܐ<EOS>ܕܫܪ̈ܝܢܐ ܬܩܢ݀ ܘܐܬܘ̈ܬܐ ܩܕ̈ܡܝܬܐ ܒܐܘܡܢܘܬܐ ܕܓܪܡܛܝܩܘܬܐ ܦܠܓ݀ ܘܓܒ̈ܐ ܕܡܠܬܐ ܘܚܝܠܐ<EOS>ܐܫܟܚ݀ ܘܪܘܟܒܐ ܕܡ̈ܠܐ ܘܕܫܡ̈ܗܐ ܘܝܘܠܦܢܐ ܕܪܗܛܪܘܬܐ ܘܕܓܪܡܛܝܩܘܬܐ ܐܬܦܼܪܣ ܘܟܘܠܗܝܢ ܗܠܝܢ<EOS>ܡܟܢܫ ܘܢܛܪ ܒܥܘܗܕܢܗ ܘܡܝܬܐ ܐܝܟ ܕܠܚܡܠܐ ܡ̈ܠܐ ܕܓܙܐ ܕܟܠ ܘܨܒ̈ܘܬܐ ܩܕܡ̈ܝܬܐ ܘܬܫܥܝ̈ܬܐ<EOS>ܒܚܕܐ ܬܪܥܝܬܐ ܠܒܟ<EOS> ܘܗܼܢܝܢ ܗܠܝܢ ܐܡܬܝ ܕܨܿܒܐ ܐܝܟ ܕܡܢ ܡܒܘܥܐ ܕܠܐ ܓܿܐܙ݀ ܒܕܡܘܬ ܢܗܪܐ<EOS>ܢܿܦܩ<EOS> ܘܡܫܡܥܬܐ ܕܗܿܢܘܢ ܕܩܪܝܒܝܢ ܡܛܝܦ<EOS>ܣܐ<EOS> ܒܠܚܘܕܘܗܝ ܒܪ ܐܢܫܐ ܡܢ ܗܿܢܘܢ ܕܒܐܪܥܐ ܒܥܒܕ̈ܘܗܝ ܠܐܠܗܐ ܕܥܠ ܟܠ<EOS>ܡܬܕܡܐ ܘܟܠ ܕܨܒܐ ܚܝ̈ܘܬܐ ܓܒܠ݀ ܘܠܗܝܠܐ ܗܕܐ ܕܠܐ ܢܦܫܐ ܡܫܚܠܦ ܠܕ̈ܡܘܬܐ ܘܠܨܘܪ̈ܬܐ<EOS>ܘܐܣܟ̈ܡܐ ܕܟܠ ܚܝ̈ܘܢܿ ܒܗܢܐ ܟܝܢܐ ܪܕܘܝܐ ܪܡܐ ܕܒܥܒܘܕܐ ܕܟܠ ܒܚܝܠܐ ܡܠܝܠܐ ܛܐܢ݀ ܘܒܪ ܐܢܫܐ<EOS>ܠܒܪ ܐܢܫܐ ܥܒܕ ܒܙܒܢ ܒܟܐܦ̈ܐ ܘܒܙܒܢ ܒܩܝ̈ܣܐ ܘܒܙܒܢ ܒܗܒ̈ܒܐ ܕܓܘ̈ܢܐ ܘܒܕܡ̈ܘܬ ܕܠܐ ܡܚܫܠܦܢ<EOS>ܘܟܠ ܓܢܣ̈ܝܢ ܕܚܝ̈ܘܬܐ ܘܕܢܨܒ̈ܬܐ ܒܗܘܢ ܒܦܘܪ̈ܣܐ ܡܕܡܐ ܘܚܝܠܐ ܕܨܠܡܐ ܕܐܠܗܐ ܡܠܝܐܝܬ ܒܝܕ<EOS>ܥܒܕ̈ܘܗܝ ܡܚܘܐ<EOS>ܣܒ<EOS> ܒܠܚܘܕܘܗܝ ܗܢܐ ܡܢ ܗܿܢܘܢ ܕܒܐܪܥܐ ܠܟܪܟܐ ܕܫܡܝܐ ܒܐܪܥܐ ܕܡܗܠܟ ܥܠܝܗܿ<EOS>ܕܡܼܝ݀ ܘܕܡܘܬܐ ܕܝܠܗܿ ܕܫܡܝܐ ܒܗܝܠܐ ܕܢܚܫܐ ܓܠܦ ܘܦܚܡܐ ܕܟܘܟ̈ܒܐ ܡܛܥܝ̈ܢܐ ܘܕܠܐ ܛܥܝܢ ܒܗ<EOS>ܒܗܢܐ ܩܿܒܥ݀ ܘܛܘܪܐ ܕܥܕ̈ܢܐ ܘܕܙܒ̈ܢܐ ܒܐܘܡܢܘܐ ܓܒܘܠܬܐ ܣܿܕܪ ܘܨ̈ܠܡܐ ܕܚܝ̈ܘܬܐ ܡܢ ܠܒܪ<EOS>ܐܟܪܟ<EOS> ܘܟܪܐ ܫܡܝܢܐ ܒܪܒܘܬܐ ܕܝܕܥܬܐ ܒܦܘܪܣܐ ܕܚܙ̈ܘܢܐ ܕܡܝ<EOS> ܘܐܪܦܝ ܐܝܟ ܐܠܗܐ ܕܫܡܝܐ ܕܥܠ<EOS>ܐܪܥܐ ܗܘܦܟܗ ܡܬܟܪܟ ܥܡ ܟܘܠ݀ ܘܡܬܟܪܟ ܗܢܐ ܒܬܕܡܘܪܬܐ ܕܠܐ ܣܟܐ ܘܡܬܟܪܟܝܢ ܥܡ ܗܿܢܘܢ<EOS>ܕܒܫܡܝܐ ܗܿܢܝܢ ܕܥܠ ܐܪܥܐ ܕܡܘܬܐ ܐܪܥܢܝܬܐ ܕܗܝܠܐ ܘܒܩܠܐ ܪܡܐ ܩܿܥܐ ܡܠܐܟܐ ܕܿܫܥܐ<EOS> ܘܐܟܚܕܐ<EOS>ܟܘܠܗܘܢ ܒܚܕܐ ܪܘܦܐ ܡܬܙܝܥܝܢ ܘܬܪ̈ܥܐ ܗܿܢܘܢ ܡܢ ܢܦܫܗܘܢ ܒܡܐܬܝܐ ܕ̈ܫܥܐ ܡܬܦܬܚܝܢ ܘܕ̈ܡܘܬܐ<EOS>ܕܦܪܚܬܐ ܕܠܐ ܢܦܫܐ ܕܒܚܕܪ̈ܘܗܝ ܣܝܡܝܢ ܒܨܘܨܝܐ ܡܡܠܠܝܢ ܘܣܗܪܐ ܕܥܠ ܐܪܥܐ ܡܢ<EOS>ܗܿܘ ܕܒܫܡܝܐ ܪܗܛ<EOS> ܘܡܫܚܠܦ ܠܗܘܢ ܢܚܫܐ ܗܘ ܒܢܦܫܗ ܠܐܣܟܡ̈ܘܗܝ ܒܕܡܘܬܐ ܕܣܗܪܐ ܘܟܕ ܦܠܓܗ ܗܘ<EOS>ܘܟܕ ܚܣܝܪ ܘܟܕ ܡܠܐ ܡܚܘܐ ܢܘܗܪܐ ܕܡܢܗ<EOS> ܘܨܠܡ̈ܐ ܕܫ̈ܥܐ ܠܫ̈ܥܐ ܕܟܝܢܐ ܢܩܦܝܢ ܘܥܠܡܐ ܐܢܫܐ<EOS>ܒܥܒܘܕܘܬܐ ܕܡܠܬܐ ܕܐܠܗܐ ܡܬܚܪܐ<EOS>ܣܓ<EOS> ܒܠܚܘܕܘܗܝ ܒܪ ܐܢܫܐ ܡܢ ܗܿܢܘܢ ܕܒܐܪܥܐ ܒܡ̈ܠܐ ܕܠܐ ܡܬܡܠܠܢ ܠܟܝܢܐ<EOS>ܕܕܝ̈ܘܐ ܟܣ̈ܝܐ ܕܠܐ ܡܬܚܙܐ ܒܨ̈ܠܘܬܐ ܕܪܚܝܡܢ ܠܐܠܗܐ ܘܒܚܝܠܐ ܕܕܠܚܬ ܐܠܗܐ ܕܡܠܬܐ ܘܕܥܘܡܪܐ<EOS>ܕܢܛܪܘܕ ܠܪܘܚܩܐ ܡܫܟܚ<EOS> ܐܠܐ ܘܐܦ ܟܕ ܫܢܝ ܡܢ ܐܘܪܚܐ ܬܪܝܨܬܐ ܗܢܐ ܟܘܠܗ ܐܫܟܚ ܒܚܝܠܐ ܕܐܠܗܐ<EOS>ܓܢܣܐ ܕܦܪܚ ܒܐܐܪ ܒܙܡܝܪ̈ܬܐ ܘܒܠܘܚܫܬܐ ܢܫܥܒܕ ܘܬܘܒ ܒܦܘܪܣܐ ܕܩܛܝܪܐ ܘܒܪ̈ܓܝܓܬܐ ܕܐܣܘܪ̈ܐ<EOS>ܕܟܝܢܐ ܠܗܿܢܝܢ ܚܝ̈ܠܐ ܕܠܐ ܦܓܪ ܕܥܠ ܓܢܒ ܐܪܥܐ ܦܪ̈ܚܝܢ݀ ܐܝܟ ܕܠܨܦܪ̈ܐ ܕܦܪܚܢ ܚܿܛܦ<EOS> ܘܢܓܕ<EOS>ܘܦܟܪ ܐܝܟܐ ܕܨܒܐ ܘܡܘܬܒ ܥܠ ܨ̈ܡܠܐ ܕܥܒܕ ܐܠܗ̈ܐ ܝܬܝܪ ܡܢ ܐܠܗܘܬܗ ܥܒܝܕܬܐ ܒܗܘܢ ܒܥܒܕ̈ܘܗܝ<EOS>ܚܝܠܐ ܕܝܠܗ ܡܚܘܐ<EOS>ܣܕ<EOS> ܒܠܚܘܕܘܗܝ ܒܪ ܐܢܫܐ ܡܚܘܐ ܡܝܬܪܘܬܗ ܕܐܣܘܝܐ ܝܕܘܥܬܢܝܬܐ ܕܠܐ ܓܫܘܡ<EOS>ܟܡܐ ܐܝܬܝܗܿ ܘܡܩܝܡ ܚܝܠܐ ܕܝܠܗ ܕܠܐ ܡܫܬܥܒܕ ܘܠܐ ܡܬܒܨܪ ܡܢ ܒܝܫ̈ܬܐ<EOS> ܘܡܛܝܒ ܦܓܪܗ ܠܢܘܪܐ<EOS>ܠܦܪܙܠܐ ܘܠܚܝ̈ܘܬܐ ܒܥܪܝܪܝܬܐ ܠܥܘܡܩ̈ܘܗܝ ܕܝܡܐ<EOS> ܘܠܘܬ ܟܘܠ ܕܡܘܢ ܕܫ̈ܢܕܐ ܡܩܪܒ ܘܗܼܘ ܗܢܐ<EOS>ܟܝܢܗ ܝܕܥ<EOS> ܘܕܢܬܚܒܠ ܡܫܬܪܗܒ<EOS> ܘܪܕܐ ܘܡܫܬܪܐ݀ ܘܗܿܘ ܕܠܓܘ ܝܬܝܪ ܠܐ ܡܫܠܡ<EOS> ܘܕܐܚܪܢܐ ܗܘ<EOS>ܠܒܪ ܡܢ ܗܘ ܕܒܠܥ ܡܩܝܡ ܟܕ ܩܥܐ ܡܚܝ ܡܚܝ ܠܐܘܪܢܩܐ ܠܐܪܝܩܐ ܠܝ ܓܝܪ ܠܐ ܡܚܐ ܐܢܬ<EOS> ܘܬܘܒ<EOS>ܐܚܪܢܐ ܩܥܐ ܒܚܐܪܘܬܐ ܕܦܘܡܗ ܐܘܩܕ ܘܛܘܐ ܦܓܪܐ ܘܣܒܥ ܡܢܝ ܟܕ ܫܬܐ ܐܢܬ ܕܡܐ ܐܘܟܡܐ<EOS> ܩܕܡ<EOS>ܓܝܪ ܕܢܚܬܘܢ ܟܘܟ̈ܒܐ ܠܐܪܥܐ ܘܬܣܩ ܐܪܥܐ ܠܫܡܝܐ<EOS> ܡܠܬܐ ܫܓܫܬܐ ܡܢܝ ܠܐ ܐܪܥܐ ܠܟ<EOS> ܘܚܕ ܡܢ<EOS>ܪ̈ܚܡܘܗܝ ܕܐܠܗܐ ܟܕ ܡܣܝܒܪ ܗܘܐ ܒܝܫ̈ܬܐ ܗܠܝܢ ܒܢ̈ܬ ܩ̈ܠܐ ܐܣܪܚ݀ ܕܡܢܘܿ ܢܦܪܫܢܝ ܡܢ ܚܘܒܗ<EOS>ܕܐܠܗܐ ܥܩܬܐ ܐܘ ܐܘܠܨܢܐ ܐܘ ܪܕܘܦܝܐ ܐܘ ܟܦܢܐ ܐܘ ܥܪܛܠܝܘܬܐ ܐܘ ܥܪܝܐ ܐܘ ܣܝܦܐ<EOS> ܘܐܦ ܐܢܐ<EOS>ܕܝܢ ܚܙܝܬ ܗܫܐ ܡܢܗܘܢ ܟܕ ܡܬܚܨܝܢ ܥܝܢ̈ܝܗܘܢ ܘܡܢܗܘܢ ܕܒܟ̈ܘܝܐ ܡܢ ܪ̈ܓܠܝܗܘܢ ܡܬܓܠܙܝܢ<EOS>ܘܡܢܗܘܢ ܕܡܙܕܩܖܦܝܢ<EOS> ܘܟܠܗ ܦܓܪܗܘܢ ܪܕܐ ܘܟܝܢܗܘܢ ܡܝܘܬܐ ܡܬܟܣܣ݀ ܘܐܝܕܥܬܐ ܪܚܡܬ ܐܠܗܐ ܗܿܝ<EOS>ܕܠܓܘ ܒܗܘܢ ܝܬܒܐ ܠܐ ܡܬܙܝܥܐ ܘܠܐ ܡܫܬܥܒܕܐ<EOS> ܘܐܦ ܠܐ ܠܗܿܢܝܢ ܩܫ̈ܝܬܐ<EOS>ܡܫܠܡܐ<EOS> ܘܚܝܠܐ ܕܡܝܬܪܘܬܐ ܕܝܠܗܘܢ ܠܗܿܢܘܢ ܕܠܐ ܡܘܒܕ ܪܥܝܢܗܘܢ ܕܐܚܪܢܐ ܐܝܬܘܗܝ ܠܒ ܪܡܢ<EOS>ܗܿܘ ܕܡܬܚܒܠ݀ ܡܩܝܡܝܢ ܓܠܝܐܝܬ<EOS>ܣܗ<EOS> ܒܠܚܘܕܘܗܝ ܗܢܐ ܡܢ ܗܿܢܝܢ ܚܝܘ̈ܬܐ ܕܒܐܪܥܐ ܕܠܡܦܘܚܝܬܐ ܐܠܗܝܬܐ<EOS>ܐܫܬܘܬܦ ܠܓܝܢܐ ܕܐܠܗܐ ܫܘܐ<EOS> ܘܥܡ ܡܠܐܟܐ ܕܐܠܗܐ ܡܡܠܠ<EOS> ܘܐܝܕܥܬܐ ܡܩܕܡܬܐ ܕܡܕܡ ܕܥܬܝܕ<EOS>ܐܕܪܟ݀ ܒܙܒܢ ܒܝܕ ܚܠ̈ܡܐ ܕܫܢܬܐ ܘܒܙܒܢ ܟܕ ܓܝܪ ܒܚܝܠܐ ܐܠܗܝܐ ܠܒܝܫ ܪܘܚܐ ܗܟܢܐ ܕܐܦ<EOS>ܢܒܝܘܬܐ ܕܡܕܡ ܕܥܬܝܕ ܢܐܡܪ ܘܫܘܬܦܘܬܗ ܕܥܡ ܐܠܗܘܬܐ ܒܝܕ ܓܠܝܘܬܐ ܕܗܿܢܝܢ ܥܒ̈ܕܐ ܢܫܪܪ<EOS>ܣܘ<EOS> ܒܠܚܘܕܘܗܝ ܗܢܐ ܡܕܡ ܪܒܐ ܘܡܝܬܪܐ ܡܢ ܟܠ ܕܡܬܚܙܐ ܒܟܠ ܝܕܥ ܗܘ<EOS>ܕܠܐܡܬܚܙܐ ܒܥ̈ܢܐ ܘܠܐ ܡܬܕܪܟ ܒܓܫܬܐ ܘܠܐ ܒܚܝܠܐ ܕܚܕ ܡܢ ܪ̈ܓܫܐ ܕܦܓܪܐ ܠܡܕܥܐ ܕܝܢ ܒܠܚܘܕ<EOS>ܘܠܬܪܥܝܬܐ ܡܬܚܙܐ ܒܝܘܠܦܢܐ ܕܝܠܗ ܘܒܡܠܦܢܘܬܐ ܕܟܝܢܗ ܐܘܕܝ ܒܗ ܘܩܪܝܗܝ ܐܠܗܐ<EOS> ܘܫܒܚܗ݀<EOS>ܘܐܚܝܢܘܬܗ ܕܥܡ ܐܗܠܘܬܐ ܒܝܕ ܗܕܐ ܝܕܥܬܐ ܚܘܝ<EOS>ܣܙ<EOS> ܒܠܚܘܕܘܗܝ ܗܢܐ ܚܙܝܐ ܩܡ ܕܥܒ̈ܕܐ ܪ̈ܘܪܒܐ<EOS> ܕܡܠܬܐ ܕܐܠܗܐ ܘܫܘܐ ܕܢܫܒܚ<EOS>ܠܐܒܘܗܝ ܗܿܘ ܕܠܥܠ ܡܢ ܫܡܝܐ ܒܬܫ̈ܒܚܬܐ ܕܙܕܩܢ ܠܐܠܗܐ ܘܢܬܕܡܐ ܠܟܢܫܐ ܕܡܠܐܟ̈ܐ ܕܒܫܡܝܐ ܡܛܠ<EOS>ܕܠܗ ܒܠܚܘܕܘܗܝ ܡܢ ܚܝ̈ܘܬܐ ܕܒܐܪܥܐ ܗܕܐ ܡܝܬܪܘܬܐ ܡܛܬܼ<EOS> ܘܒܐܝܕܗ ܠܗܿܘ ܕܗܼܘܝܘ ܥܠܬܐ<EOS>ܕܟܠܗܝܢ ܛܒ̈ܬܐ ܡܢ ܬܪܥܝܬܐ ܕܟܝܢܗ ܝܕܥ<EOS> ܘܬܫܒ̈ܚܬܐ ܕܬܘܕܝܬܐ ܘܒܘܪ̈ܟܬܐ ܕܙܕܩܢ ܐܝܟ ܦܘܢܝܐ<EOS>ܕܡܬܬܚܝܒ ܠܐܒܐ ܕܢܦܪܘܥ ܡܬܦܩܕ<EOS>ܣܚ<EOS> ܣܗܕ̈ܘܬܐ ܕܗܠܝܢ ܟܠܗܝܢ ܗܼܝ ܡܠܬܐ ܕܡܠܦܢܘܬܐ ܕܡܪܕܘܬܐ ܐܠܗܝܬܐ ܡܫܪܪܐ<EOS>ܕܟܝܢܐ ܕܠܐ ܡܿܐܬ ܘܒܪ ܓܢܣܐ ܕܒܢ̈ܝ ܡܕܝܢܬܐ ܕܒܫܡܝܐ ܗܢܐ ܐܝܬܘܗܝ ܒܠܚܘܕܘܗܝ ܡܢ ܗܿܢܘܢ ܕܥܠ<EOS>ܐܪܥܐ<EOS> ܗܕܐ ܐܘܣܝܐ ܝܕܘܥܬܢܝܬܐ ܘܡܠܝܠܬܐ ܕܒܒܢ̈ܝ ܐܢܫܐ<EOS> ܘܕܝܠܕܐ ܐܝܬܘܗܝ ܚܒܝܒܐ ܕܡܠܬܐ<EOS>ܐܠܗܝܐ ܦܪܘܩܐ ܕܓܘܐ ܕܟܘܠ݀ ܕܒܨܠܡܗ ܘܒܕܡܘܬܗ ܕܐܒܐ ܕܝܠܗ ܒܟܝܢܗ ܡܫܠܡ<EOS>ܣܛ<EOS> ܐܠܘ ܗܟܝܠ ܗܕܐ ܚܝܘܬܐ ܡܠܝܠܬܐ ܗܢܐ ܕܐܫܬܘܬܦ ܠܗܕܐ ܟܠܗܿ ܡܝܬܪܘܬܐ ܗܢܐ ܕܒܠܚܘܕܘܗܝ ܡܢ ܗܿܢܘܢ ܕܒܐܪܥܐ ܒܕܡܘܬ ܐܠܗܐ ܗܢܐ ܐܚܐ ܕܚܝ̈ܠܐ ܐܠܗ̈ܝܐ<EOS>ܘܕܡܠܐܟ̈ܐ ܕܒܫܡܝܐ<EOS> ܒܟܝܢܗ ܡܬܕܒܪ ܗܘܐ ܒܘܠܝܬܐ ܘܢܩܦ ܗܘܐ ܠܢܡܘܣܐ ܐܠܗܝܐ ܡܢ ܩܕܝܡ ܟܒܪ<EOS>ܐܬܚܪܪ ܗܘ ܡܢ ܗܢܐ ܥܡܘܪܐ ܐܪܥܢܐ ܘܡܬܚܒܠܢܐ ܘܟܕ ܐܝܬܘܗܝ ܗܘܐ ܒܥܢܝܢܐ ܕܐܪܥܐ ܐܝܟ<EOS>ܕܒܫܘܢܝܐ݀ ܐܠܘ ܩܕܡ ܗܪܓ ܒܐܠܗ̈ܝܬܐ ܟܒܪ ܕܝܢ ܥܒܕ ܗܘܐ ܫܘܢܝܗ ܡܟܐ ܠܗܿܝܢ ܕܝܠܗ ܘܐܬܟܬܒ<EOS>ܒܐܢܫܐ ܡܫܡ̈ܠܢܐ ܡܢ ܒܨܝܪܘܬܗ ܘܩܘܝܡܐ ܕܫܒܪܘܬܗ݀ ܗܟܢܐ ܗܟܝܠ ܐܠܨܐܝܬ ܒܪ ܐܢܫܐ ܡܬܚܒܠܢܐ<EOS>ܘܡܫܬܪܝܢܐ ܠܒܫ ܦܓܪܐ ܒܡܪܚܡܢܘܬܐ ܕܐܒܘܗܝ ܕܠܐ ܠܥܠܡ ܬܗܘܐ ܠܗ ܒܝܬܫܐ ܘܕܠܐ ܣܒܐ ܢܬܐܣܪ<EOS>ܒܡܬܚܒܠܢܐ ܒܥܓܠ ܕܝܢ ܢܫܪܐ ܡܬܩܒܠܢܐ ܘܢܩܒܠ ܫܘܬܦܘܬܐ ܕܗܿܢܘܢ ܕܠܐ ܡܬܚܒܠܝܢ݀ ܐܟܙܢܐ ܓܝܪ<EOS>ܕܗܿܘ ܕܡܬܒܛܢ ܒܟܪܣܐ ܥܛܝܦ ܗܿܘ ܠܒܫܘܐ ܕܝܠܗܿ ܕܕܘܟܬܐ<EOS> ܘܠܗ ܠܗܢܐ ܡܐ ܕܿܐܬܐ ܙܒܢܐ<EOS>ܕܚܘܪܩܢܐ ܕܝܪ̈ܚܐ ܫܠܚ ܠܗ ܗܿܘ ܕܡܬܝܠܕ݀ ܘܟܢ ܢܿܦܩ ܠܢܘܗܪܐ<EOS> ܘܪܘܚܐ ܕܡܝܬܐ ܣܐܩ<EOS> ܘܡܟܝܠ<EOS>ܒܟܝܢܐ ܕܒܢ̈ܝ ܐܢܫܐ ܡܬܚܫܒ݀ ܐܟܘܬܗܿ ܕܗܕܐ ܘܐܦ ܗܼܘ ܓܢܣܐ ܡܫܠܡܢܐ ܕܡܣܬܒܪ ܒܝܬ ܒܢ̈ܝ ܐܢܫܐ<EOS>ܠܩܘܒܠ ܗܘ ܡܝܬܪܐ ܝܠܘܕܐ ܗܘ ܘܥܕܟܝܠ ܒܐܪܥܐ ܒܛܝܢ<EOS> ܘܗܢܐ ܡܫܩܐ ܡܬܚܝܒܠܢܐ ܥܛܝܦ݀ ܘܠܗ ܠܗܕܐ<EOS>ܐܠܨܐܝܬ ܒܡܪܚܡܢܘܬܐ ܕܡܘܗܒܬܐ ܪܒܬܐ ܕܐܠܗܐ ܘܠܐ ܕܢܫܠܚ ܐܝܟܢܐ ܕܠܐ ܠܥܠܡ ܒܗܿܢܝܢ ܒܨܝܪ̈ܬܐ<EOS>ܢܫܬܚܩ ܘܢܦܘܩ ܒܙܒܢ ܠܢܘܗܪܐ ܘܢܫܢܐ ܠܥܘܡܪܐ ܕܠܐ ܡܬܚܒܠ݀ ܕܡܛܠ ܗܕܐ ܫܦܝܪ ܟܢܫ̈ܐ ܕܐܢܫܐ<EOS>ܚܟܝ̈ܡܐ ܪ̈ܚܡܝ ܠܐܠܗܐ ܡܬܬܥܝܩܝܢ ܗܘܘ ܒܫܘܬܦܘܬܐ ܕܦܓܪܐ ܗܠܝܢ ܡܬܚܒ̈ܠܢܐ ܘܣܘܝܢ ܗܘܘ<EOS>ܠܫܘܚܠܦܗܘܢ ܕܠܡܝܬܪܘܬܐ ܘܪܕܦܝܢ ܗܘܘ ܒܬܪ ܒܢ̈ ܝܓܢܣܗܘܢ ܘܒܢ̈ܝ ܡܕܝܢܬܗܘܢ ܕܠܥܠ ܐܝܟܢ<EOS>ܕܐܝܬܘܗ ܝܗܘܐ ܗܿܘ ܕܐܡܪ ܒܒܪܬ ܩܠܐ ܠܐܝܗܬܐ ܕܘܝܐ ܐܢܐ ܒܪ ܐܢܐܫ<EOS> ܡܢܘ ܢܦܨܝܢܝ ܡܢ ܦܓܪܐ<EOS>ܗܢܐ ܕܡܘܬܐ<EOS> ܘܬܘܒ ܐܦܢ ܒܦܓܪ ܚܝܝܢ ܐܢܚܢܢ ܐܠܐ ܠܐ ܗܘܐ ܕܒܣܪܐ ܦܠܚܝܢ ܐܢܚܢܢ ܘܠܥܬܐ ܡܝܬܐ<EOS>ܘܐܡܪ<EOS> ܦܘܠܚܢܢ ܓܝܪ ܕܝܠܢ ܒܫܡܝܐ ܐܝܬܘܗܝ ܘܐܬܩܼܪܒܢ ܠܡܕܝܢܬܐ ܕܐܠܗܐ ܚܝܼܿܐ ܕܒܫܡܝܐ<EOS>ܘܠܟܢܫܐ ܕܪ̈ܒܘܬܐ ܕܡܠܐܟ̈ܐ<EOS> ܘܠܥܕܬܐ ܕܒܘܟܪ̈ܐ ܕܪ̈ܫܝܡܝܢ ܒܫܡܝܐ<EOS> ܗܠܝܢ ܒܢ̈ܬ ܩ̈ܠܐ ܕܐܢܫܐ<EOS>ܝܕܝܥܐ ܘܪ̈ܚܡܝ ܠܐܠܗܐ ܥ<EOS> ܐܢ ܕܝܢ ܣܓܝ̈ܐܐ ܗܠܝܢ ܕܪ̈ܓܝܓܬܐ ܕܗܪܟܐ<EOS>ܕܚܡܝܢ ܪܚܡܝܢ ܕܒܬܪܥܝܬܗܘܢ ܥܕܡܐ ܠܗܫܐ ܫܒܪ̈ܝܢ<EOS> ܡܢܐ ܗܝ ܗܕܐ ܠܘܬ ܡܠܬܐ ܫܪܝܪܬܐ ܡܛܠ<EOS>ܕܗܿܘ ܕܡܬܒܛܢ ܒܟܪܣܐ ܒܗܿܝ ܕܘܟܬܐ ܕܥܝܕܗ ܚܕܝ ܘܕܚܠ ܡܢ ܫܘܢܝܗ ܘܕܢܓܗܐ ܡܢ ܚܫܘܟܐ ܓܘܝܐ<EOS>ܡܢܐ ܕܢܿܦܩ ܠܢܘܗܪܐ ܒܟܐ<EOS> ܒܪܡ ܐܦ ܗܼܢܘܢ ܐܢ ܒܘܠܝܬܐ ܗܠܝܢ ܕܝܠܕܐ ܕܟܝܢܗܘܢ ܢܓܕܫܢ ܠܗܘܿܢ<EOS>ܢܦܩܝܢ ܡܢ ܚܫܘܟܐ ܠܢܗܝܪܐ<EOS> ܘܫܦܝܪ ܘܒܐܣܟܡܐ ܡܬܝܠܕܝܢ ܘܒܥܕܢܐ ܒܙܒܢܐ ܕܙܕܩ ܐܬܝܠܕܘ ܘܢܫܡܬܐ<EOS>ܘܣܘܦܐ ܕܟܝܢܐ ܩܒܠ݀ ܘܚܝ̈ܐ ܕܒܢ̈ܝ ܐܢܫ ܫܩܠ ܟܢܚ ܒܣܝܒܪ̈ܬܐ ܕܒ̈ܙܐ ܘܕܝܠܘܕܐ ܡܬܒܣܡ ܗܝܕܝܢ<EOS>ܬܚܝܬ ܐܝܕܐ ܕܡܒܪܒܝܢܝܬܐ ܗܘܐ ܠܡܬܪ̈ܐܢܐ ܘܠܪ̈ܕܘܝܐ ܘܠܡ̈ܠܦܢܐ ܡܫܬܠܡ<EOS> ܥܕܡܐ ܕܠܓܒܪܐ<EOS>ܡܫܠܡܢܐ ܢܦܘܩ݀ ܘܟܢ ܥܘܡܪܐ ܡܝܬܪܐ ܘܡܫܒܚܐ ܒܥܘܬܪܐ ܪܒܐ ܘܒܣܓܝܐܘܬܐ ܕܩܢܝܢܐ ܘܒܫܘܠܛܢܐ<EOS>ܘܒܪܫܢܘܬܐ ܘܒܐܚܪ̈ܢܐ ܕܪ̈ܓܐ ܢܥܒܪ ܒܬܪܒܝܬܐ ܗܠܝܢ ܕܡܢ ܝܠܕܗ ܛܒܐ<EOS> ܘܗܿܝܢܝܢ ܕܡܢ ܡܪܕܘܬܐ<EOS>ܐܫܬܪܬܚ ܐܫܪ̈ܬܚܝ ܘܪ̈ܒܘܬܐ ܐܚܪ̈ܢܝܬܐ ܕܠܚܝ̈ܐ ܕܥܘܡܪܐ ܕܗܢܝܢܐ ܐܪܡܼܝ<EOS>ܥܐ<EOS> ܘܐܢ ܕܝܢ ܗܦܘܟܝܐ ܕܗܿܘ ܕܡܬܒܛܢ ܒܟܪܣܐ ܕܠܐ ܒܟܝܢ ܢܣܬܩܒܠ ܕܐܝܠܝܢ<EOS>ܒܡܦܩܗ ܕܒܝܠܕܐ ܢܩܦܢ ܠܗ<EOS> ܡܢܐ ܡܬܒܥܐ ܠܝ ܕܐܡܪ ܕܠܓܘ ܡܬܗܦܟ ܗܘ ܥܘܠܐ<EOS> ܘܟܿܦܪ ܡܢ ܡܦܩܗ<EOS>ܕܠܢܘܗܪܐ ܘܚܿܐܫ ܗܦܘܟܝܐ ܕܠܐ ܒܟܝܢܐ ܒܡ̈ܐܢܐ ܕܦܙܠܐ ܗܿܢܘܢ ܕܠܡܘܠܕܢܘܬܐ ܡܛܣܝܒܝܢ ܩܛܝܪܐܝܬ<EOS>ܘܒܐܘܪܨܢܐ ܡܬܬܠܝܢ ܒܗ<EOS> ܘܠܐ ܫܘܐ ܘܐܦ ܠܐ ܠܚܕܐ ܡܘܠܕܢܘܬܐ ܘܐܦ ܠܐ ܠܚ̈ܝܐ ܕܒܢ̈ܝ ܐܢܫܐ<EOS>ܘܐܦܠܐ ܠܗܿܢܝܢ ܕܢܩܦܢ ܠܗܘܢ ܕܠܩܘܒܠܐ ܕܝܢ ܡܢ ܚܫܘܟܐ ܠܚܫܘܟܐ ܢܦܩ ܘܠܐ ܗܘܐ ܒܠܚܘܕ ܡܢ<EOS>ܚܝ̈ܐ ܕܒܢ̈ܝ ܐܢܫܐ ܐܠܐ ܘܐܦ ܡܢ ܫܡܐ ܡܬܓܠܙ<EOS>ܥܒ<EOS> ܐܟܘܬܗܝܢ ܗܟܝܠ ܕܗܠܝܢ ܦ ܗܿܘ ܕܥܒܪ ܒܥܘܡܪܐ ܐܢܫܝܐ ܕܥܠ ܐܪܥܐ<EOS> ܡܕܡ<EOS>ܡܢ ܥܘܠܐ ܕܠܐ ܡܠܬܐ ܘܕܠܐ ܝܕܥܬܐ ܐܘ ܕܗܼܘ ܕܥܕܟܝܠ ܒܛܝܢ ܒܟܪܣܐ ܠܐ ܦܪܝܫ ܘܠܐ ܡܬܦܚܡ ܥܡ<EOS>ܗܿܢܘܢ ܓܘܫ̈ܡܐ ܕܠܒܪ ܕܡܠܐܟ̈ܐ ܘܕܪ̈ܘܚܐ ܐܠܗ̈ܝܬܐ ܐܦ ܝܠܘܕܐ ܗܘ ܕܠܐ ܝܕܥܬܐ ܘܡܛܠ ܪܒܘܬܐ<EOS>ܕܫܒܪܘܬܗ ܢܚܕܐ ܒܥܘܛܦܐ ܕܦܓܪܐ ܕܥܠ ܓܢܒܗ ܘܢܚܒ ܒܛܢ ܕܝܠܗ ܘܠܐ ܝܕܥ ܐܬܪܐ ܕܚܕܝܪ ܠܗ݀ ܐܝܟܐ<EOS>ܕܩܛܠܐ ܘܚܫܘܟܐ ܘܐܚܪ̈ܢܐ ܓܢܣ̈ܐ ܕܚܠܩܐ ܕܐܝܟ ܕܒܡܪ̈ܓܐ ܕܒܝܫ̈ܬܐ ܘܚܫܘܟܐ<EOS>ܪܥܝܢ݀ ܐܡܿܪ ܚܕ ܡܢ ܐܢܫܐ ܥܬܝܩ̈ܐ ܟܕ ܡܘܕܥ ܥܠ ܐܐܪ ܗܢܐ ܕܥܠ ܐܪܥ ܪܛܝܒܐ ܘܥܡܘܛܐ ܕܣܓܝ̈ܐܐ<EOS>ܡܘܙ̈ܓܐ ܡܢ ܪ̈ܒܘܬܐ ܕܥܛܪ̈ܐ ܕܡܢ ܐܪܥܐ ܐܝܬܘܗܝ ܢܣܒܪ ܕܝܢ ܐܢܫ ܕܐܝܬܘܗܝ ܐܦܢ ܛܒ ܝܠܘܕܐ<EOS>ܗܘ<EOS> ܒܪܡ ܕܝܢ ܐܢ ܗܠܝܢ ܚܝ̈ܐ ܕܗܪܟܐ ܐܝܟ ܕܙܕܩ݀ ܠܟܝܢܗ ܢܥܒܪ ܘܥܘܡܪܐ ܕܐܟܘܬܗ ܢܦܪܘܥ<EOS>ܠܢܡܘܣܐ ܕܟܝܢܗ ܕܠܐ ܢܬܪܥܐ ܠܒܪ ܡܢ ܡܫܘܚܬܐ ܕܩܘܡܬܗ ܘܠܐ ܢܒܥܘܛ ܠܟܝܐܢ ܕܒܕܡܘܬܐ ܐܡܐ ܛܥܝܢ<EOS>ܠܗ݀ ܘܠܐ ܬܘܒ ܢܛܥܐ ܠܐܒܘܗܝ݀ ܐܠܐ ܢܕܥ ܠܐܒܐ ܕܝܠܗ ܕܒܫܡܝܐ ܠܗܿܘ ܦܪܘܩܐ ܕܓܘܐ ܕܟܠ<EOS>ܘܬܫܒܘܚܬܐ ܕܬܘܕܝܬܐ ܠܗ ܠܗܢܐ ܢܦܪܘܥ݀ ܡܛܠ ܕܫܘܬܦܗ ܠܛܒ̈ܬܐ ܘܒܡܪܕܘܬܐ ܕܟܐܢܘܬܐ ܢܬܪܒܐ<EOS>ܘܒܥܢܝܢܗ ܕܥܠ ܐܪܥܐ ܢܩܕܡ ܢܗܪܘܓ ܒܥܘܡܪܐ ܫܡܝܢܐ ܫܦܝܪ ܡܐ ܕܡܫܢܐ ܗܢܐ ܡܢ ܥܘܡܪܐ ܗܢܐ<EOS>ܡܝܘܬܐ<EOS> ܘܫܠܚ ܡܢ ܦܓܪܐ<EOS> ܡܝܠܕܝܢ ܠܗ ܡܠܐܟ̈ܘܗܝ ܕܐܠܗܐ ܡܐ ܕܡܬܝܠܕ ܠܚܝ̈ܐ ܐܚܪ̈ܢܐ ܘܡܩܒܠܝܢ<EOS>ܠܗ ܒܕܡܘܬ ܡܪܒܝܢܝܬܐ ܚܝ̈ܠܐ ܛܒ̈ܐ ܘܟܢ̈ܫܐ ܐܠܗ̈ܝܐ ܡܬܐܪܝܢ ܠܗ<EOS> ܘܠܫܘܡܠܐ ܕܛܒ̈ܬܐ ܗܿܘ<EOS>ܡܠܬܗ ܕܐܠܗܐ ܗܘ ܡܠܦܢܐ ܕܥܢܝܢܐ ܕܒܫܡܝܐ ܐܝܟ ܕܠܒܪܐ ܚܒܝܒܐ ܕܒܪ ܘܒܝܘܠܦܢܐ ܕܡܠܟܘܬ ܫܡܝܐ<EOS>ܕܪܐ ܘܡܐ ܕܥܒܕܗ ܡܫܠܡܢܐ ܘܚܟܝܡܐ ܠܗ ܠܐܒܘܗܝ ܡܠܟܐ ܕܟܘܠ ܝܗܒ ܠܗ݀ ܘܟܘܬܝܢܐ ܕܢܘܗܪܐ ܕܠܐ<EOS>ܡܬܡܠܠ ܒܦܓܪܗ ܘܒܢܦܫܗ ܕܠܐ ܡܬܚܒܠ ܢܥܛܦܝܘܗܝ<EOS> ܐܝܟܢܐ ܕܡܟܝܠ ܘܐܦ ܠܟܘܠ ܥܘܕܪܢܐ ܕܓܘܐ<EOS>ܢܗܘܐ<EOS> ܐܠܐ ܚܪܬܗ ܕܗܢܐ ܗܟܢܐ<EOS> ܗܿܘ ܕܝܢ ܕܕܝܨ ܠܘܩܒܠ ܡܪܕܝܬܐ ܕܟܝܢܗ݀ ܘܐܫܬܘܬܦ ܠܗܦܘܟܝܐ<EOS>ܕܠܐ ܫܦܝܪ݀ ܘܠܐܪܥܐ ܐܡܗ ܕܛܥܝܢܐ ܠܗ ܨܥܪ݀ ܘܬܘܒ ܐܪܫܥ ܘܠܡܠܬܐ ܕܐܠܗܐ ܦܪܘܩܐ ܕܓܘܐ ܕܟܘܠ<EOS>ܠܐ ܢܕܥ ܘܪ̈ܒܘܬܐ ܕܝܢ ܕܐܒܗ̈ܐ ܐܝܠܝܢ ܕܠܐ ܐܝܬܝܗܘܢ ܚܠܦ ܚܕ ܕܐܕܝܬܘܗܝ ܐܟܬܒ݀ ܘܐܠܗ̈ܐ<EOS>ܗܿܢܘܢ ܕܡܢ ܡܬܘܡ ܠܐ ܐܝܬܝܗܘܢ ܚܠܦ ܗܿܘ ܚܕ ܒܠܚܘܕܘܗܝ ܕܐܝܬܘܗܝ ܫܪܪܐ ܫܡܗ<EOS> ܘܬܘܒ ܒܬܪ<EOS>ܗܠܝܢ ܒܪ̈ܓܝܓܬܐ ܨܚܢ̈ܬܐ ܕܠܐ ܢܡܘܣ ܕܐܘܣܝܐ ܗܕܐ ܪܛܝܒܬܐ ܘܡܬܚܒܠܢܝܬܐ ܟܠܗ ܛܒܿܥ<EOS> ܘܗܿܢܝܢ<EOS>ܠܐ ܗܘܐܐܝܟ ܗܿܘ ܥܘܠܐ ܕܠܐ ܒܨܒܝܢܗ݀ ܒܨܒܝܢܗ ܕܝܢ ܘܒܡܠܟܐ ܕܚܐܪܘܬܗ<EOS> ܓܒܐ ܠܗ ܗܠܝܢ ܒܝܫ̈ܬܐ<EOS>ܘܣܥܪ ܕܐܝܟܢܐ ܗܘܿܝܐ ܚܪܬܗ ܓܠܝܐܝܬ ܕܡܘܬܗܿ ܕܬܚܘܝܬܐ ܡܘܕܥܐ ܠܐ ܗܘܐ ܓܝܪ ܦܪ̈ܨܘܦܐ ܦܨܝ̈ܚܐ<EOS>ܘܓܘܚܟܐ ܕܡܠܐܟ̈ܐ<EOS> ܛܒܐ ܚܙܝܢ ܠܗ<EOS> ܘܐܦܠܐ ܡܐ ܕܢܦܩ ܠܢܘܗܪܐ ܚܝ̈ܠܐ ܕܐܠܐܗ<EOS>ܡܪ̈ܒܝܢܐ ܡܩܒܠܝܢ ܠܗ ܐܠܐ ܟܕ ܥܪܩ ܒܚܪܬܗ ܡܢ ܡܦܩܢܐ ܘܠܓܘ ܒܒܣܝܘܬܗ ܕܦܓܪܐ ܘܒܗܘܢ ܒܗܕ̈ܡܐ<EOS>ܡܬܛܫܐ ܡܐ ܕܩܪܒ ܫܪܝܗ ܕܦܓܪܐ ܘܗܦܘܟܝܐ ܕܠܒܪ ܡܢ ܟܝܢܐ ܡܬܗܦܟ ܩܛܝܪܐܝܬ ܓܪܝܢ ܘܡܬܬܠܝܢ ܒܗ݀<EOS>ܗܿܢܘܢ ܕܠܗܕܐ ܦܩܝܕܝܢ ܘܗܝܕܝܢ ܡܢ ܒܬܪ ܫܘܢܝܗ ܕܡܢ ܗܪܟܐ ܟܕ ܡܬܐܢܩܐ ܘܡܬܢܚܐ ܢܦܫܗ ܕܘܝܐ<EOS>ܘܠܐ ܗܘܐܢܘܗܪܐ ܘܠܐ ܚܝ̈ܐ ܕܛܒ̈ܬܐ<EOS> ܐܠܐ ܚܫܘܟܐ ܘܕܘܟܬܐ ܕܚܒܠܐ ܬܩܒܠܝܘܗܝ<EOS> ܘܕܝܢܗ ܕܐܠܗܐ<EOS>ܠܡܛܢܦܐ ܘܠܛܡܐܐ ܐܝܟ ܕܠܨܚܢܐ ܘܢܕܝܕܐ ܠܬܕܟܝܬܐ ܕܒܝܕ ܢܘܪܐ ܘܡܣܡ ܒܪܝܫܐ ܢܫܡܠܝܘܗܝ ܡܛܠ<EOS>ܕܠܐ ܐܬܬܪܐ ܒܡܠܬܐ ܘܠܐ ܢܩܦ ܠܢܡܘܣܐ ܐܠܗܝܐ ܟܕ ܡܫܟܚ ܗܘܐ<EOS>ܥܓ<EOS> ܗܿܘ ܓܝܪ ܕܒܬܚܘܝܬܐ ܝܠܘܕܐ ܒܛܝܢܐ ܒܨܝܪ ܗܘ ܕܒܟܘܠ ܘܒܟܘܠ ܡܕܡ ܡܢ<EOS>ܚܝܠܐ ܚܣܝܪ ܗܘ݀ ܕܐܦ ܠܐ ܒܬܪܥܝܬܗܿ ܢܦܫܐ ܘܠܐ ܒܪ̈ܓܫܐ ܕܦܓܪܐ ܥܕܟܝܠ ܡܬܚܫܚ݀ ܗܿܘ ܕܝܢ<EOS>ܕܥܕܟܝܠ ܡܕܥܐ ܫܒܪܐ ܒܒܢ̈ܝ ܐܢܫܐ ܥܡ ܗܿܢܘܢ ܕܠܐ ܓܫܘܡ ܘܐܠܗ̈ܝܐ ܡ̈ܠܝܠܐ ܗܿܢܘܢ ܕܒܫܡܝܐ<EOS>ܘܐܝܟ ܕܒܦܘܚܡܐ ܕܒܘܩܝܐ ܡܝܠܐܝܬ ܝܠܘܕܐ ܫܦܝܪ ܡܬܐܡܪ ܘܐܦܢ ܐܝܬܘܗܝ ܕܚܟܝܡ ܡܢ ܟܘܠܗܘܢ ܒܢ̈ܝ<EOS>ܐܢܫܐ<EOS> ܘܐܦܢ ܗܘ ܗܿܘ ܕܡܫܠܡܢ ܡܢ ܗܿܢܘܢ ܕܥܠ ܐܪܥܐ ܠܐ ܡܕܡ ܝܬܝܪ ܡܢ ܥܘܠܐ ܟܕ ܗܼܘ ܒܢܦܫܗ<EOS>ܥܡ ܡܫܠܡܢܘܬܗ ܢܬܦܚܡ݀ ܡܐ ܕܐܬܐ ܕܝܢ ܠܓܒܪܐ ܕܐܝܟܢܐ ܗܘܐ ܒܡܝܬܪܘܬܐ ܕܠܝܠܐ ܗܝ ܗܟܢܐ<EOS>ܕܢܬܒܩܐ<EOS> ܐܢ ܓܝܪ ܥܕܟܝܠ ܝܠܘܕܐ ܗܘ ܘܒܫܘܪܐ ܗܢܐ ܩܫܝܐ ܕܐܘܣܝܐ ܗܕܐ ܐܪܥܢܝܬܐ ܘܡܬܚܒܠܢܝܬܐ<EOS>ܚܒܝܫ ܗܢܐ ܚܝܠܐ ܕܡܝܬܪܘܬܐܛܥܝܢ݀ ܕܠܐ ܗܘܐ ܒܠܚܘܕ ܗܠܝܢ ܕܥܠ ܐܪܥܐ ܢܕܥ<EOS> ܘܢܥܒܕ ܐܘܡܢܐܝܬ<EOS>ܐܠܐ ܘܐܦ ܠܥܘܡܪܐ ܕܒܫܡܝܐ ܢܩܕܡ ܕܢܬܕܡܐ ܠܗ<EOS> ܠܐܠܗܐ ܘܢܥܒܕ ܐܡܬܝ ܕܨܿܒܐ ܕܡܘ̈ܬܐ ܕܗܿܢܝܢ<EOS>ܕܒܫܡ̈ܝܐ ܘܕܗܿܢܝܢ ܕܒܐܪܥ ܗܠܝܢ ܟܠܗܝܢ ܕܗܟܘܬ݀ ܗܿܢܝܢ ܕܗܫܐ ܡܢܝܢ ܢܫܟܚ ܕܢܣܥܘܪ ܗܿܢܝܢ ܟܕ<EOS>ܒܗܕܐ ܟܠܗܿ ܫܘܟܬܐ ܕܦܓܪܐ ܘܕܕܡܐ ܡܛܒܥ݀ ܘܐܝܟܢܐ ܘܿܠܐ ܠܐ ܕܢܣܒܪ ܕܣܥܪ ܡܐ ܕܢܦܩ ܠܡܫܘܚܬܐ<EOS>ܡܫܠܡܢܝܬܐ ܕܩܘܡܬܐ ܕܓܒܪܐ ܘܐܫܬܪܝ ܡܢ ܦܟܪ̈ܐ ܗܠܝܢ ܢܟܘ̈ܝܐ ܘܡܬܚ̈ܒܠܢܐ ܘܕܗܠܝܢ ܪܕܘܝܐ<EOS>ܘܪ̈ܛܝܒܐ ܕܦܓܪܐ ܘܐܫܬܘܬܦ ܠܥܘܡܪܐ ܕܠܐ ܡܬܚܩܠ݀ ܘܠܦܓܪܐ ܕܠܐ ܡܐܬ<EOS> ܐܢ ܓܝܪ ܗܘ ܙܪܥܗ<EOS>ܒܠܚܘܕܘܗܝ ܕܚܝܠܐ ܡܠܝܠܐ<EOS> ܗܢܐ ܟܘܠܗ ܥܠ ܐܪܥܐ ܚܝܠܬܢ ܘܡܫܟܚ ܟܕ ܥܕܡܫܐ ܠܐ<EOS>ܩܒܠ ܦܪܥܗ ܡܫܠܡܢܐ ܐܠܐ ܘܐܦ ܟܕ ܒܕܘܟܬܐ ܪܛܝܒܬܐ ܕܫܘܟܬܐ ܕܦܓܪܐ ܡܬܚܒܠܢܐ ܐܪܡܐ ܡܫܟܚܐ<EOS>ܕܡܢܗܪܟܐ ܢܕܥ ܟܡܐ ܐܝܬܘܗܝ ܦܪܥܐ ܕܦܐܪ̈ܐ ܡܫܠܡܢܐ ܕܙܪܥܐ ܕܒܢܦܫ̈ܬܐ ܡܐ ܕܐܫܬܘܬܦ ܠܦܘܠܚܢܐ<EOS>ܕܙܕܩ ܘܐܫܬܚܠܦ ܡܟܐ ܘܐܬܢܨܒ ܒܕܘܟܬܐ ܡܝܬܪܬܐ ܒܐܪܥܐ ܛܒܬܐ ܘܛܥܝܢܬܐ<EOS> ܐܝܟܐ ܕܗܼܝ ܡܠܬܐ<EOS>ܫܡܝܢܝܬܐ ܗܿܘ ܙܪܘܥܐ ܕܟܘܠ ܘܢܨܘܒܐ ܕܟܠܗܝܢ ܛܒ̈ܬܐ ܢܩܒܠ ܙܪܥܗ ܕܝܠܗ݀ ܘܒܡܪ̈ܓܐ<EOS>ܕܢܦܫ̈ܬܐܕܠܐ ܦܓܪܐ ܘܕܠܐ ܓܫܘܡ ܐܝܟ ܕܒܦܪܕܝܣܐ ܕܪ̈ܚܡܝ ܠܐܠܗܐ ܗܼܘ ܢܨܒܬܐ ܕܝܠܗ ܢܫܩܐ<EOS>ܘܢܪܒܐ ܠܫܠܡܘܬܐ ܘܠܫܘܪܬܚܐ ܕܛܒ̈ܬܐ ܪ̈ܘܪܒܬܐ ܢܩܪܒ<EOS>ܥܕ<EOS> ܝܕܥ ܐܢܬ ܕܝܢ ܪܒܘܬܐ ܕܡܫܠܡܢܘܬܗ ܡܝܬܪܬܐ ܕܒܪ ܐܢܫܐ ܡܢ ܫܘܚ̈ܠܦܘܗܝ<EOS>ܕܗܪܟܐ ܘܬܪ̈ܒܝܬܗ ܐܢ ܬܬܚܫܒ ܕܗܘ ܥܘܠܐ ܕܗܫܐ ܐܬܝܠܕ ܠܐ ܡܝܬܪ ܡܕܡ ܡܢ ܬܘܠܥܐ ܕܐܦܠܐ ܒܕܡܘܬ<EOS>ܚܝܠܘܬܐ ܕܠܐ ܡܠܬܐ ܒܪ̈ܓܫܐ ܕܦܓܪܐ ܡܬܚܫܚ<EOS> ܒܪܡ ܕܝܢ ܗܢܐ ܒܨܝܪܐ ܘܡܫܪܝܐ ܘܡܚܝܠܐ ܘܕܠܐ<EOS>ܬܪܥܝܬܐ ܡܐ ܕܪܒܝ ܒܩܘܡܬܗ ܠܗܢܐ ܟܠܗ ܫܘܓܢܝܐ ܘܫܘܚܠܦܐ ܒܡܕܪܝܬܐ ܕܙܒ̈ܢܐܐܬܐ ܘܡܝܬܪܘܬܐ<EOS>ܘܚܝܠܐ ܘܫܘܦܪܐ ܕܦܓܪܐ ܐܟܚܕܐ ܘܕܢܦܫܐܗܢܐ ܠܗ ܡܩܒܠ ܐܝܟܢ ܕܐܦܠܐ ܐܢ ܢܚܙܘܢܝܗܝ ܗܿܢܘܢ<EOS>ܕܝܠܕܘܗܝ ܢܦܪܫܘܢ ܐܢ ܗܿܢܘ ܗܘ ܕܐܙܕܪܥ ܒܟܣܪܐ ܘܐܬܒܛܢ ܒܚܫܘܟܐ<EOS> ܘܐܢ ܗܢܐ ܗܘ ܗܿܘ ܕܡܢ<EOS>ܚܫܘܟܐ ܢܦܩ<EOS> ܕܒܚܠܒܐ ܘܒܥܙܪ̈ܘܪܐ ܐܬܪܒܝ ܗܼܘܝܼܘ ܗܢܐ ܕܗܫܐ ܒܚܟܡܬܐ ܘܒܝܕܥܬܐ ܠܟܠܗ ܥܠܡܐ<EOS>ܚܙܐ ܒܪ ܐܢܫܐ<EOS> ܗܿܘ ܕܟܠܗܝܢ ܗܠܝܢ ܕܥܠ ܐܪܥܐ ܡܫܥܒܕ ܐܢ ܕܝܢ ܢܫ ܐܫܟ ܕܒܦܘܚܡܐ ܕܚܝܠܐܐܠܗܝܐ<EOS>ܘܕܡܠܐܟ̈ܐ ܘܕܗܿܘ ܝܠܘܕܐ ܕܗܫܐ ܐܬܝܠܕ ܒܡܨܥܬܐ ܠܓܒܪܐ ܡܫܠܡܢܐ ܢܣܝܡ ܠܐ ܡܫܟܚ ܫܘܝܘܬܐ<EOS>ܫܠܡܬܐ ܕܠܝܘܕܐ ܠܘܬ ܓܒܪܐ ܡܫܠܡܢܐ ܐܘ ܕܓܒܪܐ ܡܫܠܡܢܐ ܠܘܬܚܝܠܐ ܡܝܪܬܐ ܕܣܓܝ ܚܣܝܪܐ ܐܝܬܘܬܗ<EOS>ܕܥܘܿܠܐ ܡܢ ܓܒܪܐ ܡܫܠܡܢܐ ܝܬܝܪ ܡܢ ܚܣܝܪܘܬܗ ܕܗܢܐ ܡܢ ܚܝܠܐ ܕܡܠܐܟ̈ܐ݀ ܗܿܘ ܓܝܪ ܕܗܫܐ<EOS>ܐܬܝܠܕ<EOS> ܥܘܿܠܐ ܐܢܫܐ ܘܐܦ ܠܐ ܠܗܿܢܝܢ ܚܝ̈ܘܬܐ ܕܠܐ ܡܠܬܐ ܕܗܫܐ ܐܬܝܠܼܕ ܒܐܝܬܘܬܗ ܕܡܐ<EOS> ܗܿܘ<EOS>ܕܝܢ ܕܐܬܢܦܩ ܠܓܒܪܐ ܡܫܠܡܢܐ ܘܪܚܡܐ ܕܐܠܗܐ ܐܬܚܙܝ<EOS> ܡܢ ܗܪܟܐ ܡܬܫܘܬܦ ܠܪܘܚܐ ܐܠܗܝܬܐ ܘܥܡ<EOS>ܡܠܐܟܐ ܡܡܠܠ݀ ܘܠܚܘܒܐ ܘܠܪܚܡܬܐ ܕܥܢܝܢܐ ܫܡܝܢܐ ܢܐܬܐ<EOS> ܘܒܥܘܡܪܐ ܢܟܦܐ<EOS>ܘܕܕܚܠܬ ܐܠܗܐ ܢܩܕܡ ܢܬܥܬܕ ܠܐ ܗܘܐ ܒܪܘܚܩܐ ܕܛܘܪܐ ܣܓܝܐܐ ܠܫܘܝܘܬܐ ܕܡܠܐܟ̈ܐ ܘܠܚܝ̈ܐ<EOS>ܘܠܡܝܬܪܘܬܐ ܡܫܬܘܬܦ݀ ܗܕܐ ܕܐܦ ܡܠܬܐ ܗܠܝܬܐ ܡܚܘܝܐ ܟܕ ܐܡܪܝܐ ܡܢܘ ܒܪ ܐܢܫܐ ܕܥܗܕܬܝܗܝ݀<EOS>ܘܒܪ ܐܢܫܐ ܕܦܩܕܬܝܗܝ<EOS> ܒܨܪܬܝܗܝ ܩܠܝܠ ܡܢ ܡܠܐܟ̈ܐ<EOS> ܒܐܝܩܪܐ ܘܒܫܘܒܚܐ ܐܥܛܦܬܝܗܝ<EOS>ܥܗ<EOS> ܐܢ ܗܟܝܠ ܗܼܘ ܝܠܘܕܐ ܡܐ ܕܪܒܝ ܒܩܘܡܬܗ ܕܝܟܢܗ ܘܠܣܒܪܬܐ ܘܠܡܪܕܘܬܐ<EOS>ܕܙܕܩܐ ܠܗ ܐܬܡܛܝ<EOS> ܗܢܐ ܟܘܠܗ ܫܘܚܠܦܐ ܘܫܘܓܢܝܐ ܡܩܒܠ݀ ܘܠܐ ܐܢܫ ܡܫܟܚ ܕܠܐ ܢܗܡܢ ܠܫܘܚܠܦܗ<EOS>ܡܛܠ ܓܠܝܘܬܗ ܕܢܣܝܢܐ<EOS> ܡܢܐ ܡܬܒܥܐ ܕܢܬܕܡܪ ܐܢ ܐܦ ܗܼܘ ܡܕܥܐ ܡܫܠܡܢܐ ܕܒܒܪ ܐܢܫܐ ܕܗܟܢܐ<EOS>ܐܝܬܘܗܝ ܐܝܟ ܡܐ ܕܐܝܬܘܗܝ<EOS> ܕܥܟܝܠ ܛܠܐ ܗܘ ܒܦܘܚܡܐ ܕܫܠܡܘܬܐ ܕܪܒܘܬܗܘܢܿ ܕܡܝܪܬܐ ܡܐ ܕܢܦܩ<EOS>ܠܫܘܠܡܐ ܕܬܪܒܝܬܐ ܕܩܘܡܬܐ ܕܝܠܗ ܒܫܘܝܘܬܐ ܐܝܟ ܡܠܐܟ̈ܐ ܗܿܘܐ<EOS> ܐܠܐ ܚܙܝܢ ܐܢܚܢܢ ܕܒܡܘܬܐ<EOS>ܡܫܬܪܐ ܟܝܢܗ ܕܒܪ ܐܢܫܐ ܘܡܢܐ ܗܝ ܗܕܐ݀ ܠܐ ܗܐ ܡܢܗ ܝܬܝܪܐܝܬ ܡܫܪܝܢ ܐܢܚܢܢ ܥܠ ܢܦܫܐ<EOS> ܕܠܐ<EOS>ܡܝܬܐ݀ ܐܢ ܓܝܪ ܟܕ ܡܛܒܥܐ ܒܦܓܪܐ ܡܬܚܒܠܢܐ ܘܡܝܘܬܐ<EOS> ܗܢܐ ܟܘܠܗ ܚܝܠܐ ܕܡܝܬܝܪܘܬܐ ܡܚܘܝܐ<EOS>ܗܢܐ ܕܩܿܕܡܬܼ ܡܠܬܢ ܚܘܝܬ ܡܐ ܕܐܬܦܼܪܫܬ ܡܢ ܫܘܬܦܘܬܗ ܕܡܬܚܒܠܢܐ݀ ܘܠܡܝܘܬܐ ܐܝܟ ܕܠܦܟܪܐ<EOS>ܣܡܼܬ݀ ܐܝܟܢܐ ܠܐ ܗܝܕܝܢ ܝܬܝܪ ܡܢ ܕܗܫܐ ܒܚܝܠܐ ܕܝܠܗ ܕܠܐ ܥܘܟܪ ܬܣܥܘܪ ܠܐ ܚܙܝܬ ܕܐܦ ܡܟܐ<EOS>ܒܝܫܐܝܬ ܣܥܪܐ݀ ܐܡܬܝ ܕܚܘܒܐ ܥܡ ܦܓܪܐ ܢܗܘܐ ܠܗܿ<EOS> ܐܢ ܕܝܢ ܬܟܦܘܪ ܫܘܬܦܘܬܗ ܗܼܝ ܒܢܦܫܗ<EOS>ܗܿܘܝܐ<EOS> ܘܢܡ ܗܪܟܐ ܡܬܝܕܥܐ ܓܠܝܐܝܬ ܐܘܣܝܐ ܕܝܠܗ ܕܐ ܗܘܐ ܓܘܫܡܐ ܐܝܬܘܗܝ ܗܿܝ ܓܝܪ ܕܠܘܩܒܠ<EOS>ܦܓܪܐ ܐܝܬܝܗܿ ܐܝܟܢܐ ܡܢܗ ܕܟܝܢܐ ܐܝܬܝܗܿ<EOS> ܚܠܝܡܢ ܐܢܝܢ ܓܝܪ ܬ̈ܥܝܬܗܿ ܕܢܦܫܐ ܐܡܬܝ<EOS>ܕܟܪܝܗܝܢ ܚܫ̈ܘܗܝ ܕܦܓܪܐ ܘܚܫܟܐ ܗܼܝ ܗܕܐ ܘܥܡܛܐ݀ ܡܐ ܕܦܓܪܐ ܒܪ̈ܓܝܓܬܗ ܚܐܫ<EOS> ܕܡܛܠ ܗܕܐ<EOS>ܐܡܬܝ ܕܡܬܠܠܐ ܢܦܫܐ ܟܠܗܿ ܪܚܡܐ ܠܦܓܪܐ<EOS> ܘܡܐ ܕܪܚܡܬ ܠܦܓܪܐ ܡܬܓܠܙܐ ܡܢ ܡܝܬܪܘܬܐ ܕܝܠܗ<EOS> ܡܐ<EOS>ܕܐܬܚܝܠܬ ܕܝܢ ܠܘܩܒܠ ܦܓܪܐ ܘܥܼܪܩܬ ܡܢ ܚܫܐ ܕܪ̈ܓܝܓܬܐ ܡܬܚܟܡܐ<EOS> ܘܡܐ ܕܐܬܚܟܡܬ ܡܗܦܟܐ<EOS>ܐܦܝ̈ܗܿ ܡܢ ܫܘܬܦܘܬܗ ܕܡܝܘܬܐ<EOS> ܘܡܢ ܕܘܟܬܗ ܠܐܝܕܥܬܐ ܢܟܦܬܐ ܢܦܫܗܿ ܝܗܒܐ ܘܡܢ ܚܐܦܐ ܕܟܝܠܢܗ<EOS>ܕܦܓܪܐ ܩܠܝܠ ܡܫܬܐܠܐ<EOS> ܘܝܬܝܪܐܝܬ ܫܦܝܪ ܡܬܢܗܪܐ ܘܡܬܬܪܨܦܐ ܘܡܬܬܥܝܪܐ<EOS> ܡܐ<EOS>ܕܚܝܠܬܢܐܝܬ ܐܝܬܝܗܿ ܠܘܬ ܥܘܬܪܐ ܕܝܠܗܿ<EOS> ܘܗܝܕܝܢ ܒܐܝܕܥܬܐ ܘܒܚܟܡܬܐ ܘܒܟܘܠܗܿ ܡܝܬܪܘܬܐ<EOS>ܡܫܘܬܦܐ ܐܡܬܝ ܕܡܢ ܙܘܥܐ ܕܚܫ̈ܘܗܝ ܕܦܓܪܐ ܡܗܦܟܐ ܐܦܝܗܿ ܐܠܐ ܘܐܦ ܠܐ ܡܫܘܝܐ ܕܒܥܝ̈ܢܐ<EOS>ܕܦܓܪܐ ܬܬܩܪܒ ܘܐܦܠܐ ܒܐܚܪ̈ܢܐ ܪ̈ܓܫܘܗܝ ܬܣܥܘܪ ܐܡܬܝ ܕܥܠ ܡܝܬܪܘܬܐ ܡܬܚܫܒܐ ܘܡܐ ܕܥܡܨܬ<EOS>ܕܝܢ ܚܝܠܬܢܐܝܬ ܘܠܓܘ ܗܼܝ ܠܗܿ ܚܡܠܬ<EOS> ܘܠܪܘܚܩܐ ܡܢ ܗܠܝܢ ܕܠܪ̈ܓܫܐ ܩܪܝܒܢ ܘܡܬܚܙܝܢ<EOS> ܐܙܠܬ<EOS>ܘܠܗ ܠܦܓܪܐ ܒܠܚܘܕ ܩܪܝܒܐ ܘܒܥܝܢܐ ܕܝܢ ܕܢܦܐ ܠܐܚܪܢܐ ܓܒܐ ܡܦܢܝܐ<EOS> ܘܗܿܝ ܒܢܦܫܗܿ ܡܫܬܘܚܕܐ<EOS>ܗܝܕܝܢ ܬܘܒ ܒܡܕܥܐ ܢܗܝܪܐ ܒܥܘܗܕܢܐ ܕܟܝܐ ܡܬܚܫܚܐ ܘܡܠܬܐ ܕܠܐ ܬܛܝܪܐ ܢܦܩܐ ܘܡܫܩܝܐ ܠܗ<EOS>ܘܚܝ̈ܠܐ ܟܠܗܘܢ ܡ̈ܠܝܠܐ ܕܠܐ ܥܘܬܟܪ ܣܥܪ̈ܝܢ<EOS> ܐܢ ܕܝܢ ܡܢ ܫܠܝ ܢܪܗܛ ܡܕܡ ܡܢ ܗܿܢܝܢ ܕܡܗܪܢ<EOS>ܠܦܓܪܐ݀ ܐܝܟܢܐ ܕܓܠܐ ܚܙܬܐ ܕܥܝ̈ܢܐ ܓܠܙ<EOS> ܡܢ ܕܘܟܬܗ ܫܓܫ ܠܗܿ ܚܙܬܗܿ ܕܢܕܦܫܐ ܘܐܢ ܕܝܢ<EOS>ܬܪܦܐ ܢܦܫܗܿ ܬܬܠ ܠܦܓܪܐ ܘܗܝܕܝܢ ܒܪܝܘܝܘܬܐ ܘܒܣܝܒܪ̈ܬܐ ܘܒܪ̈ܓܝܓܬܐ ܘܒܫܪܟܐ ܕܒܘܣܡ̈ܘܗܝ<EOS>ܕܦܓܪܐ ܬܫܬܘܬܦ݀ ܡܚܝܠܐ ܒܗ ܠܒܝܫܬܐ ܘܒܕܡܿܘܬ ܚܝܘܬܐ ܒܝܫܬܐ ܘܒܥܪܝܪܝܬܐ ܗܿܘ ܦܓܪܐ ܡܬܚܒܠܢܐ<EOS>ܩܐܡ ܥܠܝܗܿ<EOS> ܘܗܼܝ ܕܝܢ ܠܬܚܬ ܒܥܘܡܩܐ ܫܪܟܐ<EOS> ܘܛܘܥܝܝ ܘܣܟܠܘܬܐ ܘܟܘܠܗܿ ܠܠܘܬܐ ܡܬܡܠܝܐ ܡܢܐ<EOS>ܗܟܝܠ ܡܬܒܥܐ ܕܢܕܚܠ ܡܢ ܡܘܬܐ ܕܦܘܪܫܢܐ ܗܿܘ ܕܚܪܘܕܐ ܕܢܦܫܐ ܡܢ ܦܓܪܐ ܘܥܠ ܡܢܐ ܣܝܡܗ ܕܗܿܘ<EOS>ܒܨܝܪܐ ܠܐ ܠܥܘܕܪܢܗ ܕܗܿܘ ܡܝܬܪܐ ܢܩܒܠ݀ ܘܕܗܝܕܝܢ ܒܫܪܪܐ ܕܟܝܐܝܬ ܘܛܘܒܢܐܝܬ ܗܿܘܝܢ<EOS>ܚܝܝ̈ܗܘܢ ܕܪ̈ܚܡܝ ܠܐܠܗܐ ܢܘܕܐ<EOS> ܐܡܬܝ ܕܡܿܕܡ ܠܐ ܢܥܟܪ ܐܢܘܢ<EOS> ܡܢ ܕܠܩܘܒܠܐ ܐܢ ܓܝܪ ܟܕ<EOS>ܐܝܬܘܗܝ ܒܗܕܐ ܕܘܟܬܐ ܘܒܗܢܐ ܡܐܢܐ ܗܘ ܟܝܢܐ ܡܠܝܠܐ ܘܥܡܪ ܒܐܪܥܐ ܘܦܓܪܐ ܥܒܝܐ ܘܐܪܥܢܐ<EOS>ܒܕܡܘܬ ܡܕܡ ܦܚܪܐ ܡܥܛܦ ܗܢܐ ܟܘܠܗ ܐܠܝܨ ܒܗܢܐ ܠܒܘܫܗ ܐܝܟܢܐ ܕܢܫܘܪ ܠܥܠ ܒܪܥܝܢܗ ܘܢܡܝܬ<EOS>ܗܕ̈ܡܘܗܝ ܕܦܓܪܐ ܡܗܝܢ ܕܪ̈ܓܝܓܬܐ<EOS> ܒܝܕ ܡܣܝܒܪܢܘܬܐ ܘܟܠܝܢܐ ܕܪ̈ܓܝܓܬܐ ܡܣܬܪܗܒ ܕܝܢ ܘܡܣܪܗܒ<EOS>ܠܥܘܡܪܐ ܕܗܿܢܘܢ ܕܠܐ ܦܓܪ<EOS> ܘܒܕܘܒܪ̈ܐ ܕܚܟܡܬܐ ܡܬܦܪܫ ܒܟܠ ܙܒܢ ܘܡܬܦܪܩ݀ ܡܢ ܚܘܠܛܢܗ<EOS>ܕܒܨܝܪܐ ܘܒܥܓܠ ܕܢܡܘܬ ܒܟܠ ܙܒܢ ܡܩܕܡ ܡܬܦܢܩ ܐܢ ܢܫܬܪܐ ܒܙܒܢ ܡܢ ܦܟܪ̈ܘܗܝ ܘܢܘܥܐ ܓܦ̈ܐ ܡܢ<EOS>ܗܪ̈ܓܘܗܝ ܕܗܪܟܐ ܘܡܢ ܢܘܦܩ̈ܘܗܝ ܘܟܢ ܦܪܚ ܒܥܘܢܕܢܗ ܘܢܫܚܠܦ ܕܘܟܬܐ ܕܥܠ<EOS>ܐܪܥܐ ܘܢܐܪܘܥ ܡܕܡ ܕܐܚܒ ܕܐܝܟܢܐ ܗܘܐܠܐ ܬܫܐܠ<EOS> ܥܢܝܢܐ ܓܝܪ ܕܫܘܐ ܥܡ ܕܡܠܐܟ̈ܐ ܕܒܫܡܝܐ ܡܐ<EOS>ܕܩܒܠ ܒܗ ܒܦܓܪܗ ܕܡܫܚܠܦ ܟܝܢܗ ܡܢ ܚܒܠܐ ܠܠܐ ܚܒܠܐ ܘܕܡܘܬܐ ܕܢܘܗܪܐ ܘܕܡܘܬܐ ܕܨܡܚܐ ܗܘܐ<EOS>ܒܗܿܘ ܐܣܟܡܐ ܕܐܦ ܓܢܣܐ ܕܡܠܐܟ̈ܐ ܐܠܗ̈ܝܐ ܚܝ̈ܝܢ ܐܝܟ ܡܠܬܐ ܕܐܚܝܕܐ ܕܡܝܐܝܬ ܐܦ ܒܗܿ<EOS>ܒܡܝܬܪܘܬܐ ܕܗܢܘܟ ܐܟܚܕܐ ܘܕܠܐ ܡܝܘܬܘܬܐ ܡܫܬܘܬܦ<EOS>ܥܘ<EOS> ܐܟܙܢܐ ܓܝܪ ܕܗܢܐ ܐܣܟܡܐ ܕܥܠ ܗܢܐ ܙܪܥܐ ܕܢܦܠ ܥܠ ܐܪܥܐ ܣܝܡܐ<EOS>ܠܣܓܝ̈ܐܐ ܟܣܝܐܝܬ ܡܠܬܐ ܗܝ ܕܡܬܦܪܐ ܙܪܥܘܢܐ ܗܿܝ ܕܕܗܐ ܐܠܨܐ ܒܗ ܒܙܪܥܐ ܫܠܝܐܠܬ ܕܝܢ ܒܕܡܘܬ<EOS>ܦܪܚܪܘܚܝܬܐ ܠܓܘ ܒܗ ܒܓܦܪܐ ܥܒܝܐ ܚܒܝܫ<EOS> ܘܗܼܘ ܗܢܐ ܡܐ ܕܢܦܠ ܙܪܥܐ ܒܐܪܥܐ ܘܠܒܘܫܗ ܥܒܝܐ ܗܘ<EOS>ܕܡܢ ܠܒܪ ܟܪܝܟ ܠܗ<EOS> ܒܚܒܠܐ ܐܫܬܪܝ݀ ܗܝܕܝܢ ܢܦܫܗ ܕܚܝ ܡܚܘܐ<EOS> ܘܚܝܠܐ ܕܒܗ ܡܙܝܥ ܘܠܒܟ ܡܢ<EOS>ܗܝܠܐ ܕܬܚܘܬܘܗܝ ܘܗܝܕܝܢ ܡܫܪܐ ܕܢܣܥܘܪ ܘܕܢܩܒܠ ܟܝܢܗ ܚܝܠܐ ܘܠܒܘܫܗ ܗܿܘ ܕܡܢ ܠܒܪ ܥܬܝܩܐ<EOS>ܘܥܒܝܐ ܫܠܚ ܘܚܕܬܐ ܕܝܢ ܕܡܝܬܪ ܣܓܝ ܡܢ ܥܬܝܩܐ ܠܒܫ<EOS>ܥܙ<EOS> ܘܗܟܐܢ ܐܦ ܟܝܢܐ ܕܚܝܠܐ ܡܠܝܠܐ ܕܒܒܪ ܐܢܫܐ<EOS> ܕܕܗܫܐ ܒܦܓܪܐ ܡܬܚܒܠܢܐ<EOS>ܐܣܿܪ ܘܒܨܝܪܐܝܬ ܡܢ ܚܝܠܐ ܕܢܦܫܗ ܣܿܥܪ ܐܢ ܕܝܢ ܢܬܚܪܪ ܡܢ ܡܬܚܒܠܢܐ ܕܚܕܪ ܠܗ ܘܢܩܒܠ ܕܘܟܬܐ<EOS>ܕܒܫܡܝܐ<EOS> ܘܡܟܐ ܒܥܢܝܢܐ ܕܠܗܠ ܢܙܕܪܥ ܘܢܬܢܨܒ ܘܠܠܒܘܫܐ ܫܡܝܢܐ ܘܕܡܠܐܟ̈ܐ ܢܫܘܐ<EOS> ܕܐܝܟܢ ܗܘܐ<EOS>ܡܐ ܕܐܫܬܘܬܦ ܠܚܝ̈ܐ ܕܟܝ̈ܐ ܘܐܬܚܪܪ ܡܢ ܫܘܬܦܘܬܐ ܕܠܘܬ ܡܝܘܬܐ ܠܐ ܗܘܐ ܕܝܢ ܠܝ ܘܿܠܐ ܠܝ<EOS>ܕܐܡܿܪ ܩܪܝܒܐ ܗܝ ܕܝܢ ܠܟܠ ܡܢ ܕܚܙܐ ܡܢܗܿ ܕܬܚܘܝܬܐ ܠܐ ܗܘܐ ܓܝܪ ܟܘܠܗܿ ܚܛܬܐ ܡܬܚܒܠܐ<EOS>ܐܠܐ ܗܿܘ ܕܡܢ ܠܒܪ ܡܐ ܕܢܦܠ ܥܠ ܐܪܥܐ ܡܬܚܒܠ݀ ܘܗܿܝ ܕܠܓܘ ܡܠܬܐ ܟܣܝܬܐ ܘܚܝܠܐ ܚܝܠܐ ܕܒܗ<EOS>ܚܝ ܘܡܩܘܐ ܘܡܝܬܪܐ ܗܘ ܡܢܗ ܗܘܐ<EOS> ܗܟܢܐ ܕܐܦ ܫܒ̈ܠܐ ܚܝ̈ܬܐ ܝܗܒ݀ ܘܕܢܨ̈ܒܬܐ ܗܝ ܗܼܝ ܡܠܬܐ<EOS>ܘܕܟܘܠܗܘܢ ܙܪ̈ܥܘܢܐ ܗܟܢܐ<EOS> ܘܒܠܚܘܕܘܗܝ ܒܝ ܒܪ ܐܢܫܐ ܟܠܗ ܒܟܘܠܗ ܡܬܚܒܠ ܡܐ ܕܐܫܬܪܝ ܒܡܘܬܐ<EOS>ܘܐܟܚܕܐ ܥܡ ܗܿܘ ܠܒܘܫܐ ܕܡܢ ܠܒܪ ܘܐܦ ܗܼܘ ܡܠܬܐ ܕܠܓܘ ܥܡܪ ܒܗ ܡܬܚܒܠ݀ ܘܝܕܥܬܐ ܗܝ ܕܠܐ<EOS>ܓܫܘܡ ܗܝ ܕܐܫܬܘܬܦܬ ܠܗܠܝܢ ܟܠܗܘܢ ܚܝ̈ܠܐ ܗܿܝ ܕܡܛܠ ܡܝܬܪܘܬܗ ܠܐܠܗܐ<EOS>ܐܬܕܡܝܬ ܘܐܦ ܠܐ ܐܝܟ ܗܠܝܢ ܙܪ̈ܥܐ ܕܢܦܠܝܢ ܥܪ ܐܪܥܐ ܐܝܬܝܗܿ ܐܘ ܣܓܝ ܝܬܝܪ ܠܐ ܗܘܐ ܓܝܪ<EOS>ܚ̈ܠܣܠܣܐ ܘܐܦܠܐ ܥܣ̈ܒܐ ܐܠܐ ܠܗܠܝܢ ܫܒ̈ܠܐ ܡܫܠܡ̈ܢܝܬܐ ܘܥܒ̈ܝܛܬܐ ܕܡܝܬܪܘܬܐ ܕܝܠܗ ܝܒܗ݀<EOS>ܗܝܕܝܢ ܐܡܬܝ ܕܢܓܗܐ ܡܢ ܚܒܠܐ ܐܪܥܢܐ<EOS> ܗܟܢܐ ܐܝܟ ܕܡܢ ܦܟܪ̈ܐ ܐܫܬܪܝ݀ ܘܠܐ ܗܘܐ ܣܟܠܐܝܬ<EOS>ܥܢܝܢܐ ܕܒܫܡܝܐ ܡܢ ܗܿܘ ܕܥܠ ܐܪܥܐ ܚܠܦ݀ ܘܡܐ ܕܗܿܘܐ ܥܠ ܓܢܒ ܐܠܗܐ ܦܐܪ̈ܐ ܕܪܚܝܡܝܢ ܠܐܠܗܐ<EOS>ܒܫܪܪܐ ܐܝܟ ܡܠܐܟ̈ܐ ܢܦܪܘܥ ܗܠܝܢ ܕܡܢ ܩܕܝܡ ܙܪܥܗܘܢ ܘܚܝܠܗܘܢ ܐܚܝܕ ܗܘܐ<EOS> ܒܦܓܪܐ ܡܝܘܬܐ<EOS>ܘܐܝܟ ܕܒܐܬܘܢܐ ܐܠܝܨ ܗܘܐ<EOS>ܥܚ<EOS> ܟܕ ܗܠܝܢ ܟܘܠܗܝܢ ܐܬܐܡܼܪ ܠܬܚܘܝܬܐ ܕܐܘܣܝܐ ܝܕܘܥܬܢܝܬܐ ܘܡܠܝܠܬܐ<EOS>ܕܒܒܪ ܐܢܫܐ ܡܟܝܠ ܠܕܒܬܪܗܝܢ ܢܐܬܐ ܒܡܠܬܢܿ ܐܠܘ ܗܟܝܠ ܗܿܘ ܒܪ ܐܢܫܐ ܕܐܬܪܒܝ ܒܥܢܝܢܐ ܕܥܠ<EOS>ܐܪܥܐ<EOS> ܪܒܘܬܗ ܕܝܠܗ ܝܕܥ ܗܘܐ<EOS> ܘܒܒܛܝܠܘܬܐ ܕܝܘܠܦܢܐ ܕܐܠܗܐ ܐܝܬܘܗ ܝܗܘܐ ܠܐ ܐܝܬ ܗܘܐ ܠܗ<EOS>ܥܘܟܪܐ ܕܠܐ ܡܐ ܕܐܓܗܝ ܡܟܐ<EOS> ܒܥܢܝܢܐ ܕܐܝܟ ܡܠܐܟ̈ܐ ܢܬܒܣܡ ܘܕܢܫܬܘܬܦ ܒܥܘܡܪܐ ܕܡܠܟܘܬܐ<EOS>ܕܐܒܘܗܝ<EOS> ܕܒܡܝܐ ܡܛܠ ܕܝܢ ܕܠܐ ܗܘܐ ܚܕ ܒܪ ܐܢܫܐ ܘܠܐ ܬܪ̈ܝܢ ܘܠܐ ܗܘܐ ܩܝܠ ܣܓܝܐܐ ܐܠܐ<EOS>ܟܘܠܗ ܓܢܣܐ ܡܠܝܠܐ ܕܥܠ ܐܪܥܐ ܕܚܝܠܐ ܕܫܘܠܛܢ ܢܦܫܗ ܩܒܠ<EOS> ܡܛܠ ܕܟܝܢܗ ܒܪ ܚܐܪ̈ܐ ܐܝܬܘܗܝ<EOS>ܕܡܢ ܡܠܬܐ ܐܠܗܝܐ ܡܠܟܐ ܙܪܥܐ ܕܡܠܟܘܬܐ ܩܒܠ<EOS> ܠܐ ܫܦܝܪ ܡܬܚܫܚ ܗܘܐ ܒܚܝܠܐ ܕܝܠܗ<EOS> ܐܠܐ<EOS>ܗܿܢܝܢ ܐܚܪ̈ܢܝܬܐ ܟܘܠܗܝܢ ܕܠܚܫܚܬܐ ܕܦܓܪܐ ܐܠܨܢ ܘܡܥܕܪܢ ܠܥܘܡܪܐ ܒܝܕ ܐܘܡܢ̈ܘܬܐ ܡܨܥܝ̈ܬܐ<EOS>ܥܡܠ ܗܘܐ ܒܟܘܠܗ ܫܘܒܗܪܐ ܘܡܬܦܪܣ ܗܘܐ ܦܘܠܚܢܐ ܕܐܪܥܐ ܘܬܘܩܢܐ ܕܐܠܦ̈ܐ ܘܬܐܓܘܪܬܐ ܘܙܒܝܢܬܐ<EOS>ܕܩܢܝܢܐ<EOS> ܠܐ ܘܐ ܒܠܚܘܕ ܐܠܐ ܐܦ ܝܘܬܪܢܐ ܣܓܝܐܐ ܕܥܘܬܪܐ ܕܠܐ ܚܣܡ ܕܪ̈ܓܝܓܬܐ ܕܟܠ ܓܢܣ<EOS> ܡܢ<EOS>ܟܘܠ ܕܘܟܐ ܡܫܬܪܬܚ ܗܘܐ݀ ܘܗܿܢܝܢ ܟܠܗܝܢ ܕܫܠܡܢ ܠܦܘܪܩܢܐ ܕܢܦܫܐ ܘܠܥܘܡܪܐ ܕܟܐܢܘܬܐ ܕܪܚܝܡ<EOS>ܠܐܠܗܐ<EOS> ܗܢܝܢ ܗܠܝܢ ܡܢ ܥܩܪܗܝܢ ܡܢ ܬܪܥܝܬܗ ܚܒܠ ܘܛܘܥܝܝ ܕܡܝܬܪܘܬܐ ܕܝܠܗ ܘܕܓܢܣܗ<EOS> ܕܗܿܢܘܢ<EOS>ܐܚ̈ܐ ܕܒܫܡܝܐ ܥܒܕ ܘܒܨܒܝܢܐ ܕܚܐܪܘܬܗ ܗܠܝܢ ܐܪ̈ܓܝܓܬܐ ܨܚ̈ܢܬܐ ܕܦܓܪܐ ܡܢ ܪܒܘܬܐ ܕܝܠܗ ܝܩܪ<EOS>ܘܥܠ ܟܐܢܘܬܐ ܕܐܒܘܗܝ ܕܒܫܡܝܐ ܘܥܠ ܬܫܒܘܚܬܗ ܐܗܡܝ݀ ܘܗܿܢܝܢ ܚܘ̈ܬܚܬܐ ܕܠܐ ܡܠܬܐ ܕܫܒܪܘܬܐ<EOS>ܘܫܪܓܪܓܝܬܐ ܓܒܐ<EOS> ܗܿܢܝܢ ܕܡܥܕܝܢ ܕܢܣܥܪܘܢ ܣܟ̈ܠܝܗܘܢ ܕܫܒܪ̈ܐ ܕܡܢ ܝܘܠܦܢܐ<EOS>ܘܡܪܕܘܬܐ ܕܒܛܝܠܘܬܐ ܕܗܿܢܘܢ ܕܡܘܪܟܝܢ ܪܥܝܢܗܘܢ ܥܪܩܝܢ ܘܗܠܝܢ ܕܚܠܝܢ ܒܗܢܐ ܙܒܢܐ<EOS>ܘܠܢܦ̈ܫܬܐ ܐܟܚܕܐ ܘܠܦܓܪ̈ܐ ܡܚ̈ܒܠܢ ܝܬܝܪ ܡܢ ܣܓܝ ܡܝܩܪܝܢ ܘܛܘܥܝܝ ܘܡܪܕܘܬܐ ܣܟܠܬܐ<EOS>ܠܦܘܪܓܝܐ ܣܪܝܩܐ ܕܠܐ ܣܘܟܠ ܠܢܦܫ̈ܬܗܘܢ ܨܝܕܝܢ ܘܟܕ ܗܟܢܐ ܐܝܬܝܗܘܢ ܗܘܐ ܟܠܗܘܢ ܒܢ̈ܝ ܐܢܫܐ<EOS>ܬܘܣܦܬܐ ܕܒܝܫܬܐ<EOS> ܗܿܘ ܚܣܡܐ ܣܢܐ ܛܒ̈ܬܐ ܘܢܟܘܠܐ ܕܫܦܝܪ̈ܬܐ ܥܠܝܗܘܢ ܟܡܝܢ ܗܘܐ<EOS> ܘܗܼܘ ܗܢܐ<EOS>ܒܚܣܡܗ ܒܼܝܫܐ ܡܨܝܕ̈ܬܐ ܘܦܚ̈ܐ ܘܥܘܬܪܐ ܕܦܘܪܣܐ ܣܓܝܐܐ ܕܟܠ ܓܢܣ<EOS> ܠܘܩܒܠ ܦܘܪܩܢܐ ܕܟܠ ܬܩܢ݀<EOS>ܒܫܘܬܦܘܬܐ ܕܕ̈ܝܘܐ ܒܝܫ̈ܐ ܘܡܢ ܠܥܠ ܠܗܘܢ ܠܗܠܝܢ ܠܥܘܡܩܐ ܕܒܝ̈ܫܬܐ ܛܪܕ݀ ܕܠܐ ܢܚܙܘܢ ܟܠܗܘܢ<EOS>ܗܠܝܢ ܥܠ ܐܪܥܐ ܘܢܥܒܪܘܢ ܥܠ ܢܡܘܣܐ ܕܟܝܢܗܘܢܿ ܘܦܪܥܐ ܕܒܝܫܬܐ ܒܗܘܢ ܚܠܦ ܙܪܥܐ ܕܡܝܬܪܘܬܐ<EOS>ܢܣܘܚ݀ ܘܗܿܘ ܕܡܫܝܢ ܗܼܘܐ ܡܢ ܟܠ ܘܚܟܝܡ ܗܘܐ<EOS> ܘܡܠܝܠ ܗܘܐ ܡܢ ܟܠ ܕܥܠ ܐܪܥܐ݀ ܠܚܪܬܐ<EOS>ܕܒܥܪܝܪܝܘܬܐ ܘܕܠܐ ܡܠܬܐ ܢܦܠ<EOS> ܐܝܟܢܐ ܕܢܒܟܐ ܚܕ ܡܢ ܪ̈ܚܡܝ ܠܐܠܗܐ ܥܠ ܗܦܘܟܝܐ ܕܡܦܘܠܬܗܘܢ݀<EOS>ܘܢܩܥܐ ܘܢܐܡܪ ܒܪ ܐܢܫܐ ܒܐܝܩܪܗ ܠܐ ܐܬܒܝܢܿ ܐܠܐ ܐܫܬܠܡ ܠܒܥܝܪܐ ܘܐܬܕܡܝ ܠܗܿ<EOS>ܥܛ<EOS> ܡܛܠ ܗܠܝܢ ܗܟܝܠ ܕܡܝܐܝܬ ܦܪܘܩܐ ܪܒܐ ܕܪܒ ܡܢ ܒܢ̈ܝ ܐܢܫܐ ܡܬܒܥܐ ܗܘܐ<EOS>ܠܗܘܿܢ ܘܗܢܐ ܐܝܬܘܗܝ ܗܘܐ<EOS> ܗܿܘ ܗܼܘ ܫܩܠ ܛܥܢܐ ܕܒܛܝܠ ܠܗ ܥܠ ܟܘܠ ܡܠܘܬܐ ܕܐܠܗܐ<EOS> ܗܿܘ ܕܥܠ<EOS>ܢܦܫ̈ܬܐ ܡܠܝ̈ܠܬܐ ܕܥܠ ܐܪܥܐ ܒܕܡܘܬ ܐܒܐ ܛܒܐ ܘܚܒܝܒܐ ܒܥܒܕ̈ܐ ܚܘܝ ܒܛܝܠܘܬܗ<EOS> ܘܗܼܘ<EOS>ܒܡܠܐܟܘܬܐ ܕܝܠܗ ܠܒܥܬܐ ܘܠܐܣܝܘܬܐ ܕܗܿܢܘܢ ܕܪܕܘ ܘܐܒܕܘ ܐܣܬܪܗܒ<EOS>ܫܠܡ ܡܐܡܪܐ ܩܕܡܝܐ ܕܩܣܪܝܐ<EOS>ܡܐܡܪܐ ܕܬܪ̈ܝܢ ܕܠܘܩܒܠ ܦܝ̈ܠܘܣܦܐ<EOS>ܐ<EOS> ܐܠܗܐ ܦܪܘܩܐ ܐܘܼ ܚܒܝ̈ܒܝ<EOS> ܡܬܒܥܐ ܗܘܐ ܠܗ ܠܓܢܣܐ ܕܒܢ̈ܝ ܐܢܫܐ ܘܐܠܗܐ<EOS>ܡܥܕܢܐ ܗܘ ܕܫܘܪܬܚܐ ܒܡܦ̈ܫܟܐ݀ ܘܚܝ̈ܐ ܕܗܿܢܘܢ ܕܫܕܝܢ ܠܡܘܬܐ ܒܠܚܘܕܘܗܝ ܡܫܟܚ ܠܡܬܠ<EOS>ܘܡܐܬܝܐ ܕܐܠܗܐ ܘܓܠܝܢܐ ܐܠܗܝܐ ܕܝܠܗ ܕܦܪܘܩܐ ܕܓܘܐ ܕܟܠ݀ ܗܢܐ ܕܐܡܪܝܢ ܐܢܚܢܢ ܕܕܢܚ ܠܒܢ̈ܝ<EOS>ܐܢܫܐ ܐܠܨܐܝܬ ܡܛܠ ܕܒܪܚܬܐ ܕܒܝ̈ܫܬܐ ܘܒܥܘܡܩܐ ܕܛܥܝܘܬܐ ܕܠܐ ܐܠܗ ܘܒܫܢܝܘܬܐ ܕܐܠܗ̈ܐ<EOS>ܣܓܝ̈ܐܐ ܘܒܚܣܡܐ ܕܚܘܦܛܐ ܕܕ̈ܝܘܐ ܟܠ ܡܐ ܕܥܠ ܐܥܪܐ ܐܬܚܒܠ ܗܘܐ<EOS>ܒ<EOS> ܡܛܠ ܕܝܢ ܕܬܘܒ ܝܬܝܪܐܝܬ ܬܗܘܐ ܝܕܝܥܐ ܗܝ ܥܠܬܐ ܕܓܠܝܢܗ ܐܠܗܝܐ ܕܒܝܬ<EOS>ܒܢ̈ܝ ܐܢܫܐ ܕܦܪܘܩܐ ܕܓܘܐ ܕܟܠ<EOS> ܢܫܪܐ ܡܟܝܠ ܩܕܡ ܟܠܡܕܡ ܥܠ ܡܦܘܠܬܗ ܪܒܬܐ ܕܓܢܣܐ ܕܒܢ̈ܝ<EOS>ܐܢܫܐ ܘܥܠ ܪܘܫܥܗܘܢ ܕܠܐ ܢܡܘܣ<EOS> ܘܥܠ ܥܘܠܗܘܢ ܕܢܐܡܪ<EOS> ܘܗܝܕܝܢ ܬܘܒ ܥܠ ܟܣܝ̈ܬܐ ܕܐܪܙܐ<EOS>ܕܝܠܘܦܢܐ ܕܓܠܝܢܐ ܐܠܗܝܐ ܢܫܢܐ<EOS>ܓ<EOS> ܠܐ ܗܘܐ ܓܝܪ ܐܝܟ ܕܥܠ ܒܪ ܐܢܫܐ ܗܘ ܟܘܪܗܢܐ ܕܠܘܩܒܠ ܟܠܗܘܢ ܪܒܐ ܗܘܐ<EOS>ܠܗܠ ܕܝܢ ܡܢ ܟܘܠܗܿ ܒܝܫܬܐ ܘܣܢܝܘܬܐ ܕܒܪ ܗܘܐ ܒܕܡܘܬ ܚܘܒܠܐ ܠܒܝܫ ܡܘܬܐ ܠܟܠܗ ܓܢܣܐ ܐܢܫܝܐ<EOS>ܪܥܐ ܗܘܐ ܗܼܘ ܕܝܘܐ ܒܼܝܫܐ<EOS> ܗܟܢܐ ܕܠܗܿܘ ܕܡܫܝܢ ܗܘܐ ܡܢ ܟܠ ܠܚܪܬܐ ܕܒܥܪܝܪܝܘܬܐ ܢܛܪܘܕ<EOS>ܘܗܿܘ ܡܠܝܠܐ ܢܗܘܐ ܠܐ ܡܠܝܠܐ ܡܢ ܟܠ݀ ܘܡܢ ܟܕܘ ܠܐܠܗܐ ܕܠܥܠ ܡܢ ܟܠ݀ ܠܗܿܘ ܥܠܬܐ ܘܥܒܘܕܐ<EOS>ܕܟܘܠ ܠܗܿܘ ܫܡܐ ܣܓܝܕܐ ܕܟܝܢܐ ܝܚܝܕܝܐ ܕܠܐ ܫܘܪܝ<EOS> ܘܠܗܿܘ ܕܐܝܬܘܗܝ ܩܕܡ ܟܠ<EOS> ܡܠܬܐ ܕܐܠܗܐ<EOS>ܠܗܿܘ ܐܒܐ ܕܐܘܣܝܐ ܝܕܘܥܬܢܝܬܐ ܘܡܠܝܠܬܐ ܠܗܿܘ ܕܒܫܡܝܐ ܘܒܐܪܥܐ ܫܠܝܛ<EOS> ܠܗܿܘ ܕܒܟܠܙܒܢ ܩܪܝܒ<EOS>ܠܗܢܐ ܥܠܡܐ ܘܐܝܬܘܗܝ<EOS> ܒܗ ܘܕܟܠܗܝܢ ܛܒ̈ܬܐ ܠܟܘܠ ܗܘ ܐܝܬܘܗܝ ܥܠܬܐ ܠܗܿܘ ܒܛܝܠܘܬܐ ܠܗܿܘ<EOS>ܦܪܘܩܐ ܠܗܿܘ ܫܩܠ ܛܥܢܐ ܠܗܿܘ ܝܗܘܒܐ ܕܡܛܪܐ ܘܡܦܪܢܣܢܢܐ ܕܢܘܗܪܐ ܘܫܠܝܛܐ ܕܚܝ̈ܐ ܠܗܿܘ<EOS>ܒܪܘܝܐ ܕܗܐ ܟܘܠ ܒܣܡܝܘܬܐ ܕܢܦܫܗܘܢ ܒܢ̈ܝ ܐܢܫܐ ܠܐ ܝܕܥܘܗܝ<EOS> ܘܠܫܡܠܐ ܘܠܣܗܪܐ ܘܠܗ ܠܫܡܝܐ ܘܠܟܘܟܒ̈ܐ ܫܡܐ ܕܣܓܬܐ ܣܡܼܘ݀ܐ ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܕ<EOS> ܐܠܐ ܐܦ ܠܐܘܣܝܐ ܚܡܝܡܬܐ ܘܩܪܝܒܬܐ ܘܪܛܝܒܬܐ ܘܝܒܝܫܬܐ ܠܗܘܢ ܠܡܝ̈ܐ<EOS>ܘܠܗܿ ܠܐܪܥܐ ܘܠܐܐܪ ܘܠܢܘܪܐ ܗܠܝܢ ܕܟܝܢܗܘܢ ܕܠܐ ܢܦܫܐ ܗܘ ܘܕܠܐ ܡܠܬܐ ܒܗܝܢ ܒܥ̈ܝܢܝܢ ܚܙܝܢ<EOS>ܐܢܚܢܢ݀ ܘܫܪܟܐ ܕܡܢܘ̈ܬܗ ܕܥܠܡܐ ܦܣܝܕܘܢ ܘܗܦܣܛܘܣ ܘܕܝܘܣ ܘܗܐܪܐ ܘܚܐܪ̈ܢܐ ܗܟܢܐ ܫܡܗܘ݀<EOS>ܘܒܟܘܢܝܐ ܕܐܠܗܐ ܝܩܪܘ<EOS> ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܗ<EOS> ܗܼܢܘܢ ܕܝܢ ܐܦ ܠܟܝܢܐ ܐܪܥܢܐ ܘܠܦܐܪ̈ܐ ܕܡܢ ܐܪܥܐ ܘܠܣܝܒܪ̈ܬܐ ܕܦܓܪ̈ܐ<EOS>ܕܟܠ ܓܢܣ ܥܒܼܕܘ<EOS> ܐܠܗ̈ܐ ܕܡܛܪܐ ܘܩܘܪܝܐ ܘܕܝܘܢܣܘܣ ܘܐܚܪ̈ܢܝܬܐ ܐܚܘ̈ܬܗܝܢ ܕܗܠܝܢ ܥܒܕܘ<EOS>ܦܬܟܪ̈ܐ ܘܠܐ ܐܬܟܠܝܘ ܥܕܡܐ ܠܗܠܝܢ݀<EOS>ܘ<EOS> ܐܠܐ ܐܦ ܠܡܚܫܒܬܐ ܕܝܠܗܿ ܕܬܪܥܝܬܗܘܢ ܘܠܗ ܠܡܠܬܐ ܬܪܓܡܢܝܗܝܢ ܕܗܠܝܢ<EOS>ܕܢܩܪܝܘܢ ܐܠܗ̈ܐ ܠܐ ܐܬܚܒܢܢܘ݀ ܐܬܢܐ ܠܬܪܥܝܬܗܘܢ ܩܪܘ ܘܠܡܠܬܗܘܢ ܗܪܡܝܣ ܫܡܗܘ<EOS> ܘܠܗܠܝܢ<EOS>ܚܝ̈ܠܐ ܫܟܝ̈ܚܐ ܕܝܘ̈ܠܦܢܐ ܡܢܡܘܣܝܢܐ ܘܡܘܣܐ ܩܘ<EOS> ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܙ<EOS> ܟܕ ܪܒܝܢ ܕܝܢ ܒܣܓܝܐܘܬܐ ܕܥܬܐ ܘܒܪܒܘܬܗ ܕܫܘܪܥܐ ܠܚܫ̈ܐ ܕܝܠܗܘܢ ܗܠܝܢ<EOS>ܕܘ݀ܠܐ ܗܘܐ ܕܢܪܚܩܘܢ ܐܢܘܢܿ ܘܒܡܠܬܐ ܢܟܦܬܐ ܢܐܣܘܢ ܐܢܘܢ ܗܿܢܘܢ ܥܒܕܘ ܐܢܘܢ ܐܠܗ̈ܐ ܠܗܿ<EOS>ܠܪܓܬܐ ܕܝܠܗܘܢ ܘܠܗ ܠܟܘܪܗܢܐ ܨܚܢܐ ܘܚܫ̈ܐ ܕܢܦܫ̈ܬܐ ܘܠܗܘܢ ܠܗܕ̈ܡܐ ܝܩܝܪ̈ܐ ܕܠܘܬ ܣܘܪ̈ܥܢܐ<EOS>ܣܪ̈ܝܚܐ ܘܠܡܢ̈ܘܬܗ ܕܦܓܪܐ݀ ܘܬܘܒ ܠܗܿ ܠܦܩܪܘܬܐ ܕܠܘܬ ܐܪ̈ܓܝܓܬܐ ܫܪ̈ܝܚܬܐ ܐܪܘܣ ܘܦܪܝܦܘܣ<EOS>ܘܐܦܪܘܕܝܛܐ ܘܐܚܪ̈ܢܝܬܐ ܐܚܘ̈ܬܗܝܢ ܕܗܠܝܢ ܫܡܗܘ ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܚ<EOS> ܐܠܐ ܐܦ ܠܘܬ ܝܠܕܐ ܕܦܓܪܐ ܘܠܘܬ ܥܘܡܪܐ ܕܠܬܚܬ ܡܝܘܬܐ ܢܦܠܘ<EOS> ܘܠܐܢܫ̈ܐ<EOS>ܡܝ̈ܘܬܐ ܥܒܕܘ ܐܠܗ̈ܐ<EOS> ܘܒܬܪ ܡܘܬܐ ܕܓܘܐ<EOS> ܗܡ̈ܬܘܐ ܘܐܠܗ̈ܐ ܐܛܒܘ ܥܠܝܗܘܢ݀ ܕܥܠ ܓܢܒ ܩܒܪ̈ܐ<EOS>ܘܒܝܬ ܓܠܡ̈ܐ ܠܐܘܣܝܐ ܐܠܗܝܬܐ ܕܠܐ ܡܝܬܐ ܣܒܪܘ ܕܡܬܟܪܟܐ ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܛ<EOS> ܐܠܐ ܐܦ ܠܟܠ ܓܢ̈ܣܝܢ ܕܚܝ̈ܘܬܐ ܕܠܐ ܡܠܬܐ ܘܠܪܚܫܐ ܢܟܘܝܐ ܒܫܡܐ ܣܓܝܕܐ<EOS>ܝܩܪܘ ܘܠܐ ܐܬܟܠܝܘ ܥܕܡܐ ܠܗܠܝܢ<EOS> ܝ<EOS> ܐܠܐ ܘܐܦ ܐܝ̈ܠܢܐ ܦܣܩܘ<EOS>ܘܟ̈ܐܦܐ ܦܣܠܘ ܘܡܛܠܘܢ ܕܐܪܥܐ ܢܚܫܐ ܘܕܦܪܙܠܐ ܘܕܐܚܪܬܐ ܗܝܠܐ<EOS> ܥܩܒܼܘ ܘܚ̈ܙܘܐ ܕܢܩܒ̈ܬܐ<EOS>ܘܐܣܟ̈ܡܐ ܕܓܒܪ̈ܐ ܕܟܪ̈ܐ ܘܕܡܘܬܐ ܕܚܝ̈ܘܬܐ ܘܕܪܚܫܐ ܓܒܠܘ<EOS> ܘܬܘܒ ܠܗܘܢ ܠܗܠܝܢ ܫܡܐ ܕܐܠܗ̈ܐ<EOS>ܣܡܘ<EOS> ܘܠܐ ܐܬܟܠܝܘ ܥܕܡܐ ܠܗܠܝܢ<EOS>ܝܐ<EOS> ܐܠܐ ܘܐܦ ܠܗܿܢܘܢ ܕܡܚܠܕܝܢ ܒܗܘܢ ܒܝܘܩ̈ܢܐ ܘܒܓܘܝܘܬܐ ܕܚܫܟܐ ܥܡܝܕܝܢ<EOS>ܕܝ̈ܘܘܐ ܒܝܫ̈ܐ<EOS> ܒܢܘܩܝܐ ܘܒܣܘܬܐ ܕܕܒ̈ܚܐ ܡܫܡܝܢ ܘܗܘ ܫܡܐ ܕܐܠܗ̈ܐ ܣܡܼܘ ܠܗܘܢ<EOS> ܘܠܐ<EOS>ܐܬܟܠܝܘ ܥܕܡܐ ܠܗܠܝܢ<EOS>ܝܒ<EOS> ܐܠܐ ܐܦ ܗܼܘܢ ܒܐܣܘܪ̈ܐ ܐܝܠܝܢ ܕܗܿܢܘܢ ܕܚܪܫܘܬܐ ܡܣܠܝܬܐ ܘܒܙܡܝܪ̈ܬܐ<EOS>ܘܒܠܘܚ̈ܫܬܐ ܕܩܛܝܪܐ ܕܠܐ ܢܡܘܣ ܠܚܝ̈ܠܐ ܕܠܐ ܡܬܚܙܝܢ ܕܒܐܐܪ ܦܪ̈ܚܝܢ ܫܟ̈ܢܐ ܠܗܘܢ ܢܓܕܘ<EOS>ܘܬܘܒ ܡܥܕܪ̈ܢܐ ܒܗܘܢ ܒܗܠܝܢ ܥܠ ܛܥܝܘܬܐ ܕܐܠܗ̈ܐ ܕܥܒܕܘ<EOS> ܐܬܚܫܚܘ<EOS> ܘܠܐܢܫ̈ܐ ܗܟܝܠ ܡܝ̈ܘܬܐ<EOS>ܐܚܪ̈ܢܐ ܥܒܕܘ ܐܠܗ̈ܐ ܠܐܚܪ̈ܢܐ<EOS> ܒܢ̈ܝ ܝܘܢ̈ܝܐ ܓܝܪ ܠܕܝܘܢܣܘܣ݀ ܘܠܗܪܩܠܣ ܘܠܐܣܩܠܦܝܣ<EOS>ܘܠܐܦܠܘܢ<EOS> ܘܠܐܚܪ̈ܢܐ ܒܢ̈ܝ ܐܢܫܐ ܒܫܡܐ ܕܗܕ̈ܡܬܘܐ ܘܕܐܠܗ̈ܐ ܝܩܼܪܘ<EOS> ܐܓܒ̈ܛܝܐ ܕܝܢ ܠܗܘܪܘܣ<EOS>ܘܠܐܝܣܝܘܣ ܘܠܐܘܣܝܪܝܣ ܘܠܐܚܪ̈ܢܐ ܬܘܒ ܒܢ̈ܝ ܐܢܫܐ ܕܕܡܝܢ ܠܗܠܝܢ ܐܠܗ̈ܐ ܣܒܪܘ ܥܠܝܗܘܢ݀<EOS>ܘܗܿܢܘܢ ܕܒܡܝܬܪܘܬܐ ܕܚܟܡܬܗܘܢ ܕܫܟܚܬܐ ܕܡܚܪܘܬܐ ܘܕܟܠܕܝܘܬܐ ܘܕܡܢܝܘܬܐ ܡܫܬܒܗܪܝܢ<EOS> ܠܐ<EOS>ܝܕܥܘ ܠܐ ܐܫܬܟܼܠܘ<EOS> ܗܿܢܘܢ ܚܟܝ̈ܡܐ ܕܢܬܩܠܘܢ ܘܒܢܦܫܗܘܢ ܢܬܚܫܒܘܢ ܦܘܪܫܢܐ ܕܡܫܘܚܬܐ ܕܚܝܠܐ<EOS>ܕܐܠܗܐ ܕܢܡ ܟܝܢܐ ܡܝܘܬܐ ܕܠܐ ܡܠܬܐ ܕܡܛܠ ܗܕܐ ܘܚܝ̈ܘܬܐ ܒܥܪܝܪܝܬܐ ܕܢܫܡܗܘܢ ܐܠܗ̈ܐ ܠܐ<EOS>ܐܬܚܒܢܢ<EOS> ܘܒܢ̈ܝ ܦܝܢܝܩܐ ܕܝܢ ܠܡܩܘܬܪܘܪܘܢ ܘܠܐܘܣܘܪܘܢ ܘܠܐܚܪ̈ܢܐ ܬܘܒ ܒܢ̈ܝ ܐܢܫܐ ܡܝܘ̈ܬܐ<EOS>ܕܫܝܛܝܢ ܡܢ ܗܠܝܢ ܐܠܗ̈ܐ ܫܡܗܘ<EOS> ܘܒܢ̈ ܐܪ̈ܒܝܐ ܠܕܘܣܐܪܝܢ ܘܠܐܘܒܕܘܢ ܘܗܿܢܘܢ ܓܘ̈ܬܝܐ<EOS>ܠܙܠܡܟܘܣܝܢ ܘܩܝ̈ܠܝܩܝܐ ܠܡܘܣܦܘܣ ܘܬܝܒ̈ܝܐ ܠܐܡܦܝܐܪܣ ܘܠܘܬ ܐܚܪ̈ܢܐ ܬܘܒ ܐܚܪ̈ܢܐ ܕܒܟܝܢܗܘܢ<EOS>ܠܐ ܡܕܡ ܦܪ̈ܝܫܝܢ ܡܢ ܡܝ̈ܘܬܐ ܗܕܐ ܕܝܢ ܒܠܚܘܕ ܕܒܫܪܪܐ ܒܢ̈ܝ ܐܢܫܐ ܐܢܘܢ ܒܫܡܐ ܕܐܠܗ̈ܐ<EOS>ܝܩܪܘ ܐܢܘܢ<EOS>ܝܓ<EOS> ܐܟܚܕܐ ܗܟܝܠ ܟܠܗܘܢ ܐܓ̈ܒܛܝܐ ܘܦܝܢ̈ܝܩܐ ܘܝܘ̈ܢܝܐ ܟܠܗ ܓܢܣܐ ܡܝܘܬܐ ܐܝܟ ܟܡܐ ܕܕܢܚܗ ܕܫܡܫܐ ܡܢܗܪ ܠܡܢ̈ܘܬܗ ܕܥܠܡܐ ܘܠܗܘܢ ܠܐܣ̈ܛܘܟܣܐ<EOS>ܘܠܦܐܪ̈ܐ ܕܫܘܚܝܢ ܡܢܐܪܥܐ<EOS> ܘܠܗܘܢ ܠܚܫ̈ܐ ܕܝܠܗܘܢ<EOS> ܘܬܘܒ ܐܦ ܠܫܢܝܘܬܐ ܕܕܝ̈ܘܐ ܘܠܫܪܓܪܓܝܬܐ<EOS>ܘܩܕܡ ܗܠܝܢ ܠܒܢ̈ܝ ܐܢܫܐ ܡܝܘ̈ܬܐ ܕܒܣܩ̈ܘܒܠܐ ܐܢܫ̈ܝܐ ܐܬܚܫܚܼܘ<EOS> ܘܠܐ ܡܠܦܢܘܬܐ ܕܡܝܬܪܘܬܐ<EOS>ܒܙܒ̈ܢܐ ܕܚܝ̈ܝܗܘܢ ܩܝܡܘ<EOS> ܘܠܐ ܝܘܠܦܢܐ ܕܥܘܡܪܐ ܢܟܦܐ ܠܒܢ̈ܝ ܐܢܫܐ ܐܬܦܪܣܘ ܘܠܐ ܬܓ̈ܡܐ<EOS>ܕܦܝܠܘܣܦܘܬܐ ܚܘܝܘ ܘܠܐ ܥܒܕ̈ܐ ܡܥܕܪ̈ܢܐ ܐܫܟܚܘ ܘܠܐ ܬܠܡܝܕ̈ܐ ܕܡܝܬܪܘܬܗܘܢ ܐܪܦܝܘ ܘܠܐ<EOS>ܡ̈ܠܐ ܘܠܐ ܡܟܬܒܢܘܬܐ ܕܫܠܡܐ ܠܚܝ̈ܐ ܛܒ̈ܐ ܐܫܠܡܘ݀ ܐܠܐ ܒܛܝܠܝܢ ܗܘܘ ܠܘܬ ܢܫ̈ܐ ܘܠܘܬ<EOS>ܪ̈ܓܝܓܬܐ ܣܪ̈ܝܚܬܐ ܘܐܝܟ ܕܓܕܫ ܠܐ ܝܕܥܢܐ ܒܐܝܕܐ ܛܥܝܘܬܐ ܕܫܘܬܦܘܬܐ ܕܣܘܥܪ̈ܢܐ ܕܕ̈ܝܘܐ<EOS>ܐܠܗ̈ܐ ܘܗܡ̈ܬܘܐ ܫܡܗܘ ܘܒܕ̈ܒܚܐ ܘܒ̈ܬܫܡܫܬܐ ܥܡ ܛܥܝܘܬܐ ܕܚܪ̈ܫܐ ܝܩܪܘ<EOS> ܘܢܘܣ̈ܐ ܘܗܝܟ̈ܠܐ<EOS>ܒܡܕ̈ܝܢܬܐ ܘܒܩܘܪ̈ܝܐ ܒܢܼܘ<EOS> ܘܠܗܿܘ ܕܠܗܠ ܡܢ ܥܠܡܐ ܒܠܚܘܕܘܗܝ ܡܠܬܗ ܕܐܠܗܐ ܒܫܪܪܐ ܠܗܿܘ<EOS>ܡܠܟܐ ܕܟܘܠ ܘܥܒܘܕܐ ܕܟܠ ܒܡܕܡ ܠܐ ܣܡܘܗܝ<EOS> ܘܗܼܢܘܢ ܗܠܝܢ ܗܢܐ ܟܘܠܗ ܪܒܝܢ ܗܘܘ ܒܫܢܝܘܬܐ<EOS>ܘܒܡܚܒܠܘܬܐ ܕܪܥܝܢܐ ܐܝܟܢܐ ܕܡܢ ܕܘܟܬܗ ܠܒܢ̈ܝ ܐܢܫܐ ܐܝܠܝܢ ܕܐܣܬܩܒܠܘ ܐܠܗ̈ܐ ܢܩܪܘܢܿ ܘܡܢ<EOS>ܕܘܟܬܗ ܠܗܘܢ ܠܗܠܝܢ ܚܫ̈ܐ ܕܡܝܘ̈ܬܐ ܢܩܦܘܢܿ ܘܓܘܪ̈ܐ ܕܠܐ ܢܡܘܣ݀ ܘܣܘܥܪ̈ܢܐ ܣܪ̈ܝܚܐ ܘܚܝ̈ܐ<EOS>ܡܗܦ̈ܟܐ ܘܡܘ̈ܬܐ ܠܗܘܢ ܠܗܠܝܢ ܢܣܝܡܘܢ ܘܗܼܢܝܢ ܗܠܝܢ ܠܐ ܗܘܐ ܡܢ ܐܚܪ̈ܢܐ ܐܝܟ ܕܐܡܪܝܢ<EOS>ܡܬܐܟܠܝܢ ܩܪ̈ܨܝܗܘܢ ܐܠܐ ܗܼܢܘܢ ܐܝܬܝܗܘܢ ܣܗܕ̈ܐ ܕܗܠܝܢ ܘܛܘܥܝܝ ܐܒ̈ܠܐ ܘܡܘ̈ܬܐ ܘܩܕܡ ܗܠܝܢ<EOS>ܓܘܪ̈ܐ ܘܚܘ̈ܒܠܐ ܕܕܟܪ̈ܐ ܘܚ̈ܛܘܦܝܐ ܕܢܫ̈ܐ ܡܘܕܝܢܿ ܘܠܐ ܡܕܡ ܒܨܝܪ ܠܟܘܠܗܝܢ ܡܕܝ̈ܢܬܐ<EOS>ܘܠܩܘܪ̈ܝܐ ܘܠܕܘܟܝ̈ܬܐ ܒܢܘ̈ܣܐ ܘܒܨܠ̈ܡܐ ܘܒܗܝ̈ܟܠܐ ܡܠܘ<EOS>ܝܕ<EOS> ܘܠܐ ܗܘܐܗܕܐ ܒܠܚܘܕ ܐܠܐ ܐܦ ܡܢ ܗܠܝܢ ܡ̈ܠܐ ܕܥܒܕܘ ܥܠ ܐܠܗܝ̈ܗܘܢ<EOS>ܙܘܕ̈ܐ ܕܚܝ̈ܐ ܣܪ̈ܝܚܐ ܘܕܠܐ ܢܡܘܣ ܢܣܒܘ݀ ܘܒܟܘܠ ܐܣܟ̈ܡܝܢ ܕܨܚܢܘܬܐ ܐܟܚܕܐ ܠܦܓܪ̈ܝܗܘܢ<EOS>ܘܠܢܦܫ̈ܬܗܘܢ ܩܕܡܘ ܚܒܠܘ ܘܕܐܝܠܝܢ ܗܘܝ ܗܠܝܢ ܕܣܥܪ̈ܝܢ<EOS> ܗܘܘ ܟܕ ܡܬܕܡܝܢ ܒܐܠܗܝ̈ܗܘܢ ܡܢ<EOS>ܩܘܪܒܐ ܫܠܝܛܐ ܕܢܬܒܩܐ ܡܢ ܗܕܐ ܦܝܢ̈ܝܩܐ ܕܫܒܒ̈ܝܢ݀ ܟܕ ܚܙܝܢ ܐܢܚܢܢ ܗܠܝܢ ܕܥܕܡܐ ܠܗܫܐ<EOS>ܠܒܥܠܒܟ ܡܣܬܥܪܝܢ ܐܝܟܢܐ ܕܬܘܬܪ̈ܐ ܕܢܟܝܢܐ ܥܬܝܩ̈ܐ ܘܥܩܒ̈ܬܐ ܕܒܝ̈ܫܬܐ<EOS>ܡܚܒ̈ܠܬܐ ܥܕܡܐ ܠܗܫܐ ܡܬܚܦܛܢ ܬܡܢ ܕܠܐ ܠܘܩܕܡ ܢܫ̈ܐ ܕܬܡܢ ܒܫܘܬܦܘܬܐ ܕܢܡܘܣܐ ܡܬܟܕܢܢ<EOS> ܐܠܐ<EOS>ܐܢ ܠܘܩܕܡ ܒܚܘܒܠܐ ܕܠܒܪ ܡܢ ܢܡܘܣܐ ܢܨܛܥܪܢ ܘܒܬܡܫܬܐ ܕܠܐ ܢܡܘܣ ܕܐܪܙܗ ܕܐܦܪܘܕܝܛܐ<EOS>ܢܫܬܘܬܦܢ ܐܠܐ ܗܫܐ ܡܛܠ ܬܚܘܝܬܐ ܕܒܝܫ̈ܬܐ ܥܬܝ̈ܩܬܐ ܗܕܐ ܡܕܝܢ̈ܬܐ ܒܠܚܘܕܝܗܿ ܒܗܕܐ ܫܢܝܘܬܐ<EOS>ܟܪܝܗܐ ܡܢ ܩܕܡ ܓܝܪ ܪܒܘܬܐ ܗܟܢܐ ܚܫܢ ܗܘܝ<EOS> ܟܕ ܝܬܝܪܐܝܬ ܟܘܪܗܢܐ ܕܕ̈ܝܘܐ ܐܚܝܕ ܗܘܐ<EOS>ܝܗ<EOS> ܘܠܐ ܗܘܐ ܗܕܐ ܒܠܚܘܕ ܐܠܐ ܐܦ ܐܢܫܐ ܗܿܢܘܢ ܕܠܐܠܗ̈ܐ ܗܠܝܢ ܕܐܬܐܡܪܘ<EOS>ܡܚܪܡܝܢ ܗܘܘ ܠܗܿܘ ܐܒܐ ܕܐܠܗ̈ܐ ܟܠܗܘܢ ܘܡܕܒܪܢܐ ܕܐܙܕܟܝ ܡܢ ܪܓܬܐ ܕܦܓܪܐ ܘܪܚܡ ܠܓܢܡܕܣ<EOS>ܒܬܫܒ̈ܚܬܐ ܘܒܩܝ̈ܢܬܐ ܘܒܕ̈ܒܚܐ ܘܒܐܪ̈ܙܐ ܘܒܟ̈ܬܒܐ ܘܒܢܕܪ̈ܐ ܕܨܠܡܐ ܝܠܦܝܢ ܘܐܝܟ ܕܡܘܬܐ<EOS>ܕܛܢܢܐ ܕܠܗܝ̈ܗܘܢ ܬܚܡܘܗܝ ܕܟܝܢܐ ܥܒܪܘ ܘܠܗܠ ܡܢ ܥܒܪ̈ܐ ܕܠܐ ܡܬܐܡܪܝܢ ܫܪܟܘ<EOS> ܘܗܿܢܝܢ<EOS>ܕܠܡܫܡܥܬܐ ܠܐ ܫܪܝܪܝܢ ܚܕ ܠܚܕ ܕܠܐ ܕܚܠܬܐ ܨܥܪܘ ܕܟܪܐ ܥܠ ܕܟܪܐ ܒܗܬܬܐ ܥܿܒܕܝܢ ܗܘܘ<EOS>ܘܦܘܢܝ ܐܓܪܐ ܕܘܿܠܐ ܗܘܐ ܠܛܥܝܘܬܗܘܢ ܒܗܘܢ ܩܒܠܘܗܝ ܐܝܟ ܕܐܡܪܢ ܡ̈ܠܐ ܐܠܗܝ̈ܬܐ<EOS>ܝܘ<EOS> ܘܠܐ ܗܘܐ ܗܕܐ ܒܠܚܘܕ ܐܠܐ ܐܦ ܠܬܪܥܝܬܐ ܕܓܘܐ ܐܗܦܟܘ݀ ܘܒܚܠܩܐ ܕܠܐ<EOS>ܡܠܬܐ ܘܒܩܛܝܪܐ ܝܟܝܢܝܐ ܐܘܣܝܐ ܕܟܠ ܘܩܘܝܡܐ ܣܡܘܗܝ ܘܚܝ̈ܐ ܕܚܝ̈ܘܬܐ ܘܥܘܡܪܐ ܕܠܐ ܥܘܡܪܐ<EOS>ܕܒܼܪܘ<EOS> ܘܠܐ ܐܘܣܝܐ ܕܢܦܫܐ ܥܩܒܘ ܘܠܐ ܥܠ ܕܝܢܐ ܟܐܢ̈ܐ ܐܠܗܝܐ ܣܒܪܘ<EOS> ܘܠܐ ܙܟܘܬܐ ܕܡܝܬܪܘܬܐ<EOS>ܘܠܐ ܬܘܒ ܡܣܡ ܒܪܫܐ ܕܥܘܡܪܐ ܕܥܘܠܐ ܥܠ ܒܠܗܘܢ ܐܝܬܝܘ<EOS>ܝܙ<EOS> ܘܠܐ ܗܘܐ ܗܕܐ ܒܠܚܘܕ<EOS> ܐܠܐ ܐܦ ܒܡܨܥܬܐܕܬܝܛܪܘܢ ܒܪܗܛܐ ܐܝܟ ܪܡܟܐ<EOS>ܡܗܠܟܝܢ ܗܘܘ ܐܟܚܕܐ ܣܒ̈ܐ ܘܥܠܝܡ̈ܐ ܘܐܡܗ̈ܬܐ ܥܡ ܒܢܝ̈ܗܘܢ ܘܒܢ̈ܬܗܘܢ ܘܢܩܦܐ ܕܥܒܕ̈ܐ ܘܟܠܗܿ<EOS>ܣܪܝܚܘܬܐ ܘܦܩܪܘܬܐ ܠܒܝܫܝܢ ܗܘܘ<EOS> ܘܪܘܝܘܬܐ ܘܨܚܢܘܬܐ ܡܬܡܠܝܢ ܗܘܘ ܟܕ ܡܬܟܢܫܝܢ ܓܒܪ̈ܐ<EOS>ܐܟܚܕܐ ܥܡ ܢܫ̈ܐ<EOS> ܘܡܢܐ ܟܝ ܣܥܪܝܢ ܗܘܘ ܕܫܦܝܪ<EOS> ܕܠܡܫܡܥܬܗܘܢ ܠܐ ܗܘܐ ܠܫܡܥܐ ܕܡ̈ܠܐ<EOS>ܢܟܡܦ̈ܬܐ<EOS> ܘܕܕܚܠܬ ܐܠܗܐ ܡܫܡܠܝܢ ܗܘܘ<EOS> ܘܠܥܝܢܝ̈ܗܘܢ ܠܐ ܗܘܐ ܠܥܘܕܪܢܐ ܕܢܦܫܗܘܢ ܐܠܐ<EOS>ܠܝܘܠܦܢܐ ܕܡ̈ܠܐ ܣܪ̈ܝܚܬܐ ܘܠܚܙܬܐ ܕܕܘܡܝܐ ܕܟܠܗܿ ܨܚܼܢܘܬܐ ܐܝܟ ܗܿܢܝܢ ܗܘܝ<EOS>ܓܝܪ ܠܗܘܢ ܗܠܝܢ ܕܠܚܙܬܐ ܕܟܠܗܘܢ ܟܢܫ̈ܐ ܒܛܝܠ ܗܘܐ ܠܗܘܢ ܥܠܝܗܝܢ ܕܒܗܝܢ ܚܪܝܢܐ ܕܫܢܝܘܬܐ<EOS>ܕܪܟܫܐ ܘܦܘܪܓܝܐ ܕܥܘܠܐ ܕܥܠ ܗܿܢܘܢ ܕܡܬܐܟܠܝܘܢ ܡܢ ܚܝ̈ܘܬܐ ܘܩܠ̈ܝܬܐ ܦܪܟܬܐ ܘܕܠܐ ܒܢ̈ܝ<EOS>ܐܢܫܐ ܕܗܿܢܘܢ ܕܒܠܘܕܪܘܬܐ ܡܬܩܛܠܝܢ ܘܬܘܒ ܓܘܚܟܐ ܨܚܢܐ ܕܥܠ ܣܪ̈ܝܚܬܐ ܘܪܘܓܪܓܐ ܣܟܠܐ ܕܡܢ<EOS>ܙܡܐ ܘܚܙܬܐ ܨܚܢܬܐ ܕܡܬܕܡܝܝ ܒܢܫ̈ܐ ܘܩܥܬܐ ܚܣܝܢܬܐ ܕܥܠ ܙܡܝܪ̈ܬܐ݀ ܠܗܠܝܢ ܓܝܪ ܘܠܕܐܝܟ<EOS>ܗܠܝܢ ܪ̈ܒܘܬܐ ܕܣܘܓܐܐ ܕܩܘ̈ܛܐ ܣܟ̈ܠܐ ܡܬܟܢܫܝܢ ܗܘܘ ܥܗܘܢ ܕܪ̈ܫܢܝܗܘܢ ܘܕܐܣܛܪ̈ܛܓܝܗܝܘܢ<EOS>ܘܕܗܓܡܢ̈ܝܗܘܢ ܘܒܚ̈ܒܠܐ ܡܡ̈ܣܝ ܢܦܫ̈ܬܐ ܡܫܬܩܝܢ ܗܘܘ<EOS>ܝܚ<EOS> ܘܠܐ ܗܘܐ ܗܕܐ ܒܠܚܘܕ ܐܠܐ ܘܐܦ ܒܝܬ ܝܘܠܦ̈ܢܐ ܕܡ̈ܠܐ ܕܠܐ ܐܠܗ ܒܥܡ̈ܡܐ<EOS>ܘܒܡܕ̈ܝܢܬܐ ܒܢܘ<EOS> ܚܠܦ ܝܘ̈ܠܦܩܢܐ ܕܟܐܢܘܬܐ ܘܡܥܕܪ̈ܝ ܠܥܠܡܐ ܘܚܠܦ ܡܠܦܢܘܬܐܢܟܦܬܐ ܘܪܚܡܬ<EOS>ܠܐܠܗܐ ܒܒܕܝܐ ܕܦܘ̈ܐܛܐ ܕܪܫܥܐ ܕܐܝܬ ܒܗܘܢ ܬܫܥܝ̈ܬܐ ܣܪ̈ܝܚܬܐ ܘܫܘܥܝ̈ܬܐ ܕܥܠ ܐܠܗ̈ܐ ܕܟܪ̈ܐ<EOS>ܐܝܠܝܢ ܕܗܼܢܘܢ ܘܢܩ̈ܒܬܐ ܘܚܫܐ ܕܡܠܝܢ ܟܘܠܗܿ ܒܗܬܬܐ ܘܐܒ̈ܠܐ ܩܫ̈ܝܐ ܕܡܕܡ ܠܐ ܦܪ̈ܝܫܝܢ ܡܢ<EOS>ܟܝ̈ܢܐ ܡܝܘ̈ܬܐ ܒܝܘܠܦܢܐ ܘܒܗܪܓܐ ܕܡܟܬܒܢܘܐ ܕܓܠܬܐ ܕܕܪ̈ܡܛܐ ܕܩܘܡܘܕܐ ܘܕܛܪܓܘܕܐ ܒܗܘܢ<EOS>ܒܥܘܗܕܢ̈ܝܗܘܢ ܢܣܒܝܢ ܗܘܘ ܗܠܝܢ ܡܚܒ̈ܠܢܝܬܐ ܘܡܣܓܦ̈ܢܝܬܐ ܕܥܘܡܪܐ ܩܘܕܡܐ ܒܕܝܠܗܘܢ ܘܒܬܪܟܢ<EOS>ܒܢܦܫ̈ܬܐ ܕܥܠܝܡ̈ܐ ܙܪܥܝܢ<EOS> ܗܘܘ<EOS> ܘܥܘܠܐ ܕܝܢ ܕܡܢ ܟܘܠ ܩܕܡܐ ܘܐܚܪܝܐ ܕܐܟܚܕܐ ܡܠܝܐܝܬ<EOS>ܟܠܗܘܢ ܒܢ̈ܝ ܐܢܫܐ ܪ̈ܫܢܐ ܘܡܫܥܒܕ̈ܐ ܘܡ̈ܠܟܐ ܕܥܡ̈ܡܐ ܘܣܝܡ̈ܝ ܢܡ̈ܘܣܐ ܘܚܝ̈ܠܘܬܐ ܘܩܘ̈ܛܢܐ<EOS>ܒܩܘܪ̈ܝܐ ܘܒܡܕ̈ܝܢܬܐ ܒܝܬ ܝܘܢ̈ܝܐ ܘܒܝܬ ܒܪܒܪܝܐ ܬܫܒܘܚܬܐ ܗܝ ܕܡܬܚܝܒܐ ܘܠܗ ܒܠܚܘܕܘܗܝ<EOS>ܠܡܿܠܟܐ ܕܟܠ ܙܕܩܐ ܠܕܠܩܘܒܠܐ ܐܗܦܟܘܗܿܝ ܘܠܕ̈ܝܘܐ ܕܚܒܠܘ ܐܢܘܢܿ ܩܼܪܘ ܐܠܗ̈ܐ ܘܩܝ̈ܢܬܐ<EOS>ܙܡܪܘ ܠܪܢܘܚܐ ܐܪ̈ܥܢܝܬܐ ܘܒܝ̈ܫܬܐ݀ ܘܠܐܣ̈ܛܘܟܣܐ ܕܠܐ ܢܦܫܐ ܘܠܡܢܘ̈ܬܗ ܡܬܪ̈ܓܫܢܝܬܐ ܕܥܠܡܐ<EOS>ܘܟܢܫ̈ܐ ܕܚܝܘ̈ܬܐ ܡܠܝ̈ܠܬܐ ܕܥܠ ܐܪܥܐ ܠܐ ܬܒܫܘܚܬܐ ܕܟܗܢܐ ܘܐܦܠܐ ܐܚܝ̈ܝܗܘܢ ܕܒܫܡܝܐ<EOS>ܡܠܐܟ̈ܐ ܩܕ̈ܝܫܐ ܘܪ̈ܘܚܐ ܐܠܗܝ̈ܬܐ ܬܗܿܢܘܢ ܕܠܡܿܠܟܐ ܕܟܠ ܡܫܒܚܝܢ ܠܐ ܦܪܥܘ ܬܫܒܘܚܬܐ<EOS>ܬܫܒܘܚܬܐܕܫܠܡܐ ܠܕܗܿܢܘܢ ܐܠܐ ܠܒܪ ܡܢ ܘܠܝܬܐ ܘܐܝܕܐ ܕܠܐ ܫܠܡܐ ܙܡܪܝܢ<EOS> ܒܚ̈ܓܐ ܘܒܥܐܕ̈ܐ<EOS>ܠܗܿܢܝܢ ܪ̈ܘܚܐ ܡܛܥܝ̈ܢܝܬܐ ܕܡܫܓܝܢ ܠܥܠܡܐ<EOS> ܘܐܝܩܪܐ ܣܓܝܕܐ ܐܩܼܦܘ ܠܗܝܢ݀<EOS>ܗܟܢܐ ܕܡܟܝܠ ܟܘܠܗ ܐܣܛܘܟܣܐ ܕܐܪܥܐ ܫܠܡܐܝܬ ܥܡ ܟܠܗܘܢ ܥܡ̈ܡܐ ܕܒܟܠܗ ܒܪܝܬܐ ܠܐ ܡܕܡ ܝܬܝܪܢ<EOS>ܗܘܘ ܡܢ ܐܠܦܐ ܕܒܟܝܡܘܢܐ ܐܝܬܝܗܿ ܕܬܒܪܗܿ ܩܫܝܐ ܡܬܠܚܡ ܗܘܐ ܒܥܓܠ ܒܡܚܫܘܠܐ ܐܚܪܝܐ ܕܐܒܕܢܐ<EOS>ܕܟܠܗܿ<EOS>ܝܛ<EOS> ܫܦܝܪ ܗܟܝܠ ܡܛܠ ܗܠܝܢ ܟܠܗܝܢ ܐܠܗܐ ܦܪܘܩܐ ܘܡܥܕܪܢܐ ܡܬܒܥܐ ܗܘܐ<EOS>ܠܓܢܣܐ ܕܒܢ̈ܝ ܐܢܫܐ ܘܐܠܘ ܟܢ̈ܫܐ ܒܠܚܘܕ ܐܬܕܒܪܘ ܗܘܘ ܠܗܕܐ ܛܥܝܘܬܐ ܟܒܪ ܙܥܘܪܝܐ ܗܘܬ<EOS>ܒܝܫܬܐ݀ ܗܫܐ ܕܝܢ ܡܠܝܐܝܬ ܪ̈ܫܐ ܕܡܕ̈ܝܢܬܐ ܘܡܕܒܪܢܐ ܕܥܡ̈ܡܐ ܘܡ̈ܠܟܐ ܕܕܘܟ̈ܝܬܐ ܘܪ̈ܫܢܐ<EOS>ܕܐܬܪ̈ܘܬܐ ܘܦܨܓܪ̈ܝܒܐ ܕܥܡܡ̈ܐ ܫܠܡܐܝܬ ܐܟܚܕܐ ܟܠܗܘܢ ܒܗܿ ܒܛܥܝܘܬܐ ܕܕ̈ܝܘܐ ܕܐܠܗ̈ܐ<EOS>ܣܓ̈ܝܠܐ ܟܪ̈ܝܗܝܢ ܗܘܘ<EOS> ܗܐ ܕܝܢ ܬܘܒ<EOS> ܐܦ ܗܿܢܘܢ ܕܡܫܬܒܗܪܝܢ ܗܘܘ ܒܝܬ ܝܘܢ̈ܝܐ ܒܦܝܠܣܦܘܬܐ<EOS>ܘܕܝܕܥܬܐ ܝܬܝܪܬܐ ܝܬܝܪ ܡܢ ܒܢ̈ܝ ܐܢܫܐ ܣܓܗܝܐܐ ܐܝܬ ܒܗܘܢ ܡܫܬܘܕܝܢ ܗܘܘ<EOS> ܒܫܘ̈ܩܐ ܢܩܕܐܝܬ<EOS>ܐܝܬܝܗܘܢ ܗܘܘ ܟܕ ܡܿܬܚܬܪ̈ܝܢ ܘܐܣ̈ܛܠܝܗܘܢ ܠܦܬܝܐ ܡܬܥܛܦܝܢ ܗܘܘ݀ ܘܒܐܪܥܐ ܪܒܬܐ ܘܐܪܝܟܬܐ<EOS>ܛܥ̈ܝܐ ܗܘܘ<EOS> ܘܡܢ ܠܘܬ ܥܡ̈ܡܐ ܐܚܪ̈ܢܐ ܗܕܐ ܦܐܝܘܬܐ ܕܝܘܠܦܢܐ ܕܡ̈ܠܐ ܚܪܪܘ<EOS> ܡܢ ܗܪܟܐ<EOS>ܡܚܪܘܬܐ ܘܡܢ ܐܚܪܢܐ ܓܒܐ ܚܫܘܒܘܬܐ<EOS> ܘܬܘܒ ܡ ܕܘܟܐ ܐܚܪܢܝܐ ܡܘܣܩܪܘܬܐ ܘܐܣܝܘܬܐ ܘܗܿܢܝܢ<EOS>ܐܚܪ̈ܢܝܬܐ ܕܥܡ ܢܣܝܢܐ ܡܠܝܠܐ ܐܝܬܝܗܘܢ<EOS> ܗܠܝܢ ܕܝܢ ܘܕܐܟܘܬܗܝܢ ܡܢ ܟܠ ܕܘܟܐ ܟܢܫܘ<EOS>ܘܒܬܪܥܝܬܐ ܡܝܘܬܬܐ ܘܕܠܐ ܐܠܗ ܢܦܠܘ<EOS> ܘܒܫܟܚܬܐ ܕܡ̈ܠܐ ܡܦܝܣ̈ܢܝܬܐ ܡܢܗܘܢ ܓܘܫ̈ܡܐ ܕܠܐ<EOS>ܡܬܦܣܩܝܢ ܘܕܠܐ ܓܒ̈ܐ ܘܪ̈ܡܝܝ ܓܒ̈ܐ ܘܕܠܐ ܣܟܐ ܐܝܟ ܕܐܝܢ ܠܫܪܪܐ ܠܐ ܢܣܝܘ ܕܐܝܬܝܗܘܢ ܠܡ<EOS>ܫܪܘܝܐ ܕܟܘܠ ܐܩܝܼܡܘ݀ ܘܗܼܢܘܢ ܗܠܝܢ ܐܦ ܚܪܬܐ ܕܛܘܒܢܘܬܐ ܬܚܼܡܘ ܢܝܚܐ<EOS> ܗܘ ܕܡܚܒܠܢܐ ܗܘ<EOS>ܝܬܝܪ ܡܢ ܟܠܗܝܢ ܒܝܫ̈ܬܐ ܘܕܡܝܐܝܬ݀ ܡܢܐ ܓܝܪ ܢܗܘܐ ܠܗܘܢ ܕܡܝܩܪ ܡܢ ܢܝܚܐ ܠܗܿܢܘܢ ܕܠܐ<EOS>ܒܛܝܠܘܬܐ ܘܠܐ ܐܠܗܐ ܘܠܐ ܢܦܫܐ ܕܠܐ ܡܝܬܐ ܘܠܐ ܐܘܣܝܐ ܝܕܘܥܬܢܝܬܐ ܘܠܐ ܡܠܬܐ ܕܐܠܗܐ ܗܿܘ<EOS>ܕܠܥܠ ܡܢ ܟܘܠ ܘܠܐ ܫܘܪܝܐ ܘܠܐ ܚܪܬܐ ܕܐܝܬ ܒܗܢܐ ܡܕܡ ܕܐܝܬܘܗܝ ܣܼܡܘ ܘܒܠܚܘܕܝܗܘܢ ܗܠܝܢ<EOS>ܕܠܐ ܡܠܬܐ ܘܕܠܐ ܢܦܫܐ ܕܓܘܫ̈ܡܐ ܕܠܐ ܡܬܦܣܩܝܢ ܘܐܝܬܝܗܘܢ ܕܝܢ ܓܘܫ̈ܡܐ ܩܛܝ̈ܢܐ ܘܡܛܠ<EOS>ܡܝܬܪܘܬܐ ܕܙܥܘܪܘܬܗܘܢ݀ ܘܐܦܠܐ ܬܚܝܬ ܪ̈ܓܫܐ ܢܦܠܝܢ ܕܗܼܢܘܢ ܗܠܝܢ ܕܠܐ ܢܦܫܐ ܐܢܘܢ ܘܕܠܐ<EOS>ܡܠܬܐ ܘܕܠܐ ܫܘܪܝܐ ܩܕܡܘ ܘܕܠܐ ܝܠܝܕܝܢ ܘܕܠܐ ܣܟܐ ܒܣܓܝܐܘܬܗܘܢ ܘܡܢ ܙܒ̈ܢܐ<EOS>ܕܠܐ ܡܬܥܒܪܝܢ ܐܝܟ ܕܐܣܬܩܒܠܘ ܐܙܕܪܩܘ ܒܪܡ ܕܝܢ ܟܕ ܗܟܢܐ ܐܝܬܝܗܘܢ ܕܗܢܼܘܢ ܐܝܬܝܗܘܢ ܥܠܝܬܐ<EOS>ܕܬܨܒܝܬܐ ܕܟܠ ܐܡܼܪܘ ܘܠܐ ܐܠܗܐ ܘܠܐ ܒܛܝܠܘܬܐ ܘܠܐ ܡܠܬܐ ܕܚܙܐ ܘܠܐ ܕܫܠܝܛ ܥܠ ܟܠ݀ ܐܠܐ<EOS>ܘܐܦܢ ܐܝܬܘܗܝ݀ ܠܐ ܠܗ ܬܗܼܘܐ ܐܝܬ ܨܒܘ ܘܐܦ ܠܐ ܠܐܚܪ̈ܢܐ ܢܬܠ<EOS> ܘܐܝܟ ܕܣܒܪ ܐܢܐ ܢܝܚܐ ܗܘ<EOS>ܕܠܗܘܢ ܪܚܝܡ<EOS> ܘܐܦ ܠܗ ܠܐܠܗܐ ܝܗܒܘ ܐܝܟ ܗܿܢܝܢ ܕܝܢ ܕܒܝܬ ܐܦܝܩܘܪܘܣ ܘܕܡܘܩܪܛܣ ܟܕ ܩܝܡܝܢ<EOS>ܣܥܪ̈ܝܗܘܢ ܗܘܘ ܦܝܠܘܣ̈ܦܐ ܘܟܘܠܗܿ ܡܫܠܡܢܘܬܐ ܕܗܿܢܘܢ ܒܡܨܥܬܐ ܕܒܝܬ ܝܘܢ̈ܝܐ ܕܚܝ̈ܐ ܗܘܬ<EOS>ܘܟܕ ܗܟܢܐܐܝܬܝܗܘܢ ܗܘܐ ܡܝܬܪ̈ܐ ܠܟܢ̈ܫܐ ܡܬܕܢܝܢ ܗܘܘ<EOS> ܘܒܙܒܢ ܠܘܬ ܗܝ̈ܟܠܐ ܥܡ ܩܘܛܢ̈ܐ<EOS>ܡܗܠܟܝܢ ܗܘܘ<EOS> ܘܒܙܒܢ ܡܚܘܝܢ ܗܘܘ ܢܦܫܗܘܢ ܕܠܐܠܗ̈ܐ ܕܚܠܝܢ ܡܛܠ ܕܚܠܬܐ ܕܡܣܡ ܒܪܫܐ ܕܡܢ<EOS>ܢܡܘܣܐ ܐܠܐ ܗܿܢܘܢ ܡܬܟ̈ܬܫܝ ܚܠܦ ܢܝܚܐ ܗܟܢܐ<EOS>ܟܟ<EOS> ܐܚܪ̈ܢܐ ܕܝܢ ܬܚܘܡܝܗܿ ܕܒܛܝܠܘܬܐ ܥܕܐ ܠܣܗܪܐ ܩܒܼܥܘ<EOS> ܘܢ ܫܪܟܐ<EOS>ܕܡܢܘ̈ܬܗ ܕܥܠܡܐ ܟܠܐܘܗܿ ܟܢܫܐ ܕܐܢܫܐ ܕܒܝܬ ܐܪܣܛܛܠܣ ܕܐܦ ܗܼܢܘܢ ܗܠܝܢ ܚܪܬܗܿ ܕܛܘܒܢܘܬܐ<EOS>ܬܚܼܡܘ ܠܐ ܡܝܬܪܘܬܐ ܘܠܐ ܦܝܠܣܦܘܬܐ<EOS> ܐܠܐ ܐܢ ܥܡ ܥܘܬܪܐ ܕܩܢܝܢܐ ܘܥ ܡܫܘܪܬܚܐ ܕܕܗܒܐ<EOS>ܘܕܣܐܡܐ ܬܣܬܩܒܠ<EOS> ܘܥܡ ܛܘܗܡܐ ܘܬܫܒܘܚܬܐ ܗܕܐ ܕܠܘܬ ܣܓ̈ܝܐܐ ܘܡܢܐ ܟܠܐ ܗܘܐ ܠܗܠܝܢ ܕܐܦ<EOS>ܗܼܢܘܢ ܒܗܠܝܢ ܢܫܬܒܗܪܘܢ ܐܢܫܐ ܕܥܕܐ ܠܣܗܪܐ ܐܝܟ ܕܒܡܘ̈ܟܠܐ ܘܒܬܪܥܐ ܠܒܛܝܠܘܬܐ ܗܝ ܕܥܠ ܟܠ<EOS>ܚܒܼܫܘ݀ ܘܕܡܝܘܬܬܐ ܗܝ ܢܦܫܐ ܝܕܘܥܬܢܝܬܐ ܘܡܠܝܠܬܐ ܕܒܒܪ ܐܢܫܐ ܐܡܼܪܘ ܘܕܡܕܡ ܠܐ ܐܝܬܝܗܿ<EOS>ܐܠܐ ܐܟܘܬܗ ܕܦܓܪܐ ܘܐܝܟ ܓܘܢܗ ܘܐܝܟ ܕܡܘܬܗ ܘܐܦ ܐܢܛܠܟܝܐ ܡܥܕܝܢ ܕܢܩܪܘܢܗܿ ܘܠܘܬ ܚܪܬܐ<EOS>ܕܛܒ̈ܬܐ ܠܐ ܫܠܡܐܝܬ ܥܘܡܪܐ ܕܦܝܠܘܣܦܘܬܐ ܘܐܦܠܐ ܡܝܬܪܘܬܐ ܕܪܫܢܘܬܐ ܣܼܡܘ<EOS> ܐܠܐ ܫܼܪܥܘ ܠܘܬ<EOS>ܐܗܠܝܢ ܕܓܕܫܐ ܠܘܬ ܥܘܬܪܐ ܘܪܒܘܬܐ ܘܛܘܗܡܐ ܥܡ ܗܿܢܝܢ ܠܡ ܓܝܪ ܐܝܼܬܝܗܿ ܐܦ ܡܝܬܪܘܬܐ ܕܫܘܝܐ<EOS>ܠܡܠܬܐ ܘܕܠܐ ܗܿܢܝܢ ܠܐ ܡܕܡ ܐܝܬܘܗܝ<EOS> ܘܠܐ ܡܕܡ ܝܬܝܪ ܐܝܬ ܠܚܟܝܡܐ݀ ܐܠܐ ܐܢ ܢܗܘܐ ܐܦ<EOS>ܥܬܝܪܐ<EOS> ܘܐܦܠܐ ܠܗܘܿ ܕܥܠ ܢܟܦܘܬܐ ܒܛܝܠ ܠܗ ܡܕܡ ܛܒܬܐ ܩܪܝܒܐ ܠܗ<EOS> ܐܠܐ ܐܢ ܢܗܘܐ ܒܪ ܛܘܗܡܐ<EOS>ܘܐܦܠܐ ܗܼܝ ܟܐܢܘܬܐ ܘܗܼܝ ܫܝܘܬܗܿ ܫܠܡܬܐ ܕܡܝܬܪܘܬܐ ܐܢ ܬܗܼܘܐ ܒܢܦܫܐ ܕܒܪ ܐܢܫܐ ܣܦܝܩܐܝܬ<EOS>ܗܘܐ ܒܥܘܡܪܐ ܕܛܘܒܢܘܬܐ݀ ܐܠܐ ܐܢ ܢܣܬܩܒܠ ܠܗ ܛܘܟܣܐ ܫܦܝܪ̈ܐ ܕܗܕ̈ܡܐ<EOS>ܕܦܓܪܐ ܘܗܿܢܘܢ ܕܝܢ ܗܠܝܢ ܠܒܪ ܒܕܘܟܐ ܡܢ ܨܒܘ̈ܬܐ ܕܒܢ̈ܝ ܐܢܫܐ ܠܥܠ ܡܢ ܗܣܪܐ ܣܒܪܘ<EOS>ܕܐܝܬܝܗܿ ܐܠܗܘܬܐ ܘܕܠܐ ܚܙܝܐ ܗܠܝܢ ܕܥܠ ܐܪܥܐ ܒܛܝܠܘܬܐ ܕܐܠܗܐ ܐܡܼܪܘ݀ ܘܐܦܠܐ ܠܗܿܘ ܦܪܘܩܐ<EOS>ܕܓܘܐ ܕܟܠ ܡܠܬܐ ܕܐܠܗܐ ܠܗܿܘ ܡܢܛܪܢܐ ܕܟܠ ܝܕܥܘ<EOS> ܒܪܡ ܘܐܦ ܕܢܕܚܠܘܢ ܠܐܠܗ̈ܐ ܗܿܢܘܢ<EOS>ܕܒܕܘ̈ܟܝܬܐ ܘܒܡܕ̈ܝܢܬܐ ܡܬܕܢܝܢ ܗܘܘ ܘܐܚܪ̈ܢܝܬܐ ܥܡ ܝܕܥܝ̈ܗܘܢ ܡܬܚܟܡܝܢ ܗܘܘ ܘܐܚܪ̈ܢܝܬܐ<EOS>ܕܝܢ ܒܥܒܕ̈ܝܗܘܢ ܡܥܬܕܝܢ ܗܘܘ<EOS> ܘܡܘܡܬܐ ܕܐܠܗ̈ܐ ܒܟ̈ܬܒܝܗܘܢ ܘܒܡ̈ܠܝܗܘܢ ܕܓܘܐ ܥܿܒܕܝܢ ܗܘܘ<EOS>ܒܬܪܥܝܬܗܘܢ ܕܝܢ ܠܐ ܗܟܢܐ ܐܝܬܝܗܿ ܗܘܿܬ ܐܠܐ ܠܫܘܦܪܢܘܬܐ ܕܠܘܬ ܣܓܝ̈ܐܐ ܕܢܥܒܕܘܢ ܗܕܐ<EOS>ܡܬܕܢܝܢ ܗܘܘ<EOS> ܕܗܼܢܘܢ ܗܠܝܢ ܡܢ ܗܕܐ ܕܝ̈ܘܐ ܐܢܘܢ ܘܠܐ ܒܢ̈ܝ ܐܢܫܐ ܕܢ ܟܘܠܗܿ ܦܝܠܣܦܘܬܐ<EOS>ܚܠܝܡܬܐ ܢܗܘܘܢ ܡܣܠܝܢ<EOS>ܟܐ<EOS> ܐܚܪ̈ܢܐ ܕܝܢ ܠܒܪ ܡܢ ܗܠܝܢ ܕܡܫܬܒܗܪܝܢ ܕܦܝܠܘܣܦܐ ܐܢܘܢ ܡܝܬܪ̈ܐ<EOS>ܒܦܘܡܐ ܕܠܐ ܐܗܠ ܐܡܼܪܚܘ ܕܢܐܡܪܘܢ ܕܐܠܗܐ ܓܘܫܡܐ ܗܘ ܘܡܕܡ ܠܐ ܦܪܝܫ ܟܝܢܗ ܡܢ ܢܘܪܐ ܗܕܐ<EOS>ܕܝܢ ܛܥܝܘܬܐ ܐܚܪܬܐ ܕܐܣ̈ܛܐܝܩܐ ܗܿܢܘܢ ܕܥܠ ܗܢܐ ܥܠܡܐ ܡܬܪܓܫܢܐ ܕܗܼܘܝܘ ܐܠܗܐ ܐܡܼܪܘ<EOS>ܘܝܘܠܦܢܐ ܕܪܫܥܐ ܘܕܟܠܗ ܡܚܒܠ ܐܩܡܘ<EOS> ܠܗܿ ܓܝܪ ܠܥܠܬܐ ܕܥܒܘܕܘܬܐ ܘܠܗܿ ܠܚܫܘܫܘܬܗܿ ܕܗܝܠܐ<EOS>ܕܡܢ ܚܕܐ ܐܢܘܢ ܘܡܢܗܿ ܕܐܘܣܝܐ ܐܝܬܝܗܘܢ ܘܬܪ̈ܝܗܘܢ ܓܘܫ̈ܡܐ ܐܢܘܢ ܥܒܘܕ̈ܐ ܘܡܬܥܒܕ̈ܢܐ<EOS>ܘܗܼܘ ܡܠܟܐ ܕܟܠ ܐܠܗܐ ܕܥܠ ܟܠ ܡܢ ܢܘܪܐ ܡܬܪܓܢܫܬܐ ܡܕܡ ܠܐܦ ܪܝܫ ܐܠܐ ܐܦ ܡܬܚܒܟ ܐܟܚܕܐ ܥܡ<EOS>ܟܠ ܡܢ ܢܘܪܐ ܡܬܪܓܫܢܝܬܐ ܡܕܡ ܠܐ ܦܪܝܫ ܐܠܐ ܐܦ ܡܬܚܒܟ ܐܟܚܕܐ ܥܡ ܟܠ ܐܝܟ ܢܘܪܐ ܒܡܪܕܝܬܐ<EOS>ܒܙܒ̈ܢܐ ܕܚܪܝܩܝܢ ܘܪܒܐ ܗܝ ܒܝܫܬܐ ܕܡܫܬܚܠܦ ܠܡ ܐܠܗܐ ܘܬܘܒ ܡܬܓܘܙܠ݀ ܗܢܐ ܗܟܝܠ ܝܘܠܦܢܐ<EOS>ܕܦܝ̈ܠܘܣܦܐ ܐܣܛܘܐܝܩ̈ܐ ܕܟܠܗ ܠܡ ܐܘܣܝܐ ܘܟܠܗ ܥܠܡܐ ܡܬܚܒܟ ܒܙܒܢ ܥܡܗ ܕܐܠܗܐ ܒܢܘܪܐ<EOS>ܘܡܫܚܠܦ ܟܠ ܐܝܟ ܕܒܙܪܥܐ ܘܬܘܒ ܡܢܗ ܕܗܢܐ ܬܨܒܝܬܐ ܕܟܠ ܡܫܬܠܡ ܐܝܟ ܕܐܝܬܘܗܝ ܗܘܐ ܡܢ ܩܕܝܡ<EOS>ܘܐܠܗ̈ܐ ܗܠܝܢ ܟܠܗܘܢ ܐܝܟ ܟܠܗܝܢ ܡܢܘ̈ܬܗ ܕܥܠܡܐܡܛܠ ܕܐܦ ܕܟܘܠܗܿ ܕܡܢ ܡܢܘ̈ܬܗ ܐܬܩܝܡ<EOS>ܗܼܘܝܘ ܐܝܬܘܗܝ ܐܠܗܐ ܡܠܝܐܝܬ ܟܠܗ ܥܠܡܐ ܘܗܼܢܘܢ ܗܠܝܢ ܬܘܒ ܠܗܕܐ ܢܦܫܐ ܝܕܘܥܬܢܝܬܐ<EOS>ܘܡܠܝܠܬܐ ܕܒܒܪ ܐܢܝܐ<EOS> ܕܡܬܚܒܠܢܝܬܐ ܐܝܬܝܗܿ ܐܝܟ ܕܓܘܫܡܢܝܬܐ ܗܝ ܐܡܼܪܘ݀ ܡܢܐ ܓܝܪ ܟܿܠܐ<EOS>ܗܘܐ ܠܗܿܢܘܢ ܕܠܘܩܒܠ ܐܠܗܐ ܡܿܠܟܐ ܕܟܠ ܐܝܟ ܗܠܝܢ ܕܢܐܡܪܘܢ ܐܡܪܚܼܘ<EOS>ܘܗܼܢܝܢ ܢܦ̈ܫܬܐܬܘܒ ܕܡܢ ܗܝܠܐ ܐܢܝܢ ܘܡܢ ܓܘܫ̈ܡܐ ܬܚܡܘ<EOS> ܘܠܐ ܡܕܡ ܐܢܝܢ ܐܚܪܝܢ݀ ܐܠܐ<EOS>ܝܚܒܘܪ̈ܐ ܕܓܘܫ̈ܡܐ ܘܥܛܪ̈ܐ<EOS> ܘܬܘܒ ܕܝܢ ܒܬܪ ܫܘܠܡܗ ܕܥܘܡܪܐ ܡܩܘܝܢ ܙܒܢ̈ܐ ܐܝܠܝܢ ܕܚܪܝܩܝܢ<EOS>ܠܗܝܢ<EOS> ܘܠܐ ܗܘܐ ܕܟܠܗܘܢ ܐܠܐ ܒܠܚܘܕ ܢܦܫ̈ܬܐ ܕܦܝܠܘܣ̈ܦܐ ܘܠܚܪܬܐ ܕܝܢ ܥܡ ܝܩܕܢܐ ܕܟܠ ܘܐܦ<EOS>ܗܼܢܝܢ ܝܩܕܢܿ ܐܟܚܕܐ ܥܡ ܐܠܗܐ ܘܥܡ ܟܠܗ ܥܠܡܐ ܘܐܟܚܕܐ ܡܫܪܝܢ ܢܦܫ̈ܬܐ ܗܠܝܢ ܕܥܘ̈ܠܐ<EOS>ܘܕܙܕ̈ܝܩܐ ܘܗܿܢܝܢ ܕܟܐܢ̈ܐ ܥܡ ܕܠܐ ܐܠܗ ܡܢ ܚܕܐ ܢܘܕܐ ܢܘܪܐ ܐܝܟ ܗܿܘ ܕܡܬܢܣܟܝܢ<EOS> ܘܬܘܒ<EOS>ܡܕܪܝܫ ܡܢܕܪܝܫ ܡܬܝܠܕܝܢ ܥܠ̈ܡܐ ܡܢ ܐܟܠܢܐ ܗܢܐ ܕܢܘܪܐ ܕܟܠ ܕܠܐ ܦܪ̈ܝܫܝܢ ܒܡܕܡ ܘܒܟܠ<EOS>ܡܕܡ ܕܝܢ ܠܩܕ̈ܡܝܐ ܗܟܢܐ ܕܐܝܟ ܕܡܢ ܠܥܠ ܬܘܒ ܗܼܢܘܢ ܒܗܿܢܘܢ ܢܬܝܠܕܘܢ ܘܡܫܠܡܢܘܬܐ ܗܼܝ ܟܕ<EOS>ܗܝ ܬܬܝܠܕ ܘܥܘܡܪ̈ܐ ܬܘܒ ܗܟܢܐ ܕܒܟܠ ܡܕܡ ܕܡܝܢ ܘܠܐ ܡܫܚܠܦܝܢ ܘܐܣܟ̈ܡܐ ܘܥܝ̈ܕܐ ܘܕܘܒܪ̈ܐ<EOS>ܘܚܫ̈ܐ ܗܼܢܘܢ ܒܗܿܢܘܢ ܢܗܘܘܿܢ ܘܗܟܢܐ ܐܦ ܐܒ̈ܠܐ ܐܝܩܪ̈ܐ ܘܢܝܚ̈ܐ ܘܥܩ̈ܬܐ ܗܼܢܘܢ ܒܗܿܢܘܢ<EOS>ܠܗܘܢ ܠܗܿܢܘܢ ܬܘܒ ܢܣܬܩܒܠܘܢ ܐܝܟܢܐ ܕܬܘܒ ܗܠܝܢܐ ܘܒܝܫ̈ܬܐ ܕܐܝܠܝܘܢ ܢܣܬܒܪܢ ܘܬܘܒ ܐܢܛܘܣ<EOS>ܘܡܠܛܘܣ ܘܣܡܐ ܕܡܘܬܐܕܣܘܩܪܛܣ ܘܬܘܒ ܚܪ̈ܝܢܐ ܕܝܠܗܘܢ ܕܦܝܠܘܣ̈ܦܐ ܘܦܠܓܘ̈ܬܐ ܗܼܢܝܢ ܒܗܿܢܝܢ<EOS>ܘܚܪܬܐ ܬܘܒ ܟܠ ܡܕܡ ܒܢܘܪܐ ܢܬܐܟܠ<EOS> ܘܡܢ ܒܬܪ ܕܝܩܕ ܬܘܒ ܡܢ ܕܪܝܫ ܡܬܬܝܒ ܘܬܘܒ ܒܗܝܢ ܒܗܠܝܢ<EOS>ܡܪ̈ܕܝܬܐ ܩܐܡ<EOS> ܐܠܐܐܦ ܗܠܝܢ ܗܟܢܐ ܒܩܛܝܪܐ ܠܛܥܝܘܬܗܘܢ ܢܩܝܦܝܢ ܗܘܘ<EOS>ܟܒ<EOS> ܒܢ̈ܝ ܦܝܠܘܣ̈ܦܐ ܕܝܢ ܕܡܬܩܪܝܢ ܦܝܣܝܩ̈ܝܐ ܩܕ̈ܡܝܐ ܕܗܼܘܘ ܩܕܡ ܟܠܗܘܢ<EOS>ܫܘܪܝܐ ܕܟܠ ܥܠ ܐܣܛܘܟܣܐ ܕܠܐ ܢܦܫܐ ܣܡܘܗܝ<EOS> ܘܠܐ ܠܐܠܗܐ ܘܠܐ ܠܒܛܝܠܘܬܐ ܘܠܐ ܠܒܪܘܝܐ ܘܠܐ<EOS>ܠܥܒܘܕܐ ܕܟܠ ܝܕܥܘ<EOS> ܐܝܩܐ ܕܝܢ ܘܣܪܝܩܐܝܬ ܫܡܐ ܘܐܣܟ̈ܡܐ ܕܦܝܠܘܣ̈ܦܐ ܥܠ ܢܦܫܗܘܢ ܕܓܠܼܘ݀<EOS>ܡܢܗܘܢ ܓܝܪ ܕܐܪܥܐ ܫܘܪܝܐ ܕܟܠ ܡܕܡ ܘܐܘܣܝܐ ܝܒܝܫܬܐ ܐܡܼܪܘ݀ ܘܡܢܗܘܢ ܕܐܘܩܝܢܘܣ ܡܘܠܕܢܐ<EOS>ܕܟܠ ܘܗܟܢܐ ܠܐܘܣܝܐ ܪܛܝܒܬܐ ܘܠܡܝ̈ܐ ܫܡܗ<EOS> ܘܡܢܗܘܢ ܢܘܪܐ ܘܡܢܗܘܢ ܐܐܪ ܘܡܢܗܘܢ ܡܘ̈ܙܓܐ ܕܡܢ<EOS>ܗܠܝܢ ܘܐܠܗ̈ܐ ܣܓܝ̈ܐܐ ܕܟܪ̈ܐ<EOS> ܐܝܟܢܐ ܕܐܦ ܢܩ̈ܒܬܐ ܐܥܠܼܘ<EOS> ܘܡܫܬܘ̈ܬܐ ܘܝܠܕ̈ܐ ܕܒܢ̈ܝܐ<EOS>ܒܡܘܬܪܐ ܟܝ̈ܢܝܐ ܠܒܕܝܐ ܕܫܘܥܝ̈ܬܐ ܕܦܘ̈ܐܛܐ ܒܡ̈ܠܐ ܦܐܝ̈ܬܐ ܠܒܨܒܝܬܐ<EOS>ܕܫܘܒܗܪܐ ܫܚܠܦܘ ܕܐܦ ܗܠܝܢ ܐܝܟ ܕܒܝܕ ܗܦܘܟܝܐ ܡܢ ܠܥܠ ܡܢ ܪܘܡܐ ܬܘܒ ܥܠ ܐܣܛܘܟ̈ܣܐ ܕܗܝܠܐ<EOS>ܘܥܠ ܡܢܘ̈ܬܐ ܡܬܪ̈ܓܫܢܝܬܐ ܕܗܢܐ ܥܠܡܐ ܢܦܠܘ<EOS>ܟܓ<EOS> ܐܚܪ̈ܢܐ ܕܝܢ ܠܒܪ ܡܢ ܗܠܝܢ ܕܠܩܘܒܠܐ ܕܗܠܝܢ ܟܘܠܗܘܢ ܕܐܬܐܡܪܘ ܢܓܪܘ<EOS>ܘܕܠܝܬ ܠܡ ܕܡ ܒܗܢܐ ܕܐܝܬܘܗܝ ܐܠܗܝܐ ܐܦ ܠܐ ܐܠܗܐ ܕܥܠ ܟܘܠ݀ ܘܐܦ ܠܐ ܗܿܢܘܢ ܕܒܕܘܟܝ̈ܬܐ<EOS>ܐܝܬܝܗܘܢ ܘܫܡܐ ܗܘܕܝܢ ܝܬܝܪܐ ܗܢܐ ܘܥܠ ܐܘܣܝܐ ܣܝܡ ܐܝܕܐ ܕܠܐ ܐܝܬܝܗܿ ܕܒܪܫܥܐ ܪܒܐ<EOS>ܕܒܝܫ̈ܬܐ ܐܬܡܬܚܘ<EOS>ܟܕ<EOS> ܦܠܛܘܢ ܒܠܚܘܕܘܗܝ ܡܢ ܟܠܗܘܢ ܝܘܢ̈ܝܐ ܡܣܬܒܪ ܠܝ ܕܡܝܬܪܐܝܬ<EOS>ܠܦܝܠܘܣܦܘܬܐ ܢܩܦ݀ ܘܬܪܝܨܐܝܬ ܥܠܘܗܝ ܕܛܒܐ ܕܐܝܬܘܗܝ ܩܕܡܝܐ ܘܥܠܬܐ ܕܟܠ ܐܚܝܕ<EOS> ܘܬܪܝܨܐܝܬ<EOS>ܥܠ ܬܪܝܢܐ ܕܐܝܬܘܗܝ ܒܪܘܝܐ ܕܟܠ ܐܬܚܟܡ<EOS>ܟܗ<EOS> ܗܢܐ ܐܦ ܕܥܒܝܕ̈ܐ ܐܢܘܢ ܫܡܝܐ ܘܫܡܫܐ ܘܣܗܪܐ ܘܟܘܟ̈ܒܐ ܘܡܠܝܐܝܬ ܐܟܚܕܐ<EOS>ܟܠܗ ܥܠܡܐ ܕܡܢ ܐܠܗܐ ܕܟܘܠ ܗܘܘ݀ ܫܦܝܪ ܘܟܐܢܐܝܬ ܐܩܝܡ<EOS>ܟܘ<EOS> ܗܢܐ ܘܐܦ ܥܠ ܐܘܣܝܐ ܕܢܦܫܐ ܕܕܠܐ ܓܫܘܡ ܐܝܬܝܗܿ݀ ܘܢܘܟܪܝܐ ܗܝ ܠܚܒܠܐ<EOS>ܐܡܼ<EOS> ܗܢܐܐܦ ܥܠ ܐܣܝ̈ܣ ܝܕ̈ܘܥܬܢܝܬܐ ܝܕܥ݀ ܘܡܕܥܐ ܗܘ ܕܥܠ ܟܠ ܗܘ݀ ܕܐܢܚܢܢ ܡܠܬܐ ܕܐܠܗܐ<EOS>ܩܪܝܢ ܐܢܚܢܢ ܠܗ<EOS> ܕܡܿܠܟܐ ܕܟܠ ܐܝܬܘܗܝ ܐܘܕܝ݀ ܕܠܗ ܠܗܢܐ ܐܦ ܥܠ ܟܠ ܫܠܛܗ ܒܕܡܘܬ ܩܘܒܪܢܛܐ<EOS>ܕܫܦܝܪ ܘܬܩܢܐܝܬ ܥܠ ܟܘܠ ܒܛܝܠ ܠܗ݀ ܘܡܕܒܪ ܚܘܝ<EOS> ܗܢܐ ܒܠܚܘܕܘܗܝ ܡܢ ܟܘܠܗܘܢ ܝܘܢ̈ܝܐ ܥܠ<EOS>ܡܠܬܐ ܕܐܠܗܐ ܒܪܘܝܗ ܕܥܠܡܐ ܐܟܘܬܢ ܕܝܠܢ ܐܘܕܝ ܘܕܢܫܡܥ ܡܢܗ ܩܪܝܒܐ ܗܝ݀ ܟܕ ܗܟܢܐ ܥܠ ܐܠܗܐ<EOS>ܡܡܠܠ<EOS>ܟܙ<EOS> ܘܐܝܩܪܐ ܢܦܪܘܥ ܠܐ ܠܗܿܘ ܕܫܢܬܐ ܘܠܗܿܘ ܕܝܪܚܐ<EOS> ܘܠܗܿܢܘܢ ܕܝܢ ܠܐ<EOS>ܡܢܬܐ ܡܕܡ ܢܦܣܘܩ<EOS> ܘܐܦܠܐ ܙܒܢܐ ܕܒܗ ܪܕܐ ܠܗܿ ܠܡܘܙܠܬܗ ܘܡܫܠܡ ܠܗ ܥܠܡܐ ܡܬܚܡܙܝܢܐ ܗܘ<EOS>ܕܛܟܣܗ ܡܠܬܐ ܕܐܠܗܐ ܡܢ ܟܠ ܕܒܗ ܐܝܢܐ ܕܛܘܒܢܐ ܗܘ ܩܘܕܡܐ ܡܬܕܡܪ ܘܒܬܪܟܢ ܩܢܐ ܚܘܒܐ ܕܢܬܒܩܐ<EOS>ܐܝܟ ܟܡܐ ܕܡܫܟܚ ܟܝܢܐ ܡܝܘܬܐ<EOS>ܟܚ<EOS> ܗܢܐ ܘܐܦ ܠܐܒܐ ܐܦ ܠܡܪܝܐ ܕܟܘܠ݀ ܘܡܕܒܪܢܐ ܕܟܠ ܡܕܡ<EOS>ܗܿܘ ܡܠܬܐ ܐܠܗܝܐ ܗܫܐ ܩܪܝܗܝ ܒܗܝܢ ܒܡ̈ܠܐ ܫܡܗܗ ܐܟܘܬܢ ܘܐܡܿܪ ܗܟܢܐ<EOS>ܟܛ<EOS> ܗܕܐ ܐܓܪܬܐ ܐܢܬܘܢ ܟܠܟܘܢ ܕܐܝܬܝܟܘܢ ܬܠܬܐ ܬܩܪܘܢܗܿ<EOS> ܘܠܐ ܝܬܝܪܐܝܬ<EOS>ܒܟܢܘܫܝܐ<EOS> ܘܐܢ ܕܝܢ ܠܐ ܒܝܬ ܬܪ̈ܝܢ ܒܓܘܐ ܐܝܟ ܚܝܠܗ݀ ܐܝܟ ܟܡܐ ܕܡܫܟܚܝܢ ܐܢܬܘܢ ܕܣܘܓܐܐ<EOS>ܬܬܚܫܒܘܢ ܬܬܚܫܚܘܢ ܒܬܢܘܢܝ ܘܒܢܡܘܣܐ ܘܒܡܪܝܐ ܗܢܐ ܗܘ ܕܐܝܬܘܗܝ ܟܐܢܘܬܐ ܬܐܡܘܢ ܒܒܛܝܠܘܬܐ<EOS>ܐܟܚܕܐ ܠܐ ܕܠܐ ܚܟܡܬܐ ܘܒܡܪܕܘܐ ܚܬܗܿ ܕܒܛܝܠܘܬܐ ܘܒܗܿܘ ܡܕܒܪܢܐ ܕܟܠ ܕܗܿܢܝܢ ܕܐܝܬܝܗܝܢ<EOS>ܘܕܗܿܢܝܢ ܕܥܬܕܝܢ ܘܒܐܒܐ ܕܡܕܒܪܢܐ ܘܕܥܠܬܐ ܡܪܝܐ ܬܐܡܘܢ ܗܼܘ ܕܐܢ ܬܪܝܨܐܝܬ ܢܗܘܐ ܦܝ̈ܠܘܣܦܐ<EOS>ܢܕܥܝܘܗܝ ܟܠܢ ܓܠܝܐܝܬ ܐܝܟ ܚܝܠܢ ܡܢ ܒܢ̈ܝ ܐܢܫܐ ܛܘܒ̈ܢܐ<EOS>ܠ<EOS> ܗܢܐ ܘܐܦ ܕܗܘܐܕܝܢܐ ܟܐܢܐ ܕܐܠܗܐ ܘܦܪܥ ܠܐܢܝ ܐܢܫ ܐܝܟ ܕܫܘܐ ܐܠܦ<EOS>ܘܚܪܬܐ ܕܛܒ̈ܬܐ ܗܕܐ ܕܡܬܕܡܝܢ ܒܐܠܗܘܬܐ ܘܡܬܢܩܦܝܢ ܘܡܬܬܐܡܝܢ ܒܡܝܬܪܘܬܐ ܣܓܝ ܐܠܗܐܝܬ ܚܘܝ<EOS>ܐܠܐ ܐܦ ܗܢܐ ܟܐܢܐܝܬ ܝܬܝܪ ܡܢ ܟܘܠܗܘܢ ܬܚܝܬ ܡܪܫܘܬܐ ܕܡܝܐܝܬ ܢܦܠ݀ ܡܛܠ ܡܢܐ ܡܛܠ ܕܠܐܠܗܐ<EOS>ܕܐܝܬܘܗܝ ܝܕܥ݀ ܘܠܐ ܐܝܟ ܕܠܐܠܗܐ ܫܒܚܗ<EOS> ܘܛܫܝ ܕܝܢ ܫܪܪܐ ܘܕܓܠܬܐ ܠܣܓܝ̈ܐܐ ܐܣܪܚ݀ ܘܠܗܿܢܘܢ<EOS>ܕܝܢ ܕܡܚܒ ܗܘܐ ܫܦܝܪ ܐܝܟ ܦܝܠܘܣܦܐ ܥܠ ܐܒܐ ܘܒܪܘܝܐ ܕܗܢܐ ܟܘܠ ܓܠܐ ܗܘܐ ܘܥܡ ܩܘܛܢ̈ܐ<EOS>ܕܐܬܢ̈ܝܐ ܐܬܕܒܪ ܐܝܟ ܠܐ ܦܝܠܘܣܦܐ ܘܐܚܬ ܠܣܘܩܪܛܣ ܒܡܠܬܗ ܠܦܝܪܐܣ ܕܢܨܠܐ ܠܐܠܗܬܐ ܘܐܟܚܕܐ<EOS>ܥܐܕܐ ܕܒܢܕܪܝܘܢ ܥܡ ܟܠܗ ܩܘܛܢܐ ܢܫܠܡ<EOS> ܘܗܼܘ ܕܝܢ ܬܘܒ ܐܡܪ ܥܠܘܗܝ ܥܠ ܪܒܗ ܕܟܕ ܩܪܝܒ<EOS>ܫܘܠܡܐ ܕܥܘܡܪܗ ܦܩܕ<EOS> ܕܢܕܒܚܘܢ ܬܪܢܓܠܐ݀ ܘܠܐ ܐܬܚܡܨ ܘܠܐ ܐܬܚܦܝ݀ ܡܝܬܪܐ ܕܦܝܠܘܣ̈ܦܐ ܕܠܐܒܐ<EOS>ܕܦܝܠܘܣܦܘܬܐ ܕܝܠܗ ܒܝܕ ܗܝܠܐ ܥܒܝܕܬܐ ܘܐܪܥܢܝܬܐ ܘܕܡܐ ܙܥܘܪܐ<EOS> ܘܦܓܪܐ ܕܦܪܚܬܐ ܡܝܬܐ<EOS>ܕܢܚܣܘܢ ܠܐܠܗܐ ܦܩܕ<EOS> ܘܗܘ ܬܘܒ ܕܝܘ̈ܐ ܫܡܗ ܠܗܿܢܘܢ ܕܒܡܕܝ̈ܢܬܐ ܡܬܝܩܪܝܢ ܘܫܦܝܪ ܥܒܕ ܗܕܐ<EOS>ܐܠܐ ܘܐܦ ܕܡܩܕܡܝܢ ܝܕܥܝܢ ܡܢ ܒܢ̈ܝ ܐܢܫܐ ܡܝܘ̈ܬܐ ܐܘܕܝ<EOS> ܕܗܼܢܘܢ ܐܝܬܝܗܘܢ ܘܫܪܝܪܬܐ ܐܡܪ<EOS>ܒܪܡ ܕܝܢ ܡܠܟ ܕܠܗܘܢ ܠܗܠܝܢ ܐܝܟ ܕܠܐܠܗ̈ܐ ܢܣܓܕܘܢ ܘܕܥܡ ܟܢܫ̈ܐ ܐܬܬܚܬܝ ܠܛܥܝܘܬܐ ܕܗܠܝܢ<EOS>ܫܦܝܪ ܐܦ ܒܥܠܬܗܘܢ ܢܬܟܬܒ ܡܛܘܠ ܕܒܐܣܟܡܐ ܕܦܠܘܣܦܘܬܐ ܡܠܬܐ ܫܪܝܪܬܐ ܛܫܝ<EOS>ܘܒܕܓܠܬܐ ܢܦܫܗ ܐܕܢܝ ܫܡܥ ܕܝܢ ܐܝܠܝܢ ܐܡܼܪ ܦܛܝܡܐܘܣ ܒܛܝܡܐܘܣ<EOS>ܠܐ<EOS> ܥܠ ܐܚܪ̈ܢܐ ܕܝܢ ܕܝܘ̈ܐ ܕܢܐܡܪ ܘܢܕܥ ܚܝܠܗܘܢ ܪܒܐ ܗܝ ܡܢܢ<EOS> ܢܬܛܦܝܣ<EOS>ܕܝܢ ܠܗܿܢܘܢ ܕܡܢ ܩܕܡܝܢ ܐܡܼܪܘ ܕܒܢ̈ܝ ܐܠܗ̈ܐܐܢܘܢ ܐܝܟ ܕܐܡܼܪ ܘܓܠܝܐܝܬ ܠܐܒܗ̈ܐ ܕܝܠܗܘܢ<EOS>ܝܕܥܝܢ ܠܐ ܗܟܝܠ ܡܫܟܚܐ ܕܠܒܢ̈ܝ ܐܠܗ̈ܐ ܠܐ ܢܫܪ ܟܕ ܗܐ ܕܠܐ ܕܡܘ̈ܬܐ ܘܕܠܐ ܬܚܘܝ̈ܬܐ ܫܪܝܪܬܐ<EOS>ܐܡܪܝܢ ܐܠܐ ܐܝܟ ܕܥܠ ܐܝܠܝܢ ܕܕܝܠܗܘܢ ܐܢܝܢ ܐܡܪܝܢ ܕܡܫܬܥܝܢ݀ ܟܕ ܢܩܝܦܝܢ ܐܢܚܢܢ ܠܢܡܘܣܐ<EOS>ܢܗܝܡܢ݀ ܗܟܢܐ ܗܟܝܠ ܐܝܟ ܕܗܼܢܘܢ ܐܡܪܝܢ ܝܠܕܐ ܕܥܠ ܗܿܢܘܢ ܐܠܗ̈ܐ ܢܗܘܐ ܘܢܬܐܡܪ ܕܒܢ̈ܝܐ<EOS>ܕܐܪܥܐ ܘܕܫܡܝܐ ܐܘܩܝܢܘܣ ܘܛܬܐܘܣ ܗܘܘ ܘܕܝܠܗܘܢ ܕܗܠܝܢ ܦܪܘܩܘܣ ܘܩܪܘܢܘܣ ܘܪܗܐܐ ܘܡܢ<EOS>ܩܪܘܢܘܣ ܘܪܗܐܐ ܙܘܣ ܘܗܐܪܐ ܘܐܚܪ̈ܢܐ ܗܿܢܘܢ ܕܝܕܥܝܢ ܐܢܚܢܢ ܕܟܠܗܘܢ ܐܚܝ̈ܗܘܢ ܕܗܠܝܢ<EOS>ܕܡܬܐܡܪܝܢ ܘܬܘܒ ܐܚܪ̈ܢܐ ܒܢܝ̈ܗܘܢ ܕܝܠܗܘܢ ܕܗܠܝܢ<EOS>ܠܒ<EOS> ܚܙܐ ܐܢܬ ܠܗ ܠܦܝܠܘܣܦܐ ܕܡܢ ܠܥܠ ܘܡܢ ܕܡܘ̈ܬܐ ܕܠܥܠ ܡܢ ܥܠܡܐ ܘܡܢ<EOS>ܐܘܣܝܣ ܕܠܐ ܓܫܘܡ ܝܕܘܥܬܢܝ̈ܬܐ ܠܬܚܬ ܥܠ ܐܪܥܐ ܘܥܠ ܐܘܩܝܢܘܣ ܕܒܥܘܡܩܐ ܕܛܥܝܘܬܐ ܐܬܛܒܥ<EOS>ܘܝܠܕܐ ܕܐܠܗ̈ܐ ܐܥܠ ܗܘ ܕܗܼܘ ܒܠܚܘܕܘܝ ܝܬܝܪ ܡܢ ܒܢ̈ܝ ܐܢܫܐ ܒܬܪܥܝܬܐ ܕܪܡ ܩܠܗܿ ܐܫܟܚ<EOS>ܕܢܐܡܪ<EOS>ܠܓ<EOS> ܡܢܐܗܘ ܕܐܝܬܘܗܝ ܒܟܠܙܒܢ ܘܕܢܗܘܐ ܠܐ ܐܝܬ ܠܗ<EOS> ܘܗܼܘ ܗܢܐ ܐܝܬܘܗܝ<EOS>ܕܒܝܕܥܬܐ ܥܡ ܡܠܬܐ ܡܬܠܒܟ ܘܒܟܠ ܙܒܢ ܐܟܘܬܗ ܐܝܬܘܗܝ<EOS> ܘܗܿܘ ܕܝܢ ܕܒܪܓܫܬܐ ܕܠܐ ܡܠܬܐ ܡܣܬܒܪ<EOS>ܘܗܘܐ ܘܡܬܚܒܠ ܕܢܗܘܐ<EOS> ܡܠܝܐܝܬ ܕܝܢ ܘܐܦܠܐ ܡܬܘܡ ܐܝܬܘܗܝ<EOS>ܠܕ<EOS> ܠܗ ܗܟܝܠ ܠܗܢܐ ܗܘܼ ܗܢܐ ܙܪܝܙܐ ܠܗܿܘ ܕܗܿܘܐ ܘܡܬܚܒܠ݀ ܘܡܠܝܐܝܬ<EOS>ܡܡܬܘܡ ܠܐ ܐܝܬܘܗܝ<EOS> ܡܛܠ ܗܘܝܗ ܘܪܕܝܗ ܗܫܐ ܒܫܡܐ ܕܐܠܗ̈ܐ ܡܝܩܪ ܘܬܘܒ ܗܼܘ ܟܕ ܗܼܘ ܟܕ ܡܟܣ<EOS>ܠܗܢܿܘܢ ܡܒܕ̈ܩܢܐ ܕܗܕܐ ܬܫܥܝܬܐ ܕܐܠܗ̈ܐ ܐܡܼܪ ܥܠܝܗܘܢ ܕܠܐ ܗܘܐ ܡܢ ܕܡܘ̈ܬܐ ܘܡܢ ܬܚܘܝܬܐ<EOS>ܫܪܝܪܬܐ ܗܕܐ ܛܥܝܘܬܐ ܕܗܼܢܘܢ ܐܠܗ̈ܐ ܐܣܪܚܘ<EOS> ܘܟܕ ܐܟܼܠ ܩܪ̈ܨܝܗܘܢ ܒܗܢܐ ܐܣܟܡܐ ܐܡܼܪ ܒܬܪܗ<EOS>ܕܢܬܛܦܝܣ ܠܗܘܢ ܘܢܫܪ<EOS> ܟܕ ܗܐ ܠܐ ܡܕܡ ܒܫܪܪܐ ܐܡܪܝܢ<EOS> ܐܠܐ݀ ܐܦ ܟܕ ܩܪܐ<EOS>ܠܗܘܢ ܒܢ̈ܝ ܐܠܗ̈ܐ ܝܕܝܥ ܗܘ ܓܠܝܐܝܬ ܕܠܐܒܗܝ̈ܗܘܢ ܡܝܘ̈ܬܐ ܡܥܠ ܕܕܡܝܢ ܠܟܠ ܐܢܫ ܘܬܘܒ ܥܠ<EOS>ܐܠܗ̈ܐ ܡܝܘ̈ܬܐ ܐܬܥܗܕ ܘܒܢ̈ܝܐ ܡܝܘ̈ܬܐ ܕܕܡܝܢ ܠܟܠ ܐܢܫ ܘܬܘܒ ܥܠ ܐܠܗ̈ܐ ܡܝܘ̈ܬܐ ܐܬܥܗܕ<EOS>ܘܒܢ̈ܝܐ ܡܝܘ̈ܬܐ ܕܕܡܝܢ ܠܐܒܗܝ̈ܗܘܢ ܘܓܠܝܐܝܬ ܠܐܒܗ̈ܐ ܕܝܠܗܘܢ ܐܡܪܝܢ ܕܝܕܥܝܢ ܘܠܐ ܡܬܚܦܐ<EOS>ܟܕ ܐܡܿܪ ܕܠܐ ܡܫܟܚܐ ܗܟܝܠ ܕܠܒܢ̈ܝ ܐܠܗ̈ܐ ܠܐ ܢܗܝܡܢ<EOS> ܘܡܢ ܕܘܟܬܗ ܐܟܠ ܩܪ̈ܨܝܗܘܢ ܕܝܠܗܘܢ<EOS>ܕܕܠܐ ܕܡܘ̈ܬܐ ܘܕܠܐ ܬܚܘ̈ܝܬܐ ܫܪ̈ܝܪܬܐ ܐܡܼܪܘ<EOS> ܘܡܘܣܦ ܕܢܫܪ ܐܢܘܢ ܐܝܟ ܕܥܠ ܕܝܠܗܘܢ ܐܡܪܝܢ<EOS>ܕܡܫܬܥܝܢ ܘܡܠܝܐܝܬ ܒܛܝܠܐܝܬ ܠܐ ܐܡܿܪ ܕܡܫܬܥܝܢ ܐܠܐ ܕܐܝܟ ܕܐܡܪܝܢ ܕܡܫܬܥܝܢ ܘܢܬܛܦܝܣ ܠܗܘܢ<EOS>ܕܝܠܢ ܠܡ ܕܒܢ̈ܝ ܐܠܗ̈ܐ ܐܢܘܢ ܘܡܢ ܐܝܟܐ ܠܗ ܗܕܐ ܡܠܦ ܕܐܡܿܪ ܕܐܝܟܢܐ ܕܐܡܪܘ<EOS> ܗܼܢܘܢ ܓܝܪ<EOS>ܐܡܪܘ ܗܕܐ ܘܠܐ ܗܘܐ ܐܢܐ<EOS> ܗܿܢܘ ܕܝܢ ܠܗܘܢ ܟܕ ܐܡܪܝܢ ܥܠ ܢܦܫܗܘܢ ܘܠܐ ܗܘܐ ܡܢ ܕܡܘ̈ܬܐ ܘܠܐ<EOS>ܒܝܕ ܬܚܘܝ̈ܬܐ ܡܫܟܚܝܢ ܕܢܩܝܡܘܢ ܥܠ ܢܦܫܗܘܢ ܒܪܡ ܢܗܝܡܢ ܐܢܘܢ ܘܐܡܼܪ ܒܬܪܗ ܗܟܢܐ ܗܟܝܠ ܐܝܟ<EOS>ܕܐܡܪܝܢ ܗܼܢܘܢ ܝܠܕܐ ܕܐܠܗ̈ܐ ܢܗܘܐ ܐܠܨܐܝܬ ܐܝܟ ܕܐܡܪܝܢ ܗܼܢܘܢ ܐܡܼܪ<EOS> ܠܐ ܓܝܪ ܐܝܟ ܕܝܠܝ<EOS>ܐܠܐ ܐܝܟ ܣܒܪܐ ܕܗܼܢܘܢ ܢܬܐܡܪܢ ܠܡ ܗܠܝܢ<EOS>ܠܗ<EOS> ܚܙܐ ܐܢܬ ܗܟܝܠ ܕܠܛܥܝܘܬܐ ܡܠܟ ܕܘܿܠܐ ܕܢܩܦ ܘܡܛܠ ܐܝܕܐ ܥܠܬܐ ܡܩܝܡ<EOS>ܕܠܐ ܡܛܠ ܡܕܡ ܐܚܪܝܢܿ ܐܠܐ ܡܛܠ ܢܡܘܣܐ ܗܿܢܘ ܕܝܢ ܡܛܠ ܡܘܬܐ ܕܬܠܐ ܡܢ ܢܡܘܣܐ<EOS> ܘܗܼܝ ܗܕܐ<EOS>ܓܠܝܐܝܬ ܐܘܕܝ ܕܐܡܼܪ<EOS> ܕܟܕ ܢܩܝܦܝܢ ܐܢܚܢܢ ܠܢܡܘܣܐ ܢܗܝܡܢ<EOS> ܘܕܚܠܬܐ ܟܝ ܕܡܢ ܒܢ̈ܝ ܐܢܫܐ<EOS>ܘܢܡܘܣܐ ܐܥܒܼܪܬ ܡܢ ܦܝܠܘܣ̈ܦܐ ܠܗܿܝ ܕܚܠܬܐ ܘܢܡܘܣܐ ܕܫܪܪܐ<EOS> ܘܐܝܟܐ ܐܢܝܢ ܗܠܝܢ ܡܝܬܪ̈ܬܐ<EOS>ܘܚܟܝ̈ܡܬܐ ܕܗܕܼܘ ܠܫܢܐ ܦܐܝܐ ܕܒܐܝܕܗܝܢ ܡܠܝܐܝܬ ܒܠܫܢܐ ܬܡܝܗܐ ܗܟܢܐ ܪܘܪܒܐܝܬ ܐܡܿܪ ܗܘܐ<EOS>ܠܘ<EOS> ܡܢ ܡܪܕܘܬܐ ܓܝܪ ܠܐ ܢܡܘܣܐ ܘܐܦܠܐ ܚܕ ܛܟܣܐ ܡܝܬܪ ܘܐܦ ܠܐ ܟܐܢܐ ܗܕܐ<EOS>ܕܡܕܥܐ ܢܫܬܡܥ ܠܡܕܡ ܐܘ ܢܫܬܥܒܕ ܐܠܐ ܪܫܐ ܐܝܬܘܗܝ ܕܟܘܠ݀ ܐܢ ܫܪܝܪܐܝܬ ܒܪ ܚܐܪ̈ܐ ܐܝܬܘܗܝ<EOS>ܒܟܝܢܗ ܘܗܼܘܝܘ ܗܢܐ ܗܿܘ ܕܐܡܼܪ ܕܠܐܝܟܐ ܕܐܢܫ ܣܐܡ ܢܦܫܗ ܕܣܒܪ ܕܡܝܬܪܐ ܗܝ݀ ܬܡܢ ܘܠܐ ܐܝܟ<EOS>ܕܣܒܪ ܐܢܐ ܕܢܩܘܐ ܒܡܚܫܘܠܐ ܟܕ ܠܡܕܡ ܠܐ ܢܚܫܘܒ ܠܐ ܠܡܘܬܐ ܘܐܦ ܠܐ ܠܡܕܡ ܐܚܪܝܢ ܩܕܡ<EOS>ܣܢܝ̈ܬܐ ܘܒܬܪܗܝܢ ܐܡܼܪ ܕܗܕܐ ܓܝܪ ܕܢܕܚܠ ܡܢ ܡܘܬܐ ܐܘ ܓܒܪ̈ܐ ܠܐ ܗܘܐ ܡܕܡ ܗܝ ܐܚܪܝܢ ܐܠܐ ܕܢܒܣܪ ܐܢܫ ܕܚܟܝܡܐ ܗܿܘ<EOS> ܟܕ ܠܐ ܗܘܐ ܚܟܝܡܐ<EOS>ܠܙ<EOS> ܥܠ ܡܢܐ ܗܟܝܠ ܐܘ ܚܟܝܡܐ ܒܬܪ ܗܠܝܢ ܒܢ̈ܬ ܩ̈ܠܐ ܡܢ ܡܘܬܐ ܐܬܙܪܥܬ<EOS>ܘܠܐܠܗ̈ܐ ܡܝ̈ܘܬܐ ܡܛܠ ܢܡܘܣܐ ܡܬܕܢܐ ܐܢܬ ܕܬܝܩܪ ܘܥܠ ܡܢܐ ܕܝܢ ܠܒܢ̈ܝ ܐܠܗ̈ܐ ܗܿܢܘܢ ܕܕܢܫܪ<EOS>ܐܢܘܢ ܘܕܢܬܛܦܝܣ ܠܗܘܢ ܡܫܘܝܬ<EOS> ܒܡܠܬܟ ܡܟܐܪ ܐܢܬ ܘܡܦܠܥ ܐܢܬ ܕܠܐ ܡܕܡ ܚܠܝܡܐܝܬ ܘܐܦܠܐ ܡܕܡ<EOS>ܡܢ ܬܚܘ̈ܝܬܐ ܥܠ ܐܒܗ̈ܐ ܕܝܠܗܘܢ ܐܡܼܪܘ ܘܐܝܟܢܐ ܟܕܒܗܠܝܢ ܐܟܠ ܐܢܬ ܩܪ̈ܨܝܗܘܢ ܠܒܢ̈ܝ ܐܢܫܐ<EOS>ܡܠܟ ܐܢܬ ܕܢܫܪܘܢ ܐܢܘܢܿ ܘܕܐܝܠܝܢ ܐܢܘܢ ܐܒܗ̈ܬܐ ܕܗܠܝܢ ܢܬܒܩܐ<EOS>ܠܚ<EOS> ܠܐܪܥܐ ܠܡ ܘܠܫܡܝܐ ܗܼܘܘ ܒܢ̈ܝܐ ܐܘܩܝܢܘܣ ܘܛܬܐܣ ܘܬܘܒ ܦܪܘܩܘܣ<EOS>ܘܩܪܢܘܣ ܘܪܗܐܐ<EOS> ܘܟܢ ܡܢ ܒܬܪ ܗܠܝܢ ܟܠܗܘܢ ܙܘܣ ܘܗܐܪܐ݀ ܙܘܣ ܡܢ ܒܬܪ ܐܪܥܐ ܘܫܡܝܐ ܙܘܣ ܒܬܪ<EOS>ܩܪܘܢܘܣ ܘܪܗܐܐ ܡܢ ܒܬܪ ܗܠܝܢ ܟܠܗܘܢ ܡܢܐ ܐܡܿܪ ܐܢܬ ܐܘ ܙܪܝܙܐ<EOS> ܐܝܟܘ ܙܘܣ ܗܿܘ ܪܒܐ ܗܿܘ<EOS>ܕܒܫܡܝܐ ܡܪܟܒܬܐ ܕܦܪܚܐ ܪܕܦ<EOS> ܐܘ ܠܐ ܗܘܐ ܕܝܠܟ ܗܘܬ ܡܠܬܐ ܗܿܝ ܕܟܠ ܐܢܫ ܩܥܐ ܥܠܝܗܿ<EOS>ܘܡܬܕܡܪ ܟܕ ܐܡܿܪ ܐܢܬ ܗܟܢ<EOS>ܠܛ<EOS> ܗܼܘ ܗܟܝܠ ܙܘܣ ܪܒܐ ܒܫܡܝܐ ܪܕܦ ܡܪܟܒܬܐ ܕܦܪܚܐ ܘܕܒܪ<EOS> ܘܠܗ ܠܗܢܐ<EOS>ܢܩܝܦܝܢ ܚܝ̈ܠܘܬܐ ܕܐܠܗ̈ܐ ܘܕܕ̈ܝܘܐ<EOS>ܡ<EOS> ܐܠܐ ܗܠܝܢ ܠܐ ܝܕܥ ܐܢܐ<EOS> ܡܢ ܐܝܡܟܐ ܒܬܪ ܐܪܥܐ ܘܒܬܪ ܝܡܐ ܘܒܬܪ<EOS>ܐܘܩܝܢܘܣ ܘܒܬܪ ܪܗܐܐ ܘܩܪܘܢܘܣ ܡܝܘ̈ܬܐ ܐܬܚܙܝ ܙܘܣ ܘܐܝܟܢܐ ܢܩܦܐ ܡܠܬܟ ܗܕܐ ܠܗܿܝ<EOS> ܢܬܛܦܝܣ<EOS>ܠܗܿܢܘܢ ܕܐܡܼܪܘ ܡܢ ܩܕܡܝܢ<EOS> ܕܒܢ̈ܝ ܐܠܗ̈ܐ ܐܝܬܝܗܘܢ ܐܝܟ ܕܐܡܪܝܢ ܘܓܠܝܐܝܬ ܠܐܒܗ̈ܐ ܕܝܠܗܘܢ<EOS>ܝܕܥܝܢ ܠܐ ܗܟܝܠ ܡܫܟܚܐ ܕܠܒܢ̈ܝ ܐܠܗ̈ܐ ܠܐ ܢܫܪ ܟܕ ܗܐ ܕܠܐ ܕܡܘ̈ܬܐ ܘܕܠܐ ܬܚܘ̈ܝܬܐ ܫܪܝܪܬܐ<EOS>ܐܡܪܝܢ ܘܡܘܣܦ ܗܟܢܐ ܗܟܝܠ ܐܝܟ ܕܗܼܢܘܢ ܐܡܪܝܢ ܝܠܕܐ ܕܥܠ ܗܠܝܢ ܐܠܗ̈ܐ ܢܗܘܐ ܘܢܬܐܡܪ݀ ܘܚܙ<EOS>ܒܬܪܗܿ ܡܠܬܐ ܐܪܝܟܬܐ ܘܬܫܥܝܬܐ ܗܝ ܕܝܠܕܐ ܕܐܠܗ̈ܐ ܕܐܡܪܝܢ ܦܘ̈ܐܛܐ<EOS> ܘܥܠܝܗܿ ܡܫܪܪ ܠܢ<EOS>ܘܐܡܿܪ ܕܢ ܩܪܘܢܘܣ ܘܪܗܐܐ ܙܘܣ ܘܗܐܪܐ ܘܒܘܠܗܘܢ ܗܝܠܢ ܕܝܕܥܝܢ ܐܢܚܢܢ ܘܐܚܝ̈ܗܘܢ ܕܗܠܝܢ<EOS>ܡܬܐܡܪܝܢ ܟܘܠܗܘܢ ܘܬܘܒ ܐܚܪ̈ܢܐ ܒܢܝ̈ܐ ܕܝܠܗܘܢ ܕܗܠܝܢ ܡܐ<EOS>ܡܬܒܩܐܐܢܬ ܒܗ ܗܟܝܠ ܟܕ ܡܫܬܥܐ ܗܢܐ ܓܒܪܐ݀ ܘܡܫܬܥܐ ܠܐ ܗܘܐ ܠܐܝܠܝܢ ܕܠܐ ܩܫܝܢ<EOS> ܠܐ ܒܪܫܥ<EOS>ܘܒܗܠܝܢ ܕܠܩܘܒܠܐ ܕܦܝܠܘܣܦܘܬܐ ܕܝܠܗ<EOS> ܗܼܘ ܗܘܐ ܓܝܪܗܢܐ ܗܘ ܕܒܦܘܠܝܛܝܐ ܢܩܕܐܝܬ ܠܗܿܢܘܢ<EOS>ܕܗܪܟܐ ܩܪܐ ܠܗܘܢ ܒܢ̈ܝ ܐܠܗ̈ܐ ܡܠܝܐܝܬ ܠܗܿܢܘܢ ܩܕܗܡܝܐ ܕܥܠ ܐܠܗܘܬܗܘܢ ܐܫܬܥܝܘ ܠܗ ܠܗܡܪܘܣ<EOS>ܘܠܗܣܝܕܘܣ ܘܩܕܡ ܗܠܝܢ ܠܐܪܦܘܣ ܡܢ ܦܘܠܛܝܐ ܕܝܠܗ ܠܪܘܚܩܐ ܛܪܕ ܘܗܫܐ ܡܠܟ ܗܘ ܦܝܠܘܣܦܐ<EOS>ܕܠܗܘܢ ܠܗܠܝܢ ܢܗܝܡܢ݀ ܟܕ ܡܫܡܗ ܠܗܘܢ ܒܢ̈ܝ ܐܠܗ̈ܐ<EOS> ܘܐܠܗ̈ܐ ܒܬܪ ܐܪܥܐ ܘܫܡܝܐ݀ ܘܒܬܪ<EOS>ܐܘܣܝܐ ܪܛܝܒܬܐ ܗܿܝ ܕܩܪܐ ܠܗ ܐܘܩܝܢܘܣ ܒܝܠܕܐ ܘܒܚܒܠܐ ܒܥܐ ܘܠܗܿܘ ܐܒܐ ܕܟܠܗܘܢ ܒܢ̈ܝ ܐܢܫܐ<EOS>ܘܕܐܠܗ̈ܐ<EOS> ܘܗܐܪܐ ܘܗܿܢܢ ܐܚܪ̈ܢܐ ܕܒܬܪܗܘܢ ܕܐܡܼܪ ܕܡܬܐܡܪܝܢ ܐܚܝ̈ܗܘܢ ܘܒܢܝ̈ܗܘܢ ܕܗܠܝܢ<EOS>ܕܡܢ ܪܥܐ ܐܝܬܝܗܘܢ ܘܡܢ ܐܘܩܝܢܘܣ ܡܘܕܐ ܘܒܬܪܟܢ ܕܢܣܓܕܘܢ ܠܗܘܢ ܐܝܟ ܕܠܐܠܗ̈ܐ ܡܠܟ ܘܐܝܟܐ<EOS>ܗܝ ܗܼܝ ܪܒܘܬܐ ܕܐܘܣ̈ܝܣ ܝܕܘܥ̈ܬܢܝܬܐ ܘܐܝܟܐ ܗܝ ܕܡܘܬܐ ܕܠܐ ܓܫܘܡ ܕܠܗܠ݀ ܡܢ ܥܠܡܐ ܐܘ ܗܿܝ<EOS>ܬܫܥܝܬܐ ܐܠܗܝܬܐ ܕܥܠ ܟܝܢܐ ܕܠܐܓܘܢܐ ܘܕܠܐ ܕܡܘܬܐ<EOS> ܘܐܢ ܕܝܢ ܟܠ ܢܦܫ ܠܐ ܡܝܬܐ ܠܡܢܐ<EOS>ܠܡܝ̈ܘܬܐ ܡܫܥܒܕ ܐܢܬ<EOS> ܠܐ ܡܝ̈ܘܬܐ ܘܠܓܘܫ̈ܡܐ ܕܕ̈ܝܘܐ ܠܗܿܘ ܕܠܐ ܓܫܘܡ ܘܠܐܘܣܝܐ ܝܕܘܥܬܢܝܬܐ<EOS>ܘܡܠܝܠܬܐ ܠܗܿܢܘܢ ܕܒܪܓܫܬܐ ܘܡܬܚܒ̈ܠܢܐ ܫܦܝܪ ܗܟܝܠ ܡܣܬܒܪ ܠܝ ܕܠܗܢ ܓܒܪܐ ܝܬܝܪ ܢ ܫܪܟܐ<EOS>ܐܥܕܘܠ݀ ܟܕ ܗܐ ܚܘܒ ܢܓܕ ܠܝ ܠܘܬܗ ܡܛܠ ܐܚܝܢܘܬܐ ܕܝܘ̈ܠܦܢܘܗܝ ܗܿܢܘ ܓܝܪ ܒܠܚܘܕܘܗܝ ܡܢ<EOS>ܟܠܗܘܢ ܝܘ̈ܢܝܐ ܡܣܬܒܪ ܠܝ ܕܢܩܦ ܠܬܪ̈ܥܐ ܒܪ̈ܝܐ ܕܫܪܪܐ ܘܐܚܝܢܘܬܐ ܕܠܘܬܢ ܒܡ̈ܠܐ ܣܓܝ̈ܐܬܐ<EOS>ܚܘܝ<EOS> ܐܠܐ ܠܐ ܢܬܝܩܪ ܗܢܐ ܓܒܪܐ ܡܢ ܫܪܪܐ ܕܡܛܠ ܗܕܐ<EOS> ܡܣܬܒܪ ܠܝ ܕܡܢ ܟܠܗܘܢ ܝܬܝܪܐܝܬ ܒܗ<EOS>ܐܬܥܕܠ݀ ܗܿܘ ܓܝܪ ܕܪܚܡܐ ܗܘ ܕܢܚܐ ܘܐܝܠܝܢ ܕܢܩܦܢ ܠܝܘܠܦܢܐ ܣܥܪ ܠܡܘܬܐ ܩܪ̈ܨܘܗܝ ܢܬܐܟܠܘܢܿ<EOS>ܘܟܕ ܣܒܪ ܕܠܝܬ ܐܠܗ̈ܐ ܒܪܡ ܕܝܢ ܢܬܕܢܐ ܕܐܝܟ ܕܐܚܪ̈ܢܐ ܚܝ̈ܐ ܠܐ ܝܕܥ݀ ܐܠܐܗܠܝܢ ܕܩܪ̈ܝܒܝܢ<EOS>ܒܠܚܘܕ<EOS>ܡܒ<EOS> ܦܪ̈ܦܛܝܛܝܩܐ ܕܝܢ ܗܟܐܢ ܠܣܒܪܐ ܕܕܐܡ ܠܕܗܢܐ ܡܫܪܝܐܢ ܕܗܕܐ ܦܝܠܘܣܦܘܬܐ<EOS>ܢܩܦܘ݀ ܘܕܣܒܪܘ ܕܡܝܘܬܬܐ ܗܝ ܢܦܫܐ ܕܒܒܢ̈ܝ ܐܢܫܐ ܘܕܡܘܬܗ ܘܓܘܫܡܗ ܕܐܢܛܠܟܝܐ ܐܝܬܘܗܝ<EOS>ܐܡܼܪܘ݀ ܚܠܦ ܚܝ̈ܐ ܗܠܝܢ<EOS> ܕܗܪܟܐ ܕܠܗܘܢ ܒܠܚܘܕ ܝܕܥܘ ܬܚܝܬ ܣܓܝ̈ܐܐ ܢܦܠܘܢ<EOS>ܘܕܠܐ ܐܝܬܝܗܘܢ ܐܠܗ̈ܐ ܡܢ ܡܬܘܡ ܗܿܢܘܢ ܕܐܝܟ ܢܡܘܣܐ ܕܦܘܠܝܛܝܐ ܣܒܪܘ ܡܛܠ ܕܚܠܬܐ ܕܡܘܬܐ<EOS>ܘܡܛܠ ܡܣܡ ܒܪܫܐ ܕܡܢ ܢܡܘܣܐ ܢܬܕܢܘܢ<EOS>ܡܓ<EOS> ܘܐܣ̈ܛܘܐܝܩܐ ܬܘܒ ܕܐܠܼܦܘ ܕܓܘܫܡܐ ܐܝܬܘܗܝ ܟܠ݀ ܘܕܗܢܐ ܥܠܡܐ ܡܬܪܓܫܢܐ<EOS>ܗܼܘܝܘ ܒܠܚܘܕܘܗܝ ܐܝܬܘܗܝ ܐܠܗܐ ܘܕܐܠܗ̈ܐ ܐܝܬܝܗܘܢ ܡܢ̈ܘܬܗ ܕܗܢܐ ܢܦܫܗܘܢ ܐܦܝܣܘ ܐܝܠܝܢ<EOS>ܕܠܗܠܝܢ ܝܘ̈ܠܦܢܝܗܘܢ ܢܩܦܢ ܢܣܥܪܘܢ ܘܐܦܢ ܣܢܝ̈ܬܐ ܐܝܬܝܗܝܢ ܕܡܛܠ ܗܕܐ ܕܠܡܢ̈ܘܬܗ ܕܥܠܡܐ<EOS>ܐܠܗ̈ܐ ܩܪܘ ܘܠܐܘܣܝܐ ܐܪܥܢܝܬܐ ܣܓܕܘ ܠܒܪ ܡܢ ܥܕܠܝܐ ܟܝ ܢܗܘܘܢ݀ ܘܗܼܢܘܢ ܕܝܢ ܕܬܚܡܘ<EOS>ܕܐܣ̈ܛܘܟܣܐ ܐܝܬܝܗܘܢ ܫܘܪܝܐ ܕܟܘܠ ܢܩܦܐܝܬ ܠܐܣ̈ܛܘܟܣܐ ܢܣܓܕܘܢ<EOS>ܡܕ<EOS> ܘܗܼܘ ܕܝܢ ܕܐܝܟ ܕܒܓܠܢܐ ܐܠܗܝܐ ܬܚܡ<EOS> ܕܡܢܐ ܗܘ ܕܐܝܬܘܗܝ ܟܒܠ ܙܒܢ<EOS>ܘܕܢܗܘܐ ܠܐ ܡܫܟܚ ܘܡܢܐܗܘ ܕܒܝܕܥܬܐ ܥܡ ܡܠܬܐ ܡܠܒܟ ܘܒܟܠ ܙܒܢ ܐܟܘܬܗ ܘܐܝܟ ܟܟܡܐ ܕܝܐܬܘܗܝ<EOS>ܗܘܐ ܐܡܪ ܘܓܠܝܐܝܬ ܘܒܫܡ̈ܗܐ ܓܠܝܐ ܫܦܝܪ ܘܚܟܝܡܐܝܬ ܬܫܥܝܬܐ ܐܠܗܝܬܐ ܫܪܝܪܬܐ ܐܝܟ ܟܝܢܐ ܡܠܠ<EOS>ܒܗܠܝܢ ܕܐܡܼܪ<EOS> ܗܼܘ ܗܟܝܠ ܐܠܗܐ݀ ܐܝܟܢܐ ܕܐܦ ܡܠܬܢ ܥܬܝܩܬܐ ܫܘܪܝܐ ܘܚܪܬܐ ܘܡܨܥܝܘܬܐ ܕܗܢܐ<EOS>ܟܠ ܡܕܡ ܕܐܝܬܘܗܝ ܐܚܝܕ ܘܬܪܝܨܐܝܬ ܡܫܠܡ ܟܕ ܪܕܐ ܐܝܟ ܟܝܼܢܐ<EOS> ܠܗ ܕܝܢ ܒܟܠ ܙܒܢ ܢܩܝܦܐ<EOS>ܟܐܢܘܬܐ ܟܕ ܠܗܿܢܘܢ ܕܡܦܝܫܝܢ ܡܢ ܢܡܘܣܐ ܐܠܗܝܐ ܣܝܡܐ ܒܪܫܗܘܢ ܘܐܝܟܢܐ ܐܦܝܫ ܡܢ ܢܡܘܣܐ<EOS>ܐܠܗܝܐ ܘܒܨܝܪܐܝܬ ܚܫܒ ܠܟܐܢܘܬܐ ܕܥܠ ܟܘܠ ܘܗܠܝܢ ܢܡܘ̈ܣܐ ܕܡܝܘ̈ܬܐ ܐܣܪܚ ܠܢ ܘܡܢ ܡܘܬܐ<EOS>ܗܢܐ݀ ܦܝܠܘܣܦܐ ܕܚܠ ܗܢܐ ܕܠܢܦܫܐ ܠܥܠ ܡܢ ܟܦܦܐ ܕܫܡܝܐ ܡܫܕܪ ܐܠܐ ܠܐ ܡܣܬܒܪܐ ܠܝ<EOS>ܕܚܠܝܡܐܝܬ ܢܛܪ ܗܘ ܗܢܐ ܓܒܪ ܕܗܝ ܗܕܐ ܢܦܫܐ ܕܒܢ̈ܝ ܐܢܫܐ ܠܐ ܡܝܘܬܬܐ ܗܝ<EOS> ܡܛܠ ܕܥܒܕ ܠܗ<EOS>ܝܘܠܦܢܗ ܕܓܘܐ<EOS> ܠܐ ܗܘܐ ܓܝܪ ܒܠܚܘܕ ܕܒܢ̈ܝ ܐܢܫܐ ܐܠܐ ܐܦ ܕܟ̈ܠܒܐ ܘܕܩܘ̈ܦܐ ܘܕܫܘܫ̈ܡܢܐ<EOS>ܘܕܪ̈ܟܫܐ ܘܕܚܡܪ̈ܐ ܘܕܫܪܟܐ ܕܚܝܘ̈ܬܐ ܕܠܐ ܡܠܬܐ ܕܢܦܫܗܘܢ ܠܐ ܡܝܘܬܬܐ ܗܝ<EOS> ܘܕܡܕܡ ܠܐ ܦܪܝܫܐ<EOS>ܡܢ ܢܦܫܐ ܕܦܝ̈ܠܘܣܦܐ ܒܐܘܣܝܐ ܕܝܠܗܿ ܐܓܒܛܐܝܬ ܐܡܼܪ ܕܣܒܪ ܕܗܼܢܝܢ ܗܠܝܢ ܡܫܚܠܦܢ ܟܠ ܓܢܣ̈ܐ<EOS>ܕܦܓܪܐ ܘܒܟܝܢܐ ܕܚܝܘ̈ܬܐ ܗܠܝܢ ܕܒܢ̈ܝ ܐܢܫܐ ܡܫܬܦܟܢ ܕܡܛܠ ܗܠܝܢ ܐܦ ܒܗܕܐ<EOS>ܢܣܬܠܐ<EOS> ܐܝܟܢܐ ܕܒܡܕܡ ܐܫܪ ܘܒܐܚܪܢܐ ܓܒܐ ܕܓܠ ܘܐܦܢ ܓܝܪ ܬܡܝܗܐ ܗܘ ܗܐ ܓܒܪܐ ܕܠܥܒܘܕܐ<EOS>ܘܠܒܪܘܝܐ ܕܗܢܐ ܟܠ ܐܫܟܚ ܕܢܕܪܟ ܐܠܐ ܡܛܠ ܕܠܐ ܐܦܩܗܿ ܠܡܠܬܐ ܕܟܐܢܘܬܐ ܒܟܠ ܐܢܫ ܝܬܝܪܐܝܬ<EOS>ܢܬܥܕܠ݀ ܡܛܠ ܕܝܕܥ ܠܐܠܗܐ ܘܠܐ ܐܝܟ ܕܠܐܠܗܐ ܫܒܚܗ<EOS> ܐܠܐ ܣܓܕ ܘܫܡܫ ܠܒܪܝܬܐ ܠܒܪ ܡܢ ܒܪܘܝܗ<EOS>ܘܐܠܗ̈ܐ ܡܫܡܗ ܘܣܓܕ ܠܗܿܢܘܢ ܕܒܓܘ̈ܫܡܐ ܕܡܬܚܙܝܢ ܩܒܝܥܝܢ ܠܫܡܫܐ ܘܣܗܪܐ ܘܟܘ<EOS>̈ܟܒܐ ܐܟܚܕܐ<EOS>ܘܒܚܕܐ ܡܘܕܐ ܕܥܒܝܕ̈ܐ ܐܢܘܢܿ ܘܡܬܚ̈ܒܠܢܐ ܡܪ̈ܟܒܐ ܒܟܝܢܗܘܢ ܘܢ ܢܘܪܐ ܘܡܢ ܐܪܥܐ ܘܡܢ ܫܪܟܐ<EOS>ܕܐܣ̈ܛܘܟܣܐ ܐܟܚܕܐ ܘܣܓܕ ܘܡܝܩܪ ܘܐܠܗ̈ܐ ܠܗܘܢ ܠܗܠܝܢ ܩܪܐ<EOS> ܘܗܝܕܝܢ ܬܘܒ ܡܢ ܒܬܪܟܢ<EOS>ܕܡܫܬܪ̈ܝܢܐ ܐܢܘܢ ܘܡܬܚ̈ܒܠܢܐ ܗܼܢܘܢ ܗܠܝ ܡܘܕܐ ܘܕܢܫܡܥܝܘܗܝ ܩܪܝܒܐ ܗܝ݀ ܟܕ ܐܡܿܪ ܒܛܝܡܐܘܣ<EOS>ܡܗ<EOS> ܐܠܗܐ ܕܐܠܗ̈ܐ ܕܐܢܐ ܒܪܘܝܟܘܢ ܟܠ ܡܕܡ ܗܟܝܠ ܕܐܬܐܣܪ ܡܫܬܪܝܢܐ ܗܘ<EOS>ܕܒܗܕܐ ܕܡܛܠ ܕܡܗܼܘܐ ܗܘܝܬܘܢ ܠܐ ܡܝܘ̈ܬܐ ܠܐ ܐܝܬܝܟܘܢ<EOS> ܘܐܦ ܠܐ ܠܐ ܡܫܬܪ̈ܝܢܐ ܡܠܝܐܝܬ<EOS>ܘܬܘܒ ܕܝܢ ܥܠ ܗܘܝܗܘܢ ܕܡܢ ܐܝܟܢܐ ܐܝܬܘܗܝ݀ ܘܐܝܟܢܐ ܡܬܬܚܡ݀ ܟܕ ܐܡܪ ܕܡܕܡ ܕܢܘܪܐ ܠܘܬ ܐܐܪ<EOS>ܗܟܢܐ ܐܐܪ ܠܘܬ ܡܝ̈ܐ<EOS> ܘܡܝ̈ܐ ܠܘܬ ܐܪܥܐ݀ ܕܡܢܗܘܢ ܐܣܪ ܘܐܩܝܡ ܫܡܝܐ݀ ܡܬܚܙܝ̈ܢܐ ܘܡܬܪ̈ܓܫܢܐ<EOS>ܘܒܝܕ ܗܠܝܢ ܘܡܢ ܗܠܝܢ ܕܗܟܢܐ ܐܢܘܢܿ ܘܡܢܝܢܗܘܢ ܐܪ̈ܒܥܐ ܓܘܫܡܗ ܕܥܠܡܐ ܗܘܐ<EOS> ܘܐܡܿܪ ܒܬܪܗ<EOS>ܘܠܗܘܝܐ ܕܙܒܢܐ ܡܛܠ ܕܢܗܘܐ ܙܒܢܐ ܫܡܫܐ ܘܣܗܪܐ ܘܚܡܫܐ ܐܚܪ̈ܢܐ ܟܘܟ̈ܒܐ ܕܐܝܬ ܠܗܘܢ ܟܘܢܝܐ<EOS>ܡܛܥܝܢܐ ܠܬܚܘܡܐ ܘܠܢܛܝܪܘܬܐ ܕܡܢܝܢܐ ܕܙܒܢܐ ܗܘܘ<EOS> ܘܓܘܫ̈ܡܐ ܕܝܢ ܥܒܕ ܐܢܘܢ ܠܚܕ ܚܕ ܡܢܗܘܢ<EOS>ܐܠܗܐ<EOS> ܘܣܡ ܐܢܘܢ ܒܡܪܕܝܬܐ<EOS> ܘܬܘܒ ܐܡܼܪ ܥܠ ܫܡܝܐ ܕܐܝܟܐܢ ܐܝܬܘܗܝ ܗܘܐ ܒܟܠܙܒܢ ܟܕ ܠܝܬ ܠܗ<EOS>ܫܘܪܝܐ ܕܗܘܝܐ ܘܐܦܠܐ ܚܕ ܐܘ ܗܘܐ ܒܫܘܪܝܐ ܕܪܫܝܬܐ ܐܝܕܐ ܕܗܝ<EOS> ܘܗܝܕܝܢ ܡܦܢܐ ܦܬܓܡܐ ܗܘ<EOS>ܠܢܦܫܗ ܟܕ ܐܡܿܪ ܡܗܘܐ ܗܘܐ ܘܡܬܚܞܙܝܢܐ ܗܘ ܓܝܪ ܘܡܬܪܓܫܢܐ ܐܝܬܘܗܝ<EOS> ܘܓܘܫܡܐ ܐܝܬ ܠܗ<EOS>ܘܟܠܗܘܢ ܐܝܠܝܢ ܕܗܟܢܐ ܡܬܪ̈ܓܫܢܐ ܐܢܘܢ ܘܐܝܠܝܢ ܕܡܬܪ̈ܓܫܢܐ ܐܢܘܢ ܒܣܒܪܐ ܡܬܠܒܟܝܢ ܘܐܬܚܙܝܘ<EOS>ܕܗܘ̈ܝ ܐܢܘܢ ܡܘ<EOS> ܗܿܘ ܗܟܝܠ ܕܗܟܢܐ ܥܠ ܗܠܝܢ ܫܦܝܪ ܘܬܩܢܐܝܬ ܐܡܿܪ݀<EOS>ܠܐ ܗܘܐ ܒܪܘܚܩܐ ܡܢ ܣܒܪܐ ܚܠܝܡܐ ܫܪܥ ܕܩܪܐ ܐܢܘܢ ܐܠܗ̈ܐ ܘܐܘܕܝ ܕܥܒܝܕ̈ܐ ܐܢܘܢ ܡܢ ܗܝܠܐ<EOS>ܡܬܚܒܠܢܝܬܐ ܕܓܘܫ̈ܡܐ ܕܢܘܪܐ ܘܕܡܝ̈ܐ ܘܐܘܕܝ ܕܥܒܝܕ̈ܐ ܐܢܘܢ ܡܢ ܗܝܠܐ ܡܬܚܝܒܠܢܝܬܐ ܕܓܘܫ̈ܡܐ<EOS>ܕܢܘܪܐ ܘܕܡܝ̈ܐ ܘܕܐܐܪ ܘܕܐܪܥܐ ܕܡܫܬܪ̈ܝܢܐ ܐܢܘܢ ܒܟܝܢܗܘܢ ܘܡܬܚܒ̈ܠܢܐ ܐܡܿܪ ܘܬܘܒ ܠܗܘܢ ܟܕ<EOS>ܗܼܢܘܢ ܐܠܗ̈ܐ ܡܝܩܪ̈ܐ ܡܫܡܗ<EOS> ܡܢܐ ܗܟܝܠ ܫܘܬܦܘܬܐ ܐܝܬ ܠܫܡܐ ܘܠܐܝܩܪܐ ܕܗܼܘ ܥܠܬܐ ܕܟܠܡܕܡ<EOS>ܠܘܬ ܓܘܫ̈ܡܐ ܡܬܪ̈ܓܫܢܐ ܘܡܫܬܪ̈ܝܢܐ<EOS> ܐܘ ܐܝܕܐ ܫܘܬܦܘܬܐ ܕܡܠܬܐ ܡܘܦܐ ܠܗܿܘ ܕܐܝܬܘܗܝ<EOS>ܒܟܠܙܒܢ ܘܕܢܗܘܐ ܠܐ ܡܫܟܚ ܠܘܬ ܗܿܘ ܕܗܘܐ ܒܟܠܙܒܢ ܘܡܡܬܘܡ ܠܐ ܐܝܬܘܗܝ ܐܝܟܢܐ ܕܠܗܠܝܢ<EOS>ܐܠܗ̈ܐ ܐܠܗܐ ܢܩܪܐ<EOS> ܐܢ ܓܝܪ ܒܫܪܪܐ ܐܠܗܐ ܗܘ<EOS> ܗܿܘ ܕܐܝܬܘܗܝ ܒܟܠ ܙܒܢ ܘܕܢܗܘܐ ܠܝܬ ܠܗ ܟܠ<EOS>ܡܐ ܕܠܐ ܗܘܐ ܗܟܢܐ ܠܐ ܗܘܐ ܐܠܗܐ ܘܐܢ ܕܝܢ ܐܠܗܐ ܗܘ ܗܿܘ ܕܗܼܘܐ ܒܟܠܙܒܢ ܘܡܡܬܘܡ ܠܐ<EOS>ܐܝܬܘܗܝ<EOS> ܐܝܢܐ ܕܐܚܪܢܝܐܝܬ ܗܘ ܠܐ ܗܘܐ ܐܠܗܐ ܘܐܝܕܐ ܡܠܬܐ ܐܝܬ ܕܪܫܝܥ ܡܢ ܗܕܐ<EOS> ܬܪܝܢ ܓܝܪ<EOS>ܕܠܩܘܒܠܐ ܒܟܝܢܗܘܢ ܗܘ ܕܒܡܠܬܐ ܘܒܝܕܥܬܐ ܡܬܠܒܟ ܘܗܿܘ ܕܒܪܓܫܬܐ ܕܠܐ ܡܠܬܐ ܡܣܬܒܪ ܘܗܼܘ ܡܟܢ<EOS>ܕܢܣܥܘܪ ܘܗܼܘ ܕܢܚܫ ܐܝܟܢܐ ܗܠܝܢ ܕܠܩܘܒܠܐ ܠܚܕ ܫܡܐ ܢܫܘܘܢ<EOS> ܕܡ̈ܝܐ ܗܝ ܓܝܪ ܕܐܟܙܢܐ ܕܐܢܫ<EOS>ܢܬܕܡܪ ܒܚܟܡܬܐ ܕܪܝܫ ܢܓܪ̈ܐ ܘܠܥܒܕܐ ܗܘ ܕܡܢܗ ܗܘܐ ܠܗ ܠܐܝܩܪܐ ܢܩܦ ܘܠܛܟܣܐ ܢܗܦܘܟ<EOS>ܘܠܐܠܦܐ ܐܢ ܐܢܫ ܢܩܪܐ ܩܘܒܪܢܛܐ ܘܗܢܝܘܟܐ ܠܡܪܟܒܬܐ ܕܪ̈ܟܫܐ<EOS> ܗܟܢܐ ܗܟܝܠ ܣܓܝ ܐܣܟܠ ܗܘ<EOS>ܕܠܒܪܝܬܐ ܕܐܠܗܐ ܐܡܪܚ ܕܢܩܪܐ ܐܠܗ̈ܐ ܟܕ ܗܐ ܠܐ ܛܥܝܐ ܠܗ<EOS> ܐܠܐ ܐܦ ܓܠܝܐܝܬ ܐܘܕܝ ܕܒܐܣܘܪܐ<EOS>ܕܐܠܗܐ ܒܪܘܝܐ ܕܟܠ ܐܣܝܪ̈ܝܢ ܘܡܢ ܐܣܛܘܟ̈ܣܐ ܕܠܐ ܢܦܫܐ ܢܘܪܐ ܘܡܝ̈ܐ ܘܐܐܪ ܘܐܪܥܐ ܐܬܩܝܡܘ<EOS>ܐܠܐ ܘܐܦ ܗܢܐ ܗܟܢܐ<EOS>ܡܙ<EOS> ܘܡܢܐ ܡܬܒܥܐ ܠܝ ܗܫܐ ܕܠܓܠܝܢܐ ܐܝܬܐ ܕܐܝܟܢܐ ܐܝܟ ܕܒܣܕܪܐ ܐܬܟܢܫܘ<EOS>ܚܟܝ̈ܡܐ<EOS> ܘܐܬܦܣܩܘ ܥܠ ܚܕܕ̈ܐ ܘܐܬܦܪܫܘ ܘܐܝܟ ܕܒܣܕܝܪܘܬܐ ܕܩܪܒܐ ܘܕܬܟܬܘܫܐ ܐܙܕܝܢܘ ܠܘܩܒܠ<EOS>ܚܕܪ̈ܐ ܚܝܠܬܢܐܝܬ ܘܕܐܪܥܘ ܕܝܢ ܒܣܟܪ̈ܐ ܘܒܪܘܡܚܐ ܘܒܚܝܠܐ ܕܓܒܪ̈ܐ ܚܕ ܡܢ ܐܢܫܐ ܦܘ̈ܐܛܐ<EOS>ܢܐܡܪ ܟܕܗܐ ܣܘܓܐܐ ܕܫܓܘܫܝܐ ܡܥܒܒ ܗܘܐ ܕܡܚܒ̈ܠܢܐ ܘܕܡܬܚ̈ܒܠܢܐ ܬܟܬܘܫܐ ܓܝܪ ܕܓܢܒܪ̈ܐ<EOS>ܠܩܪܒܐ ܕܝܠܗܘܢ ܕܠܘܬ ܚܕܕ̈ܐ ܦܠܛܘܢ ܩܪܐ ܟܕ ܐܡܿܪ ܗܟܢܐ ܡܚ<EOS> ܘܗܐ<EOS>ܡܬܕܡܐ ܗܘܐ ܒܝܢܬܗܘܢ ܐܝܟ ܗܿܘ ܕܬܟܬܘܫܐ ܕܓܢܒܪ̈ܐ ܐܝܬ ܗܘܐ ܡܛܠ ܚܪܝܢܐ ܕܥܠ ܐܘܣܝܐ ܕܠܘܬ<EOS>ܚܕܕ̈ܐ<EOS>ܡܛ<EOS> ܐܠܐ ܗܼܘ ܦܠܛܘܢ ܥܠ ܗܿܢܘܢ ܕܡܢ ܩܕܡܘܗܝ ܐܘ ܥܠ ܗܿܢܘܢ ܕܥܡܗ ܗܘܘ<EOS>ܦܝܠܘܣ̈ܦܐ݀ ܗܠܝܢ ܐܡܼܪ ܘܕܐܝܠܝܢ ܕܝܢ ܐܦ ܗܼܘ ܒܬܪܗ ܩܥܐ ܗܿܢܘܢ ܕܠܒܫܘ ܙܝܢܐ ܠܩܘܒܠܗ ܓܠܝܐ<EOS>ܗܝ ܣܗܕܘܬܐ<EOS> ܡܢ ܬܠܡܝܕܘܬܐ ܓܝܪ ܕܡ̈ܠܘܗܝ ܫܢܝ ܐܪܣܛܛܠܣ ܘܟܘܠܗ ܟܢܫܗ ܕܗܢܐ ܕܣܕܪ ܠܘܩܒܠ<EOS>ܦܠܛܘܢ ܘܐܚܪ̈ܢܐ ܬܘܒ ܒܬܪܟܢ ܩܡܘ ܒܬܪ ܙܒܢ ܥܠܝܡ̈ܐ ܘܗܿܢܝܢ ܚܟܝ̈ܡܬܐ ܕܣܒܪܗ ܕܐܪܣܛܛܠܣ<EOS>ܐܟܣܼܘ<EOS> ܘܠܐܣ̈ܛܘܐܝܩܐ ܡܢ ܐܚܪܢܐ ܓܒܐ ܚܢܝܢ ܗܘܘ<EOS> ܐܚܪ̈ܢܐ ܣܩܦ̈ܛܝܩܐ ܕܝܢ ܠܦܪܪܗܘܢ<EOS>ܘܠܐܦܘܟܐ ܐܣܪܚܘ ܘܐܟܚܕ ܥܠ ܟܘܠ ܐܢܫ ܓܚܟܘ<EOS> ܟܠܗܘܢ ܓܝܪ ܡܠܝܐܝܬ ܩܪܒܐ ܪܒܐ ܕܢܦܫ̈ܬܐ ܠܘܩܒܠ<EOS>ܚܕܪ̈ܐ ܠܒܫܘ<EOS> ܘܒܨܝ ܩܠܝܠ ܐܝܟ ܕܒܪ̈ܘܡܚܐ ܘܒܣܟܪ̈ܐ ܒܝܕ ܡ̈ܠܐ ܐܙܕܝܢܘ ܘܐܩܪܒܘ<EOS> ܘܚܕ ܠܚܕ<EOS>ܐܪܡܝܘ<EOS> ܘܐܝܟܐ ܕܠܐ ܙܕܩ ܗܘܐ ܐܬܦܪܫܘ<EOS> ܘܐܝܟܐ ܕܐܠܨܐ ܗܘܬ ܕܡܢ ܟܠܗ ܚܝܠܗܘܢ ܢܬܟܬܫܘܢܿ ܠܐ<EOS>ܝܕܥܢܐ ܐܝܟܢܐ ܐܫܬܘܝܘ<EOS> ܘܝܬܝܪܐܝܬ ܒܛܥܝܘܬܐ ܕܐܠܗ̈ܐ ܣܓܝ̈ܐܐ<EOS> ܐܬܐܘܝܘ ܗܿܝ ܕܩܕܡ ܟܠ ܐܢܫ<EOS>ܘܝܬܝܪ ܡܢ ܟܠܗܘܢ ܒܢ̈ܝ ܐܢܫܐ ܝܕܥܝܢ ܗܘܘ ܕܠܐ ܡܕܡ ܗܝ<EOS> ܗܿܢܘ ܕܝܢ ܐܦܝܩܘܪ̈ܝܐ ܥܡ<EOS>ܐܘܣ̈ܛܐܝܩܐ ܘܐܪ̈ܣܛܛܠܝܩܐ ܥܡ ܦܠܛܘ̈ܢܝܩܐ ܘܦܝܣܝܩ̈ܝܐ ܥܡ ܣܩܦ̈ܛܝܩܐ ܐܟܚܕܐ ܥܡ ܢܫܝ̈ܗܘܢ<EOS>ܘܒܢ̈ܬܗܘܢ ܘܥܡ ܟܢܫܐ ܕܐܢܫܐ ܗܕ̈ܝܘܛܐ ܠܗܝ̈ܟܠܐ ܐܙܠܝܢ ܗܘܘ<EOS> ܘܠܦܬܟܪ̈ܐ ܕܠܐ ܢܦܫܐ ܕܒܕܡܘܬ<EOS>ܒܢ̈ܝ ܐܢܫܐ ܒܢܕܪܐ ܐܝܟ ܕܠܐܠܗ̈ܐ ܕܢܣܓܕܘܢ ܡܬܕܢܝܢ ܗܘܘ ܘܒܢܘܩܝܐ ܘܒܣܘܬܐ ܘܒܕܡܐ ܘܒܕ̈ܒܚܐ<EOS>ܕܚܝ̈ܘܬܐ ܕܠܐ ܡܠܬܐ ܕܡܝܩܪܝܢ ܠܗܠܝܢ ܕܢܦܫܗܘܢ ܡܚܝܘܢ ܗܘܘ ܘܒܗܕܐ ܚܕܐ ܒܠܚܘܕ ܒܥܠܕܒܒܘܬܗܘܢ<EOS>ܕܠܘܬ ܚܕܕ̈ܐ ܫܪܝܢ ܗܘܘ<EOS> ܒܗܕܐ ܕܟܠܗܘܢ ܒܛܝܠܐܝܬ݀ ܥܠ ܗܕܐ ܛܥܝܘܬܗܘܢ ܡܘܕܝܢ ܗܘܘ<EOS> ܘܐܝܟܐ<EOS>ܕܫܪܝܪܬܐ ܓܠܝܐ ܗܘܬ ܠܗܘܢ ܕܠܩܘܒܠܗܿ ܕܗܕܐ ܣܿܥܪܝܢ ܗܘܘ<EOS> ܕܙܕܩ ܗܘܐ ܕܐܝܟܐ ܕܐܝܕܥܬܗܘܢ<EOS>ܫܪܝܪܬܐ ܐܝܬܝܗܿ ܗܘܬ ܬܡܢ ܢܚܘܘܢ ܐܦ ܐܣܟܡܗܘܢ ܫܪܝܪܐ<EOS> ܕܢܬܟܬܫܘܢ ܚܠܦܝܗܿ ܘܢܩܪܒܘܢܿ ܘܐܢ<EOS>ܡܬܒܥܐ ܘܐܦ ܕܢܡܘܬܘܢ ܚܠܦ ܫܪܝܪܬܐ<EOS> ܕܠܝܠܐܝܬ ܒܚܘܒܐ ܢܩܒܠܘܢ ܐܝܟ ܐܢܫܐ ܕܡܫܬܒܗܝܪܢ<EOS>ܕܦܝܠܘܣ̈ܦܐ ܐܢܘܢ ܗܼܢܘܢ ܕܝܢ ܗܠܝܢ ܒܗܕܐ ܐܝܬܝܗܘܢ ܗܘܘ ܪ̈ܚܡܐ ܕܚܕܕ̈ܐ ܒܗܕܐ ܕܡܬܟܢܫܝܢ<EOS>ܗܘܘ ܠܕܓܠܘܬܐ ܘܒܗܿܢܘܢ ܕܠܐ ܘܿܠܐ ܗܘܐ ܕܢܬܟܬܫܘܢܿ ܡܛܠ ܟܣܝܘܬܐ ܕܗܠܝܢ ܕܠܐ<EOS>ܝܕܝܥܢ ܥܠ ܗܠܝܢ ܕܐܝܟ ܕܚܠܦ ܫܪܝܪܬܐ ܡܬܚܪܝܢ ܗܘܘ ܘܕܠܝܠܐܝܬ ܒ̈ܛܠܢܝܬܐ ܡܬܟܬܫܝܢ ܗܘܘ<EOS> ܟܕ<EOS>ܫܕܝܢ ܘܚܢܝܢ ܠܚܕܕ̈ܐ ܒܪ̈ܒܘܬܐ ܕܡܚܘ̈ܬܐ ܕܡ̈ܠܐ ܘܡܢܐ ܡܬܒܥܐ ܠܝ ܕܬܟܬܘܫܗܘܢ ܕܚܟ̈ܝܡܐ ܕܠܘܬ<EOS>ܚܕܕ̈ܐ ܘܡ̈ܠܝܗܘܢ ܕܠܩܘܒܠܐ ܘܩܪܒܗܘܢ ܕܓܘܐ ܕܐܩܝܡܘ<EOS> ܕܢܦܠܘ ܒܗ<EOS> ܡܛܠ ܕܐܬܚܫܚܘ ܒܚܟܡܬܐ<EOS>ܐܢܫܝܬܐ<EOS> ܘܒܚܘܫܒܐ ܕܬܪܥܝܬܐ ܡܝܘܬܬܐ<EOS> ܘܠܐ ܐܣܬܩܒܠ ܠܗܘܢܐܠܗܐ ܡܠܦܢܐ<EOS>ܢܢ<EOS> ܡܢܐ ܗܟܝܠ ܠܡܐ ܟܝ ܠܝܬ ܗܘܐ ܠܗܘܢ ܐܠܗܐ<EOS> ܠܗܿܢܘܢ ܕܥܠ ܗܠܝܢ ܐܬܟܬܫܘ<EOS>ܘܗܐ ܣܓܝ ܗܘ ܠܘܬܗܘܢ ܟܢܫܐ ܕܐܠܗ̈ܐ ܕܗܿܘ ܕܡܢ ܕܠܦܘܣ ܘܕܗܿܘ ܕܡܢ ܡܠܝܛܘܣ ܩܿܨܡ ܗܘܐ݀<EOS>ܘܕܐܚܪܢܐ ܡܢ ܓܒܐ ܐܚܪܢܐ<EOS> ܩܿܥܐ ܗܘܐ ܐܠܐ ܘܐܦܠܐ ܚܕ ܡܢ ܗܠܝܢ ܐܫܟܚ ܕܢܗܘܐ ܡܠܦܢܐ ܠܗܿܢܘܢ<EOS>ܚܟ̈ܝܡܐ ܕܢܕܪܟܘܢ ܫܪܪܐ<EOS> ܣܓܕܝܢ ܗܘܘ ܕܝܢ ܟܠܗܘܢ ܐܝܟ ܐܒܗܝ̈ܗܘܢ ܠܗܠܝܢ<EOS> ܘܕܐܠܗ̈ܐ ܐܢܘܢ<EOS>ܡܘܕܝܢ ܗܘܘ ܟܘܠܗܘܢ ܝܘܢ̈ܝܐ ܘܠܐ ܡܕܡ ܝܬܝܪ ܐܬܥܕܪܘ ܠܡܫܟܚܢܘܬܐ ܕܝܘ̈ܠܦܢܐ ܐܠܗ̈ܝܐ݀ ܟܕ ܗܐ<EOS>ܠܐ ܡܕܡ ܥܘܟܪܐ ܐܝܬ ܗܘ ܠܗܘܢ ܕܡܢ ܕܘܟܬܗ ܒܫܪܪܐ ܢܬܪܕܘܢ ܕܢܬܚܫܚܘܢ ܒܐܠܗ̈ܐ ܡܠܦܢ̈ܐ ܗܿܢܘܢ<EOS>ܕܥܠ ܐܪܥܐ ܩܪ̈ܝܒܝܢ ܠܗܘܢ ܘܠܐ ܢܬܟܬܫܘܢ ܘܠܐ ܢܗܪܘܢ ܥܡ ܚܕ̈ܕܐ<EOS> ܐܠܐ ܕܢܫܬܩܿܘܢ ܡܢ ܡܨܘܬܐ<EOS>ܘܢܫܐܠܘܢ ܠܐܠܗ̈ܐ ܥܠ ܗܠܝܢ ܕܚܪܝܢ ܘܫܪܝܪܬܐ ܐܝܟ ܕܡܢ ܡܐܣܝ̈ܢܐ ܢܐܠܦܘܢ ܘܢܬܥܕܪܘܢ ܘܩܘܕܡܐ<EOS>ܘܿܠܐ ܗܘܐ ܠܒܝܬ ܐܦܝܩܘܪܣ ܕܢܐܠܦܘܢ ܕܠܐ ܢܗܘܘܢ ܕܠܐ ܐܠܗ̈ܐ<EOS> ܘܠܐ ܢܫܬܥܒܕܘܢ ܠܢܝܚܐ<EOS> ܘܠܐ<EOS>ܢܬܠܠܠܘܢ ܒܗܿܢܝܢ ܕܓܘܚܟܐ ܕܠܓܘܫ̈ܡܐ ܩܛܝ̈ܢܐ ܕܠܐ ܡܬܦܣܩܝܢ ܚܝܠܐ ܕܥܒܘܕܘܬܐ ܕܥܠܡܐ ܢܣܝܡܘܢ<EOS>ܐܠܐ ܢܬܛܦܝܣܘܢ ܡܢܗܘܢ ܕܐܠܗ̈ܐ ܟܕ ܡܬܪܕܝܢ ܗܠܝܢ ܕܥܠܝܗܘܢ ܘܠܒܝܬ ܐܪܣܛܛܠܣ ܕܝܢ ܕܒܗܝܢ<EOS>ܒܥܝܢܝ̈ܗܘܢ ܚܙܝܢ ܗܝ̈ܟܠܐ ܘܚܘ̈ܓܒܐ ܘܨܠ̈ܡܐ ܥܠ ܐܪܥܐ<EOS> ܠܐ ܗܘܐ ܕܚܕ ܐܠܐ ܕܪ̈ܒܘܬܐ ܒܟܠ<EOS>ܡܕܝܢܬܐ ܘܒܟܠ ܕܘܟ̈ܝܢ ܥܠ ܚܝܠܗܘܢ ܕܗܠܝܢ ܘܠܐ ܗܘܐ ܕܢܒܚܢܘܢ ܘܡܢܗ ܕܣܘܥܪܢܐ ܠܐ ܬܘܒ ܠܥܠ<EOS>ܡܢ ܫܡܝܐ ܘܐܦܠܐ ܠܥܠ ܡܢ ܣܗܪܐ ܢܚܒܫܘܢ ܡ̈ܠܐ ܕܥܠ ܒܛܝܠܘܬܐ<EOS> ܐܠܐ ܢܬܛܦܝܣܘܢܿ ܕܐܦ ܥܠ ܐܪܥܐ ܐܝܬ ܐܠܗ̈ܐ ܘܒܛܝܠ ܠܗܘܢ ܥܠ ܒܢܝ̈ ܐܢܫܐ ܕܥܡܗܘܢ ܐܢܘܢܿ ܘܕܢܐܠܦܘܢ<EOS>ܡܢܗܘܢ ܕܝܠܗܘܢ ܕܗܠܝܢ ܫܠܝܛ ܗܘܐ ܠܗܘܢ ܘܠܐ ܬܘܒ ܢܬܟܬܫܘܢ ܥܡ ܗܿܢܘܢ ܕܣܕܪܝܢ ܠܘܩܒܠܗܘܢ<EOS>ܕܐܝܟܢܐ ܡܝܘܬܬܐ ܗܝ ܢܦܫܐ ܐܘ ܠܐ ܡܝܘܬܬܐ ܐܝܬܝܗܿ<EOS> ܘܢܫܐܠܘܢ ܕܝܢ ܠܐܠܗܐ ܕܩܪܝܒ<EOS> ܘܢܩܒܠܘܢ<EOS>ܐܝܟ ܕܡܢ ܐܠܗ̈ܐ ܡܠܬܐ ܫܪܝܪܬܐ݀ ܗܟܢܐ ܐܦ ܠܣܛܘܐܝܩ̈ܐ ܘܗܟܢܐ ܐܦ ܠܦܠܛܘܢܝܩ̈ܐ<EOS> ܗܟܢܐ ܘܐܦ<EOS>ܠܣܩ̈ܦܛܝܩܐ ܗܿܢܘܢ ܕܡܬܩܪܝܢ ܦܪ̈ܕܗܘܢܝܐ ܗܟܢܐ ܬܘܒ ܘܐܦ ܠܗܢܿܘܢ ܕܡܢ ܩܕܝܡ ܕܐܬܩܼܪܝܘ<EOS>ܦܝܠܘܣ̈ܦܐ ܦܝܣ̈ܝܩܝܐ ܕܠܐ ܢܦܝܫܘܢ ܡܢ ܚܢܝܐ ܕܫܪܝܪܬܐ ܘܠܐ ܐܝܟ ܗܿܘ ܕܡܫܬܥܝܢ ܒܩܘܦ̈ܣܐ<EOS>ܦܝܣ̈ܝܩܝܐ ܕܠܐ ܢܦܝܫܘܢ ܡܢܚܢܝܐ ܕܫܪܝܪܬܐ ܘܠܐ ܐܝܟ ܗܿܘ ܕܡܫܬܥܝܢ ܒܩܘܦ̈ܣܐ݀ ܟܠ ܕܐܬ݀ܐ<EOS>ܠܪܥܝܢܗܘܢ ܢܣܒܪܘܢ ܥܠܘܗܝ ܕܫܪܪܐ ܗܘ<EOS> ܐܠܐ ܢܫܐܠܘܢ ܥܠ ܟܠܡܕܡ ܕܠܐ ܝܕܝܥ ܠܐܠܗ̈ܐ ܗܿܢܘܢ<EOS>ܕܥܡܪܝܢ ܥܡܗܘܢܿ ܐܠܐ ܐܦܠܐ ܚܕ ܡܢ ܚܟ̈ܝܡܐ ܣܥܪ ܗܠܝܢ<EOS> ܘܐܦܠܐ ܠܬܪܥܝܬܗ ܐܬܝ<EOS> ܘܠܡܐ ܟܝ ܕܠܐ<EOS>ܐܠܗ ܗܘܘ<EOS> ܘܒܐܠܗ̈ܐ ܒܪܥܝܢܐ ܕܪܫܥܐ ܡܐܢܬ ܠܗܘܢ ܘܒܥܕܘ ܗܕܐ ܐܠܐ ܗܟܢܐ ܕܠܐ ܐܠܗ ܟܠܗܘܢ<EOS>ܐܟܚܕܐ<EOS> ܘܝܬܝܪܐܝܬ ܦܝܠܘܣ̈ܦܐ ܡܬܚܞܙܝܢ ܕܐܝܬܝܗܘܢ ܘܡܢ ܒܢ̈ܝ ܐܢܫܐ ܣܟ̈ܠܐ ܣܓܝ ܒܝܫܝܢ<EOS>ܗܿܢܘܢ ܕܥܠ ܡܣܒܐ ܕܢܫ̈ܐ ܘܥܠ ܡܪܕܝܬܐ ܕܐܘܪܚܐ ܘܥܠ ܣܡܝܘܬܐ ܘܥܠ ܟܘܪܗܢܐ ܕܦܓܪܐ<EOS> ܕܢܫܐܠܘܢ<EOS>ܠܐܠܗ̈ܐ ܠܐ ܡܐܢܬ ܠܗܘܢܿ ܘܗܿܢܘܢ ܕܠܝܠܐܝܬ ܡܫܬܡܥܝܢ ܗܘܘ<EOS> ܘܠܗܿܢܘܢ ܕܒܥܝܢ ܡܢܗܘܢ ܕܠܐ<EOS>ܚܣܡ<EOS> ܩܨܡܝܢ ܗܘܘ<EOS> ܘܗܐ ܠܐ ܘܿܠܐ ܗܘܐ ܠܗܘܢ ܠܚܟܝ̈ܡܐ ܕܥܠ ܦܓܪ̈ܝܗܘܢ ܐܠܐ ܡܛܠ ܐܣܝܘܬܐ<EOS>ܕܢܦܫܗܘܢ ܢܫܐܠܘܢ ܠܗܿܢܘܢ ܐܠܗ̈ܐ ܕܥܡܗܘܢܿ ܕܣܓܕܝܢ ܗܘܘ ܠܗܘܢ ܘܡܝܩܪܝܢ<EOS> ܘܕܗܕܐ ܕܝܢ ܘܐܦܠܐ<EOS>ܚܕ ܡܢ ܗܿܢܘܢ ܦܝܠܘܣ̈ܦܐ ܬܡܝ̈ܗܐ ܣܥܪ ܚܕܐ ܡܢ ܬܪ̈ܬܝܢ ܡܩܘܝܐ ܕܢܕܥ<EOS> ܐܘ ܕܗܠܝܢ ܠܐ<EOS>ܐܝܬܝܗܘܢ ܚܟ̈ܝܡܐ ܐܘ ܕܗܿܢܘܢ ܠܐ ܐܝܬܝܗܘܢ ܐܠܗ̈ܐ ܐܢ ܓܝܪ ܟܕ ܒܫܪܪܐ ܐܠܗ̈ܐ ܗܘ<EOS> ܫܝܛܝܢ<EOS>ܗܘܘ ܠܗܘܿܢ ܠܐ ܚܟܝ̈ܡܐ ܐܝܬܝܗܘܢ ܘܣܟ̈ܠܐ ܘܗܕ̈ܝܘܛܐ ܘܐܢ ܕܝܢ ܒܫܪܪܐ ܗܼܢܘܢ ܠܚܘܒܐ ܕܚܟܡܬܐ<EOS>ܐܬܩܪܒܘ ܘܒܝܕܥܬܐ ܐܬܝܬܪܘ ܝܬܝܪ ܡܢ ܣܓܝ̈ܐܐ݀ ܓܠܝܐ ܗܝ ܗܕܐ ܕܒܚܘܫܒܐ ܢܟܦܐ ܓܚܟܘ ܥܠ<EOS>ܣܟܠܘܬܐ ܕܣܓܝ̈ܐܐ ܘܕܡܝܐܝܬ<EOS>ܢܐ<EOS> ܘܐܢ ܕܝܢ ܐܝܬܝܗܘܢ ܗܘܐ ܒܫܪܪܐ ܗܿܢܘܢ ܕܡܬܐܡܪܝܢ ܐܠܗ̈ܐ ܡܛܠ ܡܢܐ ܟܝ<EOS>ܡܛܬ ܐܢܘܢ ܕܒܥܢܝܢܐ ܕܥܠ ܐܪܥܐ ܢܥܡܪܘܢ<EOS> ܘܐܘ ܡܠܝܐܝܬ ܡܛܠ ܥܘܕܪܢܐ ܕܓܘܐ ܕܟܠܗܘܢ ܒܢ̈ܝ<EOS>ܐܢܫܐ<EOS> ܘܐܢ ܕܝܢ ܗܕܐ ܗܝ ܡܛܠ ܡܢܐ ܠܐ ܐܪܦܝܘ ܗܠܝܢ ܬܫܥܝ̈ܬܐ ܣܪ̈ܝܩܬܐ<EOS>ܘܗܠܝܢ ܕܡܥܕܪܝܢ ܠܩܢܝܢܐ ܕܡܿܝܬܪܘܬܐ ܠܟܠ ܐܢܫ ܐܟܪܙܘ<EOS> ܘܡܛܠ ܡܢܐ ܠܐ ܗܼܢܘܢ ܠܢܦܫܗܘܢ<EOS>ܝܼܗܒܘ ܕܢܣܝܡܘܢ ܢܡܘ̈ܣܐ ܠܒܢ̈ܝ ܐܢܫܐ ܟܕ ܬܪ̈ܝܨܝܢ ܕܘܒܪ̈ܐ ܕܓܘܐ ܘܣܘܥܪ̈ܢܐ ܕܠܚܝ̈ܐ ܡܝܬܪܐ<EOS>ܠܟܘܠ ܐܢܫ ܛܟܣܘ<EOS> ܘܡܛܠ ܡܢܐ ܠܐ ܝܬܝܪܐܝܬ݀ ܥܠ ܐܣܝܘܬܐ ܕܚܫ̈ܐ ܕܢܦܫ̈ܬܐ ܛܒ ܡܢ ܕܦܓܪ̈ܐ<EOS>ܐܬܒܼܛܠ ܠܗܘܢ ܘܝܬܝܪܐܝܬ ܡܢ ܣܟܠܘܬܐ ܘܡܢ ܗܕܝܘܛܘܬܐ ܛܒ ܡܢ ܕܡܢ ܚܘܣܪܢܐ ܕܩܢܝܢܐ ܚܪܪܘ<EOS>ܠܗܿܢܘܢ ܕܥܪܩܘ ܠܘܬܗܘܢܿ ܘܟܕ ܚܿܙܝܢ ܠܐܢܫܐ ܕܐܚܼܒܘ ܚܟܡܬܐ ܕܒܐܝܡܡܐ ܘܒܠܠܝܐ ܡܛܠ ܫܟܚܬܐ<EOS>ܕܫܪܪܐ ܕܘܝܢ ܘܒܫܚܩܐ ܘܒܡܟܬܫܐ ܡܠܬܐ ܕܥܠ ܕܚܠܬܐ ܕܝܠܗܘܢ ܕܗܠܝܢ ܐܠܗ̈ܐ ܒܥܝܢ ܗܘܘ<EOS> ܘܬܘܒ<EOS>ܠܓܘ ܥܠܝܢ ܗܘܘ ܠܒܝܬ ܩܨ̈ܡܐ ܘܡܕܒܚܝܢ ܗܘܘ ܐܝܟ ܐܒܗܝ̈ܗܘܢ ܘܡܝܩܪܝܢ ܗܘܘ ܠܗܘܢ ܒܐܝܩܪ̈ܐ<EOS>ܗܿܢܘܢ ܕܐܚܝܕܝܢ ܗܘܘ ܒܥܝܕܐ ܥܠ ܡܢܐ ܠܐ ܒܒ̈ܢܬ ܩ̈ܠܐ ܕܚܘܒܐ ܩܒܠܼܘ ܐܢܘܢ ܘܡܛܠ ܠܐܘܬܗܘܢ<EOS>ܫܒܚܘ ܐܢܘܢ ܘܟܢ ܡܢ ܬܟܬܘܫܗܘܢ ܕܥܡ ܚܕܕ̈ܐ ܫܪܘ ܐܢܘܢ ܘܥܘܕܪܢܐ ܡܢ ܠܐܘܬܗܘܢ ܝܗܒܘ ܠܗܘܢ<EOS>ܕܢܬܚܟܡܘܢ ܒܐܠܗܐ ܒܫܪܪܐ ܘܢܗܘܘܢ ܦܝܠܘܣ̈ܦܐ ܘܚܟܬܐ ܕܦܝܠܘܣܦܘܬܐ ܫܪܝܪܬܐ ܕܠܐ ܡܕܓܠܐ ܐܠܦܘ<EOS>ܐܢܘ<EOS> ܘܡܛ ܠ ܕܝܢ ܕܗܕܐ ܠܐ ܣܥܼܪܘ݀ ܠܟܠ ܐܢܫ ܓܠܝܐܝܬ ܥܒܕܘ݀ ܕܢܕܥ݀ ܕܠܐ ܗܼܢܘܢ ܐܝܬܝܗܘܢ<EOS>ܐܠܗ̈ܐ ܘܐܦ ܠܐ ܗܿܢܘܢ ܕܡܫܬܒܗܪܝܢ ܕܦܝ̈ܠܣܘܦܐ ܐܢܘܢ ܠܫܡܐ ܗܢܐ ܫܘܝܢ݀ ܐܢ ܓܝܪ ܐܝܬܝܗܘܢ<EOS>ܗܘܐ ܒܫܪܪܐ ܚܟܝ̈ܡܐ <EOS> ܠܐ ܡܡܬܘܡ ܣܒܪܝܢ ܗܘܘ ܥܠܝܗܘܢ ܕܐܠܗ̈ܐ ܐܢܘܢ ܟܕ ܡܕܡ ܕܫܘܐ ܠܐܠܗ̈ܐ<EOS>ܠܐ ܝܗܒܘ ܠܗܘܢ ܘܠܐ ܐܫܟܚܘ ܕܢܠܦܘܢ ܗܠܝܢ ܕܐܠܗܘܬܐ ܠܗܿܢܘܢ ܕܥܠ ܝܕܥܬܐ ܕܝܠܗܘܢ ܒܛܝܠܝܢ<EOS>ܗܘܘ<EOS>ܢܒ<EOS> ܘܗܿܢܘܢ ܕܝܢ ܕܠܐ ܗܘܐ ܗܟܢܐ ܐܝܬܝܗܘܢ ܗܘܐ<EOS> ܐܠܐ ܡܬܕܢܝܢ ܗܘܘ<EOS>ܠܣܓܝ̈ܐܐ ܘܐܠܗ̈ܐ ܩܿܪܝܢ ܗܘܘ ܠܗܿܢܘܢ ܕܝܬܝܪ ܡܢ ܟܠ ܐܢܫ ܝܕܥܝܢ ܗܘܘ ܚܬܝܬܐܝܬ ܕܠܐ<EOS>ܐܝܬܝܗܘܢ ܐܝܢܐ ܫܡܐ ܫܘܝܢ ܕܢܗܘܐ ܠܗܘܢܿ ܠܐ ܡܕܡ ܡܬܒܥܐ ܠܝ<EOS> ܕܐܡܼܪ ܝܬܝܪ݀ ܐܠܐ ܕܗܿܢܘܢ<EOS>ܕܩܘܨ̈ܬܗܘܢ ܡܢܙܠܝܢ ܗܘܘ݀ ܐܟܚܕܐ ܥܡ ܚܢܘ̈ܝܐ ܘܓܒܪ̈ܐ ܡܣ̈ܠܝܐ ܘܢܫ̈ܐ ܙܢ̈ܝܬܐ ܠܗܝ̈ܟܠܐ<EOS>ܐܙܠܝܢ ܗܘܘ<EOS> ܘܡܢܐ ܟܝ ܫܐܠܝܢ ܗܘܘ ܗܠܝܢ ܚܟܝ̈ܡܐ ܡܢ ܐܠܗ̈ܐ ܗܿܢܝܢ ܕܠܦܝܠܘܣ̈ܦܐ ܡܥܕܪ̈ܢ ܠܐ<EOS>ܐܝܬ ܐܢܫ ܕܢܐܡܪ ܥܠܝܗܘܢ ܘܗܟܢܐ ܟܝ ܠܐ ܐܣܬܩܒܠ ܠܗܘܢ ܐܠܗܐ ܡܠܦܢܐ ܠܡܪܕܘܬܐ<EOS>ܕܥܘܕܪܢܐ ܐܠܐ ܐܝܬܝܗܘܢ ܗܘܐ ܠܡ ܐܝܟ ܕܐܡܪ̈ܝܢ ܩܨܡ̈ܐ ܚܫ̈ܚܐ ܘܡܥܕܪ̈ܢܐ ܕܥܘܡܪܐ ܕܣܓܝ̈ܐܐ<EOS>ܠܫܟܚܬܐ ܐܢ ܢܣܬܩܒܠ ܘܢܥܪܘܩ ܥܒܕܐ ܐܘ ܡܐܢܐ ܢܐܒܕ ܐܘ ܠܙܒܝܢܬܐ ܕܡܩܪܝܬܐ ܐܘ ܠܬܐܓܘܪܬܐ ܐܘ<EOS>ܠܡܣܒܐ ܕܐܢܬܬܐ ܐܘ ܠܐܚܪ̈ܢܝܬܐ ܐܝܠܝܢ ܕܕܡܝܢ ܠܗܝܢ ܕܥܠܝܗܝܢ ܕܗܠܝܢ ܠܐܠܗܝ̈ܗܘܢ ܒܕܡܐ<EOS>ܙܥܘܪܐ ܕܬܪܢܓܠܐ ܐܘ ܒܢܟܣܬܐ ܕܕܟܪܐ ܐܘ ܕܬܘܪܐ ܘܒܠܒܘ̈ܬܐ ܘܒ̈ܠܓܢܐ ܐܘ ܒܩܠܝܠ ܩܡܚܐ ܐܘ<EOS>ܒܟܠܝ̈ܠܐ ܕܙܒܢܝܢ<EOS> ܡܬܡܗܝܢ ܗܘܘ ܘܡܬܕܡܪܝܢ<EOS> ܘܠܐ ܐܝܬ ܗܘܐ ܠܗܘܢ ܡܠܦܢܐ ܫܪܝܪܐ ܐܠܗܐ ܥܠ<EOS>ܗܠܝܢ ܕܫܠܡܢ ܠܡܝܬܪܘܬܐ ܘܠܐ ܥܠ ܗܠܝܢ ܕܐܣܝܘܬܐ ܕܢܦܫܐ<EOS> ܘܠܐ ܚܕ ܕܡܛܠ ܗܕܐ ܡܣܬܒܪܝܢ ܠܝ<EOS>ܗܠܝܢ ܚܟܝ̈ܡܐ ܕܒܩܪܒܐ ܕܠܘܬ ܚܕܕ̈ܐ ܚܠܝܨܐܝܬ ܠܐܝܘ<EOS> ܘܣܘܓܐܐ ܐܥܫܢܘܗܝ ܠܦܘܪܫܢܗܘܢ ܕܠܘܬ<EOS>ܚܕܕ̈ܐ ܘܡܢ ܝܕܥܬܐ ܫܪܝܪܬܐ ܕܐܠܗܐ ܐܦܝܣܘ ܘܗܟܐ ܒܡܠܬܐ ܐܠܗ̈ܐ ܘܒܢ̈ܝ ܐܠܗ̈ܐ ܘܗܡ̈ܬܘܐ<EOS>ܘܕ̈ܝܘܐ ܛܒ̈ܐ ܐܝܬܝܗܿ ܗܘܬ<EOS> ܕܢܫܡܥ ܡܢܗܘܢ ܘܒܥܒܕ̈ܐ ܟܠ ܕܠܩܘܒܠܐ ܘܕܠܩܘܒܠܐ ܒܕܠܩܘܒܠܐ<EOS>ܡܫܬܒܗܪܝܢ ܗܘܘ<EOS> ܐܟܙܢܐ ܕܐܢ ܐܢܫ ܢܨܒܐ ܕܢܚܘܐ ܫܡܫܐ ܘܢܗܝܪ̈ܐ ܕܒܫܡܝܐ ܠܗܿܘ ܕܠܥܠ ܠܐ ܢܨܒܐ<EOS>ܕܢܪܝܡ ܥܝܢܘ̈ܗܝ<EOS> ܘܠܬܚܬ ܥܠ ܐܪܥܐ ܐܝܕ̈ܘܗܝ ܢܪܡܐ ܘܢܫܕܐ ܢܦܫܗ ܥܠ ܐܪܥܐ ܘܒܛܝܢܐ ܘܒܣܝܢܐ<EOS>ܗܠܝܢ ܚܝ̈ܠܐ ܕܒܫܡܝܐ ܢܒܥܐ<EOS> ܐܟܘܬܗܝܢ ܕܗܠܝܢ ܗܟܝܠ ܐܦ ܟܠܗ ܓܢܣܐ ܕܒܢ̈ܝ ܐܢܫܐ ܐܟܚܕܐ ܥܡ<EOS>ܦܝܠܘܣ̈ܦܐ ܘܥܡ ܡ̈ܠܟܐ ܒܫܢܝܘܬܐ ܕܬܪܥܝܬܐ ܘܒܛܥܝܘܬܐ ܕܕܝܘ̈ܐ ܒܝܼܫ̈ܐ ܠܗܿܝ ܐܘܣܝܐ<EOS>ܝܕܘܥܬܢܝܬܐ ܘܐܠܗܝܬܐ ܕܠܗܠ ܡܢ ܫܡܝܐ ܘܠܗܠ ܡܢ ܥܠܡܐ ܠܬܚܬ ܒܕܘܟܐ ܒܗܘ̈ܝܐ ܕܓܘܫ̈ܡܐ ܘܒܚܫ̈ܐ<EOS>ܕܡܝ̈ܘܬܐ ܘܕܠܐ ܡܝܬܝܢ ܐܬܛܦܼܝܣ ܗܘܐ ܕܐܝܬܝܗܿ<EOS> ܘܟܕ ܗܕܐ ܟܘܠܗܿ ܫܢܝܘܬܐ ܕܬܪܥܝܬܐ ܡܗܪܐ<EOS>ܗܘܬ ܠܟܠܗܿ ܓܢܣܐ ܕܒܢ̈ܝ ܐܢܫܐ݀ ܐܝܟܢܐ ܠܐ ܚܠܝܡܐܝܬ ܐܡܼܪܢ ܕܐܠܗܐ ܦܪܘܩܐ ܘܓܠܝܢܐ ܐܠܗܝܐ<EOS>ܘܡܥܪܕܢܐ ܕܓܘܐ ܕܟܠ݀ ܡܬܒܥܐ ܗܘܐ ܠܥܘܡܪܐ ܕܝܠܢ<EOS>ܢܓ<EOS> ܘܗܢܐ ܬܘܒ ܟܘܠܗܘܢ ܐܬܕܒܼܪܘ ܗܘܘ ܠܫܢܝܘܬܐ ܣܓܝ̈ܐܐ<EOS> ܐܝܟܢܐ ܕܐܦ<EOS>ܪ̈ܚܘܡܝܗܘܢ ܢܕܒܚܘܢ ܠܗܿܢܘܢ ܕܡܣܬܒܪܝܢ ܐܠܗ̈ܐ<EOS> ܘܠܐ ܢܥܒܕܘܢ ܚܘܣܝܐ ܥܠ ܟܝܢܗܘܢ ܐܠܐ ܘܐܦ<EOS>ܠܝܚܝܕ̈ܝܗܘܢ ܘܠܪ̈ܚܘܡܐ ܕܒܢܝ̈ܗܘܢ ܒܢܫܝܘܬܐ ܘܒܩܦܪܘܬܐ<EOS> ܕܪܥܢܐ ܢܩܛܠܘܢܿ ܘܐܝܕܐ ܓܝܪ ܫܢܝܘܐ<EOS>ܐܝܬ ܕܪܒܐ ܡܢ ܗܕܐ ܕܢܕܒܚܘܢ ܒܢ̈ܝ ܐܢܫܐ ܘܟܘܠܗܝܢ ܡܕ̈ܝܢܬܗܘܢ ܘܟܘܠܗܘܢ<EOS>ܒ̈ܬܝܗܘܢ ܒܕܡܐ ܕܢܦܫ̈ܬܗܘܢ ܢܛܢܦܘܢܿ ܐܘ ܠܐ ܗܐ ܥܠܝܗܝܢ ܕܗܠܝܢ ܒܢ̈ܝ ܝܘܢ̈ܝܐ ܡܣܗܕܝܢ<EOS>ܘܟܘܠܗܿ ܡܟܒܬܢܘܬܐ ܥܘܗܕܢܗܝܢ ܕܗܠܢܝ ܡܠܝܐ<EOS>ܢܕ<EOS> ܠܩܪܘܢܘܣ ܓܝܪ ܒܢ̈ܝ ܦܝܢܝܩܐ ܒܟܠ ܫܢܐ ܕܒ̈ܚܝܢ ܗܘܘ ܪ̈ܚܘܡܝܗܘܢ<EOS>ܘܝܚܝܕ̈ܐ ܕܒܢܝ̈ܗܘܢ ܘܠܗ ܠܗܢܐ ܬܘܒ ܐܦ ܒܪܗܕܣ ܒܫܬܬܐ ܒܝܪܚܐ ܟܢܘܢ ܒܪ ܐܢܫܐ ܡܬܕܒܚ ܗܘܐ<EOS>ܘܗܼܘ ܗܢܐ ܥܝܕܐ ܣܓܝ ܐܚܕ ܗܘܐ ܘܟܢ ܐܫܬܚܠܦ݀ ܠܚܕ ܓܝܪ ܡܢ ܗܿܢܘܢ ܕܡܬܚܝܒܝܢ ܓܠܝܐܝܬ ܠܡܘܬܐ<EOS>ܥܕܡܐ ܠܥܝܕܐ ܕܩܪܘܢܘܣ ܢܛܪܘܗܝ<EOS> ܘܟܕ ܡܛܐ ܥܐܕܐ ܐܦܩܘܗܝ ܠܓܒܪܐ ܠܒܪ ܡܢ ܬܪܥܐ ܠܘܩܒܠ ܨܠܡܐ<EOS>ܕܐܪܣܛܘܒܘܠܐ ܘܐܫܩܝܘܗܝ ܚܡܪܐ ܘܩܛܠܘܗܝ<EOS>ܢܗ<EOS> ܒܗܕܐ ܕܝܢ ܕܡܬܩܪܝܐ ܗܫܐ ܣܠܡܝܢܐ ܘܡܢ ܩܕܝܡ ܩܘܪܘܢܝܐ ܒܝܪܚܐ ܕܡܬܩܪܐ<EOS>ܒܝܬ ܩܘܦܪ̈ܝܐ ܐܦܪܘܕܘܝܣܝܘܣ ܒܪ ܐܢܫܐ ܡܬܕܒܚ ܗܘܐ<EOS> ܠܐܪܓܘܠܐ ܒܪܬ ܩܩܪܘܦܣ ܘܟܠܬܗ<EOS>ܕܐܪܓܘܠܝܕܣ ܘܩܘܝ ܗܢܐ ܥܝܕܐ ܥܕܡܐ ܠܙܒܢܗ ܕܕܝܘܡܕܣ ܘܟܢ ܐܫܬܚܠܦ ܐܝܟܢܐ ܕܠܗ ܠܕܝܘܡܕܣ ܒܪ<EOS>ܐܢܫܐ ܢܕܒܚܘܢ ܘܒܚܕ ܕܝܢ ܛܝܪܐ ܗܘ ܗܝܟܠܐ ܕܐܬܢܐ ܘܕܪܓܘܠܐ ܘܕܕܝܘܡܕܣ ܗܿܘ ܕܝܢ ܕܡܬܕܒܚ<EOS>ܗܘܐ<EOS> ܡܐ ܕܢܓܕܝܢ ܗܘܘ ܠܗ ܒܢ̈ܝ ܩܘܡܬܗ ܬܠܬ ܙܒܢ̈ܝܢ ܠܥܠܬܐ ܡܬܟܪܟ ܗܿܘܐ<EOS> ܘܟܢ ܟܘܡܪܐ ܡܚܐ<EOS>ܗܘܐ ܠܗ ܒܠܘܟܝܬܐ ܥܠ ܐܣܛܘܡܟܗ ܘܗܝܕܝܢ ܠܗ ܠܗܿܘ ܟܠܗ ܥܠ ܢܘܪܐ ܕܡܟܢܫܐ ܡܘܩܕ ܗܘܐ<EOS> ܘܠܗ<EOS>ܕܝܢ ܠܗܢܐ ܢܡܘܣܐ ܕܝܦܠܝܘܣ ܡܿܠܟܐ ܕܩܦܪܘܣ ܫܪܝܗܝ ܒܙܒܢܐ ܕܣܠܘܩܘܣ ܗܿܘ ܕܗܘܐ ܡܡܠܠ ܥܠ<EOS>ܐܠܗܐ<EOS> ܘܠܥܝܕܐ ܗܢܐ ܠܕܒܚܐ ܕܬܘܪܐ ܫܚܠܦܗ<EOS>ܢܘ<EOS> ܫܼܪܐ ܕܝܢ ܐܦ ܒܗܠܝܘܦܘܠܣ ܕܐܓܒܛܘܣ ܗܢܐ ܢܡܘܣܐ ܕܡܬܕܒܚܝܢ ܗܘܘ ܒܢ̈ܝ<EOS>ܐܢܫܐ ܐܡܘܣܝܘܣ ܐܝܟܢܐ ܕܡܣܗܕ ܡܢܬܐܘܣ ܒܗܿܢܝܢ ܕܥܠ ܪ̈ܝܫܢܝܬܐ ܘܥܠ ܟܐܢܘܬܐ<EOS>ܢܙ<EOS> ܡܬܕܒܚܝܢ ܗܘܘ ܕܝܢ ܐܦ ܠܗܐܪܐ ܘܡܬܓܒܝܢ ܗܘܘ ܐܝܟܢܐ ܕܡܬܒܥܝܢ ܥܓ̈ܠܐ<EOS>ܕܟ̈ܝܐ ܘܡܬܢܟܣܝܢ<EOS> ܘܡܬܕܒܚܝܢ ܗܘܘ ܕܝܢ ܒܝܘܡܐ ܬܠܬܐ ܕܚܠܝܗܘܢ ܕܩܐܪܘܬܐ ܦܩܕ ܐܡܘܣܝܘܣ<EOS>ܐܟܘܬܗܘܢ ܫܘ̈ܝܐ ܕܢܬܬܣܝܡܘܢ<EOS>ܢܚ<EOS> ܕܒܚܼܝܢ ܗܘܘ ܕܝܢ ܐܦ ܒܟܝܘܣ ܠܡܪܝܘܣ ܕܝܘܢܣܘܣ ܒܪ ܐܢܫܐ ܟܕ ܡܦܫܚܝܢ ܠܗ<EOS> ܘܒܛܢܐܕܘܣ ܐܝܟܢܐ ܕܐܡܿܪ ܐܘܗܠܦܝܘܣ ܗܿܘ ܩܪܝܣܛܝܐ<EOS>ܢܛ<EOS> ܘܐܦ ܠܩܕܡ̈ܘܢܝܐ ܐܝܟܢܐ ܕܐܡܼܪ ܐܦܠܘܕܘܪܘܣ ܠܐܪܣ ܕܒܚܼܝܢ ܗܘܘ ܒܪ<EOS>ܐܢܫܐ ܒܢ̈ܝ ܦܝܢܝܩܐ ܕܝܢ ܒܐܒ̈ܠܝܗܘܢ ܪ̈ܘܪܒܐ ܐܘ ܕܩܪ̈ܒܐ ܐܘ ܕܡܘ̈ܬܢܐ ܐܘ ܕܟ̈ܦܢܐ ܕܒܚܼܝܢ<EOS>ܗܘܘ ܚܕ ܡܢ ܚܒܝܒ̈ܝܗܘܢ ܕܡܬܓܒܐ ܠܩܪܘܢܘܣ ܘܡܠܝܐ ܗܝ ܗܕܐ ܡܟܬܒܢܘܬܐ ܕܦܝܢܝܩܐ ܗܿܢܘܢ<EOS>ܕܐܬܒܚܼܘ ܗܿܝ ܕܣܐܒܘ ܝܬܘ ܣܐܢܟܘܢܝܬܘ ܒܠܫܢܐ ܕܦܝܢܝ̈ܩܐ ܐܬܟܬܼܒܬ<EOS> ܦܝܠܘܢ ܕܝܢ ܒܝܒܠܘܣ<EOS>ܠܠܫܢܐ ܕܝܘܢܝ̈ܐ ܒܝܕ ܬܡ̈ܢܐ ܣܦܪܝܢ ܬܪܓܡܼܗ<EOS>ܣ<EOS> ܐܝܣܛܪܘܣ ܕܝܢ ܐܡܪ ܕܩܘܪܐܛܐܘܣ ܡܢ ܩܕܝܡ ܒܟܢܘܫܝܐ ܕܕܒ̈ܚܐ ܓܒ̈ܝܐ<EOS>ܛܠܝ̈ܐ ܕܒܚܝܢ ܗܘܘ<EOS> ܐܬܒܛܠܼܘ ܕܝܢ ܕܒ̈ܚܐ ܕܒܢ̈ܝ ܐܢܫܐ ܡܠܝܐܝܬ ܕܒܟܠ ܕܘܟܐ ܐܡܼܪ ܦܠܠܣ ܗܿܘ<EOS>ܕܪ̈ܘܪܒܐܝܬ ܥܠ ܐܪ̈ܙܐ ܕܡܝܬܪܐ ܟܢܫ ܒܝܘܡ̈ܝ ܗܕܪܝܢܘܣ ܡܠܟܐ<EOS>ܣܐ<EOS> ܡܬܕܒܚܐ ܗܘܬ ܕܝܢ ܒܠܕܝܩܝܐ ܕܣܘܪܝܐ ܒܟܠ ܫܢܐ ܠܐܬܢܐ ܒܬܘܠܬܐ ܝܘܡܢܐ<EOS>ܕܝܢ ܐܝܠܬܐ<EOS>ܣܒ<EOS> ܘܐܦ ܩܪ̈ܒܕܢܝܐ ܗܿܢܘܢ ܕܒܠܝܒܝܐ ܥܿܒܕܝܢܗܘܘ ܗܢܐ ܕܒܚܐ݀ ܗܢܐ<EOS>ܕܐܦܝܩܪܝܛܣ ܫܬܩܗ ܘܕ̈ܘܡܛܐܢܐ ܕܝܢ ܕܒܐܪܒܝܐ ܒܟܠ ܫܢܐ ܕܒܚ̈ܝܢ ܗܘܘ ܛܠܝܐ<EOS> ܗܿܘ ܕܬܚܝܬ ܥܠܬܐ<EOS>ܩܿܒܪܝܢ ܗܘܘ ܠܗ<EOS> ܘܡܬܚܫܚܝܢ ܗܘܘ ܒܗ ܐܝܟ ܕܒܦܬܟܪܐ<EOS>ܣܓ<EOS> ܦܝܠܠܪܟܘܣ ܕܝܢ ܐܟܚܕܐ ܕܟܠܗܘܢ ܝܘܢܝ̈ܐ ܕܒܚܼܝܢ ܗܘܘ ܒܢ̈ܝ ܐܢܫܐ ܡܢ<EOS>ܩܕܡ ܕܢܦܩܘܢ ܠܩܪܒܐ ܐܟܼܬܒ<EOS>ܣܕ<EOS> ܘܡܪܦܐ ܐܢܐ ܠܗܘܢ ܠܬܪ̈ܩܝܐ ܠܘܣܩ̈ܘܬܝܐ ܘܕܐܦ ܐܬܢ̈ܝܐ ܠܒܪܬܗ ܕܐܪܟܬܐܣ<EOS>ܘܕܦܪܟܣܝܬܐܘܣ ܩܿܛܠܘܼ<EOS> ܐܠܐ ܥܕܡܐ ܠܗܫܐ ܠܡܢ ܛܥܝܐ ܕܒܡܕܝܢܬܐ ܪܒܬܐ ܒܥܐܕܐ ܕܕܝܘܣ<EOS>ܕܠܛܝܐܪܝܘܣ ܡܬܕܒܚ ܒܪ ܐܢܫܐ<EOS> ܥܕܡܐ ܕܝܢ ܠܗܫܐ ܠܐ ܗܘܐ ܒܐܪܩܕܝܐ ܒܠܚܘܕ ܠܠܘܓܩܘܣ<EOS>ܠܠܘܩܐܝܘܣ ܘܐܦ ܠܐ ܒܩܪܒܕܢܝܐ ܠܩܪܘܢܘܣ ܐܟܚܕܐ ܟܠܗܘܢ ܕܒܚܼܝܢ ܒܢ̈ܝ ܐܢܫܐ<EOS> ܐܠܐ ܡܛܠ<EOS>ܥܘܗܕܢܐ ܕܢܡܘܣܐ ܒܟܠ ܫܢܐ ܕܡܐ ܕܢܦܫܗܘܢ ܒܟܠ ܙܒܢ ܙܠܚܼܝܢ ܥܠ ܥܠܘ̈ܬܐ ܘܥܠ ܗܠܝܢ ܘܐܦ<EOS>ܦܝܠܘܣ̈ܦܐ ܓܒ̈ܝܐ ܡܿܣܗܕܝܢ ܕܗܟܢܐ ܐܢܝܢ ܕܝܕܘܪܘܣ ܕܝܢ ܗܘ ܕܒܝܬ ܣܝܡܬ<EOS>ܟܬܒ̈ܐ ܐܙܥܼܪ ܐܡܼܪ ܕܒܢ̈ܝ ܠܝܒ̈ܝܐ ܡܐܬܝܢ ܛܠܝܝ̈ܢ ܡܢ ܪܘܪ̈ܒܢܐ ܓܠܝܐܝܬ ܕܒܚܼܘ݀ ܠܩܪܘܢܘܣ<EOS>ܠܐ ܒܨܝܪ ܡܢ ܥܠ ܗܠܝܢ ܕܝܢ ܐܘܣܦܼܘ ܗܼܢܘܢ ܠܕ̈ܒܚܐ ܡܢ ܬܠܬܡܐܐ ܐܚܪ̈ܢܝܢ݀ ܗܿܘ ܕܝܢ<EOS>ܕܐܟܬܒ ܡܟܒܬܢܘܬܐ ܕܪ̈ܗܘܡܝܐ ܕܫܡܗ ܕܝܘܢܣܝܘܣ ܐܡܼܪ ܕܕܝܘ ܘܐܦܠܘܢ ܒܥܼܘ ܒܙܒܢ ܕܒ̈ܚܐ ܕܒܢ̈ܝ<EOS>ܐܢܫܐ ܒܐܝܛܘܠܝܐ ܡܢ ܗܿܢܘܢ ܕܡܬܩܼܪܝܢ ܐܒܝܪܓܝܢܘ ܘܗܿܢܘܢ ܕܐܬܒܥܼܝܘ ܒܟܠܗܘܢ ܦܐܪ̈ܐ<EOS>ܘܒܗܒ̈ܒܐ ܗܼܝ ܓܒܝܬܐ ܕܒܼܚܘ ܠܐܠܗ̈ܐ ܘܡܛܠ ܕܝܢ ܕܠܐܕܒܼ̇ܘ ܒܢ̈ܝ ܐܢܫܐ ܒܟܠ ܓܢܣܝܢ ܕܐܒ̈ܠܐ<EOS>ܢܦܼܠܘ<EOS> ܘܠܐ ܩܘܕܡܐ ܗܘܐ ܠܗܘܢ ܢܝܚܐ ܡܢ ܒܝܫ̈ܬܐ ܥܕܡܐ ܕܥܣܼܪܘ ܢܦܫܗܘܢ ܗܟܢܐ ܗܟܝܠ ܟܕ<EOS>ܡܥܣܪ̈ܐ ܕܒܢ̈ܝ ܐܢܫܐ ܡܬܓܒܼܝܢ ܗܘܘ ܘܡܼܬܕܒܚܝܢ ܗܘܘ ܠܗ ܠܕܝܘܣ ܘܠܐܦܠܘܢ ܥܠܬܐ ܠܚܘܪܒܐ<EOS>ܕܐܪܥܐ ܗܼܘܘ<EOS> ܘܗܢܐ ܟܠܗ ܚܘܒܠܐ ܕܢܦܫ̈ܬܐ ܠܥܘܡܪܐ ܕܒܢ̈ܝ ܐܢܫܐ ܡܘܒܼܕ ܗܘܐ<EOS> ܐܝܟܐ ܕܐܚܪܢܐ<EOS>ܣܿܒܪܐ ܕܦܘܪܩܢܐ ܠܐ ܡܫܟܚܝܢ ܗܘܘ ܕܢܟܬܒܘܢ݀ ܐܠܐ ܗܿܘ ܕܡܢ ܐܠܗܐ ܦܪܘܩܐ ܕܗܼܘ ܒܠܚܘܕܘܗܝ<EOS>ܘܠܐ ܗܘܐ ܐܚܪܢܐ ܠܓܢܣܐ ܡܝܘܬܐ ܡܬܒܥܐ ܗܘܐ<EOS>ܣܗ<EOS> ܘܒܗܠܝܢ ܕܢܦܫܐ ܗܟܢܐ ܐܝܬܝܗܘܢ ܗܘܐ ܟܠܗܘܢ ܒܢ̈ܝ ܐܢܫܐ ܕܒܟܘܠ ܕܘܟܐ<EOS>ܘܠܐ ܣܦܼܩ ܠܗܘܢ ܕܝܢ ܒܬܪ ܗܠܝܢ ܗܕܐ ܕܒܝܫܐܝܬ ܢܣܥܪܘܢܿ ܐܠܐ ܐܦ ܒܪ̈ܒܘܬܐ ܐܚܪ̈ܢܝܬܐ ܕܡܢ<EOS>ܠܒܪ ܒܟܠ ܕܘܟܐ ܘܒܟܘܠ ܡܕܝܢܐ ܒܐܒ̈ܠܐ ܕܠܐ ܐܣܝܘܬܐ ܡܫܬܚܼܩܝܢ ܗܘܘ݀ ܐܟܚܕܐ ܓܝܪ ܟܠܗܘܢ<EOS>ܥܡ̈ܡܐ ܕܒܟܠܗ ܒܪܝܬܐ ܒܪܒܪ̈ܝܐ ܘܝܘܢܝ̈ܐ݀ ܐܝܟܢܐ ܕܡܢ ܣܘܥܪܢܐ ܕܫܢܝܘܬܐ ܕܕܝ̈ܘܐ ܡܫܝܚܼܝܢܝܢ<EOS>ܗܘܘ݀ ܒܟܘܪܗܢܐ ܩܫܝܐ ܘܒܝܼܫܐ<EOS> ܡܫܬܓܫܼܝܢ ܗܘܘ<EOS> ܐܝܟܢܐ ܕܕܠܐ ܚܘܠܛܢܐ ܘܕܠܐ ܬܪܥܘܬܐ ܗܘ ܒܗ<EOS>ܓܢܣܐ ܕܒܢ̈ܝ ܐܢܫܐ ܢܗܿܘܐ ܕܗܪܟܐ ܘܠܗܠ ܗܘ ܓܘܫܡܐ ܪܒܐ ܕܟܝܢܐ ܕܓܘܐ ܚܛܝܦ ܗܘܐ<EOS> ܕܒܟܘܠ<EOS>ܙܘܝ̈ܬܗ ܕܐܪܥܐ ܡܕܝܪܝܢ ܗܘܘ ܒܢ̈ܝ ܐܢܫܐ ܘܒܕܘܒܼܪ̈ܝܗܘܢ ܘܒܢܡ̈ܘܣܝܗܘܢ ܡܬܟܬܫܼܝܢ ܗܘܘ ܥܡ<EOS>ܚܕܕ̈ܐ<EOS> ܘܠܐ ܗܘܐ ܗܕܐ ܒܠܚܘܕ ܐܠܐ ܐܦ ܒܥܪܝܪܝܐ ܗܿܘܝܢ ܗܘܘ ܒܬܟܝܒܘܬܐ ܕܩܝܡܝܢ ܗܘܘ ܠܘܩܒܠ<EOS>ܚܕܕ̈ܐ ܐܝܟܢܐ ܕܒܟܠܙܒܢ ܘܒܟܠܗ ܥܘܡܪܗܘܢ ܒܬܟ̈ܬܘܫܐ ܕܠܘܩܒܠ ܚܕܕ̈ܐ<EOS> ܘܒܩܪܒܐ ܢܒܛܠܘܢܿ ܗܟܢܐ<EOS>ܕܠܐ ܢܫܬܠܛ ܡܢ ܕܨܿܒܐ ܕܒܬܐܓܘܪܬܐ ܠܕܘܟܐ ܢܕܪܐ<EOS> ܐܠܐ ܐܢ ܐܙܕܝܢ ܒܐܣܟܡܐ ܕܩܪܒܐ ܘܒܩܘܪ̈ܝܐ<EOS>ܘܒܐܓܘܪ̈ܣܐ ܣܝ̈ܦܐ ܢܠܒܫܘܢ ܦ̈ܠܚܝ ܐܪܥܐ<EOS> ܘܝܬܝܪ ܡܢ ܗܿܢܘܢ ܡܐܢ̈ܐ ܕܡܬܒܥܝܢ<EOS>ܠܦܘܠܚܢܐ ܕܐܪܥܐ ܥܘܬܪܐ ܕܙܝܢܐ ܢܩܢܘܢܿ ܘܗܕܐ ܕܢܓܝܣܘܢ ܘܢܓܢܒܘܿܢ ܒܢ̈ܝ ܐܢܫܐ ܡܢ ܫܒܒܝ̈ܗܘܢ<EOS>ܒܕܘܟܬܐ ܕܡܝܬܪܘܬܐ ܣܝܡܐ ܗܘܬ ܠܗܘܢ ܘܡܣܗܕܐ ܥܠ ܡܠܬܢ ܟܘܠܗܿ ܡܟܬܒܢܘܬܐ ܕܝܘܢ̈ܝܐ<EOS>ܘܕܒܪܒܪܝܐ݀ ܟܬܒ̈ܐ ܓܝܪ ܗܿܢܘܢ ܕܐܝܬ ܒܝܬ ܝܗܘܕ̈ܝܐ ܡܠܦܝܢ݀ ܕܡܢ ܩܕܡ ܙܒܢܐ ܕܐܓܘܣܛܘܣ<EOS>ܘܕܛܝܒܪܝܘܣ ܕܒܝܘ̈ܡܬܗܘܢ ܗܘ ܦܪܘܩܐ ܗܢܐ ܕܝܠܢ ܐܬܚܼܙܝ ܒܠܥܡܐ ܡܢ ܩܕܝܡ ܡܠܝܐܝܬ ܒܟܠ<EOS>ܡܕܝܢܬܐ ܘܒܟܠ ܩܘܪ̈ܝܐ ܡܠܟ̈ܐܐܝܬ ܗܘܐ ܘܪ̈ܫܢܐ ܕܐܬܪ̈ܘܬܐ<EOS>ܣܘ<EOS> ܡܢ ܕܘܟܬܗ ܗܟܝܠ ܝܗܘܕ̈ܝܐ ܡܢ ܒܬܪ ܡܦܩܬܐ ܕܡܢ ܡܨܪܝܢ ܕܒܝܕ ܡܘܫܐ<EOS>ܕܐܬܼܘ ܠܐܪܥܐ ܕܦܠܣܛܝܢܐ ܬܠܬܝܢ ܡܠܟ̈ܐ ܒܡܢܝܢܐ ܪܕܦܼܘ ܡܢ ܡܕ̈ܝܢܬܗܘܢ ܘܩܘܝܘ ܕܝܢ ܕܠܐ<EOS>ܐܬܥܩܼܪܘ ܟܕ ܒܥܡܘܪ̈ܝܗܘܢ ܘܒܥܘܡܪܗܘܢ ܘܒܡܠܟ̈ܝܗܘܢ ܡܬܚܫܚܝܢ ܗܘܘ ܗܿܢܘܢ ܕܥܡܪܝܢ ܒܓܙܐ<EOS>ܘܒܐܫܩܠܘܢ ܘܐܝܘܦܐ ܝܚܝܕܐܝܬ ܘܐܙܘܛܣ ܬܘܒ ܒܢܦܫܗܝܢ ܡܪܝܕܢ ܗܘܝ<EOS> ܘܣܩܝܬܘܦܠܣ ܘܡܕ̈ܝܢܬܐ<EOS>ܗܠܝܢ ܕܚܕܪ̈ܝܗܿ ܗܟܢܐ ܡܡܠܟܢ ܗܘܝ ܐܝܟܢܐ ܕܡܢ ܗܠܝܢ ܢܣܬܩܒܠ<EOS> ܕܒܬܟܬܘܫܐ ܘܒܩܒܪ̈ܒܐ ܕܥܡ<EOS>ܫܒܒܝ̈ܗܘܢ ܟܠܗ ܙܒܢܐ ܕܚܝܝ̈ܗܘܢ ܢܒܛܠܘܢ ܘܟܕ ܕܝܢ ܐܦ ܒܐܘܪܫܠܡ ܗܝܟܠܐ ܬܡܝܗܐ ܐܬܒܼܢܝ<EOS>ܕܒܢܼܝܗܝ ܫܠܝܡܘܢ ܡܢܐ ܡܬܒܥܐ ܠܡܐܡܪ<EOS> ܟܡܐ ܩܪ̈ܒܐ ܒܬܪܟܢ ܘܐܦ ܡܢܗ ܕܥܡܐ ܕܝܗܘܕ̈ܝܐ<EOS>ܐܬܢܩܡܼܘ<EOS> ܡܛܠ ܡܗܡܝܢܘܬܗܘܢ ܕܡܢ ܣܓܕܬܐ ܕܐܠܗܗܘܢ ܕܡܛܠܬܗ ܘܐܦ ܗܼܢܘܢ ܐܬܦܪܫܼܘ ܡܢ ܚܕܕ̈ܐ<EOS>ܘܩܡܼܘ ܠܘܩܒܠ ܢܦܫܗܘܢ ܕܐܬܚܫܼܚܘ ܒܡ̈ܠܟܐ ܡܦܪ̈ܫܐ ܘܒܥܠܕ̈ܒܒܐ ܕܡܢܗܘܢ ܠܗܿܝ ܕܡܬܩܪܝܐ ܗܘܬ<EOS>ܫܡܪ̈ܝܢ ܡܢ ܩܕܝܡ<EOS> ܘܗܫܐ ܣܒܛܣܛܝܐ ܡܕܝܢܬܐ ܕܡܠܟܘܬܐ ܐܚܝܕܝܢ ܗܘܘ<EOS> ܘܡܢܗܘܢ ܒܐܘܪܫܠܡ ܥܡܪܝܢ<EOS>ܗܘܘ<EOS> ܘܒܟܠܙܒܢ ܥܡ ܒܢ̈ܝ ܥܡܗܘܢ ܡܩܼܪܒܝܢ ܗܘܘ<EOS> ܘܗܢܘܢ ܥܡܗܘܢ<EOS>ܣܙ<EOS> ܐܟܘܬܗܝܢ ܕܝܢ ܕܗܠܝܢ ܚܫܼܝܢ ܗܘܘ ܐܦ ܗܿܢܘܢ ܕܥܡܪܝܢ ܗܘܘ ܒܐܪܥܐ<EOS>ܕܐܪܒܝܐ<EOS> ܣ̈ܓܝܐܝܢ ܗܘܘ ܓܝܪ ܘܐܦ ܒܗܢܘܟ ܪ̈ܫܢܐ ܕܕ̈ܘܟܝܬܐ ܘܐܦ ܠܣܘܪ̈ܝܝܐ ܕܘܟܝ̈ܬܐ ܕܝܠܗܘܢ<EOS>ܕܠܐ ܐܢܫ ܢܬܚܠܛ ܒܗܝܢ ܘܠܐ ܐܢܫ ܢܥܒܼܪ ܒܗܝܢ ܢܛܪ̈ܝܢ ܗܘܘ ܟܕ ܡܚܼܪܒܝܢ ܗܘܘ<EOS>ܒܟܠܙܒܢ ܐܪܥܐ ܕܒܢ̈ܝ ܬܚܘܡܗܘܢ ܘܟܕ ܒܟܠܙܒܢ ܒܚܒܘܫܝܐ ܕܡܕ̈ܝܢܬܐ ܘܒܫܒܝܐ ܕܚܕܕ̈ܐ ܡܬܚܼܫܚܝܢ<EOS>ܗܘܘ<EOS> ܘܠܐ ܗܘܐ ܗܕܐ ܒܠܚܘܕ ܐܠܐ ܘܐܦ ܟܠܗ ܠܝܒܝܐ ܘܐܓܒܛܘܣ ܠܗܠܝܢ ܟܠܗܘܢ ܪ̈ܫܢܐ ܘܡ̈ܠܟܐ<EOS>ܡܫܬܥܒܕܝܢ ܗܘܘ ܐܝܟ ܡܐ ܕܐܠܗ̈ܐ݀ ܘܐܠܗ̈ܐ ܐܝܬ ܗܘܐ ܠܗܘܢ ܪ̈ܒܘܬܐ ܒܩܘܪ̈ܝܐ ܘܒܡܕ̈ܝܢܬܐ<EOS>ܡܦܪ̈ܫܐ ܘܡ̈ܠܟܐ ܗܟܢܐ<EOS> ܗܿܢܘܢ ܕܐܦ ܢܡܘ̈ܣܐ ܕܠܩܘܒܠܐ ܛܟܼܣܘ ܠܗܘܢܿ ܘܡܫܟ̈ܚܢܐ ܕܟܠ ܕܡ̈ܘܢ<EOS>ܕܐܠܗ̈ܐ ܗܿܢܘܢ ܗܼܘܘ ܕܡܢ ܗܕܐ ܥܕܡܐ ܠܗܫܐ ܕܘܟܝ̈ܬܐ ܒܝܬ ܐܓܒ̈ܛܝܐ ܡܫܬܡܗܢ ܘܢܡ̈ܘܣܐ<EOS>ܕܗܿܢܘܢ ܕܒܕ̈ܘܟܝܬܐ ܐܚܼܝܕܝܢ ܘܐܟܚܕܐ ܐܦ ܐܠܗ̈ܐ ܘܐܦ ܢܡ̈ܘܣܐ ܠܗܿܢܘܢ ܕܬܚܝܬ ܐܝܕܝܗܘܢ<EOS>ܡܬܦܪܣܼܝܢ ܘܒܥܠܕ̈ܒܒܐ ܘܣ̈ܢܐܐ ܠܒܢ̈ܝ ܫܒܒ̈ܘܬܗܘܢ ܥܬܕܘ ܐܢܘܢ ܕܡܢ ܗܕܐ ܐܦ ܗܠܝܢ ܟܠܗ ܙܒܢܐ<EOS>ܕܥܘܡܗܘܢ ܒܬܟ̈ܬܘܫܐ ܫܿܠܼܡܘ<EOS> ܘܠܘܬ ܚܕܕ̈ܐ ܐܫܬܓܫܘ<EOS> ܐܝܟ ܟܡܐ ܕܣܓܝ̈ܐܐ ܪ̈ܫܢܐ ܕܕ̈ܝܘܐ<EOS>ܒܝ̈ܫܐ ܡܬܚܫܼܚܝܢ ܗܘܘ<EOS> ܕܡܢ ܗܪܟܡܢ ܕܝܢ ܘܐܦ ܛܥܝܘܬܐ ܕܐܠܗ̈ܐ ܣܓܝ̈ܐܐ ܫܿܪܝܬ݀ ܐܝܟ ܡܕܡ<EOS>ܟܘܪܗܢܐ ܒܝܼܫܐ ܘܡܚܒܠܢܐ ܕܢܦܫ̈ܬܐ ܘܠܫܪܟܐ ܕܕܘ̈ܟܝܬܐ ܕܥܡܡܐ ܪܥܼܐ ܗܘܐ<EOS> ܘܐܝܬܝܗܘܢ ܗܘܘ<EOS>ܐܓܒ̈ܛܝܐ ܝܬܝܪ ܡܢ ܟܠܗܘܢ ܒܢ̈ܝ ܐܢܫܐ ܒܣܓܕܬܐ ܕܐܠܗ̈ܐ ܘܝܬܝܪ ܡ ܟܠ ܐܢܫ ܡܫܟܚܼܝܢ ܗܘܘ<EOS>ܚܟܝܡܐܝܬ ܕܢܝܩܪܘܢ ܐܢܘܢܿ ܐܠܐ ܕܐܝܠܝܢ ܗܘܘ ܦܐܪ̈ܐ ܕܦܘܪܥܢܐ ܕܣܓܕܬܗܘܢ ܠܐ ܬܫܐܠ ܠܐ ܗܘܐ<EOS>ܓܝܪ ܗܠܝܢ ܥ̈ܠܠܬܐ ܕܡܬܚܼܙܝܢ ܗܫܐ ܒܥܝ̈ܢܐ ܕܫܝܢܗܘܢ ܘܕܐܘܝܘܬܗܘܢ ܕܠܘܬ ܚܕܕ̈ܐ ܐܝܼܬ ܗܘܐ<EOS>ܡܢ ܩܕܝܡ ܐܠܐ ܟܠܗܝܢ ܕܠܩܘܒܠܐ ܕܗܠܝܢ<EOS> ܕܡܛܠ ܗܕܐ ܒܩܪ̈ܒܐ ܘܒ̈ܬܟܬܘܫܐ ܕܠܘܩܒܠ ܚܕܕ̈ܐ݀<EOS>ܟܘܠܗ ܙܒܢܐ ܕܥܘܡܗܘܢ ܐܫܬܼܚܩܘ ܘܒܕܐܡ ܘܩܛܠܐ ܕܢܦܫܗܘܢ ܐܪ̈ܥܬܐ ܕܝܠܗܘܢ ܡܠܼܘ݀ ܟܕ ܗܼܢܘܢ<EOS>ܐܠܗ̈ܐ ܦܘܪܥܢܐ ܕܣܓܕܬܗܘܢ ܗܿܢܝܢ ܘܕܐܝܟ ܗܠܝܢ ܣܘܪ̈ܥܢܐ ܡܨܝܒܝܢ ܗܘܘ ܠܗܘܢ<EOS>ܣܚ<EOS> ܘܐܢ ܕܝܢ ܠܐ ܠܟܠ ܐܢܫ ܝܕܝܥܢ ܗܠܝܢ<EOS> ܡܘ ܡܢ ܪ̈ܚܡܝ ܩܪܝܢܐ ܕܗܠܝܢ<EOS>ܕܝܘܢ̈ܝܐ ܛܥܝܢ ܠܗ<EOS> ܗܘ ܩܪܒܐ ܕܦܠܠܘܦܘ̈ܢܣܝܐ ܘܐܬܢܝ̈ܐ ܗܘ ܕܐܟܬܒ ܬܘܩܝܕܝܕܣ ܐܝܟܐ<EOS>ܕܡܩܼܪܒܝܢ ܗܘܘ ܝܘܢܝ̈ܐ ܥܡ ܝܘ̈ܢܝܐ<EOS> ܕܐܝܟܐ ܠܦܘܛܝܪ̈ܐܐ ܚܒܼܫܘ<EOS> ܘܐܝܟܢܐ ܠܬܝܒ̈ܐܐ<EOS>ܘܠܦ̈ܠܛܐܐ ܐܕܪܟܼܘ ܘܐܝܟܐ ܬܪ̈ܩܝܐ ܘܡܩܕ̈ܘܢܝܐ ܒܙܒܢ ܠܐܬܢܝ̈ܐ ܡܥܼܕܪܝܢ ܗܘܘ ܘܒܙܒܢ ܠܗܘܢ<EOS>ܠܗܠܝܢ ܒܥܠܕ̈ܒܒܐ ܗܘܘ<EOS> ܘܐܝܟܢܐ ܐܬܢܝ̈ܐ ܠܩܘܪܢܬܘܣ ܚܒܫܼܘ<EOS> ܘܐܝܟܐ ܐܪܥܐ<EOS>ܕܐܦܝܪܘܪܝܐ ܘܕܛܪ̈ܙܐܢܝܐ ܐܚܼܪܒܘ݀ ܘܐܝܟܐ ܠܠܩܕ̈ܡܘܢܝܐ ܐܚܼܪܒܘ<EOS>ܘܗܼܢܘܢܬܘܒ ܐܟܘܬܗܝܢ ܡܢ<EOS>ܠܩܕ̈ܡܘܢܝܐ ܚܫܼܘ<EOS> ܟܕ ܐܬܘ ܠܐܛܛܝܩܐ ܘܐܪܥܐ ܕܐܬܢ̈ܝܐ ܐܚܪܒܘ ܘܒܙܒܢ ܐܚܪܝܢ ܐܘ̈ܠܢܬܝܐ ܥܡ<EOS>ܐܬܢܝ̈ܐ ܐܩܪܒܼܘ<EOS> ܘܗܼܢܘܢ ܬܘܒ ܥܡ ܐܚܪ̈ܢܐ ܘܗܼܢܘܢ ܥܡ ܫܒܒܝ̈ܗܘܢ ܘܟܠܗܝܢ ܕܡ̈ܘܬܐ ܕܩܪܒܐ<EOS>ܡܬܥܬܪܢ ܗܘܝ ܠܘܬܗܘܢ ܬܟܬܘܫܐ ܕܒܐܠܦ̈ܐ ܘܬܟܬܘܫܐ ܕܒܝܒܫܐ<EOS> ܘܬܟܬܘܫܐ ܡܢ ܪ̈ܟܫܐ݀ ܘܗܠܝܢ<EOS>ܟܘܠܗܝܢ ܟܕ ܐܠܗ̈ܐ ܐܝܟ ܕܐܢܫ ܢܐܡܪ݀ ܒܗ݀ܘ ܙܒܢܐ ܪ̈ܒܘܬܐ ܡܠܝܢ ܗܘܘ݀ ܒܝܬ ܝܘܢ̈ܝ ܘܠܐ ܗܘܐ<EOS>ܒܠܚܘܕ ܐܠܐ ܘܐܦ ܡܬܕܒܪܝܢ ܗܘܘ ܥܡ ܒܢ̈ܝ ܐܢܫܐ݀ ܘܡܬܝܩܼܪܝܢ ܗܘܘ ܘܡܫܼܬܡܫܝܢ ܗܘܘ<EOS> ܠܐ ܗܘܐ<EOS>ܐܝܟ ܕܗܫܐ ܐܠܐ ܐܝܟ ܕܐܡܪܝܢ ܐܝܟ ܐܒܗܝ̈ܗܘܢ ܕܠܗܿܢܘܢ ܥܬܝ̈ܩܐ ܣܓܕܝܢ ܗܘܘ<EOS> ܠܗܘܢ ܘܡܫܠܼܡܝܢ<EOS>ܐܝܟܢܐ ܕܪ̈ܚܡܐ ܢܗܘܘܢ ܠܗܘܢ ܘܢܡܠܠܘܢܿ ܥܡܗܘܢ ܕܐܠܗ̈ܐ ܕܥܡܗܘܢ ܐܝܬܝܗܘܢ ܗܘܐ<EOS> ܘܥܡܗܘܢ<EOS>ܥܿܡܼܪܝܢ ܗܘܘ ܥܠ ܐܪܥܐ<EOS> ܘܣܓܝ̈ܐܬܐ ܒܩܨ̈ܡܐ ܘܒܓ̈ܠܝܢܐ ܡܥܕܪܝܢ ܗܘܘ ܠܗܘܢܿ ܐܠܐ ܦܐܪ̈ܐ<EOS>ܕܐܝܩܪܐ ܕܐܠܗ̈ܐ ܗܠܝܢ ܗܘܘ<EOS> ܩܪ̈ܒܐ ܘܬܟܬܘ̈ܫܐ ܘܚܘܪ̈ܒܐ ܘܫܒ̈ܝܐ<EOS>ܣܛ<EOS> ܘܐܢ ܕܝܢ ܨܿܒܐ ܐܢܬ ܕܒܐܝܠܝܢ ܕܥܬܝܩܢ ܡܢ ܗܠܝܢ ܬܬܒܩܐ ܚܘܪ ܒܪܥܝܢܟ<EOS>ܒܗܿܘ ܕܒܕܠܦܘܣ ܩܕܡ ܝܘܢܝ̈ܐ ܝܼܬܒ ܥܠܘܗܝ ܕܦܝܬܝܘܣ<EOS> ܐܡܿܪܢܐ ܗܿܘ ܕܠܘܬ ܟܠܗܘܢ ܝܘܢܝ̈ܐ<EOS>ܡܼܬܟܪܙ<EOS> ܘܠܗܿܘ ܠܘܕܝܐ ܗܘ ܗܢܐ ܩܿܥܐ݀ ܘܐܬܟܪܗ ܟܕ ܐܡܿܪ ܕܝܕܥܢܐ ܡܝܢܝܐ ܕܚܠܐ ܘܟܝܠܗ ܕܝܡܐ<EOS>ܘܠܚܪ̈ܫܐ ܨܐܬ ܐܢܐ݀ ܘܠܕ̈ܘܓܐ ܫܡܥܢܐ݀ ܘܗܼܘ ܕܝܢ ܠܗ ܠܗܢܐ ܐܓܪܐ ܕܗܕܐ ܙܡܝܪܬܐ ܫܕܪ ܠܒܢ̈ܐ<EOS>ܕܕܗܒܐ ܡܢ ܬܪ̈ܬܝܢ ܟܟܪ̈ܝܢ<EOS> ܘܦܝ̈ܠܣܐ ܕܕܗܒܐ ܘܐܓܢ̈ܐ ܗܟܢܐ ܐܠܐ ܠܗ ܠܩܪܘܣܣ ܒܒܢ̈ܬ ܩܠܗ<EOS>ܗܢܐ ܟܠܗ ܐܬܟܼܪܗ<EOS> ܘܠܗܿܢܘܢ ܕܝܢ ܒܢ̈ܝ ܒܝܬܗ ܠܐ ܡܕܡ ܥܕܪ ܗܢܐ ܟܠܗ ܐܠܗܐ ܕܢܥܡܪܘܢ ܫܠܝܐܝܬ<EOS>ܘܢܟܦܐܝܬ ܐܠܐ ܥܠ ܐܬܢܝ̈ܐ ܡܪܝܪܡ ܗܘܐ ܦܝܣܝܣܛܪܛܘܣ ܟܕ ܦܝܬܝܘܣ ܚܿܙܐ ܗܘܐ<EOS> ܒܝܬ ܝܘܢܝ̈ܐ<EOS>ܘܫܪܟܐ ܕܐܠܗ̈ܐ ܫܠܝܛܝܢ ܗܘܘ ܥܠܝܗܘܢ݀ ܘܐܦ ܫܘܬܦ̈ܐ ܗܘܘ ܒܩܪܣܐ݀ ܘܒܢ̈ܝ ܐܪܓܘܣ ܡܬܟܬܫܝܢ<EOS>ܗܘܘ ܥܡ ܩܘܪ̈ܢܬܝܐ ܘܠܩܕܡܘܢ̈ܝܐ ܥܡ ܛܪ̈ܘܙܢܝܐ ܘܠܘܩܪ̈ܐ ܬܘܒ ܥܡ ܐܚܪ̈ܢܐ ܝܘ̈ܢܝܐ<EOS>ܡܿܩܼܪ̈ܒܝܢ ܗܘܘ<EOS> ܘܩܪܩܘܪ̈ܝܐ ܥܡ ܐܚܪ̈ܢܐ ܘܡܣܢܐ ܐܬܬܚܕܬ ܐܪ̈ܒܥ ܡܢ<EOS>ܠܩܕܡ̈ܘܢܝܐ ܘܐܪܩܕ̈ܝܐ ܐܬܚܒܼܫܘ ܗܘܘ݀ ܘܕܐܘܪ̈ܟܘܡܢܝܐ ܘܫܘܪ̈ܝܗܘܢ ܐܬܥܼܩܪܘ ܗܘܘ<EOS> ܘܐܬܢܝ̈ܐ<EOS>ܠܐܓܝܢܝܛܘܣ ܙܟܼܘ ܗܘܘ<EOS> ܘܬܘܒ ܡܓܪܝܘܣ ܠܩܘܪ̈ܢܬܝܐ ܘܠܩܕ̈ܡܘܢܝܐ ܠܐܬܢ̈ܝܐ ܘܐܬܢܝ̈ܐ ܠܒܘ̈ܐܛܐ<EOS>ܘܠܘܩܪ̈ܐ ܠܦܘܩ̈ܝܐ<EOS> ܘܗܠܝܢ ܟܠܗܘܢ ܝܘܢ̈ܝܐ ܠܝܘ̈ܢܝܐ ܘܐܠܗ̈ܐ ܕܝܢ ܕܝܿܬܒܼܝܢ ܗܘܘ ܥܠ ܓܢܒ<EOS>ܙܘܣ݀ ܟܕ ܗܠܝܢ ܟܘܠܗܝܢ ܗܿܘܝܢ ܗܘܝ<EOS> ܗܼܘ ܦܝܬܝܘܣ ܗܿܘ ܩܠܪܝܘܣ݀ ܗܿܘ ܕܘܕܘܢܐܘܣ ܗܘ<EOS>ܕܒܒܪܩܒܝܪܣ ܗܠܝܢ ܕ̈ܒܚܐ ܕܡܢ ܕܝ̈ܘܐ<EOS> ܘܗܠܝܢ ܕ̈ܒܚܐ ܕܡܐܐ ܬܘܪ̈ܐ ܕܒܥܝܪܐ ܘܕ̈ܒܚܐ ܕܒܢ̈ܝ<EOS>ܐܢܫܐ ܕܚܒܝܒܝ̈ܗܘܢ ܘܟܒܪ ܡܛܠ ܕܕ̈ܝܘܐ ܗܘܘ<EOS> ܘܣܘܬܐ ܡܠܼܝܢ ܗܘܘ<EOS> ܫܦܝܪ ܚܿܕܝܢ ܗܘܘ<EOS>ܘܡܩܒܼܠܝܢ ܘܟܕ ܡܫܝܼ̇ܚܝܢܝܢ ܗܘܘ ܕܝܢ ܒܗܕܐ ܫܢܝܘܬܐ ܒܝܫܬܐ ܘܪܚܡܬ ܩܪܒܐ<EOS> ܘܥܠ ܚܕܕ̈ܐ<EOS>ܦܩܝܼܪܝܢ ܗܘܘ<EOS> ܠܐ ܟܠܼܘ ܐܢܘܢ ܟܕ ܗܐ ܥܡܗܘܢ ܐܝܬܝܗܘܢ ܗܘܘ ܐܠܗ̈ܐ ܝܘܢ̈ܝܐ ܗܿܢܘܢ ܪ̈ܚܡܐ<EOS>ܘܝܨ̈ܘܦܐ ܗܿܢܘܢ ܪ̈ܚܡܝ ܝܘ̈ܢܝܐ݀ ܗܿܢܘܢ ܡܢܛܪ̈ܢܐ ܒܪܡ ܕܝܢ ܐܢ ܘܿܠܐ ܕܫܪܝܪܐܝܬ ܢܐܡܪ<EOS>ܗܼܢܘܢ ܪ̈ܚܡܝ ܩܪܒܐ<EOS> ܗܼܢܘܢ ܣ̈ܢܝܝ ܒܢܝ̈ ܐܢܫܐ<EOS> ܗܿܢܘܢ ܡ̈ܬܟܼܬܫܝ ܥܡ ܐܠܗܐ<EOS> ܗܼܢܘܢ ܓܝܪ<EOS>ܗܘܼܘ ܥܠܬܐ ܠܗܠܝܢ ܟܠܗܝܢ<EOS> ܡܛܠ ܕܪ̈ܚܡܝܢ ܗܘܘ ܩ̈ܛܠܐ ܕܒܢ̈ ܐܢܫܐ<EOS> ܘܡܢ ܕܘܟܬܗ ܐܡܬܝ ܕܠܐ<EOS>ܫܠܝܛ ܗܘܐ ܠܗܘܢܿ ܕܒܝܕ ܩܪ̈ܒܐ ܒܝܕ ܕܒ̈ܚܐ ܕܒܢ̈ܝ ܐܢܫܐ ܕܒܟܘܠ ܡܕܝܢܐ ܡܬܡܼܠܝܢ ܗܘܘ݀<EOS>ܕܒܢܘܩܝܐ ܕܕܡܐ ܕܒܢ̈ܝ ܐܢܫܐ ܚܲܕܝܢ ܗܘܘ<EOS>ܥ<EOS> ܚܕܐ ܗܝ ܗܟܝܠ ܡܢ ܬܪ̈ܬܝܢ ܕܐܘ ܠܐ ܡܕܡ ܗܘܘ ܘܛܥܝܘܬܐ ܒܝܫܬܐ ܠܒܢ̈ܝ<EOS>ܐܢܫܐ ܕܗܝܕܝܢ ܚܝܕܐ ܗܘܬ ܕܠܨ̈ܠܡܐ ܕܠܐ ܢܦܫܐ ܐܝܟ ܕܠܐܠܗ̈ܐ ܢܝܩܪܘܢܿ ܘܣܪܝܩܐܝܬ ܘܒܛܠܐܝܬ<EOS>ܚܒܝ̈ܒܐ ܕܝܠܗܘܢ ܢܕܒܚܘܢ ܒܫܢܝܘܬܐ<EOS> ܐܘ ܕܐܢ ܐܝܼܬ ܗܘܐ ܒܗܘܢ ܚܝܠܐ ܕܡܝܐ ܕܡܠܝܐܝܬ ܐܘ ܥܒܕ<EOS>ܛܒ̈ܬܐ ܐܝܬܘܗܝ ܗܘ ܐܐܘ ܥܒܕ ܒܝܫ̈ܬܐ<EOS> ܐܢ ܐܠܗ̈ܐ ܗܘܘ ܗܟܝܠ ܛܒ̈ܐ<EOS> ܒܟܝܢܗܘܢ ܘܥܠ ܐܪܥܐ<EOS>ܐܝܬܝܗܘܢ ܗܘܘ ܘܡܨܥܬܐ ܕܡܕܝܢܬܐ ܐܚܝܕܝܢ ܗܘܘ<EOS> ܠܐ ܗܘܐ ܣܦܝܩܐܝܬ ܣܿܥܼܪܝܢ ܗܘܘ<EOS> ܗܕܐ ܐܠܐ<EOS>ܠܥܘܕܪܢܐ ܘܠܦܪܘܩܢܐ ܕܗܢܘܢ ܕܥܡܪܝܢ ܗܘܘ ܥܡܗܘܢܿ ܘܐܢ ܕܝ̈ܘܐ ܗܘܘ ܒܝܫ̈ܐ ܟܠ ܕܠܩܘܒܠܐ<EOS>ܣܿܥܼܪܝܢ ܗܘܘ ܕܛܒ̈ܬܐ ܘܐܝܕܐ ܗܝ ܗܟܝܠ ܡܟܣܢܘܬܐ ܫܪܝܪܬܐ ܕܗܠܝܢ<EOS> ܐܠܐ ܗܼܢܘܢ ܦܐܪ̈ܐ ܕܡܢ<EOS>ܡܦܪܢܣܢܘܬܐ ܕܝܠܗܘܢ ܡܢ ܦܐܪ̈ܘܗܝ ܓܝܪ ܡܬܝܕܥ ܗܘ ܐܝܠܢܐ ܥܐ<EOS> ܥܕܢܐ<EOS>ܗܘ ܗܟܝܠ ܕܢܬܒܩܐ ܕܩܪ̈ܒܐ ܘܬܟ̈ܬܘܫܐ ܠܐ ܕܒܥܠܕ̈ܒܒܐ ܘܠܐ ܕܒܪܒܪܝܐ ܕܩܼܡܘ ܠܘܩܒܠ ܝܘܢܝ̈ܐ<EOS>ܐܠܐ ܕܝܠܗܘܢ ܕܝܘܢܝ̈ܐ ܕܠܗܘܢ ܠܐܠܗ̈ܐ ܕܐܒܗܝ̈ܗܘܢ ܡܟܬܼܒܝܢ ܗܘܘ ܘܫܢܝܝܢ ܗܘܘ<EOS> ܥܠ ܚܕܕ̈ܐ<EOS>ܐܝܠܝܢ ܐܢܘܢ ܦܐܪ̈ܐ ܘܐܠܗ̈ܐ ܕܠܓܘ ܡܢ ܬܪ̈ܥܐ ܩܪ̈ܝܒܝܢ ܗܘܘ<EOS> ܘܒܟܠܗ ܝܘܡܐ ܡܬܝܩܪܝܢ ܗܘܘ ܡܢ<EOS>ܒܢ̈ܝ ܡܕܝܢܬܗܘܢ݀ ܡܢܐ ܕܫ݀ܘܐ ܗܘܐ ܠܗܕܐ ܣܓܕܬܐ ܝܿܗܒܝܢ ܗܘܘ ܠܗܿܢܘܢ ܕܣܿܓܕܝܢ ܠܗܘܢܿ ܐܘ<EOS>ܕܩܕܡ ܟܠܡܕܡ ܫܝܢܐ ܒܥܘܡܪܐ ܫܠܝܐ ܘܢܝܚܐ<EOS> ܢܥܡܪܘܢ ܘܟܢ ܢܡܘܣ̈ܐ ܬܩ̈ܢܐ ܘܢܛܝܪܘܬܐ ܕܛܒ̈ܬܐ<EOS>ܕܐܝܬܝܗܢ<EOS> ܐܢ ܗܟܝܠ ܐܝܟ ܗܿܢܝܢ ܗܘܝ ܗܠܝܢ ܕܐܬܩܼܕܡ ܐܬܐܡܼܪ ܠܐ ܡܕܡ ܡܬܒܥܐ<EOS> ܕܢܬܦܠܓ ܥܠ<EOS>ܐܘܣܝܐ ܕܡܦܪ̈ܢܣܢܐ ܛܒ̈ܐ<EOS> ܘܐܢ ܕܝܢ ܚܪܬܐ ܕܒܝܫ̈ܬܐ ܠܟܠܗ ܒܝܬ ܝܘܢܝ̈ܐ ܐܚܼܝܕܐ ܗܘܬ<EOS>ܘܐܠܗ̈ܐ ܣܓܝܐܝܢ ܗܘܘ ܡܢ ܒܢ̈ܝ ܐܢܫ ܥܡܘܪ̈ܐ<EOS> ܘܠܐ ܗܘܐ ܒܟܘܠ ܡܕܝܢܐ ܒܠܚܘܕ ܐܠܐ ܐܦ ܒܒ̈ܬܐ<EOS>ܡܬܝܩܼܪܝܢ ܗܘܘ<EOS> ܘܟܕ ܡܬܝܩܼܪܝܢ ܗܘܘ<EOS> ܠܐ ܡܕܡ ܝܬܝܪ ܝܼܗܒܘ ܠܗܿܢܘܢ ܕܡܝܼܩܪܝܢ ܠܗܘܢܿ ܐܠܐ<EOS>ܩ̈ܛܠܐ ܕܩܪ̈ܒܐ ܘܚܘܪ̈ܒܐ ܕܩܘܪ̈ܝܐ ܘܥܩܘܪ̈ܝܐ ܕܡܕ̈ܝܢܬܐ ܘܫܒܝܐ ܘܓܘܠܝܐ<EOS> ܟܕ ܝܘܢ̈ܝܐ ܥܠ<EOS>ܝܘܢ̈ܝܐ ܒܗܠܝܢ ܡܫܝܼܚܝܢܝܢ ܗܘܘ<EOS> ܡܢܐ ܚܣܝܪ ܕܢܕܥ ܘܢܐܡܪ݀ ܐܠܐ ܚܕܐ ܡܢ ܬܪ̈ܬܝܢ ܕܡܣܼܬܒܪܢ݀<EOS>ܐܘ ܓܝ ܠܐ ܡܕܡ ܡܫܟܼܚܝܢ ܗܘܘ<EOS> ܐܠܗ̈ܐ ܡܛܠ ܕܠܐ ܡܕܡ ܗܘܘ<EOS> ܘܗܟܢܐ ܐܦ ܡܢ ܥܠܬܐ ܕܒܝܫ̈ܬܐ<EOS>ܪ̈ܚܝܩܼܝܢ ܗܘܘ<EOS> ܐܘ ܕܚܿܝܠܐ ܡܕܡ ܩܢܝܢ ܗܘܘ<EOS> ܘܗܼܢܘܢ ܗܘܘ ܥܠܬܐ ܕܒܝܫ̈ܬܐ<EOS> ܐܘ ܕܡܪܦܝܢ ܗܘܘ<EOS>ܕܗܠܝܢ ܗܟܢܐ ܢܗܘܝܢ<EOS> ܐܘ ܕܗܼܢܘܢ ܣܥܪܝܢ ܗܘܘ ܠܗܝܢ<EOS> ܐܢ ܗܟܝܠ ܗܼܢܘܢ ܗܘܘ ܥܒܘܕ̈ܐ ܕܒܝܫ̈ܬܐ<EOS>ܡܣܼܬܥܪܢ ܗܘܝ ܡܗܼܡܝܢ ܗܘܘ ܬܘܒ ܡܫܠܡ̈ܢܐ ܐܢܘܢ ܕܪ̈ܚܡܝܗܘܢ ܘܠܐ ܗܘܐ ܡܥܕܪ̈ܢܐ ܐܠܐ ܢܟܘ̈ܠܐ<EOS>ܘܡܛܠ ܗܕܐ ܒܝ̈ܫܐ<EOS>ܥܒ<EOS> ܐܢ ܓܝܪ ܠܐ ܐܠܗ̈ܐ ܗܘܘ<EOS> ܘܐܦܠܐ ܒܟܝܢܐ ܕܡܝܬܪ ܡܢ ܕܝܠܢ ܐܝܬܼܝܗܘܢ<EOS>ܗܘܐ݀ ܐܠܐ ܐܢܫܐ ܗܘܘ ܐܚܪܢܝܐܝܬ ܕܠܒܝܫܝܢ ܢܟܦܘܬܐ ܡܛܠ ܡܝܬܪܘܬܗܘܢ ܘܡܛܠ ܚܟܡܬܗܘܢܿ ܠܐ ܟܝ<EOS>ܡܬܩܼܪܒܝܢ ܗܘܘ ܠܡܨܥܬܐ ܘܠܪ̈ܚܡܝܗܘܢ ܡܢ ܬܟܬܘܫܐ ܫܲܪܝܢ ܗܘܘ݀ ܐܘ ܟܕ ܒܡܠܬܐ ܡܦܼܝܣܝܢ݀ ܐܘ<EOS>ܟܕ ܒܚܿܝܠܐ ܡܦܼܪܩܝܢ݀ ܘܠܪܘܚܩܐ ܡܢ ܚܕܕ̈ܐ ܡܫܲܢܝܢ ܠܗܘܢ<EOS> ܘܐܝܠܝܢ ܕܙܕܩܢ ܡܿܠܟܼܝܢ ܗܘܘ<EOS>ܠܗܘܢ ܟܕ ܣܿܥܪܝܼܢ ܥܒܿܕܐ ܕܐܢܫܐ ܛܒ̈ܐ<EOS> ܘܡܢ ܒܥܠܕܒܒܘܬܗܘܢ ܫ݀ܪܝܼܢ ܠܗܘܢܿ<EOS>ܘܡܟܿܢܫܼܝܢ ܠܗܘܢ<EOS> ܠܫܢܐ݀ ܟܕ ܗܐ ܪ̈ܚܡܝܗܘܢ ܐܢܘܢ<EOS>ܥܓ<EOS> ܡܢܐ ܗܟܝܠ ܘܐܢܫܐ ܛܒ̈ܐ ܗܕܐ ܣܿܥܪܝܼܢ ܗܘܘ݀ ܐܠܘ ܐܣܬܩܼܒܠܘ ܗܘܘ݀<EOS>ܘܐܠܗ̈ܐ ܕܝܢ ܟܕ ܩܪܝܒܝܢ ܘܥܡܗܘܢ ܐܢܘܢ ܘܒܡܨܥܬܐ ܕܝܘܢܝ̈ܐ ܡܬܗܦܟܼܝܢ ܘܡܢ ܟܠܗܘܢ ܡܬܝܩܼܪܝܢ<EOS>ܗܘܘ ܡܢ ܪ̈ܚܡܝܗܘܢ ܐܗܡܼܝܘ ܟܕ ܡܫܠܡܼܝܢ ܠܕܡܐ ܘܠܚܪܒܐ ܘܠܩܛܠܐ ܕܢܦܫ̈ܬܗܘܢ݀ ܘܐܝܟܢܐ ܡܛܠ<EOS>ܕܠܐ ܡܫܟܚܼܝܢ ܗܘܘ ܕܢܥܕܪܘܢ ܐܢܘܢ ܐܘ ܟܕ ܡܫܼ̣ܚܝܢ ܠܐ ܨܿܒܝܼܢ ܗܘܘ ܐܢ ܓܝ ܟܕ ܡܫܟܚܼܝܢ ܠܐ<EOS>ܨܿܒܝܢ ܗܘܘ݀ ܠܐ ܗܘܐ ܥܒܿܕܐ ܕܡܥܕܪ̈ܢܐ ܝܿܗܒܝܢ ܗܘܘ ܠܗܿܢܘܢ ܕܡܝܿܩܪܝܼܢ ܠܗܘܢ ܐܠܐ<EOS>ܕܒܥܠܕ̈ܒܒܐ ܘܕܢܘ̈ܟܠܐ ܗܿܢܘܢ ܓܝܪ ܕܡܫܟܚܼܝܢ ܗܘܘ ܕܢܦܪܩܘܢ ܒܝܫ̈ܬܐ<EOS> ܘܗܼܝ ܗܕܐ ܠܐ<EOS>ܥܿܒܼܕܝܢ ܗܘܘ ܡܕܡ ܡܢ ܒܥܠܕ̈ܒܒܐ ܠܐ ܝܬܝܪܝܢ ܗܘܘ<EOS> ܘܐܢ ܕܝܢ ܟܕ ܨܿܒܼܝܢ ܠܐ ܡܫܟܚܼܝܢ ܗܘܘ<EOS>ܫ݀ܘܝܼܢ ܐܢܘܢ ܠܫܘܒܩܢܐ ܡܛܠ ܡܚܝܠܘܬܗܘܢ݀ ܘܐܢ ܗܟܢܐ ܗܟܝܠ ܐܝܬܝܗܘܢ ܗܘܐ ܛܒܐ ܕܐܠܗ̈ܐ ܐܢܘܢ<EOS>ܝܬܝܪܐ ܗܘ<EOS> ܘܫܡܐ ܗܢܐ ܕܡܥܕܪ̈ܢܐ ܐܢܘܢ ܠܐ ܗܘܐ ܫܪܝܪܐܝܬ ܡܟܬܒܼܝܢ ܗܘܘ<EOS> ܥܠܝܗܘܢ ܕܐܦܠܐ<EOS>ܠܒܢ̈ܝ ܐܢܫܐ ܠܦܘܪܩܢܐ ܥܲܕܪܘ ܡܛܠ ܡܝܚܠܘܬܐ ܕܟܝܢܗܘܢ<EOS>ܥܕ<EOS> ܘܐܢ ܕܝܢ ܢܿܣܪܚܘܢ ܥܠܝܢ ܚܠܩܐ ܐܝܟܢܐ ܕܠܟܠ ܡܕܡ ܘܐܦ ܠܗܘܢ ܠܐܠܗ̈ܐ<EOS>ܐܚܝܕ ܘܕܗܢܐ ܗܘ ܥܠܬܐ ܕܩܪܒܐ ܘܕܟܠ ܡܕܡ ܕܗܿܘܐ ܒܝܬ ܒܢ̈ܝ ܐܢܫܐ ܗܼܘܝܘ ܟܠܗ ܥܘܡܪܢ ܡܬܗܦܟ<EOS>ܡܐ ܕܐܬܒܼܛܠ ܗܿܘ ܡܕܡ ܕܒܢ ܗܘ݀ ܘܝܘܠܦܢܐ ܒܝܫܐ ܘܪܓܐ ܘܕܓܠܐ ܚܠܦܘܗܝ ܥܼܠ ܥܠܝܢ<EOS> ܘܗܟܢܐ<EOS>ܐܦ ܣܒܪܐ ܕܝܠܗܘܢ ܕܐܠܗ̈ܐ ܡܬܒܼܛܠ ܠܗ ܕܠܐ ܡܕܡ ܡܫܟܚܼܝܢ ܠܒܪ ܡܢ ܗܠܝܢ ܕܚܠܝܩܢ<EOS> ܗܠܝܢ<EOS>ܕܐܝܟܢܐ ܕܗܼܘ ܐܠܨܐ ܕܢܓܕܫܢ ܘܐܦܢ ܟܕ ܠܐ ܨܿܒܼܝܢ ܐܠܗ̈ܐ<EOS> ܘܗܟܢܐ ܬܘܒ ܒܛܝܠܘܬܐ ܕܗܿܢܘܢ<EOS>ܕܚ̈ܠܝ ܠܐܠܗ̈ܐ<EOS> ܘܗܟܢܐ ܬܘܒ ܒܛܝܠܘܬܐ ܕܗܿܢܘܢ ܕܚ̈ܠ ܠܐܠܗ̈ܐ ܣܦܝܩܬܐ ܘܣܪܝܩܬܐ ܗܿܘܝܐ<EOS>ܕܠܗܿܢܘܢ ܕܡܕܡ ܠܐ ܡܫܟܚܼܝܢ ܠܡܥܒܕ ܡܝܩܼܪܝܢ<EOS>ܥܗ<EOS> ܐܠܐ ܒܗܕܐ ܐܬܠܒܼܟܘ ܗܿܢܘܢ ܬܡܝܗ̈ܐ ܕܠܝܬ ܒܗܘܢ ܚܝܠܐ ܕܢܥܕܪܘܢ<EOS>ܠܒܝܫ̈ܬܐ ܕܒܢ̈ܝ ܐܢܫܐ ܘܕܚܕܝܢ ܒܬܫ̈ܥܝܬܐ ܕܥܠ ܐܠܗܘܬܗܘܢ ܣܪ̈ܝܚܬܐ ܘܡܣ̈ܠܝܬܐ ܘܒܕ̈ܒܚܐ<EOS>ܒܝܼ̈ܫܐ ܘܕܠܐ ܢܡܘܣ ܕܒܢ̈ܝ ܐܢܫܐ ܐܬܚܼܙܝܘ ܓܠܝܐܝܬ݀ ܡܢ ܗܠܝܢ ܗܟܝܠ ܘܿܠܐ ܕܢܣܒܪ ܥܠܝܗܘܢ<EOS>ܕܗܠܝܢ ܐܠܗ̈ܐ ܕܣܿܥܼܪܝܢ ܗܘܘ ܥܡ ܒܢ̈ܝ ܐܢܫܐ ܕܗܝܕܟܝܢ ܗܠܝܢ ܡܛܠ ܕܟܝܢܗܘܢ<EOS>ܪܚܿܡ ܒܝܫ̈ܬܐ ܗܘܐ ܘܪܚܿܡ ܩܪ̈ܒܐ ܡܢܗܘܢ ܕܥܒܕ̈ܐ ܐܬܟܣܣܘ<EOS>ܥܘ<EOS> ܘܡܢ ܕܘܟܬܗ ܗܫܐ ܒܙܒܢ ܕܝܠܢ<EOS> ܟܕ ܢܫܬ ܟܘܠܗܿ ܒܛܝܠܘܬܐ ܕܥܠ ܗܠܝܢ<EOS>ܕܐܬܐܡܼܪܘ<EOS> ܘܗܠܝܢ ܕܗܼܘ ܟܘܪܗܢܐ ܥܬܝܩܐ ܐܬܒܨܪ ܟܘܠܗܝܢ ܡܕ̈ܝܢܬܐ ܘܕܘܟ̈ܝܬܐ ܒܥܡ̈ܡܐ<EOS>ܘܒܐܬܪ̈ܘܬܐ ܒܫܝܢܐ ܥܡܝܩܐ ܥܡܪܢ ܘܐܣܝܐ ܟܠܗܿ ܘܐܘܪܘܦܐ ܘܠܝܒ̈ܝܐ ܘܐܓܒܛܘܣ ܕܡܢ ܩܕܝܡ ܠܐ<EOS>ܡܕܡ ܡܝܼܬܪܢ ܗܘܝ ܡܢ ܐܠܦܐ ܕܒܡܚܫܘܠܐ ܐܝܬܝܗܿ݀ ܗܿܝ ܕܡܢ ܟܠܗܘܢ ܓܒܝܗ̈ ܐܟܚܕܐ ܪ̈ܘܚܐ<EOS>ܩܫܝ̈ܬܐ ܘܥ̈ܠܥܠܐ ܠܒܟܗܿ<EOS> ܘܠܟܐ ܘܠܗܠ ܒܟܘܟܝܬܐ ܛܒܥܗ<EOS> ܗܫܐ ܒܨܚܘܐ ܕܢܝܚܐ ܘܒܫܠܐ ܕܡܒܪܩ<EOS>ܘܒܦܨܝܚܘܬܐ ܕܣܘ̈ܟܝܢܐ ܕܫܝܢܐ ܡܬܬܪܝܨܢ ܘܠܚܢ ܕܗܘ ܩܘܒܪܢܛܐ ܕܟܘܠ ܡܟܬܒܢ<EOS> ܘܗܿܢܝܢ ܟܘܠܗܝܢ<EOS>ܗܫܐ ܟܕ ܗܼܘ ܕܒܕܠܦܝܘܣ ܕܒܕܠܦܘܣ ܚܼܪܒ ܘܟܕ ܗܼܘ ܦܝܬܝܘܣ ܕܥܟ<EOS> ܘܟܕ ܥܘܗܕܢܐ ܕܫܪܟܐ<EOS>ܕܐܠܗ̈ܐ ܡܠܝܐܝܬ ܡܢ ܡܫܡܥܬܐ ܕܒܢ̈ܝ ܐܢܫܐ ܐܬܥܼܛܝ ܘܠܐ ܐܝܢܐ ܕܗܼܘ ܩܛܝܪܐ ܕܚܠܩܐ ܘܠܐ<EOS>ܕܝ̈ܘܐ ܪ̈ܚܡܝ ܩܪ̈ܒܐ ܠܡܕ̈ܝܢܬܐ ܫܓܼܫܝܢ ܡܢ ܟܕ ܓܝܪ ܒܟܠܗܿ ܒܪܝܬܐ ܕܒܢ̈ܝ ܐܢܫܐ<EOS> ܒܟܠܗܝܢ<EOS>ܡܕ̈ܝܢܬܐ ܘܒܟܘܠܗܝܢ ܩܘܪ̈ܝܐ ܘܒܟܠܗܝܢ ܕܘܟܝ̈ܬܐ ܝܘܠܦܢܐ ܕܦܘܪܩܢ ܐܚܕ݀ ܘܡܢ ܟܕ ܬܘܒ ܠܐ ܢܣܐ<EOS>ܕܕܝ̈ܘܐ ܐܠܐ ܒܠܚܘܕܘܗܝ ܗܘ ܡܿܠܟܐ ܕܟܠ ܐܗܠܐ<EOS> ܘܗܼܘ ܒܪܘܝܐ ܕܟܠܗ ܥܠܡܐ ܡܠܬܗ ܕܐܠܗܐ ܘܠܬ<EOS>ܟܠܗܘܢ ܒܢ̈ܝ ܐܢܫܐ ܒܪܒܪܝܐ ܘܝܘܢ̈ܝܐ ܡܬܝܕܥ ܘܡܫܬܒܼܚ݀ ܐܫܬܪܝܼܬ ܟܠܗܿ ܡܠܬܐ ܕܚܠܩܐ<EOS>ܘܒܪܘܚܩܐ ܟܘܠܗ ܩܛܝܪܐ ܥܿܒܕ ܩܪܒܐ ܐܝܬܘܗܝ<EOS> ܘܡܠܬܐ ܕܝܢ ܐܠܗܝܐ ܥܿܒܕ ܫܝܢܐ ܒܟܠܗܿ ܐܪܥܐ<EOS>ܡܙܕܡܪ ܘܠܐܠܗܐ ܐܒܘܗܝ ܓܢܣܐ ܕܒܢ̈ܝ ܐܢܫܐ ܡܩܼܦ݀ ܘܫܝܢܐ ܘܪܚܡܘܬܐ ܠܟܠܗܘܢ ܥܡ̈ܡܐ ܡܨܝܼܒ<EOS>ܘܗܫܐ ܟܕ ܠܐ ܗܿܢܝܢ ܕܐܠܗ̈ܐ ܡܣܬܥܪܢܿ ܘܐܦܠܐ ܗܿܢܝܢ ܕܗܼܘ ܩܪܒܗܘܢ ܕܠܘܬ ܚܕܕ̈ܐ ܡܬܩܝܡܢ ܟܕ<EOS>ܒܟܘܠܗܿ ܐܪܥܐ ܗܝ̈ܟܠܐ ܗܿܢܘܢ ܕܒܪܘܡܐ ܡܩܝܡܼܝܢ ܗܘܘ<EOS> ܡܢ ܩܕܝܡ ܬܚܝܬ ܚܪܬܗ ܕܚܘܪܒܐ ܢܦܼܠܘ<EOS>ܘܐܠܗ̈ܐ ܗܿܢܘܢ ܟܠܗܘܢ ܕܡܢ ܩܕܝܡ ܒܟܠ ܕܘܟܐ ܩܿܥܼܝܢ ܗܘܘ݀ ܡܢ ܒܗܬܬܐ ܐܘ ܡܢ ܕܚܠܬܐ ܫܬܩܼܘ<EOS>ܘܐܟܚܕܐ ܟܘܠܗܝܢ ܡܕ̈ܝܢܬܐ ܘܥܡ̈ܡܐ ܘܐܬܪ̈ܘܬܐ ܒܝܡܝܢܐ ܕܚܘܒܐ ܐܫܬܝܼܢܘ݀ ܘܬܚܝܬ ܚܕܐ ܪܫܢܘܬܐ<EOS>ܡܢ ܥܘܡܩܐ ܕܡܛܟܣܘܬܐ ܐܟܚܕܐ ܘܕܐܘܝܘܬܐ ܡܬܒܡܼܝܢ݀ ܡܢ ܕܩܝܡ ܕܝܢ ܟܕ ܠܐ ܠܐܠܗ̈ܐ ܝܬܝܪ ܣܓܝ ܐܦ ܡܢ ܚܒܝ̈ܒܝܗܘܢ ܡܝܩܼܪܝܢ ܗܘܘ ܕܒܐܝܢܼܐ ܩܘܝܡܐ ܕܥܘܡܪܐ ܟܠܗ<EOS>ܒܝܬ ܝܘܢ̈ܝܐ ܘܒܝܬ ܒܪܒܪܝܐ ܐܝܬܘܗܐ ܗܘܐ<EOS> ܠܐ ܡܕܡ ܡܬܒܥܐ ܕܢܘܪܟ ܡܠܬܢܿ ܟܕ ܒܙܥܘܪ̈ܝܬܐ<EOS>ܗܼܢܝܢ ܨܒܘ̈ܬܐ ܐܬܓܠܝ݀ ܐܠܐ ܗܠܝܢ ܥܬܝܩ̈ܬܐ ܕܡܟܬܒܢܘܬܐ ܐܝܟ ܗܟܢܐ<EOS>ܥܙ<EOS> ܗܠܝܢ ܕܝܢ ܚܕ̈ܬܬܐ ܡܢܐ ܐܢܫ ܢܐܡܪ ܕܟܡܐ ܡܢ ܒܬܪ ܐܠܟܣܢܕܪܘܣ ܡܩܕܘܢܝܐ<EOS>ܩܠܝܠ ܡܢ ܩܕܡ ܕܢܚܗ ܕܦܪܘܩܢ<EOS> ܪܫܢܘܬܐ ܣܓܝ̈ܐܬܐ ܐܬܩܝܼܡ ܐܬܩܝ̈ܡܝ ܐܘܪܐܘܣ ܓܝ ܐܚܘܗܝ<EOS>ܕܐܠܟܣܢܕܪܘܣ ܡܠܟܘܬܐ ܕܡܩܕܘܢܝܐ ܡܩܒܠ݀ ܘܕܗܿܢܘܢ ܕܒܐܘܪܘܦܐ ܐܢܛܝܦܛܪܘܣ ܠܒܝܟ ܗܘܐ<EOS>ܘܦܛܘܠܡܐܘܣ ܠܐܓܒܛܘܣ ܘܠܐܠܟܣܕܪܝܐ ܐܚܝܼܕ ܗܘܐ<EOS> ܘܠܦܝܢܝܩܐ ܕܝܢ ܘܠܩܝܠܐ ܣܘܪܝܐ ܣܠܘܩܘܣ<EOS>ܡܕܒܼܪ ܗܘܐ<EOS> ܘܦܝܠܘܛܘܣ ܠܩܝܠܝܩܝܐ ܘܐܢܛܝܓܘܢܘܣ ܠܐܣܝܐ ܘܩܣܢܕܪܘܣ ܠܩܪܝܐ<EOS> ܘܠܐܘܢܘܣ<EOS>ܠܗܠܠܣܦܛܢܘܣ ܘܐܘܡܢܣ ܠܦܦܠܓܘܢܝܐ ܘܠܝܣܝܡܟܘܣ ܕܗܿܢܝܢ ܕܥܠ ܓܢܒ ܬܪܩܐ ܕܡܢ ܗܪܟܐ ܐܟܙܢܐ<EOS>ܕܒܫܒܩܐ ܠܩܪܒܐ ܕܥܠ ܚܕܕ̈ܐ ܢܦܩܼܝܢ ܗܘܘ<EOS> ܗܼܢܘܢ ܘܗܿܢܘܢ ܕܩܒܼܠܘ ܪܫܢܘܬܗܘܢ ܦܛܘܠܡܐܘܣ ܓܝܪ<EOS>ܗܿܘ ܒܪ ܓܠܘܣ ܚܟܫܥܣܪܐ ܙܒ̈ܢܝܢ ܡܢ ܐܓܒܛܘܣ ܡܪܕܝܬܗ ܥܒܲܕ ܘܣܠܘܩܘܣ ܠܦܛܠܡܐܘܣ ܡܿܠܟܐ<EOS>ܕܡܩܕܘ̈ܢܝܐ ܐܪܥܼ ܘܐܬܩܼܛܠ݀ ܘܦܪܛܝܩܘܣ ܠܐܓܒܛܘܣ ܒܚܿܝܠܐ ܥܠ ܘܦܛܘܠܡܐܘܣ ܠܩܘܦܪܘܣ ܠܒܼܟ<EOS>ܘܕܡܛܪܝܣ ܠܣܝܪܝܐ ܚܛܦܼ<EOS> ܘܐܚܪܢܐ ܬܘܒ ܠܐܚܪܬܐ ܕܘܟܬܐ ܐܙܼܠ݀ ܘܒܚܝܠܐ ܕܠܣܛܝܘܬܐ ܠܒܢ̈ܝ<EOS>ܬܚܘܡܗ ܠܒܼܟ<EOS>ܥܚ<EOS> ܗܟܢܐ ܗܟܝܠ ܗܚܕܐ ܒܪܬ ܚܕܐ<EOS> ܒܗ ܒܙܒܢܐ ܡܫܬܠܡܢ ܗܘܝ<EOS> ܒܟܠܗܘܢ ܓܒܝܗ̈<EOS>ܕܒܪܝܬܐ ܘܕܠܐ ܫܝܢܐ ܘܕܠܐ ܬܪܥܘܬܐ<EOS> ܒܥܠܕܒܒܘܬܗܘܢ ܕܠܘܬ ܚܕܕ̈ܐ ܡܬܪܒܝܐ ܗܘܬ ܟܕ ܣܓܕܬܐ<EOS>ܕܐܠܗ̈ܐ ܣܓܝ̈ܐܐ ܟܗܝܢܐ ܗܘܬ ܒܗܿܘ ܙܒܢܐ<EOS> ܘܢܘ̈ܣܐ ܘܚܘ̈ܓܒܐ ܘܗܝ̈ܟܠܐ ܒܟ̈ܘܠܗܝܢ ܡܕ̈ܝܢܬܐ<EOS>ܡܝܬܪܐܝܬ ܡܬܩܢܼܝܢ ܗܘܘ ܠܗܘܢ݀ ܘܒܢܕܪ̈ܐ ܣܓܝ̈ܐܐ ܡܬܨܒܬܼܝܢ ܗܘܘ ܗܝ̈ܟܠܐ ܘܡܠܬܐ ܕܥܠ ܐܠܗ̈ܐ<EOS>ܣܓܝܐܐ ܗܘܬ݀ ܠܘܬ ܡ̈ܠܟܐ ܕܗܝܕܟܝܢ݀ ܘܥܡ̈ܡܐ ܘܩܘ̈ܛܢܐ ܒܩܘܪܝܐ ܘܒܟܠ ܕܘܟܐ<EOS> ܗܟܢܐ ܕܐܦ<EOS>ܒܒ̈ܬܐ ܘܒܗܘܢ ܒܒܝܬ ܓܙ̈ܝܗܘܢ ܘܒ̈ܬܘܢܝܗܘܢ ܓܘ̈ܝܐ ܒܥܠܘ̈ܬܐ ܘܒܨ̈ܠܡܐ ܗܿܢܘܢ ܕܐܒܗܝ̈ܗܘܢ<EOS>ܡܝܩܪܝܢ ܗܘܘ<EOS> ܒܪܡ ܕܝܢ ܟܕ ܗܟܢܐ ܐܝܬܝܗܘܢ ܗܘܐ݀ ܠܐ ܡܕܡ ܡܢ ܐܢܫܐ ܕܝܘ̈ܢܐ<EOS>ܕܢܦܫ̈ܬܗܘܢ ܒܫܢܝܘܬܐ ܗܦܝܟܢ ܡܝܬܝܪܢ ܗܘܘ<EOS> ܕܟܘܠܗ ܙܒܢܐ ܕܚܝ̈ܝܗܘܢ ܒܕܡܐ ܕܒܢ̈ܝ ܐܬܪܗܘܢ<EOS>ܡܛܢܦܼܝܢ ܗܘܘ<EOS> ܘܕܝܘ̈ܢܝܢ ܗܘܘ ܒܫܪܪܐ݀ ܒܩܪ̈ܒܐ ܕܥܠ ܚܕܕ̈ܐ݀ ܘܒܬܟܝܒܘܬܐ ܕܚܒܘܫܝܐ<EOS>ܕܡܕ̈ܝܢܬܐ ܟܕ ܕ̈ܝܘܐ ܡܫܓܚ ܥܠܡܐ݀ ܗܘܿܝܢ ܗܘܘ ܠܗܘܢ ܡܥܕܪ̈ܢܐ ܒܗܠܝܢ<EOS>ܥܛ<EOS> ܘܗܿܢܘܢ ܕܝܢ ܕܡܣܬܒܪܝܢ ܗܘܘ ܐܠܗ̈ܐ ܕܩܨ̈ܡܐ ܘܝܕܥܬܐ ܡܩܕܡܬܐ<EOS>ܠܣܓܘܕ̈ܝܗܘܢ ܝܿܗܒܼܝܢ ܗܘܘ<EOS> ܘܠܐ ܐܬܒܝܢܼܘ ܕܢܩܕܡܘܢ ܢܕܥܘܢ݀ ܘܐܦ ܠܐ ܕܢܩܿܕܡܘܢ ܢܐܡܪܘܢ<EOS>ܐܒܕܢܐ ܕܝܠܗܘܢ ܗܿܘ ܕܒܕܢܚܗ ܕܦܪܘܩܢ ܕܒܝܬ ܒܢ̈ܝ ܐܢܫܐ ܠܟܠܗܘܢ ܓܕܫܼ ܐܢܘܢܿ ܘܗܕܐ ܬܚܘܝܬܐ<EOS>ܐܝܬܝܗܿ ܪܒܬܐ ܕܥܠ ܒܨܝܪܘܬܐ ܕܝܠܗܘܢ ܘܡܟܣܢܘܬܐ ܗܝ ܫܪܝܪܬܐ ܕܥܠ ܗܿܢܘܢ ܩܨ̈ܡܐ ܕܡܢ ܩܕܝܡ<EOS>ܒܬ ܟܠܗܘܢ ܝܘܢ̈ܝܐ ܡܬܟܪܙܝܢ ܗܘܘ<EOS> ܘܠܐ ܐܢܫ ܗܟܝܠ ܡܢ ܩܨܘ̈ܡܐ ܠܗܿܘ ܕܢܚܗ ܕܦܪܘܩܢ ܕܒܝܬ<EOS>ܒܢ̈ܝ ܐܢܫܐ ܩܕܡ ܐܡܼܪ<EOS> ܐܦܠܐ ܝܘܠܦܢܐ ܚܕܬܐ ܕܡܢܗ ܠܟܠܗܘܢ ܥܡ̈ܡܐ ܐܬܝܼܗܒ݀ ܐܠܐ ܘܐܦ ܠܐ<EOS>ܗܼܘ ܦܝܬܝܘܣ ܘܐܦ ܠܐ ܐܚܪܢܐ ܡܢ ܕܝ̈ܘܐ ܪ̈ܘܪܒܐ ܚܘܪܒܐ ܕܢܦܫܗ ܩܿܕܡ ܝܕܥ ܐܦ ܠܐ ܩܿܕܡ ܐܡܼܪ<EOS>ܥܠ ܗܿܘ ܕܥܬܝܕ ܗܘܐ ܕܢܐܬܐ ܡܚܪܒܢܐ ܘܥܩܘܪܐ ܕܟܠܗܘܢܿ ܐܦ ܠܐ ܥܠ ܗܿܢܘܢ ܟܠܗܘܢ ܕܡܢ ܥܡ̈ܡܐ<EOS>ܝܘܢ̈ܝܐ ܘܒܪܒܪܝܐ ܕܡܫܢܝܢ ܡܢ ܛܥܝܘܬܐ ܕܐܠܗ̈ܐ<EOS> ܣ̈ܓܝܐܐ ܘܝܕܥܝܢ ܠܐܠܗܐ ܕܥܠ ܟܠ ܩܿܕܡ ܚܼܙܐ<EOS>ܦ<EOS> ܡܿܢܘ ܕܝܢ ܩܨܘܡܐ ܐܘ ܢܚܫܐ ܐܘ ܡܿܢܘ ܗܡܬܘܐ ܐܘ ܕܝܘܐ ܐܘ ܐܠܗܐ ܕܩܕܡ<EOS>ܩܼܨܡ ܕܗܠܝܢ ܕܝܠܗܘܢ ܦܐܝ̈ܬܐ ܕܥܒܢ݀ ܡܐ ܕܕܢܚ ܡܢ ܕܗܼܘ ܚܕܬܐ ܒܥܘܡܪܐ ܕܒܢ̈ܝ ܐܢܫܐ ܘܝܕܥܬܐ<EOS>ܕܐܠܗܐ ܗܘ ܕܠܥܠ ܡܢ ܟܘܠ ܘܥܠ ܟܘ<EOS>ܠ ܘܣܓܕܬܗ ܠܟܠܗܘܢ ܥܡ̈ܡܐ ܡܫܬܡܠܡܐ<EOS> ܡܿܢܘ ܚܘܒܠܐ<EOS>ܕܗܝܟ̈ܠܐ ܕܝܠܗܘܢ ܘܚܪܬܐ ܕܚܘܪܒܗܘܢ ܐܬܢܒܼܝ<EOS> ܘܡܿܢܘ ܥܠ ܦܬܟܪ̈ܐ ܕܒܟܠ ܕܘܟܐ<EOS> ܕܡܢ ܕܗܒܐ<EOS>ܘܡܢ ܣܐܡܐ ܐܝܬܝܗܘܢ ܢܣܟܗܘܢ ܕܒܝܕ ܢܘܪܐ ܘܫܘܚܠܦܗܘܢ ܕܡܢ ܚܙܬܐ ܕܠܐ ܚܫܚܐ<EOS> ܠܚܫܬܐ ܡܝܬܪܬܐ<EOS>ܕܠܒܢ̈ܝ ܐܢܫܐ ܣܒܪ ܘܕܡܬܢܣܟܝܢ ܐܠܗܝ̈ܗܘܢ ܒܒܙܚܐ ܘܠܒܨܝܪܘܬܐ ܕܘܝܐܝܬ ܠܡܢܘ̈ܢ ܡܢ̈ܘܢ<EOS>ܡܬܦܣܩܼܝܢ݀ ܡܢܘ ܡܢ ܡܬܘܡ ܡܢ ܐܠܗ̈ܐ ܐܬܕܟܪ<EOS> ܘܐܝܟ ܟܝ ܐܝܬܝܗܘܢ ܗܘܐ ܫ̈ܩܠ ܛܥܢܐ ܕܗܠܝܢܕܠܐ<EOS>ܥܕܪܘ ܗܝ̈ܟܠܝܗܘܢ ܟܕ ܡܬܥܩܪܝܢ ܡܢ ܒܢ̈ܝ ܐܢܫܐ<EOS> ܘܐܝܟܐ ܗܘܘ ܗܿܢܘܢ ܕܡܢ ܩܕܝܡ ܩܪ̈ܒܐ<EOS>ܥܿܒܼܕܝܢ ܗܘܘ<EOS> ܕܒܒܝ̈ܫܬܐ ܕܝܠܗܘܢ ܠܥܩܘܪ̈ܐ ܕܝܠܗܘܢ ܚܿܙܼܝܢ<EOS> ܟܕ ܐܝܬܝܗܘܢ<EOS>ܒܫܝܢܐ ܥܡܝܩܐ ܘܬܕܡܪܘܬܐ ܕܝܠܗ ܕܡܠܬܐ ܗܕܐ ܗܝ<EOS> ܕܟܕ ܡܬܚܒܠܼܝܢ ܗܘܘ ܗܝ̈ܟܠܝܗܘܢ ܫܝܢܐ<EOS>ܡܪܒܝܢܐ ܕܫܦܝܪ̈ܬܐ ܘܛܒܐ ܐܚܝܕ ܗܘܐ ܠܥܘܡܪܐ ܕܒܢ̈ܝ ܐܢܫܐ ܘܕܠܩܘܒܠܐ ܕܝܢ ܟܠܗܝܢ ܓܿܕܫܼܢ<EOS>ܗܘܝ<EOS> ܟܕ ܒܫܝܢܐ ܐܝܬܝܗܘܢ ܗܘܘ ܐܠܗ̈ܐ<EOS> ܩܪ̈ܒܐ ܗܟܝܠ ܒܝܬ ܒܢ̈ܝ ܐܢܫܐ ܘܬܟܬܘܫܐ ܘܫܓܘܫܝܐ<EOS>ܘܚܒܘܫܝܐ ܕܡܕܝ̈ܢܬܐ ܒܝܕ ܡܟܬܒܢܘܬܐ ܕܩܿܕܡܼܢ ܐܡܪܢ ܐܬܚܿܘܼܝ ܒܟܗܝܢܘܬܐ ܕܐܠܗ̈ܐ ܘܒܚܘܪܒܐ<EOS>ܕܝܢ ܕܝܠܗܘܢ ܕܗܠܝܢ ܟܘܠܗ ܫܝܢܐ ܘܛܒ̈ܬܐ ܕܠܐ ܚܣܡ ܕܡܢ ܗܪܟܐ<EOS> ܓܠܝܐ ܗܝ ܠܟܠ ܡܢ ܕܡܬܚܫܒ<EOS>ܕܠܐ ܗܘܐ ܐܠܗ̈ܐ ܗܘܘ<EOS> ܘܐܦ ܠܐ ܕܝ̈ܘܐ ܛܒ̈ܐ<EOS> ܐܠܐ ܒܝ̈ܐܫ ܕܠܩܘܒܠܐ<EOS> ܘܡܚܒ̈ܠܢܐ ܐܝܬܝܗܘܢ<EOS>ܗܘܘ ܗܿܢܘܢ ܕܟܗܝܢܘܬܗܘܢ ܥܠܬܐ ܗܘܬ݀ ܕܒܝܫܼܬܐ ܕܒܢ̈ܝ ܐܢܫܐ<EOS> ܘܥܩܘܪܝܐ ܕܝܠܗܘܢ ܡܐܬܝܐ<EOS>ܕܛܒ̈ܬܐ ܠܟܘܠ ܐܢܫ ܩܿܝܒܝܿ ܐܠܐ ܕܐܝܟܐܢ ܕܒܫܓܘܫܝܐ ܐܝܬܘܗܝ ܗܘܐ ܒܝܬ ܝܘܢ̈ܝܐ ܡܢ ܩܕܝܡ<EOS>ܘܐܕܝܢܐ ܥܡ̈ܡܐ ܕܒܟܠܗܿ ܐܪܥܐܡܫܬܓܫܝܢ ܗܘܘ ܐܝܟ ܕܒܙܥܘܪ̈ܝܬܐ ܝܕܥܝܢ<EOS>ܦܐ<EOS> ܘܕܐܝܟܢܐ ܕܝܢ ܕܘܒܪ̈ܐ ܕܡܫܠܦ ܐܣܟܡܗܘܢ ܠܟܘܠܗ ܥܘܡܪܗܘܢ ܗܿܦܟܼܝܢ<EOS>ܗܘܘ<EOS> ܡܢ ܗܡܟܐ ܐܝܡܟܐ ܫܠܝܛ ܕܢܬܒܝܢ ܠܐܓܒ̈ܛܝܐ ܓܝܪ ܢܡܘܣܐ ܐܝܬ ܗܘܐ ܕܢܣܒܘܢ ܒܢܫ̈ܐ<EOS>ܐܚܘ̈ܬܗܘܢ ܘܠܦܪ̈ܣܝܐ ܕܢܫܬܘܬܦܘܢ ܥܡ ܐܡܗ̈ܬܗܘܢ ܫܘܬܦܘܬܐ ܕܥܘܠܐ ܘܕܪܫܥܐ<EOS> ܘܐܚܪ̈ܢܐ ܕܝܢ<EOS>ܠܒܢ̈ܬܗܘܢ ܒܚܘܒܠܐ ܕܠܐ ܢܡܘܣ<EOS> ܡܛܢܦܝܢ ܗܘܘ݀ ܘܕܗܠܝܢ ܥܕܡܐ ܗܘ ܠܢܩܒܬܐ ܐܬܟܠܝ ܗܘܐ<EOS>ܪܘܫܥܗܘܢ ܕܝܠܗܘܢ ܕܝܢ ܕܚܟܝܡ̈ܝ ܒܟܠ ܝܘܢ̈ܝܐ ܘܐܦ ܥܠ ܕܟܪ̈ܐ ܫܘܬܦܘܬܐ ܕܠܒܪ ܡܢ ܟܝܢܐ<EOS>ܫܢܼܝܬ ܗܘܬ݀ ܐܠܐ ܘܐܦ ܒܩܒܘܪܝܐ ܒܩܒܘܪܐ ܡܢܗܘܢ ܗܕܐ ܒܐܪܥܐ ܢܟܣܘܢ ܡܣܬܒܪܐ ܗܘܬ ܕܟܐܢܐ<EOS>ܘܠܐܚܪ̈ܢܐ ܗܕܐ ܕܠܢܘܪܐ ܢ݀ܫܠܼܡܘܢܿ ܘܐܚܪ̈ܢܐ ܕܝܢ ܗܠܝܢ ܐܝܟ ܕܪܫܥܐ ܐܢܝܢ ܐܪܦܝܘ ܐܢܝܢ<EOS>ܘܠܟܠܒ̈ܐ ܘܠܛܝܪܐ ܡܝ̈ܬܝܗܘܢ ܣܝܡܼܝܢ ܗܘܘ<EOS> ܘܐܚܪ̈ܢܐ ܠܐܟܣ̈ܢܝܐ ܐܝܠܝܢ ܕܐܬܝܢ ܗܘܘ ܠܘܬܗܘܢ<EOS>ܩܿܛܠܼܝܢ ܗܘܘ<EOS> ܘܐܚܪ̈ܢܐ ܕܝܢ ܐܦ ܡܢܗ ܕܒܣܪܐ ܕܒܢ̈ܝ ܐܢܫܐ ܛܿܥܡܼܝܢ ܗܘܘ<EOS> ܘܬܘܒ ܐܢܫܝܢ<EOS>ܠܚܒܝ̈ܒܝܗܘܢ ܐܝܠܝܢ ܕܩܫܝܢ ܡܢ ܩܕܡ ܕܢܕܪܟ ܐܢܘܢ ܡܘܬܐ ܡܩܿܕܡܼܝܢ ܗܘܘ ܐܟܿܠܼܝܢ ܠܗܘܢ ܟܕ<EOS>ܕܒܿܚܝܼܢ ܠܗܘܢ ܠܘܩܕܡ ܘܠܐܚܪ̈ܢܐ ܠܐܝܠܝܢ ܕܩܪܒܼܘ ܠܣܝܒܘܬܐ ܡܢ ܫܩܝܦܐ ܫܼ݀ܕܝܢ ܗܘܘ<EOS>ܘܐܚܪ̈ܢܐ ܠܪܒܘܝܩܬܐ ܡܫܿܠܡܼܝܢ ܗܘܘ<EOS> ܘܐܚܪ̈ܢܐ ܠܟ̈ܠܒܐ ܪ̈ܡܝܢ ܗܘܘ ܠܗܘܢ ܟܕ<EOS>ܚܿܝܼܝܢ<EOS> ܘܐܚܪ̈ܢܐ ܟܕ ܡܿܝܬܼܝܢ<EOS> ܘܐܚܪ̈ܢܐ ܩܿܒܪܝܢ ܗܘܘ ܥܡܗܘܢ ܘܐܚܪ̈ܢܐ ܥܠ ܢܘܪܐ ܩܿܛܠܼܝܢ<EOS>ܗܘܘ ܠܚܝ̈ܐ ܗܿܢܘܢ ܕܪ̈ܚܡܼܝܢ ܗܘܘ ܗܿܢܘܢ ܕܡܼܝܬܘ<EOS>ܦܒ<EOS> ܗܟܢܐ ܗܟܝܠ ܟܘܠܗ ܓܢܣܐ ܕܒܢܝ̈ ܐܢܫܐ ܠܚܪܬܐ ܡܟܝܠ ܕܒܥܪܝܪܝܘܬܐ ܐܬܕܒܪ<EOS>ܗܘܐ<EOS> ܘܗܼܘ ܕܐܝܬܘܗܝ ܗܘܐ ܡܠܝܠܐ<EOS> ܗܼܘܐ ܠܐ ܡܠܝܠܐ ܡܢ ܟܘܠ݀ ܘܠܝܬ ܗܘܐ ܐܚܪܢܐ ܡܢ ܗܿܢܘܢ<EOS>ܕܥܠ ܐܪܥܐ<EOS> ܕܒܝܼܫ ܗܘܐ ܡܢ ܒܪ ܐܢܫܐ ܕܒܟܠܗܘܢ ܚܫ̈ܐ ܨܚ̈ܢܐ ܡܬܕܒܪ ܗܘ ܘܒܟܠܗ ܒܝܫܘܬܐ<EOS>ܕܐܣܟ̈ܡܐ ܬܪܥܝܬܗ ܚܿܒܼܠ ܗܘܐ ܐܝܟܐ ܕܒܥܓܠ ܘܐܦ ܡܢܚܘܫܒܐ ܕܒܟܝܢܗ ܢܫܢܐ݀ ܘܠܐ ܗܿܢܝܢ ܕܢܦܫܗ<EOS>ܘܠܐ ܗܿܢܝܢ ܕܦܓܪܗ<EOS> ܘܠܐ ܗܿܢܝܢ ܕܠܒ ܪܡܢ ܗ ܢܣܥܘܪ ܫܦܝܪ݀ ܐܠܐ ܒܝܼܫܬܐ ܥܠ ܒܝܫܼܬܐ ܒܟܘܠ<EOS>ܕܘܟܐ ܢܚܫ<EOS> ܚܝܝ̈ܗܘܢ ܓܝܪ ܕܒܢ̈ܝ ܐܢܫܐ ܡܬܦܿܠܓܝܼܢ ܒܗܿܢܝܢ ܕܢܦܫܐ ܘܒܗܿܢܝܢ ܕܦܓܪܐ<EOS>ܘܒܗܿܢܝܢ ܕܠܒܪ ܘܒܟܠ ܐܣܟ̈ܡܝܢ ܛܥܝܘܬܐ ܕܕܝ̈ܘܐ ܠܒܟܼܬ<EOS> ܘܠܥܘܡܪܐ ܕܒܢ̈ܝ ܐܢܫܐ ܚܿܒܠܼܬ<EOS>ܗܘܬ<EOS> ܐܝܟܢܐ ܕܗܿܢܝܢ ܕܢܦܫܐ ܢܬܟܬܫܢ ܥܡܗܘܢ ܒܫܢܝܘܬܐ ܕܐܚܝܕܐ ܗܘܬ ܠܗܘܢ ܕܣܓܕܬܐ ܕܕ̈ܝܘܐ<EOS>ܘܒܣܟܠܘܬܐ ܘܒܣܡܝܘܬܐ ܕܡܢ ܫܪܪܐ ܕܥܠܘܗܝ ܐܦ ܓܢܣܐ ܕܦܝܠܘܣ̈ܦܐ ܡܫܬܓܫ ܗܘܐ<EOS> ܘܗܠܝܢ ܕܦܓܪܐ<EOS>ܒܕ̈ܒܚܐ ܕܒܢܗܝ ܐܢܫܐ ܕܒܟܠܗܿ ܐܪܥ ܘܬܘܒ ܒܣܘܥܪ̈ܢܐ ܣܪ̈ܝܚܐ ܘܕܠܐ ܢܡܘܣ ܘܒܚܘܒ̈ܠܐ ܕܠܒܪ ܡܢ<EOS>ܟܝܢܐ ܘܗܿܢܝܢ ܕܠܒܪ ܡܢܗܘܢ ܒܗܕܐ ܕܡܕ̈ܝܢܬܐ ܘܕܘܟܝ̈ܬܐ<EOS> ܘܥܡ̈ܡܐ ܟܠܗܘܢ ܒܙܒܢ ܒܡܢ̈ܘܬܐ<EOS>ܡܦܿܪܫܼܝܢ ܗܘܘ<EOS> ܘܒܙܒܢ ܟܕ ܡܬܟܿܢܫܼܝܢ ܗܘܘ ܠܘܩܒܠ ܚܕܕ̈ܐ<EOS> ܡܬܟܿܬܫܼܝܢ ܗܘܘ ܘܒܚܘܪܒܐ<EOS>ܘܒܚܒܘܫܝܐ ܕܡܕ̈ܝܢܬܐ ܕܥܠ ܚܕܕ̈ܐ ܡܫܬܚܿܩܼܝܢ ܗܘܘ<EOS> ܘܙܥܘܪ ܗܘ ܠܝ ܢܘܓܪܗ ܕܝܘܡܐ<EOS> ܐܢ ܟܠܗܝܢ<EOS>ܗܠܝܢ ܕܟܘܪܗܢܐ ܥܬܝܩܐ ܕܠܟܠܗ ܓܢܣܐ ܕܒܢ̈ܝ ܐܢܫܐ ܐܚܝܼܕ ܗܘܐ<EOS> ܐܫܿܬܥܐ ܕܡܛܠ ܗܕܐ ܝܬܝܪܐܝܬ<EOS>ܐܠܗܐ ܦܪܘܩܐ ܐܝܟ ܕܠܗܿܢܘܢ ܕܫܕܝܼܢ ܠܚܪܬܐ ܕܒܝ̈ܫܬܐ ܘܐܣܝܘܬܐ ܘܥܘܕܪܢܐ ܠܐ ܗܘܐ ܐܚܪܢܐ ܐܠܐ<EOS>ܒܝܕ ܕܢܚܐ<EOS> ܡܝܬܪܐ ܐܠܗܝܐ ܠܗܢܐ ܥܘܡܪܐ ܕܝܠܢ ܡܬܒܼ݁ܐ ܗܘܐ<EOS>ܦܓ<EOS> ܡܢܐ ܗܟܝܠ ܒܬܪ ܗܠܝܢ ܠܗܿܘ ܡܠܬܐ ܐܒܘܗܘܢ ܕܡܠܝ̈ܠܐ ܕܢܣܥܘܪ ܙܕܩܼ<EOS>ܗܘܐ<EOS> ܠܗܿܘ ܦܪܘܩܐ ܕܟܘܠ ܠܗܿܘ ܡܢܛܪܢܐ ܠܗܿܘ ܒܛܝܠܘܬܐ ܠܗܿܘ ܪܥܝܐ ܕܥܪ̈ܒܐ ܡ̈ܠܝܠܐ ܕܥܠ<EOS>ܐܪܥܐ ܕܠܐܝܩܪܐ ܪܒܐ ܠܐܘܣܝܐ ܝܕܘܥܬܢܝܬܐ ܘܡܠܝܠܬܐ ܕܒܒܢ̈ܝ ܐܢܫܐ ܐܣܩܼ݀<EOS>ܘܗܼܝ ܠܥܘܡܩܐ ܪܒܐ ܕܒܝ̈ܫܼܬܐ ܢܦܠܼܬ݀ ܘܕܗܼܘ ܒܐܝܕ̈ܝ ܢܦܫܗ ܥܠܬܐ ܕܐܒܕܢܗ ܥܠܘܗܝ ܢܓܼܕ ܠܗ݀<EOS>ܠܝܕܘܥܗ ܢܚܙܗ݀ ܘܗܕܐ ܗܝ ܟܝ ܫܦܝܪܐ ܕܢܥܒܪ ܐܢܫ ܥܠ ܦܘܪܩܢܐ ܕܚܒܝ̈ܒܘܗܝ ܘܢܗܡܐ ܡܢܗܘܢ ܕܠܐ<EOS>ܚܘܣܢ ܟܕ ܗܟܢܐ ܐܒܿܕܝܼܢ ܗܿܢܘܢ ܕܠܒܛܝܠܘܬܐ ܥܠܝܬܐ ܕܡܢ ܠܘܬܗ ܫܘܼܘ<EOS> ܐܠܐ ܘܐܦܠܐ ܩܘܒܪܢܛܐ<EOS>ܡܡܬܘܡ ܡܬܩܪܐ ܚܟܝܡܐ ܐܢ ܡܿܫܠܼܡ ܐܠܦܐ ܥܡ ܐܢܫܘܬܗ ܕܬܛܒܥ݀ ܟܕ ܗܼܘ ܡܢ ܠܘܬܗ ܡܕܡ ܠܦܘܪܩܢܐ<EOS>ܕܗܿܢܘܢ ܕܪܕܝܢ ܗܘܘ݀ ܥܡܗ ܠܐ ܐܬܦܿܪܣܼ ܘܐܦܠܐ ܪܒ ܚܝܠܐ ܡܡܬܘܡ ܗܟܢܐ ܗܘܐ ܠܐ ܚܝܘܣܐ<EOS>ܕܠܗܿܢܘܢ ܒܢ̈ܝ ܚܝܠܗ ܕܠܐ ܢܩܡܬܐ ܠܒܥܠܕܒܒ̈ܘܗܝ ܢܫܠܡ<EOS> ܘܐܦܠܐ ܪܥܝܐ ܛܒܐ ܡܢ ܗܿܘ ܥܪܒܐ<EOS>ܕܛܥܐ ܡܢ ܥܢܗ ܕܠܐ ܚܫܐ ܡܗܡܐ ܐܠܐ ܠܗܠܝܢ ܕܫܟܝܚܼܝܢ ܘܒܕܘܟܬܐ ܙܗܝܪܬܐ ܐܝܬܝܗܘܢ ܡܪܦܐ ܘܡܛܠ<EOS>ܫܟܚܬܐ ܕܗܿܘ ܕܛܥܐ ܟܘܠ ܡܕܡ ܚܿܐܫ<EOS> ܘܐܢ ܘܠܐ ܕܐܦ ܥܡ ܚܝ̈ܘܬܐ ܒܥܪܝܪܝܬܐ ܡܬܟܬܫ ܐܠܐ ܠܐ<EOS>ܗܘܐ ܕܥܪ̈ܒܐ ܕܠܐ ܡܠܬܐ ܐܝܬܝܗܿ ܗܘܬ ܒܛܝܠܘܬܗܿ ܕܡܠܬܐ<EOS> ܦܪܘܩܐ݀ ܕܗܿܘ ܟܠ ܡܕܡ ܡܛܠ ܚܝܠܘܬܐ<EOS>ܡܠܝܠܬܐ ܐܬܛܝܒ݀ ܒܪ ܐܢܫܐ ܗܘܐ ܝܪ ܕܝܠܗ ܡܢ ܚܝ̈ܘܬܐ ܕܥܠ ܐܪܥܐ ܪܚܝܡ ܠܐܠܗܐ ܘܒܪ ܐܢܫܐ ܗܘ<EOS>ܕܠܗ ܐܦ ܓܢܣܐ ܕܚܝ̈ܘܬܐ ܕܠܐ ܡܠܬܐ ܕܢܫܬܥܒܕܘܢ ܐܝܟ ܐܒܐ ܐܫܠܡ<EOS> ܘܒܪ ܐܢܫܐ ܗܘ ܕܠܗ ܐܦ<EOS>ܡܪܕܝܬܐ ܕܝܡܐ ܝܗܼܒ<EOS> ܘܐܪܥܐ ܒܟܘܠ ܢܨܒ̈ܬܐ ܨܿܒܼܬ݀ ܗܿܘ ܕܠܗ ܐܦ ܗܼܢܘܢ ܓܢ̈ܣܐ ܣܝ̈ܚܐ<EOS>ܕܒܥܘܡܩܐ ܟܣܝܐ ܘܦܪܚܬܐ ܕܒܪܘܡܐ ܬܚܝܬ ܐܝܕܗ ܥܿܒܕ ܘܒܪ ܐܢܫܐ ܗܘ ܕܠܗ ܚܝܠܐ ܕܝܕܥܬܐ<EOS>ܠܡܩܒܠܢܘܬܐ ܕܟܘܠ ܓܢܣ ܕܝܘܠܦܢܐ ܝܗܒ݀ ܘܠܗ ܐܦ ܚܙܘ̈ܢܐ ܕܒܡܫܝܐ ܓܠܐ ܘܪ̈ܗܛܘܗܝ ܕܫܡܫܐ<EOS>ܘܫܘ̈ܚܠܦܘܗܝ ܕܣܗܪܐ ܘܡܪܕܝܬܗܘܢ ܕܟܘܟ̈ܒܐ ܕܛܥܝܢ ܘܕܠܐ ܛܥܝܢ ܓܠܐ<EOS>ܦܕ<EOS> ܡܢܐ ܗܟܝܠ ܒܬܪ ܗܠܝܢ ܘܿܠܐ ܗܘܐ ܕܢܗܘܐ ܚܓܝܪ ܫܩܠ݀ ܛܥܢܗ ܕܐܒܐ ܘܗܘܬ<EOS>ܦܫܝܓܐ ܒܛܝܠܘܬܐ ܕܥܠ ܟܘܠ ܠܘܬ ܐܣܝܘܬܐ ܕܐܘܣܝܐ<EOS> ܡܠܝܠܬܐ ܕܒܒܢ̈ܝ ܐܢܫܐ<EOS> ܕܕܗܿܢܝܢ<EOS>ܐܚܪ̈ܢܝܬܐ ܕܦܓܪܐ ܘܕܗܢܐ ܥܠܡܐ ܡܬܪܓܫܢܐ ܬܪܝܨܐܝܬ ܒܛܝܠ ܠܗ݀ ܘܟܘܠ ܓܢ̈ܣܢܝ ܕܣܝܒܪ̈ܬܐ<EOS>ܠܒܢ̈ܝ ܐܢܫܐ<EOS> ܘܟܡܘܠ ܓܢܣ ܕܐܣܝܘܬܐ ܘܕܚܘܠܡܢܐ ܕܦܓܪܐ ܘܪܒܘܬܐ ܘܚܝܠܐ݀ ܘܫܘܦܪܐ ܘܥܘܬܪܐ<EOS>ܘܦܘܢܩ̈ܐ ܘܫܘܪ̈ܬܚܐ ܕܩܢܝܢܐ ܠܚܘܫܚܐ ܝܗܒ݀ ܘܒܗܿܢܝܢ ܕܡܝܬܪܢ ܒܒܢ̈ܝ ܐܢܫܐ<EOS> ܘܒܗܿ ܒܢܦܫܗܘܢ<EOS>ܘܒܗܿ ܒܐܘܣܝܐ ܝܕܘܥܬܢܝܬܐ ܕܐܣܟܠܘ<EOS> ܐܦܠܐ ܚܕܐ ܒܛܝܠܘܬܐ ܢܥܒܕ ܐܠܐ<EOS>ܗܟܢܐ ܕܡܝܐܝܬ<EOS> ܥܕܠ ܐܢܫ ܠܢܫܝܫܘܬܐ<EOS> ܝܬܝܪܐܝܬ ܠܐ ܠܗܿܘ ܥܪܒܐ ܕܛܥܐ ܡܢ ܥܢܐ<EOS> ܐܠܐ<EOS>ܠܡܗܡܝܢܘܬܐ ܕܪܥܝܐ ܘܐܦ ܠܐ ܬܘܒ ܝܬܝܪܐܝܬ ܠܗܿܢܘܢ ܕܟܪ̈ܝܗܝܢ ܒܢܦܫܗܘܢ ܘܒܝܫܐܝܬ ܐܝܬܝܗܘܢܿ<EOS>ܐܠܐ ܠܒܣܝܢܐ ܘܠܢܫܝܫܝܘܬܐ ܕܐܣܝܐ ܐܢ ܗܼܘ ܕܟܠ ܓܢܣ̈ܢܝܢ ܓܢܣ̈ܝܢ ܕܣܡܡ̈ܢܐ ܕܐܣܝܘܬܐ<EOS>ܘܕܥܘܕܪܢܐ ܠܐ ܢܬܠ ܠܗܿܢܘܢ ܕܣܢܝܩܝܢ݀ ܘܡܕܝܢ ܟܠܗ ܩܛܝܪܐ ܩܪܐ ܗܘܐ ܠܗ ܠܡܢܛܪܢܐ ܘܕܦܪܘܩܐ<EOS>ܕܟܠ ܠܐܣܝܘܬܐ ܕܥܪ̈ܒܐ ܕܝܠܗ<EOS>ܦܗ<EOS> ܕܡܝܐܝܬ ܗܟܝܠ ܗܘ ܡܪܚܡܢܐ ܡܠܬܗ ܕܐܠܗܐ ܐܝܟ ܪܥܝܐ ܛܒܐ ܘܦܪܘܩܐ<EOS>ܘܡܢܛܪܢܐ<EOS> ܟܕ ܒܝܼܫ ܒܝܼܫ ܐܝܬܝܗܿ ܗܘܬ ܪܡܟܗ ܡܠܝܠܬܐ ܕܥܠ ܐܪܥܐ ܓܠܝܐܝܬ ܐܫܘܼܝ ܕܢܥܒܕ<EOS>ܕܢܚܗ ܐܠܗܝܐ<EOS> ܟܕ ܗܐ ܘܐܦ ܠܐ ܚܕ ܙܒܢܐ ܡܬܘܡ ܐܥܒܼܪ ܕܠܐ ܒܗ ܗܿܢܝܢ ܕܒܛܝܠܘܬܐ ܕܝܠܗ<EOS>ܒܦܘܪܢܣܐ ܕܟܠ ܓܢܣ<EOS> ܕܛܒ̈ܬܐ ܠܗܿܢܘܢ ܕܣܢܝܩܝܢ ܡܡܿܠܐܼ ܗܘܐ<EOS> ܒܟܠܙܒܢ ܗܟܝܠ ܡܢ ܡܬܘܡܘܗܝ<EOS>ܕܟܠ ܥܠܡ<EOS> ܒܗܿܢܝܢ ܕܐܪܥܐ ܚܿܐܪ ܗܘܐ<EOS> ܘܣܿܥܼܪ ܗܘܐ ܘܒܙܒܢ̈ܐ ܕܡܬܒܥܝܢ ܦܘܪ̈ܢܣܐ ܕܡܢ ܠܘܬܗ<EOS>ܕܠܐ ܚܣܡ<EOS> ܝܿܗܒܼ ܗܘܐ ܘܕܠܐ ܥܕܠܝ ܠܟܠ ܐܢܫ ܫܩܠ ܛܥܢܐ ܕܒܛܝܠܘܬܗ ܕܥܠ ܒܢ̈ܝ ܐܢܫܐ ܡܿܚܘܼܐ<EOS>ܗܘܐ<EOS> ܗܟܢܐ ܕܐܦ ܒܓܠܝܢܐ ܕܡܠܐܟ̈ܐ ܘܒܩܝܘ̈ܡܐ ܡܫܡܫ̈ܢܐ ܩܕ̈ܝܫܐ ܕܐܠܗܐ݀ ܠܗܿܢܘܢ ܕܫ݀ܘܼܝܢ<EOS>ܗܘܘ ܒܒܢ̈ܝ ܐܢܫܐ ܡܕܪܫܼ ܗܘܐ݀ ܘܒܢܒܝܘܬܐ ܘܒܥܢ̈ܝܢܐ ܐܠܗܘܬܗ ܕܐܒܘܗܝ ܘܥܘܡܪܐ ܕܒܡܝܬܪܘܬܐ<EOS>ܠܗܿܢܘܢ ܕܡܫܟܚܝܢ ܗܘܘ ܕܒܐܪܙܐ ܕܣܓܕܬܐ ܕܐܠܗܐ ܢܬܪܕܘܢܿ ܡܣܒܪ ܗܘܐ<EOS> ܘܒܗܿܘ ܙܒܢܐ ܟܕ<EOS>ܠܐܒܗ̈ܬܢ ܐܝܟ ܕܠܗܿܢܘܢ ܕܥܕܟܝܠ ܫܒܪ̈ܝܢ ܘܠܐ ܡܢܣܝܢ ܒܒܝ̈ܫܬܐ ܡܪܕܘܬܐ ܕܡܢܗ ܝܿܗܒܼ ܗܘܐ<EOS>ܦܘ<EOS> ܡܛܠ ܕܝܢ ܕܒܗܦܘܟܝܐ ܕܠܐ ܫܦܝܪ ܡܢ ܚܐܪܘܬܗܘܢ ܘܡܢ ܬܪܥܝܬܐ ܕܨܒܝܢܗܘܢ<EOS>ܩܡܼܘ<EOS> ܘܡܢ ܥܘܡܪܐ ܕܡܝܬܪܘܬܐ ܠܒܝ̈ܫܼܬܐ ܢܦܠܼܘ ܕܡܝܐܝܬ ܐܝܟ ܐܣܝܐ ܕܢܦܫ̈ܬܐ<EOS> ܗܼܘ ܬܘܒ<EOS>ܡܠܬܗ ܕܐܠܗܐ ܠܗܿܢܘܢ ܕܗܢܐ ܟܘܪܗܢܐ ܣܿܝܼܒܪܘ ܒܥܘܕܪ̈ܢܐ ܕܦܚܡܝܢ ܡܬܢܩܡ ܗܘܐ<EOS> ܒܣܡ̈ܡܢܐ<EOS>ܡܪܝܪܐ ܠܗܿܢܘܢ ܕܒܡܘܗܒܬܗ ܠܐ ܐܬܝܼܬܪܘ ܡܗܦܟ ܗܘܐ<EOS> ܗܠܝܢ ܗܟܝܠ ܟܐܒ̈ܐ ܩܫ̈ܝܐ ܕܒܝܼ̈ܫܬܐ<EOS>ܒܡܘ̈ܬܢܐ ܘܒܟ̈ܦܢܐ ܘܒܩܪ̈ܒܐ ܘܒܝܩܕ̈ܢܐ ܘܒܛܘ̈ܦܢܐ ܡܬܢܿܩܼܡ ܗܘܐ<EOS> ܘܗܟܢܐ ܠܗܢܘܢ ܕܗܠܝܢ ܡܬܒܥܝܢ ܗܘܝ ܠܗܘܢܿ ܠܘܬܗ ܡܦܢܐ ܗܘܐ ܘܒܙܒܢ ܠܟܘܠ ܟܠܗ ܥܘܡܪܐ ܕܒܝ<EOS>ܗܘܐ<EOS> ܒܐܒܕܢܐ ܕܡܝ̈ܐ ܘܒܙܒܢ ܒܡܛܪ̈ܐ ܣܓܝ̈ܐܐ ܕܒܕ̈ܘܟܝܬܐ ܘܒܡܚܘ̈ܬܐ ܕܒܪ̈ܩܐ ܘܒܟܘ̈ܝܐ<EOS>ܘܒܓܠܝܙܘܬ ܕܡܛܪ̈ܐ ܒܪܫܐ ܕܪ̈ܫܝܥܐ ܣܿܐܡܼ ܗܘܐ<EOS> ܘܬܘܒ ܕܝܢ ܒܡܝܬܪܘܬܐ ܕܡܪܚܡܢܘܬܗ ܒܗܘܢ<EOS>ܒܥܒܕ̈ܐ ܡܟܣܢܘܬܐ ܘܡܠܦܢܘܬܐ ܡܫܪܪ ܗܘܐ ܥܠ ܛܥܝܘܬܐ ܕܕ̈ܝܘܐ<EOS> ܘܗܝ̈ܟܠܐ ܕܝܠܗܘܢ ܕܐܠܗ̈ܐ<EOS>ܗܿܢܘܢ ܕܡܣܬܒܪܝܢ ܗܘܘ<EOS> ܘܚܘ̈ܓܒܐ ܥܡܗܘܢ ܕܨܠܡ̈ܐ ܘܕܕ̈ܝܘܐ ܒܐܒܕܢܐ ܕܡܚ̈ܘܬܐ ܕܒܪ̈ܩܐ<EOS>ܡܚܿܒܼܠ ܗܘܐ ܘܗܟܢܐ ܡܢܟܦ ܗܘܐ ܠܗܿܢܘܢ ܣܟ̈ܠܐ<EOS> ܘܠܐ ܗܘܐ ܒܠܚܘܕ<EOS> ܐܠܐ ܡܠܦ ܗܘܐ ܕܒܚܘܫܒܐ<EOS>ܢܦܪܫܘܢ ܕܠܐ ܡܢ ܡܬܘܡ ܐܝܬܝܗܘܢ ܐܠܗ̈ܐ ܗܿܢܘܢ ܕܐܦܠܐ ܕܢܣܝܥܘܢ ܢܦܫܗܘܢ ܡܫܟܚܝܢ ܘܐܦܠܐ<EOS>ܒܢ̈ܝ ܒܬܐ ܕܐܠܗܐ ܡܿܠܟܐ ܕܟܠ ܐܝܬܝܗܘܢܿ ܐܘ ܪ̈ܚܡܐ ܗܿܢܘܢ ܕܗܼܘ ܡܩܪܒ ܥܡܗܘܢܿ ܐܝܟܢܐ ܓܝ<EOS>ܗܿܘ ܥܠܬܐ ܕܟܠܗܝܢ ܛܒ̈ܬܐ<EOS> ܠܐܒܕܢܐ ܕܒܝܕ ܢܘܪܐ ܕܝܠܗ ܡܿܫܠܼܡ<EOS> ܗܘܐ ܠܗܝ̈ܟܠܐ ܗܿܢܘܢ<EOS>ܕܠܐܝܩܪܗ ܒܢܼܝܢ ܗܘܘ<EOS> ܐܠܘ ܠܐ ܠܡܟܣܢܘܬܐ ܕܛܝܥܘܬܐ ܕܝܠܗܘܢܿ ܗܠܝܢ ܣܿܥܼܪ ܗܘܐ<EOS> ܐܢ ܓܝܪ<EOS>ܨܿܒܐ ܗܘܐ ܕܕܝ̈ܘܐ ܗܿܢܘܢ ܕܒܗܘܢ ܥܡܪܝܢ ܢܬܝܩܪܘܢܿ ܡܛܠ ܡܢܐ ܗܝ̈ܟܠܝܗܘܢ ܕܗܠܝܢ ܥܡܗܘܢ<EOS>ܕܦܬܟܪ̈ܐ ܡܚܿܒܼܠ ܗܘܐ ܡܢ ܠܥܠ ܡܢ ܪܘܡܐ ܒܓܐܪ̈ܐ ܕܡܢ ܐܠܗܐ ܡܫܬܕܪܝܢ ܠܗܿܢܘܢ ܒܕܗܘܢ<EOS>ܥܿܡܼܪܝܢ ܠܪܘܩܚܐ ܛ݀ܪܕ ܗܘܐ ܘܡܠܝܐܝܬ ܒܗܕܐ ܡܿܟܼܪܙ ܗܘܐ ܒܗܘܢ ܒܥܒܕ̈ܐ ܒܡܫܡܥܬܐ ܕܟܠ ܐܢܫ<EOS>ܟܕ ܩܿܥܐ ܕܫܬܘܩܘ ܡܢ ܛܥܝܘܬܐ ܕܕܝ̈ܘܐ<EOS> ܘܕܐܠܗ̈ܐ ܣܓܝ̈ܐܐ ܘܒܗܘ ܡܪܐ ܕܫܡܝܐ ܘܕܐܪܥܐ<EOS> ܘܕܟܠܗ<EOS>ܥܠܡܐ ܕܐܝܬܘܗ ܝܐܠܗܐ ܐܘܕܘ ܒܗܿܘ ܦܪܘܩܐ ܒܗܿܘ ܡܬܪܣܝܢܐ ܒܗܿܘ ܡܢܛܪܢܐ ܗܿܘ ܕܒܗܝܢ<EOS>ܒܥܝ̈ܢܝܗܘܢ ܚܿܙܼܝܢ ܗܘܘ ܒܙܒܢ ܟܕ ܒܦܘܪ̈ܢܣܐ ܕܡܛܪܐ ܕܒܙܒܢܗܘܢ ܘܒܦܐܪ̈ܐ ܛܥܝ̈ܢܝ ܟܘܠ ܕܡܢ<EOS>ܐܪܥܐ ܘܒܥܘܬܪܐ ܘܒܒܘܣܡܐ ܕܠܐ ܚܣܡ ܒܛܝܠܘܬܗ ܕܥܠܝܗܘܢ ܓܠܝܐܝܬ ܡܚܿܘܼܐ ܗܘܐ<EOS> ܘܒܙܒܢ ܕܝܢ<EOS>ܒܡܚܘ̈ܬܐ ܕܡܢ ܐܠܗܐ ܡܫܬܕܪܢ ܘܒܗܿܢܝܢ ܡܪ̈ܕܘܬܐ ܕܡܢ ܠܘܬܗ ܐܝܟ ܕܒܥܪ̈ܩܐ ܡܗܦܟ ܗܘܐ<EOS>ܠܗܿܢܘܢ ܕܒܛܒ̈ܬܐ ܕܡܢ ܠܘܬܗ ܡܬܦܪܢܣܢ ܠܐ ܡܪܓܫܼܝܢ ܗܘܘ<EOS> ܘܠܐ ܗܘܐ ܒܠܚܘܕ ܐܠܐ ܐܦ<EOS>ܒܬܟܝܒܘܬܐ ܕܒܪ̈ܩܐ ܘܕܝܩܕ̈ܢܐ ܕܥܠܝܗܘܢ ܕܗܼܢܘܢ ܕܣܒܪܝܢ ܗܘܘ ܕܐܠܗ̈ܐ ܐܢܘܢ ܠܛܥܝܘܬܐ<EOS>ܕܝܠܗܘܢܐ ܡܐܣܐ ܗܘܐ<EOS> ܗܟܢܐ ܕܐܦ ܒܝܕ ܒܡܐܢ̈ܐ ܕܒܢ̈ܝ ܐܢܫܐ ܝܿܩܕܝܼܢ ܗܘܘ<EOS> ܗܝ̈ܟܠܐ ܕܐܠܗ̈ܐ<EOS>ܥܡܗܘܢ ܕܗܿܢܘܢ ܕܥܿܒܕܝܼܢ ܗܘܘ ܠܗܘܢ ܐܠܗ̈ܐ ܘܓܠܝܐܝܬ ܡܟܣܢܘܬܐ<EOS>ܕܛܥܝܘܬܗܘܢ ܠܗܿܢܘܢ ܕܚܿܙܼܝܢ ܡܚܿܘܼܝܢ ܗܘܘ<EOS> ܐܠܐ ܩܕ̈ܡܝܬܐ ܟܕ ܚܿܙܝܼܢ ܗܘܘ ܗܠܝܢ ܗܿܢܘܢ<EOS>ܣܓܕ̈ܝ ܠܐܠܗ̈ܐ ܠܐ ܡܕܡ ܝܬܝܪ ܐܝܬ ܗܘܐ ܠܗܘܢ ܠܘܬ ܬܘܪܨܐ ܕܝܠܗ ܕܪܘܫܥܗܘܢ<EOS>ܦܙ<EOS> ܘܬܘ ܒܕܝܢ ܐܦ ܟܕ ܠܗܘܢ ܠܐܠܗ̈ܐ ܡܗܿܝܡܢܼܝܢ ܗܘܘ ܕܒܝܕ ܩܨܡ̈ܐ<EOS>ܡܿܘܼܕܝܢ ܗܘܘ ܕܠܐ ܡܕܡ ܡܫܟܚܝܢ ܗܘܘ ܕܢܥܒܕܘܢ ܠܒܪ ܡܢ ܗܠܝܢ ܕܚܠܝܩܼܿܢ<EOS> ܚܠܩܐ ܓܝܪ ܐܝܬܘܗܝ<EOS>ܥܠܬܐ ܕܟܘܠ ܡܕܡ ܠܐ ܐܣܿܬܟܠܼܘ ܘܠܐ ܐܬܚܿܫܒܼܘ<EOS> ܕܡܛܠ ܕܐܚܝܕ ܗܘܐ ܠܗܘܢ ܚܠܩܐ ܘܐܦ ܠܗܘܢ<EOS>ܠܐܠܗ̈ܐ ܣܪܝܩ ܗܘܐ ܣܒܪܐ ܕܥܠܝܗܘܢܿ ܕܡܕܡ ܠܒܢ̈ܝ ܐܢܫܐ ܠܐ ܕܢܥܕܪܘܢ ܘܠܐ ܕܢܥܝܩܘܢ ܡܫܟܚܝܢ<EOS>ܘܒܠܚܘܕ ܟܝ ܐܢ ܘܠܐ ܠܗ ܠܚܠܩܐ ܐܝܟܢܐ ܕܕܟܠ ܡܕܡ ܗܼܘܝܘ ܥܠܬܐ ܕܢܝܩܪܘܢ ܙܕܩ ܗܘܐ<EOS> ܒܪܡ ܕܝܢ<EOS>ܘܐܦ ܠܗܢܐ ܕܩܛܝܪܐ ܗܘ ܕܠܐ ܡܫܬܚܠܼܦ݀ ܐܦ ܠܐ ܫܘܠܛܢܐ ܕܢܦܫܗ ܐܝܬ ܗܠ<EOS> ܐܠܐ ܠܗܿܘ ܕܡܪܐ ܗܘ<EOS>ܕܗܢ ܘܐܦ ܕܟܠ ܡܕܡ ܢܕܥܘܢܿ ܒܙܒܢ ܟܕ ܒܦܪܘܢܣܐ ܕܟܠ ܓܢܣ ܕܛܒ̈ܬܐ ܝܕܥܬܐ ܕܝܠܗ ܡܚܿܘܼܐ ܗܘܐ<EOS>ܘܒܙܒܢ ܠܛܥܝܘܬܐ ܕܐܠܗ̈ܐ ܣܓܝ̈ܐܐ ܘܕܕܝܘܐ ܒܝܕ ܦܩ̈ܥ ܘܒܪ̈ܩܐ ܡܟܣ ܗܘܐ݀ ܡܢ ܕܘܟܬܗ ܕܝܢ<EOS>ܡܟܬܒܢܘܬܐ ܗܘ ܗܝܟܠܐ ܕܒܕܠܦܘܣ ܕܦܝܬܝܘܣ ܗܿܘ ܕܡܬܟܪܙ ܗܘܐ ܠܘܩܕܡ ܚܕܐ ܙܒܢ ܝܩܕܢܐ ܣܝܒܪ<EOS>ܘܗܼܢܘܢ ܕܝܢ ܟܕ ܡܩܘܝܢ ܒܛܥܝܘܬܗܘܢ ܐܦ ܕܬܪܬܝܢ ܙܒ̈ܢܝܢ ܐܩܝܡܘܗܝ ܘܐܠܗܐ ܕܬܪܬܝܢ ܙܒ̈ܢܝܢ<EOS>ܚܒܠܗ<EOS> ܘܗܼܢܘܢ ܐܦ ܕܬܠܬ ܙܒ̈ܢܝܢ ܚܕܬܘܗܝ ܘܗܼܘ ܬܘܒ ܠܐ ܠܗܝܟܠܐ ܐܠܐ ܠܗܿܘ ܕܝܘܐ ܕܥܡܪ<EOS>ܗܘ<EOS>ܐ ܒܬܘܢܗ ܡܠܝܐܝܬܗ ܛܪܕ ܡܢ ܕܘܟܬܗ ܒܝܕ ܕܢܚܗ ܐܠܗܝܐ<EOS> ܐܝܟܐܢ ܕܬܘܒ ܗܫܐ ܠܐ ܢܗܘܐ ܗܘ<EOS>ܒܝܬ ܩܨܡܐ<EOS> ܘܠܐ ܢܣܥܘܪ ܬܡܢ ܗܿܘ ܕܡܢ ܩܕܝܡ ܠܝܘ̈ܢܝܐ ܡܿܛܥܼܐ ܗܘܐ<EOS>ܦܚ<EOS> ܘܗܼܘ ܗܝܟܠܐ ܕܐܪܛܡܝܣ ܕܒܐܦܣܘܣ ܬܠܬ ܙܒܢ̈ܝܢ ܐܬܼܐ ܠܚܘܪܒܐ ܒܙܒܢ ܟܕ<EOS>ܐܘܩܕܝܗܝ ܐܡܙ̈ܘܢܣ<EOS> ܘܒܙܒܢ ܡܢ ܗܪܘܕܘܕܣ ܚܕ ܡܢ ܗܿܢܘܢ ܕܥܡܪܝܢ ܒܐܦܣܘܣ<EOS> ܘܠܚܪܬܐ ܡܢܗ<EOS>ܕܐܠܗܐ ܕܥܠ ܟܠ ܐܝܟܢܐ ܕܗܫܐ ܒܙܒܢ ܒܬܪ ܕܢܚܗ ܕܦܪܘܩܢ݀ ܠܐ ܡܕܡ ܝܬܝܪ ܘܐܦܠܐ ܬܡܢ ܐܠܐ ܢܝܫܐ<EOS>ܪܒܐ ܕܙܟܘܬܐ ܕܚܘܪܒܐ ܢܬܚܐ<EOS> ܦܛ<EOS> ܘܐܦ ܒܐܪܓܘܣ ܕܝܢ ܗܝܟܠܐ ܕܗܐܪܐ<EOS>ܕܐܬܚܿܒܼܠ ܒܙܒܢ ܒܝܕ ܢܘܪܐ ܡܬܥܗܕܝܢ<EOS> ܘܐܦ ܗܿܘ ܕܒܐܒܘܣ ܗܘ ܗܟܢܐ<EOS> ܟܕ ܐܬܘ ܬܝܒ̈ܝܐ<EOS>ܘܐܘܩܕܘܗܝ<EOS> ܘܐܘܩܕܘ ܥܡܗ ܐܢܫܐ ܚܡܫܡܐܐ<EOS>ܨ<EOS> ܐܠܐ ܘܐܦ ܗܿܘ ܨܠܡܐ ܕܒܐܠܘܡܦܝܐ ܕܕܝܘܣ ܕܒܪܩܐ ܒܙܒܢ ܡܚܝܗܝ ܡܬܐܡܪ<EOS>ܨܐ<EOS> ܐܝܟܢܐ ܕܐܦ ܗܿܘ ܕܒܪܗܘܡܐ ܗܝܟܠܐ ܕܗܣܛܝܐ ܗܘ ܕܡܬܩܪܐ ܕܟܠ ܐܠܗ<EOS> ܟܕ<EOS>ܐܟܚܕܐ ܐܠܗ̈ܐ ܐܝܟ ܕܕܡܝܐ ܬܡܢ ܥܡ ܚܕܕ̈ܐ ܟܢܝܫܼܝܢ ܗܘܘ<EOS> ܕܒܒܪܩܐ ܬܘܒ ܐܬܚܿܒܼܠ݀ ܡܟܬܒܢܘܬܐ<EOS>ܕܪ̈ܗܘܡܝܐ ܡܠܦܐ<EOS>ܨܒ<EOS> ܘܬܘܒ ܒܙܒܢ ܒܗܿܘ ܕܡܬܩܪܐ ܠܘܬܗܘܢ ܩܦܝܛܘܠܝܣ ܦܩܥܐ ܡܢ ܠܥܠ ܡܢ ܫܡܝܐ<EOS>ܢܦܼܠ݀ ܘܠܗܿܘ ܒܝܬ ܟܘܠ ܗܝ̈ܟܠܝܢ ܚܿܒܠܗ<EOS>ܨܓ<EOS> ܘܒܗܠܝܢ ܗܟܝܠ ܟܠܗܝܢ ܡܪ̈ܕܘܬܐ ܗܘ ܒܛܝܠܘܬܐ ܕܥ ܟܘܠ ܡܠܬܗ ܕܐܠܗܐ<EOS>ܠܗܿܢܘܢ ܒܢ̈ܝ ܐܢܫܐ ܣܓܕ̈ܝ ܠܕ̈ܝܘܐ ܡܢ ܟܠ ܥܠܡ ܡܢܟܦ ܗܘܐ݀ ܘܠܐ ܗܘܐ ܒܠܚܘܕ ܐܠܐ ܕܫܒܚܘܢ<EOS>ܠܐܒܘܗܝ ܐܦ ܡܢ ܩܕܝܡ ܒܝܘ̈ܠܦܢܐ ܕܙܕܩܝܢ ܐܠܗܐ ܪܕܐ ܗܘܐ<EOS> ܘܡܠܦܢܘܬܐ ܕܡܒܥܕܐ ܠܥܘܡܪܐ<EOS>ܘܢܡܘ̈ܣܐ ܐܠܗ̈ܝܐ ܘܡ̈ܠܐ ܕܟܐܢܘܬܐ ܒܕܡܘܬ ܥܣ̈ܒܐ ܕܛܒ̈ܬܐ ܘܣܡ̈ܡܢܐ ܕܦܘܪܩܢܐ ܕܢܦܫ̈ܬܐ<EOS>ܡܠܝ̈ܠܬܐ ܒܓܢܣܐ ܡܝܘܬܐ ܐܪܡܝ ܗܘܐ<EOS> ܗܟܢܐ ܗܟܝܠ ܡܢ ܩܕܝܡ ܒܝܕ ܢܒܝ̈ܐ ܕܠܘܬ ܥܒܪ̈ܝܐ ܐܢܫܐ<EOS>ܡܫܘܬܦ̈ܝ ܒܪܘܚܐ ܐܠܗܝܬܐ<EOS> ܘܬܘܒ ܒܥܘܬܩܐ ܡܢ ܩܕܝܡ ܒܝܕ ܐܚܪ̈ܢܐ ܪ̈ܚܡܝ ܠܐܠܗܐ<EOS> ܘܬܘܒ ܒܬܪ<EOS>ܗܠܝܢ ܒܝܕ ܗܿܢܘܢ ܕܒܬܪܟܢ ܠܒܝܫܝ ܐܠܗܘܬܐ ܠܐܣܝܘܬܐ ܕܝܠܗܘܢ ܩܿܪܐ ܗܘܐ ܠܗܿܢܘܢ ܕܫܕܝܢ ܗܘܘ<EOS>ܠܡܘܬܐ ܘܫܘܪܝܐ ܕܢܡܘ̈ܣܐ ܐܠܗ̈ܝܐ ܘܕܡܪܬܝܢܘܬܐ ܡܦܬܟܬܐ ܘܕܝ̈ܘܠܦܢܐ ܕܟܠ ܓܢܣ ܘܕܡ̈ܠܐ<EOS>ܡܩܕ̈ܡܬܐ ܘܕܢܒܝܘܬܐ ܕܡܕܡ ܕܥܬܝܕ ܘܚܘܒܐ ܕܥܘܡܪܐ ܕܣܓܕܬܐ ܕܐܠܗܐ ܒܢܦܫ̈ܬܐ ܕܒܢ̈ܝ ܐܢܫܐ ܙܪܥ<EOS>ܗܘܐ<EOS> ܕܡܢ ܗܪܟܐ ܐܝܟ ܕܡܢ ܡܒܘܥܐ ܡܟܝܠ ܘܐܦ ܒܟܠܗܝܢ ܡܢܘܬܗܿ ܕܒܪܝܬܐ ܗܠܝܢ ܙܪ̈ܥܐ ܘܕܘܒܪ̈ܐ<EOS>ܡ̈ܠܝܠܐ ܣܿܘܚܼܝܢ ܗܘܘ<EOS> ܘܡܟܝܠ ܢܡܘ̈ܣܐ ܘܣܝ̈ܡܝ ܢܡܘ̈ܣܐ ܠܘܬ ܟܠܗܘܢ ܥܡ̈ܡܐ ܡܬܚܙܼܝܢ ܗܘܘ<EOS>ܘܫܡܐ ܕܡܝܬܪܘܬܐ ܘܕܦܝܠܘܣܦܘܬܐ ܠܘܬ ܒܢ̈ܝ ܐܢܫܐ ܡܬܝܕܥ ܗܘܐ<EOS> ܘܚܘܒܐ ܐܝܬܘܗܝ ܗܘܐ ܕܫܦܝܪ̈ܬܐ<EOS>ܘܒܥܬܐ ܕܫܟܚܬܗ ܕܫܪܪܐ݀ ܠܘܬ ܣܓܝ̈ܐܐ ܡܬܬܙܝܥ ܗܘܬ<EOS> ܗܟܡܢܐ ܕܐܦ ܒܒܘܣܪܢܐ<EOS>ܒܨܝܪܐ ܐܝܬ ܗܘܐ ܕܛܥܝܘܬܐ ܕܐܒܗܝ̈ܗܘܢܿ ܘܗܼܢܝܢ ܕܣܓܕܬܐ ܕܪܚܡܬ ܐܠܗܐ ܠܘܬ ܝܕ̈ܘܥܐ ܡܣܬܒܪܢ<EOS>ܗܘܝ<EOS> ܘܫܪܪܐ ܡܬܒܥܐ ܗܘܐ<EOS> ܘܣܓܝ ܗܘܐ ܕܝܢ ܦܘܪܫܢܐ ܕܥܠ ܗܕܐ ܠܘܬ ܣܓܝ̈ܐܐ ܘܬܟ̈ܬܘܫܐ ܘܣܕ̈ܩܐ<EOS>ܕܗܢܿܘܢ ܕܥܠ ܝܘܠܦܢ̈ܐ ܡܬܚܼܪܝܢ ܗܘܘ݀ ܘܗܟܐ ܗܿܢܝܢ ܕܒܛܝܠܘܬܐ ܕܥܠ ܒܢ̈ܝ ܐܢܫܐ ܣܘܓܐܐ ܡܢ<EOS>ܟܘܠ ܥܠܡ<EOS> ܫܩܠ ܛܥܢܐ ܕܙܕܩ ܠܟܠ ܐܢܫ ܘܕܦܚܡ ܡܚܘܝܐ ܗܘܬ<EOS>ܨܕ<EOS> ܡܛܠ ܗܟܝܠ ܕܪܒ ܗܘܐ ܡܟܝܠ ܗܿܘ ܫܘܚܠܦܐ ܕܠܡܝܬܪܘܬܐ ܒܟܠ ܐܢܫ ܕܐܫܬܝܢ<EOS>ܗܘܐ ܥܘܡܪܐ ܕܒܢ̈ܝ ܐܢܫܐ݀ ܘܕܗܼܘ ܕܘܒܪܐ ܕܓܘ ܩܪܝܒܐܝܬ ܠܒܣܝܡܘܬܐ ܡܢ ܗܿܝ ܒܥܪܝܪܝܘܬܐ<EOS>ܩܕܡܝܬܐ ܐܬ݀ܚܠܼܦ ܗܘܐ<EOS> ܕܡܝܐܝܬ ܗܼܘ ܦܪܘܩܐ ܕܓܘܐ<EOS> ܕܟܘܠ ܗܘ ܡܪܚܡܢܐ ܡܠܬܗ ܕܐܠܗܐ ܝܬܝܪܐܝܬ<EOS>ܫܦܝܪ ܕܠܝܠܐܝܬ ܒܙܒܢܐ ܕܙܕܩ ܗܘܐ ܕܢܚܗ ܐܠܗܝܐ ܥܿܒܼܕ ܗܘܐ<EOS> ܘܗܘ ܒܡܠܐܟܘܬܐ ܕܢܦܫܗ ܡܟܝ<EOS>ܐܬܐ<EOS> ܘܐܠܗܐ ܕܫܪܪܐ ܒܝܕ ܡܐܢܐ ܐܢܫܝܐ ܚܘܼܝ ܠܒܢ̈ܝ ܐܢܫܐ ܗܿܢܘܢ ܕܐܪܚܢܝܐܝܬ ܕܢܕܥܘܢ ܫܪܪܪܐ<EOS>ܠܐ ܡܫܟܚܼܝܢ ܗܘܘ݀ ܘܡܚܿܘܼܐ ܗܘܐ ܕܝܢ ܐܠܗܐ ܕܫܪܪܐ ܒܝܕ ܥܒܕ̈ܐ ܐܠܗܝ̈ܐ ܘܕܬܡܪ̈ܬܐ ܬܡܝܗ̈ܬܐ<EOS>ܘܝܘܠܦܢܐ ܕܡܠܦܢܘܬܐ ܫܡܝܢܝܬܐ ܕܥܠ ܡܠܟܘܬܐ ܕܐܠܗܐ ܕܥܠ ܟܠ ܓܠܝܢ ܗܘܘ<EOS> ܕܒܐܝܕ̈ܝܗܘܢ ܡܟܝܠ<EOS>ܠܟܠܗ ܓܢܣܐ ܕܒܢ̈ܝ ܐܢܫܐ݀ ܐܝܟܢܐ ܕܩܕܡ ܐܬܥܕܪ ܗܘܐ<EOS> ܒܝܕ ܗܠܝܢ ܕܩܼܕܡܢ ܐܡܼܪܢ ܒܝܘܠܦܢܐ<EOS>ܫܡܝܢܐ ܪܕܐ ܗܘܐ ܡܢ ܩܕܝܡ ܕܝܢ ܗܕܐ ܠܐ ܡܫܟܼܚܐ ܗܘܬ݀ ܕܒܡ̈ܠܐ ܕܠܝܕܥܬܐ ܫܠܡܬܐ ܕܐܠܗܐ<EOS>ܘܠܥܘܡܪܐ ܡܝܬܪܐ ܕܢܟܦܘܬܐ<EOS> ܘܕܟܐܢܘܬܐ ܡܩܪܒܢ ܢܢܟܦ ܠܗܿܢܘܢ ܕܠܚܪܬܐ ܕܒܝܼ̈ܫܬܐ ܐܬܛܪܕܘ ܗܘܘ<EOS>ܕܡܛܠ ܗܕܐ ܒܕܡܘܬ ܒܢ̈ܝ ܐܣܘ̈ܬܐ ܕܠܗܿܢܘܢ ܕܟܪ̈ܝܗܝܢ ܘܒܚ̈ܫܐ ܕܟܐܒ̈ܐ ܩܫ̈ܝܐ ܢܣܝܣܝܢ ܠܐ<EOS>ܗܘܐ ܣܝܒܪܬܐ ܚܠܝܡܬܐ ܗܿܝ ܕܠܚܝ̈ܠܬܢܐ ܫܠܡܐ ܡܬܩܢܝܢ<EOS> ܐܠܐ ܒܡܥܝܩ̈ܢܝܬܐ ܘܒܡܟܐܒ̈ܢܝܘܬܐ<EOS>ܡܩܪܒܝܢ ܐܣܝܘܬܗܘܢ ܐܢ ܘܿܠܐ ܕܒܟ̈ܘܝܐ ܘܒܫܩ̈ܘܬܐ ܡܪܝܪܬܐ ܠܬܘܟܣܐ ܕܚܫ̈ܐ ܕܢܩܪܒܘܢ ܠܐ<EOS>ܡܫܬܐܠܝܢ ܘܣܝܒܪ̈ܬܐ ܠܐ ܗܘܐ ܗܠܝܢ ܕܠܚܠܝܡ̈ܐ ܙܕܩܢ݀ ܐܠܐ ܗܿܢܝܢ ܕܠܟܪ̈ܝܗܐ ܥܗܢܢ<EOS> ܘܡܐ<EOS>ܕܐܬܚܠܼܡܘ ܕܝܢ ܡܟܝܠ ܠܣܝܒܪ̈ܐ ܚܠܝܡ̈ܬܐ ܘܚܝ̈ܠܬܢܝܬܐ ܡܫܘܬܦܝܢ ܠܗܘܢ<EOS>ܨܗ<EOS> ܗܟܢܐ ܗܟܝܠ ܘܐܦ ܗܼܘ ܦܪܘܩܐ ܕܓܘܐ ܕܟܘܠ݀ ܐܝܟ ܪܥܝܐ ܘܐܣܝܐ ܕܥܪ̈ܒܘܗܝ ܡܠܝ̈ܠܐ݀ ܗܠܝܢ ܕܥܠ ܐܪܥܐ ܩܕܡ ܕܢܚܗ ܐܚܪܝܐ ܐܠܗܝܐ ܠܗܿܢܘܢ<EOS>ܕܠܪ̈ܒܘܬܐ ܕܫܢܝܘܬܐ ܕܐܠܗ̈ܐ ܣܓܝܐܐ ܐܬܼܘ ܗܘܘ<EOS> ܘܒܒܝܼ̈ܫܬܐ ܕܚܘܒ̈ܠܐ ܕܪܥܝܢܐ ܘܒܒܥܪܝܪܝܘܬܐ<EOS>ܦܩܝܪܝܼܢ ܗܘܘ ܒܡܣܡ ܒܪܝܫܐ ܡܪܝܪܐ ܪܕܐ ܗܘܐ ܘܒܡ̈ܘܬܢܐ ܘܒܟܦ̈ܢܐ ܘܒܬܟܝܒܘܬܐ ܕܩܪ̈ܒܐ<EOS>ܕܠܘܩܒܠ ܚܕܕ̈ܐ݀ ܘܬܘܒ ܐܦ ܒܡܛܪܐ ܣܓܝܐܐ ܘܒܓܠܝܙܘܬܐ ܕܡܛܪ ܘܒܡܚܘ̈ܬܐ ܒܝܫ̈ܬܐ ܕܒܪ̈ܩܐ<EOS>ܗܿܢܝܢ ܩܫܝ̈ܬܐ ܡܒܛܠ ܗܘܐ݀ ܐܠܐ ܘܐܦ ܒܡܟܣܢܘܬܐ ܕܛܥܝܘܬܐ ܕܐܠܗ̈ܐ ܣܓܝ̈ܐܐ ܒܢܩ̈ܡܬܐ<EOS>ܕܡܚܘ̈ܬܐ ܕܒܪ̈ܩܐ ܕܝܠܗܘܢ ܕܦܬܟܪ̈ܐ ܠܣܓܕܝ ܠܕ̈ܝܘܐ ܝ݀ܗܼܒ ܗܘܐ ܕܢܚܙܘܢ<EOS>ܨܘ<EOS> ܘܗܼܘ ܬܘܒ ܐܝܟ ܐܒܐ ܛܒܐ݀ ܗܟܢܐ ܠܣܟ̈ܠܐ ܪܕܐ ܗܘܐ ܘܒܗܘܢ ܒܦܘܪܢܣܐ<EOS>ܕܛܒ̈ܬܐ ܥܬܝܕ̈ܬܐ ܕܠܐ ܚܣܡ ܠܗܘܢ ܡܘܗ̈ܒܬܐ ܕܡܢܗ ܝܿܗܼܒ ܗܘܐ<EOS> ܡܛܪ ܕܒܙܒܢܗܘܢ ܘܛܥܝܢܘܬܐ<EOS>ܕܦܐܪ̈ܐ ܘܚܘܠܦܐ ܕܥܕ̈ܢܐ ܘܝܘܒܠܐ ܕܚܝ̈ܘܬܐ ܘܦܘܪܣܐ ܡܠܝܠܐ ܕܟܘܠ ܓܢܣ<EOS> ܕܐܘܡܢܘܬܐ<EOS>ܕܙܪ̈ܥܝܗܝܢ ܕܝܠܗܝܢ ܕܗܠܝܢ ܘܚܘܫܒܗܝܢ ܒܢܦܫ̈ܬܐ ܕܒܢ̈ܝ ܐܢܫܐ ܪܡܐ ܗܘܐ<EOS> ܘܗܘ ܬܘܒ ܐܦ ܫܘܪܝܐ<EOS>ܕܡ̈ܠܐ ܐܠܗ̈ܝܬܐ ܘܕܝܘܠܦܢܐ ܕܕܚܠܬ ܐܠܗܐ ܘܡܥܠܢܘܬܐ ܘܚܘ̈ܩܐ ܘܪ̈ܫܝܬܐ ܕܢܡܘ̈ܣܐ ܐܠܗ̈ܝܐ݀<EOS>ܐܝܠܝܢ ܕܫܠܡܢ ܗܘܝ ܠܒܢ̈ܝ ܐܢܫܐ ܕܗܝܕܟܝܢ ܒܝܕ ܢܒܝ̈ܐ ܗܿܢܘܢ ܕܡܬܟܪܙܝܢ ܠܘܬ ܥܒܪ̈ܝܐ ܙܪܥ<EOS>ܗܘܐ<EOS> ܘܗܘ ܬܘܒ ܐܦ ܒܝܕ ܐܚܪ̈ܢܐ ܣܓܝ̈ܐܐ ܥܘܕܪܢܐ ܕܥܗܢ ܠܒܢ̈ܝ ܐܢܫܐ ܕܗܝܕܟܝܢ ܡܢ ܒܛܝܠܘܬܐ<EOS>ܕܝܠܗ ܝܿܗܒܼ ܗܘܐ<EOS>ܨܙ ܡܛܠ ܗܟܝܠ ܕܡܢ ܗܠܝܢ ܡܟܝܠ ܠܡܫܝܢܘܬܐ ܘܠܡܪܝܚܘܬܐ ܐܫܿܬܚܠܼܦ ܗܘܐ<EOS>ܥܘܡܪܐ ܕܒܢ̈ܝ ܐܢܫܐ<EOS> ܘܡܛܝܒ ܗܘܐ ܠܡܩܒܠܘ ܝܘܠܦܢܐ ܡܫܡܠܝܐ ܕܥܠ ܐܠܗܐ ܫܦܝܪ ܬܘܒ ܗܼܘ ܦܘܪܩܐ<EOS>ܕܓܘܐ ܕܟܠ ܡܠܬܐ ܝܚܝܕܝܐ ܕܐܠܗܐ ܡܿܠܟܐ ܕܟܠ ܒܙܒܢ ܕܥܗܢ ܗܘܐ ܓܠܝܢܐ ܐܠܗܝܐ ܕܝܠܗ ܒܗܘܢ<EOS>ܒܥܒܕ̈ܐ ܚܿܘܼܝ<EOS> ܐܠܐ ܟܕ ܗܠܝܢ ܫܦܝܪ ܣܝܡܢ݀ ܥܕܢܐ ܗܘ ܕܠܗܠܝܢ ܕܒܬܪܗܝܢ ܢܦܘܩ<EOS>ܫܠܡ ܡܐܡܪܐ ܕܬܪ̈ܝܢ ܕܩܣܪܝܐ<EOS>ܣܦܪܐ ܕ̈ܬܠܬܐ ܕܩܣܪܝܐ<EOS>ܐ<EOS> ܡܛܠ ܗܟܠܝ ܕܡܢ ܐܝܠܝܢ ܕܐܬܐܡܼܪ ܡܟܝܠ ܠܡܫܝܢܘܬܐ ܘܠܡܪܝܚܘܬܐ ܐܫܬ݀ܚܠܼܦ<EOS>ܗܘܐ ܥܘܡܪܐ ܕܒܢ̈ܝ ܐܢܫܐ<EOS> ܘܡܛܝܒ ܗܘܐ ܠܡܩܒܠܘ ܝܘܠܦܢܐ ܡܫܡܠܝܐ ܕܥܠ ܐܠܗܐ ܫܦܝܪ ܬܘܒ ܗܼܘ<EOS>ܦܪܘܩܐ ܕܓܘܐ ܕܟܠ ܡܠܬܐ ܝܚܝܕܝܐ ܕܐܠܗܐ ܡܿܠܟܐ ܕܟܠ݀ ܒܙܒܢܐ ܕܥܗܢ ܗܘܐ ܓܠܝܢܐ ܐܠܗܝܐ ܕܝܠܗ<EOS>ܒܗܘܢ ܒܥܒܕ̈ܐ ܚܿܘܝܼ<EOS> ܡܢ ܕܘܟܬܗ ܓܝܪ ܒܚܕܐ ܕܗܼܘ ܐܬܚܙܼܝ ܒܥܠܡܐ ܘܗܿܢܝܢ ܕܗܝܼ<EOS>ܥܬܝܩܘܬܐܕܡܥܒܕܢܘܬܐ ܕܕ̈ܝܘܐ ܐܝܟ ܕܒܗܦ̈ܘܟܝܐ ܕܡܐܟܢܐ ܫܪܝܐ ܢܿܣܒܢ ܗܘܝ<EOS> ܘܣܒܪ̈ܬܐ ܕܓܠܝܢ<EOS>ܥܠ ܛܒ̈ܬܐ ܠܟܠܗܘܢ ܥܡ̈ܡܐ ܡܬܟܪܙܢ ܗܘܝ<EOS> ܘܐܠܗܐ ܕܥܠ ܟܘܠ ܡܚܣܝܢܐ ܠܒܢ̈ܝ ܐܢܫܐ ܡܣܬܒܪ ܗܘܐ<EOS>ܘܟܠܗܿ ܛܥܝܘܬܐ ܕܐܠܗ̈ܐ ܣܓܝ̈ܐܐ ܡܣܬܚܦܐ ܗܘܬ݀ ܘܡܫܬܕܝܢ ܗܘܘ ܡܢ ܕܘܟܬܗ ܟܘܠܗܘܢ ܥܒܕ̈ܐ<EOS>ܕܕ̈ܝܘܐ<EOS> ܘܬܘܒ ܠܝܬܗܘܐ ܒܢ̈ܝ ܐܢܫܐ ܕܡܬܕܒܚܝܢ݀ ܘܠܐ ܗܿܢܝܢ ܕܡܢ ܩܕܝܡ ܡܚܿܒܼܠܢ ܗܘܝ ܠܗ<EOS>ܠܥܠܡܐ ܩܛܠܐ ܕܒܢ̈ܝ ܐܢܫܐ ܘܬܘܒ ܠܝܬ ܗܘܐ ܐܒܝ̈ܐ ܘܪ̈ܫܢܐ ܣܓܝ̈ܐܐ ܘܛܪ̈ܘܢܐ ܘܐܘܚܕܢܐ<EOS>ܕܩܘ̈ܛܢܐ<EOS> ܘܬܘܒ ܠܝܬ ܗܘܐ ܗܿܢܝܢ ܕܡܛܠ ܗܕܐ ܡܬܩܿܝܡܼܢ ܗܘܝ ܒܟܠ ܡܕܝܢܐ ܘܒܟܠ ܕܘܟܐ ܚܪܒܐ<EOS>ܘܚܒܘܫܝܐ ܕܡܕ̈ܝܢܬܐ ܐܠܐ ܐܠܗܐ ܚܕ ܠܟܘܠ ܐܢܫܐ ܡܬܟܼܪܙ ܗܘܐ ܘܡܠܟܘܬܐ ܚܕܐ ܕܪ̈ܗܘܡܝܐ ܥܠ ܟܠ<EOS>ܐܢܫ ܣܿܘܚܐ ܗܘܬ<EOS> ܘܐܬܒܿܛܠܼܬ ܗܘܬ ܡܠܝܐܝܬ ܒܥܠܕܒܒܘܬܐ ܕܫܐ ܫܝܢܐ ܘܕܠܐ ܬܪܥܘܬܐ ܕܡܢ ܥܠܡ<EOS>ܕܥܡ̈ܡܐ݀ ܘܐܟܙܢܐ ܕܝܢ ܕܝܕܥܬܐ ܕܚܕ ܐܠܗܐ ܠܟܠܗܘܢ ܒܢ̈ܝ ܐܢܫܐ ܡܫܬܠܡܐ ܗܘܬ݀ ܘܕܘܒܪܐ ܚܕ<EOS>ܕܙܕܝܩܘܬܐ ܘܕܟܐܢܘܬܐ ܕܝܕܥܬܐ ܕܐܠܗܐ ܕܒܡܠܦܢܘܬܗ ܕܦܪܘܩܢ݀ ܐܟܘܬܗܝܢ ܕܝܢ ܐܦ ܡܿܠܟܐ ܚܕ<EOS>ܒܚܕܐ ܒܗ ܒܚܕ ܙܒܢܐ ܥܠ ܟܘܠܗܿ ܡܿܠܟܘܬܐ ܕܪ̈ܗܘܡܝܐ ܐܬܩܿܝܼܡ ܗܘܐ ܘܫܝܢܐ ܥܡܝܩܐ ܐܚܕ ܗܘܐ<EOS>ܠܟܠ ܡܕܡ݀ ܘܐܟܚܕܐ ܘܒܚܕ ܙܒܢܐ ܐܝܟ ܕܡܢ ܪܡܙܐ ܕܚܕ ܐܠܗܐ ܫ݀ܘܚܼܝܢ ܗܘܘ ܒܒܢ̈ܝ ܐܢܫܐ ܬܪ̈ܝܢ<EOS>ܦܩ̈ܚܐ ܕܛܒ̈ܬܐ ܝܘܠܦܢܐ ܕܙܕܩܐ ܘܡܿܠܟܘܬܐ ܕܪ̈ܗܘܡܝܐ ܘܡܢ ܩܕܝܡ ܓܝܪ ܗܕܐ ܛܥܝܘܬܐ ܕܕ̈ܝܘܐ<EOS>ܩܿܫܝܐܝܬ ܠܥܡ̈ܡܐ ܡܫܿܥܼܒܕܐ ܗܘܬ<EOS> ܘܕܐܝܟܢܐ ܡܦܿܪ̈ܫܼܝܢ ܗܘܘ ܠܪ̈ܒܘܬܐ ܟܘܠ݀<EOS>ܘܡܢܗܘܢ ܒܦܘܪܫܢܐ ܠܣܘܪܝܐ ܐܚܿܝܼܕܝܢ ܗܘܘ<EOS> ܘܐܚܪܢܐ ܥܠ ܐܣܝܐ<EOS> ܡܡܠܟܝܢ ܗܘܘ݀ ܐܚܪ̈ܢܐ ܕܝܢ<EOS>ܥܠ ܡܩܕܘܢܝܐ ܘܠܡܨܪܝܢ ܦܣܼܩܘ ܐܚܪ̈ܢܐ ܘܠܒܼܟܘ ܘܐܚܪ̈ܢܐ ܬܘܒ ܗܟܘܬ݀ ܠܐܬܪܐ ܕܐܪܒܝܐ ܘܬܘܒ<EOS>ܒܦܠܣܛܝܢܐ ܓܢܣܐ ܕܝܗܘܕ̈ܝܐ ܐܚܝܕ ܗܘܐ<EOS> ܘܒܟܠ ܩܘܪ̈ܝܐ ܘܒܟܠ ܡܕܝܢܬܐ ܘܒܟܠ ܕܘܟܐ ܐܝܟ ܕܡܢ<EOS>ܢܝܘܬܐ ܚܕ ܠܚܕ ܐܝܟ ܡܫܝ̈ܚܢܐ ܘܐܝܟ ܕܝܘ̈ܢܐ ܒܫܪܪܐ ܠܩܪܒܐ ܘܠܬܟܬܘܫܐ ܒܛܝܠܝܢ ܗܘܘ<EOS> ܐܡܝܪܐ<EOS>ܗܝ ܣܦܩܐܝܬ ܒܗܠܝܢ ܩܕ̈ܡܝܬܐ<EOS>ܒ<EOS> ܐܠܐ ܓܝܪ ܡܠܝܐܝܬ ܐܝܟ ܕܡܢ ܚܕ ܫܒܩܐ ܬܪ̈ܝܢ ܚܝ̈ܠܝܢ ܪ̈ܘܪܒܐ ܢܒܼܥܘ<EOS>ܘܠܟܠ ܫܝܢܘ<EOS> ܘܠܪܚܡܘܬܐ ܟܢܫܘ ܡܿܠܟܘܬܐ ܕܪ̈ܗܘܡܝܐ ܕܡܢ ܗܝܕܝܢ ܐܬܚܼܙܝܬ<EOS> ܚܕܐ ܡܿܠܟܘܬܐ<EOS>ܘܚܝܠܗ ܕܦܪܘܩܐ<EOS> ܕܟܠ ܡܥܕܪܢܗ ܐܟܚܕܐ<EOS> ܘܒܚܕܐ ܥܡ ܚܕ̈ܕܐ ܣܘܼܚ ܘܐܬܩܿܝܼܡ ܡܝܬܝܪܘܬܗ ܓܝܪ<EOS>ܕܦܪܘܩܢ ܐܠܗܝܬܐ ܪܫܢܘܬܐ ܕܕ̈ܝܘܐ ܣܓܝ̈ܐܐ ܘܐܠܗ̈ܐ ܣܓܝ̈ܐܐ ܣܿܚܦܼܐ ܗܘܬ<EOS> ܘܚܕܐ ܡܿܠܟܘܬܐ<EOS>ܕܐܠܗܐ ܠܟܠܗܘܢ ܒܢ̈ܝ ܐܢܫܐ ܠܝܘ̈ܢܝܐ ܘܠܒܪܒܪܝܐ ܘܠܗܿܢܘܢ ܕܒܥܒܪ̈ܝܗܿ ܕܐܪܥܐ ܡܿܟܼܪܙܐ ܗܘܬ<EOS>ܡܿܠܟܘܬܐ ܕܝܢ ܕܪ̈ܗܘܡܝܐ݀ ܒܗܿܝ ܕܩܿܕܡܼܘ ܐܬܥܩܼܪܘ ܗܿܢܘܢ ܕܗܼܢܘܢ ܗܘܼܘ ܥܠܬܐ ܕܪ̈ܫܢܐ<EOS>ܣܓܝ̈ܐܐ ܟܠ ܕܩܪܝܒ ܡܫܿܥܼܒܕܐ ܗܘܬ<EOS> ܘܠܚܕܐ ܫܠܡܘܬܐ ܘܐܘܝܘܬܐ ܟܘܠܗ ܓܢܣܗ ܡܣܪܗܒܐ ܕܬܩܦ<EOS>ܘܗܐ ܡܟܝܠ ܣܘܓܐܐ ܕܥܡ̈ܡܐ ܟܿܢܼܫܬ<EOS> ܥܬܝܕܐ ܗܝ ܕܝܢ ܒܥܓܠ ܕܥܕܡܐ ܠܥܒܪ̈ܝܗܿ ܕܐܪܥܐ ܬܠܒܘܟ<EOS>ܟܕ ܡܠܦܢܘܬܗ ܕܦܪܘܩܢ ܥܡ ܚܝܠܐ ܐܠܗܝܐ ܡܩܕܡ ܡܛܝܒ ܠܗ ܟܘܠ ܘܡܩܝܡ ܒܫܘܝܘܬܐ ܘܗܕܐ ܗܝ ܗܟܝܠ<EOS>ܬܕܡܘܪܬܐ ܪܒܬܐ ܠܐܝܠܝܢ ܕܒܪܚܡܬܐ ܕܫܪܪܐ ܡܩܝܡܝܢ ܪܥܝܢܗܘܢ ܘܠܐ ܡܨܛܒܝܢ ܕܢܚܣܡܘܢ ܒܫܦܝܪ̈ܬܐ<EOS>ܐܟܚܕܐ ܓܝܪ ܛܥܝܘܬܐ ܕܕ̈ܝܘܐ ܒܝܫ̈ܐ ܡܬܟܣܐ ܗܘܬ<EOS> ܘܐܟܚܕܐ ܘܐܦ ܒܥܠܕܒܒܘܬܐ ܘܬܟܬܘܫܐ ܕܥܡ̈ܡܐ<EOS>ܕܡܢ ܥܠܡ ܡܫܬܼܪܐ ܗܘܐ ܘܬܘܒ ܐܟܚܕܐ ܐܠܗܐ ܚܕ ܘܚܕܐ ܝܕܥܬܐ ܕܝܠܗ ܒܝܕ ܡܠܦܢܘܬܗ ܕܦܪܘܩܢ<EOS>ܠܟܠ ܐܢܫ ܡܬܟܪܙܐ ܗܘܬ<EOS> ܘܐܟܚܕܐ ܐܦ ܡܿܠܟܘܬܐ ܚܕܐ ܕܪ̈ܗܘܡܝܐ ܒܒܢ̈ܝ ܐܢܫܐ ܡܫܬܕܪܐ<EOS>ܡܫܬܪܪܐ ܗܘܬ ܘܐܟܚܕܐ ܟܠܗ ܓܢܣܐ ܕܒܢ̈ܝ ܐܢܫܐ ܠܫܝܢܐ ܡܫܬ݀ܚܠܼܦ ܗܘܐ<EOS> ܘܡܘܕܝܢ ܗܘܘ ܟܠܗܘܢ<EOS>ܒܐܚܘܬܐ ܕܚܕ̈ܕܐ ܘܟܝܢܐ ܕܝܠܗܘܢ ܝܿܠܦܼܝܢ ܗܘܘ<EOS> ܡܢ ܕܘܟܬܗ ܕܝܢ ܐܝܟ ܕܡܢ ܚܕ ܐܒܐ ܐܬܝܼܠܕܘ<EOS>ܘܐܝܟ ܒܢ̈ܝܐ ܕܚܕ ܐܠܗܐ ܘܕܐܡܐ ܚܕܐ ܕܟܐܢܘܬܐ ܘܕܫܪܪܐ ܡܫܝܢܐܝܬ ܒܫܠܡܐ ܠܚܕܕ̈ܐ ܡܩܒܠܝܢ ܗܘܘ<EOS> ܗܟܢܐ ܕܡܢ ܗܝܕܝܢ ܡܕܡ ܠܐ ܒܨܝܪܐ ܟܠܗܿ ܒܪܝܬܐ ܡܢ ܚܕ ܒܝܬܐ ܘܚܕ ܓܢܣܐ<EOS>ܢܡܘܣܝܐ ܘܫܠܛ ܠܡܢ ܕܡܚܒ ܕܒܬܐܓܘܪܬܐ ܢܫܕܪ ܘܠܡܪܕܐ ܠܟܠ ܐܝܟܐ ܕܐܢܫ ܨܿܒܐ ܒܕܠܝܠܘܬܐ<EOS>ܣܓܝܐܬܐ<EOS> ܘܗܢܘܟ ܕܡܢ ܡܥܪܒܐ ܕܠܐ ܡܚܫܘܠܐ ܢܐܬܘܢ ܠܡܕܢܚܐ<EOS> ܘܬܘܒ ܕܗܠܝܢ ܕܗܪܟܐ ܠܬܡܢ ܐܝܟ<EOS>ܕܠܒܝܬ ܐܒܗܝܗܘܢ ܢܫܿܢܼܘܢ ܐܝܟ ܡ̈ܠܐ ܕܢܒܝܘܬܐ ܥܬܝܩܬܐ ܘܡܫܩ̈ܠܝܐ ܕܢܒ̈ܝܐ ܪ̈ܒܘܬܐ<EOS>ܐܚܪ̈ܢܝܬܐ ܗܿܢܝܢ ܕܠܝܬ ܠܢ ܒܛܠܢܐ ܕܗܫܐ ܢܐܡܪ݀ ܒܪܡ ܕܝܢ ܗܠܝܢ ܕܥܠ ܦܪܘܩܢ ܘܥܠܝܗܿ ܕܡܠܬܐ<EOS>ܕܐܠܗܐ ܗܟܢܐ ܩܿܥܝܢ݀ ܕܢܐܚܘܕ ܡܢ ܝܡܐ ܠܝܡܐ ܘܡܢ ܢܗܪ̈ܘܬܐ ܥܕܡܐ ܠܣܘܦܝܗܿ ܕܐܪܥܐ ܘܬܘܒ<EOS>ܕܢܣܘܚ ܒܝܘ̈ܡܬܗ ܙܕܩܐ<EOS> ܘܣܘܓܠܐ ܕܫܠܡܐ<EOS> ܘܬܘܒ ܕܢܪܥܘܢ ܣܦܣܪ̈ܝܗܘܢ ܠܫܣܟ̈ܝ ܦܕܢܐ<EOS>ܘܪ̈ܘܡܚܝܗܘܢ ܠܡܓ̈ܠܐ<EOS> ܘܠܐ ܢܣܒ ܥܡܐ ܥܠ ܥܡܐ ܣܝܦܐ<EOS> ܘܠܐ ܢܐܠܦܘܢ ܩܪܒܐ<EOS>ܓ<EOS> ܗܠܝܢ ܐܬܩܿܕܡ ܗܘܝ ܐܬܐܡܼܪ ܘܒܒ̈ܢܬ ܩ̈ܠܐ ܕܥܒܪ̈ܝܐ ܗܐ ܙܒܢܐ ܣܓܝܐܐ<EOS>ܐܬܟܼܪܙ ܗܘܝ<EOS> ܗܫܐ ܗܢܝܢ ܒܥܒܕܗܝܢ ܟܕ ܡܬܚܙܝܢ ܒܙܒܢܢ ܣܗܕܘܬܐ ܕܒܢ̈ܬ ܩܠܐ ܥܬܝܩ̈ܬܐ ܡܫܪܢ<EOS>ܐܢܬ ܕܝܢ ܐܢ ܪܓܐ ܠܟ ܬܚܘ̈ܝܬܐ ܐܚܪ̈ܢܝܬܐ ܠܡܝܬܪܘܬܐ ܕܫܪܪܐ ܕܠܐ ܗܘܐ ܟܝܢܐ ܡܝܘܬܐ ܐܝܬܘܗܝ<EOS>ܗܘܐ<EOS> ܐܠܐ ܡܠܬܐ ܕܐܠܗܐ ܒܫܪܪܐ<EOS> ܘܚܝܠܗ ܕܐܠܗܐ ܦܪܘܩܐ ܐܬܓܠܼܝ ܒܥܠܡܐ ܠܐ ܒܡ̈ܠܐ ܐܠܐ<EOS>ܒܥܒܕ̈ܐ ܩܒܠ ܐܢܝܢ<EOS> ܦܬܚ ܥܝ̈ܢܐ ܕܬܪܥܝܬܟ ܘܬܪ̈ܥܘܗܝ ܕܪܥܝܢܟ ܐܓܝܚ<EOS> ܘܟܢܘܫ ܢܦܫܟ ܣܓܝ<EOS>ܠܘܬܟ݀ ܘܐܬܚܿܫܒ ܘܫܐܠ ܐܢܬ ܠܢܦܫܟ<EOS> ܘܐܟ ܕܡܢ ܐܚܪܢܐ ܡܫܬܐܠ ܐܢܬ<EOS> ܗܟܢܐ ܟܝܢܗܝܢ ܕܨܒ̈ܘܬܐ<EOS>ܒܨܝ<EOS>ܕ<EOS> ܡܢܘ ܡܡܬܘܡ ܡܢ ܗܿܢܘܢ ܕܡܢ ܥܠܡ<EOS> ܒܪ ܐܢܫܐ ܡܝܘܬܐ ܡܿܠܟܐ ܐܘ ܦܝܠܘܣܦܐ<EOS>ܐܘ ܣܿܐܡ ܢܡܘܣܐ ܐܘ ܢܒܝܐ ܝܘܢܝܐ ܐܘ ܒܪܒܪܝܐ ܕܗܕܐ ܟܠܗܿ ܡܝܬܪܘܬܐ ܫܩܼܠ݀ ܠܐ ܡܢ ܒܬܪ<EOS>ܡܘܬܗ݀ ܐܠܐ ܟܕ ܚܝ ܘܐܝܬ ܒܗ ܢܫܡܬܐ<EOS> ܘܬܣܓܝ ܡܫܟܚ݀ ܗܟܢܐ ܕܒܟܠܗ ܐܪܥܐ ܢܬܟܼܪܙ݀ ܘܡܫܡܥܬܐ<EOS>ܘܠܫܢ̈ܐ ܕܟܠܗܘܢ ܥܡܡ̈ܐ ܕܥܠ ܐܦܝ ܟܘܠܗܿ ܬܒܝܠ݀ ܢܡܠܐ ܫܡܗ ܐܠܐ ܗܕܐ ܘܠܐ ܐܢܫ ܣܥܪ ܐܠܐ ܐܢ<EOS>ܦܪܘܩܢ<EOS> ܒܠܚܘܕ ܕܐܡܼܪ ܠܬܠܡܝܕ̈ܘܗܝ ܒܡܠܬܐ ܘܒܥܒܕܐ ܫܿܠܡ<EOS> ܕܙܠܘ ܘܬܠܡܕܘ ܠܟܠܗܘܢ ܥܡ̈ܡܐ<EOS>ܐܡܼܪ ܠܗܘܢ ܕܩܿܕܡ ܐܡܼܪ ܘܩܿܕܡ ܓܼܠܐ<EOS> ܕܘܿܠܐ ܕܬܬܟܼܪܙ ܣܒܪܬܗ ܒܟܠܗܿ ܒܪܝܬܐ ܠܣܗܕܘܬܐ<EOS>ܕܟܠܗܘܢ ܥܡ̈ܡܐ<EOS> ܘܥܡܗܿ ܕܡܠܬܐ ܐܦ ܥܒܕܐ ܐܝܬܝ݀ ܡܢ ܕܟܬܗ ܓܝܪ ܘܠܐ ܗܘܐ<EOS>ܒܪܘܚܩܐ ܟܠܗܿ ܒܪܝܬܐ ܡ̈ܠܘܗܝ ܡܬܡܠܝܐ ܗܘܬ<EOS>ܗ<EOS> ܡܢܐ ܗܟܝܠ ܐܝܬ ܠܗ ܠܡܐܡܪ ܥܠ ܗܕܐ݀ ܠܗܿܘ ܕܠܘܩܒܠ ܫܪܪܐ ܡܡܪܚ ܕܢܚܘܪ<EOS>ܡܐ ܕܡܢ ܟܠ ܡ̈ܠܝܢ ܡܝܬܪܐ ܗܝ ܣܗܕܘܬܐ ܒܝܕ ܚܙܬ݀ ܐܠܐ ܟܕ ܡܫܢܝܬ ܡܢ ܩܕܡܝܬܐ ܬܐ ܠܐܚܪܝܬܐ<EOS>ܘܐܬܚܿܫܒ ܒܝܢܝܟ ܘܠܢܦܫܟ<EOS>ܘ<EOS> ܐܝܢܐ ܟܝܢܐ ܡܝܘܬܐ ܡܢ ܟܠ ܥܠܡ ܐܬܚܼܙܝ ܐܝܟ ܗܢܐ ܕܦܩܕ ܢܡܘ̈ܣܐ ܟܐܢ̈ܐ<EOS>ܘܢܟ̈ܦܐ ܒܡܠܬܐ ܒܠܚܘܕ ܕܠܐ ܟܬܒܐ<EOS> ܘܠܗܘܢ ܠܗܠܝܢ ܒܝܕ ܬܠܡܝܕ̈ܘܗܝ ܡܢ ܥܒܪ̈ܝܗܿ ܕܐܪܥ ܥܕܡܐ<EOS>ܠܪܝܫܗܿ ܕܒܪܝܬܐ ܫܲܕܪ ܘܝܘ̈ܠܦܢܘܗܝ ܒܟܠܗܿ ܐܪܥܐ ܦܬܚ<EOS> ܗܟܢܐ ܕܠܡܫܡܥܬܐ ܕܟܠܗܘܢ ܒܢ̈ܝ ܐܢܫܐ<EOS>ܕܒܪܒܪܝܐ ܐܟܚܕܐ ܘܕܝܘ̈ܢܐ ܣܦܝܩܐܝܬ ܘܒܥܓܠ ܘܟܠܝܘܡ ܝܘܠܦܢ̈ܐ ܕܙܕܩܐ ܕܐܫܬܠܡܘ ܡܢܗ<EOS>ܢܬܼܟܪܙܘܢܿ ܐܠܐ ܠܐ ܡܫܟܚ ܐܢܬ ܐܚܪܢܐ ܐܢ ܬܒܥܐ ܘܗܼܘ ܗܢܐ ܥܒܿܕܐ ܕܚܝܠܗ ܗܘ ܕܦܪܘܩܐ ܕܟܠܢ<EOS>ܒܠܚܘܕ ܐܠܐ ܘܐܦܠܐ ܗܕܐ ܡܦܝܣܐ ܠܗ݀ ܠܗܿܘ ܕܠܐ ܡܬܛܦܝܣ݀ ܡܕܝܢ ܗܼܘ ܢܐܡܼܪ ܠܢ<EOS> ܨܒܝܢ ܐܢܚܢܢ<EOS>ܕܢܐܠܦ<EOS>ܙ<EOS> ܡܢܘ ܡܡܬܘܡ ܡܢ ܒܢ̈ܝ ܐܢܫܐ ܕܐܫܿܬܒܚܼܘ ܒܚܟܡܬܐ ܠܥܝܕ̈ܝܗܘܢ ܒܪܒܪܝܐ<EOS>ܘܒܥܪܝܪܝܐ ܕܥܡ̈ܡܐ ܒܪܒܪܝܐ ܒܢܡܘ̈ܣܘܗܝ ܡܪ̈ܚܡܢܐ ܫܪܐ ܕܬܘܒ ܗܿܢܘܢ ܕܡܬܬܠܡܕܝܢ ܡܢܗܘܢ<EOS>ܒܣܩܝܬܝܐ ܠܐ ܢܐܟܠܘܢ ܒܢ̈ܝ ܐܢܫܐ݀ ܘܠܐ ܒܝܬ ܦܪ̈ܢܣܝܐ ܢܣܒܘܢ ܐܡܗ̈ܬܗܘܢ݀ ܘܠܐ ܐܚܪ̈ܢܐ<EOS>ܢܪܡܘܢ ܡܝ̈ܬܝܗܘܢ ܠܟ̈ܠܒܐ݀ ܘܠܐ ܐܚܪ̈ܢܐ ܢܫܠܡܘܢ ܠܐܝܠܝܢ ܕܣܒܝܢ ܠܚܢܘܩܝܐ<EOS> ܘܠܐ ܐܚܪ̈ܢܝܬܐ<EOS>ܐܚܘ̈ܬܗܝܢ ܕܗܠܝܢ ܒܥܪܝܪܝܬܐ ܘܕܚܝ̈ܘܬܐ ܢܣܬܥܪܢ ܠܘܬ ܐܚܪ̈ܢܐ ܐܠܐ ܙܥܘܪܝܢ ܐܢܝܢ ܗܠܝܢ<EOS>ܬܚܘ̈ܝܬܐ ܕܓܠܝܢܐ ܕܐܠܗܘܬܗ ܕܦܪܘܩܐ ܕܟܠܢ<EOS> ܚܙܝ ܕܝܢ ܘܐܦ ܐܚܪ̈ܢܝܬܐ ܟܕ ܡܬܚܫܒ ܐܢܬ ܒܝܢܝܟ<EOS>ܘܠܢܦܫܟ<EOS>ܚ<EOS> ܡܢܘ ܡܡܬܘܡ ܒܪ ܐܢܫܐ ܡܝܘܬܐ ܕܒܗܠܝܢ ܟܠܗܘܢ ܙܒ̈ܢܐ ܡܢ ܟܠܗܘܢ ܪ̈ܫܝܢܐ<EOS>ܐܟܚܕܐ ܘܡ̈ܠܟܐ ܘܚܝ̈ܠܘܬܐ ܘܟܢܫ̈ܐ ܘܩܘ̈ܛܢܐ ܘܥܡ̈ܡܐ ܐܘܣܦ ܕܝܢ ܕܐܦ ܐܠܗ̈ܐ ܗܿܢܘܢ<EOS>ܕܡܣܬܒܪܝܢ ܠܘܬ ܣܓܝ̈ܐܐ ܐܩܪܒܘ ܥܡܗ<EOS> ܘܒܟܠ ܙܒܢ ܡܩܪܒܝܢ ܥܡܗ ܘܡܝܬܪܘܬܗ ܕܪܒܐ ܡܢ ܒܢ̈ܝ<EOS>ܐܢܫܐ ܚܿܘܼܝ<EOS> ܗܟܢܐ ܕܝܘܡ ܡܢ ܝܘܡ ܗܘܼܬ ܪܘܙܐ ܘܗܘܬ ܡܬܚܕܬ ܡܠܦܢܘܬܗ ܒܟܘܠܗ ܥܠܡܐ<EOS>ܛ<EOS> ܘܡܢܘ ܐܚܪܢܐ ܡܢ ܥܠܝܡ ܗܐ ܡܢ ܕܐܬܩܝܡ ܥܘܡܪܐ ܕܒܢ̈ܝ ܐܢܫܐ݀ ܕܨܿܒܐ<EOS>ܕܢܩܝܡ ܥܡܐ ܥܠ ܫܡܗ<EOS> ܗܿܝ ܕܠܐ ܐܫܬܡܼܥܬ ܡܡܬܘܡ ܘܗܼܘ ܗܢܐ ܠܐ ܗܘܐ ܒܓܘܢܝܐ ܒܕܘܟܐ ܕܐܪܥܐ<EOS>ܟܣܝܐܝܬ ܐܠܐ ܥܠ ܟܠܗܿ ܐܪܥܐ ܕܬܚܝܬ ܫܡܫܐ ܐܘܬܒ ܒܚܝܠܐ ܕܫܘܠܛܢܐ ܕܐܠܗܘܬܗ ܘܫܘܠܡܐ ܠܨܒܝܢܗ<EOS>ܣܡ<EOS> ܘܝܕܥܬܐ ܕܚܕ ܐܠܗܐ ܗܿܘ ܕܠܗܠ ܡܢ ܫܡܝܐ ܡܠܟܐ ܕܟܠܗ ܥܠܡܐ<EOS> ܘܕܚܠܬܗ ܠܟܠܗܘܢ ܒܢ̈ܝܐܢܫܐ<EOS>ܕܥܠ ܐܦܝ ܟܠܗܿ ܐܪܥ ܠܥܡ̈ܡܐ ܒܪܒܪܝܐ ܘܝܘ̈ܢܝܐ ܐܫܠܡ<EOS>ܝ<EOS> ܡܢܘ ܡܡܬܘܡ ܕܣܼܡ ܕܢܠܦ<EOS> ܘܒܬܪ ܕܣܼܡ ܠܗ ܐܝܟ ܗܢܐ ܢܝܫܐ ܠܬܘܪܨܐ ܒܥܒܕܗ<EOS>ܐܝܬܝ݀ ܘܒܥܓܠ ܒܝܕ ܣܘܥܪܢܗ ܓܠܐ ܓܒܪܚܡܬ ܐܠܗܐ ܗܝ ܕܝܬܝܪܐܝܬ ܟܠܗܘܢ ܦܘܡ̈ܐ ܕܠܐ ܬܪ̈ܥܐ<EOS>ܣܒܪ<EOS> ܘܐܠܗܐ ܕܠܥܠ ܡܢ ܟܠ ܐܟܪܙ<EOS> ܘܕܠܗܢܐ ܒܠܚܘܕ ܒܫܪܪܐ ܢܕܥܘܢ ܠܟܠܗܘܢ ܥܡ̈ܡܐ ܦܕ ܘܡܛܠ<EOS>ܨܿܒܐ ܗܘ ܡܕܡ ܕܪܚܝܡ ܥܠ ܐܠܗܐ ܫܘܐ ܠܣܘܝܥܗ<EOS> ܕܗܿܘ ܕܗܼܘܐ ܠܗ ܐܝܙܓܕܐ ܘܠܥܘܕܪܢܗ݀ ܝܘ̈ܠܦܢܐ<EOS>ܕܝܢ ܕܥܡ ܗܕܐ ܟܪܘܙܘܬܐ ܐ݀ܫܬܠܼܡܘ݀ ܘܠܡܫܡܥܬܐ ܕܟܡܠܗܘܢ ܒܢ̈ܝ ܐܢܫܐ ܐܬܩܿܒܼܠܘ ܘܒܥܒ̈ܕܐ<EOS>ܐܫܬܼܪܘ ܘܐܝܟܢܐ ܐܝܬܝܗܘܢ ܚܙܝ ܘܪܢܝ<EOS>ܝܐ<EOS> ܡܢܘ ܐܚܪܢܐ ܡܢ ܡܡܬܘܡ ܕܠܢܦܫ̈ܬܐ ܕܒܢ̈ܝ ܐܢܫܐ ܒܢܘܗܪܗ ܡܠܝܠܐ ܐܕܢܚ݀<EOS>ܘܥܬܕ ܐܢܝܢ ܕܢܓܚܟܢ ܒܛܥܝܘܬܐ ܕܕ̈ܝܘܐ ܕܐܒܗܝ̈ܗܘܢ ܘܬܘܒ ܠܩܝ̈ܣܐ ܘܠܟܐܦ̈ܐ ܘܠܗܝܠܐ ܕܠܐ<EOS>ܢܦܫܐ ܠܐ ܢܩܦܘܢ ܫܡܐ ܐܠܗܝܐ<EOS>ܝܒ<EOS> ܠܡܨܪ̈ܝܐ ܕܝܢ ܕܡܝܬܪܝܢ ܗܘܘ ܡܢ ܟܠ ܐܢܫ<EOS> ܒܕܚܠܬܐ ܕܕ̈ܝܘܐ ܕܡܢܗܘܢ<EOS>ܢܦܩܼܬ ܘܐܦ ܠܒܝܬ ܝܘ̈ܢܝܐ ܛܥܗܝܘܬܐ ܕܐܠܗ̈ܐ ܣܓ̈ܝܐܐ݀ ܡܢܘ ܐܚܪܢܐ ܠܒܪ ܡܢ ܦܘܪܩܢ ܐܦܝܼܣ<EOS>ܕܡܟܝܠ ܠܐ ܗܘܘ ܫܛܝܢ ܘܕܠܐ ܬܘܒ ܠܒܥܝܪܐ ܘܠܪܚܫܐ ܘܠܚܝ̈ܘܬܐ ܨܥܝܪ̈ܬܐ ܕܠܐ ܡܠܬܐ ܫܡܐ ܣܓܝܕܐ<EOS>ܢܬܠܘܢܿ ܘܒܠܚܘܕ ܠܚܕ ܐܠܗܐ ܕܠܥܠ ܡܢ ܟܠ ܢܕܥܘܢܿ ܘܒܟܠ ܡܘ̈ܬܝܢ ܚܠܦ ܟܐܢܘܬܗ ܢܬܟܬܫܘܢܿ<EOS>ܝܓ<EOS> ܡܢܘ ܕܝܢ ܡܢ ܥܠܡ ܕܠܫܪܒܬܐ ܢܟܘܝܬܐ ܘܡܚܒܠܢܝܬܐ ܕܕ̈ܝܘܐ ܠܗܿܝ ܕܡܢ<EOS>ܩܕܝܡ ܟܘܠܗ ܓܢܣܐ ܕܒܢ̈ܝ ܐܢܫܐ ܪܥܝܐ ܗܘܬ<EOS> ܘܒܝܕ ܡܙܝܥܢܘܬܐ ܕܨܠܡܐ ܛܘܥܝܝ<EOS>ܨܓܝ̈ܐܬܐ ܒܝܬ ܒܢ̈ܝ ܐܢܫܐ ܡܚܿܘܼܝܐ ܗܘܬ݀ ܟܣܝܐܝܬ ܘܒܐܝܕܐ ܥܫܝܢܬܐ ܘܒܚܝܠܐ ܕܝܠܘܦܢܗ<EOS>ܕܡܬܟܪܙ ܒܟܠ ܕܘܟܐ<EOS> ܐܝܟ ܕܠܚܝ̈ܘܬܐ ܒܼܝܫ̈ܬܐ ܡܢ ܪ̈ܡܟܐ ܕܒܢ̈ܝ ܐܢܫܐ ܛܪܕ ܕܬܘܒ ܕ̈ܝܘܐ<EOS>ܒܡܒܘ̈ܥܐ ܘܒܥܝ̈ܢܬܐ ܠܐ ܢܩܨܡܘܢܿ ܘܬܘܒ ܪ̈ܘܚܐ ܐܪ̈ܥܢܝܬܐ<EOS> ܘܡܫܝܓܬ ܥܠܡܐ ܓܢܣܐ ܕܒܢ̈ܝ ܐܢܫܐ<EOS>ܠܐ ܢܛܥܝܢ ܫܬܩܬ ܠܗܿ ܗܟܝܠ ܥܝܢܐ ܕܩܣܛܝܐ ܘܕܩܠܦܘܢܣ ܐܚܪܬܐ ܥܝܢܐ݀ ܘܐܚܪ̈ܢܐ ܡܒܘ̈ܥܐ<EOS>ܕܩܨ̈ܡܐ ܫܬܩܘ ܦܝܬܝܘܣ ܘܩܠܪܝܘܣ ܘܢܡܐܘܣ ܗܿܘ ܕܒܕܠܦܘܣ ܘܡܠܝܛܘܣ ܗܿܘ ܕܒܩܠܦܘܢ ܘܒܠܒܕܝܐ<EOS>ܕܡܢ ܩܕܝܡ ܡܫܬܒܗܪ ܗܘܐ<EOS> ܘܠܝܘܠܦܢܗ ܕܡܫܝܚܐ ܟܠܗܘܢ ܐܫܠܡܘ݀ ܐܝܟܘ ܐܡܦܝܠܟܘܣ ܘܡܘܦܣܘܣ ܠܝܬ<EOS>ܐܢܫ ܒܕܘܟܐ ܐܝܟܘ ܐܡܦܝܐܪܘܣ ܘܐܣܩܠܦܝܘܣ ܐܝܟܘ ܗܘ ܕܒܐܡܘܢ ܘܒܡܕܒܪܐ ܕܠܝܟ̈ܝܐ ܐܠܗ̈ܐ ܟܠܗܘܢ<EOS>ܠܬܚܬ ܡܢ ܐܪܥܐ ܚܠܼܕܘ ܟܕ ܙܝܥܝܢ ܡܢ ܫܡܗ ܕܦܪܘܩܢ<EOS> ܐܟܘܬܗܘܢ ܕܪ̈ܫܢܝܗܘܢ ܗܿܢܘܢ ܕ̈ܙܠܝܩܐ<EOS>ܕܐܠܗܘܬܗ ܟܕ ܡܗܠܼܟ ܗܘܐ ܒܝܬ ܒܢ̈ܝ ܐܢܫܐ ܠܐ ܣܝܼܒܪܘ ܘܩܫܝܐܝܬ ܡܒܿܓܢܼܝܢ ܗܘܘ ܟܕ ܩܿܥܼܝܢ<EOS>ܡܐ ܠܢ ܘܠܟ ܝܫܘܥ ܒܪܗ ܕܐܠܗܐ ܘܐܡܪܝܢ ܕܐܬܝܬ ܕܡܢ ܩܕܡ ܙܒܢܐ ܬܫܢܩܢܝ݀ ܝܕܥܝܢ ܐܢܚܢܢ ܠܟ ܡܢ<EOS>ܐܢܬ ܕܡܩܕܫܗ ܐܢܬ ܕܐܠܗܐ<EOS> ܕ̈ܝܘܐ ܕܝܢ ܡܨܪ̈ܝܐ ܟܕ ܫܡܥܝܢ ܕܡܬܟܙܪܐ ܒܟܘܠܗܿ ܐܪܥܗܘܢ<EOS>ܡܠܦܢܘܬܗ ܕܦܪܘܩܢ ܕܠܐ ܡܕܡ ܐܢܘܢ ܐܘܕܝܘ݀ ܘܕ̈ܘܟܝܬܐ ܕܥܝܕ̈ܝܗܘܢ ܐܪܦܝܼܘ ܕܢܚܪܒܢ ܥܡ ܢܘ̈ܣܐ<EOS>ܘܦܬܟܪ̈ܐ<EOS> ܘܩܒܠܼܘ ܥܠܝܗܘܢ ܥܪܘܩܝܐ ܘܫܘܢܝܐ ܟܕ ܛܪܝܕܝܢ ܠܪܘܚܩܐ ܡܢ ܚܝܠܐ ܐܠܗܝܐ<EOS> ܘܟܠܗܘܢ<EOS>ܩܨܡ̈ܐ ܕܟܘܠ ܕܘܟܐ ܐܬܚܿܒܠܼܘ݀ ܘܒܠܚܘܕ ܡܫܝܚܐ ܐܠܗܝܐ<EOS> ܘܟܠܗܘܢ ܩܨܡ̈ܐ ܕܟܘܠ ܕܘܟܐ<EOS>ܐܬܚܿܒܠܼܘ ݀ ܘܒܠܚܘܕ ܡܫܝܚܐ ܕܐܠܗܐ݀ ܘܚܕ ܒܠܚܘܕܘܗܝ ܐܠܗܐ ܕܒܐܝܕܗ ܐܬܟܼܪܙ ܠܘܬ ܟܘܠ ܐܢܫ<EOS>ܡܫܬܒܚ<EOS>ܝܕ<EOS> ܡܢܘ ܕܝܢ ܐܚܪܢܐ ܐܝܟ ܗܢܐ ܦܘܪܩܐ ܕܝܠܢ ܕܒܝܕ ܩܪܝܢܗ ܘܒܝܕ ܨ̈ܠܘܬܐ<EOS>ܕܟ̈ܝܬܐ ܕܒܐܝܕܗ ܠܐܠܗܐ ܕܠܥܠ ܡܢ ܟܠ ܡܫܬܕܪܢ ܕܠܗܿܢܝܢ ܬܘܬܪܐ ܕܕ̈ܝܘܐ ܒܝܼ̈ܫܐ ܡܢ ܦܓܪܐ<EOS>ܐܢܫܝܐ ܝܗܒ ܫܘܠܛܢܐ ܕܢܪܕܦܘܢ ܠܐܝܠܝܢ ܕܕܟܝܐܝܬ ܘܕܠܐ ܙܐܦܐ ܡܬܩܪܒܝܢ ܠܥܘܡܪܐ ܡܝܬܪܐ<EOS>ܕܚܟܡܬܐ ܕܐܫܬܠܡܼܬ ܡܢܗ<EOS>ܝܗ<EOS> ܬܫܡ̈ܫܬܐ ܕܝܢ ܡ̈ܠܝܠܬܐ ܕܠܐ ܕܡܐ ܗܿܢܝܢ ܕܒܝܕ ܨ̈ܠܘܬܐ ܘܡ̈ܠܐ<EOS>ܐܠܗ̈ܝܬܐ ܟܣ̈ܝܬܐ ܡܢܘ ܐܚܪܢܐ ܐܫܠܡ ܠܩܪ̈ܝܒܘܗܝ ܕܢܥܒܕܘܢ ܐܠܐ ܗܢܐ ܒܠܚܘܕ ܕܡܛܠ ܗܕܐ<EOS>ܒܟܘܠܗܿ ܒܪܝܬܐ ܕܒܢ̈ܝ ܐܢܫܐ ܡܕܒ̈ܚܐ ܕܠܐ ܢܘܪܐ ܘܬܫܡܫܬܐ ܕܙܕܩܐ ܠܐܠܗܐ<EOS>ܘܦܘܪܫܢܐ ܕܥܕ̈ܬܐ ܘܕ̈ܒܚܐ ܝܕ̈ܘܥܬܢܐ ܘܡ̈ܠܝܠܐ ܕܒܬܫܡ̈ܫܬܐ ܕܠܐܠܗܐ ܝܐܝܢ ܠܚܕ ܒܠܚܘܕܘܗܝ<EOS>ܐܠܗܐ ܡܠܟܐ ܕܟܠ ܡܢ ܟܠܗܘܢ ܥܡ̈ܡܐ ܕܢܫܬܕܪܘܢ ܐܩܝܡ<EOS>ܝܘ<EOS> ܘܠܕܒ̈ܚܐ ܗܢܘܢ ܕܒܝܕ ܕܡܐ݀ ܘܛܢܦܘܬܐ ܘܬܢܢܐ ܘܢܘܪܐ ܡܫܬܠܡܝܢܿ<EOS>ܘܠܩ̈ܛܠܐ ܕܒܢ̈ܝ ܐܢܫܐ ܗܢܘܢ ܦܪܟܐ ܘܫܢ̈ܝܐ ܘܕܠܐ ܢܬܕܒܚܘܢ ܒܢ̈ܝ ܐܢܫܐ݀ ܡܢܘ ܟܣܝܐܝܬ<EOS>ܘܒܚܝܠܐ ܕܠܐ ܡܬܚܙܐ ܕܥܟ ܘܥܒܕ ܕܬܘܒ ܠܐ ܢܣܬܥܪܢ ܗܟܢܐ ܕܐܦ ܡܟܬܒܢܘܬܐ ܕܝܘ̈ܢܝܐ ܬܣܗܕ ܕܠܐ<EOS>ܗܘܐ ܡܢ ܩܕܝܡ<EOS> ܐܠܐ ܡܢ ܒܬܪ ܝܘܠܦܢܐ ܐܠܗܝܐ<EOS> ܕܦܪܘܩܢ ܒܙܒܢܗ ܕܗܕܪܝܢܘܣ ܟܠܗܘܢ ܕܒ̈ܚܐ<EOS>ܕܒܢ̈ܝ ܐܢܫܐ ܕܒܟܠܗܿ ܐܪܥܐ ܐܫܬܼܪܝܘ<EOS>ܝܙ<EOS> ܟܕ ܬܚܘ̈ܝܬܐ ܗܠܝܢ ܟܠܗܝܢ ܓܠܝ̈ܬܐ ܥܠ ܚܝܠܗ ܐܠܗܝܐ ܕܦܪܘܩܐ ܕܟܠܢ<EOS>ܡܫܪܢܿ ܡܢܘ ܕܗܟܢܐ ܢܦܫܗ ܕܦܪܙܠܐ ܗܝ<EOS> ܕܠܐ ܢܗܣܕ ܥܠ ܫܪܪܐ<EOS> ܘܠܚܝܠܗ ܐܠܗܝܐ ܘܚܝܘܬܗ ܢܘܕܐ<EOS>ܕܚܝ̈ܐ ܐܢܘܢ ܓܝܪ ܘܠܐ ܗܘܐ ܕܡܝܬܐ ܗܠܝܢ ܣܘܥܪ̈ܢܐ ܚܙܬܐ ܓܝܪ ܕܡܕܡ ܕܪܚܝܩ ܐܡܪܝܢ ܕܡܕܡ<EOS>ܕܡܬܚܙܐ ܐܝܬܘܗܝ<EOS>ܝܚ<EOS> ܡܢ ܕܘܟܬܗ ܕܝܢ ܐܬܡܠܼܝ ܘܡܢܬܡܠܝ݀ ܓܢܣܐ ܡܬܟܬܫ ܥܡ ܐܠܗܐ ܫܿܓܼܫ ܗܘܐ<EOS>ܠܥܘܡܪܐ ܕܒܢ̈ܝ ܐܢܫܐ ܘܡܘܒܠ ܗܘܐ ܘܡܝܬܐ ܘܣܓܝ ܡܫܟܼܚ ܗܘܐ<EOS> ܡܛ ܠܕܝܢ ܕܡܢ ܒܢ̈ܝ ܐܢܫܐ<EOS>ܐܬܛܪܕ<EOS> ܫܕܐ ܗܘܐ ܥܠ ܐܪܥܐ ܡܣܠܝܐ ܕܬܣܠܘܐܐ ܕܠܐ ܢܫܡܬܐ ܘܕܠܐ ܙܘܥܬܐ ܘܕܠܐ ܩܠܐ ܘܬܘܒ ܠܝܬ<EOS>ܡܠܬܗܘܢ ܐܦܠܐ ܕܘܟܪܢܗܘܢܿ<EOS>ܝܛ<EOS> ܟܝܢܐ ܓܝܪ ܗܢܐ ܗܘ ܕܡܝܬܐ ܘܗܼܘ ܕܬܘܒ ܠܐ ܐܝܬܘܗܝ<EOS> ܠܐ ܡܕܡ ܗܘ<EOS> ܘܗܿܘ<EOS>ܕܠܐ ܡܕܡ ܗܘ<EOS> ܐܦ ܠܐ ܡܕܡ ܥܿܒܕ ܗܿܘ ܕܝܢ ܕܣܿܥܪ ܒܟܠ ܙܒܢ<EOS> ܘܥܒ ܒܟܠܫܥ<EOS> ܘܝܬܝܪ ܡܢ ܐܝܠܝܢ<EOS>ܕܚܝ̈ܝܢ ܡܫܟܚ݀ ܐܝܟܢܐ ܢܣܬܒ ܪܕܠܐ ܐܝܬܘܗܝ ܘܐܦܢ ܓܝܪ ܠܐ ܡܬܚܙܐ ܠܥܝ̈ܢܐ ܕܦܓܪܐ ܐܠܐ ܠܐ<EOS>ܗܘܐ ܒܪ̈ܓܫܐ ܗܘ ܦܘܪܫܢܐ ܘܐܦܠܐ ܓܝܪ ܡ̈ܠܐ ܕܐܘܡܢܘܬܐ ܘܠܐ ܚܞܙܬܐ ܕܝܘܾ̈ܦܢܐ ܒܪ̈ܓܫܐ ܕܦܓܪܐ<EOS>ܡܬܒܩܝܢ ܐܢܚܢܢ ܐܦܠܐ ܡܕܥܐ ܕܒܪ ܐܢܫܐ<EOS> ܚܕ ܟܡܐ ܠܐܠܗܐ ܘܠܚܝܠܗ ܕܐܠܗܐ ܚܿܙܐ ܐܢܫ ܡܡܬܘܡ<EOS>ܒܥܝ̈ܢܐ<EOS> ܐܠܐ ܗܠܝܢ ܡܢ ܥܒܕܗܝܢ ܗܘ ܡܟܢܢ ܕܢܬܝܕܥܢ ܕܡܛܠ ܗܕܐ ܐܦ ܥܠ ܦܪܘܩܐ ܕܟܠܢ ܠܚܝܠܗ<EOS>ܟܣܝܐ<EOS> ܘܠܐ ܕܡܢ ܥܒܕ̈ܘܗܝ ܢܬܝܕܥ݀ ܘܢܦܪܫ ܕܐܢ ܘܠܐ ܕܢܘܕܐ ܕܕܚܝܐ ܐܢܝܢ<EOS>ܗܠܝܢ݀ ܕܣܬܥܪܢ ܡܢܗ ܥܕܡܐ ܠܗܫܐ<EOS> ܘܐܢ ܕܐܝܢܐ ܕܠܐ ܐܝܬܘܗܝ ܢܐܡܪ ܐܘ ܠܠܐ ܗܝ ܗܕܐ ܘܠܐ<EOS>ܡܬܩܝܡ ܫܘܐܠܗܿ<EOS> ܗܿܘ ܓܝܪ ܕܠܐ ܐܝܬܘܗܝ ܒܟܠ ܦܨ̈ܝܢ<EOS> ܓܠܝܐ ܗܝ ܕܠܐ ܐܝܬܘܗܝ ܘܠܐ ܡܕܡ ܡܫܟܚ<EOS>ܠܐ ܕܢܣܥܘܪ ܘܠܐ ܕܢܥܒܕ ܗܿܢܘܢ ܓܝܪ ܟܝܢܐ ܕܡܝܬܐ ܕܚܝ̈ܐ ܕܝܢ ܕܠܩܘܒܠܗܿ ܘܡܟܝܠ ܙܒܢܐ ܗܘ<EOS>ܕܢܬܒܩܐ ܒܣܘܥܪ̈ܢܘܗܝ ܕܦܪܘܩܢ ܕܒܝܘ̈ܡܬܢ ܘܕܐܠܗܐ ܚܝܐ ܥܒܕܐ ܚܝܐ ܢܚܙܐ<EOS> ܥܒܕ̈ܐ ܓܝܪ ܚܝ̈ܐ<EOS>ܕܐܠܗܐ ܐܢܘܢ ܚܝܐ ܒܫܪܪܐ<EOS> ܗܿܘ ܕܚܝ ܒܣܘܥܪ̈ܢܘܗܝ ܘܐܝܠܝܢ ܐܢܘܢ ܗܠܝܢ ܟܕ ܡܫܐܠ ܐܢܬ ܝܠܦ<EOS>ܟܟ<EOS> ܐܢܫ̈ܝܢ ܡܬܟ̈ܬܫܝ ܥܡ ܐܠܗܐ ܩܕܡ ܩܠܝܠ ܒܢܝ̈ܢܘܗܝ ܕܠܨ̈ܠܘܬܐ ܒܥܨܝܢܐ<EOS>ܣܓܝܐܐ ܘܒܚܝܠܐ ܪܒܐ ܘܒܐܝܕܐ ܥܫܝܢܬܐ ܡܢ ܫܬܐܣܝ̈ܗܘܢ ܟܕ ܚܿܦܪܝܢ ܣܚܼܦܘ<EOS> ܘܥܒܕܘ ܐܢܝܢ<EOS>ܠܥܕ̈ܬܗ ܕܠܐ ܢܬܚܙܝܢ݀ ܘܒܟܠ ܦܘܪ̈ܣܝܢ ܥܡ ܕܠܐ ܡܬܚܙܐ ܒܥܝ̈ܢܐ ܡܩܪ̈ܒܝܢ ܗܘܘ<EOS> ܟܕ ܫܕܝܢ<EOS>ܘܚܢܝܢ ܒܪ̈ܒܘܬܐ ܕܡܚ̈ܘܬܐ ܕܡܠܐ ܗܘ ܕܝܢ ܟܕ ܠܐ ܡܬܚܙܐ ܟܣܝܐܝܬ ܐܬܢܩܡ ܡܢܗܘܢܿ ܘܗܼܢܘܢ ܬܘܒ<EOS>ܠܐ ܐܝܬܝܗܘܢ ܗܘܐ ܒܚܕ ܪܡܙܐ ܕܐܠܗܐ ܗܿܢܘܢ ܕܩܕܡ ܩܠܝܠ ܡܦܢ̈ܩܐ ܗܘܘ ܘܛܘܒ̈ܢܐ ܗܿܢܘܢ<EOS>ܕܒܐܝܩܪܐ ܡܢ ܟܠ ܐܢܫ ܐܝܟ ܐܠܗ̈ܐ ܡܫܬܒܚܝܢ ܗܘܘ݀ ܘܒܚܘܕܪܐ ܕ̈ܫܢܝܐ ܣܓܝ̈ܐܬܐ ܢܨܝܚܐܝܬ<EOS>ܡܠܟܘܬܗܘܢ ܬܪܨܘ<EOS> ܩܕܡ ܓܝܪ ܕܢܩܪܒܘܢ ܥܡ ܗܢܐ ܐܚܪܝܐ ܫܝܢܐ ܗܘܐ ܠܗܘܢ ܘܪܚܡܘܬܐ݀ ܟܕ ܕܝܢ<EOS>ܐܫܬ݀ܚܠܼܦܘ݀ ܘܥܡ ܐܠܗܐ ܕܢܬܟܬܫܘܢ ܐܡܪܚܼܘ<EOS> ܘܠܐܠܗܝ̈ܗܘܢ ܕܢܗܘܘܢ ܠܗܘܢ ܡܥܫܢ̈ܢܐ<EOS>ܘܕܢܬܟܬܫܘܢ ܩܕܡܝܗܘܢ ܠܘܩܒܠ ܗܢܐ ܕܝܠܢ ܣܕܪܘ<EOS> ܡܢ ܕܘܟܬܗ ܒܚܕܐ ܪܘܦܐ ܘܒܪܡܙܐ ܕܐܠܗܐ<EOS>ܘܒܚܝܠܐ ܕܗܿܘ ܕܐܬܟܬܫܘ ܥܡܗ<EOS> ܡܣܡ ܒܪܝܫܐ ܝܿܗܒܘ ܟܠܗܘܢ ܕܡܪܚܘܬܗܘܢ ܗܟܢܐ ܕܐܫܠܼܡܘ ܠܗܿܘ<EOS>ܕܐܩܼܪܒܘ ܥܡܗ݀ ܘܝܿܗܒܘ ܠܗ ܚܨܐ ܘܠܐܠܗܘܬܗ ܐܘܕܝܼܘ ܘܐܪܦܝܼܘ ܘܐܦܼܣܘ ܕܠܩܘܒܠܐ ܕܗܠܝܢ ܕܡܢ<EOS>ܩܕܝܡ ܐܡܪܚܼܘ݀ ܗܼܘ ܕܝܢ ܢܝܫܐ ܕܙܟܪܘܬܐ ܒܪܫܥܬܗ ܒܟܠܗܿ ܐܪܥܐ ܐܩܝܡ ܒܘܒܢܘ̈ܣܐ ܕܕܟܝܢ<EOS>ܘܡܦܪ̈ܫܝܢ ܐܝܟ ܕ̈ܠܨܠܘܬܐ ܠܟܠܗܿ ܒܪܝܬܐ ܬܘܒ ܐܝܟ ܕܡܢ ܩܕܝܡ ܨܿܒܬ<EOS> ܗܟܢܐ ܕܒܟܠ ܩܘܪ̈ܝܐ<EOS>ܘܒܟܠ ܡܕܝܢܐ ܘܒܟܠ ܕܘ̈ܟܝܢ ܘܒܡܕܒܪܐ ܕܒܪܒܪܝܐ ܕܘܟܝ̈ܬܐ ܩܕ̈ܝܫܬܐ ܘܦܪ̈ܝܫܬܐ ܠܚܕ ܐܠܗܐ<EOS>ܡܿܠܟܐ ܕܟܠ ܠܗܿܘ ܕܐܝܬܘܗܝ ܡܪܐ ܕܟܘܠ ܩܕܫ<EOS> ܕܡܢܗܿ ܗܕܐ ܠܫܡܗ ܕܡܪܗܝܢ ܗܿܢܝܗܢ ܕܐܬ݀ܦܪܫ<EOS>ܫܘܼܝ<EOS> ܘܠܐ ܗܘܐ ܡܢ ܒܢ̈ܝ ܐܢܐ ܐܣܬܩܒܠ ܠܗܝܢ ܗܢܝܐ ܟܘܢܝܐ ܐܠܐ ܕܡܢܗ ܕܡܪܐ<EOS>ܕܟܘܠ݀ ܕܡܛܠ ܗܕܐ ܠܫܡܐ ܕܒܝܬ ܡܪܘܬܐ ܫܼܘܝ݀ ܐܘ ܡܢ ܕܨܒܐ ܢܬܩܪܒ ܠܡܨܥܬܐܬ ܘܢܐܠܦ ܡܢ ܒܬܪ<EOS>ܗܢܐ ܟܠܗ ܣܘܚܦܐ ܘܚܘܪܒܐ<EOS> ܡܢܘ ܒܢܝ̈ܢܐ ܕܐܝܟ ܗܠܝܢ ܒܟܘܠܗܿ ܒܪܝܬܐ<EOS> ܡܢ ܐܪܥ ܠܘܪܡܐ ܐܩܝܼܡ<EOS>ܘܡܢܘ ܠܗܠܝܢ ܕܦܣܝܩ ܗܘܐ ܟܠܗ ܣܒܪܗܝܢ ܠܚܘܕܬ ܬܚܢܐ ܕܡܝܪܬ ܣܓܝ ܡܢ ܩܕܡܝܐ ܐܫܘܼܝ݀<EOS>ܘܬܕܡܘܪܬܗܿ ܪܒܬܐ ܕܡܠܬܐ ܕܚܬ ܐܢܝܢ݀ ܠܐ ܗܘܐ ܡܢ ܒܬܪ ܡܘܬܗܘܢ ܕܗܿܢܘܢ ܡܬܟܬܫܝ ܥܡ ܐܠܗ̈ܐ<EOS>ܐܠܐ ܟܕ ܐܝܬܝܗܘܢ ܒܥܠܡܐ ܗܼܢܘܢ ܗܿܢܘܢ ܕܥܩܪܘ ܒܝܕ ܦܘܡܗܘܢ ܘܒܝܕ ܟܬܒܗܘܢ ܝܠܕܐ ܚܕܬܐ<EOS>ܕܠܘܩܒܠ ܡܪܚܘܬܗܘܢ ܢܟܪܙܘܢܿ ܘܗܼܝ ܗܕܐ ܣܥܼܪܘ݀ ܠܐ ܗܘܐ ܟܕ ܐܝܬܝܗܘܢ ܒܢܝܚܐ ܘܒܪܥܝܢܐ<EOS>ܕܡܪܚܡܢܘܬܐ ܕܒܢ̈ܝ ܐܢܫܐ<EOS> ܕܠܐ ܐܢܫ ܢܣܒܪ ܐܠܐ ܟܕ ܡܬܛܪܕܝܢ ܒܡܚܘܬܐ ܕܐܠܗܐ<EOS>ܟܐ<EOS> ܗܪܘ ܕܝܢ ܐܦ ܡܢ ܒܬܪ ܗܿܢܘܢ ܟܠܗܘܢ ܣ̈ܬܘܐ ܕܐܪܕܘܦܝܐ ܘܒܗ ܒܚܘܪܦܗܝܢ<EOS>ܕܒܝܼܫ̈ܬܐ ܡܚܒ̈ܢܐ ܕܥܘܡܪܐ ܕܚܟܡܬܐ ܪ̈ܒܘܬܐ ܕܓܒܪ̈ܐ ܘܕܢܫ̈ܐ ܟܘܡܪ̈ܬܐ ܘܟܢܫ̈ܐ ܕܒܬܘ̈ܠܬܐ<EOS>ܕܒܩܕܝܫܘܬܐ ܫܠܡܬܐ ܟܠܗ ܙܒܢܐ ܕܚܝ̈ܝܗܘܢ ܐܬܩܝܡܘ ܒܝܘܠܦܢܐ ܕܝܕܥܬܗ ܐܠܗܝܬܐ ܢܗܪ ܘܒܟܠܗܿ<EOS>ܒܪܝܬܐ ܩܝܡ<EOS>ܟܒ<EOS> ܓܘ̈ܠܙܢܐ ܕܝܢ ܕܡܢ ܡܐܟ̈ܠܬܐ ܘܝܘ̈ܡܬܐ ܣܓܝ̈ܐܐ ܕܠܐ ܣܝܒܪ̈ܬܐ ܘܡܕܡܟܐ<EOS>ܕܐܪܥܐ ܘܕܠܐ ܚܡܪܐ ܒܨܒܝܢܗܘܢ ܢܣܝܒܪܘܢ ܘܕܒܡܣܝܒܪܢܘܬܐ ܕܥܘܡܪܐ ܩܫܝܐ ܘܚܝܠܬܢܐ ܢܬܚܫܚܘܢ ܥܡ<EOS>ܢܟܦܘܬܐ<EOS> ܡܢܘ ܢܫ̈ܐ ܘܪ̈ܒܘܬܐ ܕܛ̈ܠܝܐ ܘܣܘܓܐܐ ܕܓܒܪ̈ܐ ܐܦܝܣ ܕܒܣܝܒܪ̈ܬܐ ܡܠܝ̈ܠܬܐ ܢܦܫ̈ܬܐ<EOS>ܡܠܝ̈ܠܬܐ ܚܕ ܕܚܕ ܒܝܕ ܩܪܝܢܐ ܐܠܗܝܐ ܥܒܕ ܕܢܚܠܦܘܢ ܡܢ ܣܝܒܪܬܐ ܕܦܓܪܐ<EOS>ܟܓ<EOS> ܘܡܢܘ ܠܓܒܪ̈ܐ ܒܪܒܪܝܐ ܘܩܘܪ̈ܝܝܐ ܘܢܫ̈ܐ ܘܛ̈ܠܝܐ ܘܪ̈ܒܘܬܐ ܕܥܒܕ̈ܐ<EOS>ܣܓܝ̈ܐܐ ܕܥܡ̈ܡܐ ܐܠܦ ܕܢܒܣܪܘܢ ܥܠ ܡܘܬܐ ܘܕܢܬܛܦܝܣܘܢ ܕܢܦܫܗܘܢ ܠܐ ܡܝܬܐ ܘܥܝܢܐ ܕܕܝܢܐ<EOS>ܓܠܝܬܐ ܐܝܬ ܕܚܙܝܐ ܣܘܥܪ̈ܢܝܗܘܢ ܕܒܢ̈ܝ ܐܢܫܐ ܕܟ̈ܐܢܐ ܘܕܪ̈ܫܝܥܐ<EOS> ܘܕܢܣܒܪܘܢ ܠܕܝܢܗ ܕܐܠܗܐ<EOS>ܕܡܛܬܗܝܢ ܕܗܝܠܢ ܘܿܠܐ ܠܗܘܢ ܕܢܬܒܛܠ ܠܗܘܢ ܥܠ ܥܘܡܪܐ ܕܟܐܢܘܬܐ ܘܕܢܟܦܘܬܐ݀ ܐܢ ܓܝܪ ܗܟܢܐ<EOS>ܠܐ ܢܗܘܘܢܿ ܠܐ ܡܫܟܚܐ ܕܐܚܪܢܝܐܝܬ ܢܬܟܕܢܘܢ ܒܢܝܪܐ ܕܟܐܢܘܬܐ ܕܗܼܝ ܗܕܐ ܡܢ ܗܢܐ ܒܠܚܘܕ<EOS>ܡܬܩܪܐ ܡܢܢ ܐܠܗܐ ܥܕܡܐ ܠܗܫܐ ܡܣܬܥܪܐ<EOS> ܟܕ<EOS> ܐܠܐ ܗܠܝܢ ܢܪܦܐ<EOS>ܐܢܝܢ ܘܐܚܪܢܝܐܝܬ ܕܝܢ ܠܗܿܘ ܕܪܥܝܢܗ ܕܟܐܦܐ ܗܘ<EOS> ܘܐܦ ܡܢ ܗܠܝܢ ܢܩܿܪܒ ܠܗ ܫܘܐܠܐ ܟܕ<EOS>ܡܫܐܠܝܢ ܐܢܚܢܢ ܠܗ ܗܟܢܐ ܐܘ ܐܢܬ ܒܪܬ ܩܠܐ ܡܠܝܠܬܐ ܐܦܩ ܠܐ ܡܢ ܠܒܐ ܛܥܘܫܐ ܐܠܐ ܦܐܪܐ<EOS>ܕܢܦܫܐ ܝܕܘܥܬܢܝܬܐ ܘܡܠܝܠܬܐ ܐܣܪܚܼ ܘܐܡܿܪ ܒܝܢܝܟ ܘܠܢܦܫܟ<EOS> ܟܕ ܣܓܝ ܗܪܓ ܐܢܬ݀<EOS>ܟܗ<EOS> ܡܢܘ ܐܚܪܢܐ ܡܢ ܡܬܘܡ ܡܢ ܗܿܢܘܢ ܕܐܬܟܼܪܙܘ ܡܢ ܥܠܡ ܐܝܟ ܗܢܐ ܕܡܬܩܪܐ<EOS>ܡܢܢ ܐܠܗܐ ܕܒܒܢ̈ܬ ܩ̈ܠܐ ܕܢܒ̈ܝܐ ܡܢ ܠܥܠ ܡܢ ܩܕܡ ܪ̈ܒܘܬܐ ܕܙܒ̈ܢܐ ܐܬܝܕܼܥ ܘܐܬܩܝܡ ܘܐܬܟܪܙ<EOS>ܠܘܬ ܗܿܢܘܢ ܩܕ̈ܡܝܐ ܪ̈ܚܡܝ ܠܐܠܗܐ ܒܢ̈ܝ ܥܒܪ̈ܝܐ<EOS> ܗܿܢܘܢ ܕܐܦ ܕܘܟܬܐ ܕܓܠܝܢܗ ܘܙܒܢܐ<EOS>ܕܡܐܬܝܬܗ ܘܐܣܟܡܐ ܕܥܘܡܪܗ ܘܚܝܠܐ ܘܡ̈ܠܘܗܝ ܘܣܘܥܪ̈ܢܘܗܝ ܩܿܕܡܘ ܒܟ̈ܬܒܐ ܕܐܠܗܘܬܐ ܟܬܒܼܘ<EOS>ܟܘ<EOS> ܐܘ ܡܢܘ ܕܗܟܢܐ ܒܥܓܠ ܐܬܚܼܙܝ ܬܒܘܥܐ ܡܢ ܐܝܠܝܢ ܕܐܡܼܪܚܘ ܥܠܘܗܝ ܕܢܡ<EOS>ܕܘܟܬܗ ܕܐܪܫܼܥܘ ܒܗ ܒܚܝܠܗ ܟܣܝܐ ܒܪܝܫܐ ܕܟܠܗ ܥܡܐ ܕܝܗܘܕ̈ܝܐ ܣܼܡ ܘܡܠܝܐܝܬ ܐܬܪܐ<EOS>ܕܡܿܠܟܘܬܗܘܢ ܡܢ ܫܬܐܣ̈ܘܗܝ ܣܚܼܦ݀ ܘܗܼܘ ܗܝܟܠܗܘܢ ܐܟܚܕܐ ܥܡ ܩܘܕ̈ܫܘܗܝ ܠܐܪܥܐ ܐܚܼܬ<EOS>ܟܙ<EOS> ܘܡܢܘ ܕܡ̈ܐ ܡܩܕ̈ܡܬܐ ܕܥܠܝܗܝܢ ܕܗܠܝܢ ܕܥܠ ܓܒܪ̈ܐ ܪܫܝܥܐ ܘܥܠ ܥܕܬܗ<EOS>ܕܐܬܩܡܬ݀ ܡܢܗ ܒܟܠܗ ܒܪܝܬܐ ܓܠܝܐܝܬ ܘܒܗܝܢ ܒܨܒ̈ܘܬܐ ܩܕܡ ܐܡܪ ܘܚܿܘܼܝ ܫܪܪܗܝܢ ܒܥܒܕܗܝܢ<EOS>ܐܝܟ ܗܢܐ ܦܪܘܩܢ ܕܝܠܢ<EOS> ܕܥܠ ܗܝܟܠܐ ܕܪ̈ܫܝܥܐ ܐܡܼܪ<EOS> ܕܗܐ ܫܒܝܼܩ ܒܝܬܟܘܢ ܚܪܒܐ<EOS> ܘܠܐ ܬܦܘܫ<EOS>ܟܐܦܐ ܥܠ ܟܐܦܐ ܒܕܘܟܬܐ ܗܕܐ ܕܠܐ ܬܫܬܪܐ ܘܥܠ ܥܕܬܗ ܕܝܢ ܐܡܿܪ ܕܥܠ ܗܕܐ ܟܐܦܐ ܐܒܢ̈ܝܗܿ<EOS>ܠܥܕܬܝ ܘܡܘ̈ܟܠܐ ܫܕܝܘܠ ܠܐ ܢܚܣܢܘܢܗܿ<EOS>ܟܚ<EOS> ܘܕܗܕܐ ܕܝܢ ܕܐܢܫܐ ܡܣܟ̈ܢܐ ܘܩܘܪ̈ܝܝܐ ܡܢ ܨܝܕܘܬܐ ܠܫܘܠܛܢܐ ܢܫܚܠܦ݀<EOS>ܘܠܗܘܢ ܠܗܠܝܢ ܢܥܒܕ ܣܝ̈ܡܝ ܢܡܘ̈ܣܐ<EOS> ܘܡ̈ܠܦܢܐ ܕܟܠܗܿ ܒܪܝܬܐ ܕܒܢ̈ܝ ܐܢܫܐ ܐܝܟܢ ܡܣܬܒܪܐ ܠܟ<EOS>ܕܐܫܬܘܕܝ ܠܗܘܢܿ ܗܝܕܝܢ ܘܒܡܠܬܐ ܐܡܼܪ ܘܒܥܒܕܐ ܥܒܼܕ ܐܢܘܢ ܨܝܕ̈ܐ ܕܒܢ̈ܝ ܐܢܫܐ<EOS> ܘܗܕܐ<EOS>ܟܘܠܗܿ ܡܝܬܪܘܬܐ ܘܚܝܠܐ ܝܼܗܒ ܠܗܘܢܿ ܗܟܢܐ ܕܐܦ ܡܟܬܒܢܘܬܐ ܢܛܟܣܘܢܿ ܘܟܬܒ̈ܐ ܢܫܠܡܘܢܿ<EOS>ܘܠܗܘܢ ܠܗܠܝܢ ܗܟܢܐ ܢܫܪܪ<EOS> ܕܒܟܠܗܿ ܒܪܝܬܐ ܒܟܠ ܠܫܢ̈ܝܢ ܕܝܘ̈ܢܝܐ ܘܕܒܪܒܪܝܐ<EOS>ܢܬܩܒܠܘܢ<EOS> ܘܠܘܬ ܟܠܗܘܢ ܥܡ̈ܡܐ ܢܬܝܠܦܘܢܿ ܘܢܬܗܝܡܢܘܢܿ ܕܡ̈ܠܐ ܕܟܬܝܒܢ ܒܗܘܢܿ ܕܐܠܗܐ ܐܢܝܢ<EOS>ܟܛ<EOS> ܘܐܝܟܢܐ ܕܝܢ ܡܬܚܙܝܐ ܠܟ ܕܗܼܘ ܩܿܕܡ ܐܡܼܪ ܡܕܡ ܕܥܬܝܕ ܘܠܬܠܡܝܕ̈ܘܗܝ<EOS>ܩܿܕܡ ܐܣܗܕ<EOS> ܕܡܛܠ ܗܕܐ ܕܡܘܕܝܢ ܒܗ݀ ܩܕܡ ܡ̈ܠܟܐ ܘܩܕܡ ܗܓܡܘ̈ܢܐ ܥܬܝܕܝܢ ܕܢܐܬܘܢ ܘܕܢܬܣܝܡ<EOS>ܒܪܫܗܘܢ ܘܕܢܣܝܒܪܘܢ ܫܢܕ̈ܐ ܩܫ̈ܝܐ<EOS>ܠ<EOS> ܘܗܕܐ ܕܝܢ ܕܢܥܬܕ ܐܢܘܢ ܕܒܨܒܝܢܗܘܢ ܢܣܝܒܪܘܢ ܘܒܙܝܢܐ ܕܟܐܢܘܬܐ ܐܝܟ<EOS>ܐܕܡܘܣ ܗܟܢܐ ܡܫܪܪܐܝܬ ܢܦܫܗܘܢ ܢܙܝܿܢܘܢ ܕܢܬܚܙܘܢ ܒܐܝܓܘܢܐ ܕܗܿܢܘܢ ܕܠܘܩܒܠܗܘܢܿ ܐܝܟܢܐ ܠܐ<EOS>ܠܟܠ ܡ̈ܠܝܢ ܥܒܪܐ<EOS>ܠܐ<EOS> ܘܕܠܐ ܗܘܐ ܒܠܚܘܕ ܠܗܿܢܘܢ ܕܢܩܦܝܘܗܝ<EOS> ܐܠܐ ܐܦ ܠܗܿܢܘܢ ܕܩܒܼܠܘ<EOS>ܡܢܗܘܢ<EOS> ܘܬܘܒ ܐܦ ܠܗܿܢܘܢ ܕܢܡ ܒܬܪܟܢ ܗܿܘܝܢ݀ ܘܠܗܿܢܘܢ ܕܥܕܡܐ ܠܗܫܐ ܒܙܒܢܢ ܗܟܢܐ<EOS>ܚܝܠܬܢܘܬܐ ܒܢܦܫܗܘܢ ܢܩܒܘܥ<EOS> ܕܟܕ ܡܕܡ ܕܫ݀ܘܐ ܠܡܘܬܐ ܠܐ ܣܥܼܪܘ ܟܠܗܘܢ ܡܣܡ ܒܪ̈ܝܫܐ<EOS>ܘܟܠܗܘܢ ܕܡ̈ܘܬܐ ܕܫܢܕ̈ܐ ܒܚܘܒܐ ܕܡܛܠ ܟܐܢܘܬܗ ܕܐܠܗܐ ܕܠܥܠ ܡܢ ܟܠ ܢܣܝܒܪܘܢ ܐܝܟܢܐ ܠܐ ܠܟܠ<EOS>ܬܕܡܪ̈ܢ ܥܿܒܪܐ<EOS>ܠܒ<EOS> ܐܠܐ ܡܢܘ ܡܡܬܘܡ ܡܢ ܡ̈ܠܟܐ ܕܗܢܐ ܟܠܗ ܙܒ̈ܢܐ ܒܐܘܚܕܢܗ ܫܿܠܡ<EOS> ܘܡܢܘ<EOS>ܕܙܟܼܐ ܗܟܢܐ ܒܬܪ ܡܘܬܗ ܘܢܝܫܐ ܕܙܟܘܬܐ ܥܠ ܒܥܠܕ̈ܒܒܘܗܝ ܡܩܝܡ<EOS> ܘܟܠܗܘܢ ܐܬܪ̈ܘܬܐ ܘܕܘ̈ܟܝܬܐ<EOS>ܘܡܕ̈ܝܢܬܐ ܕܝܘ̈ܢܝܐ ܘܕܒܪܒܪܝܐ ܡܫܥܒܕ<EOS> ܘܒܚܝܠܐ ܟܣܝܐ ܕܝܡܝܢܐ ܕܠܐ ܡܬܚܙܝܐ ܠܕܩܒܘܠܗ ܡܩܦܚ<EOS>ܠܓ<EOS> ܪܝܫܐ ܕܝܢ ܕܗܠܝܢ ܟܠܗܝܢ ܕܐܬܐܡܼܪ ܫܝܢܐ ܗܘ ܗܢܐ ܕܒܝܕ ܚܝܠܐ ܕܝܠܗ<EOS>ܒܟܠܗ ܐܪܥܐ ܐܬܦܪܢܼܣ ܕܐܝܠܝܢ ܕܙܕܩܢ ܩܿܕܡܼܢ ܐܡܼܪܢ ܥܠܘܗܝ<EOS> ܘܐܝܢܐ ܗܘ ܦܘܡܐ ܕܥܫܘܩܐ ܕܠܐ<EOS>ܣܒܪ<EOS> ܕܗܟܢܐ ܒܥܒ̈ܕܐ ܥܡ ܡܠܦܢܘܬܗ ܪܗܛ ܚܘܒܐ ܘܐܘܝܘܬܐ ܒܟܠܗܘܢ ܥܡ̈ܡܐ ܕܒܟܠܗ ܥܠܡܐ ܘܕܡܠܬܐ<EOS>ܕܡܢܗ ܐܙܕܪܥܼܬ ܒܟܠܗܘܢ ܥܡ̈ܡܐ<EOS> ܘܙܥܘܪ ܗܘ ܝܘܡܐ ܚܕ ܕܬܚܘ̈ܝܬܗ ܓ̈ܠܝܬܐ ܕܚܝܠܐ ܐܠܗܝܐ<EOS>ܕܡܠܬܐ ܕܐܠܗܐ ܦܘܪܩܐ ܕܟܠ ܗܿܢܝܢ ܕܥܕܡܐ ܠܗܫܐ ܡܬܚܘܝܢ<EOS> ܕܐܢܣܐ ܕܒܗ ܐܟܢܫ<EOS>ܘܐܚܘܐ݀ ܕܠܐ ܗܘܐ ܐܢܫ ܡܡܬܘܡ ܘܡܢ ܥܠܡ<EOS> ܠܐ ܠܘܬ ܝܘܢ̈ܝܐ ܕܐܝܟ ܗܢܐ ܚܝܠܐ<EOS> ܡܝܬܪܐ ܘܐܠܝܐ<EOS>ܚܿܘܼܝ ܐܝܟ ܡܐ ܕܗܢܐ ܕܡܬܟܼܪܙ ܠܘܬ ܟܠ ܐܢܫ ܕܐܝܬܘܗܝ ܦܘܪܩܐ ܕܟܠ݀ ܘܡܠܬܐ ܚܝܕܝܐ ܕܐܠܗܐ<EOS>ܕܠܥܠ ܡܢ ܟܠ݀ ܘܡܢܐ ܐܡܪܢܐ ܥܠ ܒܢ̈ܝ ܐܢܫܐ ܕܗܐ ܘܐܦܠܐ ܡܢ ܗܿܢܘܢ ܕܡܬܩܪܝܢ ܠܘܬ ܟܠܗܘܢ<EOS>ܥܡ̈ܡܐ ܐܠܗܐ ܐܬܚܼܙܝ<EOS> ܥܠ ܐܪܥܐ ܟܝܢܐ ܐܝܟ ܗܢܐ݀ ܐܘ ܢܚܘܐ ܡܢ ܕܨܿܒܐ<EOS> ܘܢܬܩܪܒ ܟܠ ܦܝܠܘܣܦܐ<EOS>ܕܐܝܬ ܘܢܐܡܪ ܠܢ ܡܢܘ ܡܢ ܟܠ<EOS> ܥܠܡ ܘܡܡܬܘܡ ܐܫܬܡܥ ܐܠܗܐ ܐܘ ܗܪܘܣ ܕܠܝܘܠܦܢܐ ܕܚܝ̈ܐ ܕܠܥܡ<EOS>ܘܕܡܠܟܘܬܐ ܕܫܡܝܐ ܡܕܡ ܕܠܐ ܗܘܐ ܚܕܬܐܝܬ ܠܒܢ̈ܝ ܐܢܫܐ ܐܫܠܡ ܐܝܟ ܗܢܐ ܦܪܘܩܐ ܕܝܠܢ<EOS>ܕܒܝܘܠܦ̈ܢܘܗܝ ܕܚܟܡܬܐ ܕܣܘܓܐܐ ܕܪ̈ܒܘܬܐ ܒܟܠܗܿ ܒܪܝܬܐ ܥܒܕ ܕܢܬܕܪܫܘܢ<EOS> ܘܐܦܝܣ ܕܢܪܕܦܘܢ<EOS>ܒܬܪ ܥܘܡܪܐ ܫܡܝܢܐ ܘܠܚܝ̈ܐ ܗܠܝܢ ܕܙܒܢܐ ܢܒܣܪܘܢܿ ܘܠܐܘܢ̈ܐ ܫܡ̈ܝܢܐ ܕܢܛܝܪܝܢ ܠܢܦܫ̈ܬܐ<EOS>ܕܪܚܼܡܢ ܠܐܠܗܐ ܢܣܒܪܘܢ<EOS>ܠܕ<EOS> ܡܢܘ ܡܢ ܡܬܘܡ ܐܠܗܐ ܐܘ ܗܪܘܣ ܕܡܠܝܐܝܬ ܡܢ ܡܕܢ̈ܚܘܗܝ ܕܫܡܫܐ ܘܥܕܡܐ<EOS>ܠܡܥܪ̈ܒܘܗܝ݀ ܒܥܓܠ ܘܐܝܟ ܩܠܝܠܘܬܐ ܕܪܗܛܗ ܕܫܡܫܐ ܒܙ̈ܠܝܩܘܗܝ ܢܗܝܪ̈ܐ ܕܝܘܦܢܗ ܐܕܢܚܼ ܘܢܗܪ<EOS>ܗܟܢܐ ܕܒܟܠܗ ܐܪܥܐ ܟܠܗܘܢ ܥܡ̈ܡܐ ܠܚܕ ܐܠܗܐ ܚܕܐ ܘܗܼܝ ܬܫܡܫܬܐ ܢܫܠܡܘܢܿ<EOS>ܠܗ<EOS> ܡܢܘ ܡܡܬܘܡ ܐܠܗܐ ܐܘ ܗܪܘܣ<EOS> ܕܥܡ ܟܠܗܘܢ ܐܠܗ̈ܐ ܘܗܪܘܣ ܝܘܢܝ̈ܐ<EOS>ܘܒܪ̈ܒܪܝܐ ܐܬܟܬܼܫ݀ ܘܣܼܡ ܢܡܘܣܐ ܕܚܕ ܡܢܗܘܢ ܠܐ ܢܣܬܒܪ ܐܠܗܐ<EOS> ܘܕܣܼܡ ܢܡܘܣܐ ܐܦܝܼܣ<EOS>ܘܒܬܪܟܢ ܐܩܼܪܒܘ ܥܡܗ ܟܠܗܘܢ<EOS> ܘܟܕ ܗܼܘ ܚܕ ܗܘ<EOS> ܟܘܠܗ ܚܝܠܐ ܕܠܩܘܒܠܗ ܣܚܼܦ ܘܐܬܚܼܙܝ<EOS>ܕܡܝܼܬܪ ܗܘ ܡܢ ܟܠܗܘܢ ܐܠܗ̈ܐ<EOS> ܘܪܗܘܣ ܕܡܢ ܥܠܡ<EOS> ܗܟܢܐ ܕܒܟܠܗ ܒܪܝܬܐ ܕܒܢ̈ܝ ܐܢܫܐ ܡܠܬܐ<EOS>ܝܚܝܕܝܐ ܕܐܠܗܐ ܢܬܩܪܐ ܡܢ ܟܠܗܘܢ ܥܡ̈ܡܐ<EOS>ܠܘ<EOS> ܡܢܘ ܡܡܬܘܡ ܐܠܗܐ ܐܘ ܗܪܘܣ ܕܡܠܝܐܝܬ ܠܟܘܠܗܘܢ ܥܡ̈ܡܐ ܕܥܡܪܝܢ<EOS>ܒܐܣܛܘܟܣܐ ܪܒܐ ܕܟܠܗܿ ܐܪܥܐ<EOS> ܠܗܿܢܘܢ ܕܒܐܪܥܐ ܘܠܗܿܢܘܢ ܕܒܝܡܐ ܐܫܠܡ ܕܒܟܠ ܫܒ̈ܝܢ ܒܝܘܡܐ<EOS>ܕܡܬܩܪܐ ܒܝܬ ܝܘܢ̈ܝܐ ܕܫܡܫܐ ܕܢܥܒܕܘܢ ܥܐܕܐ ܒܩܕܝܫܘܬܐ ܕܢܦܫܐ ܘܕܦܓܪܐ ܘܕܢܬܟܢܫܘܢ ܐܟܚܕܐ<EOS>ܘܕܠܐ ܗܘܐ ܦܓܪ̈ܝܗܘܢ ܢܫܡܥܘܢܿ ܐܠܐ ܢܦܫܿܬܗܘܢ ܒܝܕ ܝܘܠܦܢܐ ܐܠܗܝܐ ܥܬܕ<EOS>ܕܢܚܘܢ ܕܢܐܚܘܢ<EOS>ܠܙ<EOS> ܡܢܘ ܐܠܗܐ ܐܘ ܗܪܘܣ ܕܟܕ ܗܟܢܐ ܐܩܪܒܼܘ ܥܡܗ݀ ܐܝܟ ܗܢܐ ܕܝܠܢ<EOS> ܢܝܫܐ<EOS>ܕܙܟܘܬܐ ܕܠܘܩܒܠ ܒܥܠܕܒܒ̈ܘܗܝ ܐܩܝܡ ܗܼܢܘܢ ܓܝܪ ܠܐ ܫܠܝܼܘ<EOS> ܡܢ ܪܫܐ ܘܥܕܡܐ ܠܚܪܬܐ<EOS> ܕܥܡ<EOS>ܝܘܠܦܢܗ ܘܥܡ ܥܡܗ ܢܬܟܼܬܫܘܢ ܘܗܼܘ ܟܕ ܠܐ ܡܬܚܙܐ ܟܣܝܐܝܬ ܠܗܿܢܘܢ ܣܚܼܦ݀ ܘܠܗܠܝܢ ܕܝܠܗ ܥܡ<EOS>ܒ̈ܬܐ ܐܠܗܐ ܠܬܫܒܘܚܬܐ ܪܒܬܐ ܐܝܿܬܼܝ<EOS> ܘܡܢܐ ܘܿܠܐ ܕܒܡ̈ܠܐ ܠܚܝ̈ܠܘܗܝ ܐܠܗ̈ܝܐ ܕܦܘܪܩܐ ܕܟܠܢ<EOS>ܕܡܝܬܪܝܢ ܡܢ ܟܠ ܡ̈ܠܝܢ ܢܨܒܐ ܕܢܟܢܫ݀ ܕܗܐ ܐܦ ܟܕ ܫܬܝܩܝܢ ܐܢܚܢܢ݀ ܗܼܢܝܢ ܨܒ̈ܘܬܐ ܩܿܥܝܢ<EOS>ܠܐܝܠܝܢ ܕܩܿܢܼܝܢ ܐܕ̈ܢܐ ܕܢܦܫܐ<EOS>ܠܚ<EOS> ܗܢܐ ܢܘܟܪܝ ܗܘ ܒܫܪܪܐ<EOS> ܘܡܕܡ ܕܠܐ ܡܣܬܒ ܪܘܡܢ ܥܠܡ ܗܕܐ ܗܝ ܚܕܐ<EOS>ܨܒܘܬܐ ܐܝܬܝ ܥܠܡܐ ܕܒܢ̈ܝ ܐܢܐ<EOS> ܘܡܡܬܘܡ ܗܢܐ ܒܠܚܘܕ ܒܪܐ ܕܐܠܗܐ ܒܫܪܪܐ ܐܬܚܼܙܝ ܠܗܿܢܘܢ<EOS>ܕܒܐܪܥܐ ܕܒܐܝܕܗ ܟܠܗ ܓܢܣܐ ܕܒܢ̈ܝ ܐܢܫܐ ܡܥܠܢܐ ܕܟܐܢܘܬܐ ܕܫܪܪܐ ܒܟܝܢܗ ܩܿܒܼܠ<EOS> ܗܟܢܐ<EOS>ܕܡܟܝܠ ܒܟܠܗܿ ܒܪܝܬܐ ܕܒܢ̈ܝ ܐܢܫܐ ܕܘܟ̈ܝܬܐ ܕܡ̈ܠܐ ܐܠܗܝ̈ܬܐ ܘܕܡܪܕܘܬܐ ܘܕܝܘܠܦܢܐ ܐܠܗܝܐ<EOS>ܢܬܩܝܡܢܿ ܘܐܢܫܐ ܒܪܒܪܝܐ ܘܒܥܪܝܪܝܐ ܠܡܫܝܢܘܬܐ ܢܫܚܠܦܘܢ ܬܪܥܝܬܗܘܢ ܗܟܢܐ ܕܫܝܘܬܗ ܡܠܝܠܬܐ<EOS>ܕܢܦܫܗܘܢ ܡܝܬܪܘܬܗ ܕܝܠܗ ܬܩܒܼܠ݀ ܕܒܐܝܕܗ ܠܐܒܘܗܘܢ ܕܒܡܫܡܫܐ ܝܕܥܘ<EOS> ܠܗ ܠܗܿܘ ܦܪܘܩܐ ܕܟܘܠ݀<EOS>ܠܡܠܬܐ ܝܚܝܕܝܐ ܕܐܠܗܐ ܡܿܠܛܐ ܕܟܠ ܘܠܗ ܠܗܢܐ ܘܒܐܝܕܗ ܠܗܿܘ ܕܐܝܬܘܗܝ ܥܠܬܐ ܕܟܠܗܝܢ ܛܒ̈ܬܐ<EOS>ܬܫܒ̈ܚܬܐ ܕܡܬܚܝܒܢ ܘܒܘܪ̈ܟܬܐ ܘܬܘ̈ܕܝܬܐ ܕܙܕܩܢ ܢܦܢܘܢܿ ܗܟܢܐ ܕܡܟܝܠ ܬܫܒ̈ܚܬܐ ܕܟܐܢܘܬܐ<EOS>ܘܬܘܕ̈ܝܬܐ ܕܫܠܡܢ ܠܕܟܢܫܐ ܕܡ̈ܠܐܟܐ ܕܒܫܡܝܐ<EOS> ܘܐܦ ܡܢ ܥܡܘܪ̈ܘܗܝ ܕܐܣܛܘܟܣܐ ܕܐܪܥܼܐ ܒܟܠ<EOS>ܐܝܡ̈ܡܝܢ ܘܒܟܠ ܠܝ̈ܠܘܢ ܢܫܬܕܪܘܢܿ<EOS>ܠܛ<EOS> ܣܘܥܪ̈ܢܐ ܗܟܝܠ ܕܦܘܪܩܢܐ ܘܡܥܕܪ̈ܝ ܠܥܠܡܐ݀ ܕܕܢܚܐ ܐܠܗܝܐ ܕܒܝܬ ܒܢ̈ܝ<EOS>ܐܢܫܐ ܕܡܠܬܐ ܕܐܠܗܐ ܗܠܝܢ ܘܪ̈ܒܘܬܐ ܐܚܪ̈ܢܝܬܐ ܕܐܟܘܬܗܝܢ ܕܡܛܠܬܗܝܢ ܐܬܼܐ ܠܥܠܡܐ ܕܒܢ̈ܝ<EOS>ܐܢܫܐ<EOS> ܘܠܐ<EOS> ܗܘܐ ܐܝܟ ܕܒܥܝܕܗ ܥܒܕ ܗܕܐ ܗܘ ܕܕܠܐ ܓܫܘ ܗܘ<EOS> ܘܒܟܠܗ ܥܠܡܐ ܟܣܝܐܝܬ ܥܒܕ<EOS>ܘܒܗܘܢ ܒܥܒܕ̈ܘܗܝ ܠܗܿܢܘܢ ܕܒܫܡܝܐ ܘܠܗܿܢܘܢ ܕܥܠ ܐܪܥܐ ܣܘܥܪ̈ܢܘܗܝ ܪ̈ܘܪܒܐ ܡܚܿܘܐ<EOS> ܚܕܬܐܝܬ<EOS>ܕܝܢ ܘܒܐܣܟܡܐ ܕܢܘܟܪܝ ܠܥܝܕܗ<EOS> ܒܝܕ ܡܐܢܐ ܓܝܪ ܡܝܘܬܐ ܐܝܟ ܡܿܠܟܐ<EOS>ܕܒܝܕ ܬܪܓܡܢܐ ܓܠܝܐܝܬ ܡ̈ܠܘܗܝ ܘܕܘܒܪ̈ܘܗܝ ܕܥܡ ܒܢ̈ܝ ܐܢܫܐ ܚܿܘܝ ܕܠܡܝܘܬܐ ܒܝܕܕܕܡܐ ܠܗ<EOS>ܐܬܒܛܠܼ ܠܗ ܕܢܚܐ ܐܠܐ ܡܛܠ ܕܐܬܚܼܙܝܬ ܕܠܐ ܗܘܬ ܚܕܐ ܐܠܐ ܥܠ̈ܠܬܐ ܐܢܝܢ ܣܓܝ̈ܐܬܐ ܕܡܛܠܬܗܝܢ<EOS>ܦܪܘܩܐ ܕܟܠ ܕܢܚܗ ܐܠܗܝܐ ܒܝܬ ܒܢ̈ܝ ܐܢܫܐ ܥܿܒܕ ܘܠܐ ܕܒܬܪܗܝܢ<EOS> ܘܐܦ ܡܛܠ ܐܝܕܐ ܥܠܬܐ ܒܡܐܢܐ<EOS>ܐܢܫܝܐ ܐܬܚܫܚܼ݀ ܘܐܬܼܐ ܠܕܘܒܪܐ ܕܒܝܬ ܒܢ̈ܝ ܐܢܫܐ<EOS> ܒܙܥܘܪܝܬܐ ܢܐܡܪ ܘܐܝܟܢܐ ܐܚܪܢܝܐܝܬ<EOS>ܐܘܣܝܐ ܐܠܗܝܬܐ ܟܣܝܬܐ ܕܠܐ ܡܬܚܙܝܐ ܘܠܐ ܡܬܓܫܐ<EOS> ܗܼܘ ܗܿܘ ܡܕܥܐ ܕܠܐ ܦܓܪܐ ܘܕܠܐ ܓܘܫܡܐ<EOS>ܡܠܬܐ ܕܐܠܗܐ ܠܒܢ̈ܝ ܐܢܫܐ ܦܓܪ̈ܢܐ ܕܡܛܒܥܝܢ ܒܥܘܡܩܐ ܕܒܝܼ̈ܫܬܐ ܘܒܗܘ̈ܝܐ ܘܥܠ ܐܪܥܐ ܠܐܠܗܐ<EOS>ܒܥܝܢ ܘܐܚܪܢܝܐܝܬ ܠܐ ܡܫܟܚܼܝܢ ܗܘܘ ܐܘ ܕܠܐ ܨܿܒܝܢ ܕܒܗܿܘ ܒܪܘܝܐ ܕܒܪܝܬܐ ܕܟܠ݀ ܘܥܒܘܕܐ<EOS>ܢܬܒܩܘܢ ܢܦܫܗ ܡܚܿܘܐ ܗܘܐ<EOS> ܐܠܐ ܒܪܘܟܒܐ ܐܢܫܝܐ ܘܒܐܣܟܡܐ ܕܝܕܥ ܠܢ<EOS> ܐܝܟ ܕܒܝܕ ܬܪܓܡܢܐ<EOS>ܐܝܟܢܐ ܓܝܪ ܐܚܪܢܝܐܝܬ ܠܠܐ ܓܘܫܡܐ ܕܐܠܗܐ ܚܿܙܝܼܢ ܗܘܝ ܥܝ̈ܢܐ ܕܦܓܪܐ<EOS> ܘܐܝܟܢܐ ܕܝܢ ܠܗܿܘ<EOS>ܟܣܝܐ ܕܠܐ ܡܬܚܙܐ ܟܝܢܐ ܡܝܘܬܐ ܡܫܟܼܚ ܗܘܐ ܠܗܿܘ ܕܡܢ ܪܒܘܬܐ ܕܥܒܕ̈ܘܗܝ ܠܐ ܝܕܥܘܗܝ ܡܛܠ<EOS>ܗܕܐ ܗܟܝܠ ܡܬܒܥܐ ܗܢܐ ܠܗ ܡܐܢܐ ܡܝܘܬܐ ܘܥܘܕܪܢܐ ܕܦܚܼܡ ܠܥܢܝܢܐ ܕܒܝܬ ܒܢ̈ܝ ܐܢܫܐ ܡܛܠ<EOS>ܕܗܕܐ ܪܚܝܡܐ ܗܘܬ ܠܗܘܢܿ ܐܡܪܝܢ ܓܝܪ ܕܟܠ ܡܕܡ ܠܡܕܡ ܕܕܡܐ ܠܗ ܪܚܡ<EOS> ܐܟܙܢܐ ܓܝܪ ܕܡܿܠܟܐ<EOS>ܪܒܐ ܣܓܝ ܡܬܒܥܐ ܠܗ ܡܬܪܓܡܢܐ ܕܒܢ̈ܬ ܩ̈ܠܐ ܕܡܿܠܟܐ ܠܩܘ̈ܛܢ ܗܿܢܘܢ ܕܡܫܿܓܢܝܢ ܒܡܫܡܥܬܐ<EOS>ܘܠܡܕ̈ܝܢܬܐ ܢܐܡܪ<EOS> ܗܟܢܐ ܘܐܦ ܠܡܠܬܐ ܕܐܠܗܐ ܕܥܬܝܕ ܗܘܐ ܕܠܐܣܝܘܬܐ݀ ܕܢܦܫ̈ܬܐ ܕܒܦܓܪܐ<EOS>ܘܥܠܐܪܥܐ ܢܦܫܗ ܢܚܘܐ ܡܬܒܥܐ ܗܘܐ ܠܗ ܡܨܥܝܐ ܐܝܟ ܬܪܓܡܢܐ ܘܪܟܘܒܐ ܓܘܫܡܢܐ ܘܗܢܐ ܐܝܬܘܗܝ<EOS>ܗܘܐ ܡܐܢܐ ܐܢܫܝܐ ܕܒܐܝܕܗ ܗܠܝܢ ܟܣܝ̈ܬܐ ܕܐܠܗܘܬܐ ܕܐܝܟܢܐ ܐܢܝܢ ܠܒܢ̈ܝ ܐܢܫܐ ܓܼܠܐ ܘܠܐ<EOS>ܗܘܐ ܒܠܚܘܕ ܐܠܐ ܐܦ ܠܗܿܢܘܢ ܕܚܕܝܢ ܒܪܓܫܬܐ ܕܗܿܢܝܢ ܕܡܬܚܙܝܢ ܘܒܨ̈ܠܡܐ ܘܒܓ̈ܠܦܐ ܕܦܬܟܪ̈ܐ<EOS>ܕܠܐ ܢܦܫܐ ܠܐܠܗܐ ܒܥܝܢ<EOS> ܘܒܗܝܠܐ ܘܒܓܘ̈ܫܡܐ ܡܬܪܓܪܓܝܢ ܗܘܘ݀ ܕܐܝܬܘܗܝ ܐܠܗܐ ܘܠܐܢܫܐ<EOS>ܡܝ̈ܘܬܐ ܒܟܝܢܗܘܢ ܡܛܘܠ ܡܚܝܠܘܬܗܘܢ ܘܫܪܒܘܬܐ ܕܪܥܝܢܗܘܢ ܐܠܗ̈ܐ ܫܿܡܥܘ݀ ܕܗܼܘ ܗܟܐܢ ܐܦ<EOS>ܡܠܬܗ ܕܐܠܗܐ ܡܪܚܡܢܐ ܢܦܫܗ ܚܿܘܼܝ ܕܡܛܠ ܗܕܐ ܗܝܟܠܐ ܕܩܕܝܫ ܡܢ ܟܠ ܗܘ<EOS>ܠܢܼܦܫܗ<EOS> ܘܡܐܢܐ ܓܘܫܡܢܐ ܥܿܬܼܕ ܘܡܥܡܪܐ ܪܓܘܫܬܢܐ ܠܚܝܠܐ ܡܠܝܠܐ ܘܨܠܡܐ ܕܟܝܐ ܘܕܡܝܬܪ ܒܟܠ<EOS>ܘܡܢ ܟܠ ܦܬܟܪ̈ܝܢ ܕܠܐ ܢܦܫܐ ܡܝܿܩܼܪ ܗܘ ܓܝܪ ܕܡܢ ܗܝܠܐ ܕܠܐ ܢܦܫܐ ܕܒܕܡܘܬܐ ܕܨܠܡܐ ܕܢܚܫܐ<EOS>ܘܕܦܪܙܠܐ ܘܕܕܗܒܐ ܘܓܪܡܦܝܠܐ ܘܕܟ̈ܐܦܐ ܘܕܩ̈ܝܣܐ ܕܗܝܠܐ ܠܛܥܝܘܬܐ ܕܫ̈ܛܝܐ ܕܒܐܕܐ ܕܐܢܫܐ<EOS>ܩܝܢ̈ܝܐ ܐܬܬܩܼܢ ܫܠܡܐܝܬ ܗܼܘܐ ܡܥܡܪܐ ܠܕܝ̈ܘܐ ܨܠܡܐ ܕܝܢ ܐܠܗܝܐ ܕܒܚܟܡܬܐ ܕܚܝܠܐ ܐܠܗܝܐ<EOS>ܡܦܬܟ ܐܫܬܘܬܦ ܠܚܝ̈ܐ ܘܠܐܘܣܝܐ ܝܕܘܥܬܢܝܬܐ ܨܠܡܐ ܕܡܠܐ ܟܠܗܿ ܡܝܬܪܘܬܐ ܨܠܡܐ ܐܠܗܝܐ ܡܥܡܪܐ<EOS>ܕܡܠܬܐ ܕܐܠܗܐ ܘܢܘܣܐ ܩܕܝܫܐ ܕܐܠܗܐ ܩܕܝܫܐ ܕܒܚܝܠܐ ܕܪܘܚܐ ܩܕܝܫܬܐ ܐܬܛܝܼܒ<EOS> ܕܗܿܘ ܕܥܡܼܪ<EOS>ܗܘܐ ܒܗ ܐܝܟ ܕܒܝܕ ܬܪܓܡܢܐ ܥܡ ܡܝܘ̈ܬܐ ܒܝܕ ܒܪ ܓܢܣܗܘܢ ܐܝܬܘܗܝ ܗܘܐ ܘܡܬܝܕܥ ܗܘܐ ܐܠܐ ܠܐ<EOS>ܢܦܠ ܗܘܐ ܒܕܡܘܬܐ ܕܚܫ̈ܝܗܘܢܿ ܘܠܐ ܒܐܣܟܡܐ ܕܢܦܫܐ ܕܒܪ ܐܢܫܐ ܒܦܓܪܐ ܐܣܝܼܪ ܗܘܐ<EOS> ܘܐܦܠܐ ܟܕ<EOS>ܡܬܚܙܐ ܗܘܐ ܙܥܘܪܐ<EOS> ܗܼܘ ܒܗ ܡܢ ܐܠܗܘܬܗ ܡܫܬܚܠܦ ܗܘܐ݀ ܐܟܙܢܐ ܓܝܪ ܕܙܠܝܩ̈ܐ ܕܢܘܗܪܐ ܕܫܡܫܐ<EOS>ܡܕܡ ܠܐ ܚܫ̈ܝܢ ܟܕ ܡܠܝܢ ܟܠ ܡܕܡ ܘܠܦܓܪ̈ܐ ܡܝ̈ܘܬܐ<EOS> ܘܕܠܐ ܕܟܝ̈ܢ ܢܩܦܝܢ ܗܟܢܐ ܝܬܝܪ ܡܢ<EOS>ܣܓܝ ܚܝܠܐ ܕܠܐ ܓܫܘܡ ܡܠܬܐ ܐܠܗܐ ܡܕܡ<EOS> ܒܐܘܣܝܐ ܕܝܠܗ ܠܐ ܚܿܐܫ<EOS> ܘܠܐ ܡܣܬ݀ܓܦ݀ ܐܦܠܐ ܡܡܬܘܡ<EOS>ܒܿܨܪ ܗܘ ܡܢܗ݀ ܟܕ ܕܠܐ ܓܫܘܡ ܠܓܘܫܡܐ ܢܩܦ݀ ܗܟܢܐ ܗܟܝܠ ܦܪܘܩܐ ܕܟܠ<EOS> ܗܼܘ ܢܦܫܗ ܡܥܕܪܢܐ<EOS>ܘܦܪܘܩܐ ܠܟܠ ܐܢܫ ܝܿܗܒ݀ ܒܝܕ ܡܐܢܐ ܐܢܫܝܐ ܕܐܣܼܪܚ ܐܟܙܢܐ ܕܓܒܪܐ ܕܡܘܣܩܪܐ ܕܒܝܕ ܟܢܪܐ<EOS>ܨܿܒܐ ܕܢܚܘܐ ܚܟܡܬܗ<EOS> ܫܘܥܝܬܐ ܕܝܢ ܕܝܘܢ̈ܝܐ ܡܠܦܐ ܕܐܪܦܘܣ ܠܡ ܒܙܡܪܗ ܠܟܠܗܘܢ ܓܢܣ̈ܐ<EOS>ܕܚܝܘܬܐ ܡܪܓܪܓܝ ܗܘܐ<EOS> ܘܡܫܿܝܼܢ ܗܘܐ<EOS> ܚܡܬܗܘܢ ܕܒܥܪܝܪܝܐ ܒܝܕ ܡܐܢܐ ܩܒܝܥܐ ܟܕ ܡܬܢܩܫܢ ܒܗ<EOS>ܡܢ̈ܐ<EOS> ܘܗܕܐ ܡܙܕܡܪܐ ܒܟܢ̈ܫܐ ܕܝܘܢ̈ܝܐ ܘܡܬܗܝܡܢܐ ܕܟܢܪܐ ܕܠܐ ܢܦܫܐ ܡܪܝܿܚ ܚܝ̈ܘܬܐ ܘܐܦ<EOS>ܐܝ̈ܠܢܐ ܘܠܒ̈ܠܘܛܐ ܡܫܚܠܼܦ ܕܕܡܝܢ ܠܡܘܣܩܪܘܬܐ<EOS> ܗܢܐ ܗܟܝܠ ܡܠܐ ܟܠ ܚܟ̈ܡܢ ܘܟܠ ܦܘܪ̈ܫܢܝܢ<EOS>ܡܠܬܐ ܕܐܠܗܐ ܠܢܦܫ̈ܬܐ ܕܒܢ̈ܝ ܐܢܫܐ<EOS> ܕܒܟܘܠ ܐܫܟ̈ܡܝܢ ܕܒܝܫ̈ܬܐ ܟܕܝܼܢܢ ܗܘܝ ܟܘܠܗܝܢ<EOS>ܐܣ̈ܘܬܐ ܐܣܚܪܼ<EOS> ܡܐܢܐ ܡܘܣܩܪܐ ܒܐܝܕ̈ܘܗܝ ܫܩܼܠ ܥܒܿܕܐ ܕܚܟܡܬܗ݀ ܘܠܗ ܠܒܪ ܢܫܐ ܙܡܝܪ̈ܬܐ<EOS>ܘܠܘܚܫ̈ܐ ܒܐܝܕܗ ܠܡ̈ܠܝܠܐ ܘܠܐ ܗܘܐ ܠܚܝ̈ܘܬܐ ܕܠܐ ܡܠܬ ܢܩܫ ܘܠܟܠ ܐܣܟ̈ܡܝܢ ܒܥܪܝܪܝܐ<EOS>ܕܝܘܢ̈ܝܐ ܘܕܒܪܒܪ̈ܝܐ ܘܚܫ̈ܐ ܕܢܦܫ̈ܬܐ ܥܓܠܪ̈ܐ ܘܕܚ̈ܝܘܬܐ ܒܣܡ̈ܡܢܐ<EOS>ܕܝܘܠܦܢܗ ܐܠܗܝܐ ܐܣܼܝ ܘܠܢܦܫ̈ܬܐ ܟܪ̈ܗܝܬܐ ܗܿܢܝܢ ܕܠܐܠܗܐ ܒܗܘ̈ܝܐ ܘܒܓܘܫ̈ܡܐ ܒܿܥܼܝܢ ܗܘܝ<EOS>ܐܝܟ ܐܣܝܐ ܡܝܬܪܐ ܒܥܘܪܕܢܐ ܒܪ ܓܢܣܗܝܢ ܘܕܕܡܐ ܠܗܝܢ ܐܠܗܐ ܒܒܪ ܐܢܫܐ ܚܿܘܼܝ<EOS> ܘܬܘܒ ܥܠ<EOS>ܦܓܪ̈ܐ ܠܐ ܗܘܐ ܒܨܝܪ ܡܢ ܕܥܠ ܢܦܫ̈ܬܐ ܐܬܒܛܼܠ ܠܗ ܘܠܥܝ̈ܢܐ ܕܦܓܪܐ ܕܒܢ̈ܝ ܐܢܫܐ ܗܿܢܝܢ<EOS>ܕܒܝܕ ܦܓܪܐ ܣܿܥܼܪ ܗܘܐ<EOS> ܡܥܬܕ ܗܘܐ ܕܢܚܙܝܢ ܬܕܡܪ̈ܬܐ ܬܡܝ̈ܗܬܐ ܘܐܬܘ̈ܬܐ ܘܚܝ̈ܠܐ ܐܠܗܝ̈ܐ<EOS>ܘܠܡܫܡܥܬܐ ܬܘܒ ܕܦܓܪܐ ܝܘܠܦܢ̈ܐ ܗܠܝܢ ܕܒܝܕ ܠܫܢܐ ܕܦܓܪܐ ܡܟܪܙ ܗܘܐ<EOS> ܟܠܗܝܢ ܕܝܢ ܗܠܝܢ<EOS>ܡܫܿܠܼܡ ܗܘܐ ܒܝܕ ܦܓܪܐ ܕܫܩܼܠ ܐܝܟ ܕܒܝܕ ܬܪܓܡܢܐ ܠܗܿܢܘܢ ܕܐܚܪܢܝܐܝܬ ܠܐ ܡܫܟܚܼܝܢ ܗܘܘ<EOS>ܐܠܐ ܐܢ ܗܟܢܐ ܒܠܚܘܕ ܕܢܪܓܫܘܢ ܒܐܠܗܘܬܗ ܘܗܼܝܢ ܡܫܬܡܫܢ ܗܘܝ ܒܨܒܝܢܐ ܕܐܒܘܗܝ<EOS> ܟܕ ܗܼܘ ܬܘܒ<EOS>ܡܩܿܘܼܐ ܗܘܐ<EOS> ܕܠܐ ܗܝܠܐ ܘܕܠܐ ܓܫܘܡ ܐܝܟ ܡܐ ܕܐܝܬܘܗܝ ܗܘܐ ܠܘܩܕܡ ܠܘܬ ܐܒܘܗܝ ܟܕ ܠܐ<EOS>ܐܫܬܚܼܠܦ ܒܐܝܬܘܬܗ<EOS> ܘܠܐ ܐܬܚܿܒܼܠ ܡܢ ܟܝܢܗ ܘܐܦ ܠܐ ܒܐܣܘܪ̈ܐ ܕܦܓܪܐ ܐܬܦܟܼܪ ܘܐܦ ܠܐ<EOS>ܕܗܪܟܐ ܐܝܟܐ ܕܐܝܬܘܗܝ<EOS> ܗܼܘܐ ܡܐܢܗ ܐܢܫܝܐ ܒܠܚܘܕ ܐܝܬܘܗܝ<EOS> ܗܘܐ<EOS> ܘܡܢ ܕܘ̈ܟܝܬܐ ܐܚܪ̈ܢܝܬܐ<EOS>ܕܟܠ ܕܢܗܘܐ ܟܿܠܐܼ ܗܘܐ<EOS> ܐܠܐ ܕܝܢ ܐܦ ܗܝܕܝܢ ܟܕ ܒܝܬ ܒܢ̈ܝ ܐܢܫܐ ܡܬܕܒܪ ܗܘܐ ܠܟܘܠ ܡܿܠܐܼ<EOS>ܗܘܐ<EOS> ܘܥܡ ܐܒܘܗܝ ܐܝܬܘܗܝ ܗܘܐ ܘܒܗ ܐܝܬܘܗܝ ܗܘܐ ܘܕܟܠ ܡܠܝܐܝܬ ܘܐܦ ܗܝܕܝܢ ܕܗܿܢܘܢ ܕܒܫܡܝܐ<EOS>ܘܕܗܢܿܘܢ ܕܥܠ ܐܪܥܐ ܒܛܝܠ ܗܘܐ ܠܗ<EOS> ܘܠܐ ܡܡܬܘܡ ܡܢ ܩܪܝܒܘܬܗ ܕܠܟܠ ܒܕܡܘܬܗ ܐܬܚܒܼܫ<EOS> ܘܐܦ<EOS>ܠܐ ܕܢܣܥܘܪ ܒܥܝܕܗ ܐܠܗܐܝܬ ܐܬܥܲܟܪ ܐܠܐ ܗܿܢܝܢ ܕܡܢܗ ܝܗܒ ܗܘܐ ܠܒܪ ܐܢܫܐ ܘܗܿܢܝ ܕܡܢ ܒܪ<EOS>ܐܢܫܐ ܗܼܘ ܠܐ ܢܣܒ ܗܘܐ ܘܡܢ ܚܝܠܐ ܐܠܗܝܐ ܠܡܝܘܬܐ ܡܦܪܢܣ ܗܘܐ ܘܗܼܘ ܡܢ ܫܘܬܦܘܬܗ ܕܡܝܘܬܐ<EOS>ܠܐ ܡܩܿܒܼܠ݀ ܘܠܐ ܡܬܛܡܐ ܗܘܐ<EOS> ܗܿܘ ܕܕܠܐ ܓܫܘܡ ܗܘ<EOS> ܟܕ ܡܬܝܼܠܕ ܗܘܐ ܓܘܫܡܐ<EOS> ܘܐܦ<EOS> ܠܐ<EOS>ܒܐܝܬܘܬܗ ܚܿܐܫܼ ܗܘܐ ܗܿܘ ܕܕܠܐ ܚܫܐ ܗܘ݀ ܬܘܒ ܟܕ ܡܬܦܪܫ<EOS> ܠܗ ܡܝܘܬܐ<EOS> ܡܛܠ ܕܐܦܠܐ ܟܢܪܐ<EOS>ܐܢ ܗܟܢܐ ܗܝ ܟܕ ܡܬܬܒܪ ܐܘ ܡܢܘ̈ܗܝ ܡܬܦܣܩܢ ܚܐܫ ܡܕܡ ܗܘ ܕܢܦܫ<EOS> ܘܐܦܠܐ ܟܕ ܡܬܬܣܝܡ ܒܪܫܐ<EOS>ܕܦܓܪܐ ܕܓܒܪܐ<EOS> ܚܟܝܡܐ<EOS> ܚܟܡܬܐ ܕܚܟܝܡܐ ܐܘ ܢܦܫܗ ܕܒܓܦܪܐ ܕܡܝܐܝܬ ܐܡܪܝܢ ܐܢܚܢܢ ܕܡܬܦܣܩܐ<EOS>ܘܝܩܕܐ ܗܟܢܐ ܝܬܝܪ ܡܢ ܣܓܝ ܙܕܩ ܕܢܐܡܪ ܕܐܦܠܐ ܚܝܠܐ ܕܡܠܬܐ ܐܠܗܝܐ ܣܘܓܦܢܐ<EOS>ܡܕܡ ܡܢ ܚܫ̈ܘܗܝ ܕܦܓܪܐ ܢܣܼܒ݀ ܡܛܠ ܕܐܦܠܐ ܬܚܘܝܬܗ ܕܢܘܗܪܐ ܡܕܡ ܡܬܛܡܐ݀ ܟܕ ܙܠܝܩ̈ܐ ܕܫܡܫܐ<EOS>ܡܢ ܫܡܝܐ ܠܐܪܥܐ ܡܫܬܕܪܝܢ ܘܠܣܝܿܢܐ ܘܠܛܝܢܐ ܘܠܟܠ ܛܢܦ̈ܘܢ ܢܩܦܝܢ ܕܢܢܗܪܘܢ ܓܝܪ ܐܦ ܗܼܢܘܢ<EOS>ܡܢ ܨܡܚܗ ܕܢܘܗܪܐ݀ ܠܐ ܡܕܡ ܟܿܠܐ ܕܢܐܡܪ ܢܘܗܪܐ ܕܝܢ ܠܐ ܛܝܢܐ ܗܘܐ ܐܦܠܐ ܫܡܫܐ ܡܬ݀ܛܡܐ<EOS>ܒܚܘܠܛܢܗ ܕܦܓܪܐ<EOS> ܟܕ ܗܐ ܗܠܝܢ ܠܐ ܗܼܘܝ ܢܘܟܪܝܢ ܒܒܝܢܗܝܢ ܡܢ ܓܘܫ̈ܡܐ ܗܘ ܕܝܢ ܕܠܐ ܗܝܠܐ<EOS>ܘܕܠܐ ܓܫܘܡ<EOS> ܡܠܬܐ ܕܐܠܗܐ ܕܗܼܘ ܚܝܲܐ ܐܝܬܘܗܝ ܘܗܼܘ ܢܘܪܗܐ ܗܘ ܝܕܘܥܬܢܐ ܠܟܘܠ ܕܩܪܒ ܒܚܝܠܐ<EOS>ܕܠܐ ܓܫܘܡ ܐܠܗܝܐ ܐܠܨܐ ܠܗܢܐ ܕܢܚܼܐ ܘܒܢܘܗܪܐ ܡܠܝܠܐ ܢܗܘܐ<EOS> ܗܟܢܐ ܐܦ ܠܦܓܪܐ ܐܝܢܐ ܕܩܪܒ<EOS>ܗܘܐ ܗܢܐ ܐܬܩܕܫ<EOS> ܠܗ ܘܒܪܫܥܬܗ ܢܗܪ ܠܗ݀ ܘܟܠ ܟܘܪ̈ܗܢܝܢ ܘܟܠ ܟܐܒ̈ܝܢ ܘܟܠܗܘܢ ܚܫ̈ܐ ܡܫܢܝܢ<EOS>ܘܡܩܒܠ ܕܝܢ ܡܢ ܡܠܝܘܬܐ ܡܕܡ ܕܚܣܝܪ ܕܡܛܠ ܗܕܐ ܠܟܠܗ ܥܘܡܪܐ ܗܟܢܐ ܡܫܠܡ ܗܘܐ<EOS> ܟܕ ܙܒܢ ܡܚܘܐ<EOS>ܗܘܐ ܨܠܡܗ ܒܚܫ̈ܐ ܕܕܡܝܢ ܠܕܝܠܢ<EOS> ܘܒܙܒܢ ܠܡܠܬܐ ܠܐܠܗܐ ܠܗ ܓܿܠܐܼ ܗܘܐ݀ ܒܥܒܕ̈ܘܗܝ ܪ̈ܘܪܒܐ<EOS>ܘܒܣܘܥܪ̈ܢܘܗܝ ܬܡܝ̈ܗܐ ܐܝܟ ܐܠܗܐ<EOS> ܘܟܕ ܡܩܕܡ ܐܡܿܪ ܡܕܡ ܕܥܬܝܕ ܕܢܗܘܐ ܒܡ̈ܠܘܗܝ ܡܩܕ̈ܡܬܐ<EOS>ܘܠܗܿܘ ܕܠܣܓܝ̈ܐܐ ܠܐ ܡܬܚܼܙܐ ܗܘܐ݀ ܡܠܬܐ ܕܐܠܗܐ ܒܗܘܢ ܒܥܒܕ̈ܐ ܡܚܘܐ ܗܘܐ ܒܣܘܥܪ̈ܢܐ<EOS>ܬܡܝ̈ܗܐ ܒܐܬܘ̈ܬܐ ܘܒܬܕܡܪ̈ܬܐ ܘܒܚܝ̈ܠܐ ܦܪ̈ܝܫܐ ܘܬܘܒ ܒܝܘ̈ܠܦܢܐ ܐܠܗ̈ܝܐ ܕܠܥܠ݀ ܠܘܬ ܗܿܝ<EOS>ܡܕܝܢܬܐ ܫܡܝܢܬܐ ܠܢܦܫ̈ܬܐ ܕܒܢ̈ܝ ܐܢܫܐ ܡܥܬܕܝܢ ܕܢܩܪܒܘܢ ܐܢܝܢ<EOS> ܕܢܣܬܪܗܒܘܢ ܠܘܬ ܒܢ̈ܝ<EOS>ܡܕܝܢܬܗܘܢ ܕܠܥܠ݀ ܐܝܟ ܕܠܘܬ ܐܚܝ̈ܗܘܢ ܘܒܢ̈ܝ ܓܢܣܗܘܢ ܘܕܠܐܒܘܗܘܢ ܕܒܫܡܝܐ ܢܕܥܘܢ<EOS>ܘܠܡܝܬܪܘܬܗ ܕܓܢܣܗܘܢ ܕܐܘܣܝܐ ܝܕܘܥܬܢܝܬܐ ܘܡܠܝܠܬܐ ܡܿܠܦܝܢ݀ ܕܠܐ ܢܛܥܘܢܿ ܘܕܗܟܢܐ ܡܢ<EOS>ܕܘܟܬܗ ܢܥܡܪܘܢ ܥܡ ܟܠܗ ܢܟܦܘܬܐ ܘܩܕܝܫܘܬܐ ܡܿܪܬܼܐ ܗܘܐ<EOS> ܗܟܢܐ ܕܫܘܢܝܗܘܢ ܕܡܟܐ ܠܬܡܢ<EOS>ܕܠܝܠܐ ܘܕܠܐ ܟܠܝܢ ܢܥܒܕܘܢ ܘܕܥܬܝܕܝܢ ܕܒܥܓܠ ܚܝ̈ܐ ܕܠܥܠܡ ܕܠܘܬ ܐܠܗܐ ܡܿܠܟܐ ܕܟܠ<EOS> ܘܢܘܗܪܐ<EOS>ܕܠܐ ܡܬܡܠܠ<EOS> ܘܡܿܠܟܘܬܐ ܕܫܡܝܐ ܥܡ ܟܢܫ̈ܐ ܕܡܠܐܟ̈ܐ ܩܕ̈ܝܫܐ ܢܩܿܒܠܘܢܿ<EOS>ܡ<EOS> ܗܟܢܐ ܗܟܝܠ ܗܼܘ ܡܠܬܐ ܝܚܝܕܝܐ ܕܐܠܗܐ ܕܐܬܚܫܼܚ ܗܘܐ ܒܡܐܢܐ ܐܢܫܝܐ<EOS>ܘܬܪܓܡܢܐ ܕܝܠܗ ܐܩܝܼܡ ܟܠ ܡܕܡ ܚܠܦ ܐܣܝܘܬܐ ܕܒܢ̈ܝ ܐܢܫܐ ܒܨܒܝܢܐ ܕܐܒܘܗܝ<EOS>ܡܫܡܼܫ ܗܘܐ<EOS> ܡܫܡܼܫ ܗܘܐ<EOS> ܟܕ ܡܗܘܐ ܕܠܐ ܗܝܠܐ ܘܕܠܐ ܓܫܘܡ ܐܝܟ ܡܐ ܕܡܢ ܩܕܝܡ ܐܝܬܘܗܝ ܗܘܐ<EOS>ܠܘܬ ܐܒܘܗܝ<EOS> ܘܒܝܕ ܒܒܪ ܐܢܫܐ ܐܠܗܐ ܠܒܢ̈ܝ ܐܢܫܐ ܡܚܿܘܼܐ ܗܘܐ<EOS> ܒܣܘܥܪ̈ܢܐ ܪ̈ܘܪܒܐ ܘܒܥܒܕ̈ܐ<EOS>ܬܡܝ̈ܗܐ ܒܚܝܠܐ ܐܠܗܝܐ ܘܒܚܟܡܬܐ ܕܫܪܪܐ ܝ݀ܘܠܦܢܐ ܙܪܥ ܗܘܐ ܘܡܠܦ ܗܘܐ ܗܿܢܝܢ ܘܐܚܝܢ̈ܝܬܝܗܢ݀<EOS>ܠܐ ܗܘܐ ܒܨܝܪ ܡܢ ܡܐ ܕܥܿܒܼܕ ܗܘܐ<EOS> ܘܥܿܒܼܕ ܗܘܐ ܠܐ ܗܘܐ ܒܨܝܪ ܡܢ ܡܐ ܕܡܠܼܦ ܗܘܐ<EOS> ܘܡܫܿܠܡ<EOS>ܗܘܐ ܝܘܠܦܢܐ ܕܚܝ̈ܐ ܘܡ̈ܠܐ ܕܢܘܗܪܐ ܠܐ ܗܘܐ ܒܟܬܒܐ ܕܩܪܛܐܣܐ ܪܡܼܐ ܗܘܐ<EOS> ܠܐ ܒܡܫܟܐ ܡܚ̈ܒܠܐ<EOS>ܕܚܝ̈ܘܬܐ<EOS> ܐܠܐ ܒܗܝܢ ܒܢܦ̈ܫܬܐ ܕܬܠܡܝܕ̈ܘܗܝ ܐܝܟ ܕܒܠܘܚ̈ܐ ܝܕܘܥ̈ܬܢܝܬܐ ܝܘܠܦܢܐ ܕܥܠ<EOS>ܡܿܠܟܘܬܐ ܕܐܠܗܐ ܪܫܼܡ ܗܘܐ ܒܟܘܠܗ ܡܠܦܢܘܬܗ ܕܥܠ ܨܒܘܬܐ ܕܫܡܝܐ ܡ̈ܠܐ ܟܣ̈ܝܬܐ ܕܠܐ ܐܫܬܼܡܥ<EOS>ܡܡܬܘܡ ܡܫܬܠܡܢ ܗܘܝ݀ ܘܥܘܗܕܢܐ ܕܥܘܡܪܐ ܕܠܘܬ ܐܠܗܐ ܘܐܒܐ ܕܒܫܡܝܐ ܕܢܦܫ̈ܬܐ ܕܥܠ ܐܪܥܐ ܪܚܡܬ<EOS>ܠܐܠܗܐ ܗܘ ܕܐܦ ܒܨܠܘܬܐ ܡܪܓܪܓ ܗܘܐ ܕܢܩܪܘܢ ܘܢܐܡܪܘܢ ܐܒܘܢ ܕܒܫܡܝܐ ܘܝܕܥܬܐ ܕܓܢܣܗܘܢ ܕܠܥܠ<EOS>ܒܝܕ ܗܠܝܢ ܕܡܠܼܦ ܗܘܐ ܡܫܿܠܡ ܗܘܐ<EOS> ܕܢܬܒܝܢܘܢ݀ ܐܢ ܕܝܢ ܡܚܒ ܐܢܬ ܕܐܦ ܒܚܙܬܗܝܢ ܕܗܠܝܢ<EOS>ܬܫܘܬܦ݀ ܠܝܬ ܚܣܡܐ ܒܗܕܐ ܕܬܬܩܪܒ ܠܡܫܡܥܬܐ ܕܟܬܒ̈ܐ ܕܬܠܡܝܕ̈ܘܗܝ ܘܬܕܥ ܡܟܬܒܢܘܬܗ ܒܟܠ<EOS>ܓܒ̈ܝܢ ܕܥܠ ܣܘܥܪ̈ܢܘܗܝ ܘܥܠ ܡ̈ܠܘܗܝ ܗܟܢܐ ܕܒܫܪܪܐ ܬܚܙܝܘܗܝ ܐܠܗܐ ܘܡܠܬܐ ܕܐܠܗܐ ܐܝܟ<EOS>ܐܝܟܢܐ ܐܝܬܘܗܝ ܗܘܐ ܒܝܕ ܬܪܓܡܢܐ ܥܡ ܒܢ̈ܝ ܐܢܫܐ ܒܕܡܘܬܐ ܕܚܫ̈ܐ<EOS> ܘܐܝܟ ܐܝܟܢܐ ܡܡܠܠܼ ܗܘܐ<EOS>ܥܡ ܡܝܘ̈ܬܐ ܗܿܘ ܕܠܐ ܡܿܐܬ݀ ܘܐܝܟ ܐܝܟܢܐ ܡܢ ܟܝܢܐ ܐܢܫܝܐ ܠܒܫܼ ܗܘܐ ܨܠܡܐ ܗܿܘ ܕܕܠܐ ܓܫܘܡ<EOS>ܗܘ<EOS> ܘܐܝܟܐ ܐܝܟܢܐ ܡܙܝܥ ܗܘܐ ܨܠܡܗ ܗܿܘ ܐܠܗܐ ܕܒܗ<EOS> ܘܐܝܟܐ ܐܝܟܢܐ ܒܢ̈ܬ ܩ̈ܠܐ ܡܪܦܐ ܗܘܐ<EOS>ܘܝܘܠܦܢܐ ܐܠܗܝܐ ܡܣܪܚܼ ܗܘܐ<EOS> ܘܟܘܠ ܟܘܪ̈ܗܢܝܢ ܘܟܐܒ̈ܝܢ ܡܿܐܣܼܐ ܗܘܐ ܦܪܘܩܐ ܕܟܘܠ݀ ܘܐܝܟ<EOS>ܐܝܟܢܐ ܕܠܝܠ ܗܘܐ ܠܥܒܕ̈ܐ ܛܒ̈ܐ ܗܿܘ ܕܠܝܬ ܒܗ ܒܝܫܼ̈ܬܐ ܘܐܝܟܐ<EOS> ܘܐܝܟܢܐ ܗܿܢܝܢ ܕܡܡܬܘܡ<EOS>ܥܝ̈ܢܐ ܠܐ ܚܼܙܝ<EOS> ܘܠܡܫܡܥܬܐ ܕܒܢ̈ܝ ܐܢܫܐ ܠܐ ܐܬܼܝ<EOS> ܒܣܘܥܪ̈ܢܘܗܝ ܪ̈ܘܪܒܐ ܡܫܿܠܡ ܗܘܐ<EOS>ܘܗܟܢܐ ܠܬܠܡܝܕ̈ܘܗܝ ܠܪܝܫܐ ܕܡܝܬܪܘܬܐ ܕܠܘܬ ܐܠܗܐ ܡܩܿܪܒܼ ܗܘܐ ܘܡܚܿܟܼܡ ܗܘܐ ܠܗܘܢ ܒܚܝܠܐ<EOS>ܕܠܐ ܡܬܡܠܠ݀ ܘܥܿܒܼܕ ܗܘܐ ܠܗܘܢ ܟܪ̈ܘܙܐ ܫܪܝܪܐ ܕܐܠܗܘܬܗ ܘܗܟܢܐ ܬܘܒ ܠܗܿܢܘܢ ܕܢܦܫ̈ܬܗܘܢ<EOS>ܒܟܘܠ ܚ̈ܛܗܝܢ ܡܚܒܠܢ ܡܿܐܣܼܐ ܗܘܐ ܘܒܙܒܢ ܠܚܫ̈ܐ ܥܘܕܪ̈ܢܐ ܐܝܠܝܢ ܕܙܕܩܝܢ<EOS>ܝܿܗܒܼ ܗܘܐ ܘܒܙܒܢ ܚܙܬܐ ܕܐܪܙܐ ܕܝܘܠܦܢܐ ܕܐܠܗܘܬܗ ܠܗܿܢܘܢ ܕܡܫܟܚܼܝܢ ܕܢܩܒܠܘܢ ܡܿܫܠܼܡ<EOS>ܗܘܐ ܠܒܥܠܕ̈ܒܒܘܗܝ ܕܝܢ ܕܫܪܪܐ ܡܢܐ ܡܬܒܥܐ ܕܢܐܡܪ ܐܝܟܢܐ ܒܡܣܟܢܘܬܐ ܕܙܕܩܐ ܫܦܝܪ ܘܢܝܚܐܝܬ<EOS>ܡܩܲܒܠ ܗܘܐ<EOS> ܟܕ ܡܿܐܣܼܐ ܗܘܐ ܐܦ ܠܗܠܝܢ ܐܟܚܕܐ ܘܒܓܠܝܘܬܐ ܕܡ̈ܠܘܗܝ ܪܕܐ ܗܘܐ<EOS> ܘܐܝܟܢܐ<EOS>ܢܦܫܗ ܠܟܘܠ ܐܢܫ ܡܟܝܟܐܝܬ ܝܿܗܼܒ ܗܘܐ<EOS> ܐܝܟ ܡܥܕܪܢܐ ܘܐܝܟ ܢܓܝܪ ܪܘܚܐ<EOS> ܘܚܫܘܫܐ ܘܐܝܟ ܐܣܝܐ<EOS>ܠܐ ܗܘܐ ܕܢܦܫ̈ܬܐ ܒܠܚܘܕ ܐܠܐ ܘܐܦ ܕܦܓܪܐ<EOS> ܕܡܛܠ ܗܕܐ ܫܘܡܗܐ ܕܫܡܐ ܕܝܫܘܥ ܩܕܡܼܬ ܢܨܒܼܬ ܥܠ<EOS>ܦܪܘܩܢ ܒܪܬ ܩܠܐ ܕܥܒܪܝܐ ܟܕ ܢܣܒܐ ܠܗ ܠܝܫܘܥ ܐܝܟ ܐܣܝܐ ܕܟܠ ܘܫܘܡܗܐ ܕܐܣܝܘܬܐ ܠܗ ܠܝܫܘܥ<EOS>ܒܗܘܢ ܒܥܒܕ̈ܐ ܚܿܘܼܝ ܘܠܢܦ̈ܫܬܐ ܕܒܢ̈ܝ ܐܢܫܐ ܒܝܘܠܦܢܐ ܫܡܝܢܐ ܪܕܐ ܗܘܐ<EOS> ܘܕܦܓܪܐ ܟܘܠ<EOS>ܚܫ̈ܝܢ ܘܟܐܒ̈ܝܢ ܘܟܘܪ̈ܗܢܝܢ ܡܿܐܣܼܐ ܗܘܐ ܒܚܿܝܠܐ ܕܡܠܬܐ ܡܐܣܝܢܝܬܐ ܘܒܙܒܢ ܠܓܪ̈ܒܐ<EOS>ܒܦܓܪ̈ܝܗܘܢ ܡܕܟܼܐ ܗܘܐ<EOS> ܘܒܙܒܢ ܒܦܘܩܕܢܐ ܠܕ̈ܝܘܐ ܕܒܒܢ̈ܝ ܐܢܫܐ ܛܪܕ ܗܘܐ<EOS> ܘܬܘܒ ܒܙܒܢ<EOS>ܠܗܿܢܘܢ ܕܒܟܘܪܗܢܐ ܫܚܝܩܼܝܢ ܗܘܘ ܐܣܝܘܬܐ ܕܠܐ ܚܣܡ ܝܿܗܒܼ ܗܘܐ<EOS> ܘܒܙܒܢ ܠܗܿܘ ܕܡܪܦܐ ܗܘܐ<EOS>ܦܓܪܗ<EOS> ܘܟܠܗܘܢ ܗܕ̈ܡܘܗܝ ܡܫܪܝܢ ܗܘܘ݀ ܒܡܠܬܐ ܒܠܚܘܕ ܐܡܿܪ ܕܩܘܡ ܣܒ ܥܪܣܟ ܘܗܠܟ<EOS> ܘܗܿܘ ܡܕܡ<EOS>ܕܦܩܕ ܠܗ ܥܒܕ ܘܠܣܡ̈ܝܐ ܬܘܒ ܒܙܒܢ ܚܙܬܐ ܕܢܘܗܪܐ ܝܿܗܼܒ ܗܘܐ݀ ܘܗܟܢܐ ܬܘܒ ܒܙܒܢ ܐܢܬܬܐ<EOS>ܕܬܪܝܥܐ ܗܘܬ ܡܪܕܝܬܐ ܕܕܡܗܿ<EOS> ܘܒܚܘܕܪܐ ܕܫ̈ܢܝܐ ܣܓܝ̈ܐܬܐ ܡܢ ܟܐܒܗܿ ܫܚܝܩܐ ܗܘܬ<EOS> ܡܛܠ<EOS>ܕܚܼܙܬ ܕܪ̈ܒܘܬܐ ܕܟܢ̈ܫܐ ܚܕܝܪܝܢ ܠܗ݀ ܘܠܐ ܫܿܒܩܼܝܢ ܗܘܘ ܠܗܿ ܕܬܒܪܘܟ ܘܬܒܥܐ ܕܬܓܗܐ ܡܢ<EOS>ܟܐܒܗܿ݀ ܐܬܚܿܫܒܼܬ ܕܐܦܢ ܠܩܪܢܐ ܕܡܪܛܘܛܗ ܬܩܪܘܒ݀ ܘܚܼܠܕܬ ܘܠܒܼܟܬ ܩܪܢܐ ܕܡܪܛܘܛܗ݀ ܘܐܟܚܕܐ<EOS>ܐܦ ܐܣܝܘܬܐ ܕܡܢ ܒܝܫܬܐ ܠܒܟܼܬ݀ ܘܒܪܫܥܬܗ ܗܘܼܬ ܚܠܝܡܬܐ ܟܕ ܛܥܝܢܐ ܬܚܘܝܬܐ ܪܒܬܐ ܕܚܝܠܗ<EOS>ܕܡܠܬܐ ܐܠܗܐ ܚܪܢܐ ܕܝܢ ܓܒܪܐ ܥܒܼܕ ܡܿܠܟܐ<EOS> ܡܛܠ ܕܥܒܝܼܕ ܗܘܐ ܒܝܫܼܐܝܬ ܛܠܝܗ<EOS> ܢܦܼܩ<EOS>ܩܕܡܘܗܝ ܘܒܪܫܥܬܗ ܩܒܠܗ ܟܕ ܡܐܣܝ݀ ܘܐܚܪܢܐ ܬܘܒ ܒܪܬܗ<EOS> ܪܒ ܟܢܘܫܬܐ ܗܘܐ ܕܝܢ ܕܝܗܘܕ̈ܝܐ<EOS>ܐܠܐ ܗܢܐ ܡܢ ܒܬܪ ܕܡܝܼܬܬ<EOS> ܘܡܢܐ ܡܬܒܥܐ ܕܢܐܡܪ ܕܐܝܟܢܐ ܐܚܪܢܐ ܡܝܬܐ ܡܢ ܒܬܪ ܐܪ̈ܒܥܐ<EOS>ܝܘܡ̈ܝܢ ܒܚܿܝܠܐ ܕܦܪܘܩܐ ܕܟܘܠ ܩܡ<EOS> ܟܕ ܫܡܼܥ ܒܠܚܘܕ ܒܪܬ ܩܠܐ ܕܩܪܬܗ݀ ܕܡܠܬܐ ܡܚܝܢܝܬܐ ܕܟܠ݀ ܐܘ ܕܐܝܟܢܐ ܥܠ ܝܡܐ ܐܝܟ ܕܥܠ ܐܪܥܐ ܝܒܝܫܬܐ ܗ̈ܠܟܬܗ ܥܿܒܼܕ ܗܘܐ ܘܠܥܠ<EOS>ܡܢ ܚܨܐ ܕܡܝ̈ܐ ܕܢܗܠܟ ܡܐܢܗ ܥܒܕ ܐܘ ܕܐܝܟܢܐ ܟܕ ܪ̈ܕܝܢ ܬܠܡܝܕ̈ܘܗܝ ܘܗܼܘܐ ܥܠܝܗܘܢ ܟܝܡܘܢܐ<EOS>ܟܿܐܐ ܒܝܡܐ ܘܒܡܚܫ̈ܘܠܐ ܘܒܪܘܚܐ<EOS> ܘܒܡܠܬܐ ܦܩܼܕ ܘܗܼܢܝܢ ܒܪܫܥܬܗ ܫܬܼܩ<EOS> ܕܐܬܬܙܝܥ ܐܝܟ ܕܡܢ<EOS>ܒܪܬ ܩܠܐ ܕܡܪܗܝܢ݀ ܠܚܡܫܐ ܕܝܢ ܐܠܦܝܢ ܟܠܗܘܢ ܕܓܒܪ̈ܐ ܟܕ ܐܝܬ ܥܡܗܘܢ ܟܢܫܐ ܕܪ̈ܒܘܬܐ ܕܢܫ̈ܐ<EOS>ܘܕ̈ܛܠܝܐ ܡܢ ܚܡܫ ܓܪܝܨܢ ܒܡܢܝܢܐ ܡܿܠܐܼ<EOS> ܘܣܿܒܼܥ ܗܟܢܐ ܕܗܢܐ ܟܠܗ ܝܘܬܪܢܐ ܫܩܠܼܘ ܕܣܦܩ<EOS>ܕܢܡܿܠܐ ܬܪ̈ܥܣܪ ܩܘ̈ܦܝܢܝܢ݀ ܠܡܢܘ ܠܐ ܡܬܡܗܐ<EOS> ܘܠܒܥܬܐ ܕܥܠ ܚܝܠܗ ܟܣܝܐ<EOS> ܕܡܝܐܝܬ ܩܪܝܐ<EOS>ܡܐ<EOS> ܡܢ ܐܚܪ̈ܢܝܬܐ ܗܟܝܠ ܣܓܝ̈ܐܬܐ ܬܕܡܪ̈ܬܐ ܪ̈ܘܪܒܬܐ ܫܩܼܠ ܡܢ ܕܨܒܼܐ<EOS>ܗܝܡܢܘܬܐ ܫܪܝܪܬܐ ܘܬܚܘܝܬܐ ܓܠܝܬܐ݀ ܕܥܠ ܓܠܝܢܐ ܕܐܠܗܘܬܗ ܕܦܪܘܩܢ݀ ܝܬܝܪܐܝܬ ܕܝܢ ܒܗܕܐ ܐܢ<EOS>ܡܬܒܩܐ ܐܦ ܕܩܕܡ ܝܕܥ ܡܕܡ ܕܥܬܝܕ<EOS> ܒܚܝܠܐ ܐܠܗܝܐ ܘܠܫܘܚܠܦܗ ܪܒܐ ܕܥܠܡܐ ܕܒܢ̈ܝ ܐܢܫܐ<EOS>ܕܠܡܝܬܪܘܬܗ ܥܬܝܕ ܕܢܗܘܐ ܩܿܕܟ ܐܟܼܪܙ݀ ܘܕܗܼܘ ܗܘܐ ܥܒܘܕܐ ܕܗܕܐ ܩܿܕܡ ܐܡܼܪ ܘܒܗܘܢ ܒܥܒܕ̈ܐ<EOS>ܗܝܡܢܗ ܠܫܘܕܝܗ<EOS> ܘܐܚܪ̈ܢܝܬܐ ܪ̈ܘܪܒܬܐ ܕܥܠ ܣܓܝ̈ܐܬܐ ܕܐܟܘܬܗܝܢ ܡܫܟܚ ܐܢܫ ܐܢ ܒܒܛܝܠܘܬܐ<EOS>ܢܒܥܐ ܡܢ ܡ̈ܠܘܗܝ ܡܩܕ̈ܡܬܐ ܘܡܢ ܫܘܠܡܗܝܢ ܬܚܘ̈ܝܬܐ ܓ̈ܠܝܬܐ ܕܐܠܗܘܬܗ ܕܗܼܢܝܢ ܗܠܝܢ ܐܦ<EOS>ܐܢܚܢܢ ܒܙܒܢܐ ܕܘܿܠܐ ܢܒܚܢ<EOS> ܕܗܫܐ ܕܝܢ ܕܩܕܡ ܥܝ̈ܢܝܢ ܕܠܐ ܬܬܡܬܚ ܠܗܿ ܡܠܬܢ ܠܪܘܚܩܐ ܕܥܠ<EOS>ܟܠܗܘܢ ܥܒܕ̈ܘܗܝ ܪ̈ܘܪܒܐ ܬܩܿܘܐ<EOS> ܘܗܼܘ ܡܘܬܗ ܗܘ ܕܣܝܒܪ ܬܪܓܡܢܐ ܠܒܘܫܐ ܕܡܠܬܐ ܕܐܠܗܐ<EOS>ܘܨܿܠܡܐ ܗܘ ܕܐܬܓܠܝ ܟܘܠ ܐܢܫ ܡܘܕܐ ܒܗ<EOS>ܡܒ<EOS> ܗܼܘ ܡܘܬܗ ܗܟܝܠ ܕܐܬܟܼܪܙ ܫܘܬܦ ܗܘ ܠܬܕܡܘܪܬܐ ܕܠܐ ܗܘܐ ܐܝܟ ܫܪܟܐ<EOS>ܕܟܘܠ ܐܢܫ ܗܼܘܐ ܠܐ ܗܘܐ ܓܝܪ ܒܟܘܪܗܢܐ ܐܬܚܒܼܠ݀ ܘܠܐ ܒܡܚܢܘܩܝܬܐ ܘܠܐ ܒܢܘܪܐ ܘܐܦܠܐ ܒܗ<EOS>ܒܙܩܝܦܐ ܢܝܫܐ ܕܙܟܘܬܐ ܒܕܡܘܬܐ ܕܫܪܟܐ ܕܥܒܕ̈ܝ ܒܝܫ̈ܬܐ ܐܬܦܣܼܩ ܒܦܪܙܠܐ ܘܐܦܠܐ ܡܕܡ ܩܠܝܠ<EOS>ܡܢ ܚܕ ܡܢ ܒܢ̈ܝ ܐܢܫܐ ܚܼܫ<EOS> ܗܿܢܘܢ ܕܡܥܕܝܢ ܕܢܩܛܠܘܢ ܘܡܘܬܐ ܕܩܛܝܪܐ ܣܿܝܒܼܪ ܐܠܐ ܗܼܘ<EOS>ܒܠܚܘܕܘܗܝ ܒܨܒܝܢܗ ܐܫܼܠܡ ܡܐܢܗ ܠܗܿܢܘܢ ܐܟ̈ܠܝ ܩܪܨܐ ܘܗܼܘ ܒܥܓܠ ܡܢ ܐܪܥܐ ܐܬܥܼܠܝ<EOS>ܡܓ<EOS> ܗܿܘ ܕܝܢ ܩܥܼܐ ܣܓܝ ܘܕܠܐܒܘܗܝ ܪܘܚܗ ܐܫܠܼܡ<EOS> ܐܡܼܪ ܘܫܪܝܐ ܗܘ ܡܢ<EOS>ܢܦܫܗ<EOS> ܘܫܘܢܝܐ ܡܢ ܦܓܪܐ ܥܒܼܕ ܕܡܛܠ ܗܕܐ ܩܕܡ ܡܘܬܗ ܠܬܠܡܝܕ̈ܘܗܝ ܗܼܝ ܗܕܐ ܡܫܠܼܡ ܗܘܐ ܟܕ<EOS>ܡܿܠܦ ܘܐܡܿܪ ܕܠܐ ܐܢܫ ܢܣܒ ܠܗܿ ܠܢܦܫܝ ܡܢܝ<EOS> ܘܐܝܬ ܠܝ ܫܘܠܛܢܐ ܕܐܣܝܡܝܗܿ݀ ܘܬܘܒ ܐܝܬ ܠܝ<EOS>ܫܘܠܛܢܐ ܕܐܣܒܝܗܿ݀ ܘܬܘܒ ܕܐܢܐ ܐܢܐ ܪܥܝܐ ܛܒܐ<EOS> ܘܝܕܥܢܐ ܠܕܝܠܝ ܘܝܕܥܝܢ ܠܝ ܕܝܠܝ ܘܢܦܫܝ<EOS>ܣܿܐܡ ܐܢܐ ܚܠܦܝ ܥܪ̈ܒܝ<EOS> ܘܥܠܬܐ ܕܡܘܬܗ ܒܙܥܘܪ̈ܝܬܐ ܐܩܝܡ ܟܕ ܐܡܿܪ<EOS> ܕܐܠܐ ܢܦܠܐ ܦܪܕܬܐ<EOS>ܕܚܛܬܐ ܒܐܪܥܐ ܘܡܝܬܐ<EOS> ܗܼܝ ܒܠܚܘܕܝܗܿ ܡܩܘܝܐ<EOS> ܐܢ ܕܝܢ ܡܝܬܐ ܦܐܪ̈ܐ ܣܓܝ̈ܐܐ ܡܝܬܝܐ<EOS>ܡܕ<EOS> ܕܡ̈ܘܬܐ ܗܟܝܠ ܕܐܝܟ ܗܠܝܢ ܟܕ ܡܫܠܡ ܠܘܬ ܡܘܬܗ<EOS> ܫܪܝܐ ܗܘ ܡܢ ܢܦܫܗ<EOS>ܘܫܘܢܝܐ ܡܢ ܦܓܪ̈ܐ ܥܿܒܼܕ ܗܘܐ ܒܬܪܟܢ ܕܝܢ ܐܫܬܩܠ ܦܓܪܗ ܡܢ ܝܕܘ̈ܥܘܗܝ ܘܐܫܬܠܡ ܠܩܒܘܪܐ<EOS>ܕܙܕܩ݀ ܘܬܘܒ ܠܝܘܡܐ ܕܬܠܬܐ ܩܒܼܠܗ ܠܗܿܘ ܗܘ ܕܡܢ ܩܕܝܡ ܫܢܝ ܡܢܗ ܒܨܒܝܢܗ<EOS> ܘܬܘܒ ܗܼܘ ܢܦܫܗ<EOS>ܒܦܓܪܐ ܘܒܓܘܫܡܐ ܠܗ ܠܗܿܘ ܕܐܝܟ ܡܐ ܕܐܝܬܘܗܝ ܗܘܐ ܡܢ ܩܕܝܡ ܠܬܠܡܝܕ̈ܘܗܝ ܚܿܘܼܝ<EOS> ܠܗܿܢܘܢ<EOS>ܕܩܠܝܠ ܡܠܠ ܥܡܗܘܢܿ ܘܙܒܢܐ ܙܥܘܪܐ ܗܘܐ ܥܡܗܘܢܿ ܘܐܣܬܠܼܩ ܠܐܝܟܐ ܕܐܝܬܘܗܝ ܗܘܐ<EOS> ܘܩܕܡ<EOS>ܥܝ̈ܢܝܗܘܢ ܡܪܕܝܬܗ ܘܣܘܠܩܗ ܕܠܫܡܝܐ ܥܒܼܕ ܕܗܿܢܘܢ ܕܐܦ ܓܘܥܠܢܐ ܕܥܠ ܣܘܥܪ̈ܢܐ ܐܫܠܼܡ ܠܗܘܢܿ<EOS>ܘܡܠܦ̈ܢܐ ܕܟܠܗܘܢ ܥܡ̈ܡܐ ܕܕܚܠܬ ܐܠܗܐ ܕܠܥܠ ܥܒܼܕ ܐܢܘܢ<EOS>ܡܗ<EOS> ܡܢܐ ܗܟܝܠ ܒܬܪ ܗܢܠܝ ܚܣܝܪ݀ ܐܘ ܕܗܢܐ ܪܝܫܐ ܕܟܘܠ݀ ܕܐܝܕܐ ܥܠܬܐ ܗܼܘܬ<EOS>ܠܗ ܢܐܡܪ ܐܡܿܪܢܐ ܕܝܢ ܥܠ ܫܘܠܡܐ ܕܥܘܡܪܗ ܕܐܬܡܠܼܠ ܡܢ ܟܠ ܐܢܫ ܘܥܠ ܐܣܟܡܐ ܕܚܫܗ ܘܥܠ<EOS>ܬܕܡܘܪܬܐ ܪܒܬܐ ܕܩܝܡܬܗ<EOS> ܕܡܢ ܒܬܪ ܡܘܬܗ<EOS> ܘܒܬܪ ܚܙܬܗܝܢ ܕܝܢ ܕܗܠܝܢ ܥܠ ܬܚܘ̈ܝܬܐ ܬܘܒ<EOS>ܐܬ݀ܝܼܢ ܐܢܚܢܢ݀ ܘܠܗܝܢ ܠܗܠܝܢ ܒܣܗܕ̈ܘܬܐ ܓ̈ܠܝܬܐ ܡܫܪܪܝܢ ܐܢܚܢܢ ܒܡܐܢܐ ܗܟܝܠ ܡܝܘܬܐ ܡܛܠ<EOS>ܥ̈ܠܠܬܐ ܐܝܠܝܢ ܕܩܕܡܼܢ ܐܡܼܪܢ ܐܝܟ ܕܒܨܠܡܐ ܕܝܐܐ ܠܐܠܗܐ ܐܬܚܫܼܚ ܘܠܗ ܘܒܐܝܕܗ ܐܝܟ ܡܿܠܟܐ<EOS>ܪܒܐ ܒܝܕ ܬܪܓܡܢܐ ܢܦܩܗ ܠܥܘܡܪܐ ܕܒܢ̈ܝ ܐܢܫܐ<EOS> ܘܟܠܡܕܡ ܕܫ݀ܘܐ ܠܚܝܠܐ ܐܠܗܝܐ ܣܥܼܪ<EOS>ܡܘ<EOS> ܐܠܘ ܗܟܝܠ ܐܚܪܢܝܐܝܬ ܡܢ ܒܬܪ ܕܘܒܪ̈ܘܗܝ ܕܒܝܬ ܒܢ̈ܝ ܐܢܫܐ<EOS> ܥܒܼܕ ܗܘܐ ܕܠܐ ܢܬܚܙܐ<EOS> ܘܡܢ ܫܠܝ ܦܪܚܼ<EOS> ܘܟܣܝܐܝܬ ܓܢܒ ܬܪܓܢܗ<EOS> ܘܒܥܪܘܩܝܐ<EOS>ܠܨܠܡܗ ܐܬܒܛܠ ܠܗ ܕܢܓܕܝܘܗܝ ܡܢ ܡܘܬܐ ܐܘ ܬܘܒ ܠܡܝܘܬܐ ܗܘ ܒܝܕ ܢܦܫܗ ܒܚܒܠܐ ܘܒܐܒܕܢܐ ܐܡܝܫ<EOS>ܠܫܪܓܪܓܝܬܐ ܡܬܕܡܐ ܗܘܐ ܠܣܓܝ̈ܐܐ<EOS>ܡܙ<EOS> ܘܐܦܠܐ ܗܼܘ ܠܗ ܡܕܡ ܕܙܕܩ ܣܥܼܪ ܗܘܐ<EOS> ܕܐܝܬܘܗܝ ܚܝ̈ܐ ܘܡܠܬܐ ܕܐܠܗܐ<EOS>ܘܚܝܠܐ ܕܐܠܗܐ݀ ܠܐܒܕܢܐ ܕܝܢ ܘܠܚܒܿܠܐ ܠܗ ܠܬܪܓܡܢܗ ܕܝܠܗ ܐܫܼܠܡ<EOS>ܡܚ<EOS> ܘܐܦܠܐ ܗܿܢܝܢ ܕܣܥܼܪ ܠܘܩܒܠ ܕܝܘ̈ܐ<EOS> ܒܝܕ ܬܟܬܘܕܫܗ ܕܥܡ ܡܘܬܐ ܫ݀ܘܝܢ<EOS>ܗܘܝ ܠܫܘܠܡܐ<EOS>ܡܛ<EOS> ܘܐܦ ܠܐ ܡܬܝܕܥ ܗܘܐ ܕܠܐܟܐ ܕܐܝܬܘܗ ܗܝܘܐ ܫܪܟ<EOS>ܢܢ<EOS> ܘܐܦܠܐ ܡܬܗܝܡܢ ܗܘܐ<EOS> ܠܗܿܢܘܢ ܕܠܐ ܫܠܡ ܠܗܘܢܿ ܘܐܦ ܠܐ ܡܬܚܙܐ ܗܘܐ<EOS>ܕܡܝܬܪ ܗܘܐ ܟܝܢܗ ܡܢ ܡܘܬܐ<EOS>ܢܐ<EOS> ܐܦܠܐ ܠܡܝܘܬܐ ܡܢ ܟܝܢܐ ܕܢܦܫܗ ܡܚܪܪ ܗܘܐ<EOS>ܢܒ<EOS> ܘܐܦܠܐ ܠܡܝܘܬܐ ܡܢ ܟܝܢܐ ܕܢܦܫܗ ܡܚܪܪ ܗܘܐ<EOS>ܢܒ<EOS> ܘܐܦܠܐ ܠܬܠܡܕ̈ܘܗܝ ܕܢܫܝܚܘܢ ܥܠ ܡܘܬܐ ܡܦܝܣ ܗܘܐ<EOS>ܢܓ<EOS> ܘܐܦܠܐ ܣܒܪܐ ܕܚܝ̈ܐ ܕܠܘܬ ܐܠܗܐ݀ ܕܡܢ ܒܬܪ ܡܘܬܐ ܠܗܿܢܘܢ ܕܡܬܩܪܒܝܢ<EOS>ܠܝܘܠܦܢܗܘܢ ܡܩܝܡ ܗܘܐ<EOS>ܢܕ<EOS> ܘܐܦܠܐ ܫܘܪܝܐ ܕܡ̈ܠܘܗܝ ܡܫܠܡ ܗܘܐ<EOS> ܘܐܦܠܐ ܠܢܒܝ̈ܘܬܐ ܕܥܠܘܗܝ ܕܩܿܕܡ<EOS>ܐܬܐܡܼܪ ܫܘܠܡܐ ܕܥܗܢ ܝܿܗܒ ܗܘܐ<EOS>ܢܗ<EOS> ܘܐܦܠܐ ܠܐܝܓܘܢܐ ܐܚܪܝܐ ܕܟܘܠ ܙܟܿܐ ܗܘܐ ܕܗܼܘ ܗܢܐ ܐܝܬܘܗܝ ܗܘܐ<EOS>ܠܘܩܒܠ ܡܘܬܐ ܗܝ ܕܒܗܿܢܝܢ ܟܠܗܝܢ<EOS> ܡܛܠ ܕܙܕܩ ܗܘܐ ܕܝܬܝܪ ܡܢ ܟܘܠ ܠܡܐܢܐ ܡܝܘܬܐ ܒܬܪ ܕܫܠܡ<EOS>ܬܫܡܫܬܐ ܗܝ ܕܫܡܫ ܠܡܠܬܐ ܕܐܠܗܐ ܕܚܪܬܐ ܕܝܐܝܐ ܠܐܠܗܐ ܬܣܬܩܒܠ ܠܗ<EOS> ܒܗܿ ܒܗܕܐ ܒܛܟܣܐ ܕܡܘܬܐ<EOS>ܗܘܐ݀ ܬܪ̈ܬܝܢ ܐܢܝܢ ܓܝܪ ܫܪܟܢ ܒܫܘܠܡܐ݀ ܕܐܘ ܠܚܒܐ ܘܠܐܒܕܢܐ ܢܫܠܡܗ ܠܟܠܗ݀ ܘܕܟܠܗ ܐܝܓܘܢܐ<EOS>ܡܦܩܢܐ ܕܡܢ ܥܠܡܐ ܕܒܗܬܬܐ ܢܥܒܕ ܐܘ ܕܡܝܬܪ ܗܘ ܡܢ ܡܘܬܐ ܠܗ ܠܗܿܘ ܢܚܘܐ ܘܒܚܝܠܐ ܐܠܗܝܐ<EOS>ܠܡܝܘܬܐ ܠܐ ܡܝܘܬܐ ܢܩܝܡ<EOS> ܩܕܡܝܬܐ ܗܟܝܠ ܠܐ ܗܘܬ ܕܝܠܗ ܕܫܘܪܝܐ݀ ܠܐ ܗܘܬ ܓܝܪ ܕܢܘܪܐ ܕܬܩܪ<EOS>ܘܐܦܠܐ ܕܢܘܗܪܐ ܕܢܚܫܟ<EOS> ܗܟܐ ܘܐܦ ܠܐ ܕܚܝ̈ܐ ܕܢܡܝܬܘܢܿ ܘܐܦܠܐ ܕܡܠܬܐ<EOS>ܐܠܗܐ<EOS> ܕܕܠܐ ܒܘܠܝܬܐ ܢܣܥܘܪ<EOS>ܐܝܕܐ ܗܟܝܠ ܡܠܬܐ ܐܝܬ ܗܘܬ ܠܗ ܠܗܿܘ ܕܡܫܬܘܕܐ ܗܘܐ ܚܝ̈ܐ<EOS>ܠܐܚܪ̈ܢܐ݀ ܕܡܢ ܡܐܢܗ ܢܗܡܐ ܟܕ ܡܬܚܒܠ ܘܠܨܠܡܗ ܠܐܒܕܢܐ ܢܫܠܡ<EOS> ܘܠܬܪܓܡܢܐ ܕܐܠܗܘܬܗ ܠܚܘܒܠܐ<EOS>ܕܡܘܬܐ ܢܬܠ݀ ܠܗܿܘ ܕܩܿܕܡ ܡܠܼܟ ܠܓܘܣ̈ܢܘܗܝ ܚܝ̈ܐ ܕܠܐ ܡܝ̈ܬܝܢ<EOS> ܡܕܝܢ ܗܿܝ ܕܬܪ̈ܬܝܢ ܐܠܨܐ<EOS>ܗܘܬ<EOS> ܐܡܪܢ ܕܝܢ ܗܕܐ ܢܚܘܐ ܕܡܝܬܪ ܗܘ ܡܢ ܡܘܬܐ<EOS> ܘܐܝܟܢܐ ܗܟܝܠ ܘܠܐ ܗܘܐ ܕܢܥܒܕܝܗ ܗܕܐ<EOS>ܟܣܝܐܝܬ ܟܝ ܘܒܓܢܘܒܬܐ<EOS> ܐܘ ܓܠܝܐܝܬ ܩܕܡ ܟܠ ܐܢܫ ܘܕܢܝܚܐܝܬ<EOS> ܐܠܐ ܐܠܘ ܡܛܫܝܐܝܬ ܘܟܣܝܐܝܬ<EOS>ܐܣܬܥܼܪ ܗܘܐ ܗܢܐ ܥܒܿܕܐ<EOS> ܘܠܐܢܫ ܠܐ ܐܬܝܕܥ ܗܘܐ<EOS> ܠܐܢܫ ܠܐ ܡܗܢܐ ܗܘܐ<EOS> ܘܕܐܬܟܼܪܙ ܕܝܢ<EOS>ܘܐܫܬܡܼܥ ܠܟܠ ܐܢܫ ܠܟܘܠܗܘܢ ܒܢ̈ܝ ܐܢܫܐ ܥܘܕܪܢܐ ܕܡܢ ܬܕܡܘܪܬܐ ܝܗܒ݀ ܫܦܝܪ ܗܟܝܠ ܡܛܠ<EOS>ܕܘܿܠܐ ܗܘܐ ܕܢܚܘܐ ܕܡܝܬܪ ܗܘ ܡܐܢܗ ܡܢ ܡܘܬܐ݀ ܘܗܼܝ ܗܕܐ ܢܣܥܘܪ݀ ܠܐ ܗܘܐ ܟܣܝܐܝܬ ܐܠܐ ܩܕܡ<EOS>ܥܝ̈ܢܐ ܕܒܢ̈ܝ ܐܢܫܐ ܠܐ ܥܪܩ ܡܢ ܡܘܬܐ ܗܼܘܐ ܗܘܐ ܠܗ ܓܝܪ ܐܪܗܝܒܐ ܘܡܣܬܒܪ ܗܘܐ ܕܒܨܝܪ ܗܘܐ<EOS>ܡܢ ܡܘܬܐ<EOS> ܘܗܼܝ ܗܕܐ ܢܣܥܘܪ݀ ܠܐ ܗܘܐ ܠܗ ܓܝܪ ܐܪܗܝܒܐ ܘܡܣܬܒܪ ܗܘܐ ܕܒܨܝܪ ܗܘ ܡܢ ܡܘܬܐ<EOS>ܒܝܕ ܕܝܢ ܬܟܬܘܫܗ ܕܥܡ ܡܘܬܐ ܐܝܟ ܕܥܡ ܒܥܠ ܕܪܗ݀ ܠܡܝܘܬܐ ܠܐ ܡܝܘܬܐ ܐܩܝܼܡ ܘܐܝܓܘܢܐ ܐܚܪܢܐ<EOS>ܗܢܐ ܕܚܠܦ ܦܘܪܩܢܐ ܕܟܠ ܘܚܝ̈ܐ݀ ܕܠܐ ܡܝܬܝܢ ܩܒܠ<EOS> ܗܘ ܓܝܪ ܩܕܡܝܐ ܠܘܩܒܠ ܕܝ̈ܘܐ ܐܣܬܥܪ ܗܘܐ<EOS>ܠܣܘܚܦܐ ܕܛܥܝܘܬܐ ܕܐܠܗ̈ܐ ܣܓܝ̈ܐܐ<EOS> ܕܟܕ ܫܪܝ ܗܘܐ ܕܢܬܝܕܥ ܒܝܬ ܒܢ̈ܝ ܐܢܫܐ<EOS> ܘܥܬܝܕ ܗܘܐ<EOS>ܕܒܥܓܠ ܢܬܟܪܟ ܒܫܚܪ̈ܐ ܕܒܢ̈ܝ ܐܢܫܐ ܡܝܬܪܐܝܬ ܐܬܚܼܙܝܬ ܠܗ ܕܐܠܨܐ ܕܩܕܡ ܟܠ ܠܒܥܠܕ̈ܒܒܐ<EOS>ܘܠܣ̈ܢܐܐ ܕܒܢ̈ܝ ܐܢܫܐ ܠܗܘܢ ܠܗܿܢܘܢ ܕܡܢ ܩܕܝܡ ܙܐܦܢܐܝܬ ܐܠܗ̈ܐ ܐܣܬܒܼܪܘ ܐܝܟ ܕܠܪ̈ܫܢܝܗܿ<EOS>ܕܒܝܼܫܬܐ<EOS> ܘܚܝ̈ܘܬܐ ܒܥܪܝܪܬܐ ܢܛܪܘܕ ܡܢ ܕܘܟܬܗ ܕܝܢ ܠܐܪܥܐ ܕܒܥܠܕ̈ܒܒܐ ܘܕܣ̈ܢܐܐ ܕܒܪܗ<EOS>ܠܡܐܢܗ ܗܘ ܡܠܬܐ ܕܐܠܗܐ ܗܝ ܕܩܪܝܗ ܡ̈ܠܐ ܕܐܪܙܐ ܚܘܪܒܐ ܕܡܢ ܛܒ̈ܬܐ ܘܬܡܢ ܐܪ̈ܒܥܝܢ ܐܝܡ̈ܡܝܢ<EOS>ܘܠܝ̈ܠܘܬܐ ܕܐܟܘܬܗܘܢ ܥܒܕ ܘܣܥܪ ܗܠܝܢ ܕܚܕ ܡܢ ܡܝ̈ܘܬܐ ܠܐ ܝܕܥ ܐܦ ܠܐ ܥܝܢܐ ܕܒܢ̈ܝ ܐܢܫܐ<EOS>ܚܼܡܙܬ ܣܗܕ̈ܘܬܐ ܕܝܢ ܕܢܒܝ̈ܘܬܐ ܡܠܦܢ݀ ܕܠܗܿܢܝܢ ܡܦܩ̈ܢܐ ܕܡܟܬܒܢ̈ܘܬܐ ܕܢܒܝܘ̈ܬܐ ܫܿܠܡ<EOS>ܕܒܗܝܢ ܟܬܝܒ ܕܝܫܘܥ ܠܡ ܡܬܕܒܪ ܗܘܐ ܒܪܘܚܐ ܕܩܘܕܫܐ ܠܡܕܒܪܐ ܕܢܬܢܣܐ ܡܢ ܣܛܢܐ<EOS> ܘܗܼܘܐ ܬܡܢ<EOS>ܐܪ̈ܒܥܝܢ ܐܝܡ̈ܡܝܢ ܘܐܪ̈ܒܥܝܢ ܠܝ̈ܠܘܢܿ ܘܗܼܘܐ ܥܡ ܚܝ̈ܘܬܐ<EOS> ܘܐܝܠܝܢ ܐܢܝܢ<EOS>ܗܠܝܢ<EOS> ܐܠܐ ܪ̈ܫܢܐ ܕܕ̈ܝܘܐ ܕܠܗܘܢ ܒܐܣܟܡܐ ܕܦܠܐܬܐ ܓܪܣܐ ܘܚܪܡܢܐ ܘܐܪܝܐ ܘܬܢܝܢܐ ܡܛܠ<EOS>ܕܡܘܬܐ ܕܒܝܫܘܬܗܘܢ ܪܘܚܞܐ ܩܕܝܫܬܐ ܒܦܪܨܘܦܗ<EOS> ܗܟܢܐ ܐܡܪܐ ܗܘܬ ܘܡܫܡܗܐ<EOS> ܕܥܠ ܓܪܣܐ ܘܥܠ<EOS>ܚܪܡܢܐ ܬܕܪܘܟ<EOS> ܘܬܕܘܫ ܐܪܝܐ ܘܬܢܝܢܐ<EOS> ܘܐܚܪ̈ܢܝܬܐ ܕܝܢ ܗܠܝܢ ܕܐܣܬܥܼܪ ܒܡܕܒܪܐ݀ ܡܒܕܩܐ ܗܘܬ<EOS>ܗܼܝ ܡܠܬܐ ܟ ܕܐܡܿܪܐ ܗܟܢܐ ܒܦܪܨܘܦܐ ܕܡܐܢܐ ܕܫܩܠ݀ ܕܒܙܝܢܐ ܬܚܕܪܟ ܩܫܬܗ<EOS> ܘܠܐ ܬܕܚܠ ܡܢ<EOS>ܕܚܠܬ ܕܠܠܝܐ ܘܡܢ ܓܐܪܐ ܕܦܪܚ ܒܐܝܡܡܐ ܘܡܢ ܨܒܝܘܬܐ ܕܡܗܠܟܐ ܒܚܫܘܟܐ<EOS> ܘܡܢ ܪܘܚܐ ܕܫܝܕܐ<EOS>ܒܛܗܪܐ<EOS> ܢܦܠܘܢ ܡܢ ܣܛܪܟ ܐܠܦ̈ܐ ܘܪ̈ܒܘܬܐ ܡܢ ܝܡܝܢܟ<EOS> ܘܠܘܬܟ ܠܐ ܢܬܩܪܒܘܢܿ<EOS>ܢܘ<EOS> ܗܠܝܢ ܒܦ̈ܠܐܬܐ ܘܒܐܪ̈ܙܐ ܡܬܐܡܪܢ ܗܘܝ<EOS> ܥܠ ܐܝܓܘܢܐ ܕܒܡܕܒܪܐ<EOS> ܕܗܿܘܐ<EOS>ܠܡܐܢܐ ܕܦܘܪܩܢܐ ܕܥܡ ܪ̈ܘܚܐ ܕܠܐ ܡܬܚܙܝܢ݀ ܠܝ̈ܠܘܬܐ ܗܟܝܠ ܗܠܝܢ ܟܠܗܘܢ ܘܐܝܡ̈ܡܐ ܕܐܟܘܬܗܘܢ<EOS>ܐܬܟܬܼܫ ܥܡ ܟܘܠܗ ܓܢܣܐ ܕܬܚܝܬ ܐܐܪ ܘܠܗ ܠܗܢܐ ܠܐ ܗܘܐ ܠܢܗܘܓܪܐ ܛܪܕܗ ܗܘ ܡܠܬܐ ܕܐܠܗܐ<EOS>ܘܠܟܠܗ ܟܢܫܐ ܕܒܥܠܕ̈ܒܒܐ ܪܕܦ݀ ܠܐ ܗܘܐ ܐܝܟ ܐܠܗܐ ܒܚܝܠܐ ܕܠܐ ܓܫܘܡ ܥܪܛܠܝܐ<EOS> ܐܠܐ ܒܝܕ<EOS>ܦܓܪܐ ܕܫܩܼܠ<EOS> ܡܿܛܠ ܕܡܢ ܩܕܝܡ ܟܘܠܗ ܓܢܣܐ ܕܒܢ̈ܝ ܐܢܫܐ ܠܗܘܢ ܠܗܠܝܢ ܐܝܟ ܕܠܐܠܗ̈ܐ ܡܫܥܒܼܕ<EOS>ܗܘܐ<EOS> ܕܡܛܠ ܗܕܐ ܝܬܝܪܐܝܬ ܠܗ ܠܗܢܐ ܟܠܗܝܢ ܫܪ̈ܒܬܐ ܕܕܝ̈ܘܐ ܫܥܒܕ ܡܛܠ ܓܝܪ ܕܘܿܠܐ ܗܘܐ<EOS>ܕܠܗܿܘ ܕܐܙܕܟܼܝ ܗܘܐ<EOS> ܘܠܒܥܠܕ̈ܒܒܘܗܝ ܠܐ ܬܪܝܨܐܝܬ ܡܫܥܒܼܕ ܗܘ<EOS>ܐ<EOS> ܠܐ ܗܘܐ ܒܠܚܘܕ ܡܚܪܐܐ<EOS>ܐܠܐ ܐܦ ܙܟܝܐ ܕܒܥܠܕ̈ܒܒܘܗܝ ܠܐ ܬܪܝܨܐܝܬ ܡܫܥܒܼܕ ܗܘܐ<EOS> ܠܐ ܗܘܐ ܒܠܚܘܕ ܡܚܪܪܐ<EOS> ܐܠܐ ܐܦ<EOS>ܙܟܝܐ ܕܒܥܠܕ̈ܒܒܘܗܝ ܢܥܒܕܝܘܗܝ<EOS> ܘܢܚܘܐ ܕܡܝܬܪ ܗܘ ܪܚܡܗ ܡܢ ܕܝ̈ܘܐ ܗܿܢܘܢ ܕܡܢ ܩܕܝܡ<EOS>ܡܣܬܒܪܝܢ ܗܘܘ ܐܠܗ̈ܐ ܗܿܘ ܕܒܨܠܡܗ ܘܒܕܡܘܬܗ ܥܿܒܼܕܗ ܡܛܠ ܫܘܬܦܘܬܗܿ ܕܡܠܬܐ ܐܝܟ ܕܟܬܝܒ<EOS>ܒܡ̈ܠܐ ܕܪܐܙܐ<EOS>ܢܙ<EOS> ܡܛܠ ܗܟܝܠ ܕܐܝܓܘܢܐ ܕܠܘܩܒܠ ܗܠܝܢ ܫܠܡ ܗܘܐ<EOS> ܣܠܼܩ ܗܘܐ ܡܟܝܠ ܠܒܝܫ<EOS>ܙܟܘܬܐ ܦܪܘܩܐ ܕܟܠܢ݀ ܘܐܬܐ ܠܥܘܡܪܐ ܕܒܝܬ ܒܢ̈ܝ ܐܢܫܐ<EOS> ܘܡܚܼܪܪ ܗܘܐ ܢܦܫ̈ܬܗܘܢ ܟܕ ܫܪܐ<EOS>ܠܗܝܢ ܡܢ ܐܣܘܪ̈ܐ ܕܕܝ̈ܘܐ݀ ܘܟܕ ܓܼܠܐ ܠܬܠܡܝܕ̈ܘܗܝ ܗܿܢܝܢ ܟܣܝ̈ܬܐ ܐܚܞܪ̈ܢܝܬܐ<EOS> ܘܗܿܢܝܢ<EOS>ܕܣܥܼܪ ܠܘܩܒܠ ܒܥܠܕ̈ܒܒܐ ܕܠܐ ܡܬܚܙܝܢ ܘܐܡܿܪ ܗܟܢܐ ܘܡܩܝܡ ܐܬܠܒܒܘ ܐܢܐ ܙܟܝܬܗ ܠܥܠܡܐ<EOS>ܘܐܣܟܡܐ ܕܙܟܘܬܗ ܐܠܦ݀ ܒܝܕ ܗܠܝܢ ܕܠܬܠܡܝܕ̈ܘܗܝ ܒܦ̈ܠܐܬܐ ܐܡܼܪ ܕܠܐ ܐܢܫ<EOS>ܡܫܟܚ ܕܢܥܘܠ ܠܒܝܬܗ ܕܚܣܝܢܐ ܘܢܚܛܘܦ ܡܐܢ̈ܘܗܝ ܐܠܐ ܐܢ ܠܘܩܕܡ ܢܐܣܪܗ ܠܚܣܝܢܐ ܘܗܝܕܝܢ ܐܦ<EOS>ܒܝܬܗ ܢܒܘܙ݀ ܐܣܪܗ ܗܟܝܠ ܠܚܣܝܢܐ ܘܛܪܕܗ ܠܟܠܗ ܓܢܣܐ ܕܕܝ̈ܘܐ݀ ܘܒܪ ܫܥܬܗ ܢܦܫ̈ܬܐ ܕܒܢ̈ܝ<EOS>ܐܢܫܐ ܕܝܠܗ ܥܒܕ ܗܘܐ<EOS> ܕܡܢ ܡܪܝܪܘܬܐ ܘܡܢ ܥܒܕܘܬܐ ܕܐܠܗ̈ܐ ܣܓܝ̈ܐܐ<EOS> ܘܡܢ ܛܥܝܘܬܐ ܡܚܼܪܪ<EOS>ܗܘܐ ܠܗܝܢ ܐܠܐ ܗܢܐ ܐܝܓܘܢܗ ܩܕܡܝܐ ܕܠܘܩܒܠ ܕܝ̈ܘܐ<EOS> ܐܫܬܠܼܡ ܗܘܐ ܒܫܘܪܝܐ ܕܓܠܝܢܗ ܕܒܝܬ<EOS>ܒܢ̈ܝ ܐܢܫܐ<EOS> ܗܼܘ ܕܝܢ ܐܚܪܝܐ ܐܝܬܘܗܝ ܫܪܝܐ ܕܐܘܚܕܢܗ ܕܡܘܬܐ݀ ܘܠܐ ܗܘܐ ܓܝܪ ܕܗܿܘ ܕܗܘܐ<EOS>ܡܝܬܪܐ ܡܢ ܠܐ ܐܠܗ<EOS> ܘܡܢ ܛܥܝܘܬܐ ܕܕܝ̈ܘܐ<EOS> ܘܠܡܠܬܐ ܐܠܗܐ ܐܬܢܩܦ݀ ܕܐܝܩܪܐ ܕܫ݀ܘܐ ܠܗܢܐ<EOS>ܥܒܕܗ ܢܩܒܠ ܙܟܘܬܐ ܕܠܘܩܠ ܡܘܬܐ<EOS> ܗܼܢܘܢ ܓܝܪ ܫܐܕ̈ܐ ܕܟܢܝܫܝܢ ܗܘܘ ܠܩܒܠܗ ܘܪܫܗܘܢ ܕܝܠܗܘܢ<EOS>ܕܗܠܝܢ ܐܟܚܕܐ ܥܡ ܪ̈ܘܚܞܐ ܕܥܡܗܘܢ ܕܒܐܐܪ ܕܥܠ ܐܪܥܐ<EOS> ܟܕ ܠܐ ܡܬܚܙܝܢ ܠܥܝ̈ܢܐ ܕܡܝ̈ܘܬܐ<EOS>ܡܕܝܪ̈ܝܢ ܒܬܟܬܘܫܗ ܩܕܡܝܐ ܚܨܗܘܢ ܐܫܠܼܡܘ ܘܠܐܬܠܣܐ ܕܬܪ̈ܝܢ ܚܝܪܝܢ ܗܘܘ<EOS> ܟܕ ܡܩܿܘܼܝܢ<EOS>ܠܡܦܝܢܗ ܐܚܪܝܐ ܕܡܢ ܥܠܡܐ<EOS> ܘܠܥܘܢܕܢܗ ܕܡܝܘܬܐ ܕܒܕܡܘܬܐ ܕܟܠܗܘܢ ܒܢ̈ܝ ܐܢܫܐ ܗܘܐ ܡܣܟܝܢ<EOS>ܗܘܘ݀ ܠܐ ܓܝܪ ܣܒܲܪܘ ܕܡܢ ܡܬܘܡ ܟܝܢܐ ܡܝܘܬܐ ܗܘܐ ܕܡܝܬܝܪ ܡܢ ܡܘܬܐ ܘܡܘܬܐ ܐܝܬܘܗܝ ܡܿܠܟܐ<EOS>ܕܓܘܐ ܕܟܠ<EOS> ܕܗܿܢܘܢ ܕܚܕܐ ܙܒܢ ܐܬܢܣܼܝܘ ܒܝܠܕܐ ܕܡܝ̈ܘܬܐ݀ ܐܠܐ ܗܼܢܘܢ ܣܒܪܘ ܕܡܢ ܟܠ ܒܝ̈ܫܢ<EOS>ܗܢܐ ܗܘ ܕܠܐ ܐܢܫ ܥܪܩ ܡܢܗ ܘܠܐ ܡܫܢܐ<EOS> ܗܿܘ ܕܝܢ ܕܡܢ ܒܬܪ ܢܝܫܐ ܕܙܟܘܬܐ ܩܕܡܝܐ ܕܠܘܩܒܠ<EOS>ܕܝ̈ܘܐ<EOS> ܒܥܓܠ ܐܦ ܠܘܩܒܠ ܡܘܬܐ ܡܬܟܬܫܼ ܗܘܐ<EOS> ܐܟܙܢܐ ܕܝܢ ܕܐܠܘ ܐܢܫ ܨܿܒܐ ܗܘܐ ܕܢܚܘܐ ܡܐܢܐ<EOS>ܕܠܐ ܝܩܕ݀ ܘܬܡܝܬܝܪ ܗܘ ܟܝܢܗ ܡܢ ܢܘܪܐ݀ ܠܐ ܗܘܐ ܐܚܪܢܝܐܝܬ ܗܕܐ ܬܕܡܘܪܬܐ ܡܩܝܡ ܗܘܐ ܐܠܐ<EOS>ܕܟܕ ܢܿܫܠܡܗ ܠܢܘܪܐ ܠܗܿܘ ܕܐܚܝܕ ܒܐܝܕܗ ܘܒܬܪܟܢ ܢܣܒܝܘܗܝ ܡܢ ܢܘܪܐ ܟܕ ܫ݀ܠܡ ܘܠܐ ܡܚܒܠ<EOS>ܐܟܘܬܗܿ<EOS> ܕܗܕܐ ܘܐܦ ܡܠܬܗ ܕܐܠܗܐ ܡܝܚܢܝܬܐ ܕܟܠ݀ ܠܡܐܢܐ ܡܝܘܬܐ ܕܐܬܚܫܼܚ ܒܗ ܠܦܘܪܩܢܐ ܒܝܬ<EOS>ܒܢ̈ܝ ܐܢܫܐ ܨܒܼܐ ܕܢܘܕܥ ܕܡܝܬܝܪ ܗܘ ܡܢ ܡܘܬܐ ܘܢܚܘܐ ܕܫܘܬܦܗ ܠܚܝ̈ܐ ܕܝܠܗ݀ ܘܠܠܐ ܡܝܘܬܘܬܐ<EOS>ܫܦܝܪ ܘܡܝܬܪܐܝܬ ܐܝܟ ܕܚܫܚ ܡܕܒܪ ܗܘܐ ܠܗܿ ܠܨܒܘܬܐ ܘܠܦܓܪܐ ܙܒܢܐ ܙܥܘܪܐ ܐܪܦܝܗܿ ܘܠܡܝܘܬܐ<EOS>ܠܡܘܬܐ ܐܫܠܼܡ ܠܡܣܟܢܘܬܐ ܕܟܝܢܗ݀ ܘܬܘܒ ܠܐ ܗܘܐ ܠܢܘܓܪܐ ܠܗ ܠܗܿܘ ܡܢ ܡܘܬܐ ܐܪܝܡܗ ܠܬܚܘܝܬܐ ܕܚܝܠܐ ܐܠܗܝܐ ܕܒܐܝܕܗ ܚܝ̈ܐ ܕܠܥܠܡ ܕܐܬܟܼܪܙܘ ܡܢܗ ܕܡܝܬܝܪܢ<EOS>ܐܢܘܢ ܡܢ ܟܠ ܡܘ̈ܬܝܢ ܚܿܘܝ<EOS>ܢܚ<EOS> ܥܠܬܐ ܗܟܝܠ ܩܕܡܝܬܐ ܐܝܬܝܗܿ ܗܕܐ ܕܬܪ̈ܬܝܢ ܕܝܢ ܗܕܐ ܬܚܘܼܝܬܐ ܕܒܦܓܪܐ<EOS>ܥܡܪ ܚܝܠܐ ܐܠܗܝܐ݀ ܡܛ ܠܓܝܪ ܕܡܢ ܩܕܝܡ ܠܗܿܢܘܢ ܕܐܙܕܟܼܝܘ ܡܢ ܡܘܬܐ ܠܒܢ̈ܝ ܐܢܫܐ ܡܝ̈ܘܬܐ<EOS>ܒܫܪܪܐ ܕܚܪܬܐ ܕܓܘܐ ܐܬܚܼܙܝܬ ܒܗܘܢܿ ܐܠܗ̈ܐ ܥܿܒܕܝܢ ܗܘܘ ܠܗܘܢ ܒܢ̈ܝ ܐܢܫܐ<EOS> ܘܗܪܘܐܣ<EOS>ܘܐܠܗ̈ܐ ܡܫܡܗܝܢ ܗܘܘ ܠܗܿܢܘܢ ܕܡܢ ܡܘܬܐ ܐܚܝܕܝܢ ܗܘܘ ܒܗ<EOS> ܒܗܕܐ ܫܦܝܪ ܚܿܘܼܝ ܢܦܫܗ<EOS> ܘܡܛܠ<EOS>ܗܕܐ ܥܠܬܐ ܗܼܘ ܡܪܚܡܢܐ ܡܠܬܗ ܕܐܠܗܐ ܟܝܢܐ ܕܡܝܬܪ ܡܢ ܡܘܬܐ ܠܒܢ̈ܝ ܐܢܫܐ ܚܿܘܝ<EOS> ܘܠܗ<EOS>ܠܡܝܘܬܐ ܡܢ ܒܬܪ ܫܪܝܗ ܠܚܝ̈ܐ ܬܢܝ̈ܢܐ ܐܝܬܝܗܿ ܘܢܝܫܐ ܕܙܟܘܬܐ ܕܚܝ̈ܐ ܕܠܐ ܡܝܬܼܝܢ ܕܠܘܩܒܠ<EOS>ܡܘܬܐ ܠܟܘܠ ܐܢܫ ܐܫܠܼܡ ܕܢܚܙܘܢ ܘܕܒܠܚܘܕ ܒܗܐܢ ܕܐܝܬܘܗܝ ܐܠܗܐ ܫܕܪܪܐ<EOS> ܒܡܘܬܐ ܡܠܦ ܕܢܘܕܘܢ<EOS>ܗܿܘ ܕܟܠܝܠ ܙܟܘܬܐ ܕܠܘܩܒܠ ܡܬܘܐ ܒܪܫܗ ܐܣܼܪ<EOS>ܢܛ<EOS> ܥܠܬܐ ܕܝܢ ܕܬܠܬ ܕܡܘܬܐ ܦܘܪܩܢܐ ܐܝܬܝܗܿ ܗܕܐ ܕܒܡ̈ܠܐ ܟܣܝ̈ܬܐ ܐܝܬܝܗܿ<EOS>ܘܐܝܠܝܢ ܐܢܝܢ ܗܠܝܢ ܕܒ̈ܚܐ ܕܚܠܦ ܕܡ̈ܟܐ ܕܟܠܗܘܢ ܒܢ̈ܝ ܐܢܫܐ ܡܬܩܛܠ ܗܘܐ ܕܒܚܐ ܡܗܦܟܢܐ ܕܡܢ<EOS>ܛܥܝܘܬܐ ܕܕܝ̈ܘܐ ܕܒܚܐ ܗܟܝܠ ܚܕ ܘܩܘܪܒܢܐ ܪܒܐ ܘܕܡܝܬܪ ܡܢ ܟܠ ܕܒܚ̈ܝܢ ܦܓܪܐ ܕܦܪܘܩܢ<EOS>ܕܒܕܡܘܬ ܐܡܪܐ ܕܚܠܦ ܟܠܗ ܓܢܣܐ ܕܒܢ̈ܝ ܐܢܫܐ ܐܬܕܒܼܚ ܘܕܟܘܠܗܘܢ ܥܡ̈ܡܐ݀ ܗܿܢܘܢ ܕܒܪܘܫܥܐ<EOS>ܕܐܒܘܗ̈ܝܗܘܢ ܕܛܥܝܘܬܐ ܕܕ̈ܝܘܐ ܐܚܼܝܕܝܼܢ ܗܘܘ<EOS> ܚܠܦ ܢܦܫ̈ܬܗܘܢ ܣܠܩ<EOS> ܘܟܠܗ ܡܟܝܠ ܚܝܠܐ<EOS>ܕܕ̈ܝܘܐ ܕܠܐ ܕܟܐ ܘܠܐ ܩܕܝܫ ܡܣܬܚܼܦ ܗܘܐ ܘܡܫܬܪܝܐ ܗܘܬ ܘܡܬܚܒܠܐ ܡܢ ܕܘܟܬܗܿ ܒܚܝܠܐ<EOS>ܡܝܬܪܐ݀ ܟܠܗܿ ܛܥܝܘܬܐ ܣܪܝܩܬܐ ܘܐܪܥܢܝܬܐ݀ ܗܿܘ ܗܟܝܠ ܕܡܢ ܒܢ̈ܝ ܐܢܫܐ ܕܒܚܐ ܕܦܘܪܩܢܐ ܗܘ<EOS>ܡܐܢܐ ܦܓܪܢܐ ܕܝܠܗ ܕܡܠܬܐ ܐܠܗܐ݀ ܚܠܦ ܕܡ̈ܟܐ ܕܟܠܗܘܢ ܒܢ̈ܝ ܐܢܫܐ ܡܬܕܒܚ ܗܘܐ ܘܗܢܐ ܗܘܐ<EOS>ܕܝܢ ܗܿܘ ܕܒܡܐܟܠ ܩܪܨܐ ܕܒܢ̈ܝ ܐܢܫܐ ܕܒܚܐ ܠܡܘܬܐ ܐܫܬܠܡ ܕܥܠܘܗܝ ܒܢ̈ܬ ܩ̈ܠܐ ܕܡ̈ܠܐ<EOS>ܐܠܗܝ̈ܬܐ ܩܿܥܼܝܢ ܒܙܒܢ ܟܕ ܐܡܪܢ ܗܟܢܐ<EOS> ܗܐ ܐܡܪܗ ܕܐܠܗܐ݀ ܗܐ ܡܢ ܕܫܩܠ ܚܛܝܬܗ ܕܥܠܡܐ<EOS>ܘܒܙܒܢ ܕܝܢ ܟܕ ܡܩܕܡܢ ܡܟܪܙܢ ܗܟܢܐ ܕܐܝܟ ܐܡܪܐ ܠܢܟܣܬܐ ܐܬܕܒܪ݀ ܘܐܝܟ<EOS>ܢܩܝܐ ܩܕܡ ܓܙܘܙܐ ܫܬܝܩ ܗܘܐ<EOS> ܘܗܼܝ ܥܠܬܐ ܡܠܦܐ ܟܕ ܐܡܪܐ ܫܪܝܪܐܝܬ ܚܫ̈ܝܢ ܗܼܘ ܣܝܒܪ<EOS>ܘܟܐܒ̈ܝܢ ܗܼܘ ܣܒܼܠ ܘܐܢܚܢܢ ܚܫܒܢܼܝܗܝ ܟܬܝܫܐ ܘܡܡܚܝܐ ܕܐܠܗܐ ܘܡܡܟܟܐ<EOS> ܗܼܘ ܡܬܩܛܠ ܡܛܠ<EOS>ܚܛܗ̈ܝܢ<EOS> ܘܡܬܡܟܟ ܡܛܠ ܥܘܠܢ<EOS> ܡܪܕܘܬܐ ܕܫܠܡܢ ܥܠܘܗܝ݀ ܘܒܫܘܡ̈ܬܗ ܢܬܐܣܐ݀ ܟܠܢ ܐܝܟ ܥܢܐ<EOS>ܛܥܼܝܢ݀ ܘܐܢܫ ܠܣܛܪܗ ܦܢܼܝܢ<EOS> ܘܡܪܝܐ ܐܦܓܥ ܗ ܚ̈ܛܗܐ ܕܟܠܢ݀ ܗܿܘ ܡܐܢܐ ܗܟܝܠ ܓܦܢܪܐ ܕܡܠܬܐ<EOS>ܕܐܠܗܐ ܡܛܠ ܗܠܝܢ ܥܠ̈ܬܐ ܡܬܕܒܚ ܗܘ<EOS> ܗܼܘ ܕܝܢ ܟܗܢܐ ܪܒܐ<EOS> ܗܿܘ ܕܠܐܠܗܐ ܡܿܠܟܐ ܕܟܠ ܘܡܪܐ<EOS>ܕܟܠ ܡܟܗܢܿ ܐܚܪܢܐ ܗܘ ܠܒܪ ܡܢ ܕܒܚܐ ܡܠܬܐ ܕܐܠܗܐ ܘܚܝܠܐ ܕܐܠܗܐ ܘܚܟܡܬܐ ܕܐܠܗܐ<EOS> ܘܠܗ<EOS>ܠܡܝܘܬܐ ܠܐ ܗܘܐ ܠܢܘܓܪܐ ܥܠܝܗ ܡܢ ܡܘܬܐ ܘܠܗ ܠܗܢܐ ܪܫܝܬܐ ܕܦܘܪܩܢܐ ܕܟܠܢ ܘܕܚܝ̈ܐ ܕܠܘܬ<EOS>ܐܠܗܐ ܕܠܐ ܡܝܬܝܢ ܒܫܘܬܦܘܬܐ ܐܩܝܡ<EOS> ܘܢܝܫܐ ܠܒܝܫ ܒܙܟܘܬܐ ܕܠܘܩܒܠ ܡܘܬܐ݀ ܘܠܘܩܒܠ ܣܘܥܪ̈ܢܐ<EOS>ܕܕܝ̈ܘܐ ܘܗܿܢܝܢ ܕܕܒܚܐ ܕܒܢ̈ܝ ܐܢܫܐ ܐܩܝܡ ܕܡܢܗܕܐ ܐܬܣܼܝܡ ܠܗ ܘܐܦ ܫܡܐ ܕܡܫܝܚܐ ܕܒܝܬ<EOS>ܥܒܪ̈ܝܐ ܒܗܢܐ ܐܣܟܡܐ ܕܪܒ ܟܗ̈ܢܐ ܢܦܼܩ ܬܪ̈ܝܗܘܢ ܗܟܝܠ ܫܡ̈ܗܐ ܩܒܠ݀ ܕܕܒ̈ܚܐ ܕܦܘܪܩܢܐ ܫܡ<EOS>ܕܝܫܘܥ ܡܘܕܥ ܘܪܕܪܒ ܟܗ̈ܢܐ ܡܠܬܐ ܕܐܠܗܐ ܗܿܘ ܕܚܠܦ ܟܠܢ ܡܟܗܢ ܥܝܕܐ ܕܥܒܪ̈ܝܐ ܥܠ ܡܫܝܚܐ<EOS>ܡܒܕܩ<EOS>ܣ<EOS> ܒܬܪ ܗܠܝܢ ܕܐܬܐܡܼܪ ܘܐܦ ܐܚܪܬܐ ܥܠܬܐ ܪܒܬܐ ܐܝܬ ܕܡܘܬܐ ܦܘܪܩܢܐ ܗܕܐ<EOS>ܕܡܬܐܡܪܐ<EOS> ܡܛܘܠ ܓܝܪ ܕܠܗܘܢ ܠܬܠܡܝܕ̈ܘܗܝ ܒܥܝܢ̈ܝܗܘܢ ܐܠܨܐ ܗܘܬ ܕܢܚܙܘܢ ܚ̈ܝܐ ܕܡܢ ܒܬܪ<EOS>ܡܘܬܐ ܝܠܕܐ ܬܢܝܢܐ ܓܠܝܐܝܬ ܕܥܠܘܗܝ ܣܒܪܗܘܢ ܕܢܬܠܘܢ ܡܠܦ ܗܘܐ ܘܡܛܠܬܗ ܐܦ ܡܓܪܓܼ ܗܘܐ ܠܗܘܢ<EOS>ܕܢܚܣܡܢܘܢ ܒܢܝܪܐ ܕܟܐܢܘܬܐ<EOS> ܫܦܝܪ ܗܕܐ ܕܢܚܙܘܢ ܒܥܝܢ̈ܝܗܘܢ ܐܫܠܡ ܠܗܘܢ݀ ܘܠܐ ܗܘܐ ܠܗܘܢ<EOS>ܓܝܪ ܠܗܿܢܘܢ ܕܥܬܝܕܝܢ ܕܢܬܩܪܒܘܢ ܠܥܘܡܪܐ ܕܟܐܢܘܬܐ ܕܩܕܡ ܟ ܠܗܢܐ ܝܘܠܦܢܐ ܕܐܠܨܐ ܕܒܝܕ<EOS>ܚܙܬܐ ܓܠܝܬܐ ܢܩܒܠܘܢܿ ܘܝܬܝܪ ܡܢ ܣܓܝ ܠܗܿܢܘܢ ܕܥܬܝܕܝܢ ܗܘܘ ܕܒܥܓܠ ܒܟܘܠܗܿ ܒܪܝܬܐ<EOS>ܢܟܪܙܘܢܗܿ ܘܐܝܕܥܬܐ ܕܐܠܗܐ ܕܐܬܝܼܗܒܬ ܡܢܗ ܠܟܠܗܘܢ ܥܡ̈ܡܐ ܒܝܬ ܟܠܗܘܢ ܒܢ̈ܝ ܐܢܫܐ ܢܕܢܚܘܢ<EOS>ܕܗܼܢܘܢ ܗܠܝܢ ܦܝܣ ܪܒܐ ܘܿܠܐ ܗܘܐ ܕܢܣܒܘܢ ܕܚܝ̈ܐ ܕܡܢ ܒܬܪ ܡܘܬܐ ܐܝܟܢܐ<EOS>ܕܕܠܐ ܕܚܠܬܐ ܘܕܠܐ ܙܘܥܬܐ ܕܡܢ ܡܘܬܐ݀ ܗܢܐ ܐܝܓܘܢܐ ܕܠܘܩܒܠ ܛܥܝܘܬܐ ܕܐܠܗ̈ܐ ܣܓܝ̈ܐܐ<EOS>ܒܛܥܝܘܬܗܘܢ ܢܩܒܠܘܢ ܐܠܘ ܓܝܪ ܠܐ ܐܬܕܪܫܼܘ ܗܘܘ ܕܢܒܿܣܪܘܢ ܥܠ ܡܘܬܐ ܘܐܦܠܐ ܡܡܬܘܡ ܡܬܛܝܒܝܢ<EOS>ܗܘܘ ܕܢܬܩܪܒܘܢ ܠܐܘ̈ܠܨܢܐ ܕܡܛܠ ܗܕܐ ܝܬܝܪܐܝܬ ܡܙܝܢ ܗܘܐ ܠܗܘܢ ܠܘܩܒܠ ܚܝܠܬܢܘܬܗ ܕܡܘܬܐ݀<EOS>ܘܠܐ ܗܘܐ ܒܡ̈ܠܐ ܘܒܒܢܬ ܩ̈ܠܐ݀ ܡܫܠܡ ܗܘܐ ܠܗܘܢ ܗܢܐ ܝܘܠܦܢܐ<EOS> ܘܐܦܠܐ ܒܡ̈ܠܐ ܕܦܝܣܐ݀ ܘܡܢ<EOS>ܕܡܘ̈ܬܐ ܥܠ ܢܦܫܐ ܕܠܐ ܡܝܬܐ ܐܝܟ ܒܢ̈ܝ ܐܢܫܐ ܣܿܕܪ ܗܘܐ<EOS> ܐܠܐ ܒܗ ܒܥܒܕܐ ܢܝܫܐ ܕܙܟܘܬܐ<EOS>ܕܠܘܩܒܠ ܡܘܬܐ ܡܚܘܐ ܗܘܐ<EOS> ܠܗܘܢ<EOS>ܣܐ<EOS> ܐܝܬܘܗܝ ܗܘܐ ܓܝܪ ܡܢ ܩܕܝܡ ܡܘܬܐ ܕܚܝܠܐ ܠܟܠܗܘܢ ܒܢ̈ܝ ܐܢܫܐ ܡܚܒܠܢܗ<EOS>ܕܓܢܣܢ ܡܝܘܬܐ ܫܪܝܐ ܡܣܬܒܪ ܗܘܐ ܕܟܠܗ ܟܝܢܐ ܕܒܪ ܐܢܫܐ ܕܢܦܫܐ ܐܟܚܕܐ ܘܕܦܓܪܐ ܘܫܠܛܢܗ<EOS>ܕܗܢܐ<EOS> ܘܠܝܬ ܗܘܐ ܐܢܫ ܡܢ ܡܬܘܡ ܕܐܫܟܚܼ ܕܠܗܢ ܕܚܝܠܐ ܡܢ ܒܢ̈ܝ ܐܢܫܐ ܢܒܛܠ݀ ܘܟܠܗܘܢ<EOS>ܣܿܦܘܕܝܢ ܗܘܘ ܒܕܚܠܬܐ ܙܥܘܪ̈ܐ ܘܪ̈ܘܪܒܐ ܘܪ̈ܝܫܐ ܘܡܫܥܒܕ̈ܐ ܡܠܟ̈ܐ ܐܟܚܕܐ ܘܩܘܛܢ̈ܐ ܘܟܢ̈ܫܐ<EOS>ܟܠܗܘܢ ܕܥܡ̈ܡܐ ܘܫܪ̈ܒܬܐ ܕܡܢ ܡܘܬܐ ܘܠܝܬ ܗܘܬ ܒܘܝܐܐ ܡܢ ܗܕܐ ܒܝܫܼܬܐ ܠܒܢ̈ܝ ܐܢܫܐ ܠܐ<EOS>ܡܠܬܐ ܘܠܐ ܐܣܟܡܐ ܘܠܐ ܥܘܡܪܐ ܘܠܐ ܬܪܥܝܬܐ ܕܚܟ̈ܝܡܐ ܘܠܐ ܡܟܬܒܢܘܬܐ ܕܩܕ̈ܡܝܐ ܘܠܐ ܢܒܝܘܬܐ<EOS>ܕܢܒ̈ܝܐ ܘܠܐ ܓܠܝܢܐ ܕܡܠܐܟ̈ܐ<EOS> ܘܡܝܬܪ ܗܘܐ ܡܢ ܟܠ݀ ܘܠܥܠ ܡܢ ܟܠ ܗܘܐ<EOS> ܘܙܟܘܬܐ ܕܠܥܠ ܡܢ<EOS>ܟܠ݀ ܐܚܝܕ ܗܘܐ<EOS> ܗܿܘ ܡܘܬܐ ܕܿܡܐ ܫܒܗܪܢܐ ܚܬܝܪܐ<EOS> ܕܠܗ ܡܫܥܒܕ ܗܘܐ<EOS> ܟܠܗ ܓܢܣܐ ܡܝܘܬܐ<EOS>ܘܒܟܠܗܝܢ ܥܘ̈ܠܘܬܐ ܡܬܗܦܟ ܗܘܐ<EOS> ܘܒܛܢܦܘ̈ܬܐ ܕܕܡܐ ܘܒܣܘܪ̈ܥܢܐ ܕܠܐ ܙܕܩܝܢ<EOS> ܘܒܛܥܝܘܬܐ ܕܟܠ<EOS>ܦܘܪ̈ܣܝܢ<EOS> ܕܪܫܥܐ ܒܼܝܫܐ ܕܠܐ ܐܠܗ<EOS> ܕܟܠܗܝܢ ܓܝܪ ܗܠܝܢ ܡܘܬܐ ܐܝܬܘܗܝ ܗܘܐ ܥܠܬܐ<EOS> ܐܝܟ ܕܬܘܒ<EOS>ܓܝܪ ܠܐ ܐܝܬܝܗܘܢ ܒܬܪ ܡܘܬܐ ܗܠܝܢ ܕܫ݀ܘܝܢ ܠܡܘܬܐ ܣܓܝ̈ܐܐ ܒܕܘܒܪ̈ܝܗܘܢ ܣ݀ܥܪܝܼܢ ܗܘܘ݀<EOS>ܘܐܝܟ ܕܬܚܝܬ ܡܣܡ ܒܪܫܐ ܠܐ ܡܫܥܒܕܝܢ ܡܛܠ ܗܢܐ ܫܪܝܐ ܕܡܢ ܡܘܬܐ ܥܘܡܪܐ ܚܿܝܼܝܢ ܗܘܘ ܕܠܐ<EOS>ܥܘܡܪܐ ܘܠܐ ܐܠܗܐ ܒܬܪܥܝܬܗܘܢ ܢܿܣܒܼܝܢ ܗܘܘ ܘܠܐ ܕܝܢܐ ܟܐܢܐ ܕܐܠܗܐ<EOS> ܘܠܐ ܥܘܗܕܢܐ ܕܐܘܣܝܐ<EOS>ܝܕܘܥܬܢܝܬܐ ܕܢܦܫ̈ܬܗܘܢ ܡܚܼܝܢ ܗܘܘ<EOS> ܒܚܕ ܕܝܢ ܫܠܝܛܐ ܩܫܝܐ ܡܘܬܐ ܡܬܚܿܫܚܼܝܢ ܗܘܘ<EOS> ܘܚܒܠܐ<EOS>ܕܡܢ ܗܢܐ ܕܐܝܬܘܗܝ ܫܪܝܐ ܕܟܠ ܢܦܫܗܘܢ ܐܦܝܣܘ ܘܐܠܗܐ ܥܬܝܪܐ ܡܛܠ ܗܕܐ<EOS>ܦܠܘܛܘܢ ܠܗ ܠܡܘܬܐ ܩܪܘ<EOS> ܘܡܘܬܐ ܐܝܬܘܗܝ ܗܘܐ ܠܗܘܢ ܐܠܗܐ ܠܐ ܒܠܚܘܕܘܗܝ<EOS> ܐܠܐ ܐܦ ܗܠܝܢ<EOS>ܡܝܩܪ̈ܬܐ ܕܩܕܡܘܗܝ ܗܠܝܢ ܕܠܚ̈ܝܐ ܕܪܓܬܐ<EOS> ܫ݀ܠܡܼܢ ܗܘܝ ܠܗܘܢܿ ܐܠܗ̈ܐ ܗܟܝܠ ܐܝܬ ܗܘܐ ܠܗܘܢ<EOS>ܗܿܝ ܪܓܬܐ ܕܦܓܪܐ ܐܠܗܐ ܣܝܒܪܬܐ ܐܠܗܐ ܙܪܥܐ ܕܢܦܠ ܒܐܪܥܐ<EOS> ܐܠܗܐ ܗܒܒܐ ܕܗܢܐ<EOS> ܐܠܗܐ ܦܩ̈ܚܐ<EOS>ܕܐܒ̈ܒܢܐ ܐܠܗܐ ܒܣܡܐ ܕܒܪܘܝܘܬܐ ܐܠܗܐ ܪܚܡܬܐ ܕܦܓܪܐ ܐܠܗܐ ܗܝ ܪܓܬܐ ܕܗܠܝܢ݀ ܡܢ ܗܪܟܐ<EOS>ܐܪ̈ܙܐ ܕܕܡܛܪܐ ܘܕܦܪܣܝܦܘܢܐ ܘܚܛܘܦܝܐ ܕܩܘܪܐ ܕܠܫܝܘܠ ܘܬܘܒ ܦܘܢܝܗ ܕܗܕܐ ܡܢ ܗܪܟܐ ܥܐܕ̈ܘܗܝ<EOS>ܕܕܝܘܢܣܘܣ ܘܗܪܩܠܣ ܕܐܙܕܟܼܝ ܐܝܟ ܕܡܢ ܐܠܗܐ ܪܒܐ ܡܢ ܪܘܝܘܬܐ ܡܢ ܗܪܟܐ ܐܪ̈ܙܐ ܕܓܝܪܘܬܐ<EOS>ܕܐܪܘܣ ܘܕܐܦܪܘܕܝܛܐ<EOS> ܡܢ ܗܪܟܐ ܙܘܣ ܕܫܢܐ ܒܬܪ ܢܫ̈ܐ݀ ܘܪܚܡ ܠܓܢܡܕܣ ܒܕܝܐ ܕܫܘ̈ܥܝܬܐ<EOS>ܕܐܠܗ̈ܐ ܪ̈ܚܡܝ ܪܓܬܐ ܘܪ̈ܚܡܝ ܚܫ̈ܐ ܨܚ̈ܢܐ<EOS> ܘܕܟܠܗܝܢ ܗܠܝܢ ܡܘܬܐ ܐܝܬܘܗܝ ܗܘܐ ܥܠܬܐ<EOS> ܚܪܬܐ<EOS>ܓܝܪ ܘܫܘܠܡܐ ܕܟܠ ܫܪܝܐ ܘܚܘܒܠܐ ܕܢܦܫ̈ܬܐ ܐܟܚܕܐ ܘܕܦܓܪܐ ܡܘܬܐ ܣܒܿܪܘ ܕܐܝܬܘܗܝ ܘܕܚܝ̈ܐ<EOS>ܐܚܪ̈ܢܐ ܠܝܬ ܐܠܐ ܗܠܝܢ ܕܦܓܪܐ ܘܕܓܘܫܡܐ ܥܘܡܪܐ ܕܒܝܫ ܡܢ ܟܠܗ ܟܝܢܐ ܕܚܝ̈ܘܬܐ ܕܠܐ ܡܠܬܐ<EOS>ܥܿܡܪܝܢ ܗܘܘ<EOS> ܕܥܠܝܗܘܢ ܕܗܠܝܢ ܪܚܿܡܼ ܗܘ ܡܿܠܟܐ ܕܟܠ ܡܠܬܗ ܕܐܠܗܐ ܒܪܡܙܐ ܕܡܪܚܡܢܘܬܗ<EOS>ܕܐܒܘܗܝ ܘܠܡܥܕܪܘܬܗܘܢ ܐܣܬܪܗܒܼ ܐܝܟ ܡܿܠܟܐ ܕܣܓܝ ܡܪܚܡܢ ܘܡܟܣܢܘܬܐ ܕܠܘܩܒܠ ܡܘܬܐ ܒܝܕ<EOS>ܟܝܢܐ ܐܢܫܝܐ ܐܬܦܼܪܣ ܗܘܐ ܟܕ ܗܼܘ ܐܝܬܘܗܝ ܚܝܼܿܐ ܘܡܠܬܐ ܕܐܠܗܐ ܘܚܞܝܠܐ ܕܐܠܗܐ<EOS> ܐܠܐ ܠܐ<EOS>ܗܘܐ ܒܠܥܕ ܗܿܘ ܕܡܬܥܕܪ ܠܗܘ ܕܚܝܠܐ ܕܒܒܢ̈ܝ ܐܢܫܐ ܥܒܕ ܕܢܬܟܣܣ ܕܡܛܠ ܗܕܐ ܒܙܝܢܐ ܐܢܫܝܐ<EOS>ܐܬܚܫܼܚ ܘܒܦܓܪܐ ܡܝܘܬܐ<EOS> ܗܿܘ ܕܕܠܐ ܓܫܘܡ ܗܘ<EOS> ܠܡܘܬܐ ܒܝܕ ܡܝܘܬܐ ܙܟܐ<EOS> ܕܡܢ ܗܪܟܐ ܐܪܙܐ<EOS>ܕܝܠܗ<EOS> ܩܕܡܝܐ ܕܦܓܪܐ ܡܣܬܥܪ ܗܘܐ<EOS> ܘܡܢ ܗܪܟܐ ܢܝܫܐ ܕܙܟܘܬܐ ܕܨܠܝܒܐ<EOS> ܘܡܢ ܗܪܟܐ ܥܘܗܕܢܐ<EOS>ܕܚܝ̈ܐ ܕܠܐ ܡܝܬܝܢ ܠܥܠܡ ܕܘܟܪܢܗ ܩܲܕܝ<EOS> ܒܙܝܢܐ ܓܝܪ ܡܝܘܬܐ ܐܬܚܫܼܚ ܘܬܕܡܘܪܬܐ ܪܒܬܐ ܠܟܠ<EOS>ܐܢܫ ܚܿܘܝ<EOS> ܢܝܫܐ ܕܙܟܘܬܐ ܕܚܝ̈ܐ ܕܠܐ ܡܝܬܝܢ ܕܐܩܝܡ ܠܘܩܒܠ ܡܘܬܐ<EOS> ܐܪܦܝܗܿ ܓܝܪ ܠܡܝܘܬܐ<EOS>ܠܡܟܘܠܬܐ ܕܚܝܘܬܐ<EOS> ܘܗܼܘ<EOS> ܒܪ ܫܥܬܗ ܒܩܝܣܐ ܐܬܩܒܼܥ<EOS> ܕܙܩܝܦܘܬܐ ܐܝܟܢܐ ܕܠܟܠ ܐܢܫ ܟܝܢܐ<EOS>ܡܝܘܬܐ ܢܬܝܕܥ݀ ܘܡܢ ܡܕܡ ܠܐ ܬܬܟܣܐ ܗܕܐ ܕܐܣܬܥܼܪܬ<EOS> ܠܐ ܡܢ ܒܢ̈ܝ ܐܢܫܐ<EOS>ܘܠܐ ܡܢ ܕܝܿܘܐ<EOS> ܘܠܐ ܡܢ ܚܝܠ̈ܐ ܡܝܬܪ̈ܐ<EOS> ܘܠܐ ܗܘܐ ܓܝܪ ܕܟܠܗܘܢ ܚܬܝܬܐܝܬ ܢܚܙܘܢܗ ܠܡܝܘܬܐ<EOS>ܐܝܟ ܕܒܬܝܛܪܘܢ ܪܒܬܐ<EOS> ܟܕ ܡܘܕܐ ܥܠ ܟܝܢܐ ܕܢܦܫܗ݀ ܘܒܬܪܟܢ ܢܐܬܐ ܡܘܬܐ ܐܝܟ ܚܝܘܬܐ ܒܝܫܼܬܐ<EOS>ܘܠܗ ܡܢܐ ܐܝܬܘܗܝ ܗܘܐ ܢܟܣ<EOS> ܘܗܝܕܝܢ ܚܝܠܐ ܕܚܝ̈ܐ ܒܬܪ ܡܘܬܐ ܢܐܬܐ<EOS> ܘܠܟܠ ܐܢܫ ܬܘܒ ܙܟܪܘܬܐ<EOS>ܕܠܘܩܒܠ ܡܘܬܐ<EOS> ܢܩܝܡ<EOS> ܟܕ ܠܡܝܘܬܐ ܠܐ ܡܝܘܬܐ ܢܚܘܐ<EOS> ܫܒܩܗ ܗܘܐ ܗܟܝܠ ܩܠܝܠ ܙܒܢܐ ܠܦܓܪܐ<EOS>ܗܿܘ ܚܝܠܐ ܕܐܚܝܕ ܗܘܐ ܠܗ<EOS> ܕܡܠܬܐ ܕܐܠܗܐ<EOS> ܘܗܿܘ ܐܬܬܠܝ ܥܠ ܩܝܣܐ ܙܒܢܐ ܙܥܘܪܐ ܘܐܝܬܘܗܝ<EOS>ܗܘܐ ܡܝܬܐ݀ ܐܠܐ ܠܐ ܗܘܐ ܡܠܬܐ ܡܚܝܢܝܬܐ ܕܟܠ ܐܝܬܝܗܿ ܡܝܬܐ<EOS> ܡܝܘܬܐ ܕܝܢ ܥܠ ܟܝܢܗ ܕܢܦܫܗ<EOS>ܡܘܕܐ ܗܘܐ ܘܒܬܪܟܢ ܗܿܘ ܡܝܬܐ ܕܐܬܬܚܕ ܡܢ ܡܘܬܐ ܕܗܫܐ ܡܢ ܒܢ̈ܝ ܐܢܫܐ ܡܫܬܩܠ ܗܘܐ<EOS>ܠܒܛܝܠܘܬܐ ܕܥܝܕܐ ܫܿܘܐ ܗܘܐ<EOS> ܠܩܒܘܪܐ ܐܝܟ ܢܡܘܣܐ ܕܒܢ̈ܝ ܐܢܫܐ ܡܫܬܠܡ<EOS> ܗܘܐ<EOS> ܗܼܘ ܕܝܢ<EOS>ܩܒܪܐ ܡܥܪܬܐ ܗܘܬ ܕܚܕܬܐܝܬ ܐܬܦܣܩܼܬ ܡܥܪܬܐ ܕܗܫܐ ܒܟܐܦܐ ܐܬܢܩܼܪܬ ܗܘܬ<EOS> ܕܠܐ ܢܣܝܼܬ ܗܘܬ<EOS>ܦܓܪܐ ܐܚܪܢܐ<EOS> ܘܠܐ ܗܘܐ ܓܝܪ ܕܠܗܘ ܒܠܚܘܕܘܗܝ ܬܒܛܠ ܠܗܿܘ ܡܝܬܐ<EOS> ܕܬܡܗܐ ܒܠܚܘܕܘܗܝ<EOS> ܬܡܝܗܐ<EOS>ܗܝ ܕܝܢ ܠܡܚܙܝܗ<EOS> ܐܦ ܗܿܝ ܟܐܦܐ ܕܒܐܪܥܐ ܫܦܝܬܐ ܒܠܚܘܕܝܗܿ ܬܪܝܨܐܝܬ ܩܝܡܐ ܘܒܠܚܘܕ ܚܕܐ<EOS>ܡܥܪܬܐ ܠܓܘ ܒܗ ܐܚܝܕܐ ܕܕܠܡܐ ܟܕ ܢܗܼܘܝܢ ܒܗ ܣܓܝ̈ܐܬܐ ܬܚܦܝܗܿ ܬܕܡܘܪܬܐ ܕܗܿܘ ܕܙܟܼܝܗܝ<EOS>ܠܡܘܬܐ<EOS> ܣܝܡ ܗܘܐ ܗܟܝܠ ܡܝܬܐ ܬܡܢ݀ ܡܐܢܗܿ ܕܡܠܬܐ ܚܝܬܐ<EOS> ܘܟܐܦܐ ܪܒܬܐ ܠܡܥܪܬܐ ܐܚܝܕܐ ܗܘܬ<EOS>ܘܣܓܝ ܒܗܕܐ ܡܫܬܒܗܪ ܗܘܐ ܡܘܬܐ ܐܝܟ ܕܗܐ ܠܡ<EOS> ܐܦ ܠܗܢܐ ܥܡ ܗܿܢܘܢ ܕܡܢ ܥܠܡ ܠܒܼܟ ܬܚܝܬ<EOS>ܐܝܕܗ ܐܠܐ ܟܕ ܥܕܟܝܠ ܙܒܢܐ ܕܬ̈ܠܬܐ ܝܘ̈ܡܝܢ ܠܐ ܥܒܪܘ ܗܼܢܘܢ ܚܝ̈ܐ ܬܘܒ ܢܦܫܗܘܢ ܚܿܘܝܼܘ<EOS>ܒܬܪ ܡܟܣܢܘܬܐ ܕܣܦܩܐ ܠܘܩܒܠ ܡܘܬܐ<EOS> ܐܠܘ ܓܝܪ ܩ݀ܕܡ ܩܡ ܗܘܐ ܒܥܓܠ<EOS> ܘܐܦ ܠܐ ܡܣܬܒܪ ܗܘܐ<EOS>ܡܝܬ<EOS> ܐܠܐ ܟܕ ܒܫܪܪܐ ܡܬܬܪܝܡ ܗܘܐ<EOS> ܘܒܫܪܪܐ ܡܼܝܬ ܗܘܐ<EOS> ܘܒܙܒܢܐ ܠܡܘܬܐ ܒܫܪܪܐ ܣܝܒܪ ܗܘܐ<EOS>ܗܝܕܝܢ ܕܝܢ ܗܼܝ ܡܠܬܐ ܕܐܠܗܐ ܡܚܝܢܝܬܐ ܕܟܠ݀ ܣܒܪܐ ܕܢܛܝܪ ܗܘܐ ܠܟܠܗܘܢ ܒܢ̈ܝ ܐܢܫܐ<EOS> ܒܝܕ<EOS>ܝܠܕܐ ܬܢܝܢܐ ܕܗܼܘ ܡܝܘܬܐ ܡܚܘܐ ܗܘܐ<EOS>ܣܒ<EOS> ܡܢܐ ܗܟܝܠ ܒܬܪ ܗܠܝܢ ܗܘܐ<EOS> ܠܐ ܗܘܐ ܐܢܐ ܡܟܝܠ ܗܼܘܐ ܐܢܐ ܠܟ ܡܠܦܢܐ<EOS>ܥܠ ܗܿܢܝܢ ܕܐܣܬܥܪ<EOS> ܗܿܢܝܢ ܕܝܢ ܕܚܙܘ ܐܢܝܢ ܗܼܢܘܢ ܢܗܘܘܢ ܣܗܕ̈ܐ ܡܝܬܪ̈ܐ<EOS>ܕܫ݀ܘܝܢ ܠܫܪܪܐ ܗܿܢܘܢ ܕܒܝܕ ܕܡܗܘܢ ܘܒܝܕ ܢܦܫܗܘܢ ܒܚܙܬܐ ܕܝܠܗܘܢ ܕܣܘܥܪ̈ܢܐ ܠܫܪܪܗܘܢ<EOS>ܗܝܡܼܢܘܗܝ<EOS> ܘܠܟܠܗܿ ܒܪܝܬܐ ܒܚܝܠܐ ܕܗܿܘ ܕܡܣܗܕܝܢ ܗܘܘ ܥܠܘܗܝ݀ ܟܐܢܘܬܐ ܕܡܢܗܘܢ ܡܬܟܪܙܐ<EOS>ܗܘܬ ܡܠܘ<EOS> ܗܿܢܘܢ ܗܟܝܠ ܕܗܘܘ ܚܿܙܝܐ ܕܗܠܝܢ ܕܐܣܬܥܼܪ ܗܘܝ ܗܝܕܝܢ<EOS> ܘܒܗܝܢ ܒܥܝ̈ܢܝܗܘܢ ܚܼܙܘ<EOS>ܝܠܕܐ ܬܢܝܢܐ<EOS> ܕܐܕܪܟ ܐܢܘܢ ܒܗܝܢ ܒܣܗܕ̈ܘܬܗܘܢ ܐܫܠܡܼܘ ܠܐ ܗܘܐ ܓܝܪ ܥܕܡܐ ܠܡܠܬܐ ܘܠܒܪܬ<EOS>ܩܠܐ ܡܫܬܡܼܥܢ ܗܘܝ ܠܗܘܢܿ ܗܠܝܢ ܕܐܣܬܥܼܪ ܐܠܐ ܐܦ ܒܥܒܕܐ ܡܬܚܼܙܝܢ<EOS> ܗܘܝ ܘܡܬܓܫܼܢ ܗܘܝ<EOS>ܚܬܝܬܐܝܬ ܡܢ ܗܿܢܘܢ ܕܐܣܗܕ<EOS> ܥܠܝܗܝܢ ܕܡܛܠ ܗܕܐ ܐܦ ܗܼܢܘܢ ܕܒܚܙܬܐ ܘܒܫܪܪܐ ܓܠܝܐܝܬ<EOS>ܐܕܪܟܼܘ<EOS> ܘܕܢܝܫܐ ܕܙܟܘܬܐ ܕܠܘܩܒܠ ܡܘܬܐ ܚܲܙܘ ܗܘܘ<EOS> ܫܦܝܪ ܝܠܦܼܘ ܕܢܫܝܚܘܢ ܥܠ ܡܘܬܐ ܘܗܼܝ<EOS>ܗܕܐ ܠܬܠܡܝܕ̈ܝܗܘܢ ܡܠܦܝܢ ܗܘܘ ܕܫܪܪܐ ܕܚܝ̈ܐ ܕܠܐ ܡܝܼܬܝܢ ܡܢ ܦܪܘܩܗܘܢ ܩܒܼܠܘ݀ ܘܗܟܢܐ ܕܝܢ<EOS>ܘܐܦ ܟܠܗ ܓܢܣܐ ܡܝܘܬܐ ܡܢ ܒܬܪܟܢ ܐܬܢܦܼܫ ܗܘܐ ܡܢ ܙܘܥܬܐ ܕܡܘܬܐ ܡܛܠ ܕܗܿܘ ܕܡܢ ܩܕܝܡ ܕܚܝܠ<EOS>ܗܘܐ<EOS> ܩܕܡ ܟܠ ܐܢܫ ܐܬܟܣܼܣ݀ ܘܚܝ̈ܐ ܕܡܢ ܒܬܪ ܡܘܬܐ ܗܝܡܢܘܬܐ ܫܪܝܪܬܐ ܢܣܒܼܘ<EOS> ܠܐ ܗܘܐ<EOS>ܒܡ̈ܠܐ ܕܐܘܡܢܘܬܐ ܕܣܘ̈ܦܣܛܐ ܘܐܦ ܠܐ ܒܫܟܚܬܐ ܕܡ̈ܠܐ ܡܦܝܣܢ̈ܬܝܐ ܐܠܐ ܒܗܘܢ ܒܥܒܕ̈ܐ<EOS>ܕܠܢܘܗܪܐ ܢܦܼܩܘ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܕܚܠܼܘ ܡܢ ܡܘܬܐ ܐܠܐ ܓܚܼܟܘ ܣܘܓܐܐ ܘܪܘܒܐܝܬ<EOS>ܒܫܥܬܗ ܕܡܕܚܠܢܐ<EOS> ܗܟܢܐ ܕܐܦ ܕܢܪܕܦܘܢ ܒܬܪ ܡܘܬܐ ܡܛܠ ܚܘܒܐ ܕܚܝ̈ܐ ܕܒܬܪܗ ܕܠܐ ܡܝܼܬܝܢ<EOS>ܣܓ<EOS> ܡܢ ܗܪܟܐ ܡܟܝܠ ܒܛܝܠܘܬܐ ܠܒܢ̈ܝ ܐܢܫܐ ܗܘܿܝܐ ܗܘܬ ܥܠ ܥܘܡܪܐ ܩܕܝܫܐ<EOS>ܘܢܟܦܐ ܘܚܦܝܛܘܬܐ ܥܠ ܟܠܗܿ ܡܝܬܪܘܬܐ ܘܥܘܗܕܢܐ ܕܐܠܗܐ ܘܡܠܬܐ ܣܓܝ̈ܐܬܐ ܕܥܠ ܟܐܢܘܬܐ ܕܫܪܪܐ<EOS>ܘܗܦܘܟܝܐ ܕܡܢ ܒܝ̈ܫܬܐ ܘܡܢ ܠܐ ܐܠܗ݀ ܘܠܐ ܗܘܐ ܒܠܚܘܕ ܐܠܐ ܐܦ ܥܠ ܚܝ̈ܐ ܕܡܢ ܒܬܪ ܡܘܬܐ<EOS>ܬܪ̈ܥܝܬܐ ܫܪܝܪܬܐ ܠܘܬ ܟܘܠ ܐܢܫ ܡܟܝ ܡܬܬܙܝܥܼܢ ܗܘܝ<EOS> ܘܪܥܝܢܐ ܬܪܝܨܐ ܘܫܪܝܪܐ ܕܥܠ ܕܝܢܼܐ<EOS>ܟܐܢܐ ܕܠܘܬ ܐܠܗܐ ܡܿܠܟܐ ܕܟܠ ܕܡܛܠ ܗܕܐ ܡܢ ܗܝܕܟܝܢ ܟܠܝܗ ܓܢܣܐ ܕܒܢ̈ܝ ܐܢܫܐ ܕܒܡ̈ܠܐ ܕܠܐ<EOS>ܡܬܡܠܠܢ݀ ܠܡܝܬܪܘܬܐ ܐܫܬܚܠܦ<EOS> ܒܦܪܨܘܐ ܕܦܬܟܪ̈ܐ ܪܐܩ<EOS> ܘܕܐܫ ܢܡܘ̈ܣܐ ܕܕܝ̈ܘܐ ܕܠܐ ܙܕܩܝܢ<EOS>ܘܥܠ ܛܥܝܘܬܐ ܥܬܝܩܬܐ ܕܡܫܠܡܢܘܬܐ ܕܐܒܗ̈ܘܗܝ ܡܓܚܟ<EOS> ܣܕ<EOS> ܡܢ<EOS>ܗܪܟܐ ܡܟܝܠ ܒܢ̈ܝ ܐܢܫܐ ܒܝܘܠܦܢܐ ܫܡܝܢܐ ܘܒܡ̈ܠܐ ܕܝܕܥܬܐ ܕܐܠܗܐ ܡܬܪܕܝܢ ܗܟܢܐ ܕܬܘܒ ܒܗܕܐ<EOS>ܒܪܝܬܐ ܕܡܬܚܙܝܐ ܒܥܝ̈ܢܐ ܕܦܓܪܐ ܠܐ ܢܬܗܪܘܢ ܘܐܦ ܠܐ ܡܕ ܚܝܪܝܢ ܠܥܠ݀ ܘܚܙܝܢ ܫܡܫܐ ܘܣܗܪܐ<EOS>ܘܟܘܟ̈ܒܐ ܥܕܡܐ ܠܗܠܝܢ ܢܩܝܡܘܢ ܬܡܗܗܘܢ ܠܗܿܘ ܕܝܢ ܕܠܗܠ<EOS> ܡܢ ܗܠܝܢ݀ ܠܗܿܘ ܟܣܝܐ ܕܠܐ ܡܬܚܙܐ<EOS>ܠܗܿܘ ܒܪܘܝܐ ܕܟܘܠ݀ ܕܐܝܬܘܗܝ ܥܒܘܕܐ ܕܟܠ ܡܕܡ ܢܘܕܘܢܿ ܘܕܠܗ ܒܠܚܘܕܘܗܝ ܢܕܚܠܘܢ ܐܬܝܠܦܘ<EOS>ܣܗ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܠܗܢܐ ܟܝܢܐ ܕܦܓܪܐ ܕܕ̈ܘܝܐ ܘܡ̈ܬܚܒܠܢܐ ܘܕܠܐ<EOS>ܢܦܫܐ ܘܕܠܐ ܡܠܬܐ ܐܦܠܐ ܠܐܣ̈ܛܘܟܣܘܗܝ ܩܕ̈ܡܝܐ݀ ܐܪܥܐ ܘܡܝ̈ܐ ܘܐܐܪ ܘܢܘܪܐ ܗܘ ܐܝܢܐ<EOS>ܕܒܝܘܠܦܢܐ ܚܕܬܐ ܐܬܪܕܝ ݀ ܠܐ ܣܒܪ ܕܐܝܬܝܗܘܢ ܐܠܗ̈ܐ ܕܡܝܬܪܘܬܐ ܕܢܦܫܗ ܕܝܠܗ ܣܓܝ݀ ܐܝܬܝܗܿ<EOS>ܒܪܒܘܬܐ ܡܢܗܘܢ ܐܬܝܠܦ<EOS>ܣܗ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܠܗܢܐ ܟܝܢܐ ܕܦܓܪܐ ܕܕ̈ܘܝܐ ܘܡ̈ܬܚܒܠܢܐ ܘܕܠܐ<EOS>ܢܦܫܐ ܘܕܠܐ ܡܠܬܐ ܐܦܠܐ ܠܐܣ̈ܛܘܟܣܘܗܝ ܩܕ̈ܡܝܐ݀ ܐܪܥܐ ܘܡܝ̈ܐ ܘܐܐܪ ܘܢܘܪܐ ܗܘ ܐܝܢܐ<EOS>ܕܒܝܘܠܦܢܐ ܚܕܬܐ ܐܬܪܕܝ݀ ܠܐ ܣܒܪ ܕܐܝܬܝܗܘܢ ܐܠܗ̈ܐ ܕܡܝܬܪܘܬܐ ܕܢܦܫܗ ܕܝܠܗ ܣܝܓ݀ ܐܝܬܝܗܿ<EOS>ܒܪܒܘܬܐ ܡܢܗܘܢ ܐܬܝܠܦ<EOS>ܣܘ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܠܚܫ̈ܐ ܕܝܠܗ ܗܘܐ ܥܒܕܐ ܘܐܦܠܐ ܡܢ ܪ̈ܓܝܓܬܐ<EOS>ܨܚ̈ܢܬܐ ܡܙܕܟܐ<EOS> ܡܙܕܟܐ ܗܘܐ ܕܝܢ ܗܝܕܝܢ ܘܠܐ ܙܟܐ<EOS> ܘܗܼܘ ܬܘܒ ܠܗ ܐܠܗ̈ܐ ܥܿܒܕ ܗܘܐ<EOS> ܕܗܼܝ<EOS>ܒܝܫܬܐ ܡܢ ܥܩܪܗܿ ܡܢ ܬܪܥܝܬܗ ܘܡܢ ܢܦܫܗ ܘܟܘܠܗܿ ܪܓܬܐ ܒܝܫܬܐ ܘܫܛܝܘܬܐ ܕܢܒܛܠ ܐܬܦܩܕ ܗܟܢܐ<EOS>ܕܐܦܠܐ ܢܡܪܚ ܠܡܚܪ ܒܐܢܬܬܐ ܒܪܓܬܐ<EOS> ܣܚܝܚܬܐ<EOS>ܣܙ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܒܬܪܓܢܐ ܕܢܦܫܗ ܬ݀ܡܗ ܘܡܡܪܚ ܕܢܫܡܗܝܘܗܝ<EOS>ܐܠܗܐ<EOS> ܘܐܦ ܠܐ ܐܬܢܐ ܩܪܐ ܠܬܪܥܝܬܐ ܕܝܠܗ<EOS> ܘܐܦ ܠܐ ܐܚܪ̈ܢܝܬܐ ܕܫܥܬܐ ܕܐܟܘܬܗܝܢ݀ ܠܗܿܘ ܕܝܢ<EOS>ܕܠܗܠ ܡܢ ܟܘܠ ܡܠܬܐ ܕܐܠܗܐ݀ ܘܠܗ ܠܐܘܡܢܐ ܕܟܘܠ ܚܟܡܬܗ ܕܐܠܗܐ ܕܟܠ ܒܠܚܘܕ ܐܝܬܘܗܝ ܦܪܘܩܗ<EOS>ܝܕܥ ܘܡܒܪܟ<EOS>ܣܚ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܠܐܢܫܐ ܡܝܘ̈ܬܐ ܕܒܡܦܩܢܐ ܕܒܗܬܬܐ ܫܿܢܼܝܘ ܡܢ<EOS>ܥܠܡܐ ܘܠܡܘܬܐ ܐܘܚܕܢܐ ܕܚܝ̈ܝܗܘܢ ܐܫܠܡܼܘ݀ ܗܪܘܐܣ ܘܐܠܗ̈ܐ ܡܫܡܗ ܘܩ݀ܪܐ ܕܠܚܕ ܒܠܚܘܕ ܕܡܝܬܪ<EOS>ܡܢ ܡܘܬܐ ܘܙܟܝܐ ܕܐܚܝܕ ܢܝܫܐ ܕܙܟܘܬܐ ܕܠܘܩܒܠ ܚܝܠܬܢܘܬܗ ܕܡܘܬܐ݀ ܠܗ ܠܦܪܘܩܗ ܡܟܬܒ<EOS>ܣܛ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܒܦܬܟܪ̈ܐ ܕܠܐ ܢܦܫܐ ܬܡܗ݀ ܘܐܦܠܐ ܠܟܝܢܐ ܕܠܐ<EOS>ܡܠܬܐ ܘܕܚܝ̈ܘܬܐ ܒܕ̈ܚܠܬܐ ܕܕ̈ܝܘܐ ܠܒܪ ܡܢ ܟܝܢܐ ܡܝܩܪ<EOS> ܓܚܟ ܕܝܢ ܥܠ<EOS>ܛܥܝܘܐ ܕܐܒܗ̈ܘܗܝ ܘܡܢ ܐܣܟܡܗܘܢ ܕܐܝܬܘܗܝ ܕܠܐ ܝܕܥܬܐ ܕܐܠܗܐ ܘܕܠܐ ܚܙܬܐ ܡܗܦܟ ܐܦܘ̈ܗܝ<EOS>ܥ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܒܕܡܘܬܐ ܕܕܝ̈ܘܐ ܒܝܼ̈ܫܐ ܘܠܐ ܒܫܪܓܪܓܝܬܐ<EOS>ܕܛܥܝܘܬܐ ܕܪ̈ܘܚܐ ܐܪ̈ܥܢܝܬܐ ܬܡܗ<EOS> ܕܒܚܝܠܐ ܚܝܠܬܢܐ ܕܚܕܐ ܡܠܬܐ ܡܿܠܟܐ ܕܟܠ ܐܣܝܪ ܘܒܐܝܕܗ<EOS>ܕܢܫܪܐ ܘܠܗ ܓܢܣܐ ܕܐܟ̈ܠܝ ܩܪܨܐ ܕܒܢ̈ܝ ܐܢܫܐ<EOS> ܘܢܒܛܠ ܘܢܛܪܘܕ ܡܢ ܦܓܪ̈ܐ ܘܡܢ ܢܦܫ̈ܬܐ ܠܗܘܢ<EOS>ܠܗܿܢܘܢ ܣܘܓܦܢܐ ܐܬܝܠܦ<EOS>ܥܐ<EOS> ܘܬܘܒ ܠܐ ܗܘܐ ܐܝܟ ܕܡܢ ܩܕܝܡ ܒܢܘܩܝܐ ܘܒܣܘܬܐ ܘܠܐ ܒܕܡܐ ܘܒܕ̈ܒܚܐ<EOS>ܡܬܛܡܐ<EOS> ܐܦ ܠܐ ܒܕ̈ܒܚܐ ܕܚܝ̈ܘܬܐ ܕܠܐ ܡܠܬܐ<EOS> ܚܕ ܟܡܐ ܒܩܛܠܐ ܕܒܢ̈ܝ ܐܢܫܐ ܘܒܕ̈ܒܚܐ ܕܒܢ̈ܝ<EOS>ܐܢܫܐ ܠܐ ܫܦܪ ܢܦܫܗ ܕܐܬܝܠܦ ܕܐܠܗܐ ܠܐ ܣܢܝܩ ܥܠ ܡܕܡ ܘܠܐ ܚܕܝ ܒܗܝܠܐ ܕܦܓܪܐ ܐܦܠܐ ܒܬܢܢܐ<EOS>ܕܕܒܚܐ ܐܪܥܢܐ<EOS> ܒܠܚܘܕ ܕܝܢ ܒܡܕܥ ܢܗܝܪܐ ܘܒܕܟܝܘܬܐ ܕܢܦܫܐ ܘܒܩܕܝܫܘܬܐ ܕܕܥܘܡܪܐ<EOS> ܘܒܕ̈ܒܚܐ<EOS>ܕܠܐ ܬܢܢܐ ܘܕܠܐ ܕܡܐ<EOS> ܗܠܝܢ ܕܒܝܕ ܡ̈ܠܐ ܕܐܪ̈ܙܐ ܗܿܢܝܢ ܕܗܼܘ ܦܪܘܩܐ ܕܟܠ݀ ܒܟܠܗܿ ܒܪܝܬܐ<EOS>ܕܒܢ̈ܝ ܐܢܫܐ ܠܥܘܗܕܢܐ ܕܝܠܗ ܕܢܫܬܠܡܢ ܛܟܣ<EOS>ܥܒ<EOS> ܘܬܘܒ ܠܐ ܐܝܟ ܕܡܢ ܩܕܝܡ ܠܣܝܒܪ̈ܬܐ ܕܦܓܪܐ ܘܠܪܘܝܘܬܐ ܘܐܦܠܐ ܠܗܿ<EOS>ܠܪܓܬܐ ܘܠܗܘܢ ܘܠܚܫ̈ܘܗܝ ܡܡܪܚ ܕܢܩܪ̈ܐ ܐܠܗ̈ܐ ܕܕܢܡܝܬ ܗܕ̈ܡܘܗܝ ܕܥܠ ܐܪܥܐ ܡܢ ܒܢ̈ܬ ܩ̈ܠܐ<EOS>ܕܦܪܘܩܗ ܐܬܝܠܦ<EOS>ܥܓ<EOS> ܘܬܘܒ ܠܐ ܡܬܙܝܥ ܟܕ ܫܿܡܥ ܥܠ ܡܘܬܐ݀ ܐܦܠܐ ܥܠ ܫܪܝܐ ܕܢܦܫܗ ܕܥܡ ܦܓܪܐ<EOS>ܕܚܿܠ݀ ܐܦܠܐ ܠܡܘܬܐ ܩܿܪܐ ܐܠܗܐ ܕܠܚܕ ܒܠܚܘܕܘܗܝ ܕܠܥܠ ܡܢ ܟܠ<EOS> ܡܚܝܢܐ ܡܠܬܗ ܕܐܠܗܐ<EOS>ܕܐܝܬܘܗܝ ܦܪܘܩܗ ܘܙܟܝܐ ܕܡܘܬܐ ܡܟܬܒ݀<EOS>ܥܕ<EOS> ܒܗܠܝܢ ܟܠܗܘܢ ܗܟܝܠ ܝܘܠܦܢ̈ܐ ܕܟܐܢܘܬܐ ܡܙܿܝܢ ܗܘ ܕܐܬܪܕܝ݀ ܒܝܘܠܦܢܐ<EOS>ܚܞܕܬܐ ܐܦܠܐ ܠܗܿܢܘܢ ܕܡܫܝܚܝܢ ܕܢܬܟܬܫܘܢ ܥܡ ܐܠܗܐ ܡܫܠܡ ܥܠ ܫܪܪܐ<EOS> ܩܐܡ ܕܝܢ ܒܬܪܥܝܬܐ<EOS>ܡܫܪܪܬܐ ܩܕܡ ܢܘܪܐ ܘܩܕܡ ܦܪܙܠܐ ܘܩܕܡ ܚܝܘ̈ܬܐ ܒܥܪܝܪܬܐ ܡܣܝܒܪ ܘܩܕܡ ܥܘܡܩ̈ܘܗܝ ܕܝܡܐ<EOS>ܘܩܕܡ ܫܪܟܐ ܕܕ̈ܚܠܬܐ ܕܡܘܬܐ<EOS> ܘܡܫܬܥܝܢ ܒܗ ܒܡܘܬܐ ܗܿܘ ܕܡܢ ܩܕܝܡ ܩܫܼܐ ܗܘܐ<EOS> ܘܠܡܫܡܥܬܐ<EOS>ܕܚܝܠ ܗܘܐ ܛ̈ܠܝܐ ܘܢܫ̈ܐ ܒܟܝܢܗܝܢ ܐܢܫܐ ܕܝܢ ܒܪܒܪ̈ܝܐ ܐܟܚܕܐ<EOS>ܘܝܘ̈ܢܝܐ ܥܠ ܚܝ̈ܐ ܕܠܐ ܡܝܬܝܢ ܕܦܝܣܐ ܪܒܐ ܕܡܢ ܩܝܡܬܗ ܕܦܪܘܩܢ ܢܣܒܼܘ݀ ܒܬܪ ܥܘܡܪܐ ܕܚܟܡܬܐ<EOS>ܡܝܬܪܬܐ ܘܕܕܚܠܬ ܐܠܗܐ ܪ̈ܕܦܝܢ݀ ܘܢܝܫܐ ܕܙܟܘܬܗܘܢ ܕܥܠ ܡܘܬܐ ܘܕܚܝ̈ܐ ܕܠܥܠܡ ܕܒܬܪܟܢ<EOS>ܕܠܦܪܘܩܗܘܢ ܡܟܬܒܝܢ݀<EOS>ܥܗ<EOS> ܡܢ ܗܪܟܐ ܡܟܝܠ ܗܼܘ ܗܿܘܓܢܣܐ ܕܒܢ̈ܝ ܐܢܫܐ ܡ̈ܠܝܠܐ ܕܡܛܠ ܗܕܐ ܡܛܬܗ<EOS>ܕܥܠ ܐܪܥܐ ܢܥܡܪ<EOS> ܗܼܘ ܗܢܐ ܐܝܟ ܟܝܢܗ ܣܿܥܪ݀ ܘܥܘܗܕܢܗ ܕܐܠܗܐ ܡܠܐ ܛܒ̈ܬܐ ܕܟܠ ܡܬܝܠܦ<EOS>ܕܢܚܐ<EOS> ܘܢܩܦܐ ܠܢܒܝܘܬܐ ܕܢܒܝ̈ܐ<EOS> ܕܡܢ ܠܥܠ ܡܢ ܩܕܡ ܪ̈ܒܘܬܐ ܕ̈ܫܢܝܐ ܟܕ ܡܩܕܡܢ ܡܟܪܙܢ<EOS>ܗܟܢܐ݀ ܕܢܬܕܟܪܘܢ ܘܢܬܦܢܘܢ ܠܘܬ ܡܪܝܐ ܐܠܗܗܘܢ ܟܘܠܗܘܢ ܥܒܪ̈ܝܗ ܕܐܪܥܐ<EOS> ܘܩܕܡܘܗܝ ܢܣܓܕܢ<EOS>ܟܠܗܝܢ ܫܪ̈ܒܬܐ ܕܥܡ̈ܡܐ<EOS> ܡܛܠ ܕܕܡܪܝܐ ܗܝ ܡܿܠܟܘܬܐ<EOS> ܘܗܼܘܝܘ ܫܠܝܛ ܥܠ ܥܡܡ̈ܐ<EOS>ܥܘ<EOS> ܡܢ ܗܪܟܐ ܒܟܘܠܗܿ ܒܪܝܬܐ ܕܒܢ̈ܝ ܐܢܫܐ ܕܘܟܝ̈ܬܐ ܘܝܘ̈ܠܦܢܐ ܐܬܩܝܡܘ<EOS>ܘܡ̈ܠܐ ܕܐܠܗܐ ܘܝܘܠܦܢܐ ܕܥܘܡܪܐ ܢܟܦܐ ܘܕܕܚܠܬ ܐܠܗܐ ܠܡܫܡܥܬܐ ܕܟܠܗܘܢ ܥܡ̈ܡܐ ܡܬܟܪܙܝܢ<EOS>ܥܙ<EOS> ܡܢ ܗܪܟܐ ܒܟܘܠ ܡܕܝܢܐ ܘܒܟܠ ܕܘܟ̈ܝܢ ܟܢܫ̈ܐ ܕܡܢ ܟܘܠ ܠܡܠܬܐ ܕܐܠܗܐ<EOS>ܡܚܝܢܝܬܐ ܕܟܘܠ ܒܬܫܒ̈ܚܬܐ ܕܙܟܘܬܐ ܡܝܩܪܝܢ<EOS>ܥܚ<EOS> ܡܢ ܗܪܟܐ ܩܝ̈ܢܬܐ ܕܫܠܡܢ ܠܕܟܢ̈ܫܐ ܕܡ̈ܠܐܟܐ ܕܒܡܫܝܐ ܠܐܠܗܐ ܡܿܠܟܐ<EOS>ܕܟܠ<EOS> ܐܦ ܓܢܣܐ ܕܒܢ̈ܝ ܐܢܫܐ ܡܫܿܠܡ<EOS> ܘܬܡܟܝܠ ܐܟܚܕܐ ܥܡ ܗܿܢܘܢ ܕܠܘܬ ܐܠܗܐ ܕܠܥܠ ܡܢ ܟܠ<EOS>ܡܕܝܪ̈ܝܢ<EOS> ܪ̈ܘܚܐ ܘܚܝ̈ܠܐ ܝܕܘܥ̈ܬܢܐ<EOS> ܕܠܐ ܓܫܘܡ ܐܦ ܗܠܝܢ ܕܠܬܚܬ ܡܛܬܼ ܐܢܘܢܿ ܕܥܡܪܝܢ<EOS>ܒܐܣܛܘܟܣܐ ܕܐܪܥܐ<EOS> ܘܢܦ̈ܫܬܐ ܡ̈ܠܝܠܬܐ ܕܙܕܝܩ̈ܐ ܒܝܕ ܦܓܪܐ ܕܠܒܝܫܝܢ ܐܝܟ ܕܒܝܕ ܡܐܢܐ<EOS>ܕܡܘܣܩܘܪܘܬܐ ܩܝ̈ܢܬܐ ܕܙܕܩܢ ܘܒܘܪ̈ܟܬܐ ܕܡܬܬܚܝܒܢ ܠܚܕ ܦܪܘܩܗܘܢ ܘܥܠܬܐ ܕܟܘܠܗܝܢ ܛܒ̈ܬܗܘܢ<EOS>ܡܫܕܪܝܢ݀ ܘܗܿܝ ܕܠܐ ܗܘܼܬ ܡܡܬܘܡ<EOS> ܗܫܐ ܒܟܠܗܿ ܒܪܝܬܐ ܕܒܢ̈ܝ ܐܢܫܐܦܐܪܐ ܕܡܬܬܚܝܒ ܠܐܠܗܐ<EOS>ܡܿܠܟܐ ܕܟܠ ܒܟܘܠܗ ܝܘܡܐ ܒܗܝܢ ܒܫ̈ܥܐ ܘܒܗܘܢ ܒܥܕ̈ܢܐ ܫܘ̈ܝܐ ܟܠܗ ܓܢܣܐ ܕܒܢ̈ܝ ܐܢܫܐ݀ ܐܝܟ<EOS>ܕܡܢ ܚܕܐ ܬܢܘܝ ܦܪܥܢ ܥܛ<EOS> ܗܫܐ ܗܢܝܢ ܫܪ̈ܒܬܐ ܕܕ̈ܝܘܐ ܘܫܘ̈ܥܝܬܐ<EOS>ܕܐܠܗ̈ܐ ܕܣܐܒܘ<EOS> ܐܬܚܒܠ ܒܙܒܢܐ ܕܐܬܛܥܝ݀ ܡܬܚܕܬܐ ܕܝܢ ܠܘܬ ܟܠ ܐܢܫ ܘܡܬܥܠܡܐ ܡܠܬܗ ܕܡܫܝܚܐ݀<EOS>ܗܫ̈ܐ ܢܡܘ̈ܣܐ ܘܩܪ̈ܝܢܐ ܐܠܗܝ̈ܐ ܒܟܠܗܿ ܐܪܥܐ ܡܬܟܪܙܝܢ<EOS> ܘܠܟܘܠܗܘܢ ܒܢ̈ܝ ܐܢܫܐ ܡܢܟܦܝܢ<EOS>ܘܡܪܕܘܬܐ ܕܕܚܠܬ ܐܠܗܐ ܒܫܪܪܐ ܟܠܗܝܢ ܕܘܟ̈ܝܬܐ ܕܒܪܒܪܝܐ ܘܕܝܘ̈ܢܝܐ ܡܠܝ<EOS> ܗܫܐ ܢܘܟܡܪ̈ܝܝ<EOS>ܒܢ̈ܬ ܩ̈ܠܐ ܘܣ̈ܓܝܐܝ ܒܢ̈ܬ ܩ̈ܠܐ ܕܠܫܢ̈ܐ ܒܚܕ ܐܣܟܡܐ ܕܥܘܡܪܐ ܘܒܚܕܐ ܬܢܘܝ<EOS> ܒܘܪ̈ܟܬܐ<EOS>ܕܫܠܡܢ ܡܕܪ̈ܝܢ ܠܒܪܘܝܐ ܕܟܠ ܘܚܕܐ ܡܠܬܐ ܘܗܼܘ ܢܡܘܣܐ ܘܐܪܙܐ ܚܕ ܕܝܐܐ ܠܐܠܗܐ<EOS> ܘܠܗ ܠܕܘܒܪܐ<EOS>ܢܩܦܝܢ<EOS> ܗܫܐ ܪܘܟܒܐ ܚܕ ܕܢܦܫ̈ܬܐ ܘܫܠܡܘܬܐ ܕܝܘܠܦܢܐ ܒܟܠܗܿ ܒܪܝܬܐ ܐܬܩܝܼܡ<EOS> ܘܡܢ ܕܘܟܬܗ<EOS>ܠܚܕ ܐܠܗܐ ܕܠܗܠ ܡܢ ܟܘܠ ܡܪܐ ܕܟܠܗ ܥܠܡܐ ܐܟܚܕܐ ܥܡ ܗܿܢܘܢ ܕܥܡܪܝܢ ܒܡܕܢܚܐ݀ ܗܿܢܘܢ ܕܡܛܬܼ<EOS>ܐܢܘܢ ܕܒܡܥܪ̈ܒܝ ܫܡܫܐ ܢܥܡܪܘܢܿ ܒܚܕܐ ܪܘܦܐ ܕܥܕܢܐ ܒܗܘܢ ܒܝܘ̈ܠܦܢܐ ܡܫܒܚܝܢ ܘܠܐ ܠܐܚܪܢܐ<EOS>ܐܠܐ ܒܠܚܘܕ ܠܡܫܝܚܐ ܕܐܠܗܐ ܕܐܝܬܘܗܝ ܥܠܬܐ ܕܥܘܕܪܢܗܘܢ ܡܟܬܒܝܢ<EOS> ܘܠܗ ܩܪܝܢ ܦܪܘܩܐ ܐܟܚܕܐ<EOS>ܥܡ ܗܿܢܘܢ ܕܒܬܝܡܢܐ ܗܿܢܘܢ ܕܒܡܢܬܐ ܕܓܪܒܝܐ ܐܚܼܕܘ<EOS> ܘܠܗ ܠܐܠܗܐ ܒܗܝܢ ܒܡ̈ܠܐ ܡܝܩܪܝܢ ܗܟܢܐ<EOS>ܕܬܘܒ ܠܐ ܒܥܓܠ ܡܬܦܪܫ ܒܪܒܪܝܐ<EOS> ܘܐܦܢ ܒܒܪܬ ܩܠܐ ܡܣܬܒ ܪܡܢ ܝܘܢܝܐ ܘܐܦ ܠܐ ܕܐܚܪܢܐ ܗܘ<EOS>ܝܘܢܝܐ ܠܒܪ ܡܢ ܒܪܒܪܝܐ ܠܝܬ ܓܝܪ ܠܘܬ ܐܠܗܐ ܒܪܒܪܝܐ ܘܠܐ ܝܘܢܝܐ݀ ܡܛܠ ܕܟܘܠ ܡܢ ܕܕܚܠ ܡܢ<EOS>ܐܠܗܐ ܚܟܝܡܐ ܗܘ<EOS> ܘܗܫܐ ܐܓܒ̈ܛܝܐ ܘܣܘܪ̈ܝܝܐ ܘܣܩ̈ܝܬܝܐ ܘܐܝ̈ܛܠܝܐ ܘܡܘܪ̈ܝܐ ܘܦܪ̈ܣܝܐ<EOS>ܘܗܢܕ̈ܘܝܐ<EOS> ܐܟܚܕܐ ܟܘܠܗܘܢ ܒܝܘܠܦܢܗ ܕܡܫܝܚܐ ܐܬܚܿܟܡܼܘ ܘܒܗܝܢ ܡܬܚܟܡܝܢ<EOS> ܘܕܢܫܝܚܘܢ ܥܠ<EOS>ܡܘܬܐ ܟܠܗܘܢ ܐܟܚܕܐ ܡܬܕܪ̈ܫܝܢ݀ ܘܢܫܘܛܘܢ ܠܗܠܝܢ ܚܝ̈ܐ ܚܕ ܕܝܢ ܣܒܪܐ ܛܒܐ ܕܒܡܘܠܟܢܐ ܕܡܠܬܐ<EOS>ܦܪܘܩܢ ܡܣܪܚܝܢ<EOS> ܐܠܐ ܘܐܦ ܚܝ̈ܐ ܕܢܦܫܐ ܕܠܐ ܡܝܬܝܢ ܒܥܘܡܪܐ ܕܒܪ̈ܟܝ ܫܡܝܐ ܘܡܠܟܘܬܐ ܕܐܠܗܐ<EOS>ܕܠܗܿܢܘܢ ܕܡܟܐ ܐܬܘܥܕܘ ܐܝܟ ܓܘܥܠܢܐ ܕܐܫܬܘܕܝ ܠܗܘܢ ܕܢܣܒܘܢ ܝܠܦܼܘ݀ ܕܒܗܘܢ ܒܥܒܕ̈ܐ<EOS>ܠܫܘܕܝܐ ܫܪܪ<EOS> ܗܘܼ ܦܪܘܩܗܘܢ ܒܝܕ ܬܟܬܘܫܗ ܕܥܡ ܡܘܬܐ<EOS> ܕܒܗ ܠܡܘܬܐ ܕܕܚܝܠ ܗܘܐ ܥܠ ܟܠ ܐܢܫ<EOS>ܠܬܠܡܝܕ̈ܘܗܝ ܕܠܐ ܡܕܡ ܗܘ ܚܿܘܝ<EOS> ܘܚܝ̈ܐ ܕܡܠܝܟܝܢ ܗܘ ܡܢܗ ܠܗܝܢ ܠܥܝ̈ܢܝܗܘܢ ܒܝܕ ܚܙܬܐ<EOS>ܓܠܝܬܐ ܐܩܝܡ ܕܢܚܙܘܢ ܘܪܫܝܬܐ ܕܣܒܪܢ ܘܕܚܝ̈ܐ ܕܦܓܪܢ ܕܠܐ ܚܒܠܐ ܘܕܢܦܫܐ<EOS>ܕܠܐ ܡܝܬܐ ܘܕܪܒܘܬܢ ܕܐܝܟ ܡܠܐܟ̈ܐ ܠܗ ܠܗܿܘ ܨܠܡܗ ܒܢܘܚܡܗ ܥܒܲܕ<EOS>ܦ<EOS> ܣܘܥܪ̈ܢܐ ܗܟܝܠ ܕܦܘܪܩܢܐ ܘܡܥܕܪ̈ܝ ܠܥܠܡܐ ܕܓܠܝܢܐ ܕܡܠܬܗ ܕܐܠܗܐ ܕܒܝܬ<EOS>ܒܢ̈ܝ ܐܢܫܐ ܗܠܝܢ݀ ܐܢ ܕܝܢ ܡܢ ܝܬܝܪܘ ܐܢܫ ܢܨܒܐ ܕܐܦ ܒܪ̈ܒܘܬܐ ܕܬܚܘ̈ܝܬܐ ܐܚܪ̈ܢܝܬܐ<EOS>ܢܫܬܪܬܚ ܕܥܠ ܚܝܠܐ ܐܠܗܝܐ ܒܛܠܢܐ ܕܢܦܫܗ ܡܬܒܥܐ ܠܗ݀ ܠܒܘܚܢܐ ܕܗܠܝܢ ܕܐܬܟܬܼܒ ܥܠܘܗܝ<EOS>ܕܡܢܗܝܢ ܙܥܘܪ̈ܝܬܐ ܡ̈ܠܐ ܡܩܕ̈ܡܬܐ ܕܥܠ ܣܘܥܪ̈ܢܐ ܕܥܬܝܕܝܢ ܗܘܘ ܕܢܗܘܘܢ ܡܢܗ<EOS> ܡܛܠ ܬܚܘ̈ܝܬܐ<EOS>ܕܥܠ ܐܠܗܘܬܗ݀ ܕܩܕܡ ܐܟܼܪܙ ܡܢ ܡܟܬܒܢܘܬܐ ܕܬܠܡܝܕ̈ܘܗܝ ܐܓܒܐ ܘܠܗܢܘܟ ܕܠܐ ܝܕܥܝܢ ܒܫܘܪܝܐ<EOS>ܕܡܠܬܝ ܐܚܪܬܐ ܐܣܝܡ<EOS>ܫܠܡ ܣܦܪܐ ܕ̈ܬܠܬܐ<EOS>ܕܩܣܪܝܐ<EOS>ܣܦܪ̈ܐ ܕܐܪ̈ܒܥܐ<EOS>ܕܩܣܪܝܐ<EOS>ܐ<EOS> ܡܢܗ ܡܟܝܠ ܫܦܝܪܐ ܕܢܫܡܥ ܡܢ ܦܪܘܩܐ ܕܓܘܐ ܕܟܘܠ ܕܥܡ ܒܢ̈ܝ ܐܢܫܐ ܡܡܠܠ<EOS>ܘܒܕܡܘܬ ܐܒܐ ܛܒܐ ܥܡ ܒܢܘ̈ܗܝ ܐܝܟ ܝܠܘܕܐ ܗܘܐ<EOS> ܘܡܦܢܐ ܦܬܓܡܐ ܐܝܟ ܟܡܐ ܕܡܫܟܚ ܟܝܢܐ<EOS>ܕܡܝ̈ܘܬܐ ܕܢܫܡܥ<EOS> ܒܝܕ ܗܿܘ ܡܐܢܐ ܕܢܣܒܼ<EOS> ܐܝܟ ܕܒܝܕ ܬܪܓܡܢܐ݀ ܟܕ ܓܝܪ ܕܢܚܗ ܐܠܗܝܐ ܕܒܝܬ<EOS>ܒܢ̈ܝ ܐܢܫܐ ܥܿܒܼܕ ܗܘܐ<EOS> ܣܓܝ̈ܐܬܐ ܐܚܪ̈ܢܝܬܐ ܬܚܘ̈ܝܬܐ ܓ̈ܠܝܬܐ ܕܚܝܠܐ ܕܐܠܗܘܬܗ ܒܝܕ<EOS>ܣܘܥܪ̈ܢܐ ܕܚܿܘܝ<EOS> ܐܢ ܐܢܫ ܨܿܒܐ ܡܫܟܚ ܕܡܢ ܟ̈ܬܒܐ ܕܥܠܘܗܝ ܢܟܢܫ<EOS> ܘܠܐ ܬܘܒ ܙܥܘܪܝܐ<EOS>ܡܟܣܢܘܬܐ ܕܗܿܘܝܐ ܥܠ ܫܪܪܗ݀ ܐܦ ܗܕܐ ܕܡܢ ܒܢ̈ܬ ܩ̈ܠܐ ܕܝܠܗ ܡܬܩܝܡܐ ܕܗܼܢܝܢ ܗܠܝܢ ܐܠܨܐ<EOS>ܕܢܩܿܪܒ ܠܗܿܢܘܢ ܕܠܐ ܕܠܝܠܐܝܬ ܠܣܘܥܪ̈ܢܘܗܝ ܬܡܝ̈ܗܐ ܐܠܗ̈ܝܐ ܫܠܡܝܢ ܕܢܗܝܡܢܘܢ ܐܦ ܒܗܿܢܝܢ<EOS>ܐܚܪ̈ܢܝܬܐ ܕܥܠܘܗܝ ܡܬܟܪܙܢܿ ܘܠܐ ܙܥܘܪܝܐ ܬܚܘܝܬܐ ܕܐܦ ܒܝܕ ܚܝܠܐ ܕܡ̈ܠܘܗܝ ܠܐܝܠܝܢ ܕܐܝܬ<EOS>ܒܗܘܢ ܪܥܝܢܐ ܝܿܗܒܢ<EOS> ܐܟܙܢܐ ܓܝܪ ܕܙܒܢ̈ܬܐ ܣܓܝ̈ܐܬܐ ܐܦ ܠܗܿܢܘܢ ܕܒܥܝ̈ܢܝܢ ܠܐ ܚܼܙܝܢ<EOS>ܐܢܚܢܢ݀ ܘܒܠܚܘܕ ܒܪܬ ܩܠܗܘܢ ܫܡܥܝܢ ܐܢܚܢܢ<EOS> ܝܕܥܝܢ ܐܢܚܢܢ ܘܦܪ̈ܫܝܢ ܐܢܚܞܢܢ ܡܢܗ ܕܫܡܥܐ<EOS>ܠܗܿܘ ܕܐܡܼܪ ܐܢ ܝܘܢܝܐ ܢܣܬܩܒܠ<EOS> ܘܐܢ ܪܗܘܡܝܐ ܘܐܢ ܘܐܦ ܐܓܒܛܝܐ<EOS> ܘܐܢ ܒܩܘܡܬܗ ܣܒܐ ܐܝܬܘܗܝ<EOS>ܐܘ ܥܠܝܡܐ<EOS> ܘܐܢ ܕܐܢܬܬܐ ܗܝ ܐܘ ܕܓܒܪܐ ܢܥܡܬܐ<EOS> ܘܐܢ ܕܚܟܝܡܐ ܘܕܡܠܝܠܐ ܐܘ ܕܠܩܘܒܠܐ ܕܣܟܠܐ<EOS>ܘܕܗܕܝܘܛܐ ܐܝܬܝܗ ܒܪܬ ܩܠܐ ܐܟܘܬܗܝܢ ܕܝܢ ܕܗܠܝܢ<EOS> ܐܦܢ ܠܐ ܗܘܬ ܕܒܥܝ̈ܢܝܢ ܢܣܬܩܒܠ ܘܢܚܙܐ<EOS>ܣܘܥܪ̈ܢܐ ܐܠܗ̈ܝܐ ܗܿܢܘܢ ܕܟܕ ܥܠ ܐܪܥܐ ܥܢܝܢܗ ܥܒܼܕ ܗܘܐ ܡܠܬܐ ܕܐܠܗܐ ܣܥܪ݀ ܐܠܐ ܐܦ ܡܢ<EOS>ܡܠܦܢܘܬܐ ܕܝܠܗܝܢ ܕܡ̈ܠܘܗܝ ܕܢܘܪܟܝܐ ܒܪܬ ܩܠܗ ܘܠܬܪܥܝܬܐ ܕܓܘܐ ܥܿܒܪܐ ܘܡܢ ܝܕܥܬܐ ܡܩܕܡܬܐ<EOS>ܕܗܢܝܢ ܕܥܬܝܕܢ ܕܩܿܕܡ ܐܡܼܪ<EOS> ܘܡܢ ܗܿܢܝܢ ܕܐܫܬܘܕܝ<EOS> ܕܐܦ ܒܙܒ̈ܢܐ ܕܒܬܪܟܢ ܢܥܒܕ ܘܡܢ ܡܦܩܢܐ<EOS>ܕܗܿܢܝܢ ܕܐܬܩܕܡ ܐܬܐܡܼܪ ܘܕܗܠܝܢ ܫܘ̈ܠܡܐ ܕܥܕܡܐ ܠܗܫܐ ܩܕܡ ܥܝ̈ܢܝܢ ܡܢ ܚܝܠܐ ܕܝܠܗ ܡܣܬܥܪܝܢ ܠܐ ܗܘܼܬ ܒܨܝܪܐ ܬܚܘܝܬܐ ܕܗܿܘܝܐ ܥܠ ܗܠܝܢ ܕܥܠ ܐܠܗܘܬܗ ܡܣܗܕܢ݀<EOS>ܗܼܢܝܢ ܓܝܪ ܬܕܡܪ̈ܬܐ ܕܡܢܗ ܐܣܬܥܪ ܡܬܦܠܓܢ ܒܙܒ̈ܢܐ ܒܗܿܘ ܕܥܒܼܪ ܕܒܗ ܥܢܝܢܘ̈ܗܝ ܕܥܠ ܐܪܥܐ<EOS>ܕܥܒܕ ܡܬܥܗܕܝܢ ܘܒܗܿܘ ܕܡܢ ܒܬܪܟܢ ܗܘ ܕܥܕܡܐ ܠܘܬܢ ܕܝܠܢ ܡܬܚ݀ ܗܼܢܘܢ ܓܝܪ ܣܘܥܪ̈ܢܐ<EOS>ܪ̈ܘܪܒܐ ܕܡܢ ܩܕܝܡ ܥܒܼܕ ܟܕ ܐܝܬܘܗܝ ܗܘܐ ܥܡ ܒܢ̈ܝ ܐܢܫܐ ܠܗܿܢܘܢ ܕܐܣܬܩܒܠܘ ܒܗܿܘ ܙܒܢܐ<EOS>ܓܠܝܐܝܬ ܫܠܝܛ ܗܘܐ ܕܢܚܙܘܢܿ ܘܗܼܢܝܢ ܕܝܢ ܗܠܝܢ ܠܢ ܟܣܝܢ ܐܢܝܢ݀ ܘܟܕ ܠܐ ܡܬܚܙܝܢ ܣܝܡܼܢ<EOS>ܘܗܟܢܐ ܬܘܒ ܐܦ ܗܠܝܢ ܕܒܙܒܢܢ ܕܝܠܢ ܐܝܟ ܡ̈ܠܘܗܝ ܡܩܕܡ̈ܬܐ ܒܛܟܣܗܝܢ ܐܫܬܠܡ ܘܒܗܘܢ ܒܥܒ̈ܕܐ<EOS>ܥܕܐܡ ܠܗܫܐ ܠܢ ܡܬܚܙܝܢ݀ ܠܗܿܢܘܢ ܕܗܝܕܟܝܢ ܘܒܗܿܘ ܙܒܢܐ ܕܡܬܩܕܡܢ ܗܘܝ ܡܬܐܡܪ̈ܢ ܥܕܟܝܠ<EOS>ܡܦܩܢܗܝܢ ܕܝܠܗܝܢ ܕܨܒܘ̈ܬܐ ܠܐ ܝܕܝܥ ܗܘܐ<EOS> ܘܟܒܪ ܡܬܣܒܪ ܗܘܐ ܠܐܝܠܝܢ ܕܠܐ ܡܗܝܡܢܝܢ ܕܠܐ<EOS>ܡܫܟܚܐ ܕܢܗܘܝܢ ܐܠܐ ܕܡܝܐ ܕܐܦ ܗܝܕܟܝܢ ܠܗܿܢܘܢ ܕܡܪ̈ܝ ܪܥܝܢܐ ܗܘܘ ܒܐܣܟܡܗܘܢ ܕܟܕ ܛܒ ܠܐ<EOS>ܚܙܝܢ ܗܘܘ ܡܦܩܢܗܝܢ ܕܡ̈ܠܐ ܡܩܕ̈ܡܬܐ ܒܪܡ ܕܢܗܝܡܢܘܢ ܐܢܝܢ ܡܛܠ ܫܪܟܐ ܕܣܘܥܪ̈ܢܘܗܝ ܗܿܢܘܢ<EOS>ܓܝܪ ܕܒܗܝܢ ܒܥܝܢ̈ܝܗܘܢ ܚܿܙܼܝܢ ܗܘܘ ܚܝ̈ܠܐ ܓ̈ܠܝܐ ܕܐܠܗܐ ܘܬܕܡܪ̈ܬܐ ܘܣܘܥܪ̈ܢܐ ܬܡܝ̈ܗܐ<EOS>ܘܥܒܕ̈ܐ ܕܠܟܠܗ ܟܝܢܐ ܡܝܘܬܐ ܡܟܣܝܢ ܐܝܟܢܐ ܠܐ ܕܡܝܐ ܕܠܐ ܒܠܚܘܕ ܠܗܿܢܝܢ ܕܡܬܚܼܙܝܢ ܗܘܝ<EOS>ܗܝܕܟܝܢ ܐܠܐ ܡܢ ܗܿܢܝܢ ܐܦ ܒܗܿܢܝܢ ܕܠܙܒ̈ܢܐ ܕܡܢ ܒܬܪܟܢ ܝܕܥܬܐ ܡܩܕܡܬܐ ܡܫܪܪܝܢ ܡܛܝܒܐܝܬ<EOS>ܢܗܝܡܢܘܢ݀ ܐܝܟܢܐ ܕܬܘܒ ܘܐܦ ܠܢ ܕܝܠܢ ܙܕܩ ܕܡܢ ܗܠܝܢ ܬܕܡܪ̈ܬܐ ܕܒܗܝܢ ܒܥܝ̈ܢܝܢ ܡܩܒܠܝܢ<EOS>ܐܢܚܢܢ ܘܐܦ ܠܗܿܢܝܢ ܕܗܝܕܟܝܢ ܡܢ ܬܠܡܝܕ̈ܘܗܝ ܐܣܬܗܕܝܢ ܢܫܠܡ<EOS> ܗܿܢܝܢ ܓܝܪ ܕܒܡܫܡܥܬܐ ܒܠܚܘܕ<EOS>ܠܩܕ̈ܡܝܐ ܐܫܬܠܼܡ݀ ܠܢ ܒܗܝܢ ܒܥܝ̈ܢܝܢ ܡܬܚܙܝܢ ܘܠܗܿܢܘܢ ܕܠܐ ܡܚܒܠ ܪܥܝܢܗܘܢ ܣܦܩܢ ܕܢܗܘܝܢ<EOS>ܬܚܘ̈ܝܬܐ ܠܚܘܬܡܐ ܕܗܿܢܝܢ ܕܐܬܟܬܼܒ<EOS> ܘܐܝܠܝܢ ܐܢܝܢ ܗܠܝܢ ܕܗܝܕܝܢ ܠܐ ܐܝܬܝܗܢ ܗܘܐ ܘܠܐ<EOS>ܐܬܩܝܡ ܗܘܝ ܥܕܟܝܠ ܘܠܐ ܣܠܼܩ ܗܘ ܥܠ ܪܥܝܢܐ ܕܒܢ̈ܝ ܐܢܫܐ<EOS> ܘܐܬܐܡܼܪ ܕܝܢ ܡܢܗ ܒܝܕܥܬܐ<EOS>ܡܩܕܡܬܐ ܐܠܗܿܝܬܐ ܘܒܙܒ̈ܢܐ ܕܡܢ ܒܬܪܟܢ ܐܫܬܠܼܡ ܘܥܗܕܡܐ ܠܗܫܐ ܒܙܒܢܐ ܕܝܠܢ ܡܬܚܙܝܢ<EOS> ܡܢ<EOS>ܗܠܝܢ ܩܪܝܒܐ ܗܝ ܕܢܕܥ<EOS>ܒ<EOS> ܓܝܪܐ ܚܕ ܫܒܝܚܐ ܡܢ ܦܠܚܘܬܐ ܕܪܫܢܘܬܐ ܘܕܪܒܘܬܐ ܕܪ̈ܗܘܡܝܐ ܐܚܝܕ ܗܘܐ ܡܛܠ ܕܛܠܝܗ ܚܒܝܒܐ ܡܫܪܝܢ ܗܘܘ ܗܕܡ̈ܘܗܝ ܘܐܪܡܐ ܒܒܝܬܗ ܟܕ ܚܙܐ<EOS>ܠܦܪܘܩܢ ܕܐܝܠܝܢ ܚܝ̈ܠܐ ܒܐܚܪ̈ܢܐ ܡܚܿܘܐ ܗܘܐ<EOS> ܘܡܐܣܐ ܠܟܪ̈ܝܗܐ<EOS> ܘܟܡܠ ܟܐܒܝ̈ܢ ܘܟܠ<EOS>ܟܘܪ̈ܗܢܝܢ ܡܚܠܡ<EOS> ܦܪܫ ܒܪܥܝܢܗ ܕܠܐ ܗܘܐ ܕܒܪ ܐܢܫܐ ܐܝܬܝܗܿ ܗܕܐ ܬܕܡܘܪܬܐ݀ ܘܐܬܩܪܒ ܠܗ ܐܝܟ<EOS>ܕܠܐܠܗܐ ܟܕ ܠܐ ܚܪ ܒܗܿܘ ܡܐܢܐ ܕܦܓܪܐ ܕܡܬܚܙܐ݀ ܕܒܐܝܕܗ ܕܡܝܘܬܐ ܗܠܝܢ ܡܝܬܪ̈ܬܐ ܕܝܠܗ<EOS>ܓܿܠܐ<EOS> ܗܘܐ<EOS> ܢܦܼܠ ܘܣܓܼܕ ܩܕܡܘܗܝ ܘܒܿܥܼܐ ܗܘܐ ܘܡܬܟܬܫ ܕܢܐܪܥܝܘܗܝ ܐܦ ܠܗ ܒܛܠܝܗ ܥܘܕܪܢܐ<EOS>ܕܡܢ ܐܠܗܐ<EOS> ܘܟܡܕ ܐܡܼܪ ܠܗ ܦܪܘܩܢ݀ ܕܐܢܐ ܐܬ݀ܐ ܘܐܣܝܘܗܝ݀ ܦܢܝ ܠܗ ܦܬܓܡܐ ܗܘܼ ܟܠܝܪܟܐ݀<EOS>ܠܗܕܐ ܓܝܪ ܪܫܢܘܬܐ ܕܒܝܬ ܪ̈ܗܘܡܝܐ ܫܿܘܐ ܗܘܐ<EOS> ܘܐܡܼܪ ܠܗ ܡܪܝ݀ ܠܐ ܫ݀ܘܐ ܐܢܐ ܕܬܥܘܠ ܬܚܝܬ<EOS>ܡܛܠܠܝ<EOS> ܐܠܐ ܐܡܼܪ ܒܡܠܬܐ ܒܠܚܘܕ ܘܢܬܐܣܐ ܛܠܝܐ ܘܐܦ ܐܢܐ ܓܝܪ ܓܒܪܐ ܐܢܐܢ ܕܒܫܘܠܛܢܐ<EOS> ܘܐܝܬ<EOS>ܬܚܝܬ ܐܝܕܝ ܐܣܛܪ̈ܛܝܘܛܐ ܘܐܡܿܪ ܐܢܐ ܠܗܢܐ ܕܙܠ ܘܐܙܠ ܘܠܐܚܪܢܐ ܕܬܐ ܘܐܬܐ<EOS> ܘܠܥܒܕܝ ܐܡܪ<EOS>ܐܢܐ ܕܥܒܕ ܙܦܠܢ ܘܥܿܒܕ݀ ܡܢܐ ܗܟܝܠ ܣܥܼܪ ܗܘ ܦܪܘܩܢ ܥܠ ܗܕܐ ܒܥܘܬܐ ܫܡܥ<EOS> ܠܐ ܡܢܝ ܐܠܐ ܡܢܗ<EOS>ܕܡܟܬܒܢܐ<EOS> ܟܕ ܗܟܢܐ ܒܗܘܢ ܒܗ̈ܓܝܢܐ ܡܠܦ݀ ܟܕ ܫܡܥ ܕܝܢ ܝܫܘܥ ܐܬܕܡܼܪ ܘܐܡܼܪ ܠܗܿܢܘܢ<EOS>ܕܢܩܝܦܝܢ ܠܗ<EOS> ܕܐܦܠܐ ܒܝܬ ܐܝܣܪܝܠ ܐܫܼܟܚܬ ܐܝܟ ܗܕܐ ܗܝܡܢܘܬܐ݀ ܐܡܪܢܐ ܠܟܘܢ ܕܝܢ ܕܣܓܝ̈ܐܐ<EOS>ܢܐܬܘܢ ܡܢ ܡܕܢܚܐ ܘܡܢ ܡܥܪܒܐ ܘܢܣܬܡܟܘܢ ܥܡ ܐܒܪܗܡ ܘܥܡ ܐܝܣܚܩ ܘܥܡ ܝܥܩܘܒ ܒܡܠܟܘܬܐ<EOS>ܕܫܡܝܐ<EOS> ܘܒܢ̈ܝܗܿ ܕܝܢ ܕܡܿܠܟܘܬܐ ܢܦܩܘܢ ܠܚܫܘܟܐ ܒܪܝܐ<EOS> ܘܟܢ ܒܬܪ ܗܠܝܢ ܡ̈ܠܐ ܐܡܼܪ<EOS>ܠܟܠܝܪܟܐ<EOS> ܙܠ ܐܝܟܢܐ ܕܗܝܡܼܢܬ ܢܗܘܐ ܠܟ<EOS> ܘܐܬܚܼܠܡ ܛܠܝܗ ܡܢ ܗܿܝ ܫܥܬܐ ܘܟܕ ܗܦܼܟ ܟܠܝܪܟܐ<EOS>ܠܒܝܬܗ ܒܗܿ ܒܫܥܬܐ ܐܫܟܚ ܠܛܠܝܗ ܟܕ ܚܠܝܡ<EOS>ܓ<EOS> ܥܡ ܟܡܐ ܗܟܝܠ ܫܘܠܛܢܐ ܒܪܬ ܩܠܗ ܕܦܪܘܩܢ ܢܦܩܼܬ݀ ܘܟܡܐ ܡܝܬܪܘܬܐ<EOS>ܚܘܼܝܬ<EOS> ܘܟܡܐ ܚܝܠܐ ܡܠܝܐ ܗܘܬ<EOS> ܘܟܡܐ ܐܦ ܡܪܚܡܢܘܬܐ<EOS> ܘܐܦ ܕܠܝܠܘܬܐ ܕܠܥܘܕܪ̈ܢܐ ܫܦܝܪ̈ܐ<EOS>ܗܟܢܐ ܕܡܛܝܒܐܝܬ ܢܫܬܘܕܐ ܡܐܬܝܗ<EOS> ܘܐܝܟܐ ܕܝܢ ܐܦ ܗܼܝ ܬܕܡܘܪܬܐ ܕܥܡܗ ܕܣܘܥܪܢܐ<EOS> ܕܠܐ ܡܫܟܚܐ<EOS>ܕܐܝܟ ܕܙܕܩ ܢܕܥܝܗܿ<EOS> ܗܕܐ ܓܝܪ ܕܠܐ ܝܬܝܪ ܢܐܡܪ ܠܟܠܝܪܟܐ ܐܠܐ ܕܐܝܟܢܐ ܕܗܝܡܼܢܬ ܢܗܘܐ ܠܟ<EOS>ܘܥܡܗܿ ܕܡܠܬܐ ܐܦ ܐܣܝܘܬܐ ܢܬܠ ܠܒܪܗ ܐܝܟܐܢ ܕܠܐ ܕܐܠܗܐ ܒܫܪܪܐ ܡܠܠ݀ ܒܝܕ<EOS>ܒܪܬ ܩܠܐ ܡܝܘܬܬܐ ܡܚܘܝܐ<EOS> ܘܐܢ ܕܝܢ ܠܗܕܐ ܩܫܝܐܝܬ ܐܢܫ ܢܬܛܦܝܣ݀ ܡܛܠ ܡܝܬܪܘܬܐ ܕܝܠܗܿ<EOS>ܕܬܕܡܘܪܬܐ<EOS> ܐܠܐ ܥܠ ܡܠܬܗ ܡܩܕܡܬܐ ܠܐ ܙܕܩܐܝܬ ܡܬܥܠܠ ܕܒܗ ܡܟܣܢܘܬܐ ܪܒܬܐ ܕܝܠܗ ܕܣܘܥܪܢ<EOS>ܡܬܚܘܝܐ ܐܢ ܐܢܫ ܢܣܒ ܒܪܥܝܢܗ ܕܒܗܿܘ ܙܒܢܐ݀ ܚܕ ܗܘܐ ܪܗܘܡܝܐ ܗܿܘ ܕܩܪܒ ܨܝܕ ܦܪܘܩܢ ܟܠܝܪܟܐ<EOS>ܗܘ ܕܬܘܕܝܬܐ ܪܒܬܐ ܘܡܝܬܪܬܐ ܕܒܗ ܛܒ ܡܢ ܥܡܐ ܕܝܗܘܕ̈ܝܐ ܚܿܘܝ݀ ܘܗܼܘ ܩܪܘܩܢ ܕܝܠܢ ܕܣܓܝ̈ܐܐ<EOS>ܚܠܦ ܚܕ ܢܗܘܘܢܿ ܗܿܢܘܢ ܕܐܝܟ ܗܘ ܥܬܝܕܝܢ ܕܢܬܩܪܒܘܢ ܠܗ ܡܢ ܗܿܢܘܢ ܕܒܣ̈ܩܝ ܝܘܡܐ ܘܒܓܒܐ<EOS>ܕܡܕܢܚܐ ܘܒܡܥܪ̈ܒܝ ܫܡܫܐ ܥܡܪܝܢ ܐܬܢܒܝ ܗܿܢܘܢ ܕܒܝܕ ܝܕܥܬܐ ܕܝܠܗ ܘܬܘܕܝܬܐ ܕܒܗ ܠܐܝܩܪܐ<EOS>ܫܘܝܐܝܬ ܥܡ ܐܒܗ̈ܬܐ ܕܥܒܪ̈ܝܐ ܠܘܬ ܐܠܗܐ ܢܫܘܘܢ݀ ܘܕܗܼܘ ܕܝܢ ܐܒܐ ܕܐܒܗܝ̈ܝܗܘܢ ܕܗܼܢܘܢܿ ܗܘ<EOS>ܕܡܬܟܪܙ ܐܒܪܗܡ<EOS> ܗܘ ܕܢܦܩ ܡܢ ܐܒܗܘ̈ܗܝ ܕ̈ܠܝ ܦܬܟܪ̈ܐ ܘܫܚܠܦ ܥܘܡܪܗ݀ ܘܡܢ ܛܥܝܘܬܐ ܕܐܠܗ̈ܐ<EOS>ܣܓܝ̈ܐܐ<EOS> ܠܚܕ ܐܠܗܐ ܕܠܥܠ ܡܢ ܟܠ ܝܕܥ ܘܩܕܡ ܐܡܼܪ<EOS> ܕܕܕܡܝܢ ܠܗ ܠܗܢܐ ܘܠܒܢ̈ܘܗܝ ܠܐܝܣܚܩ<EOS>ܘܠܝܥܩܘܒ<EOS> ܪ̈ܒܘܬܐ ܒܟܠܗܿ ܒܪܝܐ ܕܒܝܢ̈ܝ ܐܢܫܐ ܢܗܘܘܢ ܘܗܼܢܘܢ ܗܿܢܘܢ ܝܬܝܪܐܝܬ ܗܼܢܘܢ ܥܡܡܐ<EOS>ܕܒܡܕܢܚܐ ܘܗܿܢܘܢ ܕܒܡܥܪ̈ܒܝ ܫܡܫܐ ܥܡܪܝܢ ܘܡܘܣܦ ܥܠܝܗܘܢܿ ܘܪܒܘܬܗܿ ܕܝܠܗܿ ܕܡܠܬܐ ܡܩܕܡܬܐ<EOS>ܕ̈ܿܢܘܢ ܠܡ ܝܗܘܕ̈ܝܐ ܗܼܢܘܢ ܒܢܝ̈ܗܘܢ ܕܗܿܢܘܢ ܪ̈ܚܡܝ ܠܐܠܗܐ ܕܒܐܒܪܗܡ ܡܫܬܒܗܪܝܢ ܘܒܐܝܣܚܩ<EOS>ܘܒܝܥܩܘܒ ܡܛܠ ܕܩܡܼܘ ܠܩܘܒܠܗ ܘܠܐ ܗܝܡܼܢܘ ܒܗ<EOS> ܐܝܟ ܕܐܬܓܠܼܙܘ ܠܗܘܢ ܡܢ ܢܘܗܪܐ ܕܝܕܥܬܐ<EOS>ܢܦܩܘܢ ܠܡ ܠܚܫܘܟܐ ܒܪܝܐ ܠܠܐ ܝܕܥܬܗܘܢ ܘܠܣܟܠܘܬܗܘܢ ܐܚܪܝܬܐ ܘܠܓܠܝܙܘܬܐ ܕܢܗܪܐ ܦܪܘܩܐ<EOS>ܗܟܢܐ ܩܿܕܡ ܐܡܼܪ ܕܗܪܟܐ ܙܕܩ ܕܢܣܝܡ ܪܥܝܢܢ ܒܗܘܢ ܒܫ̈ܘܠܡܐ ܘܒܗܝܢ ܒܥܝ̈ܢܝܢ ܢܩܒܠ ܕܐܝܟܢܐ<EOS>ܝܗܘܕ̈ܝܐ ܗܿܢܘܢ ܕܡܫܬܒܗܪܝܢ ܕܡܢ ܓܢܣܐ ܐܢܘܢ ܕܗܿܘܢ ܐܢܫܐ ܕܐܬܐܡܼܪ ܪ̈ܚܡܝ ܠܐܠܗܐ ܡܣ̈ܠܝܐ<EOS>ܗܘܘ<EOS> ܠܐ ܗܘܐ ܡܢ ܡܿܠܟܘܬܗ ܕܐܠܗܐ ܒܠܚܘܕ ܐܠܐ ܘܐܦ ܡܢܗܿ ܕܝܠܗܿܕܐܡܐ ܕܡܕ̈ܝܢܬܗܘܢ ܡܝܬܪܬܐ<EOS>ܕܒܝܬ ܡܿܠܟܘܬܐ ܕܒܗܿ ܒܠܚܘܕ ܣܝܼܡ ܗܘܐ ܢܡܘܣܐ ܕܬܫܡܫܬܗܘܢ ܙܗܝܬܐ ܢܫܠܡܘܢܿ ܘܥܼܒ̈ܕܐ ܚܠܦ<EOS>ܒܢ̈ܝ ܚܐܪ̈ܐ ܗܘܘ<EOS> ܗܿܢܘܢ ܕܡܢ ܩܕܝܡ ܒܢ̈ܝ ܐܒܗ̈ܐ ܗܘܘ ܡܝܬܪ̈ܐ<EOS> ܘܒܚܘܠܛܢܐ<EOS>ܥܡ ܥܡ̈ܡܐ ܢܘܟܪ̈ܝܐ ܡܕܡ ܕܠܐ ܫܠܛ ܠܗܘܢ ܒܐܪܥܐ ܕܠܐ ܕܝܠܗܘܢ ܛܝܥܢ݀ ܕܐܦ ܠܐ ܕܢܚܙܘܢ ܡܢ<EOS>ܪܘܚܩܐ ܗܝ ܐܪܥܐ ܕܣܓܕܬܗܘܢ ܡܦܣ ܠܗܘܢ<EOS> ܘܕܠܐ ܪ̈ܫܢܐ ܘܕܠܐ ܡܠܟ̈ܐ ܗܿܢܘܢ ܕܒܡܫܠܡܢܘܬܐ<EOS>ܠܘܬܗܘܢ ܡܫܬܠܛܝܢ ܗܘܘ ܩܡܘ ܘܠܗܿܢܘܢ ܕܠܗܝܟܠܗܘܢ ܡܢ ܫܬ ܐܣ̈ܘܗܝ ܫܬܐܣ̈ܘܗܝ ܥܩܼܪܘ<EOS>ܘܠܟܠܗ ܥܡܠܗܘܢ ܟܒܼܫܘ ܡܫܥܒܕܝܢ<EOS> ܠܐ ܢܒܝܐ ܥܡܗܘܢ ܐܝܬ ܐܝܟ ܕܢ ܩܕܝܡ ܐܦܠܐ ܓܠܢܐ ܐܝܟ ܕܡܢ<EOS>ܩܕܝܡ<EOS> ܘܐܦ ܠܐ ܥܘܕܪܢܐ ܘܣܘܥܪܢܐ ܕܐܠܗܐ݀ ܘܗܠܝܢ ܟܠܗܝܢ ܡܠܝܐܝܬ ܠܐ ܡܢ ܩܕܝܡ݀ ܐܠܐ ܡܢ ܒܬܪ<EOS>ܕܐܗܦܟ ܦܪܘܩܢ ܐܦܘܗܝ ܡܢܗܘܢ ܐܬܝ ܥܠܝܗܘܢ ܐܟܘܬܗܝܢ ܕܡ̈ܠܘܗܝ ܡܩܕ̈ܡܬܐ ܘܗܿܢܝܢ ܕܥܠ<EOS>ܝܗܘܕ̈ܝܐ ܐܝܟ ܗܟܢܐ<EOS>ܓ<EOS> ܚܠܦ ܕܝܢ ܗܿܘ ܚܕ ܟܠܝܪܟܐ ܕܒܗܿܘ ܙܒܢܐ ܩܼܪܒ ܗܘܐ ܠܦܪܘܩܢ ܡܢܝܢܐ<EOS>ܕܐܢܫܐ ܕܠܐ ܡܬܐܡܪ ܡܢ ܟܠܗܘܢ ܥܡ̈ܡܐ ܠܐ ܗܘܐ ܟܠܝܪ̈ܟܐ ܒܠܚܘܕ ܐܠܐ ܐܦ ܣܘܓܐܗܘܢ ܕܚܝ̈ܠܘܬܐ<EOS>ܕܪ̈ܗܘܡܝܐ ܗܟܢܐ ܕܐܦ ܪ̈ܒܘܬܐ ܕܪ̈ܫܢܐ ܘܕܗ̈ܓܡܘܢܐ ܗܿܢܘܢ ܕܒܥܡ̈ܡܐ ܘܒܐܬܪ̈ܘܬܐ ܫܠܝܛܝܢ݀<EOS>ܘܕܐܚܪ̈ܢܐ ܐܝܠܝܢ ܕܣܓܝ ܒܐܝܩܪܐ ܕܪܒܘܬܐ ܡܢ ܗܠܝܢ ܡܥܠܝܢ ܗܼܢܘܢ ܗܗܠܝܢ ܕܒܒ̈ܬܐ ܕܡܿܠܟܘܬܐ<EOS>ܡܬܓܐܝܢ ܐܟܘܬܗ ܕܗܿܘ ܟܠܝܪܟܐ ܠܗ ܠܡܫܝܚܗ ܕܐܠܗܐ ܡܬܩܪܒܝܢ ܘܒܝܕ ܡܠܦܢܘܬܗ ܕܝܠܗ݀ ܠܐܠܗܗܘܢ<EOS>ܕܗܿܢܘܢ ܐܢܫܐ ܪ̈ܚܡܝ ܐܠܗܐ ܕܒܝܬ ܥܒܪ̈ܝܐ ܕܢܚܼܘ ܝܕܥܘ݀ ܘܠܦܘܪܥܢܐ ܫܘܝܐܝܬ ܐܟܘܬܗܘܢ<EOS>ܕܗܿܢܘܢ ܡܢ ܠܘܬ ܐܠܗܐ ܡܿܠܟܐ ܕܟܠ ܫܼܘܘ݀ ܐܢ ܕܝܢ ܐܢܫ ܢܣܝܡ ܒܪܥܝܢܗ<EOS> ܕܟܡܐ ܣܘܓܐܐ<EOS>ܕܟܪ̈ܝܣܛܝܢܐ ܡܬܐܡܪ ܕܐܝܬ ܘܥܕ̈ܬܐ ܕܪ̈ܒܘܬܐ ܕܟܢ̈ܫܐ ܒܐܪܥܐ ܕܦܪ̈ܣܝܐ ܘܕܗܢܕ̈ܘܝܐ ܗܿܢܘܢ<EOS>ܕܒܡܕ̈ܢܚܘܗܝ ܕܫܡܫܐ ܥܡܪܝܢ݀ ܘܐܝܟܢܐ ܒܝܕ ܡ̈ܠܘܗܝ ܕܝܠܗ ܕܦܪܘܩܢ ܠܘܬܗܘܢ ܕܗܿܢܘܢ ܢܫ̈ܐ<EOS>ܒܬܘ̈ܠܬܐ ܡܚܒܢ ܘܓܒܪ̈ܐ ܠܩܕܝܫܘܬܐ ܫܠܡܬܐ ܡܫܢܝܢ݀ ܘܠܡܣܝܒܪܢܘܬܐ ܕܥܘܡܪܐ ܕܦܝܠܘܣܦܘܬܐ<EOS>ܘܕܢܟܦܘܬܐ ܘܪ̈ܒܘܬܐ ܕܡܘ̈ܕܝܢܐ ܕܐܠܗܐ ܒܗܘܢ ܒܗܿܢܘܢ ܕܚ̈ܝܝܢ<EOS>ܗ<EOS> ܘܐܝܟܢܐ ܗܼܢܘܢ ܗܿܢܘܢ ܒܗܿܘ ܕܡܢ ܙܪܥܐ ܕܐܒܪܗܡ ܕܢܼܚ݀ ܕܡܫܝܚܗ ܗܘ<EOS>ܕܐܠܗܐ ܡܘܕܝܢ݀ ܘܒܝܕ ܝܠܕܐ ܚܕܬܐ ܕܒܗ ܒܢ̈ܝܐ ܕܐܒܪܗܡ ܗܿܘܝܢ<EOS> ܘܠܗܿ ܠܗܿܝ ܡܠܬܐ ܕܦܪܘܩܢ<EOS>ܡܩܕܡܬܐ ܡܚܬܡܝܢ݀ ܘܗܼܘ ܗܟܢܐ ܕܝܢ ܐܦ ܒܡܢ̈ܘܬܐ ܕܡܥܪ̈ܒܘܗܝ ܕܥܠܡܐ ܟܠܗܘܢ<EOS>ܐܣܦ̈ܢܝܐ ܘܓ̈ܠܠܝܐ<EOS> ܘܐܪ̈ܥܬܐ ܕܡܘܪ̈ܝܐ ܘܕܐܦܪ̈ܝܐ ܘܒܗ ܒܐܘܩܝܢܘܣ ܘܒܒܘܪܛܢܝܐ ܠܡܫܝܚܐ<EOS>ܡܟܬܒܝܢ ܘܠܐܠܗܗ ܕܐܒܪܗܡ ܘܕܐܝܣܚܩ ܘܕܝܥܩܘܒ<EOS> ܐܦ ܕܝܥܘ݀ ܘܠܗ ܐܦ ܒܨܠܘܬܗܘܢ ܩܪܝܢ<EOS> ܘܫܘ̈ܬܦܐ<EOS>ܕܝܠܗܘܢ ܕܗܠܝܢ݀ ܒܣܓܕܬܐ ܕܐܠܗܐ ܐܬܚܙܝܘ݀ ܐܢ ܐܢܫ ܗܟܝܠ ܗܼܢܝܢ ܗܠܝܢ ܢܣܒ ܒܪܥܝܢܗܿ ܗܝܕܝܢ<EOS>ܢܣܬܟܠ ܕܐܝܢܐ ܗܘܐ ܚܝܠܐ ܕܗܿܝ ܡܠܬܐ ܕܩܕܡܼܬ ܐܟܼܪܙܬ ܘܐܡܼܪܬ ܕܣܓ̈ܝܐܐ ܡܢ ܡܕܢܚܐ ܘܡܢ<EOS>ܡܥܪܒܐ ܢܐܬܘܢ ܘܢܣܬܡܟܘܢ ܒܥܘܒܗ ܕܐܒܪܗܡ ܕܐܝܣܚܩ ܘܕܝܥܩܘܒ ܒܡܿܠܟܘܬܐ ܕܫܡܝܐ ܗܿܢܝܢ ܗܟܝܠ<EOS>ܥܡ ܟܝܠܝܪܟܐ ܘܐܦ ܒܙܒܢ̈ܐ ܕܝܢ ܐܚܪ̈ܢܐ ܟܕ ܥܡ ܡܠܦܢ̈ܐ ܕܝܗܘܕ̈ܝܐ ܡܡܠܠ ܗܘܐ<EOS> ܕܕܡܝܢ<EOS>ܠܗܿܢܝܢ ܐܬܢܒܼܝ<EOS> ܘܒܗܢܐ ܐܣܟܐ ܐܡܼܪ݀ ܡܐ ܕܚܙܼܝܬܘܢ ܠܐܒܪܗܡ ܘܠܐܝܣܚܩ ܘܠܝܥܩܘܒ ܘܠܟܠܗܘܢ<EOS>ܢܒܝ̈ܐ ܒܡܿܠܟܘܬܗ ܕܐܠܗܐ ܘܐܢܬܘܢ ܬܦܩܘܢ ܠܒܪ ܘܢܐܬܘܢ ܡܢ ܡܕܢܚܐ ܘܡܢ ܓܪܒܝܐ ܘܡܢ ܬܝܡܢܐ<EOS>ܘܢܣܬܡܟܘܢ ܒܡܿܠܟܘܬܗ ܕܐܠܗܐ<EOS> ܕܗܼܢܝܢ ܗܠܝܢ ܫܪܪܗܝܢ ܓܠܝܐܝܬ ܒܝܕ ܡܬܦܢܝܢܘܬܐ ܕܟܠܗܘܢ<EOS>ܥܡ̈ܡܐ ܕܠܘܬ ܐܠܗܐ ܕܥܠ ܟܠ ܡܚܘܝܢ ܗܠܝܢ ܗܟܝܠ ܠܗܿܢܘܢ ܐܡܼܪ ܥܠ ܡܬܦܢܝܢܘܬܐ ܕܟܠܗܘܢ ܥܡ̈ܡܐ<EOS>ܕܠܘܬ ܐܠܗܐ ܕܥܠ ܟܘܠ<EOS>ܘ<EOS> ܘܕܒܝܕ ܐܝܠܝܢ ܐܢܫܐ ܥܬܝܕ ܗܘܐ݀ ܕܒܥܓܠ ܩܪܝܢܐ ܕܥܡ̈ܡܐ ܢܥܒܕ݀ ܝܿܠܦ<EOS>ܐܢܬ ܡܢܗܿ ܕܡܟܬܒܢܘܬܐ ܕܝܠܗܘܢ ܕܬܠܡܝܕ̈ܘܗܝ ܕܒܗܢܐ ܐܣܟܡܐ ܐܝܬܝܗܿ ܟܕ ܥܒܲܪ ܗܘܐ ܝܫܘܥ ܥܠ<EOS>ܓܢܒ ܝܡܬܐ ܕܓܠܝܠܐ<EOS> ܚܼܙܐ ܬܪ̈ܝܢ ܐܚܝ̈ܢ ܠܫܡܥܘܢ ܕܡܬܩܪܐ ܟܐܦܐ ܘܠܐܢܕܪܝܘܣ ܐܚܘܗܝ ܟܕ ܪܡܝܢ<EOS>ܡܨܝܕ̈ܬܐ ܒܝܡܐ ܐܝܬܝܗܘܢ ܗܘܘ ܓܝܪ ܨܝܕ̈ܐ ܘܐܡܪ ܠܗܘܢܿ ܬܘ ܒܬܪܝ ܘܐܥܿܒܕܟܘܢ ܨܝܕ̈ܐ ܕܒܢ̈ܝ<EOS>ܐܢܫܐ ܘܗܼܢܘܢ ܒܗܿ ܒܫܥܬܐ ܐܪܦܼܝܘ ܡܨܝܕ̈ܬܗܘܢ ܘܐܙܠܼܘ ܒܬܪܗ<EOS> ܘܟܕ ܫܢܝ ܡܢ ܬܡܢ<EOS> ܚܙܐ<EOS>ܬܪ̈ܝܢ ܐܚܝ̈ܢ ܠܝܥܩܘܒ ܒܪ ܙܒܕܝ<EOS> ܘܠܝܘܚܢܢ ܐܚܘܗܝ ܒܣܦܝܢܬܐ ܥܡ ܙܒܕܝ ܐܒܘܗܘܢܿ ܘܩܼܪܐ ܐܢܘܢ<EOS>ܘܗܼܢܘܢ ܒܗܿ ܒܫܥܬܐ ܐܪܦܝܘܗܿ ܠܣܦܝܢܬܐ ܘܠܐܒܘܗܘܢ ܘܐܙܠܼܘ ܒܬܪܗ<EOS> ܘܐܚܪܢܐ ܕܝܢ ܡܟܬܒܢܐ<EOS>ܕܬܪ̈ܬܝܢ ܙܒܢ̈ܝܢ ܐܡܼܪ ܠܗ ܠܫܡܥܘܢ ܐܟܘܬܗܿ ܕܗܕܐ ܡܠܬܐ ܡܩܕܡܬܐ ܐܟܬܒ݀ ܟܕ ܓܝܪ ܟܢܫܐ<EOS>ܣܓܝܐܐ ܩܿܐܡܼ ܗܘܐ ܠܥܠ ܡܢܗ ܕܝܫܘܥ<EOS> ܐܡܼܪ ܕܣܠܩ ܠܚܕܐ ܡܢ ܣܦܝ̈ܢܐ ܗܿܝ ܕܐܝܬܝܗ ܗܘܬ<EOS>ܕܫܡܥܘܢ<EOS> ܘܟܕ ܝܿܬܒ ܒܗܿ ܡܬܪܓܡ ܗܘܐ ܠܟܢܫܐ ܡܢ ܒܬܪ ܕܝܢ ܡܠܦܢܘܬܐ ܕܣܦܩܐ<EOS>ܡܛܠ ܕܙܕܩ ܗܘܐ ܕܐܦ ܥܒܿܕܐ ܐܠܗܝܐ ܢܘܣܦ ܥܠ ܡ̈ܠܘܗܝ ܠܥܘܪܕܢܐ ܕܗܿܢܘܢ ܕܚܙܝܢ ܦܩܼܕ ܠܫܡܥܘܢ<EOS>ܕܢܫܕܐ ܡܨܝܕܬܗ ܠܨܝܕܐ<EOS> ܘܗܼܘ ܐܡܪ ܠܗ ܕܒܟܘܠܗ ܠܠܝܐ ܠܐܼܝܢ ܘܡܿܕܡ ܠܐ ܐܫܟܼܚܢ<EOS> ܥܠ ܡܠܬܟ<EOS>ܕܝܢ ܕܝܠܟ ܐܫܕܐ ܡܨܝܕܬܐ ܘܡܕܡ ܕܐܬܦܩܕ ܥܒܕ݀ ܘܟܕ ܕܝܢ ܚܒܫ ܣܘܓܐܐ ܕܢܘ̈ܢܐ ܣܓܝ ܡܨܛܪܝܢ<EOS>ܗܘܝ ܡܨܝܕ̈ܬܗܘܢ ܕܝܩܪ ܗܘܝ ܡܢ ܣܘܓܐܐ ܘܩܪܘ ܠܗܿܢܘܢ ܕܒܣܦܝܢܬܐ ܕܥܠ ܓܒܗܘܢ ܕܢܥܕܪܘܢ ܐܢܘܢ<EOS>ܘܟܢ ܟܕ ܐܣܩ ܐܢܘܢ ܠܢܘ̈ܢܐ ܡܠܼܘ ܐܢܝܢ ܠܣܦ̈ܝܢܐ ܬܪ̈ܬܝܗܝܢ ܐܝܟܢܐ ܕܐܬܠܨܝܢ ܕܢܛܒܥܢ<EOS>ܕܥܠܝܗܝܢ ܕܗܠܝܢ ܐܬܕܡܼܪ ܫܡܥܘܢ ܘܬܗܼܪ ܘܐܘܕܝ݀ ܕܠܐ ܫ݀ܘܐ ܕܢܬܩܪܒ ܨܐܝܕ̈ܘܗܝ ܦܪܘܩܢ݀ ܗܼܘ<EOS>ܕܝܢ ܟܕ ܚܿܘܝ ܠܗ ܕܡܘܬܐ ܕܡܕܡ ܕܥܬܝܕ ܓܠܼܐ ܐܦ ܦܘܫܩܗ݀ ܘܐܡܼܪ ܠܗ ܝܫܘܥ ܠܐ ܬܕܚܠ ܡܢ ܗܫܐ<EOS>ܒܢ̈ܝ ܐܢܫܐ ܬܗܼܘܐ ܨܿܐܕ ܠܚܝ̈ܐ݀ ܠܐܢܫܐ ܓ̈ܠܝܠܝܐ ܕܠܐܡܕܡ ܝܕܥܝܢ<EOS> ܝܬܝܪ ܡܢ ܒܪܬ ܩܠܐ<EOS>ܣܘܪܝܝܬܐ ܘܐܦ ܗܼܝ ܐܘܡܢܘܬܐ ܒܨܝܪܬܐ ܘܬܚܘܒܬܐ ܕܨܝܕܘܬܐ ܕܡܬܕܒܪ̈ܝܢ ܗܘܘ ܒܗܿ ܫܦܝܪ ܦܪܘܩܢ<EOS>ܕܝܠܢ ܨܝܕ̈ܐ ܕܒܢ̈ܝ ܐܢܫܐ ܘܟܪ̈ܘܙܐ ܕܡܠܦܢܘܬܗ ܕܢܥܒܕ ܐܢܘܢ ܐܫܬܘܕܝ݀ ܘܥܼܒܕ ܐܢܘܢ ܘܠܐ<EOS>ܕܓܠܗ ܠܫܘܕܝܗ ܘܚܿܘܝ ܚܝܠܐ ܕܐܠܗܐ ܣܥܘܪܐ ܕܨܒܘܬܐ ܐܝܕܐ ܕܠܟܠܗ ܡܝܬܪܘܬܐ ܕܒܢ̈ܝ ܐܢܫܐ<EOS>ܡܟܣܝܐ݀ ܐܠܘ ܓܝܪ ܠܡ̈ܠܝܠܐ ܘܠܚܟܝ̈ܡܐ ܘܠܗܿܢܘܢ ܐܢܫܐ ܫܒܝ̈ܚܐ ܘܥܬܝܪ̈ܐ ܕܒܝܬ ܝܗܘܕ̈ܝܐ ܩܪܒ<EOS>ܨܝܿܕ̈ܘܗܝ<EOS> ܘܒܗܘܢ ܐܬܚܫܚ ܕܢܗܘܘܢ ܡ̈ܠܦܢܐ ܠܡ̈ܠܘܗܝ ܟܒܪ ܕܡ̈ܝܐ ܗܘܬ ܕܐܢܫ ܢܼܣܒܪ ܗܘܐ<EOS>ܕܐܢܫܐܝܬ ܐܬܥܬܕܬ ܗܼܝ ܨܒܘܬܐ ܗܟܢܐ ܓܝܪ ܣܘܓܐܗܘܢ ܕܒܢ̈ܝ ܐܢܫܐ ܡܥܕܝܢ ܕܢܫܬܥܒܕܘܢ ܐܘ<EOS>ܒܡܘܗ̈ܒܬܐ ܕܡܢ ܥܬܝܪ̈ܐ ܢܬܚܬܚܬܘܢ ܐܘ ܒܡܝܬܪܘܬܐ ܕܡ̈ܠܐ ܘܒܫܪܓܪܓܝܬܐ ܕܚܟܡܬܐ ܢܛܥܘܢ ܐܘ ܡܢ<EOS>ܪܒܘܬܐ ܕܦܪ̈ܨܘܦܐ ܫܒܝ̈ܚܐ ܢܕܚܠܘܢ݀ ܗܼܘ ܕܝܢ ܠܐ ܗܘܐ ܐܝܟ ܕܒܗܠܝܢ ܬܠܡܝ̈ܕܐ ܐܬܚܫܚ݀ ܐܠܐ<EOS>ܒܕܠܩܘܒܠܐ ܒܡܣ̈ܟܢܐ ܘܒܫ̈ܝܛܐ ܘܕܒܡܠܬܗܘܢ ܗܕܝܘܛܝܢ ܘܣܘܪ̈ܝܝܐ ܒܒܪܬ ܩܠܗܘܢ ܒܐܣܟܡܗܘܢ<EOS>ܡܟܝ̈ܟܐ ܘܒܨܝܪ̈ܐ ܥܒܿܕܗ ܓܠܝܐܝܬ ܐܕܢܼܚ݀ ܕܒܠܚܘܕ ܒܚܝܠܐ ܐܠܗܝܐ ܐܬܚܫܼܚ ܗܿܘ ܕܚܿܘܝ<EOS>ܕܠܘܩܕܡ ܒܚܕܐ ܒܪܬ ܩܠܐ ܩܪܐ ܐܢܘܢܿ ܘܕܢܩܦܘܢ ܠܗ ܥܒܲܕ ܐܢܘܢܿ ܘܟܢ ܐܫܬܘܕܝ ܕܨܝܕ̈ܐ<EOS>ܘܟܪ̈ܘܙܐ ܕܒܢ̈ܝ ܐܢܫܐ ܢܥܒܕ ܐܢܘܢ ܐܝܟܢܐ ܕܚܠܦ ܡܨܝܕ̈ܬܐ ܗܠܝܢ ܕܐܝܬ ܗܘܝ ܠܗܘܢ ܢܣܒܘܢ ܡܢܗ<EOS>ܗܕܐ ܡܨܝܕܬܐ ܕܡܢ ܟܠ ܡ̈ܠܝܢ ܕܢܡܘܣܐ ܘܕܢܒ̈ܝܐ<EOS> ܘܕܗܠܝܢ ܕܝܘܠܦܢܐ ܐܠܗܝܐ<EOS>ܐܬܓܕܠܼܬ<EOS> ܘܢܪܡܘܢ ܒܝܡܐܐܢܫܝܐ ܕܥܠܡܐ ܘܢܚܫܒܘܢ ܟܐ ܕܡܫܟܚܝܢ ܟܕ ܡܠܝܢ ܡܨܝܕ̈ܬܗܘܢ ܡ̈ܠܝܠܬܐ<EOS>ܡܢ ܟܘܠ ܓܢܣ̈ܝܢ ܕܢܘ̈ܢܐ ܡ̈ܠܝܠܐ݀ ܐܠܐ ܗܠܝܢ ܟܕ ܒܗܿܘ ܙܒܢܐ ܒܒܪܬ ܩܠܐ ܡܫܬܡܥܢ ܗܘܝ݀ ܡ̈ܠܐ<EOS>ܗܘܝ ܘܩ̈ܠܐ݀ ܘܡܕܡ ܝܬܝܪ ܠܬ ܗܘܐ<EOS> ܥܒܕܗ ܕܝܢ ܕܝܠܗ ܕܚܝܠܐ ܐܠܗܝܐ݀ ܠܐ ܗܘܐ ܠܢܘܓܪܐ ܐܩܝܡ<EOS>ܐܢܝܢ<EOS> ܘܗܼܢܝܢ ܗܠܝܢ ܕܒܝܕ ܡ̈ܠܐ ܐܬܩܕܡ ܗܘܝ ܐܬܐܡܼܪ ܒܗܘܢ ܒܥܒܕ̈ܐ ܫ݀ܠܡ ܐܢܝܢ<EOS> ܐܝܟܢ<EOS>ܕܒܙܒܢ ܙܥܘܪܐ ܐܟܚܕܐ ܠܟܠܗܿ ܒܪܝܬܐ ܕܒܢ̈ܝ ܐܢܫܐ ܪ̈ܒܘܬܐ ܕܣܘܓܐܐ ܕܟܢ̈ܫܐ ܕܡܢ ܗܿܢܘܢ ܐܢܫܐ<EOS>ܡܣ̈ܟܢܐ ܘܗܕ̈ܝܘܛܐ ܢܩܢܐ ܘܢܬܡ̈ܠܝܢ ܥܕ̈ܬܗ ܒܟܠ ܐܬܪܐ ܕܝܘ̈ܢܝܐ ܘܒܪܒܪܝܐ<EOS> ܡܛܠ ܗܿܘ ܚܕ<EOS>ܫܘܪܝܐ ܫܘܕܝܐ ܕܒܪܬ ܩܠܐ ܐܠܗܝܬܐ ܕܒܗܿ ܠܐ ܗܘܐ ܕܢܿܠܦ ܐܢܘܢ ܠܬܠܡܝܕ̈ܘܗܝ ܐܠܐ ܕܗܼܘ<EOS>ܢܥܒܕ ܐܢܘܢ ܨܝܕ̈ܐ ܕܒܢ̈ܝ ܐܢܫܐ ܐܫܬܼܘܕܝ<EOS> ܘܡܟܝܠ ܠܐ ܗܘܐ ܕܩܿܕܡ ܝܕܥ ܒܠܚܘܕ ܘܠܐ ܕܩܿܕܡ<EOS>ܐܡܪ ܡܕܡ ܕܥܬܝܕ ܐܠܐ ܕܐܦ ܥܒܘܕܐ ܕܗܕܐ ܟܠܗܿ ܝܕܥܬܐ ܐܬܚܼܙܝ ܐܡܿܪ ܒܡܠܬܐ ܘܥܒܕ ܒܥܒܕܐ<EOS>ܐܩܝܡ ܗܿܘ ܡܕܡ ܕܥܬܝܕ ܒܝܕ ܬܚܘܝܬܐ ܘܕܡܬܐ ܘܒܐܝܕܗ ܕܣܘܥܪܢܐ ܫ݀ܠܡ<EOS> ܠܗܿܢܘܢ ܓܝܪ ܕܒܥܘܬܩܐ<EOS>ܡܢ ܩܕܝܡ<EOS> ܒܚܫܟܐ ܕܡܢ ܢܘܗܪܐ ܕܫܪܪܐ ܘܐܝܕܥܬܐ ܕܐܠܗܐ ܒܠܠܝܐ ܠܐܼܝܘ ܘܡܕܡ ܠܦܘܪܩܢܐ<EOS>ܕܢܨܘܕܘܢ ܠܐ ܐܫܟܼܚܘ<EOS> ܕܢܚ ܗܘ ܒܨܡܚܗ<EOS> ܘܠܗܿܢܘܢ ܕܒܐܝܡܡܐ ܘܒܢܘܗܪܐ ܗܘܘ ܦܩܕ<EOS> ܠܐ<EOS>ܒܐܘܡܢܘܬܗܘܢ ܕܝܠܗܘܢ<EOS> ܠܐ ܕܢܬܬܟܠܘܢ ܥܠ ܡܠܬܗ ܘܢܪܡܘܢ ܡ̈ܨܝܕܬܗܘܢ ܒܥܘܡܩܐ<EOS> ܘܗܼܢܘܢ ܕܝܢ<EOS>ܗܢܐ ܟܠܗ ܣܘܓܐ ܕܢܘ̈ܢܐ ܟܢܫܘ<EOS> ܐܝܟܐ ܕܢܨܛܪܘܢ ܡ̈ܐܢܐ ܕܡܨܝܕ̈ܬܗܘܢ ܘܢܬܐܠܨܢ ܣܦܝ̈ܢܐ ܡܢ<EOS>ܝܘܩܐ ܕܠܥܘܡܩܐ ܢܫܪܟܢ<EOS> ܘܡܛܠ ܕܝܢ ܕܟܕ ܗܠܝܢ ܗܟܢܐ ܡܣܬܥܪܢ ܗܘܝ ܠܫܡܥܘܢ ܠܬܗܪܐ ܘܠܕܚܠܬܐ<EOS>ܕܠܐ ܙܥܘܪܝܐ ܐܝܬܝ<EOS> ܐܠܐ ܗܿܢܝܢ ܐܡܼܪ ܠܗ ܦܪܘܩܢ<EOS> ܠܐ ܢܬܗܪܢܟ ܗܠܝܢ ܫܥܬܐ ܐܢܝܢ݀ ܓܝܪ<EOS>ܥܕܟܝܠ ܘܕܡܘܬܐ ܕܡܕܡ ܕܥܬܝܕ ܗܠܝܢ ܓܝܪ ܢܘ̈ܢܐ ܐܢܘܢ ܕܠܐ ܢܥܡܬܐ ܘܕܠܐ ܡܠܬܐ݀ ܘܗܿܢܝܢ<EOS>ܣܦܝ̈ܢܐ ܘܡܨܝܕ̈ܬܐ ܕܡܢ ܗܝܠܐ<EOS> ܕܠܐ ܢܦܫܐ ܐܬܬܩܼܢ݀ ܐܠܐ ܠܐ ܗܘܐ ܐܝܟ ܗܠܝܢ ܐܢܝܢ ܕܡܘ̈ܬܐ<EOS>ܕܗܠܝܢ<EOS> ܩܠܝܠ ܗܟܝܠ ܒܬܪܟܢ<EOS> ܗܿܢܘܢ ܕܝܢ ܒܪܫܥܬܗ ܗܫܐ ܘܡܢ ܕܘܟܬܗ ܒܢ̈ܝ ܐܢܫܐ ܕܬܗܼܘܐ ܨܿܐܕ<EOS>ܠܚܝ̈ܐ ܘܡܢ ܗܕܐ ܨܝܕܘܬܐ ܠܐܝܬܐ ܕܠܐ ܝܘܬܪܢ ܬܓܗܐ ܘܨܿܝܕܐ ܕܚܝ̈ܘܬܐ ܡ̈ܠܝܠܬܐ ܚܠܦ ܗܠܝܢ<EOS>ܕܠܐ<EOS> ܡܠܬܐ ܬܗܼܘܐ ܘܠܐ ܬܘܒ ܡܢ ܥܘܡܩ̈ܘܗܝ ܕܝܡܐ<EOS> ܐܠܐ ܡܢ ܡܪܝܪܘܬܐ ܕܣܢܝܘܬܗ ܕܥܘܡܪܐ<EOS> ܘܡܢ ܬܘ̈ܢܐ ܕܚܫܟܐ ܕܠܐ ܐܠܗܐ ܘܡܢ ܒܝܫܼܬܐ ܠܢܘܗܪܐ ܝܕܘܥܬܢܐ ܘܠܣܘܩܐ ܕܟܝܐ<EOS>ܬܓܼܕ ܠܗܿܢܘܢ ܕܡܢܟ ܡܬܬܨܝܕܝܢ<EOS> ܗܿܢܘ ܕܝܢ ܬܨܘܕ ܐܢܘܢ ܠܚܝ̈ܐ ܒܝܕ ܗܕܐ ܕܚܝ̈ܐ ܘܠܐ ܗܘܐ<EOS>ܡܘܬܐ<EOS> ܡܨܝܒ ܐܢܬ ܠܗܘܢܿ ܗܿܢܘܢ ܓܝܪ ܢܘ̈ܢܐ ܕܡܢ ܝܡܐ<EOS> ܕܒܚܫܘܟܐ ܒܥܘܡܩܐ ܡܢ ܩܕܝܡ ܚܝܝܢ<EOS>ܒܪܫܥܬܗ ܕܢܘܗܪܐ ܘܣܘܩܐ ܡܩܒܠܝܢ ܐܒܕܝܢ<EOS> ܗܿܢܘܢ ܕܝܢ ܕܡܢ ܒܢ̈ ܝܐܢܫܐ ܒܐܝܕ̈ܝܟ ܡܬܨܝܕܝܢ ܡܢ<EOS>ܚܫܘܟܐ ܕܠܐ ܝܕܥܬܐ ܡܫܬܚܠܦܝܢ ܘܠܚܝ̈ܐ ܐܠܗܝ̈ܐ ܡܬܨܝܕܝܢ ܕܡܛܠ ܗܕܐ ܕܬܗܘܐ ܨܿܐܕ ܠܚܝ̈ܐ ܞܡܢ<EOS>ܗܫܐ ܠܒܢ̈ܝ ܐܢܫܐ ܐܡܼܪ ܗܿܢܝܢ ܒܚܝܠܐ ܐܠܗܝܐ ܩܿܕܡ ܐܡܼܪ ܦܪܘܩܢ<EOS> ܘܗܼܢܝܢ ܒܗܘܢ ܒܥܒܕ̈ܐ<EOS>ܕܡܗܝܡܢܢ ܘܫܪܝܪܢ ܚܿܘܝ ܗܼܘ ܦܪܘܩܢ ܗܼܘ ܗܟܝܠ ܨܝܕܐ ܗܘ ܪܡܐ ܡܨܝܕܬܐ ܕܡܢ ܡ̈ܠܐ ܟܣܝ̈ܬܐ<EOS>ܒܚܝܠܐ ܐܠܗܝܐ ܐܬܓܼܕܠܬ ܠܐ ܡܫܟܚܐ ܕܒܡܢܝܢܐ ܢܠܒܘܟ ܚܙܬܐ ܕܝܢ ܕܡܕܡ ܕܟܣܐ ܡܕܡ ܕܡܬܚܙܐ<EOS>ܐܝܬܘܗܝ ܗܿܢܝܢܗ ܓܝܪ ܕܗܘ ܥܘܡܪܐ ܐܪܝܟܐ ܕܥܠܡܐ ܗܘ ܕܡܢ ܩܕܡ ܕܢܚܗ ܐܠܗܝܐ ܕܦܪܘܩܢ ܠܐ ܣܝܒܪ<EOS>ܗܿܢܝܢ<EOS> ܕܠܐ ܡܘܫܐ ܗܿܘ ܕܣܼܡ ܢܡܘܣܐ ܠܥܒܪ̈ܝܐ<EOS> ܘܠܐ ܢܒܝ̈ܐ ܕܐܠܗܐ<EOS> ܗܿܢܘܢ ܕܡܢ ܒܬܪ ܡܘܫܐ<EOS>ܘܠܐ ܪ̈ܒܘܬܐ ܕܐܚܪ̈ܢܐ ܨܝܕ̈ܐ ܕܝܘܠܦܢܐ ܕܐܠܗܐ ܕܠܒܢ̈ܝ ܐܢܫܐ ܡܢ ܩܕܝܡ ܫܩܼܠܘ<EOS> ܘܣܓܝ ܠܐܼܝܘ<EOS>ܒܟܠܗ ܠܠܝܐ ܕܡܢ ܩܕܡ ܕܢܚܗ ܕܝܠܗ ܠܐ ܐܫܟܼܚܘ ܕܢܣܥܪܘܢ<EOS> ܗܿܢܝܢ ܗܿܘ ܓܝܒܪܐ ܓܠܝܠܝܐ ܗܿܘ<EOS>ܡܣܟܢܐ ܗܿܘ ܒܪܒܪܝܐ ܒܒܪܬ ܩܠܗ ܗܘ ܗܼܘ ܫܡܥܘܢ ܣܥܼܪ ܬܚܘ̈ܝܬܐ ܕܝܢ ܕܗܿܢܝܢ ܕܗܝܕܟܝܢ ܐܫܬܠܡ<EOS>ܡܢ ܫܡܥܘܢ ܗܼܢܝܢ ܐܢܝܢ ܥܕ̈ܬܐ ܕܕܢܚܝܢ ܥܕܡܐ ܠܗܫܐ ܕܝܬܝܪ ܣܓܝ ܡܢ ܗܿܢܝܢ ܣܦܝ̈ܢܐ ܢܘ̈ܢܐ<EOS>ܡ̈ܠܝܠܐ ܡܠܝܢ ܐܝܟ<EOS> ܗܕܐ ܕܐܝܬܝܗܿ ܩܣܪܝܐ ܕܦܠܣܛܝܢܐ<EOS> ܘܐܝܟ ܗܕܐ ܕܐܝܬܝܗܿ ܒܐܢܛܘܟܝܐ<EOS>ܕܣܘܪܝܐ<EOS> ܘܐܝܟ ܗܕܐ ܕܐܝܬܝܗܿ ܒܡܕܝܢܬܐ ܕܪ̈ܗܘܡܝܐ<EOS> ܠܗܿܢܝܢ ܓܝܪ ܥܕ̈ܬܐ ܘܠܗܿܢܝܢ ܟܠܗܝܢ<EOS>ܕܥܠ ܓܒܗܝܢ ܕܗܼܘ ܫܡܥܘܢ ܐܩܝܡ ܐܢܝܢ ܡܬܥܗܕܝܢ݀ ܠܗܿܢܝܢ ܓܝܪ ܕܒܐܓܒܛܘܣ ܘܒܗܿ ܒܐܠܟܣܢܕܪܝܐ<EOS>ܬܘܒ ܗܼܘ݀ ܠܐ ܗܘܐ ܒܐܕܝܗ ܐܠܐ ܒܝܕ ܡܪܩܘܣ ܗܿܘ ܕܐܬܬܠܡܕ ܠܗ ܐܩܼܝܡ<EOS> ܕܗܼܘ ܒܐܝܛܠܝܐ<EOS>ܘܒܥܡ̈ܡܐ ܗܿܢܘܢ ܕܥܠ ܓܒܗ<EOS> ܐܡܝܢ ܗܘܐ ܘܠܗ ܠܬܠܡܝܕܗ ܠܡܪܩܘܣ ܡܠܦܢ̈ܐ ܘܨܝܕ̈ܐ ܠܗܿܢܘܢ<EOS>ܕܒܐܓܒܛܘܣ ܥܒܸܕ ܘܣܝܡ ܪܥܝܢܟ ܐܦ ܥܠ ܫܪܟܐ ܕܬܠܡܝܕ̈ܘܗܝ ܕܦܪܘܩܢ ܗܿܢܘܢ ܕܐܫܬܘܕܝ ܕܢܥܒܕ<EOS>ܐܢܘܢ ܨܝܕ̈ܐ ܕܒܢ̈ܝ ܐܢܫܐ<EOS> ܘܒܥܒܕܐ ܡܠܬܗ ܚܿܘܼܝ<EOS> ܥܕܡܐ ܗܟܝܠ ܠܗܫܐ ܗܼܘ<EOS>ܣܥܪ ܘܒܥܕ ܕܒܟܘܠܗܿ ܐܪܥܐ ܩܪܝܒ ܘܠܟܘܠܗܿ ܒܪܝܬܐ ܕܒܢ̈ܝ ܐܢܫܐ ܡܨܝܕܬܐ ܡܠܝܠܬܐ ܕܝܠܗ ܡܠܐ<EOS>ܘܡܢ ܟܠ ܓܢܣ̈ܝܢ ܢܘ̈ܢܐ ܡ̈ܠܝܠܐ ܕܒܪܒܪ̈ܝܐ ܘܕܝܘ̈ܢܝܐ ܢܓܕ ܡܢ ܥܘܡܩܐ ܕܒܝ̈ܫܼܬܐ ܘܡܢ ܚܫܘܟܐ<EOS>ܕܠܐ ܐܠܗ ܠܢܦ̈ܫܬܐ ܕܒܢ̈ܝ ܐܢܫܐ ܡܦܢܐ ܠܗܝܢ ܒܟܠ ܝܘܡ̈ܝܢ ܘܒܟܠ ܫ̈ܥܝܢ<EOS> ܠܘܬ ܢܘܗܪܐ ܕܝܕܥܬܐ<EOS>ܕܐܠܗܐ ܕܡܢܗ ܐܫܬܠܡܼܬ ܕܗܼܢܝܢ ܟܕ ܗܟܢܐ ܒܥܝ̈ܢܝܢ ܡܬܚܙܝܢ݀ ܡܣܬܒܼܪ ܠܝ ܕܣܗܕܘܬܐ ܕܠܐ ܦܘܠܓ<EOS>ܕܕܢܚܗ ܐܠܗܝܐ ܕܦܪܘܩܢ݀ ܡܩܝܡܢ<EOS>ܙ<EOS> ܨܿܒܐ ܐܢܬ ܕܝܢ ܕܐܦ ܡܠܬܐܕ ܬܠܬ ܬܫܡܥ ܕܒܪܬ ܩܠܐ ܐܠܗܝܬܐ ܕܩܕܡܼܬ<EOS>ܐܡܼܪܬ<EOS> ܕܬܠܡܝܕ̈ܘܗܝ ܒܟܘܠܗ ܥܠܡܐ ܢܕܢܚܘܢ ܫܡܥ ܘܐܦ ܗܕܐ݀ ܐܝܬܝܗ ܕܝܢ ܒܗܢܐ ܐܣܟܡܐ ܐܢܬܘܢ<EOS>ܐܢܘܢ ܢܘܗܪܗ ܕܥܠܡܐ݀ ܘܠܐ ܡܫܟܚܐ ܡܕܝܢܬܐ ܕܥܠ ܛܘܪܐ ܒܢܝܐ ܕܬܛܫܐ<EOS> ܘܠܐ ܡܢܗܪܝܢ ܫܪܓܐ<EOS>ܘܣܝܡܝܢ ܠܗ ܬܚܝܬ ܣܐܬܐ ܐܠܐ ܥܠ ܡܢܪܬܐ<EOS> ܘܡܢܗܪ ܠܟܠ ܕܐܝܬ ܒܒܝܬܐ<EOS> ܗܟܢܐ ܢܢܗܪ ܢܘܗܪܟܘܢ<EOS>ܩܕܡ ܒܢ̈ܝ ܐܢܫܐ ܕܢܚܙܘܢ ܥܒܕ̈ܝܟܘܢ ܛܒ̈ܐ ܘܢܫܒܚܘܢ ܠܐܒܘܟܘܢ ܕܒܫܡܝܐ ܬܘܒ ܗܪܟܐ ܠܗܿܢܘܢ<EOS>ܨܝܕ̈ܐ݀ ܠܗܿܢܘܢ ܕܡܢ ܐܪܥܐ ܕܓܠܝܠܐ ܢܦܩܘ݀ ܓܘܢܝܐ ܕܝܢ ܐܝܬܝܗܿ ܕܗܟܢܐ ܡܬܩܪܝܐ ܕܝܗܘܕ ܕܥܠ<EOS>ܚܨܐ ܕܝܡܐ ܣܝܡܐ<EOS> ܕܥܠܝܗܿ ܐܦ ܡܢ ܢܒ̈ܝܐ ܐܫܥܝܐ ܐܟܚܕܐ ܟܕ ܡܘܕܥ ܥܠ ܟܣܝܘܬܗܿ ܕܐܪܥܐ<EOS>ܘܐܟܚܕܐ ܐܦ ܥܠ ܕܢܚܗ ܕܦܪܘܩܢ ܕܬܡܢ ܡܣܒܪ ܗܘܐ ܘܩܥܼܐ ܓܠܝܠܐ ܕܥܡ̈ܡܐ ܥܡܐ ܕܝܿܬܒ ܒܚܫܘܟܐ<EOS>ܚܼܙܘ ܢܘܗܪܐ ܪܒܐ݀ ܠܗܿܢܘܢ ܗܟܝܠ ܕܡܢ ܗܪܟܐ ܢܦܼܩܘ ܐܢܫܐ ܒܨܝܪ̈ܐ ܘܬܚܘ̈ܒܐ ܘܗܕ̈ܝܘܛܐ<EOS>ܒܡܠܿܬܗܘܢ ܘܡܣܟܢܐ ܒܥܘܡܪܗܘܢ<EOS> ܠܗܘܢ ܠܗܿܢܘܢ ܨܝܕ̈ܐܐܡܼܪ<EOS> ܕܢܗܘܘܢ ܢܘܗܪܗ ܕܥܠܡܐ ܘܒܥܒܕܗ<EOS>ܫܪܪܗ ܠܗܢܐ ܫܘܕܝܐ<EOS> ܕܗܿܘ ܗܘ ܫܡܥܘܢ ܕܐܬܩܼܪܝ ܟܐܦܐ ܕܡܢ ܟܦܪܢܚܘܡ ܕܐܝܬܝܗܿ ܩܪܝܬܐ ܕܓܠܝܠܐ<EOS>ܢܦܘܩ ܘܢܢܗܪ ܪ̈ܒܘܬܐ ܕܢܦܫ̈ܬܐ ܕܒܢ̈ܝ ܐܢܫܐ ܒܢܘܗܪܐ ܕܝܕܥܬܐ ܕܐܠܗܐ ܘܢܬܝܕܥ ܒܟܠܗܿ ܒܪܝܬܐ<EOS>ܥܕܡܐ ܠܐܬܪ̈ܘܬܐ ܕܡܥܪܒܐ<EOS> ܘܢܗܘܐ ܕܘܟܪܢܗ ܥܕܡܐ ܠܗܫܐ ܠܘܬܗܘܢ ܕܪ̈ܗܘܡܝܐ ܝܬܝܪ ܡܢ ܗܿܢܘܢ<EOS>ܕܡܢ ܩܕܝܡ ܗܘܘ<EOS> ܐܝܟܐܢ ܕܐܦ ܠܒܝܬ ܩܒܘܪܐ ܫܒܝܚܐ ܩܕܡܝܗܿ ܕܡܕܝܢܬܐ ܢܫܘܐ ܘܢܪܗܛܘܢ ܠܗ ܐܝܟ<EOS>ܕܠܢܘܣܐ ܪܒܐ ܘܗܝܟܠܐ ܕܐܠܗܐ ܪ̈ܒܘܬܐ ܕܟܢܫ̈ܐ ܕܡܿܠܟܘܬܐ ܕܪ̈ܗܘܡܝܐ ܐܝܟܢܐ ܠܐ ܫܪܪܐ ܡܣܗܕܐ<EOS>ܠܗܿܘ ܕܐܡܼܪ ܠܬܠܡܝܕ̈ܘܗܝ ܕܐܢܬܘܢ ܐܢܘܢ ܢܘܗܪܗ ܕܥܠܐܡ ܗܟܢܐ ܕܝܢ ܬܘܒ ܐܦ<EOS>ܕܝܘܚܢܢ ܒܪ ܙܒܕܝ ܗܘ ܕܒܨܝܕܘܬܐ ܥܡ ܐܒܘܗܝ ܘܐܚܘ̈ܗܝ ܟܕ ܡܬܩܢ ܡܨܝܕܬܐ ܚܙܝܼܗܝ<EOS> ܘܠܗ<EOS>ܠܩܪܝܢܐ ܘܠܫܘܕܝܐ ܐܫܘܝܼܗ݀ ܒܟܠܗܿ ܒܪܝܬܐ ܕܢܚܼ ܫܡܗ݀ ܘܡ̈ܠܘܗܝ ܠܢܦܫ̈ܬܐ ܕܒܢ̈ܝ ܐܢܫܐ<EOS>ܡܢܗܪܝܢ ܒܝܕ ܡܟܬܒܢܘܬܐ ܕܐܘܢܓܠܝܘܢ ܕܐܫܬܠܡ ܡܢܗ<EOS> ܕܠܟܠ ܠܫ̈ܢܝܢ ܕܝܘ̈ܢܝܐ ܘܕܒܪܒܪܝܐ<EOS>ܐܬܬܪܓܼܡ ܘܠܡܫܡܥܬܐ ܕܟܠܗܘܢ ܥܡ̈ܡܐ ܒܟܠ ܝܘܡ̈ܝܢ ܡܬܟܼܪܙ݀ ܘܝܬܝܪܐܝܬ ܘܐܦ ܒܝܬ ܩܒܘܪܐ<EOS>ܕܡܘܬܗ ܕܗܢܐ ܒܐܦܣܘܣ ܕܐܣܝܐ ܫܒܝܚܐܝܬ ܡܝܩܪ ܘܥܘܗܕܢܐ ܕܢܘܗܪܐ ܕܡܝܬܪܘܬܗ ܕܠܐ ܢܬܛܥܐ ܠܥܠܡ<EOS>ܡܚܿܘܐ<EOS> ܗܟܢܐ ܐܦ ܕܦܘܠܘܣ ܫܠܝܚܐ ܕܡܝܐܝܬ ܟܬܒ̈ܘܗܝ ܒܟܠܗܿ ܒܪܝܬܐ ܡܬܟܪܙܝܢ ܘܡܢܗܪܝܢ<EOS>ܠܢܦ̈ܫܬܐ ܕܒܢ̈ܝ ܐܢܫܐ ܐܦ ܡܘܕܝܢܘܬܐ ܕܡܘܬܗ ܘܒܝܬ ܩܒܘܪܐ ܕܥܠܘܗܝ ܡܝܬܪܐܝܬ ܘܪ̈ܘܪܒܐܝܬ<EOS>ܒܪܗܘܡܐ ܡܕܝܢܬܐ ܥܕܡܐ ܠܗܫܐ ܡܫܬܒܚ݀ ܘܡܢܐ ܡܬܒܥܐ ܕܢܐܡܪ ܕܐܦ ܗܿܘ ܕܘܒܪ ܕܒܟܠܗܿ ܒܪܝܬܐ<EOS>ܒܐܝ̈ܕܗܘܢ ܕܝܠܗܘܢ ܕܬܠܡܝܕ̈ܘܗܝ ܕܦܪܘܩܢ ܐܬܩܿܝܼܡ<EOS> ܒܕܡܘܬ ܚܙܬܐ ܕܢܝܫܐ ܕܙܟܪܘܬܐ ܡܕܝܢܬܐ<EOS>ܡܫܡܗܬܐ ܕܒܟܣܝܐ ܡܕܡ ܠܝܬ ܒܗܿ<EOS> ܐܠܐ ܒܡܨܥܬܐ ܕܟܠܗܝܢ ܡܕ̈ܝܢܬܐ ܐܚܝܼܕ ܢܩܦܐܝܬ ܐܝܟ ܒܪܬ<EOS>ܩܠܗ ܕܦܪܘܩܢ<EOS> ܕܡܝܐ ܠܡܕܝܢܬܐ ܕܠܥܠ ܡܢ ܛܘܪܐ ܣܝܡܐ ܘܗܼܝ ܡܠܬܐ ܗܝ ܕܥܠ ܪܒܗܘܢ ܐܟܼܪܙܘ<EOS> ܠܐ<EOS>ܗܘܐ ܐܝܟ ܕܬܚܝܬ ܣܐܬܐ ܐܬܚܦܝܼܬ ܘܠܛܘܥܝܝ ܘܠܚܫܘܟܐ ܐܫܬܠܡܼܬ݀ ܐܠܐ ܐܝܟ ܕܥܠ ܡܢܪܬܐ ܪܡܬܐ<EOS>ܠܥܠ ܘܒܪܘܡܐ ܠܥܠܝܘܬܐ ܐܬܪܝܡܼܬ݀ ܘܐܕܢܚܼܬ ܠܟܠܗܘܢ ܕܒܗ ܒܒܝܬܐ ܕܒܟܠܗ ܥܠܡܐ ܘܐܝܬܝܗܿ ܕܝܢ<EOS>ܝܕܥܬܐ݀ ܡܩܕܡܬܐ ܘܢܒܝܘܬܐ ܘܠܐ ܗܘܐ ܡܦܩܕܢܝܬܐ ܒܠܚܘܕ ܐܠܐ ܐܦ ܡܒܕܩܢܝܬܐ ܕܡܕܡ ܕܥܬܝܕ ܗܕܐ<EOS>ܕܢܢܗܪ ܢܘܗܪܟܘܢ ܩܕܡ ܒܢ̈ܝ ܐܢܫܐ ܢܘܗܪܐ ܕܝܢ ܠܟܠܗܘܢ ܡܠܝܐܝܬ ܫܡܗ<EOS> ܕܐܡܼܪ ܕܐܢܬܘܢ ܐܢܘܢ<EOS>ܢܘܗܪܗ ܕܥܠܡܐ ܘܠܐ ܗܘܐ ܢܘܗܪ̈ܐ ܣܓܝ̈ܐܐ݀ ܐܠܐ ܐܟܚܕܐ ܟܠܗܘܢ ܚܕ ܢܘܗܪܐ<EOS> ܐܝܟܢܐ ܕܡܢ<EOS>ܫܘܝܘܬܐ ܐܟܚܕܐ ܕܟܠܗܘܢ ܕܢܚܐ ܠܟܠܗ ܥܠܡܐ ܗܘܐ<EOS> ܕܝܠܗ ܗܘܬ ܓܝܪ ܒܠܚܘܕ ܕܢܐܡܪ ܕܐܢܐ ܐܢܐ<EOS>ܢܘܗܪܗ ܕܥܠܡܐ<EOS> ܘܥܠܘܗܝ ܫܪܝܪܐܝܬ ܐܬܐܡܼܪܬ ܕܐܝܬܘܗܝ ܗܘܐܢܘܗܪܐ ܕܐܬܼܐ ܠܥܠܡܐ ܕܡܢܗܪ ܠܟܠ݀<EOS>ܐܢܫ݀ ܐܠܐ ܟܕ ܗܠܝܢ ܗܟܢܐ ܐܬܐܡܼܪ<EOS> ܘܐܫܬ݀ܠܡ ܚܙܝ ܐܝܟܢܐ ܐܦ ܗܢܝܢ ܬܘܒ ܐܡܼܪ ܠܬܠܡܝܕ̈ܘܗܝ<EOS>ܘܦܪܫ ܕܡܕܡ ܕܐܡܪܢܐ ܠܟܘܢ ܒܚܫܘܟܐ ܐܡܼܪܘ ܐܢܬܘܢ ܒܢܗܝܪܐ ܘܡܕܡ ܕܫܡܥܝܢ<EOS>ܐܢܬܘܢ ܒܐܕ̈ܢܝܟܘܢ ܐܟܼܪܙܘ ܥܠ ܐܓܪ̈ܐ<EOS> ܘܠܐ ܬܕܚܠܘܢ ܡܢ ܗܠܝܢ ܕܩܛܠܝܢ ܦܓܪܐ<EOS> ܘܢܦܫܐ ܠܐ<EOS>ܡܫܟܚܼܝܢ ܕܢܩܛܠܘܢܿ ܕܚܠܘ ܕܝܢ ܝܬܝܪܐܝܬ ܡܢ ܗܿܘ ܕܡܫܟܚ ܕܐܦ ܢܦܫܐ ܘܐܦ ܦܓܪܐ ܢܘܒܕ ܒܓܗܢܐ<EOS>ܘܐܦ ܒܝܕ ܗܿܢܝܢ ܒܫܘܪܝܗܘܢ ܕܝܠܗܘܢ ܕܬܠܡܝܕ̈ܘܗܝ݀ ܟܕ ܠܐ ܝܕܥܝܢ ܗܘܘ ܠܗܝܢ ܠܨܒ̈ܘܬܐ݀ ܘܐܝܟ<EOS>ܗܿܘ ܕܒܚܘܫܟܐ ܐܝܬܝܗܘܢ ܗܘܐ ܝܕܥܬܐ ܕܢܘܗܪܐ ܐܫܬܘܕܝ݀ ܘܠܗܿܢܘܢ ܕܟܣܝܐܝܬ ܘܒܚܫܘܟܐ ܟܕ ܠܐ<EOS>ܡܬܚܙܐ ܫܡܼܥܝܢ ܗܘܘ ܦܘܩܕ̈ܢܘܗܝ ܕܓܠܝܐܝܬ ܢܟܪܙܘܢܝܗܝ ܠܘܬ ܟܠ ܐܢܫܐ ܐܬܢܒܼܝ<EOS> ܘܐܪܬܼܝ ܐܢܘܢ<EOS>ܕܠܐ ܢܒܗܬܘܢ݀ ܐܠܐ ܐܘܠܨܢܐ ܒܟܘܠܗܿ ܢܦܫܗܘܢ ܢܣܝܪܘܢܿ ܘܢܟܪܙܘܢܝܗܝ ܠܡܫܡܥܬܐ ܕܟܠ ܐܢܫ ܘܠܐ<EOS>ܢܬܩܢܼ̰ܘܢ ܡܢ ܗܿܢܘܢ ܕܠܓܪܐ ܡܝܘܬܐ ܩ݀ܛܠܝܢ ܢܦܫܐ ܓܝܪ ܠܐ ܡܬܩܛܠܐ ܡܢ ܒܢ̈ܝ ܐܢܫܐ<EOS> ܡܛܠ<EOS>ܕܕܠܐ ܓܫܘܡ ܗܝ<EOS> ܘܠܐ ܡܝܬܐ ܒܠܚܘܕ ܓܝܪ ܐܠܗܐ ܗܘ ܡܫܟܚ ܕܐܟܚܕܐ ܠܦܓܪܐ ܘܠܢܦܫܐ ܢܩܛܘܠ݀<EOS>ܘܢܣܝܡ ܒܪܫܐ<EOS> ܬܬܢܛܪ ܕܝܢ ܕܒܝܕ ܗܠܝܢ ܕܢܦܫܐ ܕܕܠܐ ܓܫܘܡ݀ ܗܝ ܐܠܦ݀ ܘܬܓܡܐ ܕܦܝܠܘܣܦܘܬܐ<EOS>ܒܙܥܘܪ̈ܝܬܐ ܐܩܝܡ<EOS>ܕܠܬܡܠܝܕ̈ܘܗܝ ܒܫܘܪܝܐ ܐܡܪ ܕܢܥܒܕ ܐܢܘܢ ܨܝܕ̈ܐ ܕܒܢ̈ܝ ܐܢܫܐ<EOS> ܘܒܚܪܬܐ<EOS>ܓܝܠܐܝܬ ܕܡܢ ܕܘܟܬܗ<EOS> ܢܬܠܡܕܘܢ ܠܟܠܗܘܢ ܥܡ̈ܡܐ<EOS> ܥܡ ܚܝܠܐ ܕܝܠܗ ܐܬܢܒܝ<EOS> ܡܢ ܐܘܓܠܝܘܢ ܕܡܬܝ<EOS>ܚ<EOS> ܡܢ ܒܬܪ ܩܝܡܬܗ ܕܡܢ ܒܪܝܬ ܡܝ̈ܬܐ ܟܘܠܗܘܢ ܐܟܝܚܕܐ ܕܐܬܦܩܕ ܠܗܘܢ ܐܙܠܼܘ<EOS>ܠܓܝܠܐ ܐܝܟܐ ܕܐܡܪ ܠܗܘܢ <EOS> ܘܟܕ ܚܙܼܐܘܗܝ ܡܢܗܘܢ ܣܓܕܘ ܠܗ ܘܡܢܗܘܢ ܐܬܦܠܓܼܘ݀ ܗܼܘ ܕܝܢ ܩܪܒ<EOS>ܨܐܕܝܗܘܢ ܘܡܠܠ ܥܡܗܘܢ ܐܡܼܪ ܐܬܝܼܗܒ ܠܝ ܡܢ ܐܒܝ ܟܘܠ ܫܘܠܛܢ ܕܒܫܡܝܐ ܘܒܐܪܥܐ<EOS> ܙܠܘ<EOS>ܘܬܠܡܼܕܘ ܠܟܠܗܘܢ ܥܡ̈ܡܐ<EOS> ܘܐܥܡܕܘ ܐܢܘܢ ܒܫܡ ܐܒܐ ܘܒܪܐ ܘܪܘܚܐ ܕܩܘܕܫܐ<EOS> ܘܐܠܼܦܘ ܐܢܘܢ<EOS>ܕܢܛܪܘ ܟܘܠ ܡܐ ܕܦܩܼܕܬܟܘܢ ܘܗܐ ܐܢܐ ܥܡܟܘܢ ܐܢܐ ܟܠܗܘܢ ܝܘܡ̈ܬܐ ܥܕܡܐ ܠܫܘܠܡܗ ܕܥܠܡܐ<EOS> ܚܙܝ<EOS>ܕܝܢ ܒܗܿܢܝܢ ܗܘ ܚܘܫܒܗܘܢ ܕܬܠܡܝܕ̈ܘܗܝ ܘܙܗܝܪܘܬܐ ܕܪܥܝܢܗܘܢ ܕܠܐ ܗܘܐ ܟܠܗܘܢ ܣܓܼܕܘ ܠܗ<EOS>ܟܕ ܚܙܘܘܗܝ ܐܠܐ ܡܢܗܘܢ ܡܗܝܡܢܐܝܬ ܘܚܒܝܒܐܝܬ ܗܕܐ ܣܥܼܪܘ<EOS> ܘܡܢܗܘܢ ܕܗܫܐ ܟܠܼܘ݀ ܕܠܐ<EOS>ܕܠܝܠܐܝܬ ܘܠܐ ܡܣܪܗܒܐܝܬ ܢܫܠܡܘܢ ܠܗܕܐ ܬܕܡܘܪܬܐ ܥܡ ܒܩܝܐ ܕܝܢ ܣܓܝܐܐ ܘܥܡ ܟܠܗܿ ܙܗܝܪܘܬܐ݀ ܟܢ ܠܚܪܬܐ ܐܦ ܗܼܢܘܢ ܐܬܛܦܝܣܘ ܘܢܦܩܘ ܠܘܬ ܟܠܗܘܢ ܒܢ̈ܝ ܐܢܫܐ<EOS>ܗܼܢܘܢ ܗܼܘܘ ܟܪ̈ܘܙܐ ܕܩܝܡܬܗ ܡܛܠ ܕܝܢ ܕܒܡܟܬܒܢܘܬܐ ܕܢܒ̈ܝܐ ܒܦܪܨܘܦܐ ܕܝܠܗ ܐܡܝܪܐ ܗܘܬ<EOS>ܒܢܒܝܘܬܐ ܕܫܼܐܠ ܡܢܝ ܘܐܬܠ ܠܟ ܥܡ̈ܡܐ ܠܝܪܬܘܬܟ<EOS> ܘܐܘܚܕ̈ܢܝܟ ܥܒܪܝܗܿ ܕܐܪܥܐ<EOS> ܐܝܟܢܐ<EOS>ܕܣܗܕܘܬܐ ܕܢܒܝܘܬܐ ܒܥܒܕܐ ܗܫܐ ܐܫܠܬܡܼܬ<EOS> ܐܡܼܪ ܠܬܠܡܝܕ̈ܘܗܝ ܕܐܬܝܗܼܒ ܠܝ ܟܘܠ ܫܘܠܛܢ ܐܝܟ<EOS>ܕܒܫܡܝܐ ܐܦ ܕܒܐܪܥܐ<EOS> ܕܗܠܝܢ ܓܝܪ ܕܒܫܡܝܐ ܕܡܢ ܥܠܡ ܐܚܝܕ ܗܘܐ<EOS> ܡܠܟܘܬܗܝܢ<EOS> ܘܕܗܿܢܝܢ ܕܢ<EOS>ܕܒܐܪܥܐ ܕܗܫܐ ܐܬܝܗܼܒ ܠܗ ܐܡܼܪ ܡܢ ܐܒܘܗܝ ܢܩܦܐܝܬ<EOS> ܐܝܟ ܗܿ ܕܫܼܐܠ ܡܢܝ ܘܐܬܠ ܠܟ ܥܡ̈ܡܐ<EOS>ܠܝܪܬܘܬܟ݀ ܡܢ ܩܕܝܡ ܓܝܪ ܐܝܟ ܕܡܣܗܕ ܡܘܫܐ<EOS> ܟܕ ܡܦܠܓ ܡܪܝܡܐ ܥܡ̈ܡܐ݀ ܐܩܝܡ ܬܚܘܡܐ ܕܥܡ̈ܡܐ<EOS>ܠܡܢܝܢܐ ܕܡ̈ܠܐܟܐ ܕܐܝܬܝܗܘܢ ܗܘܘ ܡ̈ܠܐܟܐ ܕܐܠܗܐ ܫ̈ܠܝܛܐ ܒܟܠ ܕܒܐܪܥܐ ܡܢ ܩܕܝܡ<EOS> ܟܕ ܕܝܢ<EOS>ܐܬܗܦܟܼܬ ܐܢܫܘܬܐ ܥܠ ܛܥܝܘܬܐ ܕܐܠܗ̈ܐ ܣܓ̈ܝܐܐ ܘܡ̈ܠܐܟܐ ܗܿܢܘܢ ܕܫܠܝܛܝܢ ܡܢܕܡ ܕܢܥܕܪܘܢ ܥܠ<EOS>ܗܕܐ ܠܐ ܐܫܟܼܚܘ<EOS> ܗܼܘ ܡܟܝܠ ܦܪܘܩܐ ܕܓܘܐ ܕܟܘܠ ܒܝܕ ܕܢܚܗ ܐܠܗܝܐ ܡܢ ܒܬܪ ܙܟܘܬܐ ܕܠܘܩܒܠ<EOS>ܡܘܬܐ ܡܠܦ݀ ܕܠܐ ܬܘܒ ܠܡ̈ܠܐܟܐ݀ ܐܠܐ ܠܗ ܡܢ ܐܒܘܗܝ ܫܘܠܛܢܐ ܕܥܡ̈ܡܐ<EOS> ܕܥܠ ܐܪܥܐ ܐܬܝܼܗܒ<EOS>ܕܡܛܠ ܗܕܐ ܠܬܠܡܝܕ̈ܘܗܝ ܠܐ ܡܢ ܩܕܝܡ ܐܠܐ<EOS> ܗܫܐ ܦܩܕ ܕܢܬܟܪܟܘܢ ܘܢܬܠܡܕܘܢ ܠܟܠܗܘܢ ܥܡ̈ܡܐ<EOS>ܐܠܨܐܝܬ ܕܝܢ ܐܘܣܦ ܐܦ ܐܪܙܐ ܕܬܕܟܝܬܐ ܘܠܐ ܗܘܐ ܓܝܪ ܠܗܿܢܘܢ ܕܡܢ ܥܡ̈ܡܐ ܡܬܦܢܝܢ݀ ܕܡܢ<EOS>ܟܘܠܗܿ ܛܡܐܘܬܐ ܘܛܢܦܘܬܐ ܒܝܕ ܚܝܠܗ ܢܬܕܟܘܢܿ ܡܛܠ ܕܡܨܝܐܝܢ ܗܘܘ ܒܛܥܝܘܬܐ ܕܕ̈ܝܘܐ ܘܒܣܓܕܬܐ<EOS>ܕܦܬܟܪ̈ܐ ܘܒܢܛܢܦܘܐ ܕܟܘܠ ܙܢ̈ܝܢ ܐܚܝܕܝܢ ܗܘܘ݀ ܘܗܫܐ ܩܘܕܡܐ ܡܢ ܥܘܡܪܐ ܨܚܢܐ ܘܕܠܐ ܢܡܘܣ<EOS>ܐܫܬܚܠܦܘ݀ ܘܠܗܘܢ ܠܗܿܢܘܢ ܕܢܠܦܘܢ ܐܪܬܝ<EOS> ܡܢ ܒܬܪ ܬܕܟܝܬܐ ܗܿܝ ܕܒܝܕ ܐܪܙܐ ܕܝܘܠܦܢܗ݀ ܠܐ<EOS>ܗܘܐ ܗܿܢܝܢ ܦܘܩܕ̈ܢܐ ܕܝܗܘܕ̈ܝܐ ܘܠܐ ܢܡܘܣܐ ܕܡܘܫܐ ܐܠܐ ܟܠܗܝܢ ܗܠܝܢ ܕܗܼܘܦܩܕ ܐܢܘܢ<EOS>ܕܢܛܪܘܢ ܘܗܼܢܝܢ ܐܝܬܝܗܝܢ ܗܿܢܝܢ ܕܫܘܝܐܝܬ ܟܘܠܗܘܢ ܐܬܟܪܟܼܘ ܒܟܠܗܘܢ ܥܡ̈ܡܐ ܟܘܠܗܘܢ<EOS>ܬܠܡܝܕ̈ܘܗܝ݀ ܘܠܟܠܗܝܢ ܥܕ̈ܬܐ ܕܒܟܠܗܿ ܒܪܝܬܐ ܐܫܼܠܡ<EOS> ܐܠܨܐܝܬ ܕܝܢ ܡܪܓܪܓ ܗܘܐ ܠܗܘܢ<EOS> ܘܥܒܕ<EOS>ܠܗܘܢ ܕܕܠܝܠܐܝܬ ܢܬܬܟܠܘܢ ܕܢܬܟܪܟܘܢ ܒܟܠܗܘܢ ܥܡ̈ܡܐ ܘܢܬܠܡܕܘܢ ܟܠܗܘܢ ܓܢܣ̈ܐ ܕܒܢ̈ܝ ܐܢܫܐ<EOS>ܒܝܕ ܗܿܘ ܫܘܕܝܐ ܕܡܠܟ ܠܗܘܢ ܕܐܡܿܪ ܕܗܐ ܐܢܐ ܥܡܟܘܢ ܐܢܐ<EOS> ܥܠ ܗܕܐ ܓܝܪ<EOS>ܡܠܬܐ ܕܫܘܕܝܐ ܥܒܿܕܐ ܐܘܣܦ ܘܒܚܝܠܐ ܐܠܗܝܐ ܥܡ ܚܕ ܚܕ ܡܢܗܘܢ ܐܝܬܘܗܝ ܗܘܐ ܘܥܡ ܟܠܘܢ ܐܟܚܕܐ<EOS>ܩܪܝܒ ܗܘܐ<EOS> ܘܣܥܼܪ ܥܡܗܘܢ ܘܥܒܼܕ ܘܫܪܪܗܿ ܠܙܟܘܬܐ ܕܡ̈ܠܦܢܐ ܕܟܠܗܘܢ ܥܡ̈ܡܐ ܕܕܚܠܬ ܐܠܗܐ<EOS>ܕܡܢܗ ܐܫܬܠܡܼܬ ܥܒܼܕ ܐܢܘܢ<EOS> ܥܠ ܗܢܐ ܗܟܝܠ ܫܘܕܝܐ ܐܬܬܟܠܘ<EOS> ܘܡ̈ܠܘܗܝ ܒܥܒܿܕܐ ܡܠܘ ܡܢ<EOS>ܕܘܟܬܗ<EOS> ܘܠܐ ܡܕܡ ܒܝܢܘ<EOS> ܘܥܡ ܟܘܠܗ ܥܬܝܕܘܬܐ ܢܦܩܼܘ݀ ܠܬܘܠܡܕܐ ܕܟܘܠܗܘܢ ܥܡ̈ܡܐ ܕܒܗ<EOS>ܒܥܒܿܕܐ ܩܒܼܠܘ ܘܒܥܝ̈ܢܝܗܘܢ ܚܼܙܘ ܕܚܝ ܠܗܿ ܕܡܢ ܩܕܡ ܩܠܝܠ ܡܝܼܬ ܗܘܐ<EOS> ܘܠܗܿܘ ܕܝܡܘ<EOS>ܒܟܦܘܪܝܐ ܡܛܠ ܗܠܝܢ ܕܓܕܫ ܠܗܘܢܿ ܠܗ ܠܗܢܐ ܓܠܝܐܝܬ ܘܒܦܪܨܘܦܗ ܕܩܪܝܒ ܚܼܙܘ<EOS> ܘܐܝܟ ܕܒܥܼܝܕܐ<EOS>ܡܠܠ ܥܡܗܘܢ ܘܐܫܬܘܕܝ ܠܗܘܢ ܗܠܝܢ ܕܩܼܕܡܢ ܐܡܼܪܢ<EOS> ܘܠܐ ܡܫܟܚܝܢ ܗܘܘ ܕܠܐ ܢܗܝܡܢܘܢ<EOS>ܠܡܘ̈ܠܟܢܘܗܝ ܡܛܠ ܚܙܬܗ ܕܡܬܒܼܩܝܢ ܗܘܘ ܒܗܿ<EOS> ܡܐܢܐ ܗܘܬ ܠܗܘܢ ܓܝܪ ܒܗܢܐ ܦܘܩܕܢܐ ܕܩܪܝܝܘܬܐ<EOS>ܘܕܗܕܝܘܛܘܬܐ ܕܡܠܐ ܒܢܦܫܗܘܢ ܝܕܥܝܢ ܗܘܘ ܕܡܛܠ ܗܕܐ ܟܒܪ ܡܫܬܼܐܠܝܢ ܗܘܘ݀ ܘܒܙܕܩܐ ܡܬܚܫܒܼܝܢ<EOS>ܗܘܘ<EOS> ܕܠܐ ܡܫܟܚܐ ܕܗܼܢܘܢ ܕܣܘܪ̈ܝܝܐ ܐܢܘܢ ܒܠܫܢܗܘܢ ܘܡܕܡ ܝܬܝܪ ܡܢ ܨܝܕܘܬܐ ܠܐ ܝܕܥܝܢ<EOS>ܕܡ̈ܠܦܢܐ ܐܟܚܕܐ ܕܝܘ̈ܢܝܐ ܘܕܪ̈ܗܘܡܝܐ ܘܕܐܓܒ̈ܛܝܐ ܘܕܦܪ̈ܣܝܐ ܘܕܫܪܟܐ ܕܥܡ̈ܡܐ ܒܪ̈ܒܪܝܐ<EOS>ܢܩܘܡܘܢ ܘܢܣܝܡܘܢ ܢܡܘ̈ܣܐ ܠܘܩܒܠ ܟܠܗܘܢ ܣܝ̈ܡܝ ܢܡ̈ܘܣܐ ܘܡ̈ܠܟܐ ܕܒܟܘܠܗܿ ܒܪܝܬܐ ܕܠܩܘܒܠܐ<EOS>ܕܗܿܢܝܢ ܕܥܠ ܐܠܗ̈ܐ ܕܐܒܗ̈ܝܗܘܢ ܡܢ ܟܠ ܥܠ ܐܫܬ݀ܠܡ ܠܗܘܢܿ ܐܠܐ ܠܐ ܫܠܝܛ ܗܘܐ ܠܗܘܢ ܕܗܠܝܢ<EOS>ܢܬܚܫܒܘܢ ܕܫܡܼܥܝܢ ܗܘܘ ܒܪܬ ܩܠܐ ܕܐܠܗܐ ܕܐܡܪܐ<EOS> ܠܗܘܢܿ ܕܗܐ ܐܢܐ ܥܡܟܘܢ ܐܢܐ ܟܘܠܗܘܢ<EOS>ܝܘ̈ܡܬܐ<EOS> ܘܚܙܝܢ ܓܠܝܐܝܬ ܐܠܗܘܬܗ ܕܗܿܘ ܕܡܡܠܠ ܥܡܗܘܢ ܐܬܚܼܙܝܬ ܕܡܝܬܪܐ ܗܝ ܡܢ ܡܘܬܐ݀ ܕܡܛܠ<EOS>ܗܕܐ ܐܦ ܕܚܠܬܐ ܥܠܼܬ ܗܘܬ ܥܠܝܗܘܢ ܐܠܐ ܢܫܡܥܘܢ ܕܡܢ ܗܪܟܐ ܐܘܠܨܢܐ ܒܟܘܠܗܿ ܢܦܫܗܘܢ<EOS>ܣܝܒܼܪܘ<EOS> ܕܫܪܪܐ ܕܚܝ̈ܐ ܕܡܢ ܒܬܪ ܡܘܬܐ ܡܢܗ ܕܪܒܗܘܢ ܫܩܼܠܘ ܘܢܦܩܼܘ ܬܟܝܠܐܝܬ ܕܢܬܟܪܟܘܢ<EOS>ܒܟܘܠܗܘܢ ܥܡ̈ܡܐ ܕܫܘܕ̈ܝܘܗܝ ܕܝܠܗ ܕܪܒܗܘܢ ܒܥܒܿܕܐ ܫܼܪܪܘ݀ ܗܼܘ ܕܝܢ ܥܠ ܡܘ̈ܠܟܢܘܗܝ<EOS>ܕܠܘܬܗܘܢ ܡܠܬܐ ܝܬܝܪܬܐ ܐܘܣܼܦ ܘܝܬܝܪ ܡܢ ܟܠ ܬܡܗܝܢ ܥܕܡܐ ܠܗܫܐ ܡܚܿܘܐ ܗܕܐ ܕܐܡܼܪ ܠܗܘܢ<EOS>ܕܗܐ ܐܢܐ ܥܡܟܘܢ ܐܢܐ ܟܠܗܘܢ ܝܘ̈ܡܬܐ<EOS> ܘܐܘܣܼܦ ܕܥܕܡܐ ܠܫܘܠܡܗ ܕܥܠܡܐ<EOS> ܗܝ ܕܠܐ ܗܘܐ ܒܠܚܘܕ<EOS>ܥܠ ܗܿܢܘܢ ܫܠܡܐ ܐܠܐ ܐܦ ܥܠ ܟܠܗܘܢ ܗܿܢܘܢ ܕܒܬܪܗܘܢ ܘܡܢܗܘܢ ܕܝܠܗܘܢ<EOS>ܩܒܼܠܘ ܝܘܠܦܢܗ ܘܡܢ ܕܘܟܬܗ ܥܕܡܐ ܠܗܫܐ ܠܟܠܗܘܢ ܗܿܢܘܢ ܕܡܬܬܠܡܕܝܢ ܠܗ<EOS> ܩܪܝܒ<EOS> ܕܡܛܠ ܗܕܐ<EOS>ܒܟܠ ܝܘ̈ܡܝܢ ܣܓܝܐ ܘܠܪܒܘܬܐ ܪܒܐ ܘܡܘܣܦܐ ܥܕܬܗ ܕܡܢܗ ܡܬܢܛܪܐ ܘܒܚܝܠܐ ܕܝܠܗ ܡܬܟܢܫܐ ܥܕܡܐ<EOS>ܠܫܘܠܡܗ ܕܥܠܡܐ܇<EOS>ܥܠ ܡܬܦܢܝܢܘܬܐ ܕܟܠܗܘܢ ܥܡ̈ܡܐ ܕܠܘܬ ܐܠܗܐ<EOS> ܡܢ ܐܝܘܢܓܠܝܘܢ ܕܠܘܩܐ<EOS>ܛ<EOS> ܬܘܒ ܒܐܚܪܢܐ ܙܒܢܐ ܡܢ ܒܬܪ ܩܝܡܬܗ ܕܡܢ ܒܝܬ ܡܝ̈ܬܐ ܠܐܚܪ̈ܢܐ<EOS>ܬܠܡܝܕ̈ܘܗܝ ܐܬܚܼܙܝ<EOS> ܘܠܗܘܢ ܟܕ ܦܠܝܓܝܢ ܥܕܟܝܠ ܘܠܐ ܡܗܝܡܢܝܢ ܠܗ݀ ܗܠܝܢ ܒܢ̈ܬ ܩ̈ܠܐ ܐܣܪܚܼ<EOS>ܘܐܡܼܪ݀ ܗܠܢܝ ܐܢܝܢ ܡ̈ܠܐ ܕܡܠܠܼܬ ܥܡܟܘܢ ܟܕ ܥܕܟܝܠ ܥܡܟܘܢ ܗܘܝܬ ܕܘܿܠܐ ܕܢܫܠܡ ܟܠ ܡܕܡ<EOS>ܕܟܬܝܒ ܥܠܝ ܒܢܡܘܣܐ ܕܡܘܫܐ ܘܒܢ̈ܒܝܐ ܘܒܡܙܡܘܪ̈ܐ ܗܝܕܝܢ ܦܬܚܞܼܘ ܪܥܝܢܗܘܢ ܕܢܣܬܟܠܘܢ<EOS>ܟܬܒ̈ܐ<EOS> ܘܐܡܼܪ ܠܗܘܢ ܕܗܟܢܐ ܙܕܩ ܗܘܐ ܕܢܚܫ ܡܫܝܚܐ<EOS> ܘܕܢܩܘܡ ܡܢ ܒܝܬ ܡܝ̈ܬܐ ܠܬ̈ܠܬܐ<EOS>ܝܘ̈ܡܝܢ ܘܢܬܼܟܪܙ ܒܫܡܗ ܬܝܒܘܬܐ ܘܫܘܒܩܢܐ ܕܚܛܗܐ ܒܟܠܗܘܢ ܥܡ̈ܡܐ ܘܫܘܪܝܐ ܡܢ ܐܘܪܫܠܡ<EOS>ܘܐܢܬܘܢ ܐܢܘܢ ܣܗܕ̈ܐ ܕܗܠܝܢ<EOS> ܘܚܕܐ ܙܒܢܐܡܼܪ ܕܥܬܝܕ ܕܢܬܟܼܪܙ ܒܫܡܗ ܬܝܒܘܬܐ ܠܟܠܗܘܢ<EOS>ܥܡ̈ܡܐ݀ ܐܢ ܗܘ ܥܒܿܕܐ ܠܐ ܢܩܦ ܠܗܿ ܠܡܠܬܐ<EOS> ܐܦܠܐ ܩܝܡܬܗ ܕܡܢ ܒܝܬ ܡܝ̈ܬܐ ܬܬܗܝܼܡܢ<EOS> ܐܢ<EOS>ܕܝܢ ܐܦ ܥܕܡܐ ܠܗܫܐ ܗܿܢܝܢ ܕܡܠܬܐ ܡܩܕܡܬܐ ܕܝܠܗ ܒܥܒܿܕܐ ܫܪܟܢ<EOS> ܘܗܼܝ ܡܠܬܗ ܚܼܝܿܐ ܘܣܥܪܐ<EOS>ܒܟܠܗ ܒܪܝܬܐ ܘܒܥܝ̈ܢܝܢ ܡܬܚܙܝܐ݀ ܡܟܝܠ ܠܐ ܘ݀ܠܐ ܕܠܗܿܘ ܕܗܕܐ ܡܠܬܐ ܐܡܼܪ ܠܐ ܢܗܝܡܢ<EOS> ܗܿܘ<EOS>ܓܝܪ ܕܚܝܠܗ ܚܝܼ ܘܣܿܥܪ ܘܒܥܝ̈ܢܐ ܡܬܚܙܐ<EOS> ܥܠ ܗܢܐ ܐܠܨܐ ܣܓܝ ܩܘܕܡܐ ܕܢܘܕܐ ܕܚܝ ܗܘ<EOS> ܘܚܝ̈ܐ<EOS>ܕܐܠܗܐ ܡܫܠܡ<EOS> ܗܿܘ ܕܥܒܕ̈ܘܗܝ ܚܝ̈ܐ ܡܬܚܙܝܢ ܕܫܠܡܝܢ ܠܒܢ̈ܬ ܩܠܗ<EOS> ܒܟܠܗܿ ܗܟܝܠ ܡܫܡܥܬܐ<EOS>ܕܟܠܗܘܢ ܥܡ̈ܡܐ ܗܼܢܝܢ ܡ̈ܠܘܗܝ ܥܒܕ ܟܕ ܡܫܬܚܠܦܢ ܘܡܬܬܪܓܡܢ ܠܟܠ ܠܫܢ̈ܝܢ ܕܝܘܼ̈ܢܝܐ<EOS>ܘܕܒܪܒܪܝܐ<EOS> ܐܝܟܢܐ ܕܝܘܠܦܢܗ ܢܗܘܐ ܫܡܝܥ ܠܟܠܗܘܢ ܥܡ̈ܡܐ ܘܠܡܬܦܢܝܢܘܬܐ ܘܠܬܝܒܘܬܐ ܢܣܩ<EOS>ܪ̈ܒܘܬܐ ܕܟܢܫ̈ܐ ܕܗܢ̈ܘܢ ܕܡܢ ܩܕܝܡ ܒܛܥܝܘܬܐ ܕܐܠܗ̈ܐ ܣܓܝ̈ܐܐ ܘܕܣܓܕܬܐ ܕܦܬܟܪ̈ܐ ܥܘܠܐܝܬ<EOS>ܘܒܡܕܡ ܕܠܐ ܝܐܐ ܡܬܕܒܪܝܢ ܗܘܘ<EOS> ܠܐ ܕܝܢ ܠܘܩܕܡ ܫܘܒܩܢܐ ܘܗܝܕܝܢ ܬܝܒܘܬܐ<EOS>ܐܠܐ ܠܘܩܕܡ ܬܝܒܘܬܐ ܘܟܢ ܫܘܒܩܢܐ ܕܢܟܪܙܘܢ ܦܩܕ ܠܗܿܢܘܢ ܓܝܪ ܕܬܝܒܘܬܐ ܕܟܝܬܐ ܕܚ̈ܛܗܐ<EOS>ܩܕ̈ܡܝܐ ܚܿܘܝܼܘ ܛܝܒܘܬܗ ܕܦܪܘܩܢ ܫܘܒܩܢܐ ܕܣܘܥܪ̈ܢܝܗܘܢ ܕܝܼܗܒܬ ܠܗܘܢ ܕܡܛܠܬܗܘܢ ܘܐܦ ܡܘܬܐ<EOS>ܩܒܼܠ݀ ܘܦܘܪܩܢܐ ܢܦܫܗ ܝܼܗܒ ܚܠܦ ܢܦܫ̈ܬܐ ܕܗܿܢܘܢ ܕܥܬܝܕܝܢ ܕܒܐܝܕܗ ܢܬܦܪܩܘܢܿ ܗܟܢܐ ܗܟܝܠ<EOS>ܗܿܢܘܢ ܬܠܡܝܕ̈ܘܗܝ ܐܢܫܐ ܒܘܪ̈ܐ ܡܢ ܡܠܬܐ ܘܡܠܝܐܝܬ ܗܕ̈ܝܘܛܐ ܘܡܣ̈ܟܢܐ ܘܒܿܝܫ̈ܐ ܐܝܬܝܗܘܢ<EOS>ܗܘܐ ܒܐܣܟܡܗܘܢ ܥܠ ܚܝܐ ܕܗܿܘ ܕܡܢ ܒܬܪ ܡܘܬܐ ܐܬܚܼܙܝ ܠܗܘܢܿ ܘܓܠܝܐܝܬ ܡܠܠ ܥܡܗܘܢ ܐܬܬܟܠܘ<EOS>ܘܡܢ ܡܕܝܢܬܐ ܐܘܪܫܠܡ ܫ݀ܪܝܘ<EOS> ܐܝܟ ܦܘܩܕ̈ܢܘܗܝ ܕܝܠܗ<EOS> ܘܠܟܠܗܘܢ ܥܡ̈ܡܐ ܢܦܩܼܘ݀ ܘܗܠܝܢ<EOS>ܕܐܬܦܿܩܕܘ ܥܒܼܕܘ<EOS> ܘܡܟܪܙܝܢ ܗܘܘ ܬܝܒܘܬܐ ܠܟܠ ܐܢܫ ܘܫܘܒܩܢܐ ܕܗܿܢܘܢ ܚ̈ܛܗܐ ܩܕ̈ܡܝܐ<EOS>ܕܢܦܫܐ<EOS> ܘܗܕܐ ܟܘܠܗܿ ܡܝܬܪܘܬܐ ܚܿܘܝܼܘ ܐܝܟܢܐ ܕܥܕܡܐ ܠܗܫܐ ܒܙܒܢ ܕܝܠܢ ܝܘܠܦܢܗܘܢ ܕܗܿܢܘܢ<EOS>ܐܢܫܐ ܡܣ̈ܟܢܐ ܘܗܕܝܘ̈ܛܐ ܒܟܘܠܗ ܒܪܝܬܐ ܕܒܢ̈ܝ ܐܢܫܐ ܣܥܪ<EOS>ܕܐܝܟܢ ܣܘܥܪ̈ܢܘܗܝ ܢܗܘܘܢ ܫܡܥܝܢ݀ ܘܢܬܟܪܙܘܢ ܒܟܠܗ ܥܠܡܐ<EOS> ܡܢ ܐܘܢܓܠܝܘܢ<EOS>ܕܡܬܝ<EOS> ܘܡܢ ܕܡܪܩܘܣ<EOS>ܝ<EOS> ܒܒܝܬ ܥܢܝܐ ܩܪܝܬܐ ܕܠܐ ܣܓܝ ܪܚܝܩܐ ܡܢ ܐܘܪܫܠܡ ܟܕ ܐܝܬܘܗܝ ܦܪܘܩܢ݀<EOS>ܘܠܘܬ ܡܢ ܕܗܼܘ ܫܡܥܘܢ ܡܙܡܢ ܗܘܐ ܘܟܕ ܣܡܝܟ ܬܡܢ ܐܢܬܬܐ ܚܕܐ ܢܣܒܬ ܫܛܝܦܬܐ ܕܦܘܪܣܡܐ<EOS>ܕܝܩܝܪ̈ܝܢ ܕܡܘ̈ܗܝ ܘܐܬܬܼ ܐܫܦܥܬ ܥܠ ܪ̈ܓܠܘܗܝ ܘܬܠܡܝܕ̈ܘܗܝ ܕܝܢ ܟܿܐܝܼܢ ܗܘܘ ܒܗܿ<EOS>ܘܡܬܥܼܕܠܝܢ ܗܘܘ ܒܡܕܡ ܕܗܘܐ<EOS> ܗܿܘ ܕܝܢ ܡܕܡ ܕܐܣܬܥܼܪ ܚܠܦ ܐܬ݀ܐ ܩܒܠܗ ܘܕܗܼܘ ܗܢܐ ܣܘܥܪܢܐ<EOS>ܢܬܟܼܪܙ ܘܢܫܼܬܡܥ ܒܟܠܗ ܥܠܡܐ ܒܼܕܩ<EOS> ܘܐܬܢܒܼܝ ܗܟܢܐ ܘܐܡܼܪ݀ ܐܡܿܪ ܐܢܐ ܠܟܘܢ ܕܟܘܠ ܐܝܟܐ<EOS>ܕܬܬܟܼܪܙ ܣܒܪܬܝ ܗܕܐ ܒܟܠܗ ܥܠܡܐ ܢܬܡܼܠܠ݀ ܘܐܦ ܡܕܡ ܕܥܒܼܕܬ ܗܕܐ ܠܕܘܟܪܢܐ ܕܝܠܗܿ<EOS> ܘܗܼܢܝܢ<EOS>ܩܿܕܡ ܐܡܼܪ ܟܕ ܥܕܟܝܠ ܒܗܿܘ ܙܒܢܐ ܟܬܒܐ ܕܐܘܓܠܝܘܢ ܠܐ ܥܼܠ ܬܪܥܝܬܐ ܘܠܐ ܠܡܫܡܥܬܐ ܕܐܢܫ<EOS>ܐܬܼܐ ܗܘܐ<EOS> ܘܗܿܘ ܡܕܡ ܕܐܣܬܥܼܪ ܐܝܟ ܕܕܡܝܐ݀ ܘܐܦܠܐ ܗܿܢܘܢ ܕܒܫܒܒܘܬܐ ܥܡܼܪܝܢ ܗܘܘ ܝܠܦܼܘ<EOS>ܐܠܐ ܒܠܚܘܕ ܗܿܢܘܢ ܕܐܣܬܩܒܼܠܘ<EOS> ܒܪܡ ܕܝܢ ܗܕܐ ܟܘܠܗܿ ܒܪܬ ܩܠܐ ܐܪܦܼܝ ܐܟܚܕܐ<EOS> ܘܕܢܬܟܪܙܘܢ<EOS>ܐܘܢ̈ܓܠܝܐ ܕܡܬܟܬܒܝܢ ܬܠܡܝܕ̈ܘܗܝ ܒܟܘܠܗܿ ܥܠܡܐ ܐܬܢܒܼܝ<EOS> ܘܥܒܕܐ ܐܘܣܦ ܥܠ<EOS>ܡܠܬܐ ܐܟܚܕܐ ܘܐܡܼܪ ܕܥܡ ܗܿܢܘܢ ܠܡ ܣܘܥܪ̈ܢܘܗܝ ܕܒܐܘܢܓܠܝܘܢ ܐܦ ܡܕܡ ܕܐܣܬܥܼܪ ܡܢ ܗܕܐ<EOS>ܐܢܬܬܐ ܢܬܟܬܒ ܘܢܬܡܼܠܠ ܒܟܠܗ ܥܠܡܐ ܠܕܘܟܪܢܐ ܕܝܠܗܿ݀ ܕܗܼܝ ܗܕܐ ܒܗ ܒܣܘܥܪܢܐ ܫܪܪܗ ܐܬܚܙܝ݀<EOS>ܠܝܬ ܓܝܪ ܥܡܐ ܘܠܐ ܐܬܪܐ ܘܠܐ ܕܘܟܬܐ ܕܠܗ ܒܗ ܕܘܟܪܢܗܿ ܕܗܿܝ ܐܢܬܬܐ ܡܬܡܠܠ ܕܒܐܘܢܓܠܝܘܢ<EOS>ܕܥܠܘܗܝ ܐܬܟܬܼܒ݀ ܘܥܡ ܝܘܠܦܢܐ ܕܥܠܘܗܝ ܡܬܟܪܙ ܒܟܠܗ ܥܠܡܐ<EOS> ܗܿܢܝܢ ܗܟܝܠ ܥܠ ܗܕܐ ܘܥܠ ܥܕܬܗ<EOS>ܕܝܢ ܫܡܥ ܡܢܐ ܐܫܬܼܘܕܝ<EOS>ܕܐܝܟܢܐ ܒܫܡܗ ܐܕܟܪ ܥܕܬܗ݀ ܟܕ ܥܕܟܝܠ ܠܐ ܐܝܬܝܗܿ ܗܘܬ<EOS> ܘܕܐܝܟܢܐ ܠܐ<EOS>ܡܡܬܘܡ<EOS> ܙܟܝܢ ܠܗ ܬܪ̈ܥܐ ܕܡܘܬܐ ܐܡܪ ܡܢ ܐܘܢܓܠܝܘܢ ܕܡܬܝ<EOS>ܝܐ<EOS> ܟܕ ܫܿܐܠ ܐܢܘܢ ܒܙܒܢ ܠܬܠܡܝܕ̈ܘܗܝ ܕܡܢܐ ܐܡܪܝܢ ܥܠܘܗܝ ܒܢ̈ܝ ܐܢܫܐ݀<EOS>ܘܗܼܢܘܢ ܦܢܼܝܘ ܦܬܓܡܐ ܥܠ ܡܣܡ ܒܪܥܝܢܐ ܕܣܓ̈ܝܠܐ ܕܬܪ̈ܬܝܢ ܙܒܢ̈ܝܢ ܫܿܐܼܠ ܐܢܘܢ ܕܐܢܬܘܢ<EOS>ܡܢܐ ܐܡܪܝܢ ܐܢܬܘܢ݀ ܘܟܕ ܐܡܼܪ ܠܗ ܫܡܥܘܢ ܐܢܬ ܗܘ ܡܫܝܚܐ ܒܪܗ ܕܐܠܗܐ ܚܲܝܐ ܦܢܝ ܠܗ ܦܬܓܡܐ<EOS>ܘܐܡܼܪ ܛܘܒܝܟ ܫܡܥܘܢ ܒܪܗ ܕܝܘܢܢ݀ ܕܒܣܪܐ ܘܕܡܐ ܠܐ ܓܼܠܐ ܠܟ<EOS> ܐܠܐ ܐܒܝ ܕܒܫܡܝܐ<EOS> ܘܐܦ ܐܢܐ<EOS>ܐܡܿܪ ܐܢܐ ܠܟ ܕܐܢܬ ܗܘ ܟܐܦܐ ܘܥܠ ܗܕܐ ܟܐܦܐ ܐܒܢܝܗܿ ܠܥܕܬܝ<EOS> ܘܡܘ̈ܟܠܐ ܕܫܝܘܠ ܠܐ<EOS>ܢܚܣܢܘܢܗܿ<EOS> ܠܗܕܐ ܝܕܥܬܐ ܕܗܼܘܝܘ ܡܫܝܚ<EOS> ܒܪܗ ܕܐܠܗܐ ܚܲܝܐ<EOS> ܩܒܼܠ<EOS> ܘܟܐܦܐ ܡܛܠ ܕܠܐ ܡܨܛܪܝܐ<EOS>ܘܠܐ ܡܬܙܝܥܐ ܕܡܝܐܝܬ<EOS> ܫܡܗ ܠܗܕܐ ܟܘܠܗܿ ܡܕܪܟܢܘܬܐ ܕܡܛܠ ܗܕܐ ܐܦ ܠܗ ܠܗܿܘ ܓܒܪܐ ܠܗ ܠܗܿܘ<EOS>ܬܠܡܝܕܗ ܕܡܬܩܪܐ ܗܘܐ ܫܡܥܘܢ ܡܢ ܩܕܝܡ<EOS> ܟܐܦܐ ܩܪܝܼܗܝ<EOS> ܡܛܠ ܗܕܐ ܝܕܥܬܐ ܕܥܠܝܗܿ ܒܬܪܟܢ<EOS>ܐܬܢܒܼܝ<EOS> ܘܐܡܼܪ ܕܥܠ ܗܕܐ ܟܐܦܐ ܐܒܢܝܗܿ ܠܥܕܬܝ ܘܡܘ̈ܟܠܐ ܕܫܝܘܠ ܠܐ ܢܚܣܢܘܢܗܿ ܘܐܬܢܼܒܝ<EOS>ܐܟܚܕܐ ܡܕܡ ܕܥܬܝܕ ܘܕܗܼܘ ܢܒܢܝܗܿ ܐܫܬܘܕܝ ܘܥܒܕܐ ܠܫܘܠܡܐ ܢܝܬܐ<EOS> ܒܗܿܢܝܢ ܕܥܠ ܗܕܐ ܝܕܥܬܐ<EOS>ܕܐܬܝܼܗܒܬ ܥܠܘܗܝ ܐܝܟ ܕܥܠ ܫܬܐܣܬܐ ܡܫܪܪܬܐ ܬܫܬܪܪ ܘܬܬܒܢܐ ܥܠܕܗ ܒܝܕ ܐܘܚܕܢܗ ܒܠܚܘܕ<EOS>ܕܠܥܠܡ ܘܕܠܐ ܡܡܬܘܡ ܢܙܟܘܢܗܿ ܬܪ̈ܥܐ ܕܡܘܬܐ<EOS> ܗܼܘ ܫܘܠܡܐ ܝܬܝܪ ܡܢ ܟܠ ܡ̈ܠܝܢ ܚܿܘܝ<EOS>ܪ̈ܒܘܬܐ ܓܝܪ ܕܪ̈ܕܘܦܐ ܘܐܣܟ̈ܡܐ ܣܓܝ̈ܐܐ ܕܡܘܬܐ ܢܒܼܥܘ ܥܠ ܥܕܬܗ<EOS> ܘܠܐ ܡܕܡ ܐܫܟܚܼܘ ܥܠܝܗܿ<EOS>ܘܒܗܘܢ ܒܥܒܕ̈ܐ ܗܼܝ ܡܠܬܗ ܡܩܕܡܬܐ ܫܪܪܗܿ ܓܠܝܐܝܬ ܒܝܕ ܫܘܠܡܐ ܚܿܘܝܼܬ<EOS>ܘܗܕܐ ܕܝܗ ܕܥܕܬܐ ܫܡܗ ܠܟܢܫܐ<EOS> ܗܿܘ ܕܥܬܝܕ ܗܘܐ ܕܥܠ ܫܡܗ ܢܬܩܝܡ<EOS> ܠܐ ܗܘܬ ܙܥܘܪܝܐ ܐܝܕܥܬܐ<EOS>ܡܩܕܡܬܐ<EOS> ܟܢ̈ܫܐ ܓܝܪ ܗܿܢܘܢ ܕܝܗܘܕ̈ܝܐ ܟܢܘܫ̈ܬܐ ܡܬܩܼܪܝܢ ܗܘܘ<EOS> ܘܒܙܒܢܐ ܕܒܝܬ ܒܢ̈ܝ ܐܢܫܐ<EOS>ܡܗܼܠܟ ܗܘܐ ܒܟܢܘܫܬܐ ܕܝܗܘܕ̈ܝܐ ܫܼܪܐ ܗܘܐ ܘܐܦܠܐ ܚܕܐ ܥܕܟܝܠ ܝܚܝܕܐܝܬ ܒܦܘܪܫܢܐ ܟܢܘܫܬܐ<EOS>ܒܗܿܘ ܙܒܢܐ ܐܝܬ ܗܘܐ ܠܗ<EOS> ܘܡܢܘ ܕܠܐ ܢܬܕܡܪ ܕܐܝܟܢܐ ܗܿܢܝܢ ܟܢܘ̈ܫܬܐ ܕܡܢ ܒܬܪܟܢ ܒܙܒ̈ܢܐ<EOS>ܪ̈ܚܝܩܐ ܐܚܪܝܬ ܥܠ ܫܡܗ ܐܬܩܝܡ ܩܿܕܡ ܝܕܥ݀ ܘܠܐ ܐܝܟ ܕܒܥܝܕܐ ܝܗܘܕܐܝܬ ܟܢܘ̈ܫܬܐ ܐܠܐ ܥܕ̈ܬܐ<EOS>ܫܡܗ ܐܢܝܢ<EOS> ܘܐܘܣܦ ܕܡܘ̈ܟܠܐ ܕܫܘܝܠ ܠܐ ܢܚܣܢܘܢ ܐܢܝܢ݀ ܗܿܢܝܢ ܕܐܢܚܞܢܢ ܒܥܝ̈ܢܝܢ ܡܩܒܠܝܢ<EOS>ܐܢܚܢܢ ܠܗܝܢ<EOS> ܘܠܐ ܙܕܩ ܕܒܡܠܬܐ ܡܩܕܡܬܐ ܒܠܚܘܕ ܢܬܕܡܪ ܐܠܐ ܘܐܦ ܒܫܘܕܝܗ݀ ܐܢܐ ܠܡ ܓܝܪ<EOS>ܐܒܢܝܗܿ ܠܥܕܬܝ ܥܠ ܟܐܦܐ ܘܡܘ̈ܟܠܐ ܕܫܝܘܠ ܠܐ ܢܚܣܢܘܢܗ݀ ܢܕܐ ܕܐܦ ܒܥܒܕܐ ܩܪܝܒܐ ܗܝ<EOS>ܕܢܚܙܝܗܿ<EOS> ܠܐ ܗܘܐ ܓܝܪ ܒܚܝܠܐ ܕܒܢ̈ܝ ܐܢܫܐ ܘܠܐ ܒܡܝܬܪܘܬܐ ܕܡܠ̈ܢܐ ܐܬܩܝܡܼܬ ܥܕܬܗ ܐܠܐ<EOS>ܗܿܘ ܕܡܠܟ ܘܒܥܒܕܐ ܫܘܕܝܗ ܫܠܡ ܥܕܡܐ ܠܗܫܐ ܗܼܘ ܒܟܠܗܿ ܒܪܝܬܐ ܕܒܢ̈ܝ ܐܢܫܐ ܒܚܝܠܐ ܐܠܗܝܐ<EOS>ܬܪܒܝܬܐ ܘܒܢܝܢܐ ܕܥܕܬܗ ܣܿܥܪ<EOS>ܥܠ ܦܠܓܘ̈ܬܐ ܕܒܒ̈ܬܐ ܘܒܛܘܗ̈ܡܐ<EOS> ܕܥܕܡܐ ܠܗܫܐ ܗܿܘܝܢ<EOS> ܡܛܠ ܝܘܠܦܢܗ<EOS> ܡܢ<EOS>ܐܘܢܓܠܝܘܢ ܕܡܬܝ<EOS>ܝܒ<EOS> ܠܐ ܬܣܒܪܘܢ ܕܫܝܢܐ ܐܬ݀ܝܬ ܕܐܪܡܐ ܒܐܪܥܐ<EOS> ܠܐ ܐܬ݀ܝܬ ܕܐܪܡܢܐ ܫܝܢܐ݀<EOS>ܐܠܐ ܣܝܦܐ<EOS> ܐܬ݀ܝܬ ܓܝܪ ܕܐܦܿܠܘܓ ܓܒܪܐ ܥܠ ܐܒܘܗܝ<EOS> ܘܒܪܬܐ ܥܠ ܐܡܗܿ ܘܟܼܠܬܐ ܥܠ ܚܡܬܗܿ݀<EOS>ܘܒܥܠܕ̈ܒܒܘܗܝ ܕܓܒܪܐ ܒܢ̈ܝ ܒܝܬܗ<EOS> ܐܝܟ ܕܐܡܼܪ ܕܝܢ ܠܘܩܐ<EOS> ܣܿܒܪܝܢ ܐܢܬܘܢ ܠܡ ܕܫܝܢܐ ܐܬ݀ܝܬ<EOS>ܕܐܪܡܐ ܒܐܪܥܐ<EOS> ܐܡܿܪܢܐ ܠܟܘܢ ܐܠܐ ܦܠܓܘ̈ܬܐ<EOS> ܢܗܘܘܢ ܓܝܪ ܡܢ ܗܫܐ<EOS> ܚܡ̈ܫܐ ܒܚܕ ܒܝܬܐ<EOS>ܕܦܠܝܓܝܢ ܬܠ̈ܬܐ ܥܠ ܬܪ̈ܝܢ<EOS> ܘܬܪ̈ܝܢ ܥܠ ܬܠ̈ܬܐ<EOS> ܘܢܬܦܠܓ ܐܒܐ ܥܠ ܒܪܗ<EOS> ܘܒܪܐ ܥܠ ܐܒܘܗܝ<EOS>ܘܬܬܦܠܓ ܐܡܐ ܥܠ ܒܪܬܗܿ<EOS> ܘܒܪܬܐ ܥܠ ܐܡܗܿ<EOS> ܘܚܡܬܐ ܥܠ ܟܠܬܗܿ<EOS> ܘܟܠܬܐ ܥܠ ܚܡܬܗܿ<EOS> ܘܡܢܘ ܕܠܐ<EOS>ܢܬܗܪ ܕܐܦܠܐ ܗܿܢܝܢ ܕܒܚܕ ܚܕ ܡܢ ܒ̈ܬܐ ܒܙ̈ܒܢܐ ܪ̈ܚܝܩܐ ܕܒܬܪܟܢ ܥܕܡܐ ܠܗܫܐ ܡܫܬܠܡܼܢ<EOS>ܠܝܕܥܬܐ ܡܩܕܡܬܐ ܕܦܪܘܩܢ ܛܥܝ ܐܝܟ ܗܿܘ ܓܝܪ ܕܩܪܝܒ ܠܗܝܢ ܠܨܒܘ̈ܬܐ ܘܒܝ̈ܬܒܐ ܕܟܠܗܘܢ ܒܢ̈ܝ ܐܢܫܐ ܡܬܟܪܟ ܗܿܢܝܢ ܕܥܕܡܐ ܠܗܫܐ ܓܿܕܫܢ<EOS> ܠܬܠܡܝܕ̈ܘܗܝ ܩܕܡ ܗܘܐ<EOS>ܐܡܼܪ<EOS> ܗܢܝܢ ܕܠܐ ܥܕܡܐ ܠܗܫܐ ܐܝܬܝܗܝܢ ܗܘܐ ܘܠܐ ܗܘܼܝ ܒܗܿܘ ܙܒܢܐ ܕܗܠܝܢ ܒܢ̈ܬ ܩ̈ܠܐ<EOS>ܐܡܼܪ<EOS> ܐܦ ܠܐ ܓܝܪ ܥܕܟܝܠ ܗܼܘܘ ܗܘܘ ܥܒܕ̈ܐ ܗܝܕܝܢ<EOS> ܟܕ ܗܠܝܢ ܒܡܫܡܥܬܐ ܒܠܚܘܕ ܡܫܬܡܼܥܢ<EOS>ܗܘܝ<EOS> ܗܫܐ ܕܝܢ ܕܒܝܕ ܥܒܕ̈ܐ ܠܫܘܠܡܐ ܡܠܬܐ ܡܩܕܡܬܐ ܐܬܼܬ<EOS> ܘܒܥܝ̈ܢܐ ܡܬܚܙܝܐ ܐܝܟܢܐ ܠܐ<EOS>ܕܒܢ̈ܬ ܩ̈ܠܐ ܐܢܝܢ ܕܐܠܗܐ ܒܫܪܪܐ ܗܠܝܢ ܢܘܕܐ<EOS> ܟܠ ܡܢ ܕܡܥܬܕ ܕܢܬܪܥܐ ܘܠܝ̈ܬܐ<EOS> ܬܘܒ ܕܝܢ ܐܦ<EOS>ܒܗܿܢܝܢ݀ ܐܢܐ ܠܡ ܐܬ݀ܝܬ ܕܐܦܠܘܓ ܘܐܪܡܐ ܣܝܦܐ<EOS> ܘܦܠܓܘ̈ܬܐ ܒܒܢ̈ܝ ܐܢܫܐ<EOS> ܕܒܗܕܐ ܐܦ ܒܗܝܢ<EOS>ܒܥܝ̈ܢܝܢ ܚܙܝܢ ܐܢܚܢܢ݀ ܕܐܦܐ ܚܕܐ ܡܠܬܐ ܕܒܢ̈ܝ ܐܢܫܐ݀ ܠܐ ܕܦܝܠܘܣ̈ܦܐ ܘܠܐ ܕܢܒ̈ܝܐ ܘܠܐ<EOS>ܕܝܘ̈ܢܝܐ ܘܠܐ ܕܒܪܒܪ̈ܝܐ ܐܝܟ ܗܢܐ ܚܝܠܐ ܡܡܬܘܡ ܚܿܘܝ<EOS> ܐܝܟܢܐ ܕܠܟܠܗܿ ܒܪܝܬܐ ܢܐܚܘܕ<EOS>ܘܠܟܠܗܘܢ ܒ̈ܬܐ ܢܬܦܠܓ ܘܢܒܪ ܘܢܦܪܫ ܒܟܠܗܘܢ ܓܢܣ̈ܐ ܒܟܘ̈ܠܗܝܢ ܫܪ̈ܒܬܐ<EOS> ܐܝܟܐܢ ܕܡܢܗܘܢ<EOS>ܗܠܝܢ ܕܝܠܗ ܢܬܚܫܒܘܢ݀ ܘܡܢܗܘܢ ܕܠܩܘܒܠܐ ܕܗܠܝܢ ܢܗܘܘܢܿ ܘܒܠܚܘܕܘܗܝ ܗܘ ܦܪܘܩܢ ܕܝܠܢ ܘܗܼܝ<EOS>ܡܠܬܗ ܕܐܠܗܐ ܕܗܕܐ ܢܣܥܘܪ ܐܫܬܘܼܕܝ ܘܒܗܘܢ ܒܥܒܕ̈ܐ ܫܪܪܗ ܠܫܘܕܝܐ<EOS> ܥܠܬܐ ܕܝܢ ܕܦܠܓܘ̈ܬܐ<EOS>ܕܢܦܫ̈ܬܐ ܕܗܘܿܝܐ ܒܒ̈ܬܐ ܗܘ ܐܠܦ ܐܝܟܐܢ ܕܒܕܘܟܐ ܐܫܟܼܚܢ ܒܐܘܢܓܠܝܘܢ ܕܒܝܬ ܝܗܘ̈ܕܝܐ<EOS>ܐܝܬܘܗܝ ܒܒܪܬ ܩܠܐ ܥܒܪܝܬܐ ܕܒܗ ܐܡܝܪ ܕܐܓܒܐ ܠܝ ܗܿܢܝܢ ܫܦܝܪ̈ܐ<EOS> ܫܦܝܪ̈ܐ ܗܿܢܘܢ ܕܝܼܗܒ ܠܝ<EOS>ܐܒܝ ܕܒܫܡܝܐ<EOS> ܘܡܫܟܚܐ ܕܒܗܿ ܒܗܕܐ ܐܢܫ ܢܐܠܦ݀ ܕܐܝܟܐ ܒܟܠ ܒ̈ܬܝܢ ܕܒܗܘܢ ܡܠܬܗ ܕܝܫܘܥ<EOS>ܙܟܼܬ<EOS> ܡܝܬܪ̈ܐ ܡܢ ܒܨܝܪ̈ܐ ܦܪܫܘ<EOS> ܐܢ ܗܟܝܠ ܐܢܫ ܢܦܚܡ ܒܝܬ ܐܚ̈ܐ<EOS> ܐܘ ܒܝܬ ܥܒܕ̈ܐ ܘܒܟܠܗܝܢ<EOS>ܫܪ̈ܒܬܐ ܥܝܕ̈ܐ ܘܐܣܟ̈ܡܐ ܘܥܘܡܪ̈ܐ ܘܢܟܦܘܬܐ ܘܡܟܝܟܘܬܐ ܕܗܿܢܘܢ ܕܝܘܠܦܢܗ ܕܦܪܘܩܢ ܓܒܼܘ<EOS>ܗܿܢܘ ܕܝܢ ܕܗܿܢܘܢ ܕܐܬܓܒܼܝܘ ܡܢܗ݀ ܘܕܗܿܢܘܢ ܕܠܐ ܥܕܟܝܠ ܫܼܘܘ ܠܗ<EOS> ܝܕܥ ܒܐܝܢܐ ܚܝܠܐ<EOS>ܐܬܚܫܼܚ݀ ܘܠܕܐ ܒܠܚܘܕ ܕܩܿܕܡ ܐܡܼܪ<EOS> ܡܕܡ ܕܥܬܝܕ ܐܠܐ ܐܦ ܕܥܒܕ̈ܐ ܐܝܬܝ ܒܬܪ ܡ̈ܠܘܗܝ ܥܡ<EOS>ܐܚܪ̈ܢܝܬܐ ܘܥܡ ܗܿܢܝܢ ܕܟܬܝܒ ܕܐܡܼܪ ܕܐܓܒܐ ܠܝ ܫܦܝܪ̈ܐ ܫܦܝܪ̈ܐ ܗܿܢܘܢ ܕܝܼܗܒ ܠܝ ܐܒܝ<EOS>ܕܒܫܡܝܐ<EOS> ܒܪܡ ܐܠܐ ܗܫܐ ܠܐ ܐܬ݀ܝܬ ܕܐܪܡܐ ܫܝܢܐ ܒܐܪܥܐ ܒܐܚܪ̈ܢܝܬܐ ܕܝܢ ܠܗܘܢ ܠܬܠܡܝܕ̈ܘܗܝ<EOS>ܡܦܪܫ ܘܐܡܿܪ݀ ܕܫܝܢܐ ܡܪܦܐ ܐܢܐ ܠܟܘܢ ܫܝܢܐ ܕܝܠܝ ܝ݀ܗܒܢܐ ܠܟܘܢܿ ܠܐ ܗܘܐ ܐܝܟ ܕܝܿܗܒ ܥܠܡܐ<EOS>ܫܠܡܐ<EOS> ܘܐܦ ܐܢܐ ܗܟܘܬ ܝܿܗܒܢܐ ܫܠܡܐ<EOS> ܐܝܕܥܬܐ ܕܐܠܗܐ ܘܚܘܒܐ ܗܘ ܕܨܝܒ<EOS>ܠܬܠܡܝܕ̈ܘܗܝ<EOS> ܘܗܕܐ ܕܢܦܫܐ ܕܠܐ ܬܫܬܓܫ<EOS> ܘܢܘܗܪܐ ܕܪܥܝܢܐ ܘܫܪܝܪܘܬܐ ܒܗܢܐ ܐܣܟܡܐ ܩܿܪܐ<EOS>ܗܼܢܝܢ ܗܟܝܠ ܘܐܦ ܥܠ ܗܠܝܢ݀ ܘܕܐܝܠܝܢ ܕܝܢ ܘܐܦ ܥܠ ܥܡܐ ܕܝܗܘ̈ܕܝܐ ܩܿܕܡ ܝܕܥ ܘܩ݀ܕܡ ܐܡܼܪ݀<EOS>ܩܪܝܒܐ ܗܝ ܕܡܢ ܗܠܝܢ ܢܬܒܩܐ<EOS>ܕܐܝܠܝܢ ܥܠ ܥܡܐ ܕܝܗܘܕ̈ܝܐ<EOS> ܐܬܢܒܼܝ<EOS> ܒܡ̈ܬܠܐ ܡܢ ܐܘܢܓܠܝܘܢ ܕܡܬܝ<EOS>ܝܓ<EOS> ܟܕ ܟܢܝܫܝܢ ܐܟܚܕܐ ܒܐܘܪܫܠܡ ܪ̈ܝܫܐ ܕܥܡܐ ܕܝܗܘ̈ܕܝܐ<EOS> ܪ̈ܒܝ ܟܗ̈ܢܐ<EOS>ܘܡܠܦ̈ܝ ܢܡܘܣܐ ܘܗܼܘ ܒܗ ܒܗܝܟܠܐ ܐܝܬܘܗܝ ܗܘܐ<EOS> ܗܿܢܘܢ ܕܥܬܝܕܝܢ ܗܘܘ ܕܥܠܘܝ ܢܡܪܚܘܢܿ<EOS>ܘܚܘܪܒܐ ܗܿܘ ܕܡܕܪܟ ܗܘܐ ܠܗܘܢ ܥܠ ܗܕܐ ܡܪܚܞܘܬܐ ܡܟܣܝܐܝܬ ܒܗܢܐ ܐܣܟܡܐ ܒܡܠܬܐ ܩܿܕܡ ܐܡܼܪ<EOS>ܓܒܪܐ ܚܕ ܐܝܬ ܗܘܐ ܡܪܐ ܒܝܬܐ<EOS> ܢܨܒܼ ܟܪܡܐ ܘܐܚܕܪܗ ܣܝܓܐ ܘܚܦܼܪ ܒܗ ܡܥܨܪܬܐ ܘܒܢܼܐ ܒܗ<EOS>ܡܓܕܠܐ ܘܐܫܠܡܼ̈ ܠܦ̈ܠܚܐ ܘܫܼܢܝ݀ ܟܕ ܕܝܢ ܩܲܪܒ ܙܒܢܐ ܕܦܐܪ̈ܐ ܫܕܪ ܥܒܕ̈ܘܗܝ ܠܘܬ ܦܠܚ̈ܐ<EOS>ܕܢܝܬܘܢ ܠܗ ܦܐܪ̈ܐ<EOS> ܘܠܒܟܼܘ ܐܢܘܢ ܦܠܚ̈ܐ ܠܥܒܕ̈ܘܗܝ݀ ܘܠܡܢܗܘܢ ܡܚܼܘ ܘܠܡܢܗܘܢ ܪܓܡܼܘ<EOS>ܘܠܡܢܗܘܢ ܩ݀ܛܠܼܘ<EOS> ܘܬܘܒ ܫܕܪ ܐܚܪ̈ܢܐ ܥܒܕ̈ܐ ܕܣܓܝ̈ܐܝܢ ܡܢ ܩܕܡ̈ܝܐ<EOS> ܘܥܒܼܕܘ ܠܗܘܢ ܗܟܢܐ<EOS>ܠܚܪܬܐ ܕܝܢ ܫܼܕܪ ܒܪܗ ܘܐܡܼܪ ܕܟܒܪ ܢܒܗܬܘܢ ܡܢ ܒܪܝ<EOS> ܗܼܢܘܢ ܕܝܢ ܦܠܚ̈ܐ ܟܕ ܚܙܼܐܘܗܝ<EOS>ܠܒܪܗ<EOS> ܐܡܼܪܘ ܒܝܢܬܗܘܢ ܗܿܢܘܢ ܝܪܬܗ ܬ݀ܘ ܢܩܛܠܝܘܗܝ ܘܬܗܼܘܐ ܝܪܬܘܬܐ ܕܝܠܢ݀ ܘܐܚܼܕܘܗܝ<EOS>ܘܐܦܩܼܘܗܝ ܠܒܪ ܡܢ ܟܪܡܐ ܘܩܛܠܼܘܗܝ<EOS> ܡܐ ܕܐܬ݀ܐ ܗܟܝܠ ܡܪܗ ܕܟܪܡܐ<EOS> ܡܢܐ ܢܥܒܕ ܠܗܿܢܘܢ<EOS>ܦܠܚ̈ܐ݀ ܐܡܪܝܢ ܠܗ ܕܒܝܼܫ ܼܝܫ ܢܿܘܒܕ ܐܢܘܢܿ ܘܟܪܡܐ ܢ݀ܫܠܡ ܠܐܚܪ̈ܢܐ ܦ̈ܠܚܐ<EOS> ܗܿܢܘܢ<EOS>ܕܝܿܗܒܝܢ ܠܗ ܦܐܪ̈ܐ ܒܙܒܢܗܘܢܿ ܐܡܿܪ ܠܗܘܢ ܗܼܘ ܝܫܘܥ ܠܐ ܡܡܬܘܡ ܩܼܪܝܬܘܢ ܒܟܬܒܐ ܕܟܐܦܐ<EOS>ܕܐܣܠܼܝܘ ܒܢ̈ܝܐ ܗܼܝ ܗܼܘܬ ܠܪܝܫ ܩܪܝܐ ܕܒܢܝܢܐ<EOS> ܡܢ ܠܘܬ ܡܪܝܐ ܗܘܼܬ ܗܕܐ<EOS> ܘܐܝܬܝܗܿ<EOS>ܬܕܡܘܪܬܐ ܒܥܝ̈ܢܝܢ<EOS> ܡܛܠ ܗܢܐ ܐܡܿܪܢܐ ܠܟܘܢ ܕܬܫܬܩܠ ܡܢܟܘܢ ܡܿܠܟܘܬܐ ܕܐܠܗܐ ܘܬܝܼܗܒ ܠܥܡܐ<EOS>ܕܝܿܗܒ ܦܐܪ̈ܐ<EOS> ܘܗܢܐ ܡܬܠܐ ܒܪܓܢܣܐ ܐܝܬܘܗܝ ܕܗܿܘ ܕܒܐܫܥܝܐ ܢܒܝܐ ܕܒܗ ܒܗܢܐ ܐܣܟܡܐ ܝܬܘܗܝ݀<EOS>ܟܪܡܐ ܗܘܼܐ ܠܚܒܝܒܝ ܒܩܪܢܐ ܕܐܬܪܐ ܫܡܝܢܐ<EOS> ܘܦܠܼܚܗ ܘܐܚܼܕܪܗ ܣܝܓܐ ܘܢܨܒܼ ܒܗ ܫܘܒ̈ܘܩܐ<EOS>ܘܒܢܼܐ ܡܓܕܠܐ ܒܓܘܗ݀ ܐܦ ܡܥܨܪܬܐ ܥܒܼܕ ܒܗ<EOS> ܘܣܟܼܝ ܕܢܥܒܕ ܥܢ̈ܒܐ ܘܥܒܿܕ<EOS>ܚܪ̈ܘܒܐ ܐܠܐ ܗܢܐ ܕܠܘܬ ܢܒ̈ܝܐ ܢܒܝܐ ܩܪ̈ܨܘܗܝ ܕܟܪܡܐ ܐܟܼܠ݀ ܕܠܗ ܠܗܢܐ ܬܪܓܼܡܗ ܕܡܢܘ<EOS>ܐܝܬܘܗܝ ܟܕ ܐܡܿܪ<EOS> ܕܟܪܡܗ ܓܝܪ ܕܡܪܝܐ ܨܒܐܘܬ<EOS> ܒܝܬܐ ܗܘ ܕܒܝܬ ܐܝܣܪܝܠ݀ ܘܓܒܪ̈ܐ ܕܡܢ ܝܗܘܕܐ<EOS>ܢܨܒܬܐ ܚܕܬܐ ܘܚܒܝܒܬܐ݀ ܣܟܼܝܬ ܠܕܝܢܐ ܘܗܼܘܐ ܚܛܘܦܝܐ<EOS> ܘܠܙܕܝܩܘܬܐ ܘܗܐ݀ ܝܠܠܬܐ<EOS>ܝܕ<EOS> ܡܠܬܗ ܕܝܢ ܕܦܪܘܩܢ ܐܬܐܡܼܪ ܟܕ ܕܡܐ ܠܗܿܘ ܕܢܒܝܐ݀ ܐܝܟܢܐ ܕܢܬܝܕܥ<EOS>ܘܢܬܒܕܩ ܠܗܿܢܘܢ ܕܩܪ̈ܝܒܝܢ ܘܫܡܥܝܢ݀ ܐܠܐ ܠܐ ܗܘܐ ܥܠ ܟܪܡܐ ܐܬܐܡܼܪ ܡܛܠ ܕܗܼܘ ܢܒܝܐ ܡܠܬܐ<EOS>ܡܩܕܡܬܐ ܕܥܠܘܗܝ ܕܗܢܐ ܩܿܕܡ ܐܡܼܪ<EOS> ܘܗܿܢܝܢ ܕܒܢܒ̈ܝܐ ܫ̈ܠܼܝܢ ܗܘܝ ܗܼܢܝܢ ܗܘ ܒܡܬܠܗ ܣܼܡ<EOS>ܐܡܪܢܐ ܕܝܠܢ ܗܠܝܢ݀ ܕܥܠ ܦܠܚ̈ܐ ܕܟܪܡܐ ܘܗܠܝܢ ܐܝܬܝܗܘܢ ܗܘܐ ܣܒ̈ܐ ܕܥܡܐ ܘܪ̈ܒܝ ܟܗ̈ܢܐ<EOS>ܘܪ̈ܫܢܐ ܘܡ̈ܠܦܢܐ ܗܿܢܘܢ ܕܐܦ ܠܟܠܗ ܟܢܫܐ ܗܼܢܘܢ ܗܼܘܘ ܥܠܬܐ ܕܢܿܦܪܥܘܢ ܦܐܪ̈ܐ ܒܝ̈ܫܐ<EOS>ܕܡܛܠܬܗܘܢ ܐܦ ܗܼܘ ܟܪܡܐ ܐܫܬܒܼܩ ܕܢܚܪܒ݀ ܗܿܢܘ ܕܝܢ ܟܠܗ ܥܡܐ ܕܝܠܗܘܢ ܘܣܝܓܗ ܐܬܥܩܼܪ݀<EOS>ܗܿܢܘܢ ܕܡܢ ܩܕܝܡ ܡܬܟܬܫܼܝܢ ܗܘܘ ܚܠܦ ܥܡܐ<EOS> ܘܠܥܡܐ ܥܡ ܕܘܟܬܗ ܢܛܪܝܢ ܗܘܘ݀ ܘܡܓܕܠܐ ܕܒܗ ܗܘ<EOS>ܗܝܟܠܐ<EOS> ܘܡܥܨܪܬܐ ܡܿܕܒܚܐ<EOS> ܘܗܠܝܢ ܗܟܝܠ ܟܗܝܢ ܡܢ ܫܬ ܐܣܝ̈ܗܝܢ ܐܫܬܩܼܠ ܡܠܝܐܝܬ ܡܛܠ<EOS>ܕܐܬܛܢܦܘ ܒܕܡܐ ܦܠܚ̈ܐ ܗܿܢܘܢܿ ܕܠܥܒܼܕ̈ܐ ܩܕ̈ܡܝܐ ܘܐܚܪ̈ܝܐ ܕܐܫܬܕܪܘ ܠܘܬܗܘܢ ܓܠܝܐܝܬ<EOS>ܠܗܿܢܘܢ ܢܒ̈ܝܐ ܒܙܒܢ ܙܒܢ ܩܿܛܠܼܘ<EOS> ܘܡܣܿܗܕ ܥܠܝܗܿ ܕܡܠܬܐ ܟܬܒܐ ܥܬܝܩܐ ܘܡܢܢܒܝ̈ܐ ܐܠܝܐ<EOS>ܕܒܨܠܘܬܗ ܠܐܠܗܐ ܐܡܼܪ<EOS> ܡܪܝ ܠܢܒ̈ܝܟ ܠܢܒ̈ܝܝܟ ܩܿܛܠܘ ܘܠܡܕܒܚܟ ܣܚܦܘ<EOS> ܘܐܫܬܚܪܬ ܐܢܐ<EOS>ܒܠܚܘܕܝ ܘܒܥܝܢ ܕܢܣܒܘܢ ܢܦܫܝ<EOS> ܗܠܝܢ ܗܟܝܠ ܗܼܘܢܒܝܐ<EOS> ܒܝܕ ܨܠܘܬܗ ܠܪ̈ܫܢܐ ܕܥܡܐ ܕܝܗܘܕ̈ܝܐ<EOS>ܡܩܛܪܓ ܗܿܢܘܢ ܕܝܢ ܠܐ ܣܦܩ ܗܠܘܢ ܛܘܢܦܐ ܕܕܡܐ ܕܢܒ̈ܝܐ<EOS> ܐܠܐ ܠܚܪܬܐ ܐܦ ܠܗ ܠܒܪܐ ܗܿܢܘܢ<EOS>ܕܝܢ ܒܪܐ ܕܐܠܗܐ<EOS> ܠܐ ܗܘܐ ܟܕ ܠܐ ܝܕܥܝܢ ܠܗ<EOS> ܐܠܐ ܟܕ ܡܠܝܐܝܬ ܘܚܬܝܬܐܝܬ ܝܿܕܥܝܢ ܕܗܼܘܝܘ<EOS>ܝܪܬܐ ܩܛܠܘ<EOS> ܗܿܢܝܢ ܕܝܢ ܗܼܘ ܦܪܘܩܢ ܩܕܡ ܚܫܗ ܥܠ ܢܦܫܗ ܐܡܬܠ݀ ܘܩܿܕܡ ܐܡܼܪ ܡܕܡ ܕܥܬܝܕ<EOS>ܒܐܝܕܥܬܐ ܡܩܕܡܬܐ ܗܿܢܝܢ ܟܕ ܒܗ ܒܗܝܟܠܐ ܡܿܗܠܼܟ ܗܘܐ ܠܗܿܢܘܢ ܦ̈ܠܚܐ ܕܟܪܡܐ ܕܒܙܒܢܗ ܪ̈ܒܝ<EOS>ܟܗ̈ܢܐ ܘܡ̈ܠܦܢܐ ܘܠܫܪܟܐ ܗܿܢܘܢ ܕܩܝܡܼܝܢ ܗܘܘ ܒܪܝܫ ܥܡܐ ܘܣܓܝ ܓܠܝܐܝܬ<EOS>ܒܝܕ ܡܬܠܐ ܥܿܬܕ ܐܢܘܢܿ ܕܗܼܢܘܢ ܓܙܪ ܕܝܢܐ ܕܠܘܩܒܠ ܢܦܫܗܘܢ ܢܦܩܘܢܿ ܡܫܐܠ ܠܗܘܢ ܗܟܝܠ<EOS>ܒܚܪܬܗ ܕܡܬܠܐ ܘܐܡܿܪ ܕܡܐ ܕܐܬ݀ܐ ܡܪܗ ܕܟܪܡܐ ܡܢܐ ܢܥܒܕ ܠܗܿܢܘܢ ܦ̈ܠܚܐ ܘܗܿܢܘܢ ܕܝܢ<EOS>ܕܥܕܟܝܠ ܠܐ ܐܣܬܼܟܠ ܕܥܠܝܗܘܢ ܐܬܐܡܼܪ ܡܿܝܬܝܢ ܓܙܪ ܕܝܢܐ ܠܘܩܒܠ ܢܦܫܗܘܢ ܘܐܡܪܝܢ݀ ܕܒܼܝܫ<EOS>ܒܝܼܫ ܢܘܒܕ ܐܢܘܢܿ ܘܟܪܡܐ ܢܫܠܡ ܠܐܚܪ̈ܢܐ ܦܠܚ̈ܐ ܗܿܢܘܢ ܕܝܿܗܒܝܢ ܠܗ ܦܐܪ̈ܐ ܒܙܒܢܗܘܢܿ<EOS>ܗܝܕܝܢ ܐܡܼܪ ܠܗܘܢ ܝܫܘܥ݀ ܠܐ ܡܡܬܘܡ ܩܪܝܬܘܢ ܒܟ̈ܬܒܐ ܕܟܐܦܐ ܕܐܣܠܼܝܘ ܒܢ̈ܝܐ ܗܼܝ ܗܘܼܬ<EOS>ܠܪܝ ܩܪܝܢܐ ܕܒܢܝܢܐ<EOS> ܡܢ ܠܘܬ ܡܪܝܐ ܗܘܼܬ ܗܕܐ ܘܐܝܬܝܗܿ ܬܕܡܘܪܬܐ ܒܥܝ̈ܢܝܢ<EOS> ܣܓܝ ܢܩܦܐܝܬ<EOS>ܡܢ ܒܬܪ ܡܠܬܗ݀ ܡܩܕܡܬܐ ܕܥܠ ܡܘܬܗ݀ ܡܢ ܣܗܕ̈ܘܬܐ ܕܢܒܝܘܬܐ ܩܝܡܬܗ ܕܡܢ ܒܝܬ ܡܝ̈ܬܐ ܒܕܩ<EOS>ܩܿܕܡ ܓܝܪ ܐܠܦܼ ܕܡܢ ܦ̈ܠܚܐ ܒܝܫܼ̈ܐ ܡܬܩܛܠ<EOS> ܒܪܗ ܕܡܪܗ ܕܟܪܡܐ<EOS> ܘܡܢܗܘܢ ܩܒܠ ܓܙܪܕܝܢܐ<EOS>ܘܐܝܬܼܝ ܒܬܪܗܿ ܗܕܐ ܕܟܐܦܐ ܕܐܣܠܼܝܘ ܒܢ̈ܝ ܗܼܝ ܗܘܼܬ ܠܪܝܫ ܩܪܝܢܐ ܕܒܢܝܢܐ<EOS> ܕܒܢܒܝܘܬ<EOS>ܐܡܬܼܠ ܥܠ ܩܝܡܬܗ<EOS> ܕܝܠܗ<EOS> ܡܢ ܒܬܪ ܓܝܪ ܕܐܬܠܼܝ ܗܼܘ ܡܢ ܦ̈ܠܚܐ ܗܿܢܘܢ ܕܐܦ ܒܢ̈ܝܐ ܕܐܝܬܘܗܝ<EOS>ܟܐܦܐ ܡܝܩܪܬܐ ܕܥܠܘܗܝ ܐܡܿܪ ܐܫܝܥܐ<EOS> ܢܒܝܐ<EOS> ܕܗܐ ܣܿܐܡ ܐܢܐ ܒܨܗܝܘܢ ܟܐܦܐ ܒܚܪܬܐ ܘܡܝܩܪܬܐ<EOS>ܪܝܫ ܐܣܬܐ<EOS> ܕܫܬ ܐܣܬܐ<EOS> ܘܡܢ ܕܢܗܝܡܢ ܒܗܿ ܠܐ ܢܿܒܗܬ<EOS> ܗܘܐ ܠܪܝܫ ܩܪܝܢܐ ܕܐܚܪܢܐ ܒܢܝܢܐ<EOS>ܕܥܠܘܗܝ ܐܡܪܐ ܡܠܬܐ݀ ܘܕܐ ܐܝܬܝܗܿ ܬܕܡܘܪܬܐ ܒܥܝ̈ܢܝܢ ܕܥܠ ܥܕܬܗ ܒܝܕ ܗܿܢܝܢ ܚܿܘܼܝ<EOS> ܘܟܢ<EOS>ܫܘܝܐܝܬ ܒܓܙܪ ܕܝܢܐ ܕܝܠܗܘܢ ܐܦ ܗܼܘ ܥܒܼܕ ܠܗܘܢ ܦܘܪܥܢܐ ܘܐܡܿܪ ܕܬܫܬܩܠ ܡܢܟܘܢ ܡܿܠܟܘܬܐ<EOS>ܕܐܠܗܐ ܘܬܬܝܼܗܒ ܠܥܡܐ ܕܝܿܗܒ ܦܐܪ̈ܐ ܗܕܐ ܕܫܠܡܐ ܠܗܿܝ ܡܠܬܐ ܕܐܬܐܡܼܪܬ ܡܢܗܘܢ ܗܿܝ ܕܟܪܡܐ<EOS>ܢܬܠ ܠܐܚܪ̈ܢܐ ܦܠܚ̈ܐ ܗܿܢܘܢ ܕܝ݀ܗܒܝܢ ܠܗ ܦܐܪ̈ܐ ܒܙܒܢܗܘܢ ܡܿܠܟܘܬܐ ܕܝܢ ܕܐܠܗܐ ܠܕܘܒܪ̈ܐ<EOS>ܕܣܓܕܬܐ ܕܐܠܗܐ ܒܗܿܢܝܢ ܫܡܿܗ݀ ܗܘ ܕܡܫܬܩܠ ܡܢ ܗܢܝܢ ܦܠܚ̈ܐ ܐܡܿܪ ܘܣܓܝ ܓܠܝܐܝܬ ܐܬܚܼܫܚ݀<EOS>ܘܚܿܘܼܝ ܘܡܬܝܗܒ ܕܝܢ ܠܥܡܐ ܐܚܪܢܐ ܕܥܿܒܕ ܦܐܪ̈ܘܗܝ<EOS> ܘܗܢܐ ܐܝܬܘܗܝ ܥܡܐ ܕܟܪ̈ܣܛܝܢܐ ܕܒܟܠܗܿ<EOS>ܒܪܝܬܐ ܦܐܪ̈ܐ ܕܫܠܡܝܢ ܘܙܕܩܝܢ ܠܕܘܒܪ̈ܐ ܕܐܠܗܐ ܒܗܘܢ ܘܥܒܕ̈ܐ ܘܒܡ̈ܠܐ ܒܟܠܝܘܡ ܡܚܘܐ ܥܠ ܡܣܠܝܢܘܐ ܕܝܗܘܕ̈ܝܐ ܐܟܚܕܐ<EOS> ܘܥܠ ܩܪܝܢܐ ܕܥܡ̈ܡܐ<EOS> ܘܥܠ ܗܿܢܘܢ ܕܟܕ ܠܐ<EOS>ܫ݀ܘܝܢ ܡܬܟܢܫܝܢ ܒܥܕܬܗ<EOS> ܘܥܠ ܚܪܬܘܢ ܕܝܠܗܘܢ ܕܗܠܝܢ<EOS>ܡܢ ܐܘܢܓܠܝܘܢ ܕܡܬܝ<EOS>ܝܗ<EOS> ܒܬܪ ܡܬܠܐ ܗܢܐ ܕܐܬܩܕܡ ܐܬܐܡܼܪ ܡܠܬܐ ܕܟܬܒܐ ܐܠܗܝܐ ܡܟܬܒܐ<EOS> ܕܟܕ<EOS>ܫܡܥܼܘ ܪ̈ܒܝ ܟܗ̈ܢܐ ܘܦܪ̈ܝܫܐ ܡ̈ܬܠܘܗܝ ܝܕܥܘ ܕܥܠܝܗܘܢ ܐܡܼܪ ܘܒܥܼܝܢ ܗܘܘ ܕܢܐܚܕܘܢܗ݀<EOS>ܘܕܚܠܼܝܢ ܗܘܘ ܡܢ ܥܡܐ<EOS> ܡܛܠ ܕܐܝܟ ܕܠܢܒܝܐ ܐܚܼܝܕܝܢ ܗܘܘ ܠܗ<EOS> ܘܦܢܝ ܠܗܘܢ ܦܬܓܡܐ ܝܫܘܥ<EOS>ܘܐܡܼܪ ܠܗܘܢܿ ܬܘܒ ܒܡܬܠܐ<EOS> ܕܡܝܐ ܡܿܠܟܘܬܐ ܕܫܡܝܐ ܠܓܒܪܐ ܡܿܠܟܐ ܕܥܒܕ ܡܫܬܘܬܐ ܠܒܪܗ<EOS> ܘܫܕܪ<EOS>ܥܒܼܕ̈ܘܗܝ ܕܢܩܪܘܢ ܠܡܙܡ̈ܢܐ ܠܡܫܬܘܬܐ ܘܗܿܢܘܢ ܠܐ ܨܒܼܘ ܕܢܐܬܘܢ ܘܬܘܒ ܫܕܪ ܥܒܕ̈ܘܗܝ<EOS>ܐܚܪ̈ܢܐ ܘܦܿܩܕ ܐܢܘܢ ܕܐܡܼܪܘ ܠܡܙܡ̈ܢܐ ܕܐ ܫܪܘܬܝ ܡܛܝܒܐ݀ ܘܬܘܪ̈ܝ ܦܛܡܝ ܩܛܝܠܼܝܢ ܐܢܘܢ<EOS>ܘܟܠ݀ ܡܕܡ ܡܛܝܒ ܠܟܘܢ ܬ݀ܘ ܠܡܫܬܘܬܐ<EOS> ܗܼܢܘܢ ܕܝܢ ܒܣܘ ܐܘܙܠܼܘ݀ ܐܝܬ ܕܠܩܪܝܬܐ ܘܐܝܬ<EOS>ܕܠܬܐܓܘܪܬܐ݀ ܘܗܿܢܘܢ ܕܝܢ ܫܪܟܐ ܠܒܼܟܘ ܠܥܒܼܕ̈ܘܗܝ ܘܨܥܼܪܘ ܘܩܿܛܠܼܘ<EOS> ܗܼܘ ܕܝܢ ܡܿܠܟܐ<EOS>ܪܓܼܙ<EOS> ܘܫܕܪ ܚܝܠܗ ܘܩܿܛܠܼ ܠܗܿܢܘܢ ܩ̈ܛܘܠܐ ܘܡܕܝܢܬܗܘܢ ܐܘܩܼܕ<EOS> ܗܝܕܝܢ ܐܡܼܪ ܠܥܒܼܕ̈ܘܗܝ<EOS>ܡܫܬܘܬܝ ܡܛܝܒܐ ܗܝ<EOS> ܘܗܿܢܘܢ ܕܡܙܡܢܝܢ ܗܘܘ ܠܐ ܫܼܘܝܢ ܗܘܘ ܠܗܿ<EOS> ܦܘܩܘ ܡܟܝܠ ܐܘܪ̈ܚܬܐ<EOS>ܘܠܫܒ̈ܝܠܐ ܘܟܠ ܕܡܫܟܚܼܝܢ ܐܢܬܘܢ ܩܼܪܘ ܠܡܫܬܘܬܐ ܘܐܙܠܼܘ ܗܿܢܘܢ ܥܒܼܕ̈ܐ ܠܐܘܪ̈ܚܬܐ<EOS>ܘܟܿܢܫܘ ܟܠ ܕܐܫܟܼܚܘ ܛܒ̈ܐ ܘܒ̈ܝܼܫܐ ܒܡܬܠܐ ܕܝܢ ܩܕܡܝܐ<EOS> ܟܪܡܐ ܘܡܓܕܠܐ ܘܡܥܨܪܬܐ ܘܦܠܚ̈ܐ<EOS>ܒܼܝ̈ܫܐ ܐܝܬ ܗܘܐ<EOS> ܘܥܒܼܕ̈ܐ ܩܕ̈ܡܝܐ ܘܐܚܪ̈ܝܐ<EOS> ܕܡܫܬܕܪ̈ܝܢ ܘܡܬܩܛܠܝܢ<EOS> ܘܒܚܪܬܐ ܒܪܗ ܡܪܗ<EOS>ܕܟܪܡܐ ܐܦ<EOS> ܗܼܘ ܡܬܩܼܛܠ ܕܒܐܝܕܗܘܢ ܥܡܐ ܕܝܗܘ̈ܕܝܐ ܘܗܝܟܠܐ ܘܡܕܒܚܐ ܘܪ̈ܝܫܢܐ ܕܝܗܘ̈ܕܝܐ<EOS>ܡܬܒܼܕܩܢ ܗܘܘ݀ ܘܢܒ̈ܝܐ ܩܕ̈ܡܝܐ ܘܐܚܞܪ̈ܝܐ ܘܠܚܪܬܐ ܕܝܢ ܒܪܗ<EOS> ܕܐܠܗܐ ܕܗܼܢܘܢ ܦܠܚ̈ܐ<EOS>ܒܝܼ̈ܫܐ<EOS> ܗܢܿܘܢ ܕܩܝܡܝܢ ܗܘܘ ܒܪܝܫ ܥܡܐ ܩܿܛܠܼܘ<EOS>ܝܘ<EOS> ܗܢܐ ܕܝܢ ܡܬܠܐ ܕܩܕܡ ܥܝ̈ܢܝܢ ܡܫܬܘܬܐ ܡܥܠ ܢܩܦܐ ܓܠܝܐܝܬ ܘܫܘܬܦܘܬܐ<EOS>ܕܚܬܢܐ ܘܕܟܠܬܐ ܘܐܚܫܡܝܬܐ ܕܚܠܘܠܐ ܘܥܒܼܕ̈ܐ ܬܘܒ ܐܦ ܗܪܟܐ ܕܒܿܠܥܼܝܢ ܘܡܬܩܛܠܼܝܢ<EOS> ܘܩܕ̈ܡܝܐ<EOS>ܕܡܙܕܡܢܝܢ ܘܐܚܪ̈ܝܐ ܡܚܘܐ ܕܝܢ ܒܝܕ ܗܿܢܝܢ ܬܘܒ ܡܟܣܝܐܝܬ ܗܿܢܝܢ ܕܒܬܪ ܩܝܡܬܗ ܕܡܢ ܒܝܬ<EOS>ܡܝ̈ܬܐ ܓܕܫܢ ܚܬܢܐ ܓܝܪ ܐܝܬܘܗܠ ܡܠܬܐ ܕܐܠܗܐ<EOS> ܘܟܠܬܐ ܢܦܫܐ ܡܠܝܠܬܐ<EOS>ܕܡܫܬܘܬܦܐ ܠܗ<EOS> ܘܡܩܒܠܐ ܙܪܥܐ ܐܠܗܝܐ ܕܡܢ ܠܘܬܗ<EOS> ܘܫܘܬܦܘܬܐܐܠܗܝܬܐ ܘܡܠܝܠܬܐ ܕܥܕܬܗ ܘܒܬܪ<EOS>ܗܠܝܢ ܣܡܟܐ ܡܠܝܠܐ ܘܐܚܫܡܝܬܐ ܕܚܠܘܠܐ ܕܣܝܒܪ̈ܬܐ ܐܠܗܝ̈ܬܐ ܘܫܡܝܢ̈ܝܬܐ ܥܒܼܕ̈ܐ ܕܝܢ ܗܪܟܐ<EOS>ܡܙܡ̈ܢܢܐ ܠܐ ܗܘܐ ܥܠܝܗܘܢ ܕܗܿܢܘܢ ܕܡܢ ܩܕܝܡ ܠܟܪܡܐ ܐܫܬܕܪܘ݀ ܐܡܿܪ ܐܠܐ ܥܠ ܐܚܪ̈ܢܐ݀<EOS>ܗܿܢܘܢ ܓܝܪ ܐܝܬܝܗܘܢ ܗܘܐ ܢܒܝ̈ܐ ܘܗܠܝܢ ܫܠܝܚ̈ܐ ܕܝܠܗ<EOS> ܕܐܫܬܕܪܘ ܠܩܪܝܢܐ ܩܕܡܝܐ ܕܗܿܢܘܢ<EOS>ܕܡܢ ܓܙܘܪܬܐ݀ ܟܕ ܓܝܪ ܡܫܕܪ ܗܘܐ ܠܗܘܢ ܒܫܘܪܝܐ ܡܪܬܐ ܗܘܐ ܠܗܘܢ ܘܐܡܿܪ ܒܐܘܪܚܐ ܕܥܡ̈ܡܐ ܠܐ<EOS>ܬܐܙܠܘܢ ܘܠܡܝܕܢܬܐ ܕܫܡܪ̈ܝܐ ܠܐ ܬܥܠܘܢܿ ܐܠܐ ܙܠܘ ܠܟܘܢ ܝܬܝܪܐܝܬ ܥܠ ܢܩܘ̈ܬܐ ܕܛܥܝ ܡܢ ܒܝܬ<EOS>ܐܝܣܪܐܝܠ ܘܠܗܘܢ ܠܗܠܝܢ ܗܟܝܠ ܠܘܩܕܡ ܡܙܡܢܼܝܢ ܗܘܘ ܥܒܼܕ̈ܐ ܘܟܕ ܠܐ ܐܫܬܼܡܥܘ ܠܩܪܝܢܐ ܘܐܦ<EOS>ܕܬܪܬܝܢ ܙܒ̈ܢܝܢ ܫܼܕܪ ܡܣܒܪ̈ܢܐ ܣܓ̈ܝܐܐ ܘܡܟܪ̈ܙܢܐ ܕܐܘܢܓܠܝܘܢ ܗܿܢܘܢ ܕܗܼܘ ܓܒܼܐ ܡܢ ܒܬܪ<EOS>ܬܪ̈ܥܣܪ ܫܠܝܚ̈ܐ<EOS> ܐܚܪ̈ܢܐ ܫܒܥܝܢ ܬܠܡ̈ܝܕܐ݀ ܕܐܦ ܗܼܢܘܢ ܗܿܢܘܢ ܠܥܡܐ ܕܝܗ̈ܘܕܝܐ ܠܘܩܕܡ<EOS>ܡܣܒܪܝܢ ܗܘܘ ܘܩܪܝܢ ܠܣܡܟܐ ܕܕܝܬܩܐ ܚܕܬܐ ܘܡܕܡ ܠܐ ܣܥܼܪܘ݀ ܡܛܠ ܕܗܿܢܘܢ ܕܡܙܕܡܢܼܝܢ ܗܘܘ<EOS>ܒܛܝܠܼܝܢ ܗܘܘ<EOS> ܒܬܐܓܪ̈ܬܗܘܢ ܗܿܢܘܢ ܕܒܬܪ ܕܠܐ ܐܫܬܡܼܥܘ ܠܩܪܝܢܐ ܕܥܒܕ̈ܐ ܠܡܢܗܘܢ ܨܥܼܪܘ<EOS>ܘܠܡܢܗܘܢ ܩ݀ܛܠܼܘ݀ ܘܡܫܟܚܐ ܕܡܢܗ ܕܟܬܒܐ ܢܫܟܚ݀ ܠܟܡܐ ܡܢ ܬܠܡܝܕ̈ܐ ܕܦܪܘܩܢ ܒܗ ܒܐܘܪܫܠܡ<EOS>ܘܒܫܪܟܐ ܕܝܗܘܕ ܒܙܒܢܐ ܕܒܬܪܟܢ ܩ݀ܛܠܘ ܡܢ ܕܘܟܬܗ ܗܟܝܠ ܩܕܡܐ ܐܣܛܦܢܘܣ ܡܢܗܘܢ ܐܬܩܼ̰ܠ<EOS>ܒܟ̈ܐܦܐ݀ ܘܒܬܪܗ ܝܥܩܘܒ ܐܚܪܘܗܝ ܕܝܘܚܢܢ݀ ܘܬܘܒ ܒܬܪܗܘܢ ܗܿܘ ܕܗܼܘܝܘ ܩܕܡܐ ܨܿܒܐ ܟܘܪܣܝܐ<EOS>ܕܥܕܬܐ ܕܬܡܢ ܝܥܩܘܒ ܕܐܫܬܡܗ ܐܚܘܗܝ ܕܡܪܢ݀ ܗܿܘ ܕܡܛܠ ܪܒܘܬܐ ܕܡܝܬܪ̈ܘܬܗ ܟܐܢܐ ܩܪܝܼܢ ܗܘܘ<EOS>ܠܗ<EOS> ܗܿܢܘܢ ܕܒܗܿܘ ܙܒܢܐ ܘܠܗ ܠܗܢܐ ܝܗܘܕ̈ܝܐ ܒܟ̈ܐܦܐ ܩܛܠܘ ܘܕܐܝܟܢܐ ܕܝܢ ܐܦ ܒܢܓܕ̈ܐ<EOS>ܠܫܠܝ̈ܚܐ ܨܥܼܪܘ<EOS> ܟܬܒܐ ܕܦܪܟܣܣ ܡܫܬܥܐ<EOS> ܘܗܠܝܢ ܩܕ ܕܢܗܘܝܢ ܒܕܝܥܬܐ ܐܠܗܝܬܐ ܩܕܡ ܐܡܼܪ<EOS>ܘܐܝܠܝܢ ܕܡܢ ܗܿܢܘܢ ܠܗܘܢ ܓܕܫܢ ܐܬܢܒܼܝ<EOS> ܘܒܝܕ ܡܬܠܐ ܩܕܡ ܕܢܗܘܝܢ ܡܕܡ ܕܥܬܝܕ ܩܕܡ ܐܡܼܪ<EOS>ܒܝܕ ܗܢܝܢ ܕܐܡܼܪ ܕܗܼܘ ܕܝܢ ܡܿܠܟܐ ܪܓܙ ܥܠ ܨܥܪܐ ܘܥܠ ܩܛܠܐ<EOS> ܕܥܒܼܕ̈ܐ ܘܫܕܪ ܚܝܠܐ ܘܩ݀ܛܠ<EOS>ܠܗܿܢܘܢ ܩܛܘ̈ܠܐ<EOS> ܘܡܕܝܢܬܗܘܢ ܐܘܩܼܕ<EOS> ܘܡܢܐ ܐܝܬ ܕܠܝܐ ܡܢ ܗܕܐ ܐܝܕܥܬܐ ܡܩܕܡܬܐ ܘܫܘܠܡܗܝܢ ܕܝܠܗܝܢ ܕܨܒܘ̈ܬܐ ܚܝܠܐ ܓܝܪ ܕܪ̈ܗܘܡܝܐ ܒܬܪ ܩܠܝܠ ܙܒܢܐ ܐܬܼܐ<EOS>ܘܚܫܒܗܿ ܠܡܕܝܢܬܐ ܘܒܢܘܪܐ ܠܗ ܠܗܝܟܠܐ ܚܿܒܼܠ<EOS> ܘܕܡܿܢ ܗܘܐ ܐܠܐ ܕܝܠܗ ܕܡܿܠܟܐ ܕܟܠ ܐܠܗܐ<EOS>ܕܥܠ ܟܘܠ ܕܡܛܠ ܗܕܐ ܐܬܐܡܼܪܬ݀ ܕܗܼܘ ܕܝܢ ܡܿܠܟܐ ܫܼܕܪ ܚܝܠܗ ܘܩܿܛܠ ܠܗܿܢܘܢ ܩܛܘ̈ܠܐ<EOS>ܘܠܡܕܝܢܬܗܘܢ ܐܘܩܼܕ ܥܕܡܐ ܗܟܝܠ ܠܗܫܐ ܒܗܝܢ ܒܥ̈ܢܐ ܬܘܬܪܐ ܕܝܩܕܢܐ ܕܕܘܟ̈ܝܬܐ ܕܡܕܝܢܬܐ<EOS>ܠܗܿܢܘܢ ܕܠܗ ܠܐܬܪܐ ܐܙܠܝܢܿ ܩܪܝܒܐ ܗܝ ܕܒܥܝ̈ܢܝܗܘܢ ܢܚܙܘܢܿ ܘܕܐܝܟܢܐ ܗܿܢܘܢ ܩܛܘ̈ܠܐ<EOS>ܕܫܠܝܚ̈ܐ ܐܬܒܼܟܘ ܒܚܒܘܫܝܐ<EOS> ܘܝܗܼܒܘ ܬܒܥܬܐ ܕܙܕܩܐ ܠܐ ܡܕܡ ܘܿܠܐ ܕܢܐܡܪ ܕܩܪܝܒܐ ܗܝ ܕܡܢ<EOS>ܡܟܬܒܢܘܬܐ ܕܪ̈ܗܘܡܝܐ ܕܦܠܘܝܘܣ ܝܘܣܦ݀ ܗܠܝܢ ܕܥܠܝܗܘܢ ܐܣܬܼܥܪ ܢܫܒܟܚ<EOS> ܡܢ ܒܬܪ ܕܝܢ ܩܛܠܗܘܢ<EOS>ܕܗܿܢܘܢ ܘܚܒܘܫܝܐ ܕܐܡܐ ܕܡܕ̈ܝܢܬܗܘܢ ܕܡܿܠܟܘܬܐ ܗܿܢܘܢ ܕܐܫܼܬܚܪܘ ܡܢ ܥܒܼܕ̈ܐ ܕܩܕܡܘ ܫܡܥܘ<EOS>ܠܡܪܗܘܢ ܕܗܿܢܘܢ ܩܕ̈ܡܝܐ ܕܐܬܩܪܝܼܘ ܠܐ ܫ݀ܘܝܼܢ ܗܘܘ<EOS> ܐܠܐ ܙܠܘ ܠܐܘܪ̈ܚܬܐ ܘܠܫܒ̈ܝܠܐ ܘܟܠ<EOS>ܕܡܫܟܚܝܢ ܐܢܬܘܢ ܩܼܪܘ ܠܡܫܬܘܬܐ݀ ܘܡܕܡ ܕܐܬܦܼܩܕ ܠܗܘܢ ܥܒܼܘ<EOS> ܐܡܼܪ ܠܗܘܢ ܗܟܝܠ ܗܼܘ ܦܪܘܩܢ<EOS>ܡܢ ܒܬܪ ܩܝܡܬܗ<EOS> ܕܙܠܘ ܘܬܠܡܼܕܘ ܠܟܠܗܘܢ ܥܡ̈ܡܐ ܒܫܡܝ<EOS> ܘܗܼܢܝܢ ܐܡܿܪ ܗܘ ܕܡܢ ܩܕܝܡ ܦܿܩܕ<EOS>ܕܒܐܪܘܚܐ ܕܥܡ̈ܡܐ ܠܐ ܬܐܙܠܘܢ ܘܒܠܚܘ ܠܝܗܘܕ̈ܝܐ ܢܟܪܙܘܢܿ ܐܠܐ ܟܕ ܗܼܢܘܢ ܠܡܙܡ̈ܢܢܐ ܨܥܪܘ<EOS>ܗܝܕܝܢ ܕܬܪܬܝܢ ܙܒ̈ܢܝܢ ܡܫܢܐ ܠܥܒܼܕ̈ܐ ܘܐܡܿܪ ܕܗܿܢܘܢ ܕܩܪܝܢ ܗܘܘ ܠܐ ܫ݀ܘܼܝܢ<EOS> ܙܠܘ ܠܟܘܢ<EOS>ܠܐܘܪ̈ܚܬܐ ܘܠܫܒ̈ܝܠܐ ܘܟܘܠ ܕܡܫܟܚܝܢ ܐܢܬܘܢ ܩܪܘ ܠܡܫܬܘܬܐ<EOS> ܘܗܕܐ ܟܕ ܒܥܒܕܐ ܡܫܠܡܝܢ<EOS>ܢܦܼܩܘ ܠܟܠܗܿ ܒܪܝܬܐ ܘܐܟܼܪܙܘ ܠܟܠܗܘܢ ܥܡ̈ܡܐ ܩܪܝܢܐ ܐܠܗܝܐ ܘܫܡܝܢܐ ܘܟܢܫܘ ܟܡܐ ܕܐܫܼܟܚܘ<EOS>ܒܝܼܫܗܐ ܘܛܒ̈ܐ<EOS> ܠܐܐܢܫ ܗܟܝܠ ܢܬܕܡܪ ܕܐܢ ܗܿܢܘܢ ܕܒܥܕܬܗ ܕܡܫܝܚܐ ܡܬܟܢܫܝܢ ܠܐ ܟܠܗܘܢ<EOS>ܐܝܬܝܗܘܢ ܛܒ̈ܐ ܐܠܐ ܒܚܘܠܛܢܐ ܥܡ ܛܒ̈ܐ ܘܐܦ ܒܝܼ̈ܫܐ ܡܬܟܢܫܢܿ ܘܐܦ ܗܕܐ ܓܝܪ ܠܐ ܛܥܼܬ<EOS>ܠܕܝܥܬܐ ܡܩܕܡܬܐ ܕܦܪܘܩܢ<EOS> ܘܢܩܦܐܝܬ ܕܝܢ ܐܟܘܬܗܿ ܕܝܕܥܬܐ ܡܩܕܡܬܐ ܐܦ ܗܕܐ ܟܕ ܒܥܒܿܕܐ<EOS>ܫܪܟܼܬ ܡܬܚܙܝܐ<EOS> ܘܕܗܿܢܘܢ ܗܟܝܠ ܕܟܕ ܠܐ ܫ݀ܘܝܼܢ ܡܬܟܢܫܝܢ ܒܥܕܬܗ ܕܐܝܕܐ ܚܪܬܐ ܗܿܘܝܐ ܠܗܘܢ<EOS>ܡܚܿܘܐ<EOS> ܡܠܦ ܓܝܪ ܒܬܪܟܢ ܒܡܬܠܐ ܗܠܝܢ ܘܐܡܿܪ ܘܡܠܐ ܒܝܬ ܣܡܟܐ ܡܙܡ̈ܢܐ<EOS> ܘܟܕ ܥܠ ܕܝܢ<EOS>ܡܿܠܟܐ<EOS> ܕܢܚܙܐ ܣܡܝ̈ܟܐ ܚܙܐ ܬܡܢ ܓܒܪܐ ܕܠܝܬ ܠܗ ܢܚ̈ܬܐ ܕܡܫܬܘܬܐ ܘܐܡܼܪ ܠܗ ܪܚܡܝ ܐܝܟܢܐ<EOS>ܥܠܼܬ ܠܗܪܟܐ ܟܕ ܠܐ ܠܒܝܫ ܐܢܬ ܢܚ̈ܬܐ ܕܡܫܬܘܬܐ ܗܼܘ ܕܝܢ ܫܬܼܩ ܠܗ<EOS>ܘܗܝܕܝܢ ܐܡܼܪ ܡܿܠܟܐ ܠܡܫܡ̈ܫܢܐ ܕܦܟܘܪܘ ܐܝܕ̈ܘܗܝ ܘܪ̈ܓܠܘܗܝ ܘܐܦܩܼܘܗܝ ܠܚܫܘܟܐ ܒܪܝܐ<EOS> ܬܡܢ<EOS>ܢܗܘܐ ܒܟܝܐ ܘܚܘܪܩ ܫܢ̈ܐ<EOS> ܣܓ̈ܝܐܝܢ ܐܢܘܢ ܓܝܪ ܩܪ̈ܝܐ ܘܙܥܘܪ̈ܝܢ ܓܒ̈ܝܐ<EOS> ܒܗܝܢ ܒܡ̈ܠܐ<EOS>ܡܩܕ̈ܡܬܐ ܘܐܦ ܠܗܿܢܘܢ ܕܠܐ ܬܪܝܨܐܝܬ ܡܬܕܒܪܝܢ ܒܥܕܬܗ ܩܿܕܡ ܕܪܐ<EOS> ܬܘܒ ܥܠ ܡܣܠܝܢܘܬܐ ܕܥܡܐ<EOS>ܕܝܗܘܕ̈ܝܐ<EOS> ܡܢ ܐܘܢܓܠܝܘܢ ܕܡܬܝ<EOS>ܝܙ<EOS> ܚܘ̈ܘܬܐ ܝܠܕܐ ܕܐܟܕ̈ܢܐ ܐܝܟܢܐ ܬܥܪܩܘܢ ܡܢ ܓܗܢܐ<EOS> ܡܛܠ ܗܕܐ ܗܐ ܐܢܐ<EOS>ܡܫܕܪܢܐ ܠܘܬܟܘܢ ܢܒ̈ܝܐ ܘܚܟܝ̈ܡܐ ܘܣܦܪ̈ܐ<EOS> ܡܢܗܘܢ ܬܩܛܠܘܢ ܘܬܙܩܦܘܢܿ ܘܡܢܗܘܢ ܬܢܓܕܘܢ<EOS>ܒܟܢܘ̈ܫܬܟܘܢ ܘܬܪܕܦܘܢ ܐܢܘܢ ܡܢ ܡܕܝܢܐ ܠܡܝܕܢܐ<EOS> ܐܝܟܢܐ ܕܢܐܬܐ ܥܠܝܟܘܢ ܟܠܗ ܕܡܐ ܕܙܕ̈ܝܩܐ<EOS>ܕܐܬܐܫܼܕ ܥܠ ܐܪܥܐ<EOS> ܡܢ ܕܡܗ ܕܗܒܝܠ ܘܥܕܡܐ ܠܕܡܗ ܕܙܟܪܝܐ ܒܪ ܒܪܟܝܐ<EOS> ܗܿܘ ܕܩܛܠܼܬܘܢ ܒܝܬ<EOS>ܩܣܛܪܘܡܐ ܠܡܕܒܚܐ݀ ܐܡܿܪ ܐܢܐ ܠܟܘܢ ܕܢܐܬܝܢ ܗܠܝܢ ܟܠܗܝܢ ܥܠ ܗܕܐ ܫܪܒܬܐ݀ ܠܐ ܡܕܡ ܡܬܒܥ<EOS>ܕܟܠ ܗܠܝܢ ܢܐܡܪ ܕܓܠܝܢ ܐܢܝܢ ܐܝܟܢܐ ܕܐܦ ܠܐ ܚܕ ܦܘܫܩܐ ܡܬܒܥܐ ܠܗܝܢ݀ ܕܒܗܘܢ ܒܥܒܕ̈ܐ<EOS>ܒܙܒܢܐ ܕܒܬܪܟܢ ܐܫܬܡܠܝܝܢ<EOS> ܘܠܝܕܥܬܐ ܡܩܕܡܬܐ ܕܦܪܘܩܢ ܒܝܕ ܫܘܠܡܐ ܕܠܝܐ ܫܼܪܪܘ<EOS> ܡܬܢܓܕܝܢ<EOS>ܓܝܪ ܫ̈ܠܝܚܐ ܡܢܗܘܢ ܕܝܗܘ̈ܕܝܐ ܒܙܒܢܐ ܕܒܬܪܟܢ ܒܗܿ ܒܐܘܪܫܠܡ ܟܕ ܐܦ ܢܦܼܩܘ ܡܢ ܟܢܘ̈ܫܬܗܘܢ<EOS>ܟܕ ܚܕܝܢ ܕܫܼܘܘ ܕܚܠܦ ܫܡܐ ܕܝܠܗ ܢܨܛܥܪܘܢܿ ܘܒܟ̈ܐܦܐ ܐܬܪܓܡܼ ܡܢܗܘܢ ܐܣܛܦܢܘܣ ܘܝܥܩܘܒ<EOS>ܐܬܩܼ̰ܠ ܒܣܝܦܐ<EOS> ܘܬܘܒ ܗܼܘ ܝܥܩܘܒ ܕܬܪ̈ܝܢ ܒܟ̈ܐܦܐ ܐܬܩܼܛܠ ܫܡܥܘܢ ܕܝܢ ܕܒܬܪ ܝܥܩܘܒ<EOS>ܟܘܪܣܝܐ ܕܐܦܣܩܘܦܘܬܐ<EOS> ܕܒܐܘܪܫܠܡ ܩܒܼܠ݀ ܕܐܫܬܠܡ ܠܙܩܝܦܐ ܡܟܬܒܢܘܬܐ ܡܬܥܗܕ ܘܐܚܪ̈ܢܐ ܬܘܒ<EOS>ܣܓܝ̈ܐܐ ܕܐܬܩܛܠܘ ܡܢ ܝܗܘܕ̈ܝܐ ܠܝܕܥܬܗ ܡܩܕܡܬܐ ܕܦܪܘܩܢ ܚܿܬܡܼܘ<EOS> ܕܡܛܠ ܗܠܝܢ ܟܠܗܝܢ<EOS>ܠܫܪܒܬܐ ܕܗܢܐ ܟܠܗ ܐܡܪܚܼܬ ܕܝܢܐ ܕܡܢ ܐܠܗܐ ܐܬܢܩܼܡ ܡܢܗܿ݀ ܘܥܠܝܗܿ ܐܗܦܼܟ ܚܪܬܐ ܕܟܠܗܘܢ<EOS>ܥܒܕ̈ܝܗܿ<EOS> ܡܢܗܿ ܓܝܪ ܕܗܿܝ ܫܪܒܬܐ ܐܬܥܼܩܪ ܗܝܟܠܗܘܢ ܘܡܕܒܚܗܘܢ ܘܐܫܬܪܝܬ ܡܿܠܟܘܬܐ ܗܿܝ ܕܡܢ<EOS>ܐܒܗܝ̈ܗܘܢ ܒܡܫܠܡܢܘܬܐ ܥܕܡܐ ܠܗܿܘ ܙܒܢܐ ܐܬܢܛܪܬܼ<EOS> ܗܘܬ݀ ܘܚܐܪܘܬܗܘܢ ܐܫܬܩܼܠܬ ܡܢܗܘܢ<EOS>ܘܒܗܘܢ ܒܥܒܕ̈ܐ ܐܬܚܼܙܝܬ ܕܗܼܘܬ ܬܒܥܬܐ ܕܟܠܗ ܕܡܐ ܕܙܕ̈ܝܩܐ ܡܢ ܗܿܝ ܫܪܒܬܐ ܢܩܦܐܝܬ ܐܝܟ<EOS>ܡ̈ܠܘܗܝ ܡܩܕ̈ܡܬܐ ܕܦܪܘܩܢ݀ ܐܠܨܐ ܕܝܢ ܕܢܚܙܐ ܕܥܡ ܐܝܢܐ ܟܘܠܗ ܫܘܠܛܢܐ ܘܡܢ<EOS>ܐܝܢܐ ܚܝܠܐ ܐܬܐܡܼܪܬ ܕܗܐ ܐܢܐ ܡܫܕܪ ܐܢܐ ܠܘܬܟܘܢ ܢܒܝ̈ܐ ܘܚܟܝ̈ܡܐ݀ ܕܗܐ ܓܝܪ ܐܢܐ ܡܫܕܪ<EOS>ܐܢܐ ܡܒܕܩܢܝܬܐ ܗܝ ܕܫܘܠܛܢܐ ܕܐܠܗܐ<EOS> ܘܕܒܐܦ̈ܝܗܘܢ ܠܪ̈ܝܫܢܐ ܕܝܗܘܕ̈ܝܐ ܚܘܘ̈ܬܐ ܝܠܕܐ<EOS>ܕܐܟܕ̈ܢܐ ܢܩܪܐ<EOS> ܠܐ ܗܘܼܬ ܬܚܘܝܬܐ ܕܒܨܝܪܐ<EOS> ܘܒܬܪ ܟܠܗܝܢ ܥܠ ܐܒܕܢܐ ܕܥܬܝܕ ܗܘܐ ܕܢܕܪܟ<EOS>ܐܢܘܢܿ ܡܠܬܐ ܡܩܕܡܬܐ ܫܪܪܗܝܢ ܕܗܠܝܢ ܕܡ̈ܠܐ ܒܝܕ ܫܘܠܡܗܝܢ ܚܿܘܝܼܬ<EOS> ܗܿܢܝܢ ܗܟܝܠ ܣܦܩܐܝܬ<EOS>ܬ݀ܐ ܕܝܢ ܢܩܦܐܝܬ ܢܬܒܩܐ݀ ܐܝܟܢܐ ܐܦ ܥܠܝܗܿ ܕܐܪܥܐ ܗܿܝ ܕܡܢ ܥܠܡ ܡܝܩܪܐ ܗܘܬ ܠܘܬܗܘܢܿ ܘܥܠ<EOS>ܗܿܢܝܢ ܙܗ̈ܝܬܐ ܕܗܿܝ ܐܡܐ ܕܡܕܝ̈ܢܬܐ ܕܡܿܠܟܘܬܐ ܕܡܫܡܗܐ ܗܘܬ ܠܘܬܗܘܢ ܠܚܪܬܐ ܕܒܝ̈ܫܼܬܐ<EOS>ܬܫܬܚܠܼܦ ܡܛܠ ܡܪܚܘܬܗܘܢ ܕܥܡܘܪ̈ܝܗܿ ܕܥܠܘܗܝ ܐܝܕܥܬܐ ܡܩܕܡܬܐ ܐܠܗܝܬܐ ܩܿܕܡ ܐܣܿܗܼܕ݀ ܕܐܦ<EOS>ܡܒܟܐ ܒܟܐ ܥܠܝܗܘܢ ܡܛܠ ܡܪܚܡܢܘܬܗ<EOS>ܥܠ ܚܘܪܒܐ ܕܗܝܠܟܐ<EOS>ܕܐܘܪܫܠܡ<EOS>ܝܚ<EOS> ܗܿܢܝܢ ܕܥܠ ܥܡܐ ܕܝܗܘܕ̈ܝܐ ܕܐܬܩܿܕܡ ܐܬܐܡܼܪ ܕܐܝܢܐ ܫܘܠܡܐ ܗܿܘܐ<EOS>ܠܗܝܢ ܐܬܐܡܼܪ ܘܐܬܚܿܘܝ݀ ܡܛܠ ܕܝܢ ܕܐܦ ܥܠܝܗܝܢ ܕܝܠܗܝܢ ܕܕܘܟܝ̈ܬܐ ܗܼܘ ܡܠܬܐ ܕܐܠܗܐ<EOS>ܐܬܢܒܼܝ<EOS> ܘ݀ܠܐ ܕܢܚܙܐ ܐܦ ܠܒܢ̈ܬ ܩܠܗ ܕܥܠ ܗܠܝܢ ܟܕ ܠܐ ܡܣܝܼܒܪܝܢ ܗܘܘ ܝܘܠܦܢܗ ܕܟܝܐ<EOS> ܘܠܐ<EOS>ܓܠܝܘܬܗ ܘܠܐ ܡܟܣܢܘܬܗ ܪ̈ܫܢܐ ܕܝܗܘ̈ܕܝܐ ܥܒܲܕܘ ܕܡܢ ܕܝܢܬܗܘܢ ܢܓܗܘܢܿ ܡܢܗ݀ ܗܼܘ ܕܝܢ ܟܕ<EOS>ܡܫܢܐ ܡܢ ܐܘܫܠܡ<EOS> ܗܠܝܢ ܒܢ̈ܬ ܩ̈ܠܐ ܥܠ ܡܕܝܢܬܗܘܢ ܐܡܼܪ ܐܘܪܫܠܡ ܐܘܪܫܠܡ ܕܩ݀ܛܠܼܬܝ ܢܒ̈ܝܐ<EOS>ܘܪܓܡܼܬܝ ܠܗܿܢܘܢ ܕܐܫܬܼܕܪܘ ܠܘܬܟܝ<EOS> ܟܡܐ ܙܒ̈ܢܝܢ ܨܿܒܝܬ ܕܐܟܢܫܘ ܒܢܝ̈ܟܝ ܐܝܟ ܬܪܢܓܘܠܬܐ<EOS>ܕܟܢܫܐ ܦܪ̈ܘܓܝܗܿ ܬܚܝܬ ܓ̈ܦܝܗܿ ܘܠܐ ܨܒܼܝܬܘܢ ܗܐ ܫܒܝܩ ܒܝܬܟܘܢ ܚܪܒܐ<EOS> ܐܡܿܪ ܐܢܐ ܠܟܘܢ<EOS>ܕܝܢ ܕܠܐ ܬܚܙܘܢܢܝ ܡܢ ܗܫܐ ܥܕܡܐ ܕܬܐܡܪܘܢ ܒܪܝ ܗܘ ܕܐܬܼܐ ܒܫܡܗ ܕܡܪܝܐ ܕܢܦܘܬܐ ܛܡܐܬܐ<EOS>ܙܒܢܐ ܕܒܬܪ ܟܢ ܐܣܬܥܼܪܬ ܡܢܗܘܢܿ ܘܗܕܐ ܐܝܬܝܗܿ ܗܿܘ ܪܘܫܥܐ ܕܐܡܪܚܼܘ݀ ܥܠ ܦܪܘܩܢ<EOS> ܘܙܕܩ<EOS>ܗܘܐ ܕܠܐ ܒܠܚܘܕ ܥܡܘܪ̈ܝܗ ܕܡܝܕܢܬܐ<EOS> ܐܠܐ ܐܦ ܗܿܝ ܐܪܥܐ ܕܒܗܿ ܪ̈ܘܪܒܐܝܬ ܡܫܬܒܗܼܪܝܢ ܗܘܘ<EOS>ܗܿܢܝܢ ܕܫܿܘܝܢ ܠܗܿܢܝܢ ܕܣܥܼܪܘ ܥܡܘܪ̈ܝܗܿ ܬܚܞܫ݀ ܗܿܢܝܢ ܕܐܦ ܚܼܫܘ<EOS> ܠܐ ܗܘܐ ܠܢܘܓܪܐ ܟܕ<EOS>ܪܗ̈ܘܡܝܐ ܐܬܼܘ ܥܠ ܡܕܝܢܬܐ ܘܠܥܡܘܪ̈ܝܗ ܡܢܗܘܢ ܒܢܡܘܣܐ ܕܩܪܐ ܩ̰ܿܠܘ݀<EOS>ܘܠܡܢܗܘܢ ܒܟܦܢܐ ܚܿܒܠܼܘ<EOS> ܘܠܡܢܗܘܢ ܒܫܒܝܐ ܕܒܼܪܘ<EOS> ܘܠܡܢܗܘܢ ܪܕܦܼܘ݀ ܘܠܗܿ ܠܫܒܝܬܐ<EOS>ܘܠܗܝܟܠܐ ܐܘܩܼܕ<EOS> ܘܠܚܪܬܐ ܕܚܘܪܒܐ ܐܪܡܝܼܘ݀ ܐܠܐ ܗܿܢܝܢ ܟܕ ܒܙܒܢܐ ܕܒܬܪܟܢ ܗܼܘܝ ܩ݀ܕܡ ܗܘ<EOS>ܦܪܘܩܢ ܡܕܡ ܕܥܬܝܕ ܒܝܕܥܬܐ ܡܩܕܡܬܐ ܐܝܟ ܡܠܬܗ ܕܐܠܗܐ ܡܕܡ ܕܓܼܕܫܢ ܩܿܕܡ ܐܡܿ ܒܝܕ ܗܿܢܝܢ<EOS>ܕܣܝܼܡܢ ܩܕܡܝܢ<EOS> ܒܢ̈ܝܗܿ ܕܝܢ ܕܡܕܝܢܬܐ ܡܫܡܗ ܠܟܠܗ ܥܡܐ ܕܝܗܘ̈ܕܝܐ ܘܒܬܝܗܘܢ ܩܿܪܐ ܠܗ<EOS>ܠܗܝܟܠܐ<EOS> ܟܢ ܡܣܗܕ ܕܡܛܠ ܥܠܬܗܘܢ ܒܝܼܫܬܐ ܗܠܝܢ ܡܬܢܩܡܢ ܡܢܗܘܢ<EOS> ܡܛܠ ܕܗܼܘ ܙܒ̈ܢܬܐ<EOS>ܣܓܝ̈ܐܬܐ ܕܢܟܢܫ ܒܢܝ̈ܗܘܢ ܬܚܝܬ ܢܝܪܐ ܕܣܓܕܬܐ ܕܐܠܗܐ ܨܿܒܐ݀ ܐܝܟ ܕܩܕܡ ܟܘܠ ܐܝܬܘܗܝ<EOS> ܘܡܢ<EOS>ܥܠܡ ܒܛܝܠ ܗܘܐ ܠܗ ܥܠܝܗܘܢܿ ܘܒܝܕ ܚܕ ܚܕ ܡܢ ܢܒܝ̈ܐ ܒܟܠܗܘܢ ܕܪ̈ܝܗܘܢ ܪܕܐ ܗܘܐ ܠܗܘܢ<EOS>ܘܩܪܐ݀ ܘܗܼܢܘܢ ܕܝܢ ܠܐ ܨܒܝܼܢ ܗܘܘ ܕܢܫܡܥܘܢܿ ܠܩܪܝܢܗ ܕܡܛܠ ܗܕܐ ܓܙܪ ܕܝܢܐ ܕܥܠܝܗܘܢ ܐܦܼܩ<EOS>ܘܐܡܼܪ<EOS> ܕܗܐ ܫܒܝܩ ܒܝܬܟܘܢ ܚܪܒܐ<EOS> ܣܓܝ ܕܝܢ ܒܛܝܠܐܝܬ ܠܐ ܗܘܐ ܕܗܼܝ ܡܝܕܢܬܐ ܗܿܘܝܐ ܚܪܒܬܐ݀<EOS>ܐܠܐ ܕܗܲܘ ܒܝܬܐ ܕܒܗܿ݀ ܗܿܢܘܢ ܕܝܢ ܗܝܟܠܐ<EOS> ܗܿܘܢ ܕܠܐ ܬܘܒ ܕܝܠܗ ܐܦ ܠܐ ܕܒܝܬܐ ܐܕܠܗܐ<EOS>ܨܿܒܐ ܕܢܬܩܪܐ ܐܠܐ ܕܕܝܠܗܘܢ ܗܘ ܐܡܿܪ ܘܕܗܼܘܐ ܕܝܢ ܚܪܒܐܐܬܢܒܝ<EOS> ܠܐ ܗܘܐ ܐܚܪܢܝܐܝܬ ܐܠܐ<EOS>ܕܡܬܒܩ ܡܢ ܒܛܝܠܘܬܐ ܗܿܝ ܕܡܢ ܩܕܝܡ ܣܿܥܼܪܐ ܗܘܬ ܠܗ<EOS> ܕܡܛܠ ܗܕܐ ܐܡܿܪ ܕܗܐ ܫܒܝܩ ܒܝܬܟܘܢ<EOS>ܚܪܒܐ<EOS> ܘܘܿܠܐ ܕܢܬܕܡܪ ܒܫܘܠܡܗܿ ܕܡܠܬܐ ܕܠܐ ܡܢ ܡܬܘܡ ܒܙܒܢ ܐܚܞܪܝܢ ܐܝܟ ܗܢܐ ܟܘܠܗ ܚܘܪܒܐ<EOS>ܣܝܼܒܪܬ ܕܘܟܬܐ ܗܿܝ݀ ܐܦܠܐ ܒܗܿܘ ܙܒܢܐ ܕܡܛܠ ܣܓܝܐܘܬܐ ܕܪܫܥܗܘܢ ܘܕܣܓܬܕܗܘܢ ܕܦܬܟܪ̈ܐ<EOS>ܘܛܘܢܦܐ ܕܒܕܡܐ ܕܢܒܝ̈ܐ ܡܢ ܒܒܠ̈ܝܐ ܐܬܥܩܼܪ ܗܘܐ<EOS> ܫܒ̈ܥܝܢ ܫܢ̈ܝܢ ܓܝܪ ܟܠܗ ܙܒܢ ܕܚܘܪܒܐ<EOS>ܕܕܘܟܬܐ ܒܗܿܢܝܢ ܫܢܝ̈ܐ ܗܼܘܐ ܗܘܐ ܕܡܛܠ ܗܕܐ ܠܐ ܫܠܡܐܝܬ ܐܬܐܡܼܪܬ<EOS> ܗܘܬ ܠܗܘܢ ܒܗܿܘ ܙܒܢܐ<EOS>ܕܗܐ ܫܒܝܩ ܒܝܬܟܘܢ ܚܪܒܐ<EOS> ܠܐ ܓܝܪ ܐܫܬܒܩ ܗܘܐ݀ ܕܐܣܬܩܒܠ ܠܗ ܣܘܥܪܢܐ ܒܬܪ ܩܠܝܠ ܙܒܢܐ ܕܠܗ<EOS>ܠܚܘܕܬܐ ܡܝܬܪܐ ܕܪܒ ܡܢ ܩܕܡܝܐ ܫܿܘܐ ܐܝܟܢܐ ܕܩܿܕܡ ܐܡܼܪ ܚܕ ܡܢ ܢܒ̈ܝܐ<EOS> ܕܢܗܘܐ ܪܒ ܫܘܒܚܗ<EOS>ܕܒܝܬܐ ܗܢܐ ܐܚܪܝܐ ܛܒ ܡܢ ܩܕܡܝܐ ܡܢ ܒܬܪ ܕܝܢ ܒܪܬ ܩܠܐ ܕܦܪܘܩܢ ܕܐܝܟܢܐ ܐܫܬܒܩܘ ܘܒܝܬܟܘܢ<EOS>ܒܓܙܪܕܝܢܐ ܕܐܠܗܐ<EOS> ܠܚܪܬܐ ܕܚܘܪܒܐ ܐܬܼܐ ܠܗܿܢܘܢ ܕܠܗܝܢ ܠܕܘܟ̈ܝܬܐ ܐܙܠܝܢ ܗܿܝ<EOS>ܚܙܬܐܝܬܝܪܐܝܬ ܫܘܠܡܐ ܕܡܠܬܐ ܡܚܿܘܝܐ݀ ܘܗܿܘ ܙܒܢܐ ܕܫܢ̈ܝܐ ܣܓܝ̈ܐܬܐ<EOS>ܘܢܓܝܪܐ ܗܘܐ ܐܝܟܢܐ ܕܠܐ ܒܠܚܕ ܐܥܦܐ ܢܗܘܐ ܕܚܘܪܒܐ ܕܫܒ̈ܥܝܢ ܫܢܝܢ݀ ܕܗܼܘܐ ܒܙܒܢܐ<EOS>ܕܒܒ̈ܠܝܐ݀ ܐܠܐ ܐܦ ܥܠ ܐܪ̈ܒܥܐ ܐܥ̈ܦܝܢ ܢܥܒܪ ܘܠܓܙܪ ܕܝܢܗ ܕܦܪܘܩܢ ܡܫܪܪ<EOS> ܬܘܒ ܕܝܢ ܘܐܦ<EOS>ܒܙܒܢ ܐܚܪܝܢ ܗܼܘ ܦܪܘܩܢ ܥܠ ܓܢܼܒ ܗܢܐ ܗܝܟܠܐ ܕܐܬܐܡܼܪ ܡܗܠܟ ܗܘܐ ܘܬܠܡܝܕ̈ܘܗܝ ܟܕ<EOS>ܡܬܕܡܪܝܢ ܒܒܢܝܢܐ ܕܚܕܪ ܠܗ݀ ܘܒܪܒܘܬܗ ܕܝܠܗ ܕܗܝܟܠܐ ܘܒܫܘܦܪܗ ܡܚܿܘܼܝܢ ܗܘܘ ܠܗ<EOS> ܗܼܘ ܕܝܢ<EOS>ܦܢܼܝ ܠܗܘܢ ܦܬܓܡܐ ܘܐܡܼܪ ܠܐ ܗܐ ܚܙܝܢ ܐܢܬܘܢ ܗܠܝܢ ܟܠܗܝܢ݀ ܐܡܿܪܢܐ݀ ܠܟܘܢ ܕܠܐ ܬܫܬܒܩ<EOS>ܗܪܟܐ ܟܐܦܐ ܥܠ ܟܐܦܐ ܐܝܕܐ ܕܠܐ ܬܫܬܪܐ<EOS> ܘܕܐܝܢ ܫ݀ܘܐ ܗܘܐ ܠܬܕܡܘܪܬܐ ܟܠܗܿ ܒܢܝܢܗ ܘܟܠܗ<EOS>ܨܒܬܐ ܐܚܪܝܐ ܕܗܝܟܠܐ ܕܬܡܢ ܡܚܿܘܝܢ ܟ̈ܬܒܐ ܡܛܠ ܕܝܢ ܬܚܘܝܬܐ ܥܕܡܐ ܠܗܫܐ ܫܪܟܢܐ ܢܛܝܪ ܕܒܗ<EOS>ܥܩ̈ܒܬܐ ܡܬܕܟܪܢ<EOS> ܕܗܿܢܘܢ ܨܒ̈ܬܐ ܥ̈ܬܝܩܐ ܬܕܡܘܪܬܐ ܕܝܢ ܡܝܬܪܬܐ ܐܝܬܝܗܿ ܕܪܒܐ ܡܢ ܟܠ ܒܪܬ<EOS>ܩܠܐ ܐܠܗܝܬܐ ܕܝܕܥܬܐ ܡܩܕܡܬܐ ܕܦܪܘܩܢ ܕܫܠܡܐܝܬ ܓܙܪ ܕܝܢܐ ܐܡܼܪܬ ܠܗܿܢܘܢ ܕܒܒܢܝܢܐ<EOS>ܡܬܕܡܪܝܢ ܗܘܘ݀ ܕܠܐ ܬܫܬܒܩ ܒܕܘܟܬܐ ܕܡܬܕܡܪܝܢ ܗܘܘ ܒܗܿ ܟܐܦܐ ܥܠ ܟܐܦܐ ܕܠܐ ܬܬܥܩܼܪ݀ ܙܕܩ<EOS>ܗܘܐ ܓܝܪ ܡܛܠ ܡܪܚܘܬܐ ܕܥܡܘܪ̈ܘܗܝ ܕܡܠܝܐܝܬ ܚܘܒܠܐ ܘܚܘܪܒܐ ܬܣܝܒ ܪܗܼܝ ܕܘܟܬܐ݀ ܡܛܠ ܕܒܝܬ<EOS>ܡܥܡܪܐ ܗܘܬ ܕܐܢܫܐ ܪ̈ܫܝܥܐ ܘܕܐܝܟܢܐ ܗܿܢܝܢ ܕܡܠܬܐ ܡܩܕܡܬܐ ܒܥܒܕܐ ܫܪܟܝܢ݀ ܘܟܘܠܗ ܗܝܟܠܐ<EOS>ܘܫܘܪܗ ܘܗܿܢܝܢ ܒܢܝ̈ܢܐ ܡܨܒ̈ܬܐ ܘܦ̈ܐܝܐ ܕܒܗܿ ܕܠܟܠ ܡ̈ܠܝܢ ܡܚܿܦܼܝܢ ܗܘܘ<EOS> ܘܚܘܪܒܐ ܡܢ ܗܿܘ<EOS>ܙܒܢܐ ܕܡܐ ܠܗܫܐ ܣܝܒܼܪܘ<EOS> ܘܪܒܐ ܥܡ ܙܒ̈ܢܐ ܘܡܚܒܠ ܗܿܘ ܚܝܠܗܿ ܕܡܠܬܐ ܐܝܟܢܐ ܕܐܦ ܠܐ<EOS>ܥܩ̈ܒܬܐ ܕܫ̈ܬܐܣܐ ܒܕ̈ܘܟܝܢ ܕܘܟܝܢ ܢܬܚܙܝܢ<EOS> ܫܠܝܛ ܠܟܠ ܕܢܨܒܐ ܕܒܥܝ̈ܢܘܗܝ ܢܚܙܐ ܘܐܢ ܕܝܢ<EOS>ܢܐܡܪ ܐܢܫ ܕܩܠܝܠ ܕܘܟ̈ܝܬܐ ܥܕܟܝܠ ܩܿܝܡܝܢ݀ ܐܠܐ ܐܦ ܚܘܒܠܗܝܢ ܕܗܠܝܢ ܙܕܩ ܕܢܣܟܐܟܕ ܒܟܠܝܘܡ<EOS>ܢܪܒܐ ܚܘܪܒܗܝܢ ܘܡܠܬܐ ܡܩܕܡܬܐ ܗܿܝ ܕܐܬܐܡܪܬ ܒܚܝܠܐ ܟܣܝܐ ܒܟܠܙܒܢ ܣܿܥܪܐ<EOS> ܝܕܥܢܐ ܕܝܢ<EOS>ܕܫܿܡܥܬ ܡܢ ܐܢܫܝܢ ܕܬܪܓܡܘܗܿ ܠܗܕܐ ܒܪܬ ܩܠܐ ܕܣܝܡܐ ܩܕܡܝܢ ܐܪܚܢܝܐܝܬ ܠܐ ܗܘܐ ܠܡ ܓܝܪ ܥܠ<EOS>ܟܠܗܘܢ ܒܢܝ̈ܐ ܐܬܐܡܼܪܬ<EOS> ܐܠܐ ܥܠ ܗܿܝ ܕܘܟܬܐ ܗܿܝ ܕܬܠܡܝܕ̈ܘܗܝ ܟܕ ܡܬܕܡܪܝܢ ܗܘܘ ܒܗܿ<EOS>ܚܿܘܝܼܘ ܠܗ<EOS> ܥܠܝܗܿ ܓܝܪ ܐܡܼܪ ܗܕܐ ܡܠܬܐ ܡܩܕܡܬܐ ܘܬܘܒ ܕܝܢ ܟܬܒܐ ܕܬܠܡܝܕ̈ܘܗܝ ܕܥܠܘܗܝ<EOS>ܡܠܦ<EOS> ܗܠܝܢ ܥܠ ܥܩܘܪ̈ܝܗܿ ܕܕܘܟܬܐ ܥܠ ܚܒܘܫܝܗܿ ܕܡܕܝܢܬܐ ܡܢ ܐܘܓܠܝܘܢ<EOS>ܕܠܘܩܐ<EOS>ܝܛ<EOS> ܘܟܕ ܚܙܗܿ ܠܡܕܝܢܬܐ ܒܟܼܐ ܥܠܝܗܿ ܘܐܡܪ ܐܠܘ ܝܕܥܬܝ ܐܦܢ ܒܗܢܐ ܝܘܡܐ<EOS>ܗܠܝܢ ܕܫܠܡܟܝ݀ ܗܫܐ ܕܝܢ ܐܬܟܣܝ ܡܢ ܥܝ̈ܢܝܟܝ ܕܢܐܬܘܢ ܥܠܝܟܝ ܝܘ̈ܡܬܐ ܕܢܚܕܪܘܢܟܝ<EOS>ܒܥܠܕ̈ܒܒܝܟܝ ܘܢܟܪܟܘܢܟܝ ܘܢܐܠܨܘܢܟܝ ܡܢ ܟܠܗܘܢ ܓܒܝ̈ܟܝ ܢܥܩܪܘܢܟܝ ܘܠܒܢܝ̈ܟܝ ܒܓܘܟܝ ܗܿܢܝܢ<EOS>ܕܩܕܡ ܗܕܐ ܥܠܘܗܝ ܕܗܝܟܠܐ ܐܬܢܒܼܝ<EOS> ܗܿܢܝܢ ܕܝܢ ܕܣܝܡܢ ܩܕܡܝܢ ܥܠܝܗܿ ܕܝܠܗܿ ܕܡܕܝܢܬܐ ܗܿܝ<EOS>ܕܡܕܝܢܬܗ ܕܐܠܗܐ ܡܫܡܗܝܢ ܗܘܘ ܠܗܿ ܝܗܘ̈ܕܝܐ ܡܛܠ ܗܝܟܠܗ ܕܐܠܗܐ ܕܒܗܿ ܒܢܼܐ ܗܘܐ<EOS> ܒܟܼܐ ܕܝܢ<EOS>ܥܠܝܗܿ ܥܠ ܟܠܗܿ ܗܼܘ ܡܪܚܡܢܐ<EOS> ܠܐ ܗܟܢܐ ܥܠ ܒܢܝ̈ܢܗܿ݀ ܐܦ ܠܐ ܥܠ ܐܪܥܐ<EOS> ܐܝܟܢܐ ܕܥܠ<EOS>ܢܦܫ̈ܬܐ ܕܥܡܘܪ̈ܝܗܿ ܩܘܕܡܐ ܘܥܠ ܐܒܕܢܗܘܢ ܡܪܚܡ<EOS> ܐܠܐ ܐܦ ܥܠܬܐ ܕܚܘܪܒܗܘܢ ܡܚܞܘܐ ܟܕ ܐܡܿܪ<EOS>ܕܐܠܘ ܝܕܥܬܼܝ ܐܦܢ ܒܗܢܐ ܝܘܡܐ ܗܠܝܢ ܕܫܠܡܝܟ<EOS> ܡܒܕܩ ܕܝܢ ܥܠ ܡܐܬܝܬܗ ܕܝܠܗ݀ ܕܠܫܠܡܐ ܕܟܠܗ<EOS>ܥܠܡܐ ܗܘܬ<EOS> ܗܼܘܝܘ ܓܝܪ ܕܥܠܘܗܝ ܐܬܐܡܼܪ ܕܢܕܢܚ ܒܝܘܡ̈ܬܗ ܙܕܩܐ<EOS> ܘܣܘܓܐܐ ܕܫܠܡܐ ܐܬܼܐ ܕܝܢ<EOS>ܡܛܠܬܗ ܕܗܕܐ ܕܢܟܪܙ ܫܠܡܐ ܠܩܪ̈ܝܒܐ ܘܫܠܡܐ ܠܪ̈ܚܝܩܐ ܘܠܗܿܢܘܢܿ ܕܡܩܒܠܝܢ ܠܗ ܐܡܼܪ<EOS> ܫܠܡܐ<EOS>ܫܒܩܢܐ ܠܟܘܢܿ ܫܠܡܐ ܕܝܠܝ ܝܿܗܒܢܐ ܠܟܘܢ ܗܿܘ ܫܠܡܐ ܕܟܠܗܘܢ ܥܡ̈ܡܐ ܕܒܟܠܗܿ ܒܪܝܬܐ ܕܗܝܡܢܘ<EOS>ܒܗ݀ ܩܒܠܘ<EOS> ܗܘ ܕܝܢ ܥܡܐ ܕܡܢ ܓܙܪܬܐ ܕܠܐ ܗܝܡܢܘ ܒܗ݀ ܠܐ ܝܕܥܘ ܗܠܝܢ ܕܫܠܡܗ<EOS> ܕܡܛܠ ܗܕܐ<EOS>ܐܡܼܪ ܒܬܪܗ݀ ܕܗܫܐ ܐܬܟܣܝ ܡܢ ܥܝ̈ܢܝܟܝ ܕܢܐܬܘܢ ܥܠܝܟܝ ܝܘ̈ܡܬܐ ܘܢܚܕܪܘܢܟܝ ܒܥܠܕܒ̈ܒܝܟܝ<EOS>ܗܿܢܝܢ ܗܟܝܠ ܕܥܬܝܕܢ ܗܘܝ ܕܢܕܪܟܢ ܐܢܘܢ ܒܬܪ ܩܠܝܠ ܒܗܿܘ ܚܒܘܫܝܐ ܡܛܠ ܕܠܐ ܩܿܕܡܘ ܐܪܓܫܘ<EOS>ܒܗܿܘ ܫܠܡܐ ܕܐܬܩܿܕܡ ܐܣܬܒܪ ܠܗܘܢܿ ܐܬܟܼܣܝ ܠܗ ܡܢ ܥܝܢ̈ܝܗܘܢܿ ܗܼܢܘܢ ܗܟܝܠ ܠܐ ܩܕܡܘ ܚܼܙܘ<EOS>ܡܕܡ ܕܒܬܪܟܢ ܓܼܕܫ ܐܢܘܢܿ ܗܼܘ ܕܝܢ ܗܠܝܢ ܓܠܝܐܝܬ ܒܝܕ ܡܠܬܐ ܡܩܕܡܬܐ ܐܬܢܒܼܝ ܘܓܠܝܐܝܬ<EOS>ܚܒܘܫܝܐ ܕܡܢ ܪ̈ܗܘܡܝܐ ܐܪܕܟ ܐܢܘܢ ܩܿܕܡ ܒܼܕܩ<EOS> ܢܐܬܘܢ ܠܡ ܓܝܪ ܥܠܝܟܝ ܝܘܡ̈ܬܐ ܡܛܠ ܕܠܐ<EOS>ܝܕܝܥܬܼܝ ܗܠܝܢ ܕܫܠܡܟܝ<EOS> ܡܛܠ ܗܕܐ ܓܝܪ ܥܠܬܐ ܢܐܬܘܢ ܥܠܝܟܝ ܝܘܡ̈ܬܐ ܘܢܚܞܕܪܘܢܟܝ<EOS>ܒܥܠܕܒ̈ܒܝܟܝ ܘܢܒܪܟܘܢܟܝ ܘܢܐܠܨܘܢܟܝ ܡܢ ܟܠ ܓܒ̈ܝܟܝ ܘܢܥܩܪܘܢܟܝ ܘܠܒܢܝ̈ܟܝ ܒܓܘܟܝ<EOS> ܡܟܬܒ<EOS>ܕܝܢ ܒܝܕ ܗܢܝܢ ܐܟܣܡܐ ܕܩܪܒܐ ܗܿܘ ܕܗܼܘܐ ܥܠܝܗܘܢ ܘܕܐܝܟܢܐ ܠܫܘܠܡܐ ܐܬ݀ܝ<EOS>ܗܠܝܢ ܩܪܝܒܐ ܗܝ ܕܡܢ ܡܟܬܒܢܘܬܐ ܕܝܘܣܦ ܢܫܒܚ ܗܘ ܕܝܗܘܕܝܐ ܗܘܐ<EOS> ܘܡܢ ܫܒܛܐ ܕܝܠܗܘܢ<EOS>ܕܝܗܘܕ̈ܝܐ ܐܬܝܼܠܕ ܡܢ ܐܢܫܐ ܝܕ̈ܝܥܐ ܘܡܫܡ̈ܐ ܒܗ ܒܥܡܐ ܒܙܒܢܐ ܕܚܒܘܫܝܐ ܟܠܗܘܢ ܐܝܠܝܢ<EOS>ܕܐܣܬܼܥܪ ܒܗܘܢ ܐܟܼܬܒ ܘܕܫܠܡܢ ܒܥܒܕܗܝܢ ܠܗܝܢ ܡ̈ܠܐ ܡܩܕܡܬܐ ܕܩܡܝܢ ܚܿܘܝ<EOS>ܬܘܒ ܥܠ ܚܒܘܫܝܗܿ ܕܡܕܝܢܬܐ ܡܢ ܐܘܢܓܠܝܘܢ ܕܠܘܩܐ<EOS>ܟܟ<EOS> ܡܐ ܕܚܼܙܝܬܘܢ ܠܡ ܠܐܘܪܫܠܡ ܕܚܕܝܪ ܠܗܿ ܚܝܠܐ<EOS> ܕܥܘ ܕܩܪܒ ܚܘܪܒܗܿ<EOS>ܗܝܕܝܢ ܐܝܠܝܢ ܕܒܝܗܘܕ ܢܥܪܩܘܢ ܠܛܘܪܐ<EOS> ܘܐܝܠܝܢ ܕܒܓܘܗܿ ܐܢܘܢ ܢܫܠܡܘܢܿ ܘܐܝܠܝܢ<EOS>ܕܒܐܕ̈ܝܕܝܗܿ ܐܢܘܢ ܠܐ ܢܥܠܘܢ ܠܓܘܗܿ݀ ܡܛܠ ܕܝܘ̈ܡܬܐ ܐܢܘܢ ܕܬܒܥܬܐ ܕܢܫܠܡ ܟܠ ܡܐ ܕܬܟܝܒ<EOS>ܘܝ ܕܝܢ ܠܒܛܢ̈ܬܐ ܘܠܐܝܠܝܢ ܕܡܝܢܩܢ ܒܗܢܘܢ ܝܘܡ̈ܬܐ<EOS> ܢܗܘܐ ܓܝܪ ܐܘܠܨܢܐ ܪܒܐ ܥܠ ܐܪܥܐ<EOS>ܘܪܘܓܙܐ ܪܒܐ ܥܠ ܥܡܐ ܗܢܐ ܘܢܦܠܘܢ ܒܦܘܡܐ ܕܣܝܦܐ ܘܢܫܬܒܘܢ ܒܟܘܠܗܘܢ ܥܡ̈ܡܐ<EOS> ܘܐܘܪܫܠܡ<EOS>ܬܗܼܘܐ ܡܬܕܝܫܐ ܡܢ ܥܡ̈ܡܐ ܥܕܡܐ ܕܢܫܠܡܘܢ ܙܒ̈ܢܐ ܕܥܡ̈ܡܐ ܟܕ ܠܥܠ ܡܢܗܿ ܐܡܿܪ݀ ܕܗܐ ܫܒܝܩ<EOS>ܒܝܬܟܘܢ ܚܪܒܐ ܒܝܕ ܗܿܢܝܢ ܕܣܝܡܢ ܩܕܡܝܢ ܐܬܘ̈ܬܐ ܝܿܗܒ ܕܙܒܢܐ ܕܚܘܪܒܐ<EOS> ܐܚܪܝܐ ܕܕܘܟܬܐ<EOS>ܗܿܢܝܢ ܕܡܚܿܘܐ ܘܐܡܿܪ ܕܡܐ ܕܚܙܝܬܘܢ ܠܐܘܪܫܠܡ ܕܚܝܪ ܠܗܿ ܚܝܠܐ<EOS> ܟܢ ܕܥܘ ܕܩܪܒ ܚܘܪܒܗܿ<EOS> ܠܐ<EOS>ܠܡ ܓܝܪ ܐܢܫ ܢܣܒܪ݀ ܕܡܢ ܒܬܪ ܚܒܘܫܝܐ ܕܗܘܐ ܘܚܘܪܒܐ ܕܕܘܟܬܐ ܕܗܿܕܐ ܒܗ݀ ܕܐܚܪܢܐ ܚܘܕܬܐ<EOS>ܗܿܘܐ ܠܗܿ<EOS> ܐܝܟܢܐ ܕܗܼܘܐ ܒܙܒܢܐ ܕܩܘܪܫ݀ ܡܿܠܟܐ ܕܦܪ̈ܣܝܐ ܘܒܬܟܢ ܒܕܐܢܛܝܟܘܣ ܐܦܝܦܢܣ ܘܬܘܒ<EOS>ܒܕܦܘܡܦܝܘܣ ܙܒܢ̈ܬܐ ܓܝܪ ܣܓܝ̈ܐܬܐ ܕܚܒܘܫܝܐ ܣܝܒܼܪܬ ܕܘܟܬܐ ܘܠܚܘܕܬܐ ܡܝܬܪܐ ܒܬܪܟܢ ܫܘܼܬ<EOS>ܐܠܐ ܚܘܪܒܐ ܐܚܪܝܐ ܘܚܘܒܠܐ ܡܠܝܐ ܕܐܬ݀ܐ ܥܠܝܗܿ ܕܥܘ<EOS> ܡܐ ܕܚܙܝܬܘܢ ܕܡܢ ܚܝ̈ܠܘܬܐ ܡܫܬܚܒܫܐ<EOS>ܚܘܪܒܗ ܕܝܢ ܕܐܘܪܫܠܡ ܡܫܡܗܿ݀ ܚܘܒܠܐ ܕܗܝܟܠܐ ܘܒܘܛܠܐ ܕܗܿܢܝܢ ܕܡܢ ܩܕܝܡ ܒܗ ܐܝܟ ܢܡܘܣܐ<EOS>ܕܡܘܫܐ ܡܫܬܡܫܢ ܗܘܝ<EOS> ܠܐ ܓܝܪ ܬܣܒܪ ܕܚܘܪܒܗܿ ܕܝܠܗܿ ܕܡܕܝܢܬܐ ܡܬܐܡܪ ܒܝܕ ܗܠܝܢ ܐܝܟܢܐ<EOS>ܕܐܢܫ ܬܘܒ ܠܐ ܢܥܡܪ ܒܗܿ<EOS> ܐܡܿܪ ܓܝܪ ܒܬܪܗܿ ܕܡܬܝܬܒܐ ܡܕܝܢܬܐ ܠܐ ܗܘܐ ܡܢ ܝܗܘܕ̈ܝܐ ܐܠܐ ܡܢ<EOS>ܥܡ̈ܡܐ ܟܕ ܗܟܢܐ ܐܡܿܪ݀ ܘܐܘܪܫܠܡ ܬܗܼܘܐ ܡܬܕܝܫܐ ܡܢ ܥܡ̈ܡܐ<EOS> ܘܡܟܝܠ ܝܕܥ ܠܗ ܕܡܬܝܬܒܐ ܡܢ<EOS>ܥܡ̈ܡܐ݀ ܚܘܪܒܗܿ ܕܝܢ ܩܪܐ݀ ܕܬܘܒ ܠܐ ܡܢ ܒܢܝ̈ܗܿ<EOS> ܘܠܐ ܬܫܡܫܬܐ<EOS>ܕܒܢܡܘܣܐ ܡܬܩܝܡܐ ܒܗܿ<EOS> ܘܕܐܝܟܢܐ ܐܦ ܗܿܢܝܢ ܐܫܿܬܠܼܡ݀ ܠܐ ܡܬܒܥܝܢ ܡ̈ܠܐ ܣܓܝ̈ܐܬܐ ܡܛܠ<EOS>ܕܩܪܝܒܐ ܗܝ ܕܒܥܝ̈ܢܝܢ ܢܚܙܐ ܕܝܗܘܕ̈ܝܐ ܒܟܠܗܘܢ ܥܡ̈ܡܐ ܡܒܕܪ̈ܝܢ ܘܥܡܘܪ̈ܐ ܢܘܟܪ̈ܝܐ ܘܒܢ̈ܝ<EOS>ܓܢܣܐ ܐܚܪܢܐ ܒܗܿܝ ܕܡܢ ܩܕܝܡ ܐܘܪܫܠܡ ܘܗܐ ܡܢ ܐܠܝܘܣ ܗܪܕܝܢܘܣ ܥܡܘܪܗܿ ܐܠܝܐ ܐܬܟܢܝܬ<EOS>ܬܕܡܘܪܬܗܿ ܗܟܝܠ ܕܝܠܗܿ ܕܢܒܝܘܬܐ ܗܕܐ ܐܝܬܝܗܿ ܕܥܠ ܝܗܘܕ̈ܝܐ ܐܡܿܪ ܕܢܫܬܒܘܢ ܒܟܠܗܘܢ<EOS>ܥܡ̈ܡܐ<EOS> ܘܥܠ ܥܡ̈ܡܐ ܕܐܘܪܫܡ ܬܗܼܘܐ ܡܬܕܝܫܐ ܡܢ ܥܡ̈ܡܐ<EOS> ܕܬܗܡܐ ܗܘ ܕܝܢ ܗܢܐ ܫܘܠܡܐ<EOS>ܕܝܗ̈ܘܕܝܐ ܕ ܡܠܝܢ ܒܟܘܠܗܿ ܒܪܝܬܐ ܕܒܢ̈ܝ ܐܢܫܐ ܐܝܟܢܐ ܕܐܦ ܒܝܬ ܟܘܫ̈ܝܐ ܢܫܪܟܘܢ ܘܒܝܬ<EOS>ܣܩ̈ܘܬܝܐ ܘܒܣܘܦܝܗܿ ܕܐܪܥܐ ܒܠܚܕ ܠܡܝܕܢܬܐ ܕܝܠܗܘܢ ܘܠܗܿܝ ܕܘܟܬܐ ܕܣܓܕܬܐ ܕܕܝܠܗܘܢ ܗܘܬ ܡܢ<EOS>ܩܕܝܡ ܐܠܐ ܡܫܟܚܝܢ ܕܢܥܠܘܢ<EOS> ܘܐܠܘ ܐܝܬܝܗܿ ܗܘܬ ܗܼܝ ܡܕܝܢܬܐ ܚܪܒܬܐ ܡܠܝܐܝܬ ܘܕܠܐ ܥܡܘܪ̈ܐ<EOS>ܟܒܪ ܣܒܿܪ ܗܘܐ<EOS> ܐܢܫ ܕܗܕܐ ܗܝ ܥܠܬܐ<EOS> ܗܫܐ ܕܝܢ ܡܢ ܥܡ̈ܡܐ ܢܘܟܪ̈ܝܐ<EOS> ܘܒܢ̈ܝ ܓܢܣܐ ܐܚܪܢܐ<EOS>ܗܿܝ ܕܘܟܬܐ ܝܬܒܐ ܘܒܠܚܘܕ ܐܠܗܘܢ ܕܢܕܪܟܘܢ ܒܗ ܠܐ ܫܠܝܛ ܐܝܟܢܐ ܕܐܦܠܐ ܡܢ ܪܘܚܩܐ ܢܫܒܟܚܘܢ<EOS>ܕܐܪܥܐ ܗܝ ܕܐܒܗ̈ܝܗܘܢ ܢܚܙܘܢ<EOS> ܗܿܢܝܢ ܒܗܢܐ ܐܣܟܡܐ ܐܫܿܬܠܡ<EOS> ܢܩܦܐܝܬ ܐܝܟ ܢܒܝܘܬܐ ܕܐܡܼܪܬ<EOS>ܕܢܫܬܒܘܢ ܒܟܠܗܘܢ ܥܡ̈ܡܐ<EOS> ܘܐܘܫܠܡ ܬܗܘܐ ܡܬܕܝܫܐ ܡܢ ܥܡ̈ܡܐ<EOS> ܡܘܕܥ ܕܝܢ ܐܦ ܐܣܟܡܐ ܕܝܠܗ<EOS>ܕܫܒܝܐ<EOS> ܕܩܪܒܐ ܗܿܘ ܕܐܡܼܪ ܢܗܿܘܐ ܓܝܪ ܐܘܠܨܢܐ ܥܠ ܐܥܪܐ<EOS> ܘܪܘܓܙܐ ܪܒܐ ܥܠ ܥܡܐ ܗܢܐ<EOS>ܘܢܦܠܘܢ ܒܦܘܡܐ ܕܣܝܦܐ<EOS> ܗܿܢܝܢ ܕܝܢ ܕܐܝܟܢܐ ܒܕܘܟܝܬܗܝܢ ܐܣܬܥܼܪ ܘܕܐܝܟܢܐ ܗܿܢܝܢ ܕܐܬܩܿܕܡ<EOS>ܐܬܐܡܼܪ ܡܢ ܦܪܘܩܢ ܐܫܬܠܼܡ ܒܥܒܕܐ ܫܠܝܛ ܕܡܢ ܡܟܬܒܢܘܬܐ ܕܦܠܘܝܘܣ ܝܘܣܦ ܢܐܠܦ<EOS> ܗܿܘ ܕܐܦ<EOS>ܫܘܠܡܐ ܕܗܿܝ ܡܠܬܐ ܡܩܕܡܬܐ ܕܦܪܘܩܢ ܕܐܡܼܪ<EOS> ܕܘܝ ܕܝܢ ܠܒܛܢ̈ܬܐ ܘܠܗܿܢܝܢ ܕܡܝܢܩܢ ܒܝܘ̈ܡܬܐ<EOS>ܗܿܢܘܢ ܓܠܝܐܝܬ ܚܿܘܼܝ݀ ܘܐܥܗܼܕ ܕܐܝܟܢܐ ܢܫܗܐ ܝܠܘܕ̈ܝܗܝܢ ܛ݀ܘܝܼ ܒܢܘܪܐ ܘܐܟܼܠ<EOS> ܡܛܠ<EOS>ܥܝܫܢܘܬܗ ܕܟܦܢܐ ܕܐܚܼܕ ܠܡܕܝܢܬܐ<EOS> ܠܗ ܗܟܠܝ ܠܗܢܐ ܟܦܢܐ ܕܗܼܘܐ ܒܗܿ ܒܡܕܝܢܬܐ ܗܩܿܕܝܡ ܚܼܙܐ<EOS>ܦܪܘܩܢ<EOS> ܘܡܠܼܟ ܠܬܠܡܝܕ̈ܘܗܝ ܕܒܚܒܘܫܝܐ ܕܥܬܝܕ ܗܘܐ ܕܢܐܬܐ ܥܠ ܝܗܘ̈ܕܝܐ ܠܐ ܗܘܐ ܐܝܟ<EOS>ܕܠܕܘܟܬܐ ܚܣܝܢܬܐ ܘܕܡܬܢܛܪܐ ܡܢ ܐܠܗܐ ܢܬܓܘܣܘܢ ܒܡܕܝܢܬܐ ܗܝ ܕܚܫܼܘ ܒܗܿ<EOS>ܣܓܝ̈ܐܐ ܐܠܐ ܡܢ ܬܡܢ ܢܫܢܘܢ ܘܢܥܪܩܘܢ ܠܛܘܪܐ ܘܗܿܢܘܢ ܕܒܓܘܗܿ ܕܝܗܘܕ ܢܫܠܡܘܢ ܠܥܡ̈ܡܐ<EOS>ܘܗܿܢܘܢ ܕܒܐܪ̈ܥܬܗܿ ܠܐ ܢܬܓܘܣܘܢ ܒܗܿ<EOS> ܐܝܟ ܕܒܕܘܟܬܐ ܡܪܝܕܬܐ ܕܡܛܠ ܗܕܐ ܐܡܼܪ ܕܗܿܢܘܢ<EOS>ܕܒܐܕ̈ܝܕܝܗܿ ܠܐ ܢܥܠܘܢ ܠܓܘܗܿ<EOS> ܕܝܘ̈ܡܬܐ ܐܢܘܢܕ ܕܬܒܥܬܐ ܕܢܫܠܡ ܟܠ ܡܐ ܕܬܟܝܒ݀ ܫܠܝܛ ܗܟܝܠ<EOS>ܡܢ ܕܡܚܒ݀ ܕܡܦܢܗܝܢ ܕܗܠܝܢ ܢܐܠܦ<EOS> ܡܢ ܡܟܬܒܢܘܬܐ ܕܝܘܣܦ݀ ܐܢ ܕܝܢ ܙܕܩ ܕܐܢ ܙܥܘܪ̈ܝܬܐ݀ ܘܐܦ<EOS>ܒܢܐ ܟܬܒܐ ܡܛܠ ܣܗܕܘܬܐ ܢܣܝܡ ܡܢܗ ܠܐ ܡܕܡ ܟܿܠܐ ܕܢܫܡܥܗ ܠܗܿ ܠܡܟܬܒܢܐ ܕܒܗܢܐ ܐܣܟܡܐ<EOS>ܡܟܬܒ<EOS>ܕܝܘܣܦ ܡܢ ܫ̈ܬ ܕܡܟܬܒܢܘܬܗ<EOS>ܟܐ<EOS> ܘܡܢܐ ܘ݀ܠܐ ܕܚܨܝܦܘܬܐ ܕܟܦܢܐ ܕܥܠ ܗܿܢܘܢ ܕܠܐ ܢܦܫܐ ܐܡܼܪ ܐܬ݀ܐ ܐܢܐ<EOS>ܓܝܪ ܕܐܘܕܥ ܥܒܕ ܕܐܟܘܬܗ ܠܐ ܒܝܬ ܝܘ̈ܢܝܐ ܘܠܐ ܒܝܬ ܒܪܒܪܝܐ ܐܬܟܬܼܒ<EOS> ܕܙܘܥܬܐ ܗܘ ܓܝܪ<EOS>ܕܢܬܐܡܪ ܘܠܐ ܡܬܗܝܡܢ ܠܫܡܝܐ ܘܐܢܐ ܕܠܐ ܐܣܬܒܪ ܠܒܢ̈ܝ ܐܢܫܐ ܕܒܬܪܟܢ ܕܕ̈ܓܠܬܐ ܡܫܬܥܐ ܐܢܐ<EOS>ܟܒܪ ܡܪܦܐ ܗܘܝܬ ܠܗ ܠܚܫܐ ܒܣܝܡܐܝܬ ܐܠܘ ܠܐ ܕܣܓܝ̈ܐܐ ܣܗܕ̈ܐ ܐܝܬ ܠܝ<EOS> ܐܝܠܝܢ ܕܒܙܒܢ<EOS>ܐܚܪܢܝܐܝܬ ܕܝܢ ܐܦ ܛܝܒܘܬܐ ܦܫܘܪܬܐ ܥܒܕ ܗܘܝܬ ܒܐܪܥܐ ܕܐܒܗ̈ܝ ܕܡܪܦܐ ܗܘܝܬ ܒܡܠܬܐ ܗܿܢܝܢ<EOS>ܕܚܫܼܬ ܒܥܒܕܐ݀ ܐܢܬܬܐ ܚܕܐ ܡܢ ܗܿܢܘܢ ܕܒܥܒܪܐ ܕܝܘܪܕܢܢ ܥܡܪܝܢ<EOS> ܕܫܡܗܿ ܡܪܝܡ ܝܕܝܥܬܐ ܡܛܠ<EOS>ܛܘܗܡܗ ܘܥܘܬܪܗܿ<EOS> ܥܡ ܣܓܝ̈ܐܐ ܒܐܘܪܫܠܡ ܐܬܓܘܣܼܬ ܘܥܡܗܘܢ ܐܬܚܒܼܫܬ<EOS> ܕܝܠܗܿ ܕܗܕܐ ܐܚܪ̈ܢܐ<EOS>ܩܢܝ̈ܢܐ ܟܡܐ ܕܡܢ ܗܿܘ ܥܒܪܐ ܫܢܝܼܬ݀ ܘܐܝܬܼܝܬ ܠܡܕܝܢܬܐ ܛܪ̈ܘܢܐ ܚܛܦܼܘ݀ ܫܪܟܢܐ ܕܝܢ ܡܢ<EOS>ܓܙܝܗܿ<EOS> ܕܐܦܢ ܠܣܝܒܪܬܐ ܬܬܦܪܣ ܒܟܠܝܘܡ ܫܘܪ̈ܝܢ ܗܘܘ ܘܚܞܛܦܝܢ ܦ̈ܠܚܐ ܘܚܡܬܐ ܩܫܝܬܐ ܥܠܐ<EOS>ܗܘܬ݀ ܒܗܿ ܒܐܢܬܬܐ<EOS> ܘܙܒ̈ܢܬܐ ܣܓܝ̈ܐܬܐ ܟܕ ܡܨܥܪܐ ܗܘܬ<EOS> ܘܠܝܛܐ ܠܚܛܘ̈ܦܐ ܥܠܝܗܿ ܡܓܪܓܐ<EOS>ܗܘܬ<EOS> ܠܗܘܢܿ ܟܕ ܕܝܢ ܠܐ ܒܚܡܬܗ ܐܢܫ ܘܠܐ ܟܕ ܡܪܚܡ ܥܠܝܗܿ ܩܛܠܗܿ݀ ܘܕܬܟܫܚ ܡܕܡ ܣܝܒܪܬܐ<EOS>ܠܐܚܪ̈ܢܐ ܠܐܝܐ ܗܘܬ<EOS> ܡܢ ܟܠ ܕܘܟܐ ܘܦܘܫܟܐ ܗܼܘܐ ܠܗ<EOS> ܐܦ ܕܬܫܟܚ݀ ܘܗܼܘ ܟܦܢܐ ܒܓܘܗܿ<EOS>ܘܒܡܥܝܗܿ ܫܪܟ<EOS> ܝܬܝܪ ܡܢ ܟܦܢܐ ܡܘܩܕܐ ܗܘܬ ܠܗܿ ܚܡܬܗܿ<EOS> ܘܒܥܠ ܡܼܠܟܐ ܢܣܼܒܬ ܠܗܿ ܚܐܦܐ ܥܡ<EOS>ܩܛܝܪܐ ܘܥܠ ܟܝܢܐ ܣܥܼ݀ ܘܠܒܪܗܿ ܚܛܦܼܬ<EOS> ܐܝܬ ܗܘܐ ܠܗܿ ܕܝܢ ܥܘܠܐ ܕܝܿܢܩ<EOS> ܘܐܡܼܪܬ ܕܘܝܐ<EOS>ܒܩܪܒܐ ܘܒܟܦܢܐ ܘܒܫܓܘܫܝܐ ܠܡܢ ܢܛܪܐ ܐܢܐ ܠܟ<EOS> ܕܠܘܬ ܪ̈ܗܘܡܝܐ ܥܒܕܐ ܬܗܘܐ<EOS>ܐܦܢ ܛܒ ܬܚܘܐ ܠܘܬܗܘܢ ܡܩܕܡ ܠܗ݀ ܕܝܢ ܠܥܒܕܘܬܐ ܟܦܢܐ ܘܫܓܘܫ̈ܐ ܩܫܝܢ ܐܢܘܢܿ ܬ݀ܐ ܘܗܼܘܝ ܠܝ<EOS>ܣܝܒܪܬܐ ܘܠܫܓ̈ܘܫܐ ܢܩܡܬܐ ܘܠܥܠܡܐ ܫܘܥܝܬܐ ܕܗܼܝ ܒܠܚܘܕܝܗܿ ܚܣܝܪܐ ܠܚܫܝ̈ܗܘܢ ܕܝܗܘ̈ܕܝܐ<EOS>ܘܟܕ ܗܠܝܢ ܐܟܚܕܐ ܐܡܪܐ ܗܘܬ<EOS> ܩܛܠܬܗ ܠܒܪܗܿ ܘܟܢ ܛܘܝܬܗ<EOS> ܘܦܠܓܗ ܐܟܼܠܬ ܘܫܪܟܐ ܟܣܝܬ<EOS>ܘܢܛܼܪܬ ܗܠܝܢ ܚܫ̈ܐ ܡܣܬ ܡܢ ܣܓܝ̈ܐܬܐ ܡܛܠ ܡܠܬܗ ܡܩܕܡܬܐ ܐܠܗܝܬܐ ܕܦܪܘܩܢ ܗܿܝ ܕܐܡܼܪܬ<EOS>ܕܘܝ ܕܝܢ ܠܛܒܢ̈ܬܐ ܘܠܐܝܠܝܢ ܕܡܝܢܩܢ ܒܗܿܢܘܢ ܝܘܡ̈ܬܐ݀ ܡܛܠ ܕܝܢ ܕܐܦ ܗܕܐ ܥܠ ܡ̈ܠܘܗܝ<EOS>ܡܩܕ̈ܡܬܐ ܕܦܪܘܩܢ ܡܘܣܦܐ ܕܢܗܿܘܐ ܐܘܠܨܢܐ ܪܒܐ ܥܠ ܐܪܥܐ<EOS> ܘܪܘܓܙܐ ܪܒܐ ܥܠ ܥܡܐ ܗܢܐ<EOS> ܐܘ<EOS>ܐܝܟ ܐܡܼܪ ܡܬܝ<EOS> ܢܗܿܘܐ ܓܝܪ ܒܗܿܘ ܙܒܢܐ ܐܘܠܨܢܐ ܪܒܐ ܕܠܐ ܗܘܐ ܐܟܘܟܬܗ ܡܢ ܫܘܪܝܗ ܕܥܠܡܐ<EOS>ܘܥܕܡܐ ܠܗܫܐ ܘܠܐ ܢܗܘܐ ܫܦܝܪܐ ܗܝ ܕܢܫܡܥ ܡܢܗ ܕܡܟܬܒܢܐ ܟܕ ܫܘܠܡܗܝܢ ܕܝܠܗܝܢ ܕܗܠܝܢ ܗܟܢܐ<EOS>ܡܟܬܒ<EOS><EOS> ܕܝܘܣܦ ܡܢ ܚܡ̈ܫ ܕܡܟܬܒܢܘܬܗ <EOS>ܟܒ<EOS> ܕܢܫܬܥܐ ܗܟܝܠ ܥܠ ܚܕܐ ܚܕܐ ܡܢ ܒܝܫܿܬܗܘܢ ܠܐ ܡܫܟܚܐ ܕܢܟܢܫ ܕܝܢ<EOS>ܘܢܐܡܪ ܕܠܐ ܡܕܝܢܬܐ ܐܚܪܬܐ ܗܠܝܢ ܟܠܗܝܢ ܚܫܬ݀ ܐܦ ܠܐ ܫܪܒܬܐ ܡܡܬܘܡ ܗܘܬ ܝܠܘܕܬܐ ܕܒܝܼܫ̈ܬܐ<EOS>ܐܝܟ ܗܕܐ ܠܗܿ ܓܝܪ ܠܡܕܝܢܬܐ ܣܚܼܦܘ ܗܿܘܢ ܘܕܪ̈ܗܘܡܝܐ ܢܬܟܬܒܘܢ ܟܕ ܠܐ ܨܿܒܝܢ ܐܠܨܝܢ ܗܘܘ<EOS>ܠܗܘܢ ܒܙܟܘܬܐ ܒܡܝܪܬܐ ܘܒܪܫܥܬܗ ܓܪܘ ܕܠܐ ܥܘܟܪ<EOS> ܠܘܬ ܗܝܟܠܐ ܘܢܘܪܐ ܕܝܩܕܐ ܒܗ ܡܢ ܡܕܝܢܬܐ<EOS>ܥܠܝܬܐ ܚܙܘ<EOS> ܘܠܐ ܟܐܒ݀ ܠܗܘܢ ܘܠܐ ܒܟܼܘ<EOS> ܗܠܝܢ ܡܛܠ ܗܿܝ ܕܢܗܘܐ ܒܗܿܘ ܙܒܢܐ ܐܘܠܨܢܐ ܪܒܐ<EOS>ܕܠܐ ܗܘܐ ܐܟܘܬܗ ܡܢ ܫܘܪܝܗ ܕܥܠܡܐ݀ ܕܐܦ ܗܼܝ ܗܕܐ ܕܐܬܩܕܡܼܬ ܐܬܐܡܼܪܬ<EOS> ܡܢ ܦܪܘܩܢ ܐܣܿܗܼܕ<EOS>ܥܠܝܗܿ ܗܼܘ ܡܟܬܒܢܐ݀ ܕܟܠ ܟܠܠ ܒܬܪ ܐܪ̈ܒܥܝܢ ܫܢܝ̈ܢ ܒܙܒܢܐ ܕܐܣܦܣܝܢܘܣ ܡܿܠܟܐ ܕܪ̈ܗܘܡܝܐ<EOS>ܐܫܬܠܡܼܬ<EOS> ܡܘܣܦ ܕܝܢ ܥܠ ܡ̈ܠܘܗܝ ܡܩܕ̈ܡܬܐ ܗܼܘ ܦܪܘܩܢ ܘܚܼܪܩ ܙܒܢܐ ܕܥܕܡܐ ܠܐܡܬܝ ܬܗܼܘܐ<EOS>ܐܘܪܫܠܡ ܡܬܕܝܫܐ ܡܢ ܥܡ̈ܡܐ<EOS> ܐܡܼܪ ܓܝܪ ܕܥܕܡܐ ܕܢܫܠܡܘܢ ܙܒ̈ܢܐ ܕܥܡ̈ܡܐ ܘܒܗܕܐ ܒܕܩ ܥܠ<EOS>ܫܘܠܡܗ ܕܥܡܐ ܬܘܒ ܥܠ ܢܡ̈ܘܣܐ ܕܝܗܘܕ̈ܝܐ ܕܠܐ ܬܘܒ ܒܛܘܪ̈ܐ ܕܓܪܙܝܡ<EOS> ܘܠܐ<EOS>ܒܐܘܪܫܠܡ ܢܫܬܠܡܘܢܿ ܘܥܠ ܬܫܡܫܬܐ ܕܙܕܩܐ ܠܐܠܗܐ<EOS> ܕܐܩܝܡܼܬ ܒܥܕܬܗ<EOS> ܡܢ ܐܘܢܓܠܝܘܢ<EOS>ܕܝܘܚܢܢ<EOS>ܟܓ<EOS> ܥܠ ܓܢܒ ܗܕܐ ܡܕܝܢܬܐ ܕܫܒܒܘܬܢ ܢܐܦܘܠܣ ܕܦܠܣܛܝܢܐ ܕܠܐ ܗܘܬ ܙܥܘܪܐ<EOS>ܐܠܐ ܐܦ ܡܕܝܢܬܐ ܗܝ ܝܕܝܥܬܐ ܐܢܬܬܐ ܫܡܪܝܬܐ ܩܪܒܬ ܠܗ<EOS> ܘܒܬܪ ܡ̈ܠܝܗܿ ܐܚܪ̈ܢܝܬܐ ܐܡܼܪܬ ܠܗ<EOS>ܡܪܝ ܚܙܝܐ ܐܢܐ ܠܟ ܕܢܒܝܐ ܐܢܬ<EOS> ܐܒܗ̈ܝܢ ܒܗܢܐ ܛܘܪܐ ܣܓܼܕܘ<EOS> ܘܐܢܬܘܢ ܐܡܪܝܢ ܐܢܬܘܢ<EOS>ܕܒܐܘܪܫܠܡ ܗܝ ܕܘܟܬܐ ܐܝܟܐ ܘܿܠܐ ܕܢܼܣܓܕܘܢܿ ܥܠ ܗܠܝܢ ܗܼܘ ܦܪܘܩܢ ܗܢܐ ܦܘܢܝ ܦܬܓܡܐ ܐܡܼܪ<EOS>ܠܗܿ<EOS> ܗܝܡܢܝܢܝ ܐܢܬܬܐ ܕܬܐܬܐ ܫܥܬܐ݀ ܘܗܫܐ ܐܝܬܝܗܿ<EOS> ܘܣܓܘܕ̈ܐ ܕܫܪܪܐ ܢܣܓܕܘܢ ܠܐܒܐ<EOS> ܒܪܘܚܐ<EOS>ܘܒܫܪܪܐ ܐܦ ܐܠܐ ܓܝܪ ܐܝܟ ܗܠܝܢ ܒܿܥܐ ܕܢܣܓܕܘܢ ܠܗ<EOS> ܪܘܚܐ ܗܘ ܐܠܗܐ<EOS> ܘܗܿܢܘܢ ܣܕܓܕܝܢ ܠܗ<EOS>ܒܪܘܚܐ ܘܒܫܪܪܐ ܙܕܩ ܕܢܣܓܕܘܢ ܘܐܦ ܒܝܕ ܗܠܝܢ ܡܿܠܝܐܝܬ ܐܝܕܥܬܐ ܡܩܕܡܬܐ ܐܝܕܐ ܕܠܐ ܙܥܘܪܝܐ<EOS>ܚܿܘܝ<EOS> ܡܢ ܩܕܝܡ ܓܝܪ ܒܝܘܡ̈ܝ ܛܒܝܪܝܘܣ ܡܿܠܟܐ ܕܪ̈ܗܘܡܝܐ ܕܒܙܒܢܗ ܗܠܝܢ ܐܬܐܡܼܪ ܡܦܪܫܐܝܬ<EOS>ܝܗܘܕ̈ܝܐ ܒܐܘܪܫܠܡ ܠܢܛܪܐ ܕܦܘܩܕܢܐ ܕܢܡܘܣܗܘܢ ܡܬܟܢܫܼܝܢ ܗܘܘ ܘܫܡܪ̈ܝܐ ܒܛܘܪܐ ܕܡܬܩܪܐ<EOS>ܕܓܪܙܝܡ ܕܡܘܫܐ ܘܥܠ ܐܘܪܫܠܡ ܢܒܝܐ ܕܠܘܬ ܥܒܪ̈ܝܐ݀ ܓܙܪ ܕܝܢܐ ܕܝܢ ܢܦܼܩ ܕܒܪܬ ܩܠܐ ܐܠܗܝܬܐ<EOS>ܕܦܪܘܩܢ ܕܠܐ ܬܘܒ ܒܐܘܪܫܠܡ ܘܠܐ ܒܛܘܪܐ ܕܓܪܙܝܡ ܡܟܝܠ ܢܣܓܕܘܢܿ ܗܿܢܘܢ ܕܒܗܠܝܢ ܕܘܟܝ̈ܬܐ<EOS>ܡܚܡܣܢܝܢ<EOS> ܗܕܐ ܕܠܐ ܗܘܐ ܠܢܘܓܪܐ ܗܘܬ݀ ܒܙܒܢܐ ܕܒܬܪܟܢ<EOS> ܗܿܢܘܢ ܕܒܝܘ̈ܡܝ ܛܛܘܣ ܘܐܣܦܣܝܢܘܣ<EOS>ܘܒܚܒܘܫܝܐ ܕܒܝܘ̈ܡܝ ܗܕܪܝܢܘܣ ܕܢܩܦܐܝܬ ܐܝܟ ܡ̈ܠܘܗܝ ܬܪ̈ܝܗܘܢܿ ܛܘܪ̈ܐ ܐܬܚܼܒܠܘ<EOS> ܗܘ ܓܝܪ<EOS>ܕܥܠ ܓܢܒ ܡܕܝܢܬܐ ܢܐܘܣܦܘܠܣ ܒܨܠ̈ܡܐ ܕܠܐ ܙܕܩܝܢ ܘܒܦܬܟܪ̈ܐ ܘܒܕܒ̈ܚܐ ܘܒܫܘܦܐ ܕܕܡܐ ܐܬܛܢܼܦ<EOS>ܘܐܣܬܠܼܝ ܗܼܘ ܕܝܢ ܗܝܟܠܐ ܕܒܐܘܪܫܡ ܡܢ ܫܬܐܣ̈ܘܗܝ ܐܬܥܼܩܪ ܘܒܚܘܪܒܐ ܐܚܪܝܐ ܘܝܩܕܢܐ ܗܢܐ<EOS>ܟܘܠܗ ܙܒܢܐ ܕܐܬܐܡܼܪ ܩܿܘܼܝ<EOS> ܘܒܥܒܿܕܐ ܡܢ ܗܿܘ ܙܒܢܐ ܘܥܕܡܐ ܠܗܫܐ<EOS>ܡܫܬܠܡܐ ܡܠܬܗ ܡܩܕܡܬܐ ܕܦܪܘܩܢ݀ ܕܐܬܐܡܼܪܬ ܕܐܬܝܐ ܫܥܬܐ ܕܠܐ ܒܗܢܐ ܛܘܪܐ ܘܠܐ ܒܐܘܪܫܠܡ<EOS>ܢܣܓܕܘܢܿ ܫܥܬܐ ܕܝܢ ܫܡܗ ܙܒܢܐ<EOS> ܕܠܐ ܥܕܟܝܠ ܩܪܝܒ ܗܘܐ ܐܠܐ ܥܬܝܕ ܗܘܐ ܕܢܗܘܐ<EOS> ܥܠ ܬܫܡܫܬܐ<EOS>ܕܝܢ ܡܠܝܠܬܐ ܕܡܫܬܡܠܐ ܡܢܗ ܠܬܠܡܝܕ̈ܘܗܝ ܡܘܣܦ ܘܐܡܿܪ ܕܐܬܝܐ ܫܥܬܐ ܘܗܫܐ ܐܝܬܝܗܿ ܕܣ̈ܓܘܕܐ<EOS>ܕܫܪܪܐ ܢܣܓܕܘܢ ܠܐܒܐ ܒܪܘܚܐ ܘܒܫܪܪܐ<EOS> ܐܠܨܐܝܬ ܕܝܢ ܗܪܟܐ ܕܗܫܐ ܐܝܬܝܗܿ ܐܘܣܼܦ<EOS> ܡܢ ܕܘܟܬܗ<EOS>ܓܝܪ ܡܢ ܗܿܝ ܫܥܬܐ ܕܗܿܢܝܢ ܒܢ̈ܬ ܩ̈ܠܐ ܐܡܼܪ ܣܓܘ̈ܕܐ ܕܫܪܪܐ ܕܗܼܘܝܘ ܪܫܐ ܘܬܡܿܠܦܢܐ<EOS>ܘܬܠܡܕ̈ܘܗܝ ܕܬܫܡܫܬܐ ܡܠܝܠܬܐ ܡܢܗ ܩܒܼܠܘ ܒܪܘܚܐ ܘܒܫܪܪܐ ܬܫܡܫܬܐ ܕܐܠܗܐ ܡܫܠܡܝܢ ܗܘܘ<EOS>ܘܡܠܬܐ ܕܥܠ ܟܠ ܒܝܕ ܗܿܢܝܢ ܐܬܢܒܝ ܟܕ ܡܒܕܩ ܕܠܐ ܬܘܒ ܒܛܘܪܐ ܘܠܐ ܒܓܘܢܝܐ ܕܐܪܥܐ ܡܦܪܫܐܝܬ<EOS>ܐܠܐ ܒܟܠܗܿ ܒܪܝܬܐ ܗܿܢܘܢ ܕܣ̈ܓܘܕܐ ܐܢܘܢ ܒܫܪܪܐ ܢܣܓܕܘܢ ܠܐܠܗܐ ܕܥܠ ܟܘܠ݀ ܘܢܿܦܢܘܢ ܠܗ<EOS>ܬܫܡܫܬܐ ܐܠܗܝܬܐ ܕܠܐ ܕܡܐ ܕܒܪܘܚܐ ܘܒܫܪܪܐ<EOS> ܡܫܬܠܡܢ ܘܠܐ ܒܕܡܘܬܐ ܘܠܐ ܒܐܝܠܝܢ ܕܗܼܘ ܢܝܫܐ<EOS>ܐܝܟܢܐ ܕܐܝܬܝܗܝܢ ܗܘܐ ܗܿܢܝܢ ܕܡܘܫܐ ܕܡܢ ܝܗܘܕ̈ܝܐ ܘܡܢ ܫܡܪ̈ܝܐ ܡܬܢܛܪܢ ܗܘܝ ܒܝܕ ܩ̈ܛܠܐ<EOS>ܘܕܒ̈ܚܐ ܘܠܒܘܢܬܐ ܘܢܘܪܐ݀ ܘܐܚܪ̈ܢܐ ܦܘܪ̈ܣܐ ܣܓܝ̈ܐܐ ܦܓܪ̈ܢܐ ܕܗܼܢܝܢ ܗܠܝܢ ܕܢܒܛܠܢ ܒܝܕ<EOS>ܗܠܝܢ ܕܣܝܼܡܢ ܩܕܡܝܢ ܗܼܘ ܡܠܬܐ ܕܐܠܗܐ ܐܬܢܒܼܝ<EOS> ܘܡܟܝܠ ܒܫܪܪܐ ܘܒܪܘܚܐ ܗܿܢܘ ܕܝܢ ܒܐܣܟܡܐ<EOS>ܐܠܗܝܐ ܒܢܦܫܐ ܘܒܪܥܝܢܐ ܬܫܡܫܬܐ ܕܙܕܩܐ ܠܐܠܗܐ ܕܢܦܢܘܢ ܣܓܘܕ̈ܐ ܕܫܪܪܐ ܐܡܼܪ<EOS> ܥܠ ܥܡܐ ܕܡܢ<EOS>ܥܡ̈ܡܐ ܢܘܟܪ̈ܝܐ<EOS> ܡܬܩܝܡ<EOS> ܒܝܕ ܝܘܠܦܢܗ݀ ܡܢ ܐܘܢܓܠܝܘܢ ܕܝܘܚܢܢ<EOS>ܟܕ<EOS> ܐܢܐ ܐܢܐ ܪܥܝܐ ܛܒܐ ܘܝܕܥܢܐ ܠܕܝܠܝ ܘܝܕܥܝܢ ܠܝ ܕܝܠܝ݀ ܐܝܟܐ ܕܝܕܥ ܠܝ<EOS>ܐܒܝ<EOS> ܘܐܢܐ ܝܕܥ ܐܢܐ ܠܐܒܝ<EOS> ܘܢܦܫܝ ܣܿܐܡ ܐܢܐ ܚܠܦ ܥܪ̈ܒܝ<EOS> ܘܐܚܪ̈ܢܐ ܥܪ̈ܒܐ ܐܝܬ ܠܝ<EOS>ܐܝܠܝܢ ܕܠܐ ܗܘܘ ܡܢܗܕܐ ܕܪܬܐ ܘܘܿܠܐ ܠܝ ܕܐܝܬܐ ܐܢܘܢ ܘܢܫܡܥܘܢ ܩܠܝ<EOS> ܘܬܗܼܘܐ ܚܕܐ ܥܢܐ ܘܚܕ<EOS>ܪܥܝܐ<EOS> ܒܐܚܪ̈ܢܝܬܐ ܐܿܠܼܦ ܘܐܡܼܪ<EOS> ܕܠܐ ܐܬܿܝܬ݀ ܐܠܐ ܥܠ ܥܪ̈ܒܐ ܕܛܥܼܘ ܡܢ ܒܝܬ ܐܝܣܪܐܝܠ<EOS>ܘܠܥܡܐ ܕܝܗܘܕ̈ܝܐ ܒܝܕ ܗܢܐ ܐܣܟܡܐ ܩܪܝܼܗܝ ܘܒܝܕ ܗܠܝܢ ܕܣܝܼܡܢ ܩܕܡܝܢ ܐܬܢܒܼܝ ܕܠܐ ܗܘܐ<EOS>ܒܠܚܘܕ ܗܿܢܘܢ ܕܡܢ ܝܗܘܕ̈ܝܐ ܕܐܬܬܠܡܼܕܘ ܠܗ ܒܡܢܝܢܐ ܕܥܢܗ݀ ܡܬܚܫܒܝܢ ܐܠܐ ܐܦ ܠܒܪ ܡܢ ܗܿܝ ܕܪܬܐ ܗܟܢܐ ܕܝܢ ܡܥܕܐ ܗܝ ܡܠܬܐ ܬܩܪܐ ܒܙܒܢ݀ ܠܟܠܗ ܥܡܐ ܕܝܗܘ̈ܕܝܐ<EOS>ܘܒܙܒܢ ܠܐܘܪܫܠܡ ܘܠܬܫܡܫܬܐ ܕܬܡܢ ܕܒܢܡܘܣܐ ܕܡܘܫܐ ܡܫܬܠܡܐ ܗܘܬ ܕܐܚܪ̈ܢܐ ܥܪ̈ܒܐ ܢܟܢܫ<EOS>ܐܝܠܝܢ ܕܠܐ ܗܘܘ ܡܢ ܗܿܝ ܕܪܬܐ<EOS> ܡܒܕܩ ܕܝܢ ܒܝܕ ܗܿܢܝܢ ܥܠ ܥܡ̈ܡܐ ܕܒܟܠܗܿ ܒܪܝܬܐ ܘܕܡܢܗܘܢ<EOS>ܡܬܟܢܫܝܢ ܠܗ ܥܪ̈ܒܐ ܡ̈ܠܝܠܐ ܩܿܕܡ ܐܡܼܪ ܐܝܟܢܐ ܕܠܚܕܐ ܘܠܗܿ ܠܣܓܕܬܐ ܕܐܠܗܐ ܟܠܗܘܢ ܗܿܢܘܢ<EOS>ܕܡܢ ܝܗܘ̈ܕܝܐ ܘܡܢ ܚܢ̈ܦܐ ܒܗ ܗܝܡܼܢܘ ܢܫܢܘܢܿ ܘܬܗܼܘܐ ܚܕܐ ܥܢܐ ܘܚܕ ܪܥܝܐ<EOS> ܥܕܬܐ ܕܝܠܗ<EOS>ܗܿܝ ܕܡܢ ܝܗܘ̈ܕܝܐ ܐܟܚܕܐ ܘܡܢ ܥܡ̈ܡܐ ܐܬܩܿܝܡܼܬ݀ ܐܝܟ ܗܕܐ ܕܝܢ ܐܝܬܝܗܿ ܗܘܬ<EOS> ܒܫܘܪܝܐ<EOS>ܕܟܪܘܙܘܬܐ ܕܣܒܪܬܐ ܐܟܚܕܐ ܓܝܪ ܟܢܫ̈ܐ ܣܓܝ̈ܐܐ ܕܝܗܘ̈ܕܝܐ ܕܡܫܝܚܐ ܕܐܠܗܐ ܗܼܘܝܘ ܐܬܛܦܝܼܣܘ<EOS>ܗܿܘ ܕܡܢ ܢܒ̈ܝܐ ܐܬܟܼܙ݀ ܘܥܡ ܗܿܢܘܢ ܕܗܝܡܼܢܘ ܒܗ ܡܢ ܥܡ̈ܡܐ ܒܚܕܐ ܥܕܬܐ ܡܬܟܢܫܼܝܢ ܗܘܘ<EOS>ܬܚܝܬ ܐܝܕܐ ܕܚܕ ܪܥܝܐ ܕܝܠܗܿ ܕܡܠܬܐ ܕܐܠܗܐ<EOS> ܒܗܿ ܓܝܪ ܐܘܪܫܠܡ ܚܕ ܒܬܪ ܚܕ ܡܢ ܝܗܘܕ̈ܝܐ ܡܢ<EOS>ܝܗܘܕ̈ܝܐ ܐܦܣܩܘ̈ܦܐ ܕܥܕܬܐ ܕܬܡܢ ܚܫܬܥܣܪ ܘܩܡܼܘ ܡܢ ܝܥܩܘܒ ܩܕܡܝܐ<EOS> ܘܪ̈ܒܘܬܐ ܐܝܬ ܗܘܝ<EOS>ܕܝܗܘ̈ܕܝܐ ܐܟܚܕܐ ܘܕܚܢ̈ܦܐ<EOS> ܕܬܡܢ ܕܐܟܚܕܐ ܡܬܟܢܫܼܝܢ ܗܘܘ ܥܕܡܐ ܠܚܒܘܫܝܐ ܕܒܝܘܡ̈ܝ<EOS>ܗܕܪܝܢܘܣ ܕܗܼܘܝܘ ܕܝܢ ܪܥܝܐ ܓܼܠܐ ܠܢ<EOS> ܗܿܘ ܕܙܒܢ̈ܬܐ ܣܓܝ̈ܐܬܐ ܒܒ̈ܢܬ ܩ̈ܠܐ ܕܢܒܝ̈ܐ<EOS>ܐܬܟܼܪܙ ܗܿܢܝܢ ܕܩܪܝܢ ܗܘܝ ܠܡܠܬܐ ܕܐܠܗܐ ܘܕܐܝܬܘܗܝ ܪܥܝܐ ܕܢܦܫ̈ܬܐ ܕܒܢ̈ܝ ܐܢܫܐ ܐܝܟ<EOS>ܕܥܪ̈ܒܐ ܡ̈ܠܝܠܐ ܡܠܦܲܢ ܗܘܝ<EOS> ܗܟܢܐ ܗܟܝܠ ܠܘܬ ܢܒ̈ܝܐ ܒܙܒܢ ܡܬܐܡܪܐ<EOS> ܕܡܪܝܐ ܢܪܥܝܢܝ ܘܡܕܡ<EOS>ܠܐ ܢܚܣܪ ܠܝ݀ ܘܒܙܒܢ ܪܥܝܗ ܕܐܝܣܪܐܝܠ݀ ܚܘܪ ܕܡܕܒܪ ܐܝܟ ܥܢܐ ܠܝܘܣܦ<EOS> ܘܒܙܒܢ ܡܥܠ ܘܐܡܿܪ ܗܘ<EOS>ܡܪܝܐ ܘܪܥܝܐ ܕܥܪ̈ܒܐ ܫܪܝܪܐܝܬ ܗܟܝܠ ܗܼܘܝܘ ܒܠܚܘܕܘܗܝ ܡܬܐܡܪ ܪܥܝܐ ܕܢܦ̈ܫܬܐ ܡ̈ܠܝܠܬܐ<EOS>ܐܟܙܢܐ ܓܝܪ ܕܬܚܘܝܬܐ ܕܒܝܬ ܒܢ̈ܝ ܐܢܫܐ ܐܚܪܢܐ ܗܘ ܟܝܢܐ ܕܥܪ̈ܒܐ ܘܐܚܪܢܐ ܕܪܥܝܐ ܘܫܠܝܛ<EOS>ܘܡܕܒܪ ܟܝܢܐ ܡܠܝܠܐܼ ܠܓܢܣܐ ܠܐ ܡܠܝܠܐ<EOS> ܗܟܢܐ ܐܦ ܥܠ ܡܝܬܪ̈ܬܐ ܪܥܝܐ ܡܠܬܗ ܗܘ ܕܐܠܗܐ<EOS>ܟܝܢܐ ܡܝܬܪܐ ܣܓܝ ܕܡܢ ܒܢ̈ܝ ܐܢܫܐ<EOS> ܐܢܚܢܢ ܕܝܢ ܥܡܗ<EOS> ܘܐܝܟ ܕܒܦܘܚܡܐ ܕܚܝܠܐ ܕܝܠܗ<EOS> ܠܐ<EOS>ܡ̈ܠܝܠܐ ܐܢܚܢܢ ܡܢ ܟܠܗܘܢ ܥܪ̈ܒܐ<EOS> ܘܪܥܝܐ ܕܝܢ ܛܒܐ ܘܕܒܝܐ ܒܫܪܪܐ ܗܼܘܝܘ ܕܠܐ ܐܗܡܝ ܡܢ ܥܢܗ<EOS>ܕܬܗܼܘܐ ܡܬܐܒܠܐ ܡܢ ܕܐܒ̈ܐ ܗܿܢܘܕ ܝܢ ܡܢ ܕܝ̈ܘܐ ܒܝܼ̈ܫܐ ܘܡܚܒ̈ܠܝ ܢܦܫ̈ܬܐ<EOS> ܗܿܘ ܕܐܠܨܐ<EOS>ܕܢܚܞܘܪ ܒܒܪܬܗ ܩܠܗ ܕܒܫܘܠܛܢܐ ܣܓܝܐܐ ܘܚܝܠܐ ܐܡܿܪ ܕܐܢܐ ܐܢܐ ܪܥܝܐ ܛܒܐ<EOS>ܘܕܐܡܼܪ ܕܝܢ ܕܢܦܫܝ ܣܐܡ ܐܢܐ ܚܠܦ ܥܪ̈ܒܝ݀ ܥܠ ܡܘܬܗ ܒܐܪܙܐ ܐܡܼܪ ܐܟܚܕܐ ܘܐܦ ܥܠܬܐ ܐܠܦ<EOS>ܕܠܦܘܪܩܢܐ ܕܢܦܫ̈ܬܐ ܕܥܒܪ̈ܒܐ ܡ̈ܠܝܠܐ ܝܗܼܒ ܢܦܫܗ ܘܗܕܐ ܕܐܚܪ̈ܢܐ ܥܪ̈ܒܐ ܐܝܬ ܠܝ ܡܚܘܝܢܝܬܐ<EOS>ܗܝ ܕܩܢܝܢܝܗ ܕܝܠܗ<EOS> ܕܠܐ ܗܘܐ ܒܠܚܘܕ ܝܗܘ̈ܕܝܐ ܐܢܘܢ ܐܠܐ ܐܦ ܟܘܠܗܘܢ ܥܡ̈ܡܐ ܕܡܢ ܐܒܘܗܝ<EOS>ܐܬܝܼܗܒ ܠܗ<EOS> ܐܝܟ ܗܿܝ ܕܫܿܐܠ ܡܢܝ ܘܐܬ݀ܠ ܠܟ ܥܡ̈ܡܐ ܠܝܪܬܘܬܟ<EOS>ܕܐܝܟܢܐ ܡܘܬܗ ܥܠܬܐ ܗܘ ܕܦܘܪܩܢܐ ܕܣܓܝ̈ܐܐ<EOS> ܘܡܢ ܐܘܢܓܠܝܘܢ ܕܝܘܚܢܢ<EOS>ܟܗ<EOS> ܙܒܢ̈ܬܐ ܣܓܝ̈ܐܬܐ ܒܝܬ ܝܗܘܕ̈ܝܐ ܐܝܬܘܗܝ ܗܘܐ ܡܛܠ ܕܠܗܘܢ ܝܕܝܥܢ ܗܘܝ<EOS>ܢܒܝ̈ܘܬܐ ܡܩܕ̈ܡܬܐ ܕܢܒܝ̈ܐ ܕܥܠܘܗܝ<EOS> ܡܛܠ ܕܝܢ ܕܐܦ ܝܘ̈ܢܝܐ ܒܙܒܢ ܩܪܒܼܘ ܠܘܬ ܬܠܡܝܕ̈ܘܗܝ<EOS>ܘܒܥܝܢ ܗܘܘ ܕܢܚܙܘܢܝܗܝ<EOS> ܟܕ ܐܡܿܪܘ ܠܗ ܗܕܐ<EOS> ܟܬܝܒ ܕܐܡܼܪ ܕܐܬܬ ܫܥܬܐ ܕܢܫܬܒܚ ܒܪܗ ܕܐܢܫܐ݀<EOS>ܐܡܿܪܢܐ ܠܟܘܢ ܕܦܪܕܬܐ ܕܚܛܬܐ ܐܠܐ ܢܦܠܐ ܒܐܪܥܐ ܘܡܝܬܐ ܗܼܝ ܒܠܚܘܕܝܗܿ ܡܩܘܝܐ<EOS> ܐܢ ܕܝܢ<EOS>ܡܝܬܐ ܦܐܪ̈ܐ ܣܓܝ̈ܐܐ ܡܝܬܝܐ ܓܠܝܐܝܬ ܘܐܦ ܒܝܕ ܗܿܢܝܢ ܒܐܪܙܐ ܐܡܼܪ<EOS> ܕܒܝܬ ܝܘ̈ܢܝܐ ܘܒܝܬ<EOS>ܥܡ̈ܡܐ ܢܘܟܪ̈ܝܐ ܘܒܢ̈ܝ ܫܪܒܬܐ ܐܚܪܬܐ ܗܿܢܝܢ ܕܬܫܒܚ̈ܬܐ ܕܐܠܗܘܬܗ ܠܒܟܢ݀ ܠܐ ܗܘܐ ܓܝܪ ܟܕ<EOS>ܥܡ ܝܗܘܕ̈ܝܐ ܐܝܬܘܗܝ ܗܘܐ ܘܡܡܠܠ݀ ܐܬܬܼ ܗܘܬ ܫܥܬܗ ܕܢܫܬܒܚ ܐܠܐ ܟܕ ܩܪܒܘ ܠܗ ܝܘ̈ܢܝܐ<EOS>ܡܿܩܦ ܕܝܢ ܒܬܪܗܿ ܐܠܨܐܝܬ ܘܡܚܘܐ ܥܠ ܡܘܬܗ ܘܥܠ ܩܝܡܬܗ ܘܥܠ ܩܪܝܢܐ ܕܥܡ̈ܡܐ ܕܗܘܐ ܒܗ<EOS>ܐܝܟܢܐ ܓܝܪ ܕܦܪܕܬܐ ܕܚܛܬܐ ܩܕܡ ܕܬܦܠ ܒܐܪܥܐ ܗܼܝܝ ܒܠܚܘܕܝܗ ܘܚܝܠܐ ܡܘܠܕ ܚܝ̈ܐ ܩܢܝܐ<EOS>ܘܚܒܫܝܢ ܒܗܿ ܡ̈ܠܐ ܕܙܪܥܐ<EOS> ܕܫ̈ܒܠܐ ܥܬܝܕܢ ܕܢܦܪܥܢ ܡܢܗܿ ܡܢ ܒܬܪ ܕܝܢ ܕܢܦܠܐ ܒܐܪܥܐ ܐܝܟ<EOS>ܗܿܘ ܕܚܼܝܐ ܒܬܪ ܡܘܬܗ ܘܟܢ ܣܓܝܐ ܘܫܒ̈ܠܐ ܣܓܝ̈ܐܬܐ ܡܢ ܚܝܠܗܿ ܕܝܠܗ ܡܦܪܥܐ ܐܟܘܬܗܝܢ ܕܗܠܝܢ<EOS>ܐܦ ܥܠܘܗܝ ܐܡܼܪ ܕܢܗܘܝܢ<EOS> ܗܕܐ ܕܐܦ ܓܠܝܐܝܬ ܡܦܩܢܐ ܕܝܠܗܝܢ ܕܨܒܘ̈ܬܐ ܚܿܘܼܝ<EOS> ܕܠܐ ܗܘܐ<EOS>ܒܠܚܘܕ ܝܘܢܝ̈ܐ ܒܬܪ ܡܘܬܗ ܐܠܐ ܣܘܓܐܐ ܕܥܡ̈ܡܐ ܡܢ ܚܝܠܐ ܕܝܠܗ ܘܡܢ ܦܘܪܢܣܐ ܕܐܠܗܘܬܗ<EOS>ܩܒܼܠܘ<EOS> ܗܼܘܝܘ ܗܟܝܠ ܙܪܥܐ ܗܿܘ ܕܢܦܠ ܘܩܡ<EOS> ܗܼܘ ܕܡܝܼܬ ܘܚܼܝܐ<EOS> ܗܿܘ ܕܡܢ ܒܬܪ ܡܦܠܗ<EOS>ܕܒܡܘܬܐ ܣܘܓܐܐ ܣܓܝ<EOS> ܗܿܘ ܕܐܪ̈ܥܬܐ ܕܥܡ̈ܡܐ ܒܩܝܡܬܗ ܒܕܡܘܬ ܚܩ̈ܠܬܐ ܡܿܠܼܝ ܒܚܝܠܐ ܐܠܗܝܐ<EOS>ܕܠܐ ܡܬܡܠܠ݀ ܕܡܛܠ ܗܕܐ ܐܡܼܪ<EOS> ܕܚܨܕܐ ܣܓܝ ܘܦܥ̈ܠܐ ܙܥܘܪܝܢ<EOS> ܘܬܘܒ ܕܐܪܝܡܘ<EOS>ܥܝ̈ܢܝܟܘܢ ܘܚܙܘ<EOS> ܚܩ̈ܠܬܐ ܕܚܘܪ ܠܚܨܕܐ<EOS> ܗܿܢܝܢ ܕܐܦ ܒܕܩ ܥܠ ܗܿܢܘܢ ܕܒܬܪ ܡܘܬܗ<EOS> ܡܬܩܝܡܝܢ<EOS>ܠܗ ܒܝܕ ܗܝܡܢܘܬܐ<EOS> ܕܒܗ ܕܟܝܬܐ<EOS> ܕܣܓܝܐܘܬܗܘܢ ܒܟܠܗܿ ܒܪܝܬܐ ܕܝܘ̈ܢܝܐ ܘܕܒܪܒܪܝܐ ܥܕܬܐ<EOS>ܕܪ̈ܒܘܬܐ ܕܟܢ̈ܫܐ ܐܬܩܝܡ ܒܕܡܘܬ ܚܩ̈ܠܬܐ ܡ̈ܠܝܠܬܐ ܠܚܕܐ ܕܘܟܬܐ ܕܢܦܫܬܐ ܕܒܢ̈ܝ ܐܢܫܐ<EOS>ܡܬܟܢܫܢ<EOS> ܠܐܕܪ̈ܐ ܕܥܕ̈ܬܐ ܕܝܠܗ<EOS> ܕܡܛܠ ܗܕܐ ܐܬܐܡܼܪܬ<EOS> ܕܗܿܘ ܕܐܚܝܕ ܪܦܫܐ ܒܐܝܕܗ<EOS> ܘܡܕܟܐ<EOS>ܐܕܪ̈ܘܗܝ ܘܡܟܢܫ ܚ̈ܛܐ ܠܐܘܨܪ̈ܐ ܘܬܒܢܐ ܡܘܩܕ ܒܢܘܪܐ ܕܠܐ ܕܥܒܐ<EOS>ܕܐܝܟܢܐ ܐܝܪ ܪܒܗ ܫܡܥܘܢܿ ܪܫܐ ܕ̈ܬܠܡܝܕܐ<EOS> ܡܫܬܡܠ ܠܙܩܝܦܐ<EOS> ܘܡܫܢܐ ܡܢ<EOS>ܥܘܡܪ̈ܐ<EOS> ܡܢ ܐܘܢܓܠܝܘܢ ܕܝܘܚܢܢ<EOS>ܟܘ<EOS> ܒܢ̈ܝ ܩܠܝܠ ܙܒܢܐ ܥܡܟܘܢ ܐܢܐ<EOS> ܘܬܒܥܘܢܢܝ ܐܝܟܢܐ ܕܐܡܼܪܬ ܠܝܗܘܕ̈ܝܐ<EOS>ܕܠܐܝܟܐ ܕܐܙܠ ܐܢܐ<EOS> ܐܢܬܘܢ ܠܐ ܡܫܟܚܝܢ ܐܢܬܘܢ ܕܬܐܬܘܢ ܘܐܦ ܟܠܘܢ ܬܘܒ ܗܟܢܐ ܐܡܿܪ ܐܢܐ<EOS>ܐܡܼܪ ܠܗ ܫܡܥܘܢ ܟܐܦܐ<EOS> ܠܐܝܟܐ ܐܙܠ ܐܢܬ<EOS> ܘܦܢܝ ܠܗ ܦܬܓܡܐ ܝܫܘܥ<EOS> ܕܠܐܝܟܐ ܕܐܙܠ ܐܢܐ ܠܐ<EOS>ܡܫܟܚ ܐܢܬ ܗܫܐ ܕܬܐܬܐ<EOS> ܐܬ݀ܝܬ ܕܝܢ ܒܬܪ ܙܒܢܜ ܘܬܘܒ ܕܝܢ ܒܚܪܬܗ ܕܟܬܒܐ<EOS> ܒܬܪ ܩܝܡܬܗ ܕܡܢ<EOS>ܒܝܬ ܡܝ̈ܬܐ<EOS> ܐܡܼܪ ܝܫܘܥ ܠܟܐܦܐ<EOS> ܐܡܿܪܢܐ ܠܟ ܕܟܕ ܛܠܼܐ ܗܘܝܬ ܐܣܪ ܗܘܝܬ ܚܨ̈ܝܟ ܘܡܗܠܟ<EOS>ܠܐܝܟܐ ܕܨܿܒܐ ܐܢܬ<EOS> ܡܐ ܕܝܢ ܕܣܐܒܼܬ ܬܡܬܘܚ ܐܝܕ̈ܝܟ ܘܐܚܪ̈ܢܐ ܢܐܣܪܘܢ ܠܟ ܚܨ̈ܝܟ ܘܢܘܒܠܘܢܟ<EOS>ܠܐܝܟܐ ܕܠܐ ܨܿܒܐ ܐܢܬ<EOS> ܗܠܝܢ ܕܝܢ ܕܐܡܼܪ ܕܢܘܕܥ ܒܐܝܢܐ ܡܘܬܐ ܡܫܒܚ ܠܐܠܗܐ<EOS> ܘܟܕ ܐܡܼܪ ܗܢܐ<EOS>ܐܡܪ ܠܗ݀ ܬ݀ܐ ܒܬܪܝ ܘܡܢܘ ܕܠܐ ܢܬܕܡܪ ܟܕ ܗܠܝܢ ܐܡܼܪ ܠܬܠܡܝܕ̈ܘܗܝ ܡܛܝ̈ܒܐ ܘܕ̈ܠܝܠܐ<EOS>ܐܝܬܝܗܘܢ ܗܘܐ<EOS> ܐܝܟܢܐ ܕܥܕܡܐ ܠܡܘܬܐ ܢܩܦܘܢܗ<EOS> ܠܐ ܗܘܐ ܓܝܪ ܟܕ ܡܛܥܐ ܠܗܘܢܿ ܘܣܒܪܐ ܕܛܒ̈ܬܐ<EOS>ܡܟܬܒ݀ ܗܘܐ ܠܗܘܢܿ ܘܗܿܢܝܢ ܕܡܣܬܒܪܢ ܛܒ̈ܬܐ ܒܗܢܐ ܥܘܡܪܐ ܡܫܬܘܕܐ ܗܘܐ<EOS> ܘܒܗܢܐ ܐܣܟܡܐ ܡܫܕܠ<EOS>ܗܘܐ ܠܗܘܢ ܘܗܿܢܝܢ ܕܡܣܬܒܪܢ ܛܒ̈ܬܐ ܒܗܢܐ ܥܘܡܪܐ ܡܫܬܘܕܐ ܗܘܐ<EOS> ܘܒܗܢܐ ܐܣܟܡܐ ܡܫܕܥܠ ܗܘܐ<EOS>ܠܗܘܢ ܕܢܩܦܘܢܗ ܐܠܐ ܥܪܛܠܐܝܬ ܘܟܕ ܐ ܡܟܣܝܢ ܫܢܕ̈ܐ ܗܿܢܘܢ ܕܡܛܠܬܗ ܥܬܝܕܝܢ ܕܢܐܬܘܢ<EOS>ܥܠܝܗܘܢܿ ܡܩܕܡ ܗܘܐ ܐܡܿܪ ܠܗ ܕܝܢ ܠܫܡܥܘܢܿ ܐܦ ܐܣܟܡܐ ܕܙܩܝܦܐ ܕܒܐܝܕܗ ܒܬܪܟܢ ܟܕ ܗܼܘܐ<EOS>ܒܪܗܘܡܐ ܫܠܡ ܥܘܡܪܗ ܩܿܕܡ ܚܿܘܼܝ<EOS> ܒܗܿܝ ܕܐܡܼܪ ܕܡܐ ܕܣܐܒܼܬ ܬܡܬܘܚ ܐܝܕ̈ܝܟ ܘܐܚܪ̈ܢܐ<EOS>ܢܐܣܪܘܢ ܠܟ ܚܨ̈ܝܟ<EOS> ܘܐܟܘܬܗܿ ܕܝܢ ܕܗܕܐ ܒܐܪܙܐ ܚܿܘܼܝ<EOS> ܐܦ ܒܗܿܝ ܕܐܡܼܪ ܕܠܐܝܟܐ ܕܐܙܠ ܐܢܐ<EOS>ܗܫܐ ܠܐ ܡܫܟܚ ܐܢܬ ܕܬܐܬܐ݀ ܐܬ݀ܝܬ ܕܝܢ ܒܬܪ ܙܒܢ<EOS> ܗܠܝܢ ܓܝܪ ܠܐ ܗܘܐ<EOS>ܠܟܘܠܗܘܢ ܕܐܬܐܡܼܪ ܗܘܝ݀ ܐܠܐ ܒܠܚܘܕ ܠܫܡܥܘܢ݀ ܡܛܠ ܕܗܼܘܝܘ ܒܠܚܘܕܘܗܝ ܐܝܬ ܒܟܬܒܐ ܕܒܕܡܘܬܐ<EOS>ܕܚܫܗ ܕܦܪܘܩܢ ܫ݀ܠܡ ܥܘܡܪܗ<EOS>ܐܝܟܢܐ ܠܫܪܟܐ ܕܬܠܡܝܕ̈ܘܗܝ<EOS> ܥܠ ܐܪ̈ܕܘܦܝܐ ܕܥܬܝܕܝܢ ܗܘܘ ܕܢܩܘܡܘܢ<EOS>ܥܠܝܗܘܢ<EOS> ܒܙܒܢ ܙܒܢ ܩܿܕܡ ܐܡܲܪ<EOS> ܡܢ ܐܘܢܓܠܝܘܢ ܕܡܬܝ<EOS>ܟܙ<EOS> ܐܙܕܗܪܘ ܡܢ ܒܢ̈ܝ ܐܢܫܐ݀ ܢܫܠܡܘܢܟܘܢ ܓܝܪ ܠܪ̈ܫܢܝܗܘܢ ܘܢܢܓܕܘܢܟܘܢ<EOS>ܒܟܢܘܫ̈ܬܗܘܢ ܘܩܕܡ ܗ̈ܓܡܘܢܐ ܘܡ̈ܠܟܐ ܢܝܬܘܢܟܘܢ ܡܛܠܬܝ ܠܣܗܕܘܬܗܘܢ ܕܝܠܗܘܢ ܘܕܥܡ̈ܡܐ<EOS> ܘܬܘܒ<EOS>ܛܘܒܝܟܘܢ ܟܕ ܬܬܪܕܦܘܢ ܘܬܨܛܥܼܪܘܢ ܘܢܐܡܪܘܢ ܥܠܝܟܘܢ ܟܠ ܒܝ̈ܫܼܬܐ ܡܛܠܬܝ݀ ܚܕܘ ܘܕܘܨܘ<EOS>ܕܐܓܪܟܘܢ ܣܓܝ ܒܫܡܝܐ ܗܟܢܐ ܓܝܪ ܪܕܦܼܘ ܠܢܒ̈ܝܐ ܕܩܕܡܝܟܘܢ<EOS> ܬܕܡܘܪܬܐ ܗܝ ܕܝܢ ܗܕܐ ܬܘܣܦܬܐ<EOS>ܕܡܠܬܐ ܕܐܡܪܐ ܕܡܛܠܬܝ݀ ܠܐ ܓܝܪ ܣܦܩ ܗܘܐ ܗܕܐ ܕܢܩܕܡ ܢܕܥ ܒܠܚܘܕ ܘܕܢܩܕܡ ܢܐܡܪ ܐܪ̈ܕܘܦܝܐ<EOS>ܕܥܬܝܕܝܢ ܗܘܘ ܕܢܗܘܘܢ ܥܠ ܬܠܡܝܕ̈ܘܗܝ ܐܠܐ ܐܦ ܥܠܬܗܘܢ ܚܿܘܝ ܕܐܡܪ ܕܡܛܠܬܗ ܗܠܝܢ ܡܣܝܒܪܝܢ݀<EOS>ܠܐ ܗܘܐ ܡܛܠ ܣܘܥܪ̈ܢܐ ܒܝܼ̈ܫܐ ܐܦܠܐ ܡܛܠ ܡܪܫܘܬܐ ܐܚܪܝܬܐ<EOS> ܐܠܐ ܕܟܠ ܡܕܡ ܡܛܠܬܗ ܓܼܕܫܢ<EOS>ܠܗܘܢܿ ܩܿܕܡ ܐܣܿܗܕ ܗܕܐ ܕܒܥܒܕܐ ܩܪܝܒܐ ܗܝ ܕܢܕܥ݀ ܐܢ ܓܝܪ ܐܢܫ ܒܙܒܢܐ ܕܪܕܘܦܝܐ ܗܕܐ<EOS>ܒܠܚܘܕ ܢܟܦܘܪ<EOS> ܕܠܐ ܐܝܬܘܗܝ ܟܪܣܛܝܢܐ ܐܫܬܪܝ ܡܢ ܟܠܗ ܥܕܠܝܐ ܘܡܢ ܟܠܗܿ ܥܠܬܐ ܕܡܐܟܠ ܩܪܨܐ݀<EOS>ܗܟܢܐ ܥܘܡܪܗܘܢ ܕܬܠܡܝܕ̈ܘܗܝ ܕܠܐ ܥܕܠܝܐ ܘܕܠܐ ܚܛܗ̈ܐ ܡܥܬܕ ܗܘܐ ܐܝܟܐܢ ܕܠܐ ܡܛܘܠ ܐܚܪܬܐ<EOS>ܥܠܬܐ ܐܠܐ ܡܛܠ ܡܘܕܝܢܘܬܗܘܢ ܕܒܗ݀ ܒܠܚܘܕ ܘܣܗܕ̈ܘܬܗܘܢ ܟܘܠܗܝܢ ܒܝܼܫ̈ܬܐ ܢܣܝܒܪܘܢܿ ܡܠܝܐܝܬ<EOS>ܕܝܢ ܡܫܕܠ ܗܘܐ ܠܗܘܢ ܘܥܒܕ ܗܘܐ ܠܗܘܢ ܡܛܝ̈ܒܐ ܒܗܿܝ ܕܡܦܚܡ ܗܘܐ ܠܗܿܢܘܢ ܢܒܝ̈ܐ ܩܕ̈ܡܝܐ<EOS>ܪ̈ܚܡܝ ܠܐܠܗܐ ܐܝܟܢܐ ܠܡ ܓܝܪ ܕܪܕܦܘ ܠܢܒ̈ܝܐ ܕܩܕܡܝܟܘܢ ܗܟܢܐ ܐܦ ܠܟܘܢ ܥܬܝܕܝܢ ܕܕܠܐ ܥܠܬܐ<EOS>ܢܛܪܕܘܢܿ ܘܒܕܡܘܬܐ ܕܢܒܝ̈ܐ ܢܬܣܝܡ ܒܪܫܟܘܢ ܡܛܠ ܕܣܓܕܝܢ ܐܢܬܘܢ ܠܐܠܗܐ ܕܥܠ ܟܘܠ݀ ܕܡܛܠ ܗܕܐ<EOS>ܘܐܦ ܠܢܒ̈ܝܐ ܪܕܦܘ<EOS> ܘܗܕܐ ܕܝܢ ܕܢܩܕܡ ܢܐܡܪ<EOS> ܕܢܬܙܪܥܘܢ ܐܦ ܗ̈ܓܡܘܢܐ ܘܐܦ ܡ̈ܠܟܐ ܥܠ ܗܠܝܢ<EOS>ܒܗܿܘ ܙܒܢܐ ܟܕ ܩܪܝܒ<EOS> ܘܥܡ ܬܠܡܝܕ̈ܘܗܝ ܡܡܠܠ݀ ܘܗܟܢܐ ܢܓܕܫܢ ܘܒܥܒܕܐ ܢܫܪܟܢ ܡ̈ܠܘܗܝ ܐܝܟܢܐ<EOS>ܠܐ ܪܒܐ ܗܝ ܡܢ ܬܕܡܘܪܬܐ݀ ܣܓܝ̈ܐܐ ܓܝܪ ܐܚܪ̈ܢܐ ܕܚܟܡܬܐ ܡܫܬܘܕܝܢ ܗܘܘ ܒܪ̈ܒܪܝܐ ܘܐܦ<EOS>ܝܘܢ̈ܝܐ ܣܓܝ̈ܐܬܐ<EOS>ܥܡ ܬܠܡܝܕ̈ܝܗܘܢ ܡܠܠܘ݀ ܘܡܢܗܘܢ ܕܠܐ ܐܠܗ ܣܒܼܪܘ ܘܡܢܗܘܢ ܡܠܬܐ ܕܒܛܝܠܘܬܐ<EOS>ܒܿܛܠܼܘ<EOS> ܘܡܢܗܘܢ ܐܦ ܠܗܿܢܘܢ ܕܡܣܬܒܪܝܢ ܐܠܗ̈ܐ ܠܘܬ ܣܓܝ̈ܐܐ ܘܡܢܗܘܢ ܪ̈ܫܢܐ ܕܬܓܡ̈ܐ<EOS>ܒܝܼܫ̈ܐ ܩܡܼܘ݀ ܘܐܚܪ̈ܢܐ ܕܚܪܬܐ ܢܝܚܐ ܗܘ<EOS> ܘܐܚܪ̈ܢܐ ܕܢܝܚܐ ܕܠܐ ܦܘܪܫܢܐ ܘܐܝܟ ܕܐܣܬܩܒܼܠܘ<EOS>ܐܡܼܪܘ<EOS> ܘܠܐ ܐܢܫ ܡܡܬܘܡ ܡܢ ܗܿܢܘܢ ܐܝܟ ܗܿܢܝܢ ܠܬܠܡܝܕ̈ܘܗܝ ܩܿܕܡ ܦܪܫ݀ ܘܐܦܠܐ ܪ̈ܕܘܦܝܐ<EOS>ܝܕܥܝܢ ܐܢܚܢܢ݀ ܕܗܼܘܘ ܥܠܝܗܘܢ ܐܝܟ ܗܠܝܢ ܕܗܼܘܘ ܥܠ ܝܘܠܦܢܗܘܢ ܕܦܪܘܩܢ݀ ܐܝܟܢܐ ܗܟܝܠ ܠܐ<EOS>ܢܬܕܡܪ ܘܕܒܢ̈ܬ ܩ̈ܠܐ ܐܢܝܢ ܕܐܠܗܐ ܒܫܪܪܐ ܢܘܕܐ ܗܿܢܝܢ ܕܠܐ ܒܠܚܘܕ ܒܝܕܥܬܐ ܡܩܕܡܬܐ ܐܠܗܝܬܐ<EOS>ܩܿܕܡ ܐܣܿܗܕ ܪ̈ܘܕܦܝܐ ܕܐܬ݀ܝܢ ܥܠ ܬܠܡܝܕ̈ܘܗܝ<EOS> ܐܠܐ ܐܦ ܥܠܬܗܘܢ ܕܗܿܢܘܢ ܩܿܕܡ ܒܕܩ ܒܝܕ<EOS>ܗܿܝ ܕܐܡܼܪ ܕܡܛܠܬܗ ܗܠܝܢ ܓܕܫܢ ܠܗܘܢܿ<EOS>ܕܐܝܟܢܐ ܐܦ ܗܿܢܘܢ ܕܒܢ̈ܝ ܓܢܣܐ ܐܢܘ݀ ܢܩܘܡܘܢ ܠܘܩܒܠ ܚܕ̈ܕܐ ܒܙܒܢܐ<EOS>ܕܪܕܘܦܝܐ<EOS> ܡܢ ܐܘܓܠܝܘܢ ܕܡܬܝ<EOS>ܟܚ<EOS> ܢܫܠܡ ܐܚܐ ܠܐܚܘܗܝ ܠܡܘܬܐ ܘܐܒܐ ܠܒܪܗ<EOS> ܘܢܩܘܡܘܢ ܒܢ̈ܝܐ ܥܠ ܐܒܗܝ̈ܗܘܢ<EOS>ܘܢܡܝܬܘܢ ܐܢܘܢ ܘܬܗܼܘܢ ܣܢܸܝܐܝܢ ܡܢ ܟܘܠ ܐܢܫ ܡܛܠ ܫܡܝ ܕܝܠܝ<EOS> ܡܢ ܕܢܣܝܒܪ ܕܝܢ ܥܕܡܐ<EOS>ܠܚܪܬܐ ܗܢܐ ܢܚܐ<EOS> ܘܗܠܝܢ ܕܐܝܟܢܐ ܥܕܡܐ ܠܗܫܐ ܒܥܒܿܕܐ ܡܫܬܠܡܢ݀ ܡܢܐ ܡܬܒܥܐ ܕܣܓܝ̈ܐܬܐ ܢܐܡܪ<EOS>ܕܗܿܢܘܢ ܥܒܕ̈ܐ ܡܢ ܟܠܗ ܫܡܥܐ ܡܝܬܪܝܢ ܒܗܝܢ ܓܝܪ ܒܥܝ̈ܢܝܢ ܚܙܝܢ ܟܡܐ ܐܝܟ ܗܠܝܢ ܒܙܒ̈ܢܐ<EOS>ܕܐܪܕܘܦܝܐ ܘܒܙܒܢ ܕܝܠܢ ܗܘܝ<EOS> ܠܐ ܕܝܢ ܫܚܝܡܐܝܬ ܬܫܡܥ ܗܕܐ<EOS> ܕܢܿܫܠܡ ܐܚܐ ܠܐܚܘܗܝ ܠܡܘܬܐ<EOS>ܗܼܘܬ ܓܝܪ ܐܦ ܗܕܐ ܐܝܟ ܬܪܥܝܬܐ ܦܫܝܛܬܐ<EOS> ܡܫܟܚܐ ܕܝܢ ܐܦ ܕܢܬܒܩܐ ܒܗܿ<EOS> ܘܢܕܥ ܕܐܝܟܐܢ ܐܚܐ<EOS>ܠܐܚܘܗܝ ܠܡܘܬܐ ܡܫܠܡ<EOS> ܐܡܬܝ ܕܠܚܘܒܐ ܕܐܚܘܬܐ ܢܦܫܗ ܢܬܠ<EOS> ܘܢܓܒܐ ܪܚܡܼܬ ܚܝ̈ܐ ܘܢܟܦܘܪ<EOS>ܒܐܠܗܐ ܘܝܬܝܪܐܝܬ ܠܐܚܘܗܝ ܕܒܥܐ ܡܢܗ ܘܡܦܝܣ ܠܗ<EOS> ܕܢܣܓܘܕ ܠܦܬܟܪ̈ܐ ܘܡܫܓܫ ܘܡܬܟܫܦ ܘܚܘܒܐ<EOS>ܕܐܚܘܬܐ ܡܣܪܚ݀ ܢܦܝܣ ܡܢ ܥܘܗܕܢܐ ܕܦܘܩܕܢܐ ܕܦܪܘܩܢ݀ ܗܝܕܝܢ ܓܝܪ ܒܫܪܪܐ ܐܚܐ ܠܐܚܘܗܝ ܠܡܘܬܐ<EOS>ܕܢܦܫܗ ܡܫܠܡ ܗܟܢܐ ܘܐܦ ܐܒܐ ܠܒܪܗ ܐܛܥܝܗ ܒܡ̈ܠܐ ܘܕܢܣܓܘܕ ܠܦܬܟܪ̈ܐ ܐܦܝܣܼܗ ܘܐܡܼܝܬܗ<EOS>ܗܟܢܐ ܐܦ ܒܢ̈ܝܐ ܠܐܒܗܝ̈ܗܘܢ ܠܪܚܡܬܐ ܕܝܠܗܘܢ ܢܓܕܘ ܐܢܘܢܿ ܘܚܝ̈ܐ ܗܿܢܘܢ ܕܙܒܢܐ<EOS> ܡܝ̈ܘܬܐ<EOS>ܓܒܼܘ ܛܒ ܡܢ ܗܿܢܘܢ ܕܠܘܬ ܐܠܗܐ ܘܥܠܬܐ ܕܡܘܬܐ ܘܕܐܒܕܢܐ ܕܢܦܫܐ ܗܼܘܘ ܠܐܒܗܝ̈ܗܘܢ ܣܓܝ̈ܐܬܐ ܕܝܢ ܐܝܟ ܗܿܢܝܢ ܒܙܒܢܐ ܕܐܪܕܘܦܝܐ ܒܥܝ̈ܢܝܢ ܚܼܙܝܢ<EOS> ܕܒܗܘܢ ܫܠܡܐ<EOS>ܗܘܬ ܗܿܝ ܕܬܗܼܘܘܢ ܣܢܸܐܝܢ ܡܢ ܟܠ ܐܢܫ<EOS> ܡܛܠ ܫܡܝ ܕܝܠܝ<EOS> ܒܪܡ ܕܝܢ ܘܐܦ ܗܪܟܐ ܒܛܝܠܐܬ<EOS>ܬܘܣܦܬܐ ܣܝܡܐ<EOS> ܗܿܝ ܕܠܐ ܡܛܠ ܐܚܪܢܐ ܣܘܥܪܢܐ ܣܢܝܐ<EOS> ܐܠܐ ܡܛܠ ܫܡܗ ܕܝܠܗ ܕܢܣܬܢܘܢ<EOS>ܠܬܠܡܝܕ̈ܐ ܡܠܦܐ<EOS>ܥܠ ܗܿܢܘܢ ܕܥܬܝܕܝܢ ܕܠܐ ܟܝܐܝܬ ܢܬܟܢܫܘܢ ܒܥܕܬܗ݀ ܘܥܠ ܡܣܡ ܒܪܫܐ ܕܐܬ݀ܐ<EOS>ܥܠܝܗܘܢ<EOS> ܡܢ ܐܘܢܓܠܝܘܢ ܕܡܬܝ<EOS>ܟܛ<EOS> ܕܡܝܐ ܡܿܠܟܘܬܐ ܕܫܡܝܐ ܠܡܨܝܕܬܐ ܕܢܦܼܠ ܒܝܡܐ ܘܡܢ ܟܠ ܓܢܣ ܟܿܢܫܼܬ<EOS>ܘܟܕ ܡܠܼܬ ܐܣܩܘܗܿ ܠܣܦܪܐ ܘܝܬܼܒܘ ܓܿܒܼܘ ܕܛܒ̈ܝܢ ܘܣܡܘ ܒܡ̈ܐܢܐ ܘܒܝܼ̈ܫܐ ܫܼܕܘ<EOS> ܗܟܢܐ<EOS>ܢܗܿܘ ܒܫܠܡܗ ܕܥܠܡܐ ܗܢܐ ܢܦܩܘܢ ܡ̈ܠܐܟܐ ܘܢܦܪܫܘܢ ܒܝܼ̈ܫܐ ܡܢ ܒܝܢܬ ܙܕ̈ܝܩܐ<EOS> ܘܢܪܡܘܢ ܐܢܘܢ<EOS>ܒܐܬܘܢܐ ܕܢܘܪܐ݀ ܬܡܢ ܢܗܿܘܐ ܒܟܝܐ ܘܚܘܪܩ ܫܢ̈ܐ<EOS> ܡܨܝܕܬܐ ܗܪܟܐ ܒܐܣܟܡܐ ܕܡܠܬܐ ܠܝܘܠܦܢܗ<EOS>ܕܡܢ ܪܥܝܢܐ ܡܦ̈ܬܟܐ<EOS> ܕܟܬܒ̈ܐ ܥܬܝܩ̈ܐ ܘܚܕ̈ܬܐ ܐܬܓܕܠ ܡܫܡܗ<EOS> ܝܡܐ ܕܝܢ ܠܥܘܡܪܐ ܕܓ̈ܠܠܐ<EOS>ܕܒܢ̈ܝ ܐܢܫܐ ܕܐܝܬܘܗܝ ܩܫܝܐ ܒܣܘܥܪ̈ܢܘܗܝ ܡܛܠ ܒܝܼ̈ܫܬܐ ܕܒܗܘܢ ܕܡܢܗ ܕܥܘܡܪܐ ܐܝܟ ܕܡܢ ܝܡܐ<EOS>ܡܨܝܕܬܐ ܕܐܬܩܿܕܡܼܬ ܐܬܐܡܼܪܬ ܪ̈ܒܘܬܐ ܚܛܦܐ ܠܥܠ݀ ܘܬܚܬܝܗܿ ܟܢܫ̈ܐ ܕܡܦܪܫܝܢ ܘܕܠܩܘܒܠܐ<EOS>ܐܢܘܢ ܒܐܣܟܡܗܘܢ ܘܛܒ̈ܐ ܘܒܼܝ̈ܫܐ ܒܬܪܥܝܬܗܘܢ ܥܠܝܗܘܢ ܕܝܢ ܕܗܠܝܢ ܕܐܝܟ ܕܡܢ ܝܡܐ ܒܕܡܘܬ<EOS>ܢܘ̈ܢܐ ܕܡܬܨܝܕܝܢ ܘܐܦ ܒܩܪܝܢܐ ܩܕܡܝܐ ܕܬܠܡܝܕ̈ܘܗܝ ܒܐܪܙܐ ܐܡܼܪ ܕܬܘ ܒܬܪܝ ܘܐܥܒܼܕܟܘܢ<EOS>ܨܝܕ̈ܐ ܕܒܢ̈ܝ ܐܢܫܐ ܘܠܐ ܗܟܝܠ ܛܥܬܗ ܘܐܦ ܠܐ ܗܕܐ ܫܘܬܦܘܬܐ ܕܗܿܢܘܢ ܐܢܫܐ ܒܝܼܫ̈ܐ ܕܥܡ<EOS>ܛܒ̈ܐ ܒܥܕܬܗ ܥܕܡܐ ܠܗܫܐ ܡܬܟܢܫܝܢ ܕܗܼܢܘܢ ܗܿܢܘܢ ܡܠܦ ܕܒܙܒܢܐ ܕܚܪܬܐ ܡܬܦܪܫܝܢ ܡܢ ܡܠܐܟ̈ܐ<EOS>ܕܥܠ ܗܕܐ ܦܩܝܼܕܝܢ ܘܡܣܡ ܒܪܫܐ ܕܙܕܩ ܐܝܟ ܪܥܝܢܗ݀ ܕܚܕ ܚܞܕ ܡܢܗܘܢ ܡܬܦܪܥ<EOS>ܕܐܝܟܢܐ ܡܛܥܝ̈ܢ ܘܡܫ̈ܓܝܢܐ<EOS> ܠܒܫܝܢ ܝܘܠܦܢܗ<EOS> ܘܒܐܣܟܡܐ ܡܕܢܝܢ ܠܗ ܢܦܫܗܘܢ<EOS>ܡܢ ܐܘܢܓܠܝܘܢ ܕܡܬܝ<EOS>ܠ<EOS> ܐܙܕܗܪܘ ܕܝܢ ܡܢ ܢܒܝ̈ܐ ܕܓ̈ܠܐ ܕܐܬܼܿܝܢ ܠܘܬܟܘܢ ܒܠܒܘܫܐ ܕܐܡܪ̈ܐ ܘܡܢ<EOS>ܠܓܘ ܕܐܒ̈ܐ ܚܛܘ̈ܦܐ ܡܢ ܦܐܪ̈ܝܗܘܢ ܬܫܬܘܕܥܘܢ ܐܢܘܢܿ ܠܐ ܓܝܪ ܠܩܛܝܢ ܡܢ ܟܘܒ̈ܐ ܥܢ̈ܒܐ<EOS> ܘܠܐ<EOS>ܬܐܢ̈ܐ ܡܢ ܕܪܕܪܐ<EOS> ܗܟܢܐ ܟܠ ܐܝܠܢܐ ܛܒܐ ܦܐܪ̈ܐ ܛܒ̈ܐ ܥܒܕ<EOS> ܘܐܝܠܢܐ ܒܝܼܫܐ<EOS>ܦܐܪ̈ܐ ܒܝܼܫ̈ܐ ܝܿܗܒ<EOS> ܡܢ ܗܿܢܘܢ ܕܠܐ ܐܗܠ ܕܣܒܪܐ ܕܐܚܪ̈ܢܐ ܕܒܙܒ̈ܢܐ ܕܒܬܪܟܢ ܒܒ̈ܢܬ ܩ̈ܠܐ<EOS>ܕܟܬܒ̈ܐ ܕܐܠܗܘܬܗ ܒܐܣܟܡܐ ܐܬܚܫܼܚܘ ܘܫܡܐ<EOS>ܟܪܣܛܝܢܘܬܐ ܠܒܫܘ݀ ܩܿܕܡ ܒܝܕܥܬܐ ܡܩܕܡܬܐ ܡܿܠܟ ܕܢܙܕܗܪ ܡܢܗܘܢ ܘܐܬܘ̈ܬܐ<EOS>ܘܣܗܕ̈ܘܬܐ ܕܒܝܫܼܬܐ ܗܿܝ ܕܟܣܝܐ ܒܗܘܢ ܘܛܠܐ ܠܣܓܝ̈ܐܐ ܡܚܘܐ ܟܕ ܐܡܿܪ ܕܡܢ ܦܐܪ̈ܝܗܘܢ<EOS>ܬܫܬܘܕܥܘܢ ܐܢܘܢܿ ܦܐܪ̈ܐ ܕܝܢ ܕܝܠܗܘܢ ܕܗܠܝܢ ܗܠܝܢ ܐܢܝܢ ܡ̈ܠܐ ܕܡܦܩܝܢ ܕܐܝܬܝܗܝܢ ܕܠܐ<EOS>ܐܗܠ<EOS> ܘܐܣܟܡܐ ܕܥܘܡܪܗܘܢ ܕܠܐ ܗܘܐ ܬܪܝܨܐ ܐܠܐ ܡܗܦܟܐ<EOS> ܘܗܠܝܢ ܕܝܢ ܟܕ ܡܬܡܠܠܢ ܗܘܝ ܒܗܿܘ<EOS>ܙܒܢܐ ܘܡܬܩܼܕܡܢ ܗܘܝ ܡܬܐܡܪܢ ܡܢ ܦܪܘܩܢ݀ ܘܐܦܠܐ ܚܕܐ ܣܗܕܘܬܐ ܒܚܙܬܐ ܠܗܿܢܘܢ ܕܒܗܿܘ ܙܒܢܐ<EOS>ܓܠܝܐܝܬ ܠܟܠ ܐܢܫ ܐܬܚܼܙܝ݀ ܡܪ̈ܩܝܘܢܐ ܕܝܢ ܘܒܝܬ ܘܠܢܛܝܢܘܣ ܘܕܒܬ ܒܣܝܠܕܣ ܘܗ݀ܢܘܢ ܐܚܪ̈ܢܐ<EOS>ܕܒܙܒܢܐ ܕܒܬܪܟܢ ܡܚܒܼ̈ܠܢܐ ܕܢܦ̈ܫܬܐ ܢܒܼܥܘ<EOS> ܒܪܕܝܨܢ ܘܗܿܘ ܕܐܬܡܠܝ ܘܒܙܒܢܢ ܫܢܝܐ ܒܪܥܝܢܗ<EOS>ܕܫܡܗ ܗܘܐ ܟܘܢܝܐ ܠܣܕܩܐ ܕܡܢܝ̈ܢܐ ܕܗܘܼܘ ܡܒ̈ܥܢܐ ܕܝܘܠܦ̈ܢܐ ܕܓ̈ܠܐ ܕܠܐ ܐܠܗ<EOS> ܘܠܐ<EOS>ܐܚܪܢܝܐܝܬ ܢܦܩܼܘ ܠܓܠܝܐ<EOS> ܐܠܐ ܟܕ ܠܒܝܫܝܢ ܡܢ ܠܒܪ ܡܫ̈ܟܐ ܕܐܡܪ̈ܐ ܕܦܪܘܩܢ݀ ܥܪ̈ܒܐ ܕܝܢ<EOS>ܓܠܝܐܝܬ<EOS> ܠܬܠܡܝܕ̈ܘܗܝ ܫܡܗ ܘܐܡܪ ܕܥܪ̈ܒܝ ܕܝܠܝ ܩܠܝ ܫܡܥܝܢ ܘܬܘܒ ܕܗܐ ܐܢܐ ܡܫܕܪܢܐ ܠܟܘܢ<EOS>ܐܝܟ ܥܪ̈ܒܐ ܒܝܢܝ ܕܐܒ̈ܐ ܚܛܘܦ̈ܐ ܗܿܢܘܢ ܡܛܥܝ̈ܢܐ ܟܡܐ ܪ̈ܒܘܬܐ ܚܼܛܦܘ ܡܢ ܥܢܗ ܕܦܪܘܩܢ<EOS>ܕܡܕܢܝܢ ܢܦܫܗܘܢ ܒܐܣܟܡܐ ܕܠܡܫܝܚܐ ܘܠܝܘܠܦܢܗ ܕܡܫܝܚܐ ܢܩܝܦܝܢ<EOS> ܘܒܢ̈ܬܐ ܩ̈ܠܐ ܕܝ̈ܘܠܦܢܐ<EOS>ܕܐܠܗܘܬܗ ܡܚܘܝܢ ܢܦܫܗܘܢ ܕܐܡܪܝܢ ܗܿܝ ܕܝܢ ܡܐܪܬܐ ܡܪܬܐ ܕܟܡܝܢܐ ܒܗܘܢ ܕܠܐ ܐܠܗ ܟܣܝܐܝܬ<EOS>ܠܗܿܢܘܢ ܕܡܬܨܝܕܝܢ ܡܢܗܘܢ ܡܩܦܝܢ݀ܗܿܢܝܢ ܗܟܝܠ ܕܕܗܫܐ ܐܬܒܼܪܘ ܗܘܘ<EOS> ܡܛܠ ܡܬܕܢܝܢܘܬܗܘܢ<EOS>ܕܥܪ̈ܒܐ ܐܢܘܢܿ ܒܬܪ ܙܒܢܐ ܐܬܓܠܼܝܘ ܕܕ̈ܐܒܐ ܐܢܘܢ ܚ̈ܛܘܦܐ݀ ܕܡܛܠ ܗܕܐ ܦܪܘܩܢ ܕܢܩܕܡ ܢܙܕܗܪ<EOS>ܡܢܗܘܢ ܡܠܦ ܠܢ ܟܕ ܡܪܬܐ ܘܐܡܿܪ ܕܡܢ ܦܐܪ̈ܝܗܘܢ ܬܫܬܘܕܥܘܢ ܐܢܘܢ ܕܐܝܟܐܢ<EOS>ܢܣܬܒܪ ܐܦ ܗܼܘ<EOS> ܐܦ ܬܠܡܝܕ̈ܘܗܝ ܕܒܦܘܪ̈ܣܐ ܕܚܪ̈ܫܐ<EOS> ܘܒܫܘܬܦܘܬܐ ܕܕ̈ܝܘܐ ܠܒܼܟܘ ܠܒܢ̈ܝ<EOS>ܐܢܫ̈ܐ <EOS> <EOS>ܠܐ<EOS> ܠܝܬ ܬܠܡܕܝܐ ܕܪܒ ܡܢ ܪܒܗ<EOS> ܘܐܦ ܠܐ ܥܒܕܐ ܡܢ ܡܪܗ<EOS> ܟܕܘ ܠܗ ܠܬܠܡܝܕܐ<EOS>ܕܢܗܿܘܐ ܐܝܟ ܪܒܗ<EOS> ܘܠܥܒܼܕܐ ܐܝܟ ܡܪܗ<EOS> ܘܐܢ ܠܡܪܗ ܕܒܝܬܐ ܩܼܪܘ ܒܥܠܙܒܘܒ݀ ܟܐܡ ܝܬܝܪܐܝܬ<EOS>ܠܒܢ̈ܝ ܒܝܬܗ݀ ܠܐ ܗܟܝܠ ܬܕܚܠܘܢ ܡܢܗܘܢ݀ ܠܝܬ ܓܝܪ ܡܕܡ ܕܡܟܣܝ ܕܠܐ ܢܬܓܠܐ<EOS> ܘܠܐ ܘܕܡܛܫܝ<EOS>ܕܠܐ ܢܬܝܕܥ<EOS> ܕܕܝܘܐ ܗܘ ܒܼܝܫܐ ܒܥܠܙܒܘܒ ܘܪܫܐ ܕܕ̈ܝܘܐ ܐܝܬܘܗܣ ܣܒܼܪܘ ܝܗܘܕ̈ܝܐ ܘܡܓܕܦܝܢ<EOS>ܗܘܘ ܥܠ ܦܪܘܩܢ<EOS> ܕܒܚܝܠܐ ܕܠܗ ܕܗܢܐ ܠܫܪܟܐ ܕܕܝ̈ܘܐ ܡܢ ܒ̈ܢܝ ܐܢܫܐ ܛܪܕ<EOS> ܗܿܘ ܕܝܢ ܠܗܿܢܘܢ<EOS>ܕܗܠܝܢ ܣܒܼܪܘ݀ ܦܘܢܝ ܦܬܓܡܐ ܕܙܕܩ ܐܡܿܪ ܗܘ ܕܐܦ ܒܡ̈ܠܘܗܝ ܟܬܝܒ݀ ܘܠܬܠܡܝܕ̈ܘܗܝ ܕܝܢ ܩܿܕܡ<EOS>ܐܡܼܪ ܕܐܦ ܗܿܢܘܢ ܢܣܬܒܪܘܢ ܕܒܫܘܬܦܘܬܐ ܕܕ̈ܝܘܐ ܘܕܚܪ̈ܫܐ ܙܟܼܘ ܠܒܢ̈ܝ ܐܢܫܐ ܕܗܼܝ ܗܕܐ ܟܕ<EOS>ܡܢ ܣܓܝ̈ܐܐ ܐܬܡܠܠܼܬ ܡܠܬܗ ܡܩܕܡܬܐ ܕܦܪܘܩܢ ܚܿܬܡܼܬ ܘܫܪܪܬ ܡܿܣܗܕ ܕܝܢ ܕܡܫܬܪܐ ܗܘ ܗܢܐ<EOS>ܡܣܡ ܒܪܥܝܢܐ ܕܥܠܝܗܘܢ ܡܢܗ ܕܥܘܡܪܗܘܢ ܘܐܣܟܡܗܘܢ ܘܡܢܗ ܕܝܘܠܦܢܗܘܢ ܕܟܝܐ<EOS> ܘܕܣܓܕܬܐ ܕܐܠܗܐ<EOS>ܕܡܛܠ ܗܕܐ ܐܡܼܪ ܠܐ ܬܕܚܠܘܢ ܡܢܗܘܢܿ ܠܝܬ ܓܝܪ ܡܕܡ ܕܡܟܣܝ ܕܠܐ ܢܬܓܠܐ<EOS> ܘܠܐ ܕܡܛܫܝ ܕܠܐ<EOS>ܢܬܝܕܥ<EOS> ܗܼܘ ܗܟܝܠ ܙܒܢܐ ܢܓܝܪܐ ܐܟܼܣ ܗܠܝܢ ܕܡܢ ܩܕܝܡ ܠܣܓܝ̈ܐܐ ܛܥܝܢ ܗܘ<EOS> ܘܡܛܠ ܗܕܐ<EOS>ܡܣܬܒܪܢ ܗܘܝ ܐܝܟܢܐ ܕܢܬܓܠܝܢ<EOS> ܘܠܓܠܝܐ ܢܐܬܝܢ ܗܿܢܝܢ ܕܝܘܠܦܢܐ ܕܣܓܕܬܐ ܕܐܠܗܐ ܘܬܓܡ̈ܘܗܝ<EOS>ܘܦܘܩܕ̈ܢܘܗܝ ܠܟܠ ܐܢܫ ܡܟܝܠ ܐܬܝܕܥ݀ ܘܕܥܟ ܗܿܘ ܣܒܪܐ ܕܢܡ ܩܕܝܡ ܠܘܬ ܣܓܝ̈ܐܐ ܡܣܬܒܼܪ ܗܘܐ<EOS>ܥܠܝܗܘܢܿ<EOS>ܥܠ ܗܿܢܘܢ ܕܥܬܝܕܝܢ ܕܢܗܿܘܘܢ ܒܥܕܬܗ ܒܩܕܝܫܘܬܐ ܫܠܡܬܐ<EOS> ܘܒܥܘܡܪܐ ܕܠܐ<EOS>ܢܣܝ݀ ܫܘܬܦܘܬܐ<EOS> ܡܢ ܐܘܢܓܠܝܘܢ ܕܡܬܝ<EOS>ܠܒ<EOS> ܟܕ ܦܿܪܫ ܠܗܘܢ ܗܿܝ ܕܠܐ ܙܕܩ ܕܢܫܒܘܩ ܐܢܬܬܗ<EOS> ܕܠܐ ܡܠܬܐ ܕܓܘܪܐ<EOS>ܘܐܡܼܪܘ ܠܗ ܬܠܡܝܕ̈ܘܗܝ<EOS> ܕܐܢ ܗܟܢܐ ܗܝ ܥܠܬܐ ܕܓܒܪܐ ܥܡ ܐܢܬܬܐ<EOS> ܠܐ ܥܕܪ ܕܢܣܒ ܢܫ̈ܐ<EOS> ܥܠ<EOS>ܗܠܝܢ ܟܬܝܒ ܕܐܡܼܪ<EOS> ܕܠܐ ܟܠ ܐܢܫ ܣܦܩ ܠܗܕܐ ܡܠܬܐ ܐܠܐ ܐܝܠܝܢ ܕܝܗܝܒ ܠܗܘܢܿ ܐܝܬ ܡܗܝ̈ܡܢܐ<EOS>ܕܡܢ ܟܪܣܐ ܕܐܡܗܘܢ ܗܼܘܘ ܗܟܢܐ<EOS> ܘܐܝܬ ܡܗܝ̈ܡܢܐ ܕܡܢ ܒܢ̈ܝ ܐܢܫܐ ܗܘܼܘ ܡܗܝ̈ܡܢܐ ܘܐܝܬ ܡܗܝ̈ܡܢܐ ܕܗܼܢܘܢ ܥܒܼܕܘ ܢܦܫܗܘܢ ܡܗܝ̈ܡܢܐ ܡܛܠ ܡܿܠܟܘܬܐ ܕܫܡܝܐ<EOS> ܡܢ<EOS>ܕܡܫܟܚ ܕܢܣܝܒܪ ܢܣܝܒܪ ܕܠܐ ܐܢܫ ܡܡܬܘܡ ܒܓܠܝܢܐ ܕܒܝܬ ܒܢ̈ܝ ܐܢܫܐ ܝܬܝܪܐܝܬ ܕܝܢ ܒܥܡܐ<EOS>ܕܝܗܘܕ̈ܝܐ ܐܝܬ ܗܕܐ ܒܪܬ ܩܠܐ ܐܡܼܪ<EOS> ܐܦܠܐ ܐܝܟ ܗܢܐ ܡܕܡ ܥܒܲܕ ܓܠܝܐ ܗܝ ܡܢܗܿ ܕܡܟܬܒܢܘܬܐ<EOS>ܕܟܬܒ̈ܐ<EOS> ܘܕܒܟܠܗܿ ܕܝܢ ܒܪܝܬܐ ܘܕܒܟܠܗܘܢ ܥܡ̈ܡܐ ܒܡܕ̈ܝܢܬܐ ܘܒܩܘܪ̈ܝܐ ܪ̈ܒܘܬܐ ܠܐ ܗܘܐ<EOS>ܕܓܒܪ̈ܐ ܐܠܐ ܐܦ ܕܢܫ̈ܐ ܩܕܝܫܘܬܐ ܫܠܡܬܐ ܘܒܬܘܠܘܬܐ ܢܛܪܘ ܡܛܠ ܣܒܪܐ ܘܣܘܟܝܐ ܕܡܿܠܟܘܬܐ<EOS>ܕܫܡܝܐ ܕܠܗܿ ܡܟܐ ܒܥܓܠ ܕܢܬܥܬܕܘܢ ܝܠܦܘ ܒܗ ܒܢܣܝܢܐ ܚܙܝܢ ܒܪܡ ܕܝܢ ܫܘܠܡܗ ܕܩܪܝܢܐ ܕܝܕܥܬܐ<EOS>ܡܩܕܡܬܐ ܠܐ ܗܘܐ ܫܚܝܡܐܝܬ ܗܘܐ݀ ܣܓܝ̈ܐܐ ܓܝܪ ܓܒܪ̈ܐ ܕܠܝܢ ܝܕܝܥܝܢ ܚܙܼܝܢ ܕܒܦܪ̈ܙܠܐ<EOS>ܐܬܚܫܼܚܘ<EOS> ܘܦܓܪ̈ܝܗܘܢ ܥܒܼܕܘ ܡܗܝ̈ܡܢܐ ܠܐ ܡܛܠ ܐܚܪܬܐ ܥܠܬܐ ܐܠܐ ܡܛܠܬܗ ܕܝܠܗ ܕܣܒܪܐ<EOS>ܕܡܿܠܟܘܬܐ ܕܫܡܝܐ<EOS> ܕܠܐ ܐܓܪܘ ܘܐܬܚܝܠܘ ܒܝܘܠܦܢܐ ܕܦܪܘܩܢ<EOS> ܐܠܐ ܦܫܝܛܐܝܬ ܘܚܪܝܦܐܝܬ ܩܪܒܼܘ<EOS>ܠܗܿ ܠܣܒܘܬܐ ܕܐܦ ܥܠܝܗܘܢ ܕܗܠܝܢ ܝܕܥܬܐ ܡܩܕܡܬܐ ܕܦܪܘܩܢ<EOS> ܒܫܪܪܐ ܡܠܬܗ ܕܐܠܗܐ ܚܿܬܡܼܬ<EOS>ܥܠ ܦܘܪܫܢܐ ܕܗܿܢܘܢ ܕܥܬܝܕܝܢ݀ ܕܠܐ ܫܘܝܐܝܬ ܢܩܒܠܘܢ ܙܪܥܐ ܕܝܘܠܦܢܗ<EOS> ܡܢ<EOS>ܐܘܢܓܠܝܘܢ ܕܡܬܝ<EOS>ܠܓ<EOS> ܟܕ ܟܢܫܐ ܣܓܝܐܐ ܕܐܢܫܐ ܐܬܼܐ ܗܘܐ ܨܝܕܘܗܝ ܒܝܕ ܡܬܠܐ ܕܐܝܟܢܐ ܗܿܘܝܢ<EOS>ܗܿܢܘܢ ܕܡܩܒܠܝܢ ܙܪܥܐ ܕܝܘܠܦܢܗ݀ ܗܟܢܐ ܟܕ ܐܡܿܪ ܐܬܢܒܼܝ<EOS> ܗܐ ܢܦܼܩ ܙܪܘܥܐ ܠܡܙܪܥ ܘܟܕ<EOS>ܙܪܥܼ ܐܝܬ ܕܢܦܠܼ ܥܠ ܝܕ ܐܘܪܚܐ ܘܐܬܬܼ ܦܪܚܬܐ ܕܫܡܝܐ ܘܐܟܠܼܬܗ݀ ܘܐܝܬ ܕܢܦܠ ܥܠ ܫܘܥܐ ܐܝܟܐ<EOS>ܕܠܝܬ ܗܘܐ ܥܦܪܐܣܓܝ<EOS> ܘܒܪܥܫܬܗ ܢܦܼܩ݀ ܘ<EOS>ܡܛܠ ܕܠܝܬ ܥܘܡܩܐ ܕܐܪܥܐ ܬܚܝܬ ܥܩܪܗ ܝܒܼܫ݀ ܘܐܝܬ<EOS>ܕܢܦܠ ܒܝܬ ܟܘ̈ܒܐ<EOS> ܘܣܠܩܼܘ ܟܘ̈ܒܐ ܘܚܢܩܘܗܝ݀ ܘܐܝܬ ܕܢܦܼܠ ܒܐܪܥܐ ܛܒܬܐ ܘܝܿܗܒܬ ܦܐܪ̈ܐ ܐܝܬ<EOS>ܕܒܡܐܐ ܘܐܝܬ ܕܒܡܬܝܢ ܘܐܝܬ ܕܒ̈ܬܠܬܝܢ ܘܒܬܪܗܝܢ ܩܿܥܐ ܘܐܡܿܪ ܕܡܢ ܕܐܝܬ ܠܗ ܐܕ̈ܢܐ ܕܢܫܡܥ<EOS>ܢܫܡܥ<EOS> ܘܒܬܪܟܢ ܐܫܬܐܠ ܡܢ ܬܠܡܝܕ̈ܘܗܝ<EOS> ܕܡܢܐ ܗܘ ܦܘܫܩܗ ܕܡܬܠܐ<EOS> ܘܐܠܦ ܘܐܡܼܪ ܕܐܢܬܘܢ ܗܟܝܠ<EOS>ܫܡܼܥܘ ܡܬܠܐ ܕܙܪܥܐ݀ ܟܠ ܕܫܿܡܥ ܡܠܬܐ ܕܡܿܠܟܘܬܐ ܘܠܐ ܡܬܒܝܢ ܒܗܿ<EOS> ܐܬ݀ܐ ܒܝܼܫܐ ܘܚܛܦ ܠܗܿܘ<EOS>ܙܪܥܐ ܡܢ ܠܒܗ<EOS> ܗܿܢܘ ܗܿܘ ܕܥܠ ܝܕ ܐܘܪܚܐ ܡܙܕܪܥ݀ ܘܗܿܘ ܕܥܠ ܫܘܥܐ<EOS>ܐܙܕܪܥܼ<EOS> ܗܼܘ ܗܿܘ ܕܫܡܥ ܡܠܬܐ ܘܒܣܘܪܗܒܐ ܡܩܒܠ ܠܗܿ<EOS> ܘܠܐ ܡܫܬܪܪ ܒܗܿ<EOS> ܘܒܐܘܠܨܢܐ ܩܠܝܠ<EOS>ܡܬܟܫܠ݀ ܘܗܿܘ ܕܢܦܠ ܒܝܬ ܟܘܒ̈ܐ ܗܼܘ ܗܿܘ ܕܫܡܥ ܡܠܬܐ ܘܨܦܬܐ ܕܥܠܡܐ ܘܛܘܥܝܝ ܕܥܘܬܪܐ ܚܢܩܐ<EOS>ܠܗܿ ܠܡܠܬܐ ܘܕܠܐ ܦܐܪ̈ܝܢ ܗܿܘܐ<EOS> ܗܿܘ ܕܝܢ ܕܐܙܕܪܥܼ ܒܐܪܥܐ ܛܒܬܐ<EOS> ܗܿܘ ܗܘ ܕܫܡܥ ܡܠܬܐ<EOS>ܘܡܬܒܝܢ ܒܗܿ<EOS> ܘܥܿܒܕ ܦܐܪ̈ܐ ܐܝܬ ܕܒܡܐܐ ܘܐܝܬ ܕܒܫܬܝܢ ܘܐܝܬ ܕܒܬܠܬܝܢ<EOS> ܘܡܢ ܐܝܟܐ ܐܝܬ ܗܘܐ<EOS>ܠܟܝܢܐ ܐܢܫܝܐ ܕܠܐ ܒܠܚܘܕ ܒܝܕܥܬܐ ܡܩܕܡܬܐ ܡܕܡ ܕܥܬܝܕ ܢܩܕܡ ܢܐܡܪ ܐܠܐ ܕܐܦ ܐܣܟ̈ܡܐ<EOS>ܕܓܢ̈ܣܐ ܕܢܦܫ̈ܬܐ ܢܦܪܫ<EOS> ܐܠܘ ܠܐ ܕܒܫܪܪܐ ܡܠܬܐ ܕܐܠܗܐ<EOS> ܐܝܬܘܗܝ ܗܘܐ ܗܿܘ ܕܗܝܕܝܢ ܐܬܢܒܼܝ<EOS>ܐܟܚܕܐ ܘܐܠܼܦ݀ ܕܥܠܘܗܝ ܐܡܝܪ<EOS> ܚܝܐ ܗܝ ܓܝܪ ܡܠܬܐ ܕܐܠܗܐ<EOS> ܘܚܪܝܦܐ ܘܦܣܩܐ ܛܒ ܡܢ ܣܝܦܐ<EOS>ܕܬܪ̈ܝܢ ܦܘܡܘ̈ܗܝ݀ ܘܥܒܪܐ ܥܕܡܐ ܠܡܢ̈ܘܬܐ ܕܢܦܫܐ ܘܕܦܓܪܐ<EOS> ܘܫܪ̈ܝܬܐ ܘܡܘܚܐ<EOS> ܘܕܝܿܢܐ<EOS>ܡܚܫ̈ܒܬܐ ܘܬܪ̈ܥܝܬܐ<EOS> ܕܠܒܐ ܘܠܝܬ ܒܪ̈ܝܬܐ ܕܛܫܝܐ ܡܢܗ<EOS> ܕܡܛܠ ܗܕܐ ܦܘܪ̈ܫܢܐ ܕܢܦܫ̈ܬܐ<EOS>ܕܥܬܝܕܝܢ ܕܒܙܒ̈ܢܐ ܕܒܬܪܟܢ ܢܩܒܠܘܢ ܝܘܠܦܢܗ<EOS> ܫܦܝܪ ܓܠܐ ܘܕ̈ܬܠܬܐ ܛܟ̈ܣܐ ܗܿܘܝܢ ܗܿܢܘܢ ܕܠܐ<EOS>ܕܟܝܐܝܬ ܙܪܥ ܕܝܘܠܦܢܗ ܡܩܒܠܝܢ ܩܿܕܡ ܐܡܼܪ ܘ̈ܬܠܬܐ ܐܟܘܬܗܘܢ ܣܕܪ̈ܐ ܕܛܒ̈ܐ ܗܿܘܢ ܕܒܕܡܘܬ<EOS>ܐܪܥܐ ܛܒܬܐ ܕܛܥܢܝܢ ܣܓܝ ܘܣܘܓܐܐ ܡܝܬܪܝܢ ܠܗܿ ܠܡܠܬܐ ܘܕܗܿܢܘܢ ܗܟܝܠ ܕܡܚܒܠܝܢ ܙܪܥܐ ܕܢܦܼܠ<EOS>ܒܢܦܫ̈ܬܗܘܢ ܐܡܼܪ ܕܐܝ̈ܬܝܗܘܢ ܥ̈ܠܠܬܐ ܬܠܬ<EOS> ܐܘ ܓܝܪ ܡܢ ܡܚܫ̈ܒܬܐ ܕܥܘܡܪܐ ܘܒܛܝܠܘܬܐ<EOS>ܕܗܿܢܝܢ ܕܠܐ ܐܠܨܢܿ ܘܡܢ ܥܘܬܪܐ ܘܡܢ ܦܘܢ̈ܩܐ ܡܛܒܥܝܢ ܠܗ ܠܙܪܥܐ ܕܒܗܘܢܿ ܘܕܡܝܢ ܠܗܿܢܘܢ<EOS>ܕܒܟܘ̈ܒܐ ܐܬܚܢܼܩܘ<EOS> ܐܘ ܗܿܢܘܢ ܕܠܐ ܩܒܠܘܗܝ ܒܥܘܡܩܐ ܕܬܪܥܝܬܗܘܢ<EOS> ܘܒܥܓܠ ܕܥܟܝܢ ܡܐ ܕܐܕܪܟ<EOS>ܐܢܘܢ ܐܘܠܨܢܐ ܐܘ ܗܿܝ ܥܠܬܐ ܕܬܠܬ݀ ܕܗܘ̈ܝܢ ܥܠܬܐ ܠܐܒܕܢܐ<EOS> ܕܙܪܥܐ ܕܒܗܘܢ ܕܡܫܠܡܝܢ<EOS>ܡܫܡܥܬܗܘܢ ܟܕ ܫ݀ܪܝܢ ܠܗܿܢܘܢ ܕܨ݀ܒܝܢ ܕܢܛܥܘܢ ܘܢܚܛܦܘܢ ܙܪܥܐ ܕܢܦܼܠ ܒܢܦܫܗܘܢ݀ ܘܗܼܢܘܢ<EOS>ܗܿܢܘܢ ܠܐ ܐܚܪܢܝܐܝܬ ܡܬܓܠܙܼܝܢ ܡܢ ܛܥܝܘܬܐ ܕܦܐܪ̈ܐ ܕܒܐܠܗܐ݀ ܐܠܐ ܐܝܟ ܚܕ ܡܢ ܗܿܢܘܢ<EOS>ܐܣܟ̈ܡܐ ܕܐܬܐܡܼܪܘ ܗܿܢܘܢ ܕܝܢ ܕܐܝܬܝܗܘܢ ܕܠܩܘܒܠܐ ܕܗܠܝܢ ܕܒܢܦܫܐ ܕܟܝܬܐ ܘܒܪܥܝܢܐ ܚܒܝܒܐ<EOS>ܙܪܥ ܕܦܘܪܩܢܐ ܩܒܼܠܘ ܬܘܒ ܐܝܟ ܚܝܠܗܿ ܕܝܠܗ ܕܢܦܫܗܘܢ ܡܘܪܒܝܢ ܣܓܝ ܦܐܪ̈ܝܗܘܢ ܘܐܦ ܦܘܪ̈ܫܢܐ<EOS>ܕܝܠܗܢ ܕܗܠܝܢ ܡܕܡܐ ܠܐܪ̈ܥܬܐ ܛܒ̈ܬܐ ܘܫܦܝܪ̈ܬܐ ܠܗܿܢܝܢ ܕܥܒܕܢ ܚܕ ܒ̈ܬܠܬܝܢ ܘܗܿܢܝܢ ܕܚܕ ܒܫܬܝܢ<EOS> ܘܗܿܢܝܢ ܕܚܕ ܒܡܐܐ݀ ܕܐܝܟ ܗܿܢܝܢ ܓܝܪ ܚܝ̈ܠܐ ܒܙܒܢ ܡܫܬܟܚܝܢ<EOS>ܒܢܦ̈ܫܬܐ ܕܒܢ̈ܝ ܐܢܫܐ ܗܿܢܝܢ ܗܟܝܠ ܥܠ ܗܿܢܝܢ ܐܬܢܒܼܝ<EOS> ܥܠ ܣܓܝܐܘܬܐ ܕܝܢ ܕܗܿܢܘܢ<EOS>ܕܥܬܼܝܕܝܢ ܕܒܝܘܠܦܢܐ ܕܡ̈ܠܘܗܝ ܢܛܥܢܘܢ ܦܐܪ̈ܐ ܒܙܒܢܐ ܐܚܪܢܐ ܗܟܢܐ ܩܿܥܐ ܘܐܡܿܪ ܕܚܨܕܐ ܣܓܝ<EOS>ܘܦ̈ܥܠܐ ܙܥܘܪܝܢ<EOS> ܒܼܥܘ ܗܟܝܠ ܡܢ ܡܪܗ ܕܚܨܕܐ ܕܢܿܦܩ ܦܥ̈ܠܐ ܠܚܨܕܗ<EOS> ܘܬܘܒ ܥܠܝܗܘܢ ܕܗܠܝܢ<EOS>ܒܐܚܪܢܐ ܙܒܢܐ ܐܡܼܪ<EOS> ܠܐ ܐܢܬܘܢ<EOS> ܐܡܪܝܢ ܐܢܬܘܢ݀ ܕܥܕܟܝܠ ܐܪ̈ܒܥܐ ܝܪ̈ܚܝܢ ܐܝܬ ܘܐܬ݀ܐ<EOS>ܚܨܕܐ݀ ܐܪܝܡܘ ܥܝܢ̈ܝܟܘܢ ܘܚܼܙܘ ܚܩ̈ܠܬܐ ܕܚܘܪ ܡܟܝܠ ܠܚܨܕܐ<EOS> ܘܡܢܘ ܕܠܐ ܢܬܕܡܪ ܕܐܦ<EOS>ܚܣܝܪܘܬܐ ܕܗܿܢܘܢ ܕܕܟܝܐܝܬ ܗܿܘܝܢ ܪ̈ܫܢܐ ܕܡܠܬܗ ܚܿܘܝܼ<EOS> ܘܐܡܼܪ ܕܦܥ̈ܠܐ ܙܥܘܪ̈ܝܢ<EOS>ܘܕܨܠܘܬܐ ܡܬܒܥܝܐ ܠܫܟܚܬܐ ܕܗܿܢܝܢ ܕܡܛܠ ܗܕܐ ܐܡܿܪ ܕܒܥܼܘ ܡܢ ܡܪܗ ܕܚܨܕܐ ܕܢܿܦܩ ܦܥ̈ܠܐ<EOS>ܠܚܨܕܗ݀ ܡܐ ܕܐܡܿܪ ܕܝܢ ܕܢܦܼܩ ܙܪܘܥܐ ܠܡܙܪܥ݀ ܕܐܚܪܢܐ ܗܘ ܙܪܘܥܐ<EOS> ܒܗܠܝܢ ܚܿܘܝ݀ ܘܐܚܪܢܐ<EOS>ܗܘ ܙܪܥܐ ܘܡܢ ܐܝܟܐ ܟܝ ܘܠܐܝܟܐ ܢܦܿܩ ܐܡܼܪ݀ ܘܒܝܕ ܡܬܠܐ ܕܢܩܝܦ ܠܗܢܐ ܐܠܦ ܕܒܗܢܐ ܐܣܟܡܐ<EOS>ܐܝܬܘܗܝ<EOS>ܥܠ ܝܘܠܦܢܐ ܕܣܒܪ̈ܐ ܐܚܪܢܐ ܕܥܬܝܕܝܢ ܕܢܙܕܪܥܘܢ ܥܡ ܡܠܬܗ݀ ܒܢܦܫܬܐ ܕܒܢ̈ܝ<EOS>ܐܢܫܐ<EOS> ܘܡܢ ܐܘܢܓܠܝܘܢ ܕܡܬܝ<EOS>ܠܕ<EOS> ܐܚܪܢܐ ܡܬܠܐ ܐܘܣܦ ܘܐܡܼܪ ܕܕܡܝܐ ܡܿܠܟܘܬܐ ܕܫܡܝܐ ܠܓܒܪܐ ܕܙܪܥܼ ܙܪܥܐ<EOS>ܛܒܿܐ ܒܩܪܝܬܗ<EOS> ܘܟܕ ܕܝܢ ܕܡܼܟܘ ܐܢܫܐ<EOS> ܐܬܼܐ ܒܥܠܕܒܒܐ ܘܙܪܥܼ ܙܝܙ̈ܢܐ ܒܝܢܬ ܚ̈ܛܐ ܘܐܙܠܼ<EOS>ܟܕ ܕܝܢ ܢܦܼܩ ܚ̈ܛܐ ܘܥܒܼܕ ܦܐܪ̈ܐ ܟܢ ܐܬܚܙܼܝܘ ܙܝܙ̈ܢܐ ܘܩܪܒܘ ܥܒܼܕ̈ܘܗܝ ܐܡܪܝܢ ܠܗ ܡܪܢ<EOS>ܠܐ ܙܪܥܐ ܛܒܐ ܙܪܥܬܼ ܒܩܪܝܬܟ݀ ܡܢ ܐܝܡܟܐ ܒܗ ܙܝܙ̈ܢܐ<EOS> ܗܼܘ ܕܝܢ ܐܡܼܪ ܠܗܘܢܿ ܓܒܪܐ<EOS>ܒܥܠܕܒܒܐ ܥܒܼܕ ܗܕܐ<EOS> ܐܡܪܝܢ ܠܗ ܨ݀ܒܐ ܐܢܬ ܗܟܝܠ ܕܢܐܙܠ ܢܠܩܘܛ ܐܢܘܢܿ ܗܼܘ ܕܝܢ ܐܡܼܪ ܠܗܘܢ<EOS>ܠܐ<EOS> ܕܠܡܐ ܟܕ ܠܩܛܝܢ ܐܢܬܘܢ ܙܝܙ̈ܢܐ<EOS> ܬܥܩܪܘܢ ܥܡܗܘܢ ܐܦ ܚ̈ܛܐ<EOS> ܐܪܦܼܘ ܪܒܼܝܢ ܬܪܝܗܘܢ<EOS>ܥܕܡܐ ܠܚܨܕܐ<EOS> ܘܒܙܒܢܐ ܕܚܨܕܐ ܐܡܿܪ ܐܢܐ ܠܚܨܘܕ̈ܐ ܠܩܼܘܛܘ ܠܘܩܕܡ ܙܝܙ̈ܢܐ<EOS> ܘܐܣܘܼܪܘ ܐܢܘܢ<EOS>ܡܐܣܪ̈ܝܬܐ ܠܝܩܕܢܐ<EOS> ܘܚ̈ܛܐ ܟܿܢܫܘ ܠܐܘܨܪ̈ܐ<EOS> ܡܦܫܩ ܠܗ ܕܝܢ ܐܦ ܠܗܢܐ ܡܬܠܐ ܠܬܠܡܝܕ̈ܘܗ<EOS>ܒܒܝܬܐ ܟܕ ܩܼܪܒܘ ܠܘܬܗ<EOS> ܘܐܡܪܝܢ ܠܗ ܦܫܩ ܠܢ ܡܠܬܐ ܕܙܝܙ̈ܢܐ ܕܩܪܝܬܐ<EOS> ܘܗܼܘ ܕܝܢ ܦܢܝ ܠܗܘܢ<EOS>ܦܬܓܡܐ ܘܐܡܼܪ݀ ܙܪܘܥ ܕܙܪܥܐ ܛܒܐ ܐܝܬܘܗܝ ܒܪܗ ܕܐܢܫܐ<EOS> ܘܩܪܝܬܐ ܐܝܬܘܗܠ ܥܠܡܐ<EOS> ܘܙܪܥܐ ܛܒܐ ܗܠܝܢ ܐܢܘܢ ܒܢ̈ܝܗܿ ܕܡܿܠܟܘܬܐ ܘܙܝܙ̈ܢܐ ܗܿܢܘܢ ܐܢܘܢ ܒܢܘ̈ܗܝ<EOS>ܕܒܝܼܫܐ<EOS> ܘܒܥܠܕܒܒܐ ܕܙܪܥ ܐܢܘܢ ܐܝܬܘܗܝ ܐܟܠ ܩܪܨܐ ܘܚܨܕܐ ܐܝܬܘܗܝ ܫܘܠܡܗ ܕܥܠܡܐ ܘܚܨܘ̈ܕܐ<EOS>ܡ̈ܠܐܟܐ ܐܢܘܢ ܐܝܟܢܐ ܗܟܝܠ ܕܡܬܠܩܛܝܢ ܙܝ̈ܢܐ ܘܢܿܦܠܼܝܢ ܒܢܘܪܐ<EOS> ܗܟܢܐ ܢܗܘܐ ܒܫܘܠܡܗ ܕܥܠܡܐ<EOS>ܗܢܐ ܢܫܕܪ ܒܪܗ ܕܐܢܫܐ ܡܠܐܟ̈ܘܗܝ ܘܢܓܒܘܢ ܡܢ ܡܠܟܘܬܗ ܟܠܗܘܢ ܟܫ̈ܠܐ ܘܗܿܢܘܢ ܕܥܒܕܝܢ ܥܘܠܐ<EOS>ܘܢܪܡܘܢ ܐܢܘܢ ܒܓܗܢܐ ܕܢܘܪܐ<EOS> ܬܡܢ ܢܗܘܐ ܒܟܝܐ ܘܚܘܪܩ ܫܢ̈ܐ<EOS> ܘܗܝܕܝܢ ܙܕ̈ܝܩܐ ܢܢܗܪܘܢ<EOS>ܒܡܿܠܟܘܬܗ ܕܐܒܘܗܘܢܿ ܡܿܢ ܕܐܝܬ ܠܗ ܐܕ̈ܢܐ ܕܢܫܡܥ ܢܫܡܥ݀ ܗܿܢܝܢ ܗܟܝܠ ܗܼܘ ܦܪܘܩܢ ܕܡܢܘ<EOS>ܕܝܢ ܙܪܘܥܐ ܕܢܦܩܼ ܕܢܙܪܘܥ݀ ܘܡܢܐ ܗܘ ܙܪܥܐ ܕܐܪܡܼܝ ܗܿܘ ܦܘܫܩܗ ܕܡܠܬܐ ܕܡܬܠܐ ܚܘܝܼ<EOS>ܕܒܝܗ ܐܡܝܪܐ ܕܙܪܘܥܗ ܕܙܪܥܐ ܛܒܿܐ ܐܝܬܘܗܝ ܒܪܗ ܕܐܢܫܐ ܘܩܪܝܬܐ ܐܝܬܘܗ ܝܥܠܡܐ ܒܪܗ ܕܝܢ<EOS>ܕܐܢܫܐ ܡܥܕ ܕܢܩܪܐ ܗܼܘ ܢܦܫܗ<EOS> ܡܛܠ ܡܥܒܪܬܗ ܕܒܝܬ ܒܢ̈ܝ ܐܢܫܐ<EOS> ܐܗܢܐ ܗܟܝܠ ܢܦܼܩ ܡܢ ܠܓܘ<EOS>ܘܐܬܼܐ ܠܒܪ ܠܓܘ ܕܝܢ ܐܝܬܘܗܝ ܗܘܐ ܐܝܟܐ ܐܠܐ ܠܥܠ ܡܢ ܥܠܡܐ<EOS> ܕܬܡܢ ܐܝܬܘܗܝ ܗܘܐ<EOS> ܘܒܫܘܠܡܗ<EOS>ܕܥܠܡܐ ܢܦܼܩ ܘܢܚܬ ܠܘܬܢ ܕܝܠܢ ܕܠܒܪ ܡܢ ܡܿܠܟܘܬܗ ܕܫܡܝܐ<EOS> ܘܐܝܬܝ ܥܡܗ ܙܪܥܐ ܫܡܝܢܐ ܗܿܘ<EOS>ܕܒܢܦܫ̈ܬܐ ܕܒܢ̈ܝ ܐܢܫܐ ܐܝܟ ܕܒܐܪ̈ܥܬܐ ܡܦܪ̈ܫܬܐ ܙܪܥܼ݀ ܡܠܦܐ ܕܝܢ ܗܕܐ ܡܠܬܐ ܕܣܝܡܐ ܩܕܡܝܢ<EOS>ܐܦ ܥܠ ܩܪܝܬܐ ܕܐܝܕܐ ܗܝ ܕܒܗܿ ܙܪܥܐ ܐܪܡܝ<EOS> ܕܐܡܼܪ ܕܝܢ ܕܩܪܝܬܐ ܐܝܬܘܗܝ ܥܠܡܐ ܘܕܡܢ ܗܿܝ<EOS>ܩܪܝܬܐ ܗܕܐ<EOS> ܕܠܐ ܗܘܬ ܕܐܚܪܢܐ ܐܠܐ ܕܝܠܗ<EOS> ܕܗܿܘ ܕܡܢ ܓܘܝܘܬܐ ܕܡܠܟܘܬܗ ܠܗܢܿܝܢ ܕܠܒܪ ܢܦܼܩ<EOS>ܡܚܘܐ<EOS> ܕܐܡܿܪ ܕܩܼܪܒܘ ܥܒܼܪܐ ܘܐܡܪܝܢ ܠܗ݀ ܡܪܢ ܠܐ ܗܘܐ ܙܪܥܐ ܛܒܐ ܙܪܥܼܬ ܒܩܪܝܬܟ ܓܠܝܐܝܬ<EOS>ܗܟܝܠ ܐܠܦ݀ ܕܕܝܠܗ ܗܝ ܐܦ ܗܕܐ ܩܪܝܬܐ<EOS> ܘܬܪܓܡܗ ܘܚܿܙܝ ܕܐܝܬܘܗܝ ܥܠܡܐ ܒܗܿܘ ܗܟܝܠ ܡܬܠܐ<EOS>ܩܕܡܝܐ ܕܗܿܢܘܢ ܕܩܒܼܠܘ ܙܪܥܐ ܒܢܦܫ̈ܬܗܘܢ ܥܠ ܦܘܪ̈ܫܢܐ ܕܐܝܟܢܐ ܗܿܘܝܢ ܩܿܕܡ ܝܕܥ݀ ܒܗܕܐ<EOS>ܕܝܢ ܕܣܝܼܡܐ ܩܕܡܝܢ ܥܠ ܝܘܠܦܢ̈ܐ ܗܦܝ̈ܟܐ ܕܛܘܥܝܝ ܕܗܪ̈ܣܝܘܛܐ ܕܠܐ ܐܠܗ<EOS> ܟܕ ܥܕܟܝܠ ܚܕ<EOS>ܡܢܗܘܢ ܗܟܢܐ ܠܐ ܐܬܩܿܝܡ ܗܘܐ ܒܝܬ ܒܢ̈ܝ ܐܢܫܐ<EOS> ܒܪܡ ܕܝܢ ܠܐ ܛܥܬܗ ܗܕܐ ܕܥܬܝܕܐ ܗܘܬ<EOS>ܕܬܗܼܘܐ ܡܛܠ ܓܝܪ ܕܒܙܒܢܐ ܕܒܿܬܪܟܢ ܒܟܠܗܿ ܐܪܥܐ<EOS> ܡܟܬܒܢܘܬܐ ܕܒܟܬܒ̈ܐ ܕܓ̈ܠܐ ܘܡ̈ܠܐ<EOS>ܒܝܘܠܦܢܗ ܡܕܡܝܢ ܡܢ ܟܝܢܐ ܕܠܩܘܒܠܐ ܒܕܡܘܬ ܙܝܙܢ̈ܐ ܥܡ ܡܠܬܗ ܕܟܝܬܐ ܘܡܚܝܢܝܬܐ ܕܝܘܠܦܢܗ ܐܙܕܪܥܼܘ݀ ܘܪ̈ܒܘܬܐ ܥܕܡܐ ܠܗܫܐ ܕܡܢܗܘܢ ܒܡܢܝ ܡܫܬܒܗܪܝܢ<EOS>ܘܡܢܗܘܢ ܒܡܪܩܝܘܢ ܘܡܢܗܘܢ ܒܐܚܪ̈ܢܐ ܡܢ ܗܿܢܘܢ ܕܣܒܪܐ ܐܚܪܢܐ ܕܠܐ ܐܠܗ<EOS> ܘܙܝܙ̈ܢܐ ܡܣܪܚܝܢ<EOS>ܟܕ ܡܬܕܡܝܢ ܒܝܘܠܦܢܗ ܕܦܪܘܩܢ ܘܒܫܡܗ ܕܝܠܗ ܡܬܚܫܚܼܝܢ݀ ܘܟܬܒ̈ܐ ܕܐܘܢܓ̈ܠܝܐ ܒܕ̈ܝܐ ܐܚܝܕܝܢ<EOS>ܗܼܘ ܕܝܢ ܐܒܘܗܘܢ ܕܗܠܝܢ<EOS> ܕܗܼܘ ܩܕܡܝܐ ܙܪܥܼ ܐܢܝܢ ܒܢܦ̈ܫܬܐ ܕܗܿܢܘܢ ܕܕܩܒܼܠܘܗܝ<EOS> ܐܝܬܘܗܝ<EOS>ܗܼܘ ܐܟܠ ܩܪܨܐ ܘܫܦܝܪ ܡܩܕܡ ܡܕܡ ܕܥܬܝܕ ܕܢܗܿܘܐ ܒܚܝܿܠܐ ܐܠܗܝܐ ܩܿܕܡ ܝܕܥ ܘܩܿܕܡ ܐܣܿܗܼܕ<EOS>ܗܿܢܝܢ ܕܒܗܢܐ ܐܣܟܡܐ ܐܫܬ݀ܠܼܡ ܒܥܒ̈ܕܐ ܘܢܩܦܐܝܬ ܐܝܟ ܡ̈ܠܘܗܝ ܫܘܠܡܗܝܢ ܗܼܘܐ݀ ܐܟܙܢܐ ܗܟܝܠ<EOS>ܕܗܠܝܢ ܒܫܪܪܐ ܚܿܘܝ<EOS> ܘܒܗܘܢ ܒܥܒܕ̈ܐ ܚܿܙܝܢ ܐܢܚܢܢ ܫܘܠܡܗܝܢ ܕܡ̈ܠܘܗܝ ܡܩܕ̈ܡܬܐ ܕܦܪܘܩܢ<EOS>ܗܟܢܐ ܙܕܩ ܕܐܦ ܥܠ ܫܪܟ ܢܣܒܪ ܕܗܿܘܝܢ ܘܐܝܠܝܢ ܐܢܝܢ ܗܠܝܢ ܗܘ ܚܨܕܐ ܘܫܘܠܡܐ ܘܡ̈ܠܐܟܐ<EOS>ܚܨܘܕ̈ܐ<EOS> ܘܕܡܬܠܩܛܝܢ ܙܝܙ̈ܢܐ ܘܢܦܠܝܢ ܒܢܘܪܐ ܘܚܪܬܐ ܕܛܒ̈ܬܐ ܕܗܿܢܘܢ ܕܙܪܥܐ ܚܲܝܐ ܘܕܟܝܼܐ<EOS>ܘܡܚܝܢܐ ܢܛܪܘ ܘܐܣܓܝܼܘ ܕܥܠܝܗܘܢ ܐܡܼܝܪܐ ܘܗܝܕܝܢ ܙܕܝ̈ܩܐ ܢܿܢܚܪܘܢ ܐܝܟ ܫܡܫܐ ܒܡܿܠܟܘܬܗ<EOS>ܕܐܒܘܗܘܢܿ<EOS>ܥܠ ܗܿܢܘܢ ܕܥܬܝܕܝܢ ܕܒܒܕܼ̈ܝܐ ܢܫܡܗܘܢ ܢܦܫܗܘܢ ܡܫܝ̈ܚܝܐ<EOS> ܡܢ ܐܘܢܓܠܝܘܢ<EOS>ܕܡܬܝ<EOS>ܠܗ<EOS> ܟܕ ܝܿܬܒ ܗܘܐ ܒܛܘܪ ܙܝ̈ܬܐ ܩܪܒܼܘ ܬܠܡܝܕ̈ܘܗܝ ܒܝܢܝܗܘܢ ܘܠܗ ܘܐܡܪܝܢ<EOS>ܠܗ<EOS> ܐܡܼܪ ܠܢ ܐܡܬܝ ܗܠܝܢ ܢܗܼܘܝܢ<EOS> ܘܡܢܐ ܗܝ ܐܬ݀ܐ ܕܡܐܬܝܬܟ<EOS> ܘܕܫܘܠܡܗ ܕܥܠܡܐ<EOS> ܘܦܢܼܝ<EOS>ܠܗܘܢ ܝܫܘܥ ܦܬܓܡܐ ܘܐܡܼܪ<EOS> ܚܙܘ ܕܠܡܐ ܐܢܫ ܢܛܥܟܘܢܿ ܣܓܝ̈ܐܐ ܓܝܪ ܢܐܬܘܢ ܒܫܡܝ ܘܢܐܡܪܘܢܿ<EOS>ܕܐܢܐ ܐܢܐ ܡܫܝܚܐ ܘܠܣܓܝ̈ܐܐ ܢܛܥܘܢܿ ܘܬܘܒ ܒܬܪ ܙܥܘܪ̈ܝܬܐ ܐܡܼܪ<EOS> ܒܗܿܘ ܙܒܢܐ ܐܢ ܐܢܫ ܢܐܡܪ<EOS>ܠܟܘܢܿ ܕܗܪܟܐ ܗܘ ܡܫܝܚܐ ܐܘ ܗܪܬܡܢ ܠܐ ܬܗܝܡܢܘܢܿ ܢܩܘܡܘܢ ܓܝܪ ܡܫܝ̈ܚܐ ܕܓ̈ܠܐ ܘܢܒܝ̈ܐ<EOS>ܕܟܕܒܘܬܐ ܘܢܬܠܘܢ ܐܬܘ̈ܬܐ ܘܬܕܡܪ̈ܬܐ ܪ̈ܘܪܒܬܐ<EOS> ܐܝܟܢܐ ܕܢܛܥܘܢ ܐܢ ܡܫܟܚܐ ܐܦ ܠܓܒ̈ܝܐ<EOS> ܗܐ<EOS>ܩܿܕܡܼܬ ܐܡܼܪܬ ܠܟܘܢ<EOS> ܐܢ ܗܟܝܠ ܢܐܡܪܘܢ ܠܟܘܢ ܕܗܐ ܒܕܒܪܐ ܗܘ ܠܐ ܬܦܩܘܢܿ ܐܘ ܕܗܐ ܒܬܘܢܐ<EOS>ܗܘ ܠܐ ܬܗܝܡܢܘܢܿ ܐܟܙܢܐ ܓܝܪ ܕܒܪܩܐ ܒܿܪܩ ܡܢ ܡܕܢܚܐ݀ ܘܡܬܚܙܐ ܥܕܡܐ ܠܡܥܪܒܐ<EOS> ܗܟܢܐ ܬܗܼܘܐ<EOS>ܒܐܬܝܬܗ ܕܒܪܗ ܕܐܢܫܐ<EOS>ܘܒܙܒܢܐ ܐܚܪܢܐ ܟܕ ܥܡ ܝܗܘ̈ܕܝܐ ܡܡܠܠ݀ ܗܠܝܢ ܐܘܣܼܦ ܘܐܡܼܪ ܐܢܐ ܐܬ݀ܝܬ ܒܫܡܗ ܕܐܒܝ ܘܠܐ ܩܒܠܬܘܢܢܝ<EOS> ܘܐܚܪܢܐ ܐܢ ܢܐܬܐ ܒܫܡܐ ܕܢܦܫܗ<EOS>ܠܗܿܘ ܬܩܒܠܘܢܿ ܗܿܢܝܢ ܕܥܠ ܗܿܘ ܚܠܦ ܡܫܝܚܐ ܟܕܒܐ ܕܡܣܟܝܢ ܩܿܕܡ ܐܡܼܪ ܟܕ ܡܿܙܗܪ<EOS>ܠܬܠܡܝܕ̈ܘܗܝ ܚܕ ܕܝܢ ܐܚܪܢܐ ܕܒܚܪܬܐ ܚܿܘܝ ܒܐܓܪܬܐ ܕܬܣܠܘܢܝܩܐ ܐܠܐ ܕܐܦ ܩܕܡ ܗܘ ܐܚܪ̈ܢܐ<EOS>ܗܿܘܝܢ ܒܕܘ̈ܟܝܬܐ ܗܘ ܦܪܘܩܢ ܩܿܕܡ ܐܡܼܪ<EOS> ܣܓܝ̈ܐܐ ܠܡ ܓܝܪ ܢܐܬܘܢ ܒܫܡܝ݀ ܘܢܐܡܪܘܢ ܕܐܢܐ<EOS>ܐܢܐ ܡܫܝܚܐ ܘܠܣܓܝ̈ܐܐ ܢܛܥܘܢܿ ܗܘܘ ܕܝܢ ܒܬܪ ܡ̈ܠܘܗܝ ܣܓܝ̈ܐܐ<EOS> ܗܟܢܐ ܡܢ ܕܘܟܬܗ ܓܝܪ<EOS>ܫܡܪ̈ܝܐ ܠܕܘܣܝܬܐܘܣ ܕܗܿܘܐ ܒܬܪ ܙܒܢܐ ܕܦܪܘܩܢ݀ ܕܗܼܘܝܘ ܢܒܝܐ ܗܿܘ ܕܐܬܢܒܼܝ ܥܠܘܗܝ ܡܘܫܐ<EOS>ܐܬܛܦܝܣ ܘܐܛܥܼܝ ܐܢܘܢ ܕܢܐܡܪܘܢ ܕܗܼܘܝܘ ܡܫܝܚܐ݀ ܘܐܚܪܢܐ ܬܘܒ ܒܙܒܢܐ ܕܫ̈ܠܝܚܐ ܠܣܝܡܘܢ<EOS>ܚܪܫܐ ܚܝܠܐ ܪܒܐ ܐܠܗܐ ܩܼܪܘ݀ ܘܕܗܼܘܝܘ ܡܫܝܚܐ ܣܒܼܪܘ݀ ܘܐܚܪ̈ܢܐ ܒܦܪܘܓܐ ܠܡܘܢܛܢܣ ܘܐܚܪ̈ܢܐ<EOS>ܬܘܒ ܒܐܚܪܬܐ ܕܘܟܬܐ ܣܒܪܘ ܥܠ ܐܚܪ̈ܢܐ ܘܠܐ ܫܠܝܢ ܡܛܥܝ̈ܢܐ<EOS> ܘܠܐ ܓܝܪ ܕܢܣܒܪ ܕܐܦ ܣܓܝ̈ܐܐ<EOS>ܐܝܟ ܗܠܝܢ ܗܿܘܝܢ<EOS> ܕܐܦ ܡܢܗܘܢ ܕܗܠܝܢ ܣܗܕܘܬܐ ܥܠ ܫܪܪܐ ܕܝܕܥܬܗ<EOS> ܡܩܕܡܬܐ ܕܦܪܘܩܢ ܢܣܒܐ<EOS>ܗܼܘ ܕܝܢ ܦܪܘܩܢ ܡܠܦ݀ ܕܠܐ ܬܘܒ ܒܕܘܟܬܐ ܚܕܐ ܗܘܿܝܐ ܡܐܬܝܬܗ ܡܫܒܚܬܐ ܕܬܪܬܝܢ ܐܝܟ ܗܿܝ<EOS>ܩܕܡܝܬܐ<EOS> ܘܕܐܢܫ ܢܣܒܪ ܕܒܓܘܢܝܐ ܕܐܪܥܐ ܡܬܚܙܝܐ ܘܕܠܐ ܐܢܫ ܢܣܒܪ ܗܟܢܐ ܡܠܦ ܘܐܡܿܪ ܕܐܢ ܐܢܫ<EOS>ܢܐܡܪ ܠܟܘܢ ܕܗܐ ܗܪܟܐ ܗܘ ܡܫܝܚܐ ܐܘ ܗܪܟܡܢ ܗܪܬܡܢ ܠܐ ܬܗܝܡܢܘܢ ܣܒܪ̈ܐ ܓܝܪ ܐܝܠܝܢ<EOS>ܕܗܟܢܐ ܐܢܘܢ ܠܐ ܫܠܡܝܢ ܥܠܘܗܝ<EOS> ܐܠܐ ܕܡܫܝ̈ܚܐ ܐܢܘܢ ܕ̈ܓܠܝܐ ܘܕܢܒ̈ܝܐ ܕܟܕܒܘܬܐ<EOS> ܗܿܘ ܕܝܢ<EOS>ܚܕܐ ܙܒܢ<EOS> ܒܐܣܟܡܐ ܕܒܪ ܐܢܫܐ<EOS> ܒܓܘܢܝܐ ܚܕܐ ܐܬܚܙܼܝ<EOS> ܘܡܐܬܝܬܗ ܕܬܪ̈ܬܝܢ ܡܫܒܚܬܐ ܕܡܢ ܫܡܝܐ<EOS>ܕܐܝܟܢܐ ܗܿܘܝܐ ܡܿܠܦ ܘܐܡܿܪ ܕܐܝܟܢܐ ܓܝܪ ܕܒܪܩܐ ܢܿܦܩ ܡܢ ܡܕܢܚܐ ܘܡܬܚܙܐ ܥܕܡܐ ܠܡܥܪܒܐ<EOS>ܗܟܢܐ ܬܗܼܘܐ ܡܐܬܝܬܗ ܕܒܪܗ ܕܐܢܫܐ<EOS>ܥܠ ܗܢܝܢ ܕܓܕܫܢ ܒܚܪܬܐ ܕܨ̈ܒܘܬܐ ܡܢ ܐܘܢܓܠܝܘܢ ܕܡܬܝ<EOS>ܠܿܘ<EOS> ܠܬܝܕܝܢ ܐܢܬܘܢ ܕܝܢ ܕܬܫܡܥܘܢ ܩܪ̈ܒܐ ܘܫܡܥܐ ܕܩܪ̈ܒܐ<EOS> ܚܼܙܘ ܕܠܡܐ<EOS>ܬܬܼܙܝܥܘܢܿ ܘܿܠܐ ܓܝܪ ܕܢܗܼܘܝܢ ܐܠܐ ܠܐ ܥܕܟܝܠ ܚܪܬܐ<EOS> ܢܩܘܡ ܓܝܪ ܥܡܐ ܥܠ ܥܡܐ ܘܡܿܠܟܘܬܐ<EOS>ܥܠ ܡܿܠܟܘܬܐ<EOS> ܘܢܗܿܘܘܢ ܟܦ̈ܢܐ ܘܡܘ̈ܬܢܐ ܘܙܘ̈ܥܐ ܒܕܘܟܐ ܕܘܟܐ ܗܠܝܢ ܕܝܢ ܟܠܗܝܢ ܪܫܐ ܐܢܝܢ<EOS>ܕܬܢܚ̈ܬܐ ܗܝܕܝܢ ܢܫܠܡܘܢܟܘܢ ܠܐܘܠܨܢܐ ܘܢܩܛܠܘܢܟܘܢ ܘܬܗܼܘܘܢ ܣܢܼܝܐܝܢ ܡܢ<EOS>ܟܠܗܘܢ ܥܡ̈ܡܐ<EOS> ܡܛܠ ܫܡܝ ܕܝܠܝ݀ ܘܡܩܦ ܒܬܪܗ ܐܡܿܪ ܗܝܕܝܢ ܢܬܟܫܠܘܢ ܣܓܝ̈ܐܐ ܘܢܫܠܡܘܢ ܚܕ<EOS>ܠܚܕ ܘܢܣܢܘܢ ܠܚܕܕ̈ܐ<EOS> ܘܣܓܝ̈ܐܐ ܢܒ̈ܝܐ ܕ̈ܓܠܐ ܢܩܘܡܘܢ ܘܢܛܥܘܢ ܠܣܓܝ̈ܐܐ ܘܡܛܠ ܣܓܝܐܘܬܗ<EOS>ܕܥܘܠܐ ܢܦܘܩ ܚܘܒܐ<EOS> ܕܣܓܝ̈ܐܐ<EOS> ܡܿܢ ܕܝܢ ܕܢܣܒܪ ܥܕܡܐ ܠܚܪܬܐ ܗܢܐ ܢܚܼܐ<EOS> ܘܬܬܟܼܪܙ ܣܒܪܬܐ<EOS>ܕܡܿܠܟܘܬܐ<EOS> ܒܟܠܗ ܥܠܡܐ ܠܣܗܕܘܬܐ ܕܟܠܗܘܢ ܥܡ̈ܡܐ ܘܗܝܕܝܢ ܬܐܬܼܐ ܚܪܬܐ ܓܠܝܐܝܬ<EOS> ܘܐܦ ܒܝܕ<EOS>ܗܠܝܢ ܕܘܿܠܐ ܕܠܘܩܕܡ ܬܬܟܼܪܙ ܣܒܪܬܗ ܒܟܠܗܿ ܒܪܝܬܐ ܠܣܗܕܘܬܐ ܕܟܘܠܗܘܢ ܥܡ̈ܡܐ ܐܬܢܒܼܝ<EOS>ܘܗܝܕܝܢ ܬܼܐܬܐ ܚܪܬܐ<EOS> ܠܐ ܓܝܪ ܠܘܩܕܡ ܗܿܘܝܐ ܚܪܬܐ<EOS> ܕܥܠܡܐ ܕܐܬܟܼܪܙܬ ܐܠܐ ܡܐ ܕܠܒܟܼܬ<EOS>ܡܠܬܗ ܒܟܠܗܘܢ ܥܡ̈ܡܐ ܐܝܟ ܟܡܐ ܕܚܣܝܪܝܢ ܗܟܝܠ ܥܡ̈ܡܐ ܕܠܐ ܐܬܟܼܪܙܬ ܒܗܘܢ ܣܒܪܬܗ<EOS> ܗܟܢܐ ܐܦ<EOS>ܙܒܢܐ ܚܣܝܪ ܕܚܪܬܐ ܘܡܠܦ ܘܐܡܿܪ ܕܥܬܝܕܝܢ ܐܢܬܘܢ ܕܬܫܡܥܘܢ ܩܪ̈ܒܐ ܘܫܡ̈ܥܐ ܕܩܪ̈ܒܐ ܚܙܘ<EOS>ܕܠܡܐ ܬܬܙܝܥܘܢܿ ܘܿܠܐ ܓܝܪ ܕܢܗܿܘܝܢ ܐܠܐ ܠܐ ܥܕܟܝܠ ܚܪܬܐ<EOS> ܐܡܬܝ ܕܝܢ ܗܿܘܝܐ ܗܕܐ ܡܚܘܝܐ<EOS>ܘܐܡܿܪ<EOS> ܬܬܟܼܪܙ ܣܒܪܬܐ ܕܡܿܠܟܘܬܐ ܒܟܠܗܿ ܒܪܝܬܐ ܠܣܗܕܘܬܐ ܕܟܠܗܘܢ ܥܡ̈ܡܐ ܘܗܝܕܝܢ ܬܐܬܼܐ<EOS>ܚܪܬܐ ܐܡܬܝ ܕܐܦ ܟܦ̈ܢܐ ܘܡܘ̈ܬܢܐ ܘܙܘ̈ܥܐ ܒܕܘܟܐ ܕܘܟܐ<EOS> ܘܩܝܡܝܢ ܥܡܐ ܥܠ ܥܡܐ<EOS> ܘܡܠܿܟܘܬܐ<EOS>ܥܠ ܡܿܠܟܘܬܐ<EOS> ܘܗܿܘܝܢ ܐܪ̈ܕܘܦܝܐ ܥܫܝ̈ܢܐ ܘܐܘ̈ܠܨܢܐ ܪ̈ܘܪܒܐ ܘܒܬܪܗܝܢ ܐܡܿܪ<EOS> ܘܬܗܿܘܘܢ<EOS>ܣܢܸܝܐܝܢ ܡܢ ܟܠܗܘܢ ܥܡ̈ܡܐ ܠܐ ܡܛܠ ܣܘܥܪ̈ܢܐ ܐܚܪ̈ܢܐ ܣܢ̈ܝܐ ܐܠܐ ܡܛܠ ܫܡܗ ܕܝܠܗ<EOS>ܠܙ<EOS> ܗܠܝܢ ܬܚܘ̈ܝܬܐ ܕܕܢܚ ܐܠܗܝܐ ܕܦܪܘܩܢ ܕܥܕܡܐ ܠܗܫܐ ܒܥܝ̈ܢܐ ܡܬܚܙܝܢ<EOS>ܡܚܘܝܢ̈ܝܬܐ ܕܡ̈ܠܐ ܐܟܚܕܐ ܘܕܥܒܕ̈ܐ ܐܠܗ̈ܝܐ ܡܢ ܩܕܝܡ ܓܝܪ ܒܢ̈ܬ ܩ̈ܠܐ ܡܫܬܡܼܥܢ ܗܘܝ<EOS>ܫܚܝܡܐܝܬ ܘܗܫܐ ܒܙܒ̈ܢܐ ܕܝܠܢ ܫܘ̈ܠܡܐ ܕܝܠܗܝܢ ܕܡ̈ܠܐ ܓܠܝܐܝܬ ܒܥܒܿܕܐ ܡܬܚܙܝܢ ܘܚܝ̈ܠܐ<EOS>ܕܠܟܠܗ ܟܝܢܐ ܡܝܘܬܐ ܡܚܦܝܢ݀ ܘܐܢ ܕܝܢ ܐܢܫܝܢ ܠܐ ܢܬܛܦܝܣܘܢ ܠܗܝܢ<EOS> ܠܐ ܘܿܠܐ ܕܢܬܕܡܪ ܡܛܠ<EOS>ܕܐܦ ܠܘܩܒܠ ܓܠܝ̈ܬܐ<EOS> ܡܿܥܕ ܗܘ ܒܪ ܐܢܫܐ ܕܢܩܘܡ<EOS> ܗܟܢܐ ܕܐܦ ܥܠ ܒܛܝܠܘܬܐ ܕܥܠ ܟܠ݀ ܡܼܡܪܚ<EOS>ܕܒܡܠܘܗܝ ܕܠܩܘܒܠܐ ܢܐܡܪ<EOS> ܘܗܟܢܐ ܘܐܦ ܒܗ ܒܐܠܗܐ<EOS> ܟܿܦܪ<EOS> ܘܗܟܢܐ ܐܦ ܥܠ ܣܓܝ̈ܐܬܐ ܐܚܪ̈ܢܝܬܐ<EOS>ܕܫܪܪܐ ܡܿܣܗܼܕ ܥܠܝܗܝܢ ܕܠܐ ܚܘ<EOS>ܡܨܐ ܡܬܟܬܫ<EOS> ܐܠܐ ܐܟܙܢܐ ܕܥܫܝܩܘܬܗܘܢ ܕܗܠܝܢ ܠܡܠܬܐ<EOS>ܫܪܝܪܬܐ ܕܟܝܢܐ ܡܕܡ ܠܐ ܡܣܓܦܐ<EOS> ܗܟܢܐ ܘܐܦ ܠܡܝܬܘܪܬܐ ܕܐܠܗܘܬܗ ܓܠܝܬܐ<EOS>ܕܦܪܘܩܢ݀ ܒܝܫܘܬܐ ܕܠܐ ܗܝܡܢܘܬܗܘܢ ܕܐܢܫܝܢ ܠܐ ܡܕܡ ܡܣܓܦܐ<EOS> ܒܪܡ ܕܝܢ ܐܢ ܙܕܩ ܕܐܦ ܠܘܬ<EOS>ܗܠܝܢ ܢܪܟܒ ܐܣܟܐ ܕܦܚܡ ܠܐܝܘܬܐ ܡܠܝܠܬܐ ܥܕܢܐ ܗܘ ܕܬܚܘ̈ܬܝܐ ܕܣܒܪܬܐ ܬܘܒ ܐܦ ܗܪܟܐ ܚܫܚܐܝܬ<EOS>ܢܩܪܒ ܠܗܘܢܿ ܘܗܿܢܝܢ ܕܡܢ ܩܕܝܡ ܒܐܚܪ̈ܢܐ ܐܬܒܼܚܢ<EOS> ܐܦ ܗܫܐ ܐܝܟ ܕܠܗܿܢܘܢ ܕܠܐܝܠܝܢ<EOS>ܕܐܬܐܡܼܪ ܠܐ ܐ ܐܬܛܦܼܝܣܘ ܢܫܬܥܐ<EOS>ܫܠܡ ܣܦܪܐ ܕܐܪ̈ܒܥܐ ܕܩܣܪܝܐ<EOS>ܣܦܪܐ ܕܚܡ̈ܫܐ ܕܩܣܪܝܐ<EOS>ܐ<EOS> ܐܝܟ ܗܠܝܢ ܐܢܝܢ ܬܚܘ̈ܝܬܐ ܕܕܢܚܗ ܐܠܗܝܐ ܕܦܪܘܩܐ ܕܓܘܐ ܕܟܠ ܝܫܘܥ<EOS>ܡܫܝܚܐ<EOS> ܕܥܕܡܐ ܠܗܫܐ ܒܥܝ̈ܢܐ ܡܬܚܙܝܢ ܡܚܘ̈ܝܢܝܬܐ ܕܡ̈ܠܐ ܐܟܚܕܐ ܘܕܥܒܕ̈ܐ ܐܠܗܝ̈ܐ ܡܢ ܩܕܝܡ<EOS>ܓܝܪ ܒܢ̈ܬ ܩ̈ܠܐ ܡܫܬܡܼܥܢ ܗܘܝ ܫܚܝܡܐܝܬ ܕܡܩܕܡܢ ܐܡܪܢ ܥܠ ܨܒ̈ܘܬܐ ܕܥܬܝܕܢ ܗܘܝ ܕܢܗܿܘܝܢ<EOS>ܗܿܢܝܢ ܕ̈ܬܠܡܝܕܘܗܝ ܟܕ ܩܪܝܼܒ ܗܘܐ ܩܕܡܝܗܘܢ ܐܢܬܒܼܝ<EOS> ܗܫܐ ܕܝܢ ܒܙܒ̈ܢܐ ܕܝܠܢ ܫܘܠܡܐ<EOS>ܕܝܠܗܝܢ ܕܡ̈ܠܐ ܓܠܝܐܝܬ ܒܥܒܕ̈ܐ ܡܬܚܙܐ<EOS> ܘܚܝ̈ܠܐ ܕܠܟܠܗ ܟܝܢܐ ܡܝܘܬܐ ܡܚܦܼܝܢ<EOS> ܘܐܢ ܕܝܢ<EOS>ܐܢܫܝܢ ܠܐ ܢܬܛܦܝܼܣܘܢܿ ܠܗܠܝܢ ܠܐ ܘܿܠܐ ܕܢܬܕܡܪ ܡܛܠ ܕܐܦ ܠܘܩܒܠ ܓܠܝ̈ܬܐ ܡܥܿܕ ܗܘ ܒܪ<EOS>ܐܢܫܐ ܕܢܩܘܡ<EOS> ܗܟܢܐ ܘܐܦ ܥܠ ܒܛܝܠܘܬܐ ܕܥܠ ܟܘܠ ܡܡܼܪܚ ܕܒܡ̈ܠܘܗܝ ܕܠܩܘܒܠܐ ܢܐܡܪ ܘܗܟܢܐ<EOS>ܘܐܦ ܒܗ ܒܐܠܗܐ ܟܦܪ<EOS> ܘܗܟܢܐ ܐܦ ܥܠ ܣܓܝ̈ܐܬܐ ܐܚܪ̈ܢܝܬܐ ܕܫܪܪܐ ܡܿܣܗܕ ܥܠܝܗܝܢ ܕܠܐ ܚܘܡܨܐ<EOS>ܡܬܟܬܫ݀ ܐܠܐ ܐܟܙܢܐ ܕܥܫܝܩܘܬܗܘܢ ܕܗܠܝܢ ܠܡܠܬܐ ܫܪܝܪܬܐ ܕܟܝܢܐ ܡܕܡ ܠܐ ܡܣܓܦܐ݀ ܗܟܢܐ ܐܦ<EOS>ܠܡܝܬܪܘܬܐܕܐܠܗܘܬܗ ܓܠܝܬܐ ܕܦܪܘܩܢ ܒܝܫܘܬܐ ܕܠܐ ܗܝܡܢܘܬܗܘܢ ܕܐܢܫܝܢ ܠܐ ܡܕܡ ܡܣܓܦܐ<EOS> ܡܕܝܢ<EOS>ܐܦܠܐ ܕܒܡܠܬܐ ܢܫܘܬܦ ܐܢܘܢ ܠܗܠܝܢ ܫ݀ܘܝܢ<EOS> ܗܿܢܘܢ ܓܝܪ ܕܥܒܕ̈ܐ ܕܐܠܗܐ ܠܐ ܡܦܝܣܝܢ ܠܗܘܢܿ<EOS>ܒܨܝܪܐ ܗܝ ܕܡܠܬܐ ܕܒܪ ܐܢܫܐ ܬܦܝܼܣ ܐܢܘܢ݀ ܒܪܡ ܕܝܢ ܡܢ ܝܬܝܪܘ ܬܘܒ ܗܿܢܝܢ ܠܘܩܒܠܗܘܢ ܢܣܒ݀<EOS>ܗܿܢܝܢ ܕܐܦ ܡܢ ܩܕܝܡ ܐܢܚܢܢ ܒܬܚܘ̈ܝܬܐ ܕܐܘܢܓܠܝܘܢܿ ܒܫ̈ܘܐܠܐ ܒܚܢ<EOS> ܐܢ ܗܟܝܠ ܐܢܫ ܡܢ ܒܬܪ<EOS>ܗܢܐ<EOS> ܘܟܠܗ݀ ܫܪܪܐ ܢܚܨܦ݀ ܘܕܠܐ ܚܘܡܨܐ ܢܡܪܚ ܕܢܐܡܪ ܕܠܐ ܗܘܐ ܐܝܟ ܕܣܒܪܝܢ<EOS>ܐܢܚܢܢ ܥܠ ܡܫܝܚܗ ܕܐܠܗܐ ܐܝܬܘܗܝ ܐܠܐ ܕܓܒܪܐ ܗܘ ܚܪܫܐ ܘܡܛܥܝܢܐ ܘܡܫܓܝܢܐ ܢܩܪܒ ܠܗ ܐܝܟ<EOS>ܕܠܫܒܪܐ ܒܬܪܥܝܬܗ ܗܼܢܝܢ ܗܠܝܢ ܕܐܦ ܡܢ ܩܕܝܡ ܒܚܢܢ ܐܢܝܢ<EOS>ܠܘܩܒܠ ܗܿܢܘܢ ܕܣܒܼܪܘ ܥܠ ܡܫܝܚܗ ܕܐܠܗܐ<EOS> ܕܚܪܫܐ ܗܘܘܡܛܥܝܢܐ<EOS>ܒ<EOS> ܡܟܝܠ ܢܫܿܐ ܐܢ ܐܢܫ ܡܡܬܘܡ ܡܢ ܟܠ ܥܠܡ ܐܫܬܡܼܥ ܓܒܪܐ ܡܛܥܝܢܐ ܘܚܪܫܐ<EOS>ܕܗܿܘܐ ܡܠܦܢܐ ܕܡܟܝܟܘܬܐ ܘܕܥܢܘܝܘܬܐ ܘܕܢܟܦܘܬܐ<EOS> ܘܕܟܘܠܗܿ ܡܝܬܪܘܬܐ ܐܚܪܝܬܐ<EOS> ܘܐܢ ܟܐܢܐ<EOS>ܕܒܗܠܝܢ ܫܡ̈ܗܐ ܢܬܩܪܐ<EOS> ܗܿܘ ܕܐܦ ܠܐ ܕܢܚܘܪܘܢ ܒܢ̈ܫܐ ܒܪܓܬܐ ܨܚܢܬܐ ܡܦܣ<EOS> ܘܐܢ ܚܪܫܐ ܗܘ<EOS>ܗܿܘ ܕܦܝܠܘܣܦܘܬܐ ܪܫܝܬܐ ܐܫܼܠܡ ܒܗܕܐ ܕܪܕܐ ܠܬܠܡܝܕ̈ܘܗܝ ܕܣܢܝ̈ܩܐ ܡܢ ܩܢܝܢܗܘܢ ܢܩܦܘܢ ܠܗ<EOS>ܘܡܪܚܡܢܘܬܐ ܘܦܫܝܛܘܬ ܐܝܕܐ ܣܓܝ ܬܬܝܬܪ ܠܘܬܗܘܢ ܘܐܢ ܚܪܫܐ ܗܘ ܗܿܘ ܕܡܢ ܟܢܘܫܝܐ ܕܩܘ̈ܛܢܐ<EOS>ܒܥܪ̈ܝܪܝܐ ܕܫܓܘܫܝܐ ܟܿܠܐ<EOS> ܘܐܠܼܦ ܕܒܠܚܘܕ ܗܢܐ ܒܛܠܢܐ ܕܠܘܬ ܡ̈ܠܐ ܐܠܗܝ̈ܬܐ ܢܚܒܘܢ ܘܗܿܘ<EOS>ܕܡܢ ܟܘܠܗܿ ܕܓܠܘܬܐ ܕܚܩ ܘܕܠܫܪܪܐ ܩܕܡ ܟܠ ܡܕܡ ܢܝܩܪܘܢ ܡܪܬܐ ܐܝܟܢܐ ܕܐܦ ܥܠ ܡܘܡܬܐ<EOS>ܫܪܝܪܬܐ ܢܣܬܢܩܘܢܿ ܚܕ ܟܡܐ ܟܥܠ ܓܠܬܐ ܐܝܟܢܐ ܚܪܫܐ ܟܐܢܐܝܬ ܢܫܬܡܗ ܘܡܢ ܡܬܒܥܐ ܠܝ<EOS>ܕܣܓܝ̈ܐܬܐ ܗܫܐ ܐܡܪ ܕܩܪܝܒܐ ܗܝ ܕܡܢ ܒܢ̈ܬ ܩ̈ܠܐ ܕܝܠܗ<EOS> ܗܿܢܝܢ ܕܥܕܡܐ ܠܗܫܐ ܒܟܠܗܿ ܐܪܥܐ<EOS>ܡܬܼܟܪܙܢܿ ܢܕܥ ܕܐܝܢܐ ܗܘܐ ܐܣܟܡܐ ܕܕܘܒܪܐ ܕܐܙܕܪܥ ܡܢܗ ܒܥܠܡܐ ܕܡܢܗ ܠܐ ܗܘܐ ܒܠܚܘܕ ܕܠܐ<EOS>ܗܘ ܚܪܫܐ ܗܘܘܡܛܥܝܢܐ݀ ܐܠܐ ܕܡܠܬܐ ܗܘ ܕܐܠܗܐ ܒܫܪܪܐܘܡܠܦܢܐ ܕܦܝܠܘܣܦܘܬܐ ܐܠܗܝܬܐ<EOS>ܘܕܟܐܢܘܬܐ<EOS> ܘܿܠܐ ܗܘܐ ܕܗܕܐ ܦܝܠܘܣܦܘܬܐ ܥܠܡܝܬܐ ܕܓܘܐ<EOS> ܟܠ ܡܢ ܕܪܚܡ ܫܪܝܪܬܐ ܡܘܕܐ ܥܠܘܗܝ<EOS>ܓ<EOS> ܐܠܐ ܗܠܝܢ ܕܐܣܟܡܐ ܕܝܘܠܦܢܗ ܐܝܟ ܗܟܢܐ<EOS> ܬ݀ܐ ܕܝܢ ܢܬܒܩܐ ܠܡܐ ܟܝ ܗܼܝ<EOS>ܡܛܥܝܢܘܬܗ ܒܗܿܢܝܢ ܪ̈ܘܪܒܬܐ ܕܝܘܠܦܢܗ ܐܝܬܝܗܿ ܗܘܬ<EOS> ܘܠܐ ܗܐ ܗܟܝܠ ܠܐܠܗܐ ܡܿܠܟܐ ܕܟܠ ܠܗܿܘ<EOS>ܒܠܚܘܕܘܗܝ ܥܠܬܐ ܕܟܠܗܝܢ ܛܒܬܐ ܟܬܝܒ ܥܠܘܗܝ<EOS> ܕܗܼܘ ܡܠܼܦ ܗܘܐ ܘܠܬܠܡܝܕ̈ܘܗܝ ܡܩܪܒ ܗܘܐ<EOS>ܘܥܕܡܐ ܠܗܫܐ ܡ̈ܠܐ ܕܡܠܦܢܘܬܗ ܠܟܠ ܝܘܢ̈ܝܐ ܕܐܝܬ ܘܠܒܪ̈ܒܪܝܐ ܠܥܠ ܒܬܪܥܝܬܗܘܢ ܠܘܬ ܐܠܗ<EOS>ܕܠܥܠ ܡܢ ܟܠ݀ ܠܘܬ ܗܿܘ ܥܒܘܕܐ ܕܫܡܝܐ ܘܕܐܪܥܐ<EOS> ܘܕܟܠܗ ܥܠܡܐ ܡܣܩܢ݀ ܘܡܢ<EOS>ܟܘܠܗ ܟܝܢܐ ܡܬܚܙܝܢܐ ܘܒܥܕܝܐ ܡܫܘܪܢ݀ ܠܡܐ ܟܝ ܗܕܐ ܗܝ ܡܛܥܝܢܘܬܗ݀ ܐܘ ܡܛܠ ܕܠܐ ܫܿܒܼܩ ܗܘܐ<EOS>ܕܢܣܓܕܘܢ ܠܐܠ̈ܗܐ ܣܓܝ̈ܐܐ<EOS> ܠܗܿܢܘܢ ܕܡܢ ܗܿܝ ܣܓܕܬܐ ܕܐܠܗܐ ܒܠܚܘܕܘܗܝ ܓܠܝܐ ܕܠܐ ܡܬܕܓܠ݀<EOS>ܥܠ ܗܕܐ ܛܥܝܘܬܐ ܫܪܝܪܬܐ ܒܬܪ ܪܫܗܘܢ ܢܦܠܼܘ݀ ܐܠܐ ܗܕܐ ܠܐ ܗܘܼܬ ܚܕܬܐ ܘܐܦܠܐ ܡܠܬܐ ܕܝܠܗ<EOS>ܐܠܐ ܕܗܿܢܘܢ ܥܒܪ̈ܝܐ ܪ̈ܚܡܝ ܠܐܠܗܐ ܕܡܢ ܩܕܝܡ ܕܢܚܞܼܘ ܐܝܬܝܗܿ ܗܘܬ݀ ܕܡܢܗܘܢ ܐܦ ܗܿܢܘܢ<EOS>ܦܝܠܘܣ̈ܦܐ ܚܕ̈ܬܐ ܗܠܝܢ ܪ̈ܘܪܒܬܐ ܐܬܥܕܪܘ<EOS> ܘܠܝܘܠܦܢܗܘܢ ܫܠܡܘ<EOS> ܘܡܫܬܒܗܪܝܢ ܕܝܢ ܐܦ ܗܿܢܘܢ<EOS>ܚܟܝ̈ܡܐ ܕܝܘ̈ܢܐ ܒܩܨ̈ܡܐ ܕܐܠܗܝ̈ܗܘܢ ܟܕ ܗܟܢܐ ܠܥܒܪ̈ܝܐ ܡܕܟܪܝܢ ܒܠܚܘܕ ܠܟܠܕ̈ܝܐ ܚܟܡܬܐ<EOS>ܡܛܬܼ ܘܥܒܪ̈ܝܐ ܠܐܠܗܐ ܡܿܠܟܐ ܕܟܠ ܐܝܬܝܐ ܕܢܦܫܗ ܕܟܝܐܝܬ ܣ݀ܓܕܝܼܢ<EOS>ܕ<EOS> ܐܢ ܗܟܝܠ ܐܦ ܡܢ ܩܕܝܡ ܗܿܢܘܢ ܪ̈ܚܡܝ ܠܐܠܗܐ<EOS> ܗܿܢܘܢ ܕܝܬܝܪܐܝܬ ܐܦ<EOS>ܩܨ̈ܡܐ ܐܣܿܗܼܕ ܥܠܝܗܘܢ ܠܘܬ ܐܠܗܐ ܕܠܥܠ ܡܢ ܟܠ݀ ܣܓܕܬܐ ܡܣܩܼܝܢ ܗܘܘ ܡܛܠ ܡܢܐ ܕܡܛܥܝܢܐ<EOS>ܗܘ<EOS> ܘܠܐ ܗܘܐ ܕܡܠܦܢܐ ܗܘ݀ ܬܡܝܗܐ ܕܣܓܕܬܐ ܕܐܠܗܐ ܢܘܕܐ ܥܠ ܗܢܐ ܕܗܿܢܝܢ ܕܡ ܢܩܕܝܡ ܠܗܿܢܘܢ<EOS>ܒܠܚܘܕܝܗܘܢ ܒܢ̈ܝ ܪ̈ܝܫܝ ܐܒܗ̈ܬܐ ܕܥܒܪ̈ܝܐ ܐܬܝܕܥ ܠܘܬ ܟܠܗܘܢ ܒܢ̈ܝ ܐܢܫܐ ܡܬܚ݀ ܐܝܟܢܐ ܕܠܐ<EOS>ܬܘܒ ܐܝܟ ܕܡܢ ܩܕܝܡ ܐܢܫܐ ܙܥܘܪ̈ܐ<EOS> ܕܕܠܝܠܝܢ ܠܡܢܝܢܐ ܣܒܪܐ ܬܪܝܨܐ ܕܥܠ ܐܠܗܐ ܢܗܿܘܐ ܠܗܘܢ<EOS>ܐܠܐ ܪ̈ܒܘܬܐ ܕܟܢ̈ܫܐ ܕܒܪܒܪܝܐ݀ ܐܟܚܕܐ ܗܿܢܘܢ ܕܡܢ ܩܕܝܡ ܒܥܪܝܪܝܐ ܗܘܘ ܘܕܚܟܝ̈ܡܐ ܘܕܐܢܫܐ<EOS>ܝܘ̈ܢܝܐ ܗܿܢܘܢ ܕܒܕܡܘܬܐ ܕܢܒ̈ܝܐ ܩܕ̈ܡܝܐ ܘܕܐܢܫܐ ܟܐܢ̈ܐ<EOS> ܐܬܪܕܝܘ ܠܣܓܕܬܐ ܕܐܠܗܐ ܒܝܕ<EOS>ܚܝܠܐ ܕܝܠܗ ܒܠܚܘܕܘܗܝ ܘܒܝܕ ܡܠܦܢܘܬܗ<EOS>ܗ<EOS> ܐܠܐ ܐܦ ܒܗܕܐ ܕܬܠܬ ܢܬܒܩܐ݀ ܠܡܐ ܟܝ ܗܕܐ ܗܝ ܕܡܛܘܠܬܗܿ ܡܛܥܝܢܐ<EOS>ܩܪܐܘܗܝ ܕܐܠ ܕܠܐ ܬܘܒ ܒܩܛܠܐ ܕܬܘܪ̈ܐ ܘܠܐ ܒܕ̈ܒܚܐ ܕܚܝ̈ܘܬܐ ܕܠܐ ܡܠܬܐ݀ ܘܠܐ ܒܕܡܐ ܘܒܢܘܪܐ<EOS>ܘܠܐ ܒܥܛܪܐ ܕܡܢ ܐܪܥܐ<EOS> ܢܝܩܪܘܢ ܠܐܠܗܐ ܡܛܠ ܕܒܨܝܪܢ ܐܢܝܢ ܘܐܪ̈ܥܢܝܬܐ ܐܢܝܢ ܗܠܝܢ<EOS> ܘܚܿܘܝ<EOS>ܕܠܐ ܫܠܡܢ ܡܡܬܘܡ ܠܗܿܘ ܟܝܢܐ ܠܐ ܡܝܘܬܐ ܕܠܐ ܓܫܘܡ ܘܦܪܫܼ ܕܝܢ ܕܡܢ ܟܠ ܕܒܚ̈ܝܢ ܗܕܐ ܡܩܒܠܐ<EOS>ܘܝܐܝܐ ܠܐܠܗܐ ܕܢܛܪܘܢ ܦܘܩܕ̈ܢܐ ܐܠܗ̈ܝܐ ܘܒܐܝ̈ܕܗܘܢ ܒܗ ܒܦܓܪܗܘܢ ܘܒܢܦܫ̈ܬܗܘܢ ܢܬܕܟܘܢܿ<EOS>ܘܒܪܥܝܢܐ ܢܗܝܪܐ ܘܒܝܘܠܦܢܐ ܕܣܓܕܬܐ ܕܐܠܗܐ<EOS> ܠܕܡܘܬܐ ܕܠܘܬ ܐܠܗܐ ܐܠܼܦ<EOS>ܕܢܬܒܛܠ ܠܗܘܢ ܕܢܬܕܡܘܢܿ ܘܐܢ ܕܝܢ ܐܢܫ ܡܢ ܝܘ̈ܢܝܐ ܢܥܕܘܠ ܠܗܠܝܢ ܢܕܥ݀ ܕܠܐ ܗܘܐ ܐܝܠܝܢ<EOS>ܕܡܩܒܠܢ ܥܠ ܡ̈ܠܦܢܘܗܝ ܡܬܚܫܒ<EOS> ܗܿܢܘܢ ܕܣܓܝ̈ܐܬܐ ܥܠ ܗܕܐ ܛܟܣܘܼ<EOS> ܕܠܐ ܘܿܠܐ ܕܒܝܕ ܕܡܐ<EOS>ܘܕܒ̈ܚܐ ܕܚܝܘ̈ܬܐ ܕܠܐ ܡܠܬܐ ܘܒܝܕ ܢܘܪܐ ܘܬܢܢܐ ܘܣܘܬܐ ܢܣܒܪܘܢ ܕܢܝܩܪܘܢ ܠܐܠܗܐ<EOS>ܘ<EOS> ܒܬܪ ܗܠܝܢ ܝܕܥܼܢ ܕܝܠܦܼܢ ܡܢܗ ܕܒܥܝܕܐ ܗܘ ܥܠܡܐ<EOS> ܘܗܼܢܘܢ ܫܡܝܐ ܘܫܡܫܐ<EOS>ܘܣܗܪܐ ܘܟܘܟ̈ܒܐ ܥܒܿܕܐ ܐܢܘܢ ܕܐܠܗ<EOS> ܘܕܠܐ ܟܐܢܐ ܕܠܗܠܝܢ ܐܠܐ ܠܗ ܠܥܒܘܕܐ ܘܠܒܪܘܝܐ ܕܟܠܗܘܢ<EOS>ܢܣܓܘܕ ܫܦܝܪܐ ܗܝ ܗܟܝܠ ܕܢܚܙܐ ܕܠܡܐ ܟܝ ܐܛܥܝܢܝ ܕܗܢܐ ܐܣܟܡܐ ܝܠܦܼܢ ܡܢܗ<EOS> ܕܢܬܚܫܒ ܟܕ ܗܐ<EOS>ܠܐ ܗܘܬ ܚܕܬܐ ܐܠܐ ܕܥܒܪ̈ܝܐ ܗܝ ܗܿܢܘܢ ܡܫܡ̈ܗܐ ܠܗܝܢ ܠܗܿܢܝܢ ܫܠܡܼܘ݀ ܕܥܒܝܕܐ ܗܘ ܐܦ ܗܘ<EOS>ܫܡܝܐ ܘܫܡܫܐ ܘܣܗܪܐ ܘܟܘܟ̈ܒܐ ܘܟܠܗ ܥܠܡܐ ܕܐܬܥܒܼܕܘ ܡܢ ܗܿܘ ܟܒܪܘܝܐ ܕܟܠ ܐܡܼܪܘ<EOS> ܘܬܘܒ<EOS>ܕܢܦܫܐ ܕܐܝܬ ܠܢ ܕܠܐ ܡܝܬܐ<EOS> ܘܕܐܦ ܠܐ ܡܕܡ ܕܡ̈ܝܐ ܕܡܿܝܐ ܠܚܝ̈ܘܬܐ ܕܠܐ ܡܠܬܐ ܐܠܐ<EOS>ܕܡܘ̈ܬܐ ܕܚܝ̈ܠܐ ܕܐܠܗܐ ܐܝܬ ܒܗ ܐܠܦܼܢ ܕܢܣܒܪ ܘܕܗܟܢܐ ܢܩܢܘܢ ܘܢܗܿܘܘܢ ܘܢܕܥܘܢ ܟܠܗܘܢ<EOS>ܒܪ̈ܒܪܝܐ ܘܗܕ̈ܝܘܛܐ ܪܕܐ<EOS> ܘܠܐ ܗܐ ܟܝ ܥܿܒܕܢ ܕܢܬܚܟܡ ܡܢ ܗܿܢܘܢ ܚܟܝ̈ܡܐ ܕܒܝܬ ܐܓܒ̈ܛܝܐ<EOS>ܘܡܢ ܗܿܢܘܢ ܝܘܢ̈ܝܐ ܕܡܬܚܝܢ ܓܒܝܢ̈ܝܗܘܢ݀ ܗܿܢܘܢ ܕܐܡܼܪܘ ܕܠܐܡܕܡ ܡܝܬܪܐ ܢܦܐ ܕܒܒܪ ܐܢܫܐ<EOS>ܒܐܘܣܝܐ ܕܝܠܗܿ ܡܢ ܚܐܦܝ ܘܦܘܪ̈ܬܥܢܐ ܘ̈ܬܘܠܥܐ ܘܕܒ̈ܒܐ݀ ܐܠܐ ܐܦܠܐ ܡܢ ܢܦܫܐ ܕܚܘܝܐ<EOS>ܘܕܐܟܕܢܐ ܘܕܕܒ̈ܒܐ ܘܕܢܡܪܐ ܘܕܚܙܝܪܐ ܢܦܫܐ ܕܝܠܗܘܢ ܒܐܘܣܝܐ ܕܝܠܗ ܠܐ ܡܕܡ ܦܪܝܫܐ<EOS>ܙ<EOS> ܘܕܡܥܗܕ ܗܘܐ ܕܝܢ ܒܬܪ ܗܠܝܢ ܬܟܝܒܐܝܬ ܥܠ ܕܝܼܢܐ ܕܐܠܗܐ ܘܥܠ ܡܣܡ<EOS>ܒܪ̈ܝܫܐ ܘܢܩ̈ܡܬܐ݀ ܕܠܐ ܡܫܟܚܐ ܕܢܫܬܐܠ ܡܢܗܝܢ ܥܠ ܪ̈ܫܝܥܐ ܡܟܼܬܒ ܗܘܐ<EOS> ܘܥܠ ܙܕܝ̈ܩܐ<EOS>ܡܘܠܟܢܐ ܕܚܝ̈ܐ<EOS> ܕܠܥܠܡ ܘܕܡܿܠܟܘܬܐ ܕܫܡܝܐ ܘܕܥܘܡܪܐ ܛܘܒܢܐ ܕܥܡܗ ܕܐܠܗܐ ܘܠܡܢ ܟܝ ܡܛܥܐ<EOS>ܗܘܐ ܘܠܐ ܝܬܝܪܐܝܬ ܡܪܓܪܓ ܗܘܐ ܕܢܣܬܪܗܒܘܢ ܠܡܝܬܪܘܬܐ ܡܛܠ ܙܟܘ̈ܬܐ ܕܢܛܝܪܢ ܠܙܕܝܩ̈ܐ<EOS>ܘܢܥܪܩܘܢ ܘܢܕܚܘܢ ܡܢܗܘܢ ܟܠܗܿ ܒܝܼܫܬܐ ܡܛܠ ܗܿܢܘܢ ܡܣܡ ܒܪ̈ܝܫܐ ܕܥܠ ܪ̈ܫܝܥܐ ܣܝܼܡܝܢ݀<EOS>ܕܐܝܟ ܗܟܢܐ ܓܝܪ ܐܝܬܝܗܢ ܗܘܐ ܗܠܝܢ ܡܪ̈ܕܘܬܐ ܕܒ̈ܬܓܡܐ ܕܝܘܠܦܢܘ̈ܗܝ<EOS>ܕܦܪܘܩܢ ܚܒܝܫܢ݀ ܐܝܕܐ ܗܟܝܠ ܕܘܟܬܐ ܕܡܣܡ ܒܪܥܝܢܐ ܦܫܼܬ<EOS> ܕܢܣܒܪ ܥܠܘܗܝ ܕܡܛܥܝܢܐ ܗܘ<EOS>ܘܚܪܫܐ<EOS> ܐܠܐ ܕܝܢ ܢܬܒܩܐ ܐܦ ܒܗܠܝܢ<EOS>ܚ<EOS> ܚܪܫܐ ܐܡܬܝ ܕܠܚܒܪ̈ܘܗܝ ܒܗܿܢܝܢ ܕܗܼܝ ܒܝܼܫܬܐ ܡܫܘܬܦ ܐܝܟ ܐܝܠܝܢ ܒܢ̈ܝ<EOS>ܐܢܫܐ ܥܿܒܕ ܠܗܘܢܿ ܠܐ ܗܘܐ ܚܪ̈ܫܐ ܟܝ ܘܡܛܥܝ̈ܢܐ ܘܥܒܕ̈ܝ ܣܡ̈ܡܢܐ ܕܒܟܠܡܕܡ ܕܡܝܢ ܠܗ<EOS> ܠܡܐ<EOS>ܗܟܝܠ ܡܢ ܡܬܘܡ ܐܢܫ ܒܟܠܗ ܓܢܣܐ ܕܟܪ̈ܣܛܝܢܐ ܐܫܬܟܼܚ݀ ܡܢ ܝܘܠܦܢܗ ܕܦܪܘܩܢ<EOS> ܕܥܿܒܕ ܚܪ̈ܫܐ<EOS>ܐܘ ܣܡܡ̈ܢܐ ܐܠܐ ܠܝܬ ܠܐܢܫ ܕܢܐܡܪ<EOS> ܘܕܠܩܘܒܠܐ ܕܝܢ ܕܗܕܐ ܡܬܚܙܝܢ ܕܠܡ̈ܠܐ ܗܘ ܕܦܝܠܘܣܦܘܬܐ<EOS>ܐܠܗܝܬܐ ܡܫܢܝܢ<EOS> ܗܿܘ ܗܟܝܠ ܕܒܟܠܗܿ ܬܒܝܠ ܕܒܢ̈ܝ ܐܢܫܐ ܠܟܠܗܘܢ ܥܡ̈ܡܐ ܕܒܗ ܗܘ ܗܼܘܐ ܥܠܬܐ<EOS>ܕܥܘܡܪܐ ܕܟܝܼܐ ܘܢܟܦܐ ܘܕܝܕܥܬܐ ܕܣܓܕܬܐ ܕܒܪܘܝܐ ܕܟܠ ܡܢܐ ܟܐܢܐܝܬ ܙܕܩ ܕܢܬܩܪܐ݀ ܐܠܐ ܗܕܐ<EOS>ܕܒܫܪܪܐ ܗܼܘܝܘ ܦܪܘܩܐ ܕܓܘܐ ܕܟܠ<EOS> ܘܡܠܦܢܐ ܕܥܘܡܪܐ ܕܣܓܕܬܐ ܕܐܠܗܐ<EOS>ܛ<EOS> ܘܗܿܢܘܢ ܕܝܢ ܕܡܢ ܪܫܝܬܐ ܢܩܦܘܗܝ ܘܗܿܢܘܢ ܕܒܬܪܟܢ ܕܩܒܼܠܘ ܡܫܠܡܢܘܬܐ<EOS>ܕܥܢܝܢܗܘܢ ܕܗܿܢܘܢܿ ܗܢܐ ܟܘܠܗ ܪܚܝܩܝܢ ܗܘܘ ܡܢ ܡܣܡ ܒܪܥܝܢܐ ܒܝܼܫܐ ܘܡܪܝܪܐ݀ ܐܝܟܢܐ ܕܐܦ<EOS>ܠܐ ܠܟܪ̈ܝܗܐ ܢܦܣܘܢ ܗܿܢܝܢ ܕܣܓܝܐܐ ܣܓܝ̈ܐܬܐ ܡܫܝܚܝܢ ܕܢܣܥܪܘܢܿ ܐܘ ܕܒܛܣܐ ܢܟܬܒܘܢܿ ܐܘ<EOS>ܕܒܡܘܡ̈ܝܬܐ ܢܬܚܫܚܘܢ ܐܘ ܕܢܚܘܪܘܢ ܒܪܥܝܢܝܗܘܢ ܒܗܿܢܘܢ ܕܡܫܬܘܕܝܢ ܕܠܚܫܝܢ ܐܘ ܒܥܛܪܐ<EOS>ܕܥܩܪ̈ܐ ܘܕܐܒܒ̈ܢܐ ܘܐܚܪ̈ܢܝܬܐ ܐܣ̈ܘܬܐ ܕܟܐܒ̈ܐ ܕܕܡܝܢ ܠܗܠܝܢ ܠܢܦܫܗܘܢ ܢܬܦܪܣܘܢܿ ܗܠܝܢ<EOS>ܗܟܝܠ ܟܠܗܝܢ ܡܢ ܡܠܦܢܘܬܗ ܕܦܪܘܩܢ ܛܪܝܕܢܿ ܘܠܝܬ ܡܡܬܘܡ ܟܪܣܛܝܢܐ ܕܢܫܬܟܚ݀ ܕܡܬܚܫܚ<EOS>ܒܡܘܡ̈ܝܬܐ ܘܐܦܠܐ ܒܠܘܚ̈ܫܬܐ ܐܘ ܒܦܘܪܣܐ ܕܟܬܒ̈ܐ ܕ̈ܛܐ ܘܐܦ ܠܐ ܒܐܚܪ̈ܢܐ ܐܣܟ̈ܡܐ ܕܐܝܟ<EOS>ܗܠܝܢ<EOS> ܗܿܢܝܢ ܕܚܘܫܚܝܢ ܠܣܓܝ̈ܐܐ ܕܠܐ ܦܘܪܫܢܐ ܐܣܬܒܼܪ ܐܝܿܕܐ ܗܟܝܠ ܡܠܬܐ ܐܝܬ ܕܬܬܐܡܲܪ ܥܠ<EOS>ܗܿܢܘܢ ܕܒܗܠܝܢ ܐܬܪܕܝܼܘ݀ ܕܢܣܬܒܪܘܢ ܕܡܢ ܪܒܐ ܚܪܫܐ ܐܬܬܠܡܼܕܘ ܟܕ ܗܐ ܟܘܠ ܡܢ ܕܡܫܬܘܕܐ<EOS>ܡܕܡ ܝܘܠܦܢܐ ܡܟܣܢܘܬܗ ܪܒܬܐ ܫܘܬܦܘܬܐ ܗܝ ܕܬܠܡܝܕ̈ܘܗܝ ܐܢܫܐ ܗܟܝܠ ܐܘܡ̈ܢܐ ܘܝܕ̈ܘܥܐ<EOS>ܡܠܝܐܝܬ ܥܠ ܗܿܘ ܕܗܼܘܐ ܠܗܘܢ ܥܠܬܐ ܕܝܘܠܦܢܗܘܢ ܐܡܪܝܢ ܕܡܝܬܪ ܗܘ ܡܢܗܘܢܿ ܐܟܙܢܐ ܓܝܪ ܕܐܦ<EOS>ܐܣܘܬܐ ܗܿܘܝܢ ܣܗ̈ܕܐ ܕܬܘܪܨܐ ܕܝܘܠܦܢܗܘܢ ܕܪܒܗܘܢ ܗܘ<EOS> ܘܡܚܪ̈ܐ ܡܢܘ ܪܫܐ ܐܚܪܢܐ ܡܟܬܒܝܢ<EOS>ܠܗܘܢ ܐܠܐ ܐܢ ܡܚܪ̈ܐ ܘܡ̈ܢܝܐ ܠܡܢ̈ܝܐ<EOS> ܘܐܟܘܬܗܝܢ ܕܗܠܝܢ ܘܐܦ ܕܓܒܪܐ<EOS>ܚܪܫܐ<EOS> ܣܗ̈ܕܐ ܡܝܬܪ̈ܐ ܗܿܘܝܢ ܬܠܡܝܕ̈ܘܗܝ ܕܗܿܢܝܢ ܕܕܡܝܢ ܡܠܝܐܝܬ ܠܪܒܗܘܢ ܘܐܦ ܗܿܢܘܢ<EOS>ܥܿܒܼܕܝܢ݀ ܐܠܐ ܘܐܦܠܐ ܐܢܫ ܡܡܬܘܡ ܒܗܠܝܢ ܟܘܠܗܝܢ ܫܢ̈ܝܐ ܐܫܬܟܼܚ ܚܪܫܐ ܬܠܡܝܕܗ ܕܦܪܘܩܢ݀<EOS>ܟܕ ܗܐ ܒܟܠ ܙܒ̈ܢܝܢ ܡ̈ܠܟܐ ܘܗܓܡ̈ܘܢܐ ܒܛܝܠܐܝܬ ܒܝܕ ܫܢܕ̈ܐ ܒܝܼܫ̈ܐ ܫܘܐܠܝܗܝܢ ܕܨܒ̈ܘܬܐ<EOS>ܥܿܒܕܘ<EOS>ܝ<EOS> ܘܗܟܢܐ ܕܝܢ ܘܐܦܠܐ ܐܢܫ ܚܪܫܐ ܐܝܬ ܗܘܐ ܬܠܡܝܕܗ݀ ܐܝܟܢܐ ܕܒܪ ܚܐܪ̈ܐ<EOS>ܡܫܬܒܼܩ ܗܘܐ<EOS> ܘܠܒܪ ܡܢ ܟܠܗ ܕܝܢܼܐ<EOS> ܗܿܘ ܕܒܠܚܘܕ ܕܢܕܒܚ ܡܬܐܠܼܨ ܗܘܐ ܡܢܗܘܢ<EOS>ܝܐ<EOS> ܕܠܐ ܕܝܢ ܬܪܕܐ ܡܠܬܢ ܠܒܪ ܡܢ ܟܬܒ̈ܐ݀ ܩܒܠ ܬܚܘܝܬܗܝܢ ܕܗܠܝܢ<EOS> ܐܦ ܡܢ<EOS>ܡܟܬܒܢܘܬܐ ܕܗܿܢܘܢ ܩܕ̈ܡܝܐ ܝܕܘܥ̈ܘܗܝ ܘܬܠܡܝܕ̈ܘܗܝ ܕܦܪܘܩܢ ܒܟܬܒܐ ܕܦܪܟܣܣ ܕܝܠܗܘܢ ܠܗܿܢܘܢ<EOS>ܕܡܬܩܼܪܒܝܢ ܗܘܘ ܠܝܘܠܦܢܗܘܢ ܡܢ ܥܡ̈ܡܐ ܗܟܢܐ ܥܒܲܕܘ ܐܢܘܢ݀ ܐܝܟܢܐ ܕܣܓܝ̈ܐܐ ܡܢܗܘܢ ܗܿܢܘܢ<EOS>ܕܡܢ ܩܕܝܡ ܒܚܪܫܘܬܐ ܐܟܠܼܝܢ ܗܘܘ ܩܪ̈ܨܝܗܘܢ݀ ܗܢܐ ܟܠܗ ܢܫܚܠܘܢ ܐܣܟܡܗܘܢ ܐܝܟܢܐ ܕܠܡܨܥܬܐ<EOS>ܕܟܢ̈ܫܐ ܢܡܪܚܘܢ ܕܢܝܬܘܢܿ ܗܠܝܢ ܟܬܒ̈ܐ ܡܣ̈ܠܝܐ ܕܡܢ ܩܕܝܡ ܡܛܫܝܢ ܗܘܘ ܠܘܬܗܘܢܿ ܘܠܗܘܢ<EOS>ܠܗܠܝܢ ܩܕܡ ܟܠ ܐܢܫ ܠܢܘܪܐ ܢܫܠܡܘܢܿ ܫܡܼܥ ܕܝܢ ܗܿܝ ܡܟܬܒܢܘܬܐ ܕܥܠ ܗܠܝܢ ܐܝܟܐ ܐܝܬܝܗܿ<EOS>ܝܒ<EOS> ܡܝܬܪ̈ܐ ܕܝܢ ܡܢ ܗܿܢܘܢ ܕܚܪܫܘܬܐ ܣܥܼܪܘ<EOS> ܐܥܼܠܘ ܟܬܒ̈ܝܗܘܢ ܘܐܘܩܕܘ<EOS>ܩܕܡ ܟܠ ܐܢܫ ܘܚܫܼܒܘ ܕܡ̈ܝܗܘܢ ܘܐܫܬܟܚ ܕܫܿܘܼܝܢ ܪ̈ܒܘܬܐ ܚܡܫ<EOS>ܝܓ<EOS> ܐܝܟ ܗܿܢܝܢ ܗܟܝܠ ܐܝܬܝܗܘܢ ܗܘܐ ܬܠܡܝܕ̈ܘܗܝ ܕܦܪܘܩܢ݀ ܘܗܢܐ ܟܠܗ ܚܝܠܐ<EOS>ܕܡܠܬܐ ܡܦܩܼܝܢ ܗܘܘ<EOS> ܒܡܡܠܠܗܘܢ ܕܥܡ ܫܡܘ̈ܥܐ ܐܝܟܢܐ ܕܢܬܩܒܥܢ ܒܥܘܡܩܐ ܕܝܠܗ ܕܢܦܫܗܘܢ<EOS>ܘܢܩܫܢ ܘܢܚܢܝܢ ܠܡܣܡ ܒܪܥܝܢܐ ܕܐܢܫ ܐܢܫ ܐܝܟܢܐ ܕܬܘܒ ܠܐ ܢܣܝܒܘܢ ܕܢܛܫܘܢܿ ܗܠܝܢ ܕܡܢ ܩܕܝܡ<EOS>ܛ݀ܥܼܝܢ ܗܘܘ ܒܗܝܢ ܣܓܝ̈ܐܐ<EOS> ܐܠܐ ܠܓܠܝܐ ܢܿܝܬܘܢ ܗܠܝܢ ܟܣ̈ܝܬܐ<EOS> ܘܗܼܢܘܢ ܥܠ ܢܦܫܗܘܢ ܘܥܠ<EOS>ܒܝܫܘܬܗܘܢ ܗܿܝ ܩܕܡܝܬܐ ܢܗܘܘܢ ܣܗ̈ܕܐ݀ ܘܐܝܟ ܗܿܢܝܢ ܕܝܢ ܐܝܬܝܗܘܢ ܗܘܐ ܘܐܦ ܗܿܢܘܢ<EOS>ܕܡܬܠܡܕܝܢ ܗܘܘ ܠܗܘܢ ܕܟ̈ܝܐ ܘܙܗ̈ܝܐ ܒܢܦ̈ܫܬܗܘܢ ܘܡܝܬܪ̈ܐ ܒܚܘܒܗܘܢ ܐܝܟܢܐ ܕܐܦܠܐ ܡܕܡ<EOS>ܕܐܝܬ ܒܗ ܡܘܡܐ ܢܪܦܘܢ ܒܗܘܢ ܕܡܟܣܝ ܐܠܐ ܢܫܬܒܗܪܘܢ ܘܢܬܚܬܪܘܢ ܒܫܘܚܠܦܗܘܢ<EOS>ܕܡܢ ܒܝܫܘܬܐ ܠܡܝܬܪܘܬܐ<EOS> ܟܕ ܗܟܢܐ ܗܟܝܠ ܬܠܡܝܕ̈ܘܗܝ ܕܦܪܘܩܢ ܐܬܚܙܝܘ ܕܐܝܬܝܗܘܢ ܗܘܐ<EOS>ܐܝܟܢܐ ܠܐ ܠܘܩܕܡ ܣܓܝ ܡܝܬܪ ܐܦ ܪܒܗܘܢ ܐܢ ܕܝܢ ܐܦ ܡܢܗܘܢ ܕܬܠܡܝܕ̈ܐ ܨܒܝܬ ܕܬܕܥܝܘܗܝ<EOS>ܠܪܒܗܘܢ ܕܐܝܟܢܐ ܐܝܬܘܗܝ ܗܘܐ<EOS> ܐܝܬ ܠܟ ܪ̈ܒܘܬܐ ܕܬܠܡܝܕ̈ܐ ܕܡ̈ܠܘܗܝ ܕܦܪܘܩ ܥܕܡܐ ܠܗܫܐ<EOS>ܕܡܢܗܘܢ ܣܘܓܐܐ ܕܟܢ̈ܫܐ ܕܓܒܪ̈ܐ݀ ܐܝܬ ܕܐܙܕܝܢܘ ܠܘܩܒܠ ܐܪ̈ܓܝܓܬܐ ܕܟܝܢܗ ܕܦܓܪܐ<EOS> ܘܡܬܢܦܩܝܢ<EOS>ܕܢܛܪܘܢ ܪܥܝܢܗܘܢ ܕܠܐ ܢܒܠܥ ܡܢ ܟܘܠܗܘܢ ܚܫ̈ܐ ܣܪܝܚܐ<EOS> ܗܿܢܘܢ ܕܟܠܗ ܥܘܡܪܗܘܢ ܒܕܟܝܘܬܐ<EOS>ܣܐܒܘ<EOS> ܘܡܢ ܣܝܒܪ̈ܬܐ ܕܝܠܗܝܢ ܕܡ̈ܠܘܗܝ ܕܡܘ̈ܬܐ ܢܗܝܪ̈ܬܐ ܚܿܘܝܘ<EOS>ܝܕ<EOS> ܘܠܐ ܗܘܐ ܒܠܚܘܕ ܓܒܪ̈ܐ ܠܘܬܗ<EOS> ܒܗܢܐ ܐܣܟܐܡ ܗܘܘ ܦܝܠܘܣ̈ܦܐ ܐܠܐ ܐܦ<EOS>ܪ̈ܒܘܬܐ ܕܢ̈ܫܐ ܒܟܠܗܿ ܒܪܝܬܐ ܗܿܢܝܢ ܕܒܕܡܘܬ ܟܘܡܪ̈ܬܐ ܕܐܠܗܐ ܕܥܠ ܟܘܠ݀ ܠܬܫܡܫܬܐ ܥܠܝܬܐ<EOS>ܐܚܒܝܢ<EOS> ܘܒܪܚܡܬܐ ܕܚܟܡܬܐ ܫܡܝܢܝܬܐ ܐܬܬܚܕܝܢ ܘܥܠ ܝܠܕܐ ܕܦܓܪܐ ܒܣܝܝܢ<EOS> ܘܟܘܠܗܿ ܒܛܝܠܘܬܐ<EOS>ܥܠ ܢܦܫܗܝܢ ܥܒܕܝܢ݀ ܘܡܢ ܟܘܠܗܿ ܨܐܘܬܐ ܘܬܛܠܫܬܐ ܕܟܝܐܝܬ ܢܦܫܗܝܢ ܢܛܪܝܼܢ݀ ܘܠܟܠܗܿ<EOS>ܩܕܝܫܘܬܐ ܘܒܬܘܠܘܬܐ ܐܚܒܼܝܢ݀ ܥܠ ܚܕ ܕܝܢ ܪܥܝܐ ܕܐܪܦܝ ܕܘܟܬܗ ܒܥܠܬܐ ܕܦܝܠܘܣܦܘܬܐ ܙܡܪܝܢ<EOS>ܝܘ̈ܢܝܐ ܘܡܟܪܟܝܢ ܠܗ ܠܟܐ ܘܠܗܠ݀ ܐܝܬܘܗܝ ܕܝܢ ܗܢܐ ܕܡܘܩܪܝܛܘܣ ܘܡܬܕܡܪܝܢ ܒܩܪܛܘܣ ܚܕ ܡܢ<EOS>ܕܗܼܘ݀ ܕܝܗܒ ܩܢܝܢܗ ܠܒܢ̈ܝ ܡܕܝܢܬܗ<EOS> ܘܗܼܘ ܢܦܫܗ ܠܒܟ<EOS> ܘܒܡܣܝܒܪܢܘܬܐ ܕܚܐܪܘܬܐ ܐܫܬܒܗܪ<EOS>ܗܿܢܘܢ ܕܝܢ ܡܡܪ̈ܝܢܐ ܕܡ̈ܠܘܗܝ ܕܦܪܘܩܢ<EOS> ܐܝܬܝܗܘܢ ܪ̈ܒܘܬܐ ܕܡܢܝ̈ܢܐ<EOS> ܘܠܐ ܗܘܐ ܚܕ ܘܠܐ<EOS>ܬܪܝܢ ܕܙܒܢܘ ܩܢܝܢܗܘܢ ܘܠܒܝ̈ܫܐ ܘܠܣܢܝ̈ܩܐ ܝܼܗܒܘ<EOS> ܕܐܦ ܐܢܚܢܢ ܐܝܬܝܢ ܣܗܕ̈ܐ ܕܗܠܝܢ ܕܗܘܝܢ<EOS>ܥܡ ܐܢܫܐ ܕܗܢܐ ܘܒܗܘܢ ܒܥܒܕ̈ܐ ܬܘܪܨܐ ܕܡܠܦܢܘܬܗ ܕܦܪܘܩܢ ܚܼܙܝܢ ܘܡܢܐ ܡܬܒܥܐ ܕܢܐܡܪ ܕܟܡܐ<EOS>ܪ̈ܒܘܬܐ ܘܐܦ ܕܝܠܗܘܢ ܕܒܪܒܪܝܐ ܘܠܐ ܒܠܚܘܕ ܐܠܐ ܘܐܦ ܕܝܘܢ̈ܝܐ ܕܒܝܘܠܦܢܐ ܕܡ̈ܠܘܗܝ ܕܦܪܘܩܢ<EOS>ܐܬܥܠܼܝܘ ܡܢ ܟܘܠܗܿ ܕܛܥܝܘܬܐ ܕܐܠܗ̈ܐ ܣܓܝ̈ܐܐ ܘܠܚܕ ܐܠܗܐ ܒܠܚܘܕܘܗܝ ܐܒܐ ܘܒܪܘܝܐ ܕܗܢܐ<EOS>ܟܠܗ ܥܠܡܐ ܝܕܥܘ ܘܐܘܕܝܘ<EOS> ܗܿܘ ܕܡܢ ܩܕܝܡ ܚܕ ܦܠܛܘܢ ܝܿܕܥܗ<EOS> ܘܐܘܕܝ ܕܠܐ ܡܡܪܚ ܕܢܐܡܪܝܘܗܝ<EOS>ܩܕܡ ܟܠ ܐܢܫ ܡܛܠ ܕܠܐ ܩܪܝܒ ܗܘܐ ܠܗ ܐܝܟ ܗܢܐ ܟܘܠܗ ܚܝܠܐ ܕܣܓܕܬܐ ܕܐܠܗܐ<EOS> ܗܿܢܘܢ ܕܝܢ ܬܠܡܝܕ̈ܘܗܝ ܕܦܪܘܩܢ<EOS> ܗܿܢܘܢ ܕܒܡܥܕܪܢܘܬܗ ܕܪܒܗܘܢ ܠܐܒܐ ܘܠܒܪܘܝܐ<EOS>ܕܟܘܠ݀ ܕܠܝܠܐܝܬ ܗܘܼܬ ܠܗܘܢ ܕܢܕܥܘܢܝܗܝ ܘܢܫܟܚܘܢܝܗܝ ܒܟܠܗ ܓܢܣܐ ܕܒܢ̈ܝ ܐܢܫܐ ܓܠܐܘܗܝ<EOS>ܘܐܟܪܙܘ ܝܕܥܬܗ ܠܟܠܗܘܢ ܗܿܢܘܢ ܕܒܟܠܗܿ ܒܪܝܬܐ ܐܝܟܢܐ ܕܡܢ ܡܠܦܢܘܬܗܘܢ ܕܝܠܗܘܢ ܕܗܿܢܘܢ ܥܕܐ<EOS>ܠܗܫܐ ܒܟܘܠܗܘܢ ܥܡ̈ܡܐ ܪ̈ܒܘܬܐ ܕܟܢ̈ܫܐ ܠܐ ܗܘܐ ܒܠܚܘܕ ܓܒܪ̈ܐ ܐܠܐ ܐܦ ܕܢܫ̈ܐ ܘܕ̈ܛܠܝܐ<EOS>ܘܕܥܒܼܕ̈ܐ ܘܕܩܘܪ̈ܝܝܐ݀ ܗܢܐ ܟܠܗ ܡܢ ܗܿܘ ܦܝܠܘܣܦܐ ܠܐ ܚܣܝܪܝܢ ܐܝܟܢܐ ܕܠܥܒܘܕܐ ܘܠܒܪܘܝܐ<EOS>ܕܗܢ ܐܟܠܗ ܥܠܡܐ<EOS> ܠܐ ܗܘܐ ܒܠܚܘܕ ܕܢܕܥܘܢܝܗܝ݀ ܐܠܐ ܐܦ ܕܢܗܘܘܢ ܠܗ ܐܝܙܓܕ̈ܐ ܒܟܠ ܕܘܟܐ ܐܝܟ<EOS>ܗܟܢܐ ܗܘܝ<EOS> ܗܠܝܢ ܙܟܘ̈ܬܐ ܕܦܪܘܩܐ ܕܓܘܐ ܕܟܠ<EOS> ܗܠܝܢ ܡܛܥܝ̈ܢܝܬܐ ܕܗܿܘ ܕܐܣܬܒܪ ܡܛܥܝܢܐ ܟܕ<EOS>ܗܐ ܗܠܝܢ ܬܠܡܝܕ̈ܘܗܝ ܒܠܚܘܕ ܘܝܕܘܥ̈ܘܗܝ ܕܡܢܗܘܢ ܙܕܩ ܗܘܐ ܕܠܪܒܗܘܢ ܕܐܝܟܢܐ ܐܝܬܘܗܝ ܗܘܐ<EOS>ܢܕܥ<EOS>ܝܗ<EOS> ܬܐ ܕܝܢ ܬܘܒ ܐܦ ܗܟܢܐ ܠܗܿ ܡܠܬܐ ܢܒܚܢ<EOS> ܚܪܫܐ ܐܡܿܪ ܐܢܬ ܥܠܘܗܝ ܐܘ<EOS>ܐܢܬ<EOS> ܐܠܐ ܐܦ ܥܒܕ ܚܪ̈ܫܐ<EOS> ܨܢܝܥܐ ܘܡܛܥܝܢܐ ܩܪܐ ܐܢܬ ܠܗ݀ ܘܠܡܐ ܟܝ ܗܼܘ ܒܠܚܘܕܘܗܝ ܩܕܡܝܐ<EOS>ܩܼܡ ܡܫܟܚܢܐ ܕܗܕܐ ܨܒܘܬܐ݀ ܐܘ ܕܡܝܐ ܗܝ ܐܟܘܬܗܿ ܕܥܝܕ̈ܐ ܕܠܡ̈ܠܦܢܐ ܙܕܩ<EOS> ܕܢܫܕܪܝܗܿ ܠܥܠܬܐ<EOS>ܐܢ ܗܘ ܗܟܝܠ ܕܟܕ ܐܢܫ ܠܐ ܐܠܦܗ ܗܘ ܩܕܡܝܐ ܒܠܚܘܕܘܗܝ ܗܘܐ ܡܫܟܚܢܐ ܕܗܕܐ ܨܒܘܬܐ ܟܕ ܡܕܡ<EOS>ܡܡܬܘܡ ܡܢ ܐܚܪ̈ܢܐ ܠܐ ܝܠܦ ܘܐܦܠܐ ܡܢ ܩܕܡܝܐ ܚܕܪ<EOS> ܘܐܝܟܐܢ ܠܐ ܙܕܩ ܕܢܘܕܐ ܥܠܘܗܝ ܕܟܝܢܐ<EOS>ܗܘ ܐܠܗܝܐ ܗܿܘ ܕܕܠܐ ܟܬܒܐ ܘܕܠܐ ܡ̈ܠܐ ܘܕܠܐ ܡ̈ܠܦܢܐ ܗܘ ܡܠܦ ܡܢ ܢܦܫܗ݀ ܘܝܕܘܥܐ ܡܢ ܢܦܫܗ<EOS>ܥܒܘܕܐ ܕܗܠܝܢ ܨܒܘ̈ܬܐ ܐܬܚܼܙܝ<EOS> ܟܕ ܗܐ ܠܐ ܡܫܟܚܐ ܕܝܘܠܦܢܐ ܕܐܘܡܢܘܬܐ ܕܩܝܢܝܘܬܐ ܘܠܐ<EOS>ܕܝܕܥܬܐ ܡܠܝܠܬܐ ܘܠܐ ܕܐܣ̈ܛܘܟܣܐ ܩܕ̈ܡܝܐ ܕܠܒܪ ܡܢ ܐܢܫ ܡܪܬܝܢܐ ܘܡܠܦܢܐ ܢܩܒܠ݀ ܐܠܐ ܐܢ<EOS>ܠܒܪ ܡܢ ܟܝܢܐ ܐܝܬܘܗܝ ܘܠܐ ܐܢܫ ܗܟܝܠ ܡܡܬܘܡ ܗܘ ܡܠܦ ܡܢ ܢܦܫܗ ܢܦܩ ܡܠܦܢܐ ܕܓܪܡܛܝܩܘܬܐ<EOS>ܘܐܦܠܐ ܪܗܛܪܐ ܟܕ ܠܐ ܝܠܦ<EOS> ܘܐܦ ܠܐ ܐܣܝܐ ܐܝܬܝܐ ܘܐܦܠܐ ܢܓܪܐ ܘܐܦܠܐ ܥܒܘܕܐ ܕܐܚܪܬܐ<EOS>ܐܘܡܢܘܬܐ ܟܕ ܗܐ ܙܥܘܪ̈ܝܬܐ ܐܢܝܢ ܗܠܝܢ ܘܕ̈ܒܢܝ ܐܢܫܐ ܢܝܢ<EOS> ܗܕܐ ܕܝܢ ܕܐܢܫ ܢܐܡܪ ܥܠ ܡܠܦܢܐ<EOS>ܕܟܠܗܿ ܒܪܝܬܐ<EOS> ܕܒܢ̈ܝ ܐܢܫܐ ܗܘ ܕܥܒܕ ܬܕܡܪ̈ܬܐ ܗܿܢܝܢ ܕܟܬܝܒܢ ܒܟܬܒܐ<EOS> ܗܿܘ ܕܬܠܡܝܕ̈ܘܗܝ ܕܡܢ ܢܦܫܗ ܗܟܢܐ ܗܘܐ<EOS> ܘܠܐ ܡܢ ܩܕܡ̈ܝܐ ܩܒܼܠ݀ ܘܠܐ ܡܢ ܡ̈ܠܦܢܐ ܚܕ̈ܬܐ<EOS>ܐܬܥܕܪ ܕܐܟܘܬܗܝܢ ܕܩܕܡܘܗܝ ܥܒܼܕܘ<EOS> ܡܢܐ ܐܝܬ ܐܚܪܬܐ ܐܠܐ ܕܢܣܗܕܘܢ ܘܕܢܘܕܘܢ ܕܒܫܪܪܐ ܨܒܘܬܐ<EOS>ܐܠܗܝܬܐ ܐܝܬܝܗܿ<EOS> ܘܡܢ ܟܘܠܗ ܟܝܢܐ ܕܒܢ̈ܝ ܐܢܫܐ ܡܝܬܪ<EOS>ܝܘ<EOS> ܐܠܐ ܐܡܿܪ ܐܢܬ ܥܠܘܗܝ ܕܗܘܘ ܠܗܿ ܠܗ ܡ̈ܠܦܢܐ ܡܛܥܝ̈ܢܐ ܘܕܠܐ<EOS>ܛܥܝܝܗܝ ܗܿܢܝܢ ܚܟܝܡ̈ܬܐ ܕܐܓ̈ܒܛܝܐ<EOS> ܘܗܿܢܝܢ ܟܣ̈ܝܬܐ ܕܡܢ ܩܕܝܡ ܠܘܬܗܘܢ ܡܬܟܪܙܢ ܗܘܝ<EOS>ܕܡܢܗܘܢ ܟܢܫ ܘܓܒܪܐ ܕܐܝܟ ܗܢܐ ܕܐܡܪܐ ܡܠܬܐ ܐܬܚܼܙܝ ܠܡܢܐ ܗܟܝܠ ܐܢ ܐܚܪ̈ܢܐ ܕܡܝܬܪܝܢ ܡܢܗ<EOS>ܐ ܬܚܙܝܼܘ<EOS> ܘܩܕܝܡܝܢ ܠܗ ܒܙܒ̈ܢܐ ܘܡ̈ܠܦܢܘܗܝ ܐܢܘܢܿ ܐܢ ܒܐܓܒܛܘܣ ܘܐܢ ܐܝܟܐ ܕܗܼܘ<EOS> ܠܡܢܐ<EOS>ܠܐ ܐܦ ܛܒܗܘܢ ܕܗܿܢܘܢ ܩܕܡ ܫܡܗ ܕܗܢܐ ܒܟܠܗܘܢ ܒܢ̈ܝ ܐܢܫܐ ܒܕܡܘܬܐ ܐܝܟ ܕܗܢܐ ܪܗܛ<EOS> ܘܠܡܢܐ<EOS>ܠܐ ܐܦ ܬܫܒܘܚܬܐ ܕܗܿܢܘܢ ܥܕܡܐ ܠܗܫܐ ܐܝܟ ܕܗܢܐ ܡܬܟܪܙܐ ܘܡܢܘ ܚܪܫܐ ܡܢ ܗܿܢܘܢ ܕܡܢ ܥܠܡܐ<EOS>ܒܪܒܪܝܐ ܐܘ ܝܘܢܝܐ ܕܩܡ ܡܠܦܢܐ ܕܗܠܝܢ ܬܠܡܝܕ̈ܐ ܘܗܼܘܐ ܪܫܢܐ ܕܗܠܝܢ ܟܠܗܘܢ ܢܡܘ̈ܣܐ ܘܡ̈ܠܐ<EOS>ܐܝܟ ܗܠܝܢ ܕܚܿܘܝ ܚܝܠܗ ܕܦܪܘܩܐ ܕܓܘܐ ܕܟܠ<EOS> ܘܐܣܘ̈ܬܐ ܕܝܢ ܐܝܟ ܗܠܝܢ ܕܡܬܥܗܕܝܢ ܕܥܒܕ<EOS>ܦܪܘܩܢ ܡܢܘ ܡܡܬܘܡ ܟܬܝܒ ܕܣܥܪ ܘܝܕܥܬܐ ܕܡܕܡ ܕܥܬܝܕ ܘܡ̈ܠܐ ܡܩܕ̈ܡܬܐ ܗܿܢܝܗܢ ܟܠܗܝܢ ܘܐܝܟ<EOS>ܗܠܝܢ ܗܿܢܝܢ ܕܗܫܐ ܒܝܕ ܗܿܢܝܢ ܩܕܡ̈ܝܬܐ ܣܝܼܡܢ<EOS> ܡܢܘ ܕܝܢ ܡܢ ܟܠ ܥܠܡ ܐܚܪܢܐ ܗܼܘܐ ܩܕܡܘܗܝ<EOS>ܐܘ ܕܒܬܪܗ ܐܫܠܡ ܡܬܥܗܕܝܢ<EOS> ܘܡܢܘ ܕܝܢ ܕܐܫܬܘܕܝ ܕܢܥܒܕ ܗܿܢܝܢ ܕܒܡܠܬܐ ܩܿܕܡ ܐܡܼܪ ܒܟܠܗܿ<EOS>ܒܪܝܬܐ ܕܒܢ̈ܝ ܐܢܫܐ ܘܒܥܒܿܕܐ ܡ̈ܠܘܗܝ ܫܪܪ<EOS> ܐܝܟܢܐ ܕܥܕܡܐ ܠܗܫܐ ܒܙܒܢܢ ܕܝܠܢ ܒܟܠܗܿ ܐܪܥܐ<EOS>ܒܥܝ̈ܢܝܢ ܢܬܚܙܘܢ ܫܘ̈ܠܡܐ ܕܡ̈ܠܘܗܝ ܡܩܕ̈ܡܬܐ ܘܕܡܢܘ ܕܝܢ ܡܡܬܘܡ ܬܠܡܝܕ̈ܘܗܝ ܘܚܙ̈ܝܐ<EOS>ܕܝܠܗܝܢ ܕܨܒܘ̈ܬܐ ܒܝܕ ܒܘܚܪܢܐ ܕܢܘܪܐ ܘܕܦܪܙܠܐ ܕܫܪܪܐ ܕܥܠ ܐܦܝ ܗܠܝܢ ܕܐܣܗܼܕܘ ܥܠ ܪܒܗܘܢ<EOS>ܚܬܡܘ݀ ܐܟܙܢܐ ܕܗܠܝܢ ܬܠܡܝܕ̈ܘܗܝ ܕܦܪܘܩܢ ܕܟܘܠܗܘܢ ܨܥܪܐ ܣܒܼܠܘ ܚܠܦ ܗܠܝܢ ܕܚܼܙܘ ܘܐܣܗܼܕܘ<EOS>ܥܠܝܘܗ ܘܟܘܠܗܝܢ ܕܡܘ̈ܬܐ ܕܫܢܕ̈ܐ ܣܝܒܪܘ ܘܚܪܬܐ ܗܿܢܝܢ ܕܥܠܘܗܝ ܐܣܿܗܼܕܘ ܐܝܟ ܕܥܠ ܒܪܐ<EOS>ܕܐܠܗܐ ܚܕ ܟܡܐ ܚܣܝܪܐ ܕܚܪ̈ܫܐ ܒܝܕ ܕܡܐ ܕܢܦܫܗܘܢ ܣܗܕ̈ܘܬܗܘܢ ܚܿܬܡܘ<EOS> ܡܢܘ ܕܝܢ ܡܡܬܘܡ ܡܢ<EOS>ܚܪ̈ܫܐ ܐܦܢ ܠܪܥܝܢܗ ܐܬܬܼ ܕܟܢܘܫܝܐ ܕܥܡܐ ܚܕܬܐ ܥܠ ܫܡܗ ܢܥܒܕ ܘܗܕܐ ܕܠܐ<EOS>ܒܠܚܕ ܢܬܚܫܒܝܗ݀ ܐܠܐ ܐܦ ܕܢܥܒܕܝܗܿ ܠܚܘܫܒܗ ܐܝܟܢܐ ܕܠܐ ܠܟܠܗ ܟܝܢܐ ܕܒܢ̈ܝ ܐܢܫܐ ܡܟܣܝܐ<EOS>ܘܗܕܐ ܕܢܣܝܡ ܢܡܘ̈ܣܐ ܕܠܩܘܒܠܐ ܕܛܥܝܘܬܐ ܕܐܠܗ̈ܐ ܣܓܝ̈ܐܐ ܗܠܝܢ ܕܠܘܩܒܠ ܬܓܡ̈ܐ ܕܡ̈ܠܟܐ<EOS>ܘܕܣܝܡ̈ܝ ܢܡܘ̈ܣܐ ܩܕ̈ܡܝܐ ܘܕܦܝܠܘܣ̈ܦܐ ܘܕܦ̈ܘܐܛܐ ܘܕܡܡ̈ܠܠܝ ܥܠ ܐܠܗ̈ܐ ܘܠܗܘܢ ܠܗܿܢܘܢ<EOS>ܢܫܕܪ ܘܢܚܘܐ ܒܙܒܢܐ ܕܥܘܡܪܐ ܣܓܝܐܐ ܕܠܐ ܡܙܕܟܝܼܢ ܘܠܐ ܚܿܝܒܝܼܢ<EOS>ܝܙ<EOS> ܡܢܘ ܡܡܬܘܡ ܡܢ ܚܪ̈ܫܐ ܕܐܬܚܿܫܒ ܡܕܡ ܕܦܪܘܩܢ ܐܬܚܫܒ݀ ܐܠܐ ܐܦܢ ܐܬܚܫܒ<EOS>ܐܠܐ ܟܒܪ ܠܐ ܐܡܼܪܚ ܕܢܫܝܚ݀ ܐܠܐ ܐܦܢ ܐܫܝܚ݀ ܐܠܐ ܟܒܪ ܠܐ ܣܥܪ<EOS> ܒܚܕܐ ܡܠܬܐ ܘܒܚܕܐ ܒܪܬ<EOS>ܩܠܐ<EOS> ܐܡܼܪ ܠܬܠܡܝܕ̈ܘܗܝ݀ ܕܙܠܘ ܘܬܠܡܕܘ ܠܟܘܠܗܘܢ ܥܡ̈ܡܐ<EOS> ܒܫܡܝ ܘܐܠܦܼܘ ܐܢܘܢ ܟܠ ܡܕܡ<EOS>ܕܦܩܕܬܟܘܢ ܘܥܒܿܕܐ ܐܩܦ ܠܗܿ ܠܡܠܬܐ<EOS> ܘܡܢ ܕܘܟܬܗ ܡܬܬܠܡܕܝܢ ܗܘܘ ܒܙܒܢܐ ܙܥܘܪܐ ܟܠܗܘܢ<EOS>ܓܢ̈ܣܐ ܕܝܘ̈ܢܝܐ ܐܟܚܕܐ ܘܕܒܪܒܪܝܐ ܘܢܡܘ̈ܣܐ ܠܐ ܗܘܐ ܒܟܬܒܗ ܕܦܪܘܩܢ ܐܠܐ ܕܠܐ ܟܬܒܐ<EOS>ܒܦܘܩܕܢܗ ܒܟܠܗܘܢ ܥܡ̈ܡܐ ܡܙܕܪܥܝܢ ܗܘܘ ܕܠܩܘܒܠܐ ܕܣܓܕܬܐ ܥܬܝܩܬܐ ܕܐܠܗ̈ܐ ܣܓܝ̈ܐܐ ܢܡܘ̈ܣܐ<EOS>ܡܢܟ̈ܦܐ ܕܣܩܝ̈ܬܝܐ ܘܕܦܪ̈ܣܝܐ ܘܕܐܚܪ̈ܢܐ ܒܪܒܪܝܐ ܘܡܦܢܝ̈ܢܐ ܡܢ ܟܘܠܗ ܥܘܡܪܐ ܒܥܪܝܪܝܐ<EOS>ܘܕܠܐ ܢܡܘܣ݀ ܢܡܘ̈ܣܐ ܡܗ̈ܦܟܢܐ ܕܥܝܕ̈ܐ ܕܡܢ ܥܠܡ<EOS> ܕܒܝܬ ܝܘ̈ܕܝܐ<EOS> ܘܡ̈ܠܦܢܐ ܕܣܓܕܬܐ ܕܐܠܗܐ<EOS>ܚܕܬܐ ܘܫܪܝܪܬܐ ܡܢܐ ܗܟܝܠ ܐܝܟ ܗܠܝܢ ܐܡܪܚܼܘ ܡܢ ܪ̈ܫܐ ܩܕ̈ܡܝܐ ܩܕܡ ܙܒܢܗ ܕܦܪܘܩܢ ܐܝܟܢܐ<EOS>ܕܕܡܝܐܝܬ ܢܐܡܪ ܥܠܘܗܝ ܕܡܢ ܐܚܪ̈ܢܐ ܐܬܥܕܪ ܗܕܐ ܚܪܫܘܬܐ ܘܐܢ ܕܝܢ ܠܝܬ ܐܚܞܪܢܐ ܕܐܢܫ ܢܐܡܪ<EOS>ܕܗܼܘܐ ܕܕܡܐ ܠܗ݀ ܠܐ ܐܢܫ ܗܟܝܠ ܗܘܐ ܠܗ ܥܠܬܐ ܠܗܕܐ ܟܠܗܿ ܡܝܬܪܘܬܐ ܘܥܕܢܐ ܗܘܐ ܡܟܝܠ<EOS>ܕܢܘܕܐ ܕܟܝܢܐ ܗܘ ܢܘܟܪܝܐ ܐܠܗܝܐ<EOS> ܐܬܼܐ ܠܥܠܡܐ ܕܗܼܘ ܒܠܚܘܕܘܗܝ ܩܕܡܝܐ ܣܥܼܪ ܗܠܝܢ݀ ܕܡܢ<EOS>ܡܬܘܡ ܒܝܬ ܒܢ̈ܝ ܐܢܫܐ ܠܐ ܡܬܥܗܕܢ<EOS>ܝܚ<EOS> ܡܢ ܒܬܪ ܗܠܝܢ ܬܘܒ ܢܫܐܠ ܐܢ ܡܡܬܘܡ ܟܝ ܐܢܫ ܒܥܝ̈ܢܘܗܝ ܚܙܐ ܐܘ ܒܫܡܥܐ<EOS>ܝܠܦ ܕܐܝܬ ܚܪ̈ܫܐ ܐܝܠܝܢ ܕܗܼܘ ܘܥܒܕ̈ܝ ܣܡܡ̈ܢܐ ܕܠܒܪ ܡܢ ܢܘܩ̈ܝܐ<EOS> ܘܕܒ̈ܚܐ ܘܩܪܝܢܐ ܕܕܝ̈ܘܐ<EOS>ܡܚܪܫܝܢ<EOS> ܟܕ ܗܐ ܠܟܠ ܐܢܫ ܝܕܝܥ ܗܝ ܘܓܠܝܐ<EOS> ܕܟܠܗܿ ܚܪܫܘܬܐ ܒܝܕ ܗܠܝܢ ܗܘ ܡܥܕܐ ܕܬܫܬ݀ܠܡ<EOS>ܠܡܐ ܗܟܝܠ ܐܦ ܥܠ ܦܪܘܩܢ ܐܘ ܥܠ ܬܠܡܝܕ̈ܘܗܝ ܐܘ ܥܠ ܗܿܢܘܢ ܕܥܕܡܐ ܠܗܫܐ<EOS>ܡܬܕܒܪܝܢ ܒܝܘܠܦܢܗ݀ ܐܝܬ ܠܐܢܫ ܡܐܟܠ ܩܪܨܐ ܕܐܝܟ ܗܢܐ ܕܢܩܪܒ ܠܗܘܢ ܘܠܐ ܗܐ ܐܦ ܠܣܡ̈ܝܐ<EOS>ܓܠܝܐ ܗܝ ܕܟܠ ܡܕܡ ܕܠܩܘܒܠܐ ܕܗܠܝܢ ܡܬܥܬܕܝܢ ܐܢܚܢܢ ܘܒܥܓܠ ܢܦܫܢ ܠܡܘܬܐ ܡܡܪܚܼܝܢ ܐܢܚܢܢ<EOS>ܕܢܫܠܡ ܘܠܐ ܕܢܕܒܚ ܠܕ̈ܝܘܐ ܘܒܥܓܠ ܡܢ ܚܝ̈ܐ ܡܫܬܐܠܝܢ ܐܢܚܢܢ ܘܠܐ ܡܣܝܒܪܝܢ ܐܢܚܢܢ<EOS>ܕܢܫܬܥܒܼܕ ܠܕܝ̈ܘܐ<EOS> ܘܡܢܘ ܕܝܢ ܕܠܐ ܝܕܥ ܕܐܝܟܢܐ ܥܡ ܫܡܗ ܕܝܠܗ ܕܦܪܘܩܢ ܘܥܡ ܨܠܘ̈ܬܐ<EOS>ܕܟܝ̈ܬܐ ܠܟܠܗ ܓܢܣܐ ܕܕܝ̈ܘܐ ܕܢܛܪܘܕ ܚܒܝܒܐ ܥܠܝܢ<EOS> ܘܗܟܢܐ ܡܠܬܗ ܕܦܪܘܩܢ݀ ܘܝܘܠܦܢܐ ܕܡܢܗ<EOS>ܕܣܓܝ ܗܘܿܝܢ ܡܝܬܪܝܢ ܟܠܢ ܥܒܕܢ ܡܢ ܗܢܐ ܚܝܠܐ ܕܠܐ ܡܬܚܙܐ ܘܠܐ ܡܬܒܚܪ<EOS> ܘܥܬܕܢ ܕܢܗܘܐ<EOS>ܒܥܠܕܒ̈ܒܐ ܘܣ̈ܢܐܐ ܕܕܝ̈ܘܐ<EOS> ܘܠܐ ܗܘܐ ܪ̈ܚܡܐ ܘܒܢ̈ܝ ܥܝܕܐ<EOS> ܚܕ ܟܡܐ ܚܣܝܪܐ ܕܡܥܒ̈ܕܐ<EOS>ܘܡܫ̈ܬܡܥܢܐ<EOS> ܗܿܘ ܗܟܝܠ ܕܐܝܟ ܗܠܝܢ ܡܫܠܡ ܗܘܐ ܠܗܠܝܢ ܡܬܛܦܝܣ̈ܢܘܗܝ ܐܝܟܢܐ ܗܼܘ ܗܘܐ ܗܘܐ<EOS>ܥܒܕܐ ܕܕ̈ܝܘܐ ܘܐܝܟܐܢ ܡܕܒܚ ܗܘܐ ܠܪܘܚܐ ܒܝ̈ܫܬܐ݀ ܐܘ ܐܝܟܢܐ ܟܝ ܡܥܕܪ̈ܢܐ ܘܡܣܝ̈ܥܢܐ ܠܕܝܘܐ<EOS>ܩܼܪܐ ܗܘܐ<EOS> ܡܐ ܕܟܠܗܘܢ ܕܝ̈ܘܐ ܘܟܠܗܝܢ ܪ̈ܘܚܐ ܛܢܦ̈ܬܐ ܐܝܟ ܕܡܢ ܚܕ ܡܢ ܫܢܕ̈ܐ ܘܡܣܡ<EOS>ܒܪ̈ܝܫܐ ܕܟܝܢܗܘܢ ܥܕܡܐ ܠܗܫܐ ܡܢ ܫܡܐ ܕܝܠܗ ܡܬܙܝܥܝܢ ܘܡܫܢܝܢ ܘܦܪܩܝܢ ܡܢ ܩܕܡ ܚܝܠܗ<EOS>ܐܟܙܢܐ ܕܐܦ ܡܢ ܩܕܝܡ ܒܙܒܢܐ ܗܘ ܕܥܡ ܒܢ̈ܝ ܐܢܫܐ ܥܢܝܢܗ ܥܿܒܕ ܗܘܐ<EOS> ܘܟܕ ܠܐ ܡܣܝܒܪܝܢ ܗܘܘ<EOS>ܚܙܬܗ<EOS> ܐܚܪܢܐ ܡܢ ܐܚܪܬܐ ܕܘܟܬܐ ܩܿܥܐ ܗܘܐ ܘܐܡܿܪ ܡܐ ܠܢ ܘܠܟ ܒܪܗ ܕܐܠܗܐ݀ ܐܬܝܼܬ ܡܢ ܩܕܡ<EOS>ܙܒܢܐ ܕܬܫܬܢܕ ܒܢ<EOS>ܝܛ<EOS> ܓܒܪܐ ܕܝܢ ܕܒܠܚܘܕ ܒܚܪܫܘܬܐ ܚܿܐܪ ܗܘܐ ܪܥܝܢܗ݀ ܘܡܠܝܐܝܬ ܥܠ ܨܒܘ̈ܬܐ<EOS>ܡܣ̈ܠܝܬܐ ܡܫܝܚ ܗܘܐ<EOS> ܠܐ ܗܢܐ ܟܝ ܐܝܬܘܗܝ ܗܘܐ ܒܐܣܟܡܗ ܣܢܝܐ ܘܨܚܢܐ ܓܠܝܐܝܬ ܘܣܪܝܚܐ ܘܥܘܠܐ<EOS>ܘܕܠܐ ܐܠܗ ܘܪܫܝܥܐ<EOS> ܘܟܕ ܗܟܢܐ ܗܘ ܡܢ ܐܝܡܟܐ ܐܘ ܐܝܟܢܐ ܗܿܢܝܢ ܕܣܓܕܬܐ ܕܐܠܗܐ ܡܠܦ ܗܘܐ<EOS>ܠܐܚܪ̈ܢܐ ܐܘ ܗܿܢܝܢ ܕܥܠ ܢܟܦܘܬܐ ܐܘ ܗܿܢܝܢ ܕܥܠ ܝܕܥܬܐ ܕܐܠܗܐ݀ ܐܘ ܗܿܢܝܢ ܕܥܠ ܢܦܫܐ ܕܠܐ<EOS>ܡܝܬܐ ܐܘ ܗܿܢܝܢ ܕܥܠ ܟܐܢܘܬܐ ܘܥܠ ܕܝܼܢܐ ܕܐܠܗܐ ܕܥܠ ܟܠ<EOS> ܘܠܐ ܗܐ ܟܝ ܐܝܙܓܕܐ ܗܼܘܐ ܗܘܐ<EOS>ܕܠܩܘܒܠܐ ܕܟܘܠܗܝܢ ܗܠܝܢ ܟܕ ܣܿܥܪ ܗܠܝܢ ܕܢܩܦܢ ܠܣܢܝܘܬܐ ܘܒܐܠܗܐ ܟܿܦܪ ܗܘܐ ܘܒܒܛܝܠܘܬܐ<EOS>ܕܐܠܗܐ ܘܥܠ ܕܝܼܢܐ ܕܐܠܗܐ ܘܥܠ ܟܐܢܘܬܗ ܐܝܟ ܕܥܠ ܫܘܥܝܬܐ ܡܪܛܐ ܗܘܐ ܘܡܓܚܟ<EOS>ܗܘܐ ܥܠ ܡ̈ܠܐ ܗܠܝܢ ܕܥܠ ܡܝܬܪܘܬܐ<EOS> ܘܥܠ ܢܦܫܐ ܕܠܐ ܡܝܬܐ<EOS> ܐܠܘ ܗܟܝܠ ܐܝܟ ܗܿܢܝܢ ܡܬܚܙܝܢ<EOS>ܗܘܝ<EOS> ܘܐܦ ܥܠ ܗܢܐ ܕܝܠܢ<EOS> ܠܝܬ ܗܘܐ ܡܕܡ ܕܠܩܘܒܠܐ ܕܢܐܡܪ<EOS> ܘܐܢ ܕܝܢ ܒܟܠ ܡ̈ܠܘܗܝ ܘܒܟܠ<EOS>ܣܘܥܪ̈ܢܘܗܝ<EOS> ܠܐܠܗܐ ܕܠܥܠ ܡܢ ܟܠ ܠܗܿܘ ܡܿܠܟܐ ܕܟܠ ܗܘ ܡܬܚܞܙܐ ܕܩܪܐ ܗܘܐ ܘܠܬܠܡܝܕ̈ܘܗܝ<EOS>ܕܗܟܢܐ ܢܗܘܘܢ ܡܥܬܕ ܗܘܐ<EOS> ܘܐܢ ܗܼܘ ܢܟܦܐ ܗܘ ܘܡܠܦܢܐ ܕ̈ܡܠܐ ܕܢܟܦܘܬܐ ܘܐܢ ܥܒܘܕܐ ܗܘܐ<EOS>ܘܡܟܪܙܢܐ ܕܟܐܢܘܬܐ ܘܕܫܪܪܐ ܘܕܡܪܚܡܢܘܬܐ ܘܕܟܠܗܿ ܡܝܬܪܘܬܐ ܘܐܢ ܡܚܘܝܢܐ ܗܘܐ ܕܣܓܕܬܐ ܕܐܠܗܐ<EOS>ܡܿܠܟܐ ܕܟܠ ܐܝܟܢܐ ܠܐ ܢܩܦܐ ܠܗܿܢܝܢ ܕܠܐ ܡܕܡ ܢܣܒܪ ܥܠܘܗܝ ܕܒܚܪܫܘܬܐ ܥܿܒܕ ܗܠܝܢ ܣܘܥܪ̈ܢܐ<EOS>ܬܡܝ̈ܗܐ ܐܠܐ ܕܒܚܝܠܐ ܗܘ ܟܣܝܐ ܘܐܠܗܝܐ ܒܫܪܪܐ ܕܣܿܥܪ ܢܘܕܐ<EOS>ܟܟ<EOS> ܗܠܝܢ ܗܟܼܝܠ ܠܘܩܒܠ ܗܿܢܘܢ ܕܒܦܘ̈ܡܐ ܕܠܐ ܐܠܗ ܕܐܡܪܚܘ ܕܢܓܕܦܘܢ<EOS>ܥܠܘܗܝ ܘܐܢ ܕܝܢ ܢܫܬܚܠܦܘܢ ܘܢܘܕܘܢ ܥܠܘܗܝ݀ ܕܗܼܘ ܗܘܐ ܡܠܦܢܐ ܕܥܘܡܪܐ ܕܟܝܐ ܘܢܟܦܐ ܘܡܥܠܢܐ<EOS>ܕܝܘܠܦܢܐ ܕܣܓܕܬܐ ܕܐܠܗܐ ܐܠܐ ܠܐ ܥܿܒܕ ܗܠܝܢ ܣܘܥܪ̈ܢܐ ܬܡܝ̈ܗܐ ܘܚܝ̈ܠܐ<EOS> ܘܬܕܡܪ̈ܬܐ ܕܟܬܝܒܢ<EOS>ܥܠܘܗܝ݀ ܘܣܘܥܪ̈ܢܐ ܗܠܝܢ ܐܠܗ̈ܝܐ ܕܡܝܬܪܝܢ ܡܢ ܒܢ̈ܝ ܐܢܫܐ ܘܡܒܕܐ ܒܕܘ ܐܢܝܢ ܗܠܝܢ<EOS>ܬܠܡܝܕ̈ܘܗܝ ܥܕܢܐ ܗܘ ܕܐܦ ܠܘܩܒܠ ܗܢܐ ܡܐܟܠ ܩܪܨܐ ܢܐܪܘܥ ܐܢܘܢܿ<EOS>ܠܘܩܒܠ ܗܿܢܘܢ ܕܠܐ ܡܗܝܡܢܼܝܢ ܠܣܗ̈ܕܘܬܐ ܕܬܠܡܝܕ̈ܘܗܝ ܕܦܪܘܩܢ ܕܥܠ<EOS>ܬܕܡܪ̈ܬܐ ܕܣܘܥܪ̈ܢܘܗܝ<EOS>ܟܐ<EOS> ܘܐܢ ܕܝܢ ܢܐܡܪܘܢ ܥܠܘܝܗ ܕܐܦ ܠܐ ܡܕܡ ܠܓܡܪ ܥܿܒܕ ܬܕܡܪ̈ܬܐ݀ ܐܦ ܠܐ<EOS>ܣܘܥܪ̈ܢܐ ܬܡܝ̈ܗܐ ܡܢ ܗܿܢܘܢ ܕܐܣܿܗܼܕܘ ܥܠܝܘܗ ܬܠܡܝܕ̈ܘܗܝ ܐܠܐ ܡܒܕܐ ܒܿܕܘ ܐܢܝܢ<EOS>ܐܚܪܢܝܐܝܬ ܘܕܓܠܼܘ ܬܠܡܝܕ̈ܘܗܝ ܡܛܠ ܗܕܐ ܢܦܩܘܢ ܥܠܘܗܝ ܫܘܥ̈ܝܬܐ ܕܡ̈ܠܐ ܕܬܕܡܪܬܐ ܢܚܙܐ ܐܢ<EOS>ܡܦܝܣܢܝܬܐ ܗܝ ܡܠܬܗܘܢ ܟܕ ܠܝܬ ܠܗܘܢ ܥܠܬܐ ܕܢܦܢܘܢ ܕܡܛܠܬܗ ܗܼܢܘܢ ܬܠܡܝܕ̈ܐ ܘܗܼܘ ܪܒܗܘܢ<EOS>ܢܦܼܩܘ ܒܥܠܡܐ݀ ܗܿܘ ܓܝܪ ܕܡܠܦ ܫܘܪܝܐ ܕܡܕܡ ܝܘܠܦܢܐ ܡܫܬܘܕܐ ܘܗܿܢܘܢ ܬܘܒ ܬܠܡܝܕ̈ܐ ܠܡ̈ܠܐ<EOS>ܘܠܘܝܠܦܢܐ ܐܘ ܠܐܘܡܢܘܬܐ ܡܕܡ ܡܚܞܒܝܢ<EOS> ܘܢܦܫܗܘܢ ܠܡܠܦܢܐ ܡܫܠܡܝܢ݀ ܐܝܕܐ ܗܟܝܠ ܥܠܬܐ ܐܝܬ<EOS>ܠܐܢܫ ܕܢܐܡܪ ܥܠ ܬܠܡܝܕ̈ܘܗܝ ܕܦܪܘܩܢ݀ ܡܛܠ ܥܢܝܢܗܘܢ ܕܥܡܗ<EOS> ܘܡܢܐ ܐܠܨܐ<EOS>ܗܘܬ ܠܗܘܢ ܥܠ ܒܛܝܠܘܬܐ ܗܕܐ ܕܥܠܘܗܝ ܘܡܠܦܢܐ ܕܐܝܠܝܢ ܝܘ̈ܠܦܢܐ ܡܟܬܒܝܢ ܗܘܘ ܠܗ ܠܗܘܢܿ ܐܘ<EOS>ܗܕܐ ܓܠܝܐ ܗܝ<EOS> ܡܠܝܐܝܬ ܓܝܪ ܗܠܝܢ ܕܡܢܗ ܝܠܦܘ<EOS> ܐܦ ܠܐܚܪ̈ܢܐ ܐܡܼܪܘ ܘܐܝܬܝܗܘܢ ܗܠܝܢ ܬܓ̈ܡܐ<EOS>ܕܦܝܠܘܣܦܘܬܐ ܘܩܕܡ̈ܝܐ ܗܘܐ ܐܝܙܓܕܐ ܕܐܠܗܐ ܕܥܠ ܟܘܠ ܘܕܒܛܝܠܘܬܐ ܕܐܠܗܐ ܘܕܕܝܢܐ ܟܐܢܐ<EOS>ܘܕܢܦܫܐ ܕܠܐ ܡܝܬܐ ܘܕܦܘܪܫܢܐ ܕܥܘܡܪܐ ܕܛܒ̈ܐ ܘܕܒܝ̈ܫܐ ܘܕܐܚܪ̈ܢܝܬܐ ܒܢ̈ܬ ܓܢܣܐ ܕܗܠܝܢ<EOS>ܕܟܬܝܒܢ ܒܟܬܒܐ ܕܝܠܗܘܢܿ ܘܐܝܬ ܗܘܐ ܕܝܢ ܐܦ ܦܘܩܕܢܐ ܕܥܘܡܪܐ ܕܦܝܠܘܣܦܘܬܐ ܗܿܘ ܕܡܟܬܒ ܗܘܐ<EOS>ܠܗܘܢ ܘܐܡܿܪ ܕܠܐ ܬܩܢܘܢ ܕܗܒܐ ܘܐܦ ܠܐ ܟܣܦܐ ܒܟܝܣ̈ܝܟܘܢ ܘܠܐ ܬܪܡܠܐ ܠܐܘܪܚܐ ܘܐܚܪ̈ܢܝܬܐ<EOS>ܕܐܝܟ ܗܠܝܢ݀ ܐܠܐ ܒܠܚܘܕ ܢܦܫܗܘܢ ܠܒܛܝܠܘܬܐ ܕܡܕܒܪܢܐ ܕܟܠ ܢܫܠܡܘܢܿ ܘܠܐ ܢܐܨܦܘܢ ܡܛܠ<EOS>ܚܣܝܪܘܬܐ ܘܐܝܟܢܐ ܡܪܬܐ ܗܘܐ ܠܗܘܢ ܕܢܬܚܫܟܘܢ ܕܡܝܬܪܢ ܡܢ ܗܠܝܢ ܕܦܩܕ ܡܘܫܐ<EOS> ܠܝܗܘ̈ܕܝܐ݀ ܗܘ<EOS>ܓܝܪ ܠܗܿܢܘܢ ܐܝܟ ܕܠܐܢܫܐ ܕܕܠܝܠ ܗܘܐ ܠܗܘܢ ܩܛܠܐ ܣܡ ܢܡܘܣܐ ܕܠܐ ܬܩܛܠܘܢܿ ܘܗܟܢܐ ܕܝܢ ܕܠܐ<EOS>ܢܓܘܪܘܢ ܐܝܟ ܕܠܐܢܫܐ ܦܚ̈ܙܐ ܘܓܝܪ̈ܐ ܘܬܘܒ ܕܠܐ ܢܓܢܼܒܘܢ ܐܝܟ ܕܠܐܢܫܐ ܕܝܐܐ ܠܗܘܢ ܥܒܕܘܬܐ<EOS>ܘܕܠܐ ܢܛܠܡܘܢ ܐܝܟ ܕܠܐܢܫ ܥܠܘܒ̈ܐ ܘܠܗܠܝܢ ܕܝܢ ܝܕܥ ܕܙܕܩ ܕܗܠܝܢ ܢܡܘ̈ܣܐ ܠܐ ܡܬܒܥܝܢ ܠܗܘܢ<EOS>ܐܠܐ ܝܬܝܪ ܡܢ ܟܠ ܡܕܡ ܗܕܐ ܬܐܩܪ ܒܥܝ̈ܢܝܗܘܢ ܕܠܐ ܬܚܫܼ ܢܦܫܗܘܢܿ ܘܡܢ ܠܬܚܬ ܡܢ ܕܪܥܝܢܗܘܢ<EOS>ܐܝܟ ܕܡܢ ܥܩܪܐ ܢܒܓܝܗܿ ܕܒܝܫܼܬܐ ܢܥܩܪܘܢ ܘܢܬܢܦܩܘܢ ܕܢܙܟܘܢ ܠܚܡܬܐ ܘܠܟܠܗܿ ܪܓܬܐ ܣܪܝܚܬܐ<EOS>ܗܿܢܘ ܕܝܢ ܕܐܦܠܐ ܕܢܪܓܙܘܢ ܡܛܠ ܡܝܬܪܘܬܐ ܕܢܦܫܗܘܢ ܕܠܐ ܚܫܐ ܘܕܠܐ ܢܚܘܪܘܢ ܒܐܢܬܬܐ ܒܪܓܬܐ<EOS>ܨܚܢܬܐ<EOS> ܘܕܠܩܒܘܠܐ ܕܓܢܘܒܬܐ ܢܣܥܪܘܢ܇ ܕܐܦ ܕܝܠܗܘܢ ܢܬܠܘܢ ܠܗܿܢܘܢ ܕܣܢܝܩܼܝܢ ܘܕܐܦܠܐ<EOS>ܢܫܬܒܪܗܘܢ ܒܗܕܐ ܕܠܐ ܛܠܡܝܢ ܠܐܚܪ̈ܢܐ݀ ܐܠܐ ܒܗܕܐ ܕܠܗܿܢܘܢ ܕܣܢܝܩܼܝܢ ܘܕܐܦܠܐ ܢܫܬܒܗܪܘܢ<EOS>ܒܗܕܐ ܕܠܐ ܛܠܡܝܢ ܠܐܚܪ̈ܢܐ݀ ܐܠܐ ܒܗܕܐ ܕܠܗܿܢܘܢ ܕܨܿܒܝܢ ܕܢܛܠܡܘܢ ܐܢܘܢ ܕܠܐ ܪܘܓܙܐ<EOS>ܡܣܝܒܪܝܢ<EOS> ܘܡܢܐ ܡܬܒܥܐ ܠܝ ܕܐܟܢܫ ܟܠܗܝܢ ܗܠܝܢ ܕܗܼܘ ܡܠܦ ܗܘܐ<EOS> ܘܗܼܢܘܢ ܝܠܦܝܢ ܗܘܘ<EOS>ܘܡܿܠܼܟ ܗܘܐ ܠܗܘܢ ܕܝܢ ܥܡ ܗܠܝܢ ܟܠܗܝܢ ܕܒܫܪܝܪܬܐ ܗܟܢܐ ܢܚܡܣܢܘܢ ܐܝܟܢܐ ܕܐܦ ܠܐ ܥܠ<EOS>ܡܘܡܬܐ ܫܪܝܪܬܐ ܢܣܬܢܩܘܢ ܚܕ ܟܡܐ ܥܠ ܕܓܠܬܐ ܐܐܠܐ ܢܥܬܕܘܢ ܐܣܟܡܗܘܢ ܕܡܢ ܟܠ ܡܘ̈ܡܝܢ<EOS>ܢܬܚܙܘܢ ܒܗ ܕܫܪܝܪܝܢ ܘܥܕܡܐ ܠܐܝܢ ܢܫܪܟܘܢܿ ܘܥܡ ܫܪܪܐ ܒܡܠܬܗܘܢ ܢܬܚܫܼܚܘܢ ܟܒ<EOS> ܢܫܿܐܠ ܗܟܝܠ ܐܢ ܐܝܬ ܡܠܬܐ ܐܝܕܐ ܕܗܼܝ ܥܠ ܗܿܢܘܢ ܕܗܼܘܘ ܫܡ̈ܘܥܐ<EOS>ܕܗܠܝܢ<EOS> ܘܡܢ ܕܘܟܬܗ ܐܦ ܡ̈ܠܦܢܐ ܕܬܠܡܝܕ̈ܐ ܐܚܪ̈ܢܐ ܕܝܠܗܝܢ ܕܗܠܝܢ ܩܡܼܘ<EOS> ܕܢܣܒܪ ܥܠܝܗܘܢ<EOS>ܕܡܒܼܕܐ ܒܼܕܘ ܐܢܝܢ݀ ܗܠܝܢ ܟܠܗܝܢ ܕܐܣܿܗܼܕܘ ܕܣܥܼܪ ܪܒܗܘܢܿ<EOS> ܘܡܢܐ ܕܝܢ ܕܦܝܣܐ ܐܝܬ ܒܗܿ<EOS>ܒܗܕܐ ܕܢܿܣܒܪ ܕܫܠܡܐܝܬ ܟܘܠܗܘܢ ܕܓܠܼܘ<EOS> ܘܐܝܬܝܗܘܢ ܒܡܢܝܢܐ ܗܿܢܘܢ ܬܪ̈ܥܣܪ ܗܿܢܘܢ ܓܒ̈ܝܐ<EOS>ܘܫܒ̈ܥܝܢ ܫܪܟܐ ܐܚܪ̈ܢܐ ܗܿܢܘܢ ܕܐܦ ܕܫܕܪ ܐܢܘܢ ܐܡܝܪܐ ܩܕܡܘܗܝ ܬܪ̈ܝܢ ܬܪ̈ܝܢ ܠܟܠ ܕܘܟܐ<EOS>ܘܐܬܪܐ ܕܥܬܝܕ ܗܘܐ ܗܘ ܕܢܐܙܠ ܠܗ݀ ܐܠܐ ܐܦܠܐ ܚܕܐ ܡܠܬܐ ܐܝܬ ܕܬܬܐܡܪ ܕܢܕܓܠܝܘܗܝ ܠܗܢܐ<EOS>ܟܘܠܗ ܟܢܫܐ ܕܐܢܫܐ ܕܐܚܒܼܘ ܥܘܡܪܐ ܕܟܝܐ ܘܕܣܓܕܬܐ ܕܐܠܗܐ ܘܠܥ ܟܠܗܘܢ ܒܢ̈ܝ ܒܝܬܗܘܢ<EOS>ܐܗܡܼܝܘ<EOS> ܘܚܠܦ ܚܒܝܒܗܘܢܿ ܐܡܿܪܢܐ ܕܝܢ ܢܫܝ̈ܗܘܢ ܘܒܢܝ̈ܗܘܢ ܘܟܡܘܠܗ ܓܢܣܗܘܢ ܥܘܡܪܐ ܕܠܐ<EOS>ܩܢܝܢܐ ܥܒܼܕܘ<EOS> ܘܣܗܕ̈ܘܬܗܘܢ ܕܥܠ ܪܒܗܘܢ ܫܠܡܐܝܬ ܐܝܟ ܕܡܢ ܚܕ ܦܘܡܐ ܒܝܬ ܟܘܠܗܘܢ ܒܢ̈ܝ<EOS>ܐܢܫܐ݀ ܐܦܩܼܘ<EOS>ܟܓ<EOS> ܡܠܬܐ ܗܟܝܠ ܩܕܡܝܬܐ ܘܪܫܝܬܐ ܘܫܪܝܪܬܐ ܐܝܬܝܗܿ ܗܕܐ ܢܬܒܩܐ ܕܝܢ ܐܦ<EOS>ܒܕܠܩܘܒܠܐ ܢܗܿܘܐ ܓܝܪ ܗܼܘ ܡܠܦܢܐ ܘܗܼܢܘܢ ܬܠܡܝܕ̈ܐ<EOS> ܘܟܢ ܐܝܟ ܕܒܫܪܒܗܿ ܕܡܠܬܐ ܕܗܘ ܠܐ<EOS>ܗܿܢܝܢ ܕܐܬܩܕܡ ܐܬܐܡܼܪ ܢܿܠܦ ܐܠܐ ܕܠܩܘܒܠܐ ܕܗܠܝܢ ܕܢܥܒܪܘܢ ܥܠ ܢܡܘܣܐ ܒܥܓܠ ܘܕܢܿܪܫܥܼܘܢ<EOS>ܘܕܢܥܘܼܠܘܢ ܘܕܢܥܠܼܒܘܢ ܘܕܢܕܓܠܼܘܢ ܘܕܢܕܓܠܼܘܢܿ ܘܕܢܐܡܼܘܢ ܘܕܢܥܒܼܕܘܢ ܣܢܝܗܬܐ<EOS> ܘܐܢ ܐܝܬ<EOS>ܐܚܪܬܐ ܒܝܼܫܬܐ ܕܡܬܐܡܪܐ<EOS> ܗܠܝܢ ܕܝܢ ܟܠܗܝܢ ܡܠܝܐܝܬ ܢܘܟܪܝܼܝܢ ܐܢܝܢ ܡܢ ܝܘܠܦܢܗ ܕܦܪܘܩܢ݀<EOS>ܘܕܠܩܘܒܠܐ ܐܢܝܢ ܘܕܚܨܝܦܘܬܐ ܘܕܠܐ ܒܗܬܬܐ ܘܠܐ ܗܘܐ ܒܠܚܘܕ ܕܠܩܘܒܠܐ ܐܢܝܢ ܕܒܢ̈ܬ ܩܗܠܐ<EOS>ܕܝܠܗ ܘܕܝܘܠܦܢܗ ܐܠܐ ܘܐܦ ܕܥܘܡܪܐ ܗܘ ܕܥܕܡܐ ܠܗܫܐ ܠܟܠܗܘܢ ܥܡ̈ܡܐ ܐܫܿܬܠܼܡ ܗܿܘ ܕܒܟܠܗܝܢ<EOS>ܥܕ̈ܬܗ ܡܬܕܒܪ<EOS> ܒܪܡ ܕܝܢ ܘܐܦܢ ܡܠܬܐ ܕܓܠܬܐ ܐܝܬܝܗܿ ܘܠܐ ܕܡ̈ܝܐ ܬܬܝܼܗܒ ܐܟܘܬܗ ܕܫܪܒܐ<EOS>ܕܐܗܡܼܝܢ ܐܝܟܢܐ ܕܐܦ ܗܟܢܐ ܗܠܝܢ ܕܣܝܼܡܢ ܩܕܡܝܢ ܢܬܒܩܼܝܿܢ<EOS> ܢܠܦ ܗܟܝܠ ܗܼܘ ܟܠܗܿ ܒܝܼܫܬܐ<EOS>ܘܥܘܿܠܘܼܬܐ ܘܕܢܬܟܣܝܢ ܒܬܪ ܟܠܗܝܢ ܬܗܼܘܐ ܒܛܝܠܘܬܐ ܘܗܼܘ ܥܝܕܐ ܝܬܝܪ ܚܟܝܡܐܝܬ ܢܬܛܫܐ<EOS>ܒܐܣܟܡܐ ܕܝܘܠܦܢܐ ܢܩܕܡܐ ܕܫܘܕܝܐ ܕܣܓܕܬܐ ܚܕܬܐ ܘܗܼܢܘܢ ܕܝܢ ܒܗܠܝܢ ܢܬܕܒܪܘܢ ܘܒܗܿܢܝܢ ܬܘܒ<EOS>ܕܒܝܫܿܢ ܡܢܗܝܢ݀ ܡܛܠ ܕܩܕܡܼܬ ܨܕܬ ܒܝܼܫܬܐ ܘܝܘܠܦܢܐ ܐܝܬܝܗܿ ܕܢܦܫܗ݀<EOS>ܘܠܪܒܘܬܐ ܕܝܢ ܒܡ̈ܠܐ ܕܒܿܕܝܐ ܢܪܝܡܘܢ ܠܪܒܗܘܢ ܟܕ ܠܐ ܚܝܣܝܢ݀ ܘܐܦ ܠܐ ܥܠ ܚܕܐ ܡܠܬܐ<EOS>ܕܓܠܬܐ<EOS> ܘܟܘܠܗܝܢ ܬܕܡܪ̈ܬܐ ܕܣܘܥܪ̈ܢܐ ܬܡܝ̈ܗܐ ܒܒܕܝܐ ܢܫܡܗܘܢ ܥܠܝܘܗ ܝܐܝܟܢܐ ܕܢܬܕܡܪܘܢ<EOS>ܘܐܦ ܒܗܘܢ ܘܢܬܠܘܢ ܠܗܘܢ ܛܘܒܐ ܕܫܘܼܘ ܕܢܗܘܘܢ ܬܠܡܝܕ̈ܐ ܠܕܐܝܟ ܗܢܐ<EOS>ܟܕ<EOS> ܬ݀ܐ ܗܟܝܠ ܢܚܙܐ ܐܢ ܟܕ ܗܟܢܐ ܐܝܬܝܗܘܢ ܗܘܐ<EOS> ܡܫܟܚܐ ܗܘܬ ܕܢܬܩܝܡ ܡܕܡ<EOS>ܕܣܥܼܘ ܥܠܘܗܝ ܐܡܪܝܢ ܓܝܪ ܕܒܝܫܼܬܐ ܠܒܝܼܫܬܐ ܪܚܡܐ ܘܠܐ ܗܘܐ ܠܛܒܬܐ<EOS> ܡܢ ܐܝܡܟܐ ܗܟܝܠ<EOS>ܒܣܘܓܐܗܿܘܢ ܕܗܠܝܢ ܟܠܗܘܢ ܐܢܫܐ ܗܕܐ ܫܠܡܘܬܐ ܕܒܝܫܼܬܐ ܐܫܬܟܚܼܬ ܘܡܢ ܐܝܡܟܐ ܗܕܐ ܣܗܕܘܬܐ<EOS>ܕܥܠܝܗܘܢ ܕܨܒܘܬܐ ܕܟܠܗܘܢ ܫܠܡܐܝܬ ܗܼܘܬ ܘܡܢ ܐܝܡܟܐ ܗܢܐ ܝܘܠܦܢܐ ܕܥܠ ܬܓ̈ܡܐ ܐܠܗܝ̈ܐ ܘܥܠ<EOS>ܝܘ̈ܠܢܦܢܐ ܕܦܝܠܘܣܦܘܬܐ ܘܡܢ ܐܝܡܟܐ ܗܕܐ ܬܪܥܝܬܐ ܕܥܠ ܥܘܡܪܐ ܕܡܝܬܪܘܬܐ݀ ܘܡܢ ܐܝܡܟܐ ܗܕܐ<EOS>ܡܠܦܢܘܬܐ ܕܥܪܘܩܝܐ ܕܡܢ ܒܝܫ̈ܬܐ ܢܘܡܢ ܐܝܡܟܐ ܗܕܐ ܝܕܥܬܐ ܕܐܝܟ ܗܠܝܢ ܡ̈ܠܐ ܘܡܟܬܒܢܘܬܐ ܘܡܢ<EOS>ܐܝܡܟܐ ܗܕܐ ܙܗܝܘܬܐ ܕܗܢܐ ܕܘܒܪܐ ܘܥܢܝܢܐ<EOS> ܒܟܠܗܿ ܒܪܝܬܐ ܕܒܢ̈ܝ ܐܢܫܐ ܕܡܢܗܘܢ ܐܫܬܠܡܼܬ<EOS>ܘܡܢ ܐܝܡܟܐ ܗܢܐ ܟܘܠܗܿ ܚܝܠܐ<EOS> ܘܡܢ ܐܝܡܟܐ ܗܕܐ ܠܒܝܒܘܬ ܘܡܢ ܐܝܡܟܐ ܗܢܐ ܬܘܟܠܢܐ ܘܡܢ<EOS>ܐܝܡܟܐ ܗܕܐ ܫܠܡܘܬܐ ܕܥܕܡܐ ܠܡܘܬܐ݀ ܘܓܒܪܐ ܕܝܢ ܕܒܝܫܼܬܐ ܘܡܪܝܪܬܐ ܐܝܟ ܕܢܐܡܪ ܐܢܫ ܡܿܠܼܦ<EOS>ܗܘܐ<EOS> ܕܐܝܟ ܗܠܝܢ ܡܫܬܘܕܐ ܗܘܐ ܡܢܘ ܒܫܘܪܝܐ ܚܿܐܪ ܗܘܐ ܒܗ ܐܦܢ ܒܪܥܝܢܗ݀ ܒܪ ܢܐܡܪܘܢ ܕܚܪܫܐ<EOS>ܐܠܐ ܬܠܡܝܕ̈ܘܗܝ ܕܝܠܗ݀ ܕܡܕܒܪܢܐ<EOS> ܘܐܦ ܠܐ ܒܡܕܡ ܒܝܫܼܝܢ݀ ܘܗܼܢܘܢ ܟܝ ܗܠܝܢ ܡܢ ܒܬܪ ܗܝ<EOS>ܚܪܬܗܿ ܕܒܗܬܬܐ ܒܗܝܢ ܒܗܠܝܢ ܩܿܘܝܼܘ݀ ܘܥܠ ܗܿܘ ܕܒܝܬ ܡܝ̈ܬܐ ܐܡܼܪܘ ܕܐܠܗ ܗܘ݀ ܐܠܘ ܠܐ<EOS>ܕܣܪܝܩܐܝܬ ܐܬܒܛܠ ܠܗܘܢܿ ܕܐܟܘܬܗܝܢ ܕܗܠܝܢ ܕܝܠܗ ܢܚܫܘܢܿ ܘܡܢܘ ܡܡܬܘܡ ܕܥܠ ܠܐ ܝܘܬܪܢ ܡܣܡ<EOS>ܒܪܫܐ ܓܠܝܐܝܬ ܢܓܒܐ ܠܗ݀ ܐܠܘ ܓܝܪ ܪ̈ܚܡܝ ܩܢܝܢܐ ܗܼܘܘ ܘܡܚ̈ܒܝ ܝܘܬܪܢܐ ܐܝܬܝܗܘܢ ܗܘܘ݀<EOS>ܘܐܠܘ ܒܐܣܟܡܗܘܢ ܣܪ̈ܝܚܐ ܗܼܘܘ ܘܪ̈ܚܡܝ ܪ̈ܓܝܓܬܐ ܟܒܪ ܕܡܝܐ ܕܢܣܒܪ ܗܿܘܝܢ ܥܠܝܗܘܢ ܕܡܛܠ<EOS>ܗܠܝܢ ܥܬܕܘܗܿ ܠܨܒܘܬܐ ܘܥܕܡܐ ܠܡܘܬܐ ܗܼܘܘ ܦܪܒܘܠܝܪ̈ܐ ܘܐܢ ܕܝܢ ܕܠܩܘܒܠܐ ܕܗܠܝܢ ܡܟܼܪܙܝܢ<EOS>ܗܘܘ݀ ܘܡܠܝܐܝܬ ܠܡܫܡܥܬܐ ܕܟܠܗܘܢ ܟܢܫ̈ܐ ܩܿܥܼܝܢ ܗܘܘ݀ ܘܒܥܓܠ ܐܦ<EOS>ܒܡܠܦܢܘܬܐ ܕܟ̈ܬܒܐ ܡܪܬܼܝܢ ܗܘܘ<EOS> ܕܢܥܪܩܘܢ ܡܢ ܟܠܗܿ ܪܓܬܐ ܣܪܝܚܬܐ ܘܨܿܚܢܬܐ ܘܢܫܢܘܢ ܡܢ<EOS>ܟܘܠܗܿ ܥܠܘܒܘܬܐ ܘܢܙܟܼܘܢ ܠܟܠܗܝܢ ܐܪ̈ܓܝܓܬܐ ܘܠܪܚܡܬ ܟܣܦܐ ܘܟܕ ܐܝܟ ܗܠܝܢ ܠܗܿܢܘܢ<EOS>ܕܡܬܬܠܼܡܕܝܢ ܗܘܘ ܠܗܘܢ ܡܠܦܼܢ ܗܘܘ ܕܡܝܐ ܕܗܿܢܘܢ ܠܐ ܐܬܬܓܼܪܘ݀ ܘܠܐ ܥܘܬܪܐ ܟܿܢܫܼܘ݀ ܐܦܠܐ<EOS>ܒܥܘܡܪܐ ܕܢܝܿ̇ܐ ܘܕܩܘܣܿܡܐ ܐܫܬܘܬܼܦܘ<EOS> ܘܡܟܕ ܗܟܝܠ ܒܚܕܐ ܡܢ ܗܠܝܢ ܠܐ ܐܬܕܒܲܪܘ ܘܐܝܟܐܢ<EOS>ܡܣܝܼܒܪܝܢ ܗܘܘ ܕܚܠܦ ܠܐ ܡܕܡ ܡܣܡ ܒܪܫܐ ܒܝܼܫܐ ܘܬܒܥܬܐ ܢܩܒܠܘܢ ܚܠܦ ܣܗܕܘܬܗ ܒܠܚܘܕ<EOS>ܪܒܗܘܢܿ ܗܘ ܕܬܘܒ ܠܐ ܐܝܬܘܗܝ ܗܘܐ<EOS>ܟܗ<EOS> ܘܬܬܝܗܒ ܗܕܐ ܢܝܩܪܘܢܝܗܝ ܟܕ ܥܕܟܝܠ ܥܡܗܘܢ ܗܘܐ<EOS> ܘܥܢܝ̈ܢܘܗܝ ܥܡܗܘܢ<EOS>ܥܿܒܕ ܗܘܐ<EOS> ܘܒܡܛܥܝܢܘܬܐ ܐܝܟ ܕܢܐܡܪ ܐܢܫ ܡܿܛܥܼܐ ܗܘܐ ܠܗܘܢ ܡܢܐ ܗܟܝܠ ܕܐܦ ܡܢ ܒܬܪ ܡܘܬܗ݀<EOS>ܘܣܓܝ ܝܬܝܪܐܝܬ ܗܝܕܝܢ ܛܒ ܡܢ ܕܡܢ ܩܕܝܡ ܩܼܪܐܘܗܝ ܐܠܗܐ ܡܛܠ ܕܟܕ ܥܡ ܒܢ̈ܝ ܐܢܫܐ ܗܘܐ<EOS>ܐܡܝܪܐ ܕܐܦ ܫܒܩܼܘܗܝ ܘܟܦܼܪܘ ܒܗ<EOS> ܒܗܿܘ ܙܒܢܐ ܟܕ ܗܼܢܘܢ ܢܟ̈ܠܘܗܝ ܡܥܬܕܝܢ ܗܘܘ݀ ܡܢ ܒܬܪ<EOS>ܕܝܢ ܒܼܫܢܝ ܡܢ ܒܢ̈ܝ ܐܢܫܐ ܚܕܝܐܝܬ ܕܢܡܘܬܘܢ ܗܼܢܘܢܿ ܝܬܝܪܐܝܬ ܓܒܼܘ݀ ܘܠܐ ܕܢܫܢܘܢ ܡܢ<EOS>ܣܗܕܘܬܗܘܢ ܛܒܬܐ ܕܥܠܘܝܗ<EOS> ܗܿܢܘܢ ܗܟܝܠ ܕܩܕܡ ܛܒܬܐ ܠܐ ܝܕܥܝܢ ܗܘܘ ܒܪܒܗܘܢ ܠܐ ܥܘܡܪܐ ܘܠܐ<EOS>ܣܘܥܪܢܐ ܘܠܐ ܝܘܠܦܢܐ ܘܠܐ ܥܒܿܕܐ ܕܫܿܘܐ ܠܬܫܒܘܚܬܐ݀ ܘܐܦܠܐ ܒܡܕܡ ܐܬܥܕܪܘ ܡܢܗ݀ ܐܠܐ ܐܢ<EOS>ܒܝܼܫܬܐ ܘܛܥܝܘܬܐ ܕܐܢܫܐ<EOS> ܐܝܟܢܐ ܡܝܬܼܝܢ ܗܘܘ ܕܠܝܠܐܝܬ݀ ܠܐ ܗܘܐ ܕܒܡܕܡ ܥܕܝܠܝܢ ܗܘܘ݀ ܐܠܐ<EOS>ܡܛܠ ܕܗܿܢܝܢ ܙܗܝ̈ܬܐ ܘܕܬܫܒܚܬܐ ܥܠܘܗܝ ܐܣܿܗܼܕܘ݀ ܟܕ ܗܐ ܩܪܝܒܐ ܗܘܬ ܠܚܕ ܚܕ ܡܢܗܘܢ ܕܢܚܐ<EOS>ܕܠܐ ܩܢܛܐ<EOS> ܘܒܒܝܬܐ ܕܡܥܡܪܐ ܕܝܠܗ ܥܡ ܚܒܝ̈ܒܘܗܝ ܥܘܡܪܐ ܕܠܐ ܡܚܿܫܘܠܐ ܢܕܒܪ ܘܐܢܫܐ ܕܝܢ<EOS>ܡܛܥܝ̈ܢܐ ܘ̈ܛܥܝܐ ܐܝܟܢܐ ܡܘܬܐ ܕܚܠܦ ܐܚܪܢܐ ܚܒܝܒܐܝܬ ܩܿܒܼܠܘ݀ ܗܿܘ ܕܚܬܝܬܐܝܬ ܝܬܝܼܪ ܡܢ<EOS>ܟܠ ܐܢܫ ܝܿܕܥܝܢ ܗܘܘ ܕܐܦܠܐ ܒܡܕܡ ܐܝܟ ܕܢܐܡܪ ܐܢܫ ܗܘܐ ܠܗܘܢ ܥܠܬܐ ܠܛܒܬܐ ܐܠܐ ܡܠܦܢܐ<EOS>ܕܟܠܗܝܢ ܒܝ̈ܫܼܬܐ ܓܒܪܐ ܓܝܪ ܕܩܢܼܐ ܪܥܝܢܐ ܘܡܝܬܪܘܬܐ ܚܠܦ ܙܟܘܬܐ ܛܒܬܐ ܐܘ ܚܠܦ ܓܒܪܐ<EOS>ܡܝܬܪܐ ܟܒܪ ܒܘܠܝܬܐ ܡܡܬܘܡ ܡܘܬܐ ܕܥܡ ܬܫܒܘܚܬܐ ܢܣܝܒܪ݀ ܗܼܘ ܕܝܢ ܕܒܝܼܫܐ ܗܘ ܒܐܣܟܡܗ<EOS>ܐܝܟܢܐ ܕܒܠܚܘܕ ܒܬܪ ܗܠܝܢ ܚܝ̈ܐ ܕܙܒܢܐ ܘܢܝܿ̇ܐ ܕܪ̈ܓܝܓܬܐ ܕܒܗܘܢ ܪܕܦ݀ ܠܐ<EOS>ܡܡܬܘܡ ܓܒܼܐ ܩܕܡ ܚܝ̈ܐ ܡܘܬܐ<EOS> ܘܐܦܠܐ ܚܠܦ ܚܒܝܒ̈ܘܗܝ ܕܝܠܗ ܡܣܡ ܒܪܝܫܐ ܩܿܫܝܐ ܡܣܝܒܪ ܚܕ<EOS>ܟܡܐ ܚܞܠܦ ܗܿܘ ܕܒܒܝܫܘܬܐ ܥܕܝܠ݀ ܐܝܟܢܐ ܗܟܝܠ ܬܠܡܝܕ̈ܘܗܝ ܕܗܢܐ ܕܐܬܐܡܼܪ ܐܢ ܡܛܥܝܢܐ ܗܘܐ<EOS>ܘܚܪܫܐ ܘܠܐ ܟܣܝܐ ܗܘܬ ܡܢܗܘܢ ܕܗܟܢܐ ܗ<EOS> ܘܐܠܐ ܘܐܦ ܗܼܢܘܢ ܒܐܣܟܡܐ ܣܿܢܝܐ ܕܒܝܼܝܫ̈ܬܐ<EOS>ܢܦܫ̈ܬܗܘܢ ܐܚܝܕܢ ܗܘܝ ܡܣܝܒܪܝܢ ܗܘܘ ܡܢ ܒܢ̈ܝ ܥܡܗܘܢ ܟܠܗܘܢ ܫܢܕ̈ܐ ܘܠܟܗ̈ܝܢ ܕܡ̈ܘܬܐ ܕܡܣܡ<EOS>ܒܪ̈ܫܐ ܕܢܩܒܠܘܢ ܚܠܦ ܣܗܕܘܬܗܘܢ ܕܥܠܘܗܝ<EOS> ܠܐ ܕܝܢ ܝܬܝܗܿ ܗܕܐ ܕܟܝܢܐ ܕܒܝܼ̈ܫܐ ܚܼܙܝܬ ܓܝܪ<EOS>ܣܓܝ̈ܐܐ ܕܥܡ ܗܿܢܘܢ ܕܚܿܝܝܼܢ<EOS> ܚܒܪܘܬܐ ܘܡܘܡܬܐ ܕܠܐ ܢܟܠܐ ܢܛܼܪܘ݀ ܘܒܪܫܥܬܗ ܕܡܝܼܬܘ ܫܼܪܘ<EOS>ܐܢܝܢ ܠܗܠܝܢ ܕܣܡܼܘ ܒܝܢܬܗܘܢ݀ ܘܣܘܦ̈ܣܛܐ ܕܝܢ ܗܿܢܘܢ ܕܒܡܕ̈ܝܢܬܐ ܡܬܟܢܼܫܝܢ ܘܡܫܬܼܒܚܝܢ<EOS>ܒܡܫܡܥܐ ܥܠ ܡܪܕܘܬܗܘܢ ܘܬܚܘܝܬܐ ܕܡ̈ܠܝܗܘܢ ܟܘܠܢ ܚܬܝܬܐܝܬ ܝ݀ܕܥܝܢ ܐܢܚܢܢ ܕܠܗܓ̈ܡܘܢܐ<EOS>ܕܥܡ̈ܡܐ ܘܠܗܿܢܘܢ ܕܫܘܠܛܢܐ ܪܒܐ ܕܪܫܢܘܬܐ ܚܝܕܝܢ ܡܫܒ̈ܚܝܢ ܠܗܘܢ ܒܬܫܒ̈ܚܬܐ ܟܐ ܕܡܿܦܣ ܠܗܘܢ<EOS>ܫܘܠܛܢܐ ܘܒܪ ܫܥܬܗ ܕܝܢ ܕܫܘܚܠܦܐ ܗܘܐ ܠܗܘܢܿ ܘܐܦ ܡܠܝܗܘܢ ܡܫܚܠܦܢ<EOS> ܘܬܘܒ ܠܐ ܨܿܒܝܢ<EOS>ܕܢܥܒܕܘܢ ܕܘܪܢܐ ܕܗܿܢܘܢ ܕܡܢ ܩܕܝܡ ܡܛܠ ܕܚܠܬܐ ܕܗܿܢܘܢ ܕܒܗ ܒܙܒܢܐ ܐܚܝܕܝܢ<EOS>ܟܘ<EOS> ܐܠܘ ܗܟܝܠ ܗܠܝܢ ܬܠܡܝܕ̈ܘܗܝ ܕܦܪܘܩܢ ܛܥܝ̈ܐ ܘܡܛܥ̈ܝܢܐ ܐܝܬܼܝܗܘܢ<EOS>ܗܘܘ݀ ܐܘܣܼܦ ܕܝܢ ܐܦ ܗܕܐ<EOS> ܕܠܐ ܪܕܝܢ ܗܘܘ<EOS> ܘܡܠܝܐܝܬ ܗܕ̈ܝܘܛܐ ܗܘܘ<EOS> ܗܿܢܘܢ ܕܝܢ ܐܦ<EOS>ܒܪܒܪܝܐ ܘܝܬܝܪ ܡܢ ܒܪܬ ܩܠܐ ܣܘܪܝܝܬܐ ܠܐ ܫܡܼܥܝܢ ܗܘܘ<EOS> ܐܝܟܢܐ ܡܢ ܒܬܪ ܕܫܢܝ ܪܒܗܘܢ ܡܢ<EOS>ܒܝܬ ܒܢ̈ܝ ܐܢܫܐ ܠܟܠܗܿ ܒܪܝܬܐ ܢܦܼܩܘ ܘܐܣܿܗܼܕܘ ܥܠ ܐܠܗܘܬܗ ܘܒܐܝܕܐ ܟܝ ܬܪܥܝܬܐ ܥܠ ܗܕܐ<EOS>ܐܫܬܕܠܼܘ ܕܢܡܪܚܘܢܿ ܘܒܐܝܢܐ ܚܝܠܐ ܡܕܡ ܕܐܫܝܼܚܘ ܣܥܼܪܘ݀ ܢܗܘܐ ܓܝܪ ܕܒܒ̈ܬܝܗܘܢ ܐܢܫܐ<EOS>ܩܘܪ̈ܝܝܐ ܢܬܗܦܟܼܘܢ ܘܢܛܥܼܘܢܿ ܗܕܐ ܕܝܢ ܕܠܐܬܪܐ ܢܘܬܟܪܝܐ ܢܫܬܼܕܪܘܢ ܘܠܐ ܢܫܒܩܘܢܗܿ<EOS>ܠܨܒܘܬܐ ܒܫܠܝܐ<EOS> ܐܠܐ ܢܟܪܙܘܢ ܠܟܠ ܐܢܫ ܫܡܗ ܕܦܪܘܩܢ݀ ܘܣܘܥܪ̈ܢܘܗܝ ܕܝܠܗ ܕܬܕܡܘܪܬܐ ܘܠܐ<EOS>ܒܠܚܘܕ ܐܠܐ ܐܦ ܒܩܘܪ̈ܝܐ ܘܒܡܕ̈ܝܢܬܐ ܢܿܠܦܼܘܢ ܦܘܩܕ̈ܢܘܗܝ ܘܡܢܗܘܢ ܠܫܘܠܛܢܐ ܢܕܪ̈ܗܘܡܝܐ݀<EOS>ܘܠܗܕܐ ܡܕܝܢܬܐ ܕܡܿܠܟܘܬܐ ܢܬܦܠܓܘܢ݀ ܘܡܢܗܘܢ ܠܒܝܬ ܦܪ̈ܣܝܐ݀ ܘܡܢܗܘܢ ܠܒܝܬ ܐܪ̈ܡܢܝܐ<EOS>ܘܐܚܪ̈ܢܐ ܠܥܡܐ ܕܦܪ̈ܬܘܝܐ<EOS> ܘܬܘܒ ܐܦ ܠܣܩ̈ܝܬܝܐ݀ ܘܡܢܗܘܢ ܐܦ ܥܕܡܐ<EOS>ܠܣܘܦܝܗܿ ܕܒܪܝܬܐ<EOS> ܢܦܩܘܢ ܘܠܐܪܥܐ ܕܗܢܕ̈ܘܝܐ ܢܩܕܡܘܢ ܘܐܚܪ̈ܢܐ ܠܗܠ ܡܢ ܐܘܩܝܢܘܣ ܢܥܼܿܒܪܘܢ<EOS>ܠܓܙܪ̈ܬܐ ܗܠܝܢ ܕܡܬܩܪܝܢ ܒܘܪܢܛܢܝܐ ܗܠܝܢ ܐܢܐ ܠܐ ܣܿܒܪ ܐܢܐ ܕܕܒܢ̈ܝ ܐܢܫܐ ܐܢܝܢ݀ ܚܕ ܟܡܐ<EOS>ܕܒܨܝܪ̈ܐ ܘܕܗܕ̈ܝܘܛܐ ܘܟܡܐ ܚܣܝܪܐ ܕܡ̈ܛܥܝܢܐ ܘܚܪ̈ܫܐ<EOS>ܟܙ<EOS> ܗܿܢܘܢ ܕܝܢ ܠܪܒܗܘܢ ܕܒܝܼܫܐ ܗܘܐ ܘܡܗܦܟܐ ܢܿܣܝܼܘ ܘܕܝܠܗ ܕܗܢܐ ܡܦܩܢܐ<EOS>ܕܡܘܬܗ ܒܥܝ̈ܢܝܗܘܢ ܚܼܙܘ ܒܐܝܠܝܢ ܟܝ ܡ̈ܠܐ ܠܘܬ ܚܕܕ̈ܐ ܐܬܚܫܼܚܘ݀ ܒܗܕܐ ܕܫܠܡܐܝܬ ܥܠܘܗܝ<EOS>ܢܒܕܘܢܿ ܐܝܟ ܕܡܢ ܚܕ ܦܘܡܐ ܓܝܪ ܟܠܗܘܢ ܬܕܟܝ̈ܬܐ ܕܓܪ̈ܒܐ ܘܛܪܕܐ ܕܕ̈ܝܘܐ ܘܩܝܡܬܐ ܕܡܝ̈ܬܐ<EOS>ܘܚܙܬܐ ܕܣܡ̈ܝܐ ܘܪ̈ܒܘܬܐ ܕܐܣܘ̈ܬܐ ܐܚܪ̈ܢܝܬܐ ܕܗܼܘܝ ܡܢܗ ܐܣܿܗܼܕܘ<EOS>ܟܚ<EOS> ܘܒܬܪ ܟܠܝܗ ܩܿܝܡܬܗ ܕܝܠܗ ܕܒܬܪ ܡܘܬܐ ܕܩܘܕܡܐ ܠܗܘܢ ܐܬܚܼܙܝܬ݀ ܗܠܝܢ<EOS>ܓܝܪ ܟܕ ܠܐ ܗܘܼܝ ܘܠܐ ܐܫܬܡܼܥ ܡܡܬܘܡ ܒܙܒܢܝ̈ܗܘܢ ܕܝܠܗܘܢܿ ܐܝܟܢܐ ܕܡܢ ܚܕ ܦܘܡܐ ܐܣܿܗܼܕܘ݀<EOS>ܘܡܫܪܪܝܢ ܗܘܘ ܕܗܼܘܝ݀ ܘܥܕܡܐ ܠܡܘܬܐ ܢܗܝܡܢܘܢܗܿ ܠܣܗܕܘܬܗܘܢ ܐܘ ܕܠܡܐ ܟܝ ܐܬܟܿܢܼܫܘ݀<EOS>ܘܡܘܡܬܐ ܥܠܝܗܿ ܕܗܕܐ ܥܒܼܕܘ݀ ܘܬܿܢܘܝ ܣܡܼܘ ܒܝܢܬܗܘܢܿ ܕܢܒܕܘܢ ܘܢܕܓܠܘܢ ܗܠܝܢ ܕܡܢ ܡܬܘܡ<EOS>ܠܐ ܗܘܼܝ<EOS> ܘܒܐܝܠܝܢ ܟܝ ܡ̈ܠܐ ܢܐܡܪ ܕܦܝܣܐ ܕܐܬܚܫܼܚܘ ܥܠ ܗܕܐ ܬܢܿܘܝ<EOS> ܐܘ ܕܠܡܐ ܟܝ ܒܕܐܝܟ<EOS>ܗܠܝܢ ܐܢܫܐ ܚܒܝܒܝܢ ܠܗܿܘ ܕܐܬܡܠܝ ܘܡܢܬܡܠܝ݀ ܡܛܥܝܢܐ ܗܘܐ ܘܡܠܦܢܐ ܗܘܐ ܕܛܘܥܝܝ ܕܩܕܡ<EOS>ܥܝ̈ܢܐ ܕܟܠܢ ܡܣܡ ܒܪܝܫܐ ܐܚܪܝܐ ܣܝܒܪ ܕܡܢܐ ܐܝܬܘܗܝ ܗܘܐ ܝܬܝܪ ܡܢ ܟܠ ܐܢܫܐ ܐܢܚܢܢ<EOS>ܚܬܝܬܐܝܬ ܝܕܥܝܢ ܐܢܚܢܢ݀ ܡܛܠ ܕܐܢܚܢܢ ܗܘܿܝܢ ܒܢ̈ܝ ܐܪܙܐ ܕܟܣܝ̈ܬܗ ܘܐܝܟ ܕܟܝܼܐ ܠܣܓܝ̈ܐܐ<EOS>ܡܬܞܚܙܐ ܗܘܐ ܘܕܡܕܡ ܝܬܝܪ ܐܝܬ ܠܗ ܡܢ ܣܓܝ̈ܐܐ ܪܢܐ ܗܘܐ<EOS> ܠܐ ܕܝܢ ܡܕܡ ܪܒ ܐܦܠܐ ܡܕܡ ܕܫܿܘܐ<EOS>ܠܩܝܡܬܗ ܩܢܼܐ ܐܠܐ ܐܢ ܕܐܢܫ ܢܐܡܪ ܗܕܐ ܕܢܟܠܐ ܘܕܡܘܡܐ ܕܐܣܟܡܗ ܘܗܠܝܢ ܗܦܝܟܬܐ ܕܐܠܦܢ ܠܢ<EOS>ܘܗܢܐ ܫܘܒܗܪܐ ܕܛܘܥܝܝ ܕܚܠܦܝܗܝܢ ܕܗܠܝܢ݀ ܬܘ ܢܬܠ ܝܡܝܢܐ ܠܚܕܕ̈ܐ<EOS> ܘܟܠܢ ܐܟܚܕܐ ܢܣܝܡ ܬܢܘܝ<EOS>ܒܝܢܬܢܿ ܕܫܠܡܐܝܬ ܛܥܝܘܬܐ ܢܦܩ ܥܠܘܗܝ ܒܝܬ ܟܠܗܘܢ ܒܢ̈ܝ ܐܢܫܐ<EOS> ܘܢܐܡܪ ܕܚܙܝܢܝܗܝ ܕܠܣܡ̈ܝܐ<EOS>ܕܢܚܙܘܢ ܝܼܗܒ ܗܕܐ ܕܠܐ ܐܢܫ ܡܡܬܘܡ ܫܡܥ݀ ܘܠܓܪ̈ܒܐ ܕܟܝ ܘܠܡܝ̈ܬܐ ܐܚܼܝ݀ ܘܟܢܝܫܐܝܬ ܢܐܡܪ݀ ܗܠܝܢ ܕܠܐ ܒܥܝ̈ܢܝܢ ܚܼܙܝܢ ܕܐܣܬܼܥܪ ܡܢܗ<EOS> ܐܦܠܐ ܒܐܕ̈ܢܝܢ ܫܡܼܥܢ<EOS>ܕܐܬܐܡܼܪ ܘܗܠܝܢ ܕܐܝܟ ܕܒܫܪܪܐ ܐܣܬܥܪ ܢܬܚܪܐ ܐܠܐ ܘܐܦܢ ܗܼܘ ܥܘܢܕܢܗ ܐܚܪܢܐ ܐܬܟܼܪܙ݀<EOS>ܘܓܠܝܐܝܬ ܡܘܬܗ ܩܿܒܼܠ<EOS> ܐܝܟܢܐ ܕܠܐ ܐܢܫ ܐܫܟܼܚ ܕܢܛܫܝܘܗܝ<EOS> ܘܐܦ ܠܗܕܐ ܐܢܚܢܢ ܕܠܐ ܢܟܦܬܐ<EOS>ܢܫܪܝܗܿ݀ ܟܕ ܡܿܣܗܕܝܢ ܐܢܚܢܢ ܚܨܝܦܐܝܬ ܕܩܼܡ ܡܢ ܒܝܬ ܡܝ̈ܬܐ ܘܥܡ ܟܠܢ ܗܘܐ<EOS> ܘܒܥܢܝܢܐ<EOS>ܘܒܣܝܒܪ̈ܬܐ ܕܥܝܕ̈ܐ ܐܫܬܘܼܬܦ ܠܢ ܘܬܬܢܛܪ ܕܝܢ ܒܟܠܗܝܢ ܗܠܝܢ ܗܕܐ ܚܿܨܝܦܘܬܐ ܘܕܠܐ ܢܒܗܼܬ<EOS>ܘܬܩܘܐ ܨܐܝܕܝܢ ܕܢܩܘܡ ܥܕܡܐ ܠܡܘܬܐ ܡܢܐ ܓܝܪ ܕܠܐ ܒܘܠܝܬܐ ܕܚܠܦ ܠܐ ܡܕܡ ܢܡܘܬ<EOS> ܘܡܿܢܐ<EOS>ܡܥܝܩܐ ܕܡܛܠ ܠܐ ܡܕܡ ܕܘܠܐ ܢܓܕ̈ܐ ܘܫܢܕ̈ܐ ܒܓܦܪ̈ܝܢ݀ ܢܩܒܠ<EOS> ܘܐܢ ܡܬܒܥܐ ܕܐܦ ܒܚܒܘܫܝܐ<EOS>ܢܗܘܐ ܘܒܨܥܪܐ ܘܒܐܘܠܨܢܐ ܚܠܦ ܠܐ ܡܕܡ ܫܪܪܐ݀ ܘܐܦ ܗܕܐ ܒܫܪܥܬܗ ܢܣܝܒܪ<EOS> ܘܢܓܕܠ ܕܝܢ ܟܠܢ<EOS>ܐܟܚܕܐ ܫܠܡܐܝܬ ܘܢܒܕܐ ܚܠܦ ܠܐ ܡܕܡ ܝܘܬܪܢ ܠܐ ܕܝܠܢ ܘܠܐ ܕܗܿܢܘܢ ܕܡ̰ܿܥܼܝܢ ܐܢܚܢܢ ܠܗܘܢܿ<EOS>ܘܐܦܠܐ ܕܝܠܗ ܕܗܿܘ ܕܗܿܢܝܢ ܕܓܠܘܬܐ ܕܐܠܗܐ ܗܘ ܡܢܢ ܥܠܘܗܝ ܡܬܐܡܼܪܢ݀ ܘܢܡܬܚܝܗܿ ܕܝܢ ܠܗܕܐ<EOS>ܕܓܠܘܬܐ ܠܐ ܒܠܚܘܕ ܥܠ ܒܢ̈ܝ ܥܿܡܢ<EOS> ܐܠܐ ܐܦ ܠܘܬ ܟܠܗܘܢ ܒܢ̈ܝ ܐܢܫܐ ܢܦܘܩ݀ ܘܠܟܠܗܿ ܒܪܝܬܐ<EOS>ܢܡܠܐ ܗܠܝܢ ܕܣܡܼܢ ܥܠܘܗܝ<EOS> ܘܒܪ ܫܥܬܗ ܡܢ ܗܪܟܐ ܢܣܝܡ ܢܡܘ̈ܣܐ ܠܟܠܗܘܢ ܥܡ̈ܡܐ ܡܗܦ̈ܟܐ<EOS>ܕܣܒܪ̈ܐ ܕܥܠ ܐܠܗ̈ܐ ܕܐܒܗܝ̈ܗܘܢ ܗܿܢܘܢ ܕܡܢ ܥܠܡܐ ܠܘܬܗܘܢ ܫܼܘ<EOS> ܘܢܦܩܘܕ ܠܗܘܢ ܠܪ̈ܗܘܡܝܐ<EOS>ܩܕܡ ܟܠܡܕܡ ܕܠܐ ܢܣܓܕܘܢ ܠܗܿܢܘܢ ܕܣܿܒܼܪܝܢ ܗܘܘ ܐܒܗܝ̈ܗܘܢ ܕܐܠܗ̈ܐ ܐܢܘܢܿ ܘܢܫܢܐ ܕܝܢ ܐܦ<EOS>ܠܒܝܬ ܝܘ̈ܢܝܐ ܘܢܟܪܙ ܕܝܢ ܐܦ ܕܠܩܘܒܠܐ ܕܚܟܝܡ̈ܝܗܘܢ ܕܗܠܝܢ݀ ܘܠܐ ܢܪܦܐ ܐܦ ܠܐܓܒ̈ܛܝܐ݀ ܐܠܐ<EOS>ܢܬܟܬܫ ܘܐܦ ܥܡ ܐܠܗܝ̈ܗܘܢ ܕܗܠܝܢ݀ ܘܠܐ ܢܡܬܘܚ ܠܘܩܒܠܗܘܢ ܗܿܢܝܢ ܕܡܘܫܐ ܕܡܢ ܩܕܝܡ ܗܼܘܝ<EOS>ܥܠܝܗܘܢܿ ܐܠܐ ܡܘܬܗ ܕܝܠܗ ܕܡܠܦܢܢ ܐܝܟ ܡܕܡ ܡܕܚܠܢܐ ܢܣܝܡ ܠܘܩܒܠܗܘܢܿ ܘܗܿܘ ܛܒܐ ܕܥܠ<EOS>ܐܠܗ̈ܐ ܕܡܢ ܠܘܬܗܘܢ ܡܢ ܥܠܡܐ ܒܝܬ ܟܠܗܘܢ ܒܢ̈ܝ ܐܢܫܐ ܢܦܼܩ݀ ܠܐ ܒܡ̈ܠܐ ܘܒܫܘܥ̈ܝܬܐ ܐܠܐ<EOS>ܒܚܝܠܗ ܕܪܒܢ ܗܿܘ ܕܐܙܕܩܦ ܢܫܪܝܘܗܝ ܘܢܼܐܙܠ ܬܘܒ ܐܦ ܠܐܚܪܬܐ ܐܪܥܐ<EOS> ܕܒܪܒܪ̈ܝܐ ܘܗܿܢܝܢ<EOS>ܕܠܘܬ ܟܠ ܐܢܫܐ ܢܗܦܟ<EOS> ܘܡܢ ܗܢܐ ܨܒܝܢܐ ܠܐ ܐܢܫ ܡܢܢ ܢܚܣܪ<EOS> ܠܐ ܗܘܐ ܓܝܪ ܐܬܠܣܐ ܗܘ ܙܥܘܪܐ<EOS>ܗܠܝܢ ܕܡܡܼܪܚܝܢ ܐܢܚܢܢ<EOS> ܡܛܠ ܕܐܦܠܐ ܙܟܘ̈ܬܐ ܫܚܝܡ̈ܬܐ ܐܪܥܼܢ ܠܢ<EOS> ܐܠܐ ܐܝܟ ܕܕܡܝܐ ܡܣܡ ܒܪܫܐ ܕܡܢ ܢܡ̈ܘܣܐ ܗܿܢܘܢ ܕܒܟܠ ܕܘܟܐ ܐܣܘܪ̈ܐ ܓܠܝܐܝܬ ܘܣܪ̈ܩܐ<EOS>ܘܚܒܘܫܝܐ ܘܢܘܪܐ ܘܦܪܙܠܐ ܘܙܩܝ̈ܦܐ ܘܚܝ̈ܘܬܐ ܕܡܛܠ ܗܠܝܢ ܝܬܝܪܐܝܬ ܢܨܒܐ ܒܚܕܘܬܐ<EOS> ܘܠܘܬ<EOS>ܗܠܝܢ ܒܝܼܫ̈ܬܐ ܐܟܚܕܐ ܢܫܪܟ ܕܕܡܿܘܬܐ ܠܡܠܦܢܢ ܩܢܝܢ ܐܢܚܞܢܢ<EOS> ܘܡܢܐ ܓܝܪ ܢܗܿܘܐ ܕܫܦܝܪ ܡܢ<EOS>ܗܕܐ ܒܥܠܕ̈ܒܒܐ ܠܐܠܗܐ ܘܠܒܢ̈ܝ ܐܢܫܐ ܘܐܦ ܠܐ ܥܠ ܚܕ ܝܘܬܪܢ ܢܫܬܟܚ ܘܐܦ ܠܐ ܡܕܡ ܕܢܝܚܐ<EOS>ܢܩܒܠ<EOS> ܘܐܦ ܠܐ ܚܒܝ̈ܒܝܢ ܢܚܙܐ݀ ܘܐܦܠܐ ܫܘܪܬܚܐ ܕܩܢܝܢܐ ܢܣܬܩܒܠ ܠܢ ܘܐܦܠܐ ܣܒܪܐ ܕܡܕܡ<EOS>ܛܒܬܐ ܠܓܡܪ ܢܩܢܐ<EOS> ܐܠܐ ܣܪܝܩܐܝܬ ܘܒܛܠܐܝܬ ܢܛܥܐ ܘܠܐܚܪ̈ܢܐ ܢܿܛܥܐ<EOS> ܗܕܐ ܗܝ ܠܡ ܓܝܪ<EOS>ܡܥܕܪܢܝܬܐ ܘܕܢܗܘܐ ܕܠܩܘܒܠܐ ܕܟܘܠܗܘܢ ܥܡ̈ܡܐ݀ ܘܢܬܟܬܫ ܥܡ ܐܠܗ̈ܐ<EOS> ܗܿܢܘܢ ܕܡܢ ܥܠܡ ܟܠ ܐܢܫ<EOS>ܡܘܕܐ ܥܠܝܗܘܢܿ ܘܠܗܿܘ ܡܠܦܢܢ ܕܩܕܡ ܥܝ̈ܢܝܢ ܕܝܠܢ ܡܝܼܬ<EOS> ܕܐܠܗ ܐܝܬܘܗܝ ܘܒܪܐ ܕܐܠܗܐ ܢܟܪܙ݀<EOS>ܘܚܠܦܘܗܝ ܐܢܚܢܢ ܢܗܘܐ ܡܛܝܒܝܢ ܐܢܚܢܢ݀ ܕܢܡܘܬ ܟܕ ܠܐ ܡܕܡ ܫܪܪܐ<EOS> ܘܠܐ ܥܘܕܪܢܐ ܡܢܗ ܝܠܦܼܢ<EOS>ܘܡܛܠ ܗܕܐ ܕܢܫܒܚܝܘܗܝ ܠܫܡܗ݀ ܢܥܒܕ ܘܟܠܗܘܢ ܨܥܪ̈ܐ ܘܬܒܥ̈ܬܐ ܢܣܝܒܪ ܘܟܠܗܘܢ ܐܣܟ̈ܡܐ ܕܡܣܡ<EOS>ܒܪ̈ܫܐ ܢܩܒܠ<EOS> ܚܠܦ ܠܐ ܡܕܡ ܫܪܪܐ<EOS> ܒܝܼܫܐ ܗܝ ܓܝܪ ܟܒܪ ܫܪܝܪܬܐ ܘܕܓܠܬܐ݀ ܐܝܬ ܒܗ ܕܠܩܒܘܠܐ<EOS>ܕܒܝܼܫܬܐ݀ ܕܡܛܠ ܗܕܐ ܢܐܡܪ ܕܐܦ ܡܝ̈ܬܐ ܐܚܼܝ<EOS> ܘܐܦ ܓܪ̈ܒܐ ܕܟܼܝ<EOS> ܘܐܦ ܕܝ̈ܘܐ ܛܪܕ ܘܥܒܘܕܐ<EOS>ܕܐܚܪ̈ܢܐ ܣܘܥܪ̈ܢܐ ܕܬܕܡܘܪܬܐ ܗܘܐ<EOS> ܟܕ ܠܐ ܡܕܡ ܕܐܝܟ ܗܠܝܢ ܒܗ ܝܕܥܝܢ ܐܢܚܢܢ ܘܠܢܦܫܢ<EOS>ܟܠܗܝܢ ܗܠܝܢ ܢܒܕܐ<EOS> ܘܢܿܛܥܐ ܠܐܠܝܠܢ ܕܡܫܟܚܝܢ ܐܢܚܢܢ<EOS> ܘܐܢ ܕܝܢ ܐܢܫ ܠܐ ܢܬܛܦܝܣ݀ ܐܠܐ<EOS>ܐܢܚܢܢ ܚܠܦ ܗܠܝܢ ܕܣܡܼܢ ܒܝܢܬܢ ܗܠܝܢ ܕܫ݀ܘܝܼܢ ܠܗܕܐ ܛܥܝܘܬܐ ܢܦܫܢ ܢܓܕ<EOS>ܟܛ<EOS> ܘܡܬܚܙܝܢ ܠܟ ܟܝ ܗܠܝܢ ܕܕܦܝܣܐ ܐܢܝܢ ܘܡܦܝܣ ܐܢܬ ܥܕܟܝܠ ܢܦܫܟ<EOS>ܕܐܟܘܬܗܝܢ ܕܗܠܝܢ ܒܼܕܘ݀ ܘܣܡܼܘ ܬܢܘܝ ܒܝܢܬܗܘܢ ܐܢܫܐ ܒܨܝܪ̈ܐ ܘܗܕ̈ܝܘܛܐ ܘܥܒܼܪܘ ܥܠ<EOS>ܫܘܠܛܢܐ ܕܪ̈ܗܘܡܝܐ<EOS> ܐܘ ܕܐܝܟܐ ܟܝܢܐ ܐܢܫܝܐ ܕܩܸܢܐ ܪܚܡܬ ܚܝܘܬܐ ܕܝܠܗ݀ ܡܫܟܚ ܡܡܬܘܡ ܕܚܠܦ<EOS>ܠܐ ܡܕܡ ܒܨܒܝܢܐ ܕܢܦܫܗ ܢܣܝܒܪ ܡܘܬܐ<EOS> ܐܘ ܕܐܝܟܢܐ ܬܠܡܝܕ̈ܘܗܝ ܕܦܪܘܩܢ ܠܗܕܐ ܟܘܠܗܿ<EOS>ܡܝܬܪܘܬܐ ܕܫܢܝܘܬܐ ܐܬܕܒܪܘ ܕܟܕ ܠܐ ܡܕܡ ܣܘܥܪ̈ܢܐ ܕܬܕܡܘܪܬܐ ܚܼܙܘ ܕܐܣܬܥܼܪܘ ܡܢܗ ܡܢ ܬܢܘܝ ܐܟܚܕܐ ܟܠܗܘܢ ܕܐܝܟ ܗܠܝܢ<EOS> ܢܒܕܘܢ ܘܬܘܒ ܡ̈ܠܐ ܕܓ̈ܠܬܐ ܥܠܘܗܝ<EOS>ܢܛܟܣܘܢܿ ܘܚܠܦ ܗܠܝܢ ܕܠܝܠܐܝܬ ܢܗܘܘܢ ܡܝܬܝܢ<EOS>ܠ<EOS> ܐܠܐ ܠܐ ܗܘܐ ܒܬܢܘܝ ܢܦܼܩܘ<EOS> ܥܠ ܗܕܐ ܟܪܘܙܘܬܐ ܕܥܠܘܗܝ ܐܦܠܐ ܣܡܼܘ<EOS>ܒܝܢܬܗܘܢ ܘܡܢ ܐܝܡܟܐ ܠܗܘܢ ܗܕܐ ܫܠܡܘܬܐ ܕܣܗܕܘܬܗܘܢ ܕܥܠ ܣܘܥܪ̈ܢܘܗܝ݀ ܐܘ ܕܡܝܐ ܕܡܢ ܚܙܬܐ<EOS>ܕܗܠܝܢ ܕܐܣܬܥܼܪ ܡܢܗ݀ ܚܞܕܐ ܗܝ ܓܝܪ ܡܢ ܬܪܬܝܢ ܕܐܘ ܣܡܼܘ ܬܢܘܝ ܒܝܢܬܗܘܢ ܘܒܕܘ݀ ܐܘ<EOS>ܒܥܝ̈ܢܝܗܘܢ ܚܼܙܘ ܘܐܣܿܗܼܕܘ<EOS> ܐܢ ܗܟܝܠ ܗܼܢܘܢ ܚܙܘ ܫܪܪܐ<EOS> ܘܠܟܠ ܐܢܫ ܐܟܼܪܙܘ݀ ܫܿܘܝܢ ܐܢܘܢ<EOS>ܕܢܬܗܝܡܢܘܢ ܕܐܡܼܪܘ ܥܠ ܦܪܘܩܗܘܢ ܕܐܠܗܐ ܗܘ ܕܚܝ̈ܠܐ ܐܠܗ̈ܝܐ ܘܬܕܡܪ̈ܬܐ ܘܣܘܥܪ̈ܢܐ<EOS> ܕܬܡܗܐ<EOS>ܕܢܚܙܘܢ ܒܥܝ̈ܢܝܗܘܢ ܝܼܗܒ ܠܗܘܢ ܘܐܢ ܕܝܢ ܠܐ ܡܕܡ ܫܪܪܐ ܡܢ ܗܿܢܝܢ ܕܐܬܟܬܼܒܘ ܚܼܙܘ ܘܡ̈ܠܐ<EOS>ܕܓ̈ܠܬܐ ܪܟܒܘ݀ ܘܟܢ ܝܡܝܢܐ ܥܡ ܚܕܕ̈ܐ ܘܡܘܡܬܐ ܘܬܢܘܝ ܥܒܼܕܘ ܥܠ ܗܕܐ ܕܠܐ ܡܕܡ ܫܪܝܪܬܐ<EOS>ܢܐܡܪܘܢ ܘܒܕܘ ܘܕܓܠܬܐ ܥܠ ܪܒܗܘܢ ܐܣܿܗܼܕܘ݀ ܘܐܝܟܢܐ ܒܫܪܪܐ ܡܝܬܝܢ ܗܘܘ<EOS> ܚܠܦ ܠܐ ܡܕܡ ܫܪܪܐ<EOS>ܘܠܐ ܢܘܪܐ ܘܠܐ ܦܪܙܠܐ ܘܠܐ ܚܝ̈ܘܬܐ ܒܥܪܝܪܬܐ ܘܠܐ ܥܘܡܩܐ ܕܝܡܐ ܗܕܐ ܫܘܥܝܬܗܘܢ ܕܒܕܘ ܥܠ<EOS>ܪܒܗܘܢ ܐܫܟܚܘ ܕܢܕܓܠܘܢܗ<EOS>ܠܐ<EOS> ܐܠܐ ܡܢܐ ܐܡܿܪ ܐܢܬ ܕܠܐ ܣܟܝܘ ܘܠܐ ܣܒܼܪܘ݀ ܕܒܝܼܬܐ ܡܕܡ ܢܚܫܘܢ ܡܢ<EOS>ܗܕܐ ܣܗܕܘܬܗܘܢ ܕܥܠܘܗܝ ܕܡܛܠ ܗܕܐ ܐܦ ܕܠܐ ܕܚܠܬܐ ܢܦܩܼܘ ܠܟܪܘܙܘܬܐ ܕܥܠܘܗܝ ܐܠܐ ܠܐ ܡܫܟܚܐ<EOS>ܕܠܐ ܢܣܒܪܘܢ ܗܘܘ݀ ܕܟܠܗܝܢ ܒܝܼܫ̈ܬܐ ܚܫܼܝܢ ܗܘܘ<EOS> ܕܣܘܚܦܐ ܕܐܠܗܝ̈ܗܘܢ ܕܪ̈ܗܘܡܝܐܐܟܚܕܐ<EOS>ܘܕܝܘܢ̈ܝܐ ܘܒܪܒܪ̈ܝܐ ܡܥܠܼܝܢ ܗܘܘ݀ ܘܗܼܘ ܕܝܢ ܟܬܒܐ ܕܥܠܝܗܘܢ ܓܠܝܐܝܬ ܡܚܿܘܐ݀ ܕܡܢ ܒܬܪ<EOS>ܡܘܬܗ ܕܪܒܗܘܢ ܐܢܫܝܢ ܒܥܠܕ̈ܒܒܝܗܿ ܕܡܠܬܐ ܘܢܟܘܠܝܗܿ ܠܒܟܼܘ ܐܢܘܢ ܘܩܘܕܡܐ ܐܫܿܠܡܼܘ ܐܢܘܢ<EOS>ܠܚܒܘܫܝܐ ܘܟܢ ܫܼܪܘ ܘܦܿܩܼܕܘ ܐܢܘܢ ܕܥܡ ܒܪ ܐܢܫܐ ܠܐ ܢܡܠܠܘܢ ܒܫܡܗ ܕܝܫܘܥ݀ ܘܟܕ ܐܫܟܚܼܘ<EOS>ܐܢܘܢ ܒܬܪܟܢ ܕܓܠܝܐܝܬ ܠܟܢܫ̈ܐ ܗܠܢ ܕܥܠܘܗܝ ܡܠܦܼܝܢ ܗܘܘ<EOS> ܚܛܦܼܘ ܘܢܓܼܕܘ ܘܟܼܐܘ ܒܗܘܢܿ<EOS>ܕܠܐ ܢܿܠܦܘܢ ܟܕ ܦܢܼܝ ܦܬܓܡܐ ܫܡܥܘܢ ܟܐܦܐ ܘܐܡܪ ܠܗܘܢܿ ܕܘܿܠܐ ܕܢܫܡܥ ܠܐܠܗܐ ܝܬܝܪܐܝܬ ܘܠܐ<EOS>ܠܒܢ̈ܝ ܐܢܫܐ<EOS> ܒܬܪ ܗܠܝܢ ܒܟܐܦ̈ܐ ܐܬܪܓܼܡ ܐܣܛܦܢܘܣ ܘܡܼܝܬ݀ ܥܠ ܕܡܠܠܼ ܓܠܝܐܝܬ ܒܟܢܘܫܝܐ<EOS>ܕܝܗܘܕ̈ܝܐ ܘܩܡ ܪܕܘܦܝܐ ܕܠܐ ܗܘܐ ܙܥܘܪ ܥܠ ܗܿܢܘܢ ܕܗܘܼܘ ܐܝܙܓܕ̈ܐ ܠܫܡܗ<EOS>ܝܫܘܥ݀ ܘܬܘܒ ܠܙܒܢܐܚܪܢܐ ܟܕ ܗܪܘܕܣ ܡܿܠܟܐ ܕܝܗܘܕ̈ܝܐ ܩܿܛܠܼ ܠܝܥܩܒ ܐܚܘܗܝ ܕܝܘܚܢܢ ܒܣܝܦܐ݀<EOS>ܠܫܡܥܘܢ ܟܐܦܐ ܗܼܘ ܗܢܐ ܒܦܟܪ̈ܐ ܚܒܼܫ<EOS> ܐܝܟܐܢ ܕܟܬܝܒ ܒܦܪܟܣܣ ܕܫ̈ܠܝܚܐ<EOS> ܘܟܕ ܗܼܢܘܢ ܗܠܝܢ<EOS>ܚܫܼܘ<EOS> ܫܪܟܐ ܕܬܠܡܝܕ̈ܐ ܣܝܿܒܼܪܘ ܘܚܿܡܣܼܢܘ ܒܝܠܘܦܢܗ ܕܦܪܘܩܢ<EOS> ܘܩܿܘܼܝܘ ܘܬܘܒ ܝܬܝܪܐܝܬ<EOS>ܥܠܘܗܝ ܘܥܠ ܥܒܕ̈ܘܗܝ ܕܬܕܡܘܪܬܐ ܠܟܠ ܐܢܫ ܣܿܒܼܪܘ݀ ܒܬܪ ܗܠܝܢ ܝܥܩܘܒ ܗܿܘ ܕܩܼܪܝܢ ܗܘܘ ܠܗ݀<EOS>ܗܿܢܘܢ ܕܡܢ ܩܕܝܡ ܒܐܘܪܫܠܡ ܥܿܡܪܝܢ ܗܘܘ ܟܐܢܐ<EOS> ܡܛܠ ܪ̈ܘܪܒܬܐ ܕܡܝܬܪܘܬܐ ܕܐܝܼܬ ܗܘܝ ܒܗ<EOS>ܐ݀ܫܬܐܠܼ ܡܢ ܪܒ ܟܗ̈ܢܐ ܘܡ̈ܠܦܢܐ ܕܥܡܐ ܕܝܗܘ̈ܕܝܐ݀ ܕܡܢܐ ܣܿܒܪ ܥܠ ܝܫܘܥ݀ ܘܟܕ ܦܢܼܝ ܠܗܘܢ<EOS>ܦܬܓܡܐ ܕܒܪܐ ܗܘ ܕܐܠܗܐ<EOS> ܒܟ̈ܐܦܐ ܐܦ ܗܼܘ ܐܬܪܓܼܡ ܡܢܗܘܢܿ ܘܫܡܥܘܢ ܟܐܦܐ ܒܪܗܘܡ ܒܪܗܘܡܐ<EOS>ܒܬܪ ܪܫܗ ܐܙܕܩܼܦ<EOS> ܘܦܘܠܘܣ ܐܫܬܩܼܠ<EOS> ܘܝܘܚܢܢ ܐܫܠܼܡ ܠܓܙܪܬܐ݀ ܘܟܕ ܗܼܢܘܢ ܗܠܝܢ ܚܫܼܝܢ<EOS>ܗܘܘ<EOS> ܠܐ ܐܢܫ ܡܢ ܫܪܟܐ ܫܿܢܼܝ ܡܢ ܝܘܠܦܢܗ<EOS> ܘܟܠܗܘܢ ܡܼܨܠܢ ܗܘܘ ܕܢܓܕܫܼܢ ܠܗܘܢ ܗܠܝܢ<EOS>ܕܕܡܝܢ ܠܕܗܿܢܘܢ ܕܐܬܩܿܕܡܼܘ ܐܬܐܡܼܪܘ ܡܛܠ ܣܓܕܬܐ ܕܐܠܗܐ ܕܡܛܠ ܗܕܐ ܬܘܒ ܝܬܝܪܐܝܬ ܥܠܘܗܝ<EOS>ܕܦܪܘܩܢ ܘܥܠ ܣܘܥܪ̈ܢܘܗܝ ܬܡܝ̈ܗܐ ܓܝܠܐܝܬ ܡܿܣܗܼܕܝܢ ܗܘܘ<EOS>ܠܒ<EOS> ܘܗܐ ܐܠܘ ܕܓ̈ܠܬܐ ܗܘܝ<EOS> ܘܒܬܢܘܝ ܒܕܘܼ ܐܢܝܢ<EOS> ܗܠܝܢ ܕܥܠܘܗܝ ܐܟܼܪܙܘ݀<EOS>ܕܢܬܕܡܿܪ ܘܿܠܐ ܕܐܝܟܢܐ ܗܢܐ ܟܠܗ ܟܢܫܐ ܗܕܐ ܫܠܡܘܬܐ ܕܥܠ ܒܕܝܗܘܢ ܥܕܡܐ ܠܡܘܬܐ ܢܛܼܪܘ݀ ܘܠܐ<EOS>ܐܢܫ ܡܢ ܡܬܘܡ ܡܢܗܘܢ ܐܬܪܗܒ݀ ܡܛܠ ܗܠܝܢ ܕܓܼܕܫ ܠܗܿܢܘܢ ܕܩܿܕܡܼܘ ܐܬܩܿܛܠܼܘ<EOS> ܘܫܼܢܝ<EOS>ܡܢܚܒܪܘܬܗܘܢܿ ܘܠܐ ܐܟܼܪܙ ܕܠܩܘܒܠܐ ܕܚܒܪܘܗܝ<EOS> ܘܠܓܼܠܝܐ ܐܝܿܬܝ ܗܠܝܢ ܕܣܿܡܼܘ ܒܝܢܬܗܘܢ ܐܠܐ<EOS>ܐܦ ܗܿܘ ܕܡܠܐ ܪܚܡܬ ܟܣܦܐ ܠܒܥܕ̈ܒܒܐ ܐܡܼܪܚ ܢܿܫܠܡܝܘܗܝ ܗܘ ܒܐܝܕ̈ܘܗܝ ܒܪ ܫܥܬܗ ܚܛܦܼ<EOS>ܥܠܘܗܝ݀ ܘܡܣܡ ܒܪܫܐ<EOS>ܠܓ<EOS> ܘܗܕܐ ܕܝܢ ܐܝܟܢܐ ܠܐ ܡܠܝܐ ܬܕܡܘܪܬܐܕܐܢܫܐ ܡܛܥܝ̈ܢܐ ܘܗܕ̈ܝܘܛܐ ܕܠܐ<EOS>ܕܢܡܠܠܘܢ ܘܠܐ ܕܢܫܡܥܘܢ ܝܬܝܪ ܡܢ ܒܪܬ ܩܠܐ ܕܐܒܗ̈ܝܗܘܢ ܝܕܥܝܢ݀ ܠܐ ܒܠܚܘܕ ܕܢܡܪܚܘܢ ܘܢܦܩܘܢ<EOS>ܘܢܥܒܪܘܢ ܠܘܬ ܟܠܗܘܢ ܥܡ̈ܡܐ ܐܠܐ ܕܢܦܩܼܘ ܘܣܥܼܪܘܗܿ ܠܨܒܘܬܐ<EOS> ܘܐܬܚܫܒ ܕܝܢ ܕܐܝܟܢܐ ܗܼܝ<EOS>ܗܕܐ ܕܐܦܠܐ ܚܕ ܡܢܗܘܢ ܡܡܬܘܡ ܡܠܬܐ ܕܠܩܘܒܠܐ ܢܦܼܩ ܥܠ ܣܘܥܪ̈ܢܘܗܝ ܕܪܒܗܘܢ ܐܢ ܓܝܪ ܥܠ<EOS>ܟܠܗܝܢ ܨܒܘ̈ܬܐ ܕܐܝܬ ܥܠܝܗܝܢ ܦܘܠܓܐ<EOS> ܘܒܚܪܝܢܐ ܗܠܝܢ ܕܓܘܐ ܒܝܬ ܕܝܼܢܐ<EOS>ܕܒܢܡܘܣܐ ܫܠܡܘܬܐ ܕܣܗܕ̈ܐ ܡܚܬܡܐ ܠܡܕܡ ܕܐܝܿܬ ܥܠܘܝܗ ܦܘܠܓܐ ܘܢܡܘܼܣܐ ܕܐܠܗܐ ܐܡܼܪ݀ ܕܥܠ<EOS>ܦܘܡ ܬܪ̈ܝܢ ܘ̈ܬܠܬܐ ܣܗ̈ܕܝܢ ܬܩܘܡ ܟܠ ܡ̈ܠܐ݀ ܐܝܟܢܐ ܠܐ ܫܪܪܐ ܢܬܩܝܡ<EOS> ܘܐܦ ܒܗܠܝܢ<EOS>ܕܐܝܬܝܗܘܢ ܬܪ̈ܥܣܪ ܓܒ̈ܝܐ ܘܫ̈ܒܥܝܢ ܒܡܢܝܢܐ ܬܠܡܝܕ̈ܐ ܘܪ̈ܒܘܬܐ ܕܣܘܓܐܐ ܕܠܒܪ ܡܢ ܗܿܢܘܢ<EOS>ܕܗܠܝܢ ܕܟܠܗܘܢ ܐܟܚܕܐ ܫܡܠܘܬܐ ܬܡܝܗܬܐ ܚܘܝܘ<EOS> ܘܐܣܿܗܼܕܘ ܥܠ ܗܠܝܢ ܕܐܣܬܥܼܪ ܡܢ ܦܪܘܩܢ݀<EOS>ܘܗܕܐ ܣܼܥܪܘ ܠܐ ܗܘܐ ܕܠܐ ܐܘܠܨܢܐ݀ ܐܠܐ ܒܝܕ ܡܣܝܒܪܢܘܬܐ ܕܫܢܕ̈ܐ ܘܕܟܠܗܘܢ ܨܥܪ̈ܐ ܘܕܢܓܕ̈ܐ<EOS>ܘܕܚܒ̈ܘܫܝܐ ܘܕܡܘ̈ܬܐ ܕܡܛܠ ܗܕܐ ܐܦ ܗܼܢܘܢ ܡܢ ܐܠܗܐ ܐܬܗܝܡܢܘ ܗܘ ܕܠܡܠܬܐ ܗܝ ܕܒܐܝܕܗܘܢ<EOS>ܐܬܟܼܪܙܬ ܒܟܠܗܿ ܒܪܝܬܐ ܕܒܢ̈ܝ ܐܢܫܐ ܥܕܡܐ ܠܗܫܐ ܒܟܠܗ ܥܠܡܐ ܡܫܪܪ<EOS>ܠܕ<EOS> ܗܠܝܢ ܗܟܝܠ ܐܬܒܼܩܝ ܕܝܗܒܢ ܠܗܝܢ ܒܡܗܡܝܢܘܬܐ ܫܘܪܝܐ ܕܠܐ ܒܘܠܝܬܐ<EOS>ܗܕܐ ܓܝܪ ܕܢܣܒܪ ܐܢܫ ܕܠܩܘܒܠܐ ܕܡܟܬܒܢܘܬܐ ܘܢܐܡܪ ܥܠ ܦܪܘܩܐ ܕܓܘܐ ܕܟܠ ܕܡܠܦܢܐ ܐܝܬܘܗܝ<EOS>ܗܘܐ ܠܐ ܗܘܐ ܕܡ̈ܠܐ ܕܢܟܦܘܬܐ ܐܠܐ ܕܥܘܠܐ ܘܕܥܠܘܒܘܬܐ<EOS> ܘܕܟܘܠܗܿ ܨܚܢܘܬܐ ܘܗܿܢܘܢ<EOS>ܬܠܡܝܕ̈ܘܗܝ ܗܼܢܝܢ ܗܠܝܢ ܡܢܗ ܝܼܠܦܘ݀ ܘܗܘܘ ܪ̈ܓܝ ܟܘܠ ܘܒܝܼ̈ܫܐ ܒܟܠ ܡܢ ܒܢ̈ܝ ܐܢܫܐ ܕܡܢ<EOS>ܥܠ ܐܟܘܬܗ ܕܫܪܒܐ ܐܗܡܝܢ ܗܕܐ ܕܡܢ ܟܠ ܡܕܡ ܕܠܐ ܘܠܝܬܐ ܐܝܬܝܗܿ݀ ܕܡܝܐ ܓܝܪ ܕܐܟܙܢܐ ܕܐܦ ܥܠ<EOS>ܡܘܫܐ ܕܐܡܼܪ ܒܢܡܘܣܐ ܕܠܐ ܬܩܛܘܠ ܘܠܐ ܬܓܘܪ ܘܠܐ ܬܓܢܘܒ ܘܠܐ ܬܣܗܕ ܣܗܕܘܬܐ ܕܫܘܩܪܐ<EOS>ܢܥܫܩܝܘܗܝ ܐܢܫ ܘܢܐܟܘܠ ܩܪ̈ܨܘܗܝ ܘܢܐܡܪ ܕܒܪܘܐ ܐܡܿܪ ܐܢܝܢ ܗܠܝܢ ܘܒܡܣܒܪ ܒܐܦ̈ܐ݀ ܨܿܒܐ<EOS>ܗܘܐ ܓܝܪ ܕܡܫ̈ܬܡܥܢܘܗܝ ܐܦ ܕܢܩܛܠܘܢ ܘܢܓܘܪܘܢ ܘܢܣܥܪܘܢ ܕܠܩܘܒܠܐ ܕܗܠܝܢ ܕܚܿܘܝ ܢܦܫܗ ܕܣܡ<EOS>ܢܡܘܣܐ<EOS> ܘܚܿܘܝ ܕܝܢ ܒܐܣܟܡܐ ܕܐܬܕܢܝ ܠܥܘܡܪܐ ܕܟܝܐ ܘܠܝܬ ܕܠܐ ܒܗܬܬܐ ܐܝܟ ܗܕܐ ܘܗܟܢܐ ܕܝܢ<EOS>ܐܦ ܓܘ̈ܥܠܢܐ ܕܦܝܠܘܣ̈ܦܐ ܕܒܝܬ ܝܘ̈ܢܝܐ ܐܟܠ ܐܢܫ ܩܪ̈ܨܐ ܕܥܘܡܪܗܘܢ ܡܣܝܒܪܢܐ ܘܕܟܠܗܘܢ<EOS>ܡ̈ܠܝܗܘܢ ܘܐܡܿܪ ܕܕܠܩܘܒܠܐ ܕܗܠܝܢ ܕܐܬܟܬܼܒܘ ܐܝܬܝܗܘܢ ܗܘܐ ܘܐܬܕܒܼܪܘ ܘܚܿܟܘܝܘ ܕܝܢ<EOS>ܢܦܫܗܘܢ ܒܡܬܕܢܝܢܘܬܐ ܕܒܥܘܡܪܐ ܗܘܘ ܕܦܝܠܘܣܦܘܬܐ ܘܗܟܢܐ ܕܝܢ ܕܢܐܡܪ ܫܚܝܡܐܝܬ ܐܟܠ ܐܢܫ<EOS>ܩܪ̈ܨܐ ܕܟܠܗܝܢ ܡܟܬܒ̈ܢܘܬܐ ܕܩܕ̈ܡܝܐ ܘܡܥܠܐ ܥܠ ܫܪܪܐ ܕܒܗܝܢ<EOS> ܘܒܕܠܩܘܒܠܐ<EOS>ܗܠܝܢ ܕܐܝܬ ܒܗܝܢ ܡܩܒܠ݀ ܐܠܐ ܐܟܙܢܐ ܕܠܐ ܡܐܢܐ ܠܡܢ ܕܐܝܬ ܒܗ ܪܥܝܢܐ<EOS> ܕܢܐܡܪ ܥܠ ܗܢܐ<EOS>ܕܫܢܝܐ ܗܘ ܗܟܢܐ ܐܦ ܥܠ ܡ̈ܠܘܗܝ ܕܦܪܘܩܢ݀ ܘܥܠ ܬܠܡܝܕ̈ܘܗܝ ܐܢ ܐܢܫ ܫܪܪܐ ܕܒܗܝܢ ܢܦܟ ܘܣܒܪܐ<EOS>ܕܠܩܘܒܠܐ ܕܗܠܝܢ ܕܐܠܦ ܢܢܣܐ ܕܢܣܝܡ ܥܠܘܗܝ ܒܪܡ ܕܝܢ ܐܬܝܼܗܒܬ݀ ܐܦ ܗܕܐ ܐܟܘܬܗ ܕܫܪܒܐ݀<EOS>ܐܝܟܢܐ ܕܢ ܝܬܝܪܘ ܐܦ ܒܡܗܝܡܢܘܬܐ ܕܠܐ ܒܘܠܝܬܐ ܬܬܚܙܐ ܕܠܐ ܩܝܡܐ ܡܠܬܗ ܕܗܿܘ ܕܠܩܘܒܠܐ<EOS>ܠܗ<EOS> ܟܕ ܗܟܝܠ ܐܬܟܣܣ ܬܐ ܢܬܒܩܐ ܐܦ ܒܣܗܕܘܬܐ ܕܟ̈ܬܒܐ ܕܐܠܗܘܬܐ ܘܥܝܕܗܘܢ<EOS>ܪܚܡ ܫܪܪܐ ܕܠܝܬ ܒܗ ܡܘܡܐ ܕܬܠܡܝܕ̈ܘܗܝ ܕܦܪܘܩܢ ܢܚܙܐ ܡܢ ܗܪܟܐ ܗܟܝܠ ܡܿܢ ܕܡܬܪܥܐ ܘܠܝܬܐ<EOS>ܓܒܐ ܠܗܘܢ ܕܫܘܿܝܢ ܠܟܠܗܿ ܪܒܘܬܐ ܕܐܘܕܝܼܘ ܕܐܝܬܝܗܘܢ ܗܘܐ ܐܢܫܐ ܒܨܝܪ̈ܐ ܘܗܕ̈ܝܘܛܐ<EOS>ܒܡܠܬܗܘܢ ܘܠܪܚܡܬܐ ܕܝܘܠܦܢܐ ܕܣܓܕܬܐ ܕܐܠܗܐ ܘܕܦܝܠܘܣܦܘܬܐ ܫܿܢܝܼܘ<EOS> ܘܐܚܒܼܘ ܥܘܡܪܐ<EOS>ܡܣܝܒܪܢܐ ܘܐܠܝܨܐ ܒܝܕ ܨܘܡܐ ܘܟܠܝܢܐ ܕܚܡܪܐ ܘܕܒܣܪܐ ܘܕܐܚܪ̈ܢܐ ܡܘܟ̈ܟܐ ܣܓܝ̈ܐܐ ܕܦܓܪܐ<EOS>ܕܒܝܕ ܨܠ̈ܘܬܐ ܘܒܥܘ̈ܬܐ ܗܿܢܝܢ ܕܠܘܬ ܐܠܗܐ ܘܣܓܝ ܝܬܝܪܐܝܬ ܒܝܕ ܢܟܦܘܬܐ ܪܫܝܬܐ ܘܩܕܝܫܘܬܐ<EOS>ܕܦܓܪܐ<EOS> ܘܕܢܦܫܐ ܡܫܟܚܐ ܕܢܗܘܐ<EOS> ܘܡܢܘܢ ܕܠܐ ܢܬܕܡܪ ܒܗܘܢܿ ܕܡܛܠ ܡܝܬܪܘܬܐ ܕܚܟܡܬܐ ܕܐܦ ܡܢ<EOS>ܢܫܝ̈ܗܘܢ ܗܠܝܢ ܕܒܢܡܘܣܐ ܝܗܝܒܢ ܠܗܘܢ ܡܬܓܠܼܙܝܢ ܘܠܐ ܡܢ ܪܓܬܐ ܕܟܝܢܐ ܡܬܢܓܕܝܢ<EOS> ܘܐܦ ܠܐ<EOS>ܠܚܘܒܐ ܕܒܢ̈ܝܐ ܡܫܬܥܒܕܝܢ ܡܛܠ ܕܐܦܠܐ ܒܢ̈ܝܐ ܡܝ̈ܘܬܐ݀ ܐܠܐ ܗܿܢܘܢ ܕܠܐ ܡܝܬܝܢ ܐܚܒܼܘ<EOS>ܘܗܢܐ ܐܣܟܡܗܘܢ ܕܠܐ ܐܚܒܼܘ ܟܣܦܐ ܐܝܟܢܐ ܠܐ ܐܢܫ ܢܬܕܡܪ ܒܗ݀ ܘܗܕܐ ܢܕܡܝܗܿ ܡܢ ܗܿܝ ܕܠܐ<EOS>ܥܼܪܩܘ<EOS> ܐܠܐ ܐܚܒܼܘ ܡܠܦܢܐ ܕܩܢܝܢܐ ܕܕܗܒܐ ܘܕܟܣܦܐ ܡܣܠܼܐ ܘܣܿܐܡ ܢܡܘ̈ܣܐ ܕܐܦ ܠܐ ܥܕܡܐ<EOS>ܠܬܪܬܝܢ ܟܘ̈ܬܝܢܝܢ ܢܪܒܘܢ ܩܢܝܢܗܘܢ ܗܕܐ ܕܟܒܪ ܡܢ ܕܫܿܡܥ ܠܗܿ ܡܫܿܬܐܠ ܡܢ ܩܫܝܘܬܗ ܕܦܘܩܕܢܐ<EOS>ܘܗܿܢܘܢ ܕܝܢ ܡܬܚܼܙܝܢ ܕܒܥܒܕܐ ܣܥܪܘܗܿ ܠܡܠܬܐ ܫܿܐܠ ܗܘܐ ܐܢܘܢ ܓܝܪ ܒܙܒܢ ܠܗܿܢܘܢ ܕܒܝܬ<EOS>ܫܡܥܘܢ ܟܐܦܐ ܚܓܝܪܐ ܚܕ ܡܢ ܗܿܢܘܢ ܕܡܛܘܠ ܦܘܫܩܐ ܐܚܪܝܐ ܣܝܒܪܬܐ ܚܕܪܝܢ<EOS> ܘܟܕ ܠܝܬ ܠܗ<EOS>ܠܫܡܥܘܢ ܟܐܦܐ ܡܕܡ ܕܢܬܠ ܠܗ<EOS> ܐܘܕܝ ܕܡܢ ܟܠܗ ܩܢܝܢܐ ܕܟܣܦܐ ܘܕܕܗܒܐ ܕܟܼܐ ܗܘ<EOS> ܘܐܡܼܪ<EOS>ܕܕܗܒܐ ܘܟܣܦܐ ܠܝܬ ܠܝ<EOS> ܘܐܝܬܝ ܒܬܪܗ ܫܡܐ ܡܝܩܪܐ ܕܡܝܩܪ ܡܢ ܟܠܡܕܡ ܘܐܡܼܪ ܕܗܕܐ ܕܐܝܬ ܠܝ ܝܿܗܒ ܐܢܐ ܠܟ݀ ܒܫܡܗ ܕܝܫܘܥ ܡܫܝܚܐ ܩܘܡ ܘܗܠܟ<EOS>ܠܘ<EOS> ܘܟܕ ܟܡܝܪ̈ܬܐ ܡܦܩܕ ܗܘܐ ܠܗܘܢ ܡܠܦܢܗܘܢ ܚܝܪܝܢ ܗܘܘ ܒܗ<EOS> ܒܝܕ ܗܠܝܢ<EOS>ܕܐܡܼܪ ܠܗܘܢ ܕܒܥܠܡܐ ܐܘܠܨܢܐ ܢܗܘܐ ܠܟܘܢܿ ܘܬܘܒ ܕܬܒܼܟܘܢ ܘܬܼܐܠܘܢ ܐܢܬܘܢ ܘܥܠܡܐ ܢܚܕܐ<EOS>ܐܝܟܢܐ ܗܼܢܘܢ ܠܐ ܡܬܚܙܝܢ ܗܘܘ ܓܠܝܐܝܬ ܕܒܐܣܟܡܗܘܢ ܫܪܝܪܐ ܘܥܡܝ̈ܩܐ ܐܝܬܝܗܘܢ ܗܘܐ ܕܠܐ<EOS>ܥܪܩܼܘ ܡܢ ܗܿܢܘܢ ܢܘܦ̈ܩܐ ܕܢܦܫܐ ܘܠܐ ܪܕܦܘ ܒܬܪ ܗܠܝܢ ܪ̈ܓܝܓܬܐ ܘܐܦ ܪܒܗܘܢ ܕܝܢ ܕܠܐ ܗܘܐ<EOS>ܒܡܛܥܝܢܘܬܐ ܫܿܕܠ ܐܢܘܢ ܘܗܠܝܢ ܕܢܝܚܐ ܡܿܠܼܟ ܠܗܘܢܿ ܘܥܒܕ ܐܢܘܢ ܕܝܠܗ݀ ܐܠܐ ܒܡܠܬܐ ܫܪܝܪܬܐ<EOS>ܘܚܐܪܝܬܐ ܗܿܢܝܢ ܕܓܕܫܢ ܠܗܘܢ ܐܬܢܼܒܝ ܘܕܢܓܼܒܘܢ ܠܗܘܢ ܕܘܒܪܐ ܕܐܟܘܬܗ ܠܗܘܢ ܝܗܒ݀ ܐܝܟ<EOS>ܗܠܝܢ ܕܝܢ ܐܝܬܝܗܝܢ ܗܘܐܐܦ ܗܿܢܝܢ ܕܥܠ ܪ̈ܕܘܦܝܐ<EOS> ܕܥܬܝܕܝܢ ܗܘܘ ܕܢܓܕܫܘܢ ܠܗܘܢ ܡܛܠ ܫܡܗ<EOS>ܕܪܒܗܘܢ ܩ݀ܕܡ ܐܡܼܪ ܘܐܣܿܗܼܕ ܕܩܕܡ ܗܓܡ̈ܘܢܐ ܢܐܬܘܢ ܘܕܡܐ ܠܡ̈ܠܟܐ ܢܡܛܘܢܿ ܘܟܠܗܘܢ ܡܣܡ<EOS>ܒܪ̈ܫܐ ܘܢܩ̈ܡܬܐ ܢܣܝܒܪܘܢ ܠܐ ܡܛܠ ܡܕܡ ܕܣܢܐ݀ ܘܐܦܠܐ ܡܛܠ ܐܚܪܝܬܐ ܥܠܬܐ ܕܘܿܠܝܬܐ ܐܠܐ ܡܛܠ<EOS>ܗܕܐ ܒܠܚܘܕ ܡܛܠ ܕܣܗܕܘܬܗܘܢ ܕܥܠܘܗܝ ܗܕܐ ܕܥܕܡܐ ܠܗܫܐ ܒܥܝ̈ܢܝܢ ܚܼܙܝܢ ܐܢܚܢܢ ܕܗܘܿܝܐ<EOS>ܘܘܿܠܐ ܕܢܬܕܡܪ ܒܡܠܬܗ ܡܩܕܡܬܐ ܣܗܕܘܬܐ ܓܝܪ ܕܥܠ ܫܡܗ ܕܦܪܘܩܢ ܘܬܘܕܝܬܐ ܕܒܗ ܡܥܕܐ ܗܿܝ<EOS>ܕܬܓܘܙܠ ܚܡܬܐ ܕܪ̈ܫܢܐ ܐܦܢ ܓܝܪ ܡܕܡ ܕܣܢܐ ܠܐ ܢܗܘܐ ܣܥܝܪ ܠܗܿܘ ܕܡܘܕܐ ܕܒܡܫܝܚܐ ܣܷܿܡܼܝܢ<EOS>ܒܪܫܗ ܘܡܨܥܪܝܢ ܠܗ ܡܛܠ ܫܡܗ݀ ܕܝܠܗ ܐܝܟ ܒܝܼܫܐ݀ ܕܒܝܼܫ ܡܢ ܟܠ ܡܕܡ<EOS> ܘܐܢ ܕܝܢ ܐܢܫ ܠܐ<EOS>ܢܘܕܐ ܒܫܡܗ݀ ܘܢܟܦܘܪ ܕܠܐ ܐܝܬܘܗܝ ܬܠܡܝܕܗ ܕܡܫܝܚܐ ܡܫܬܒܼܩ ܒܪܫܥܬܗ ܒܪ ܚܐܪ̈ܐ ܘܐܦܢ<EOS>ܒܨܒ̈ܘܬܐ ܣܓܝ̈ܐܬܐ ܣܢܝܬܐ ܢܬܬܚܕ ܘܡܢܐ ܡܬܒܥܐ ܕܣܓܝ̈ܐܬܐ ܐܟܢܫ ܘܐܢܣܐ ܕܥܘܡܪܗܘܢ<EOS>ܕܬܠܡܝܕ̈ܘܗܝ ܕܦܪܘܩܢ ܐܟܿܬܒ݀ ܟܕ ܣܦܩܢ ܗܠܝܢ ܕܐܬܐܡܼܪ ܠܬܚܘܝܬܐ ܗܕܐ ܕܣܝܡܐ ܩܕܡܝܢ݀<EOS>ܕܥܠܝܗܝܢ ܕܝܢ ܬܘܒ ܗܠܝܢ ܢܘܣܦ݀ ܘܗܪܟܐ ܒܕܘܟܐ ܘܐܦ ܥܠ ܗܕܐ ܡܠܬܢ ܢܬܚܡ<EOS>ܠܙ<EOS> ܡܬܝ ܫܠܝܚܐ ܥܘܬܡܪܗ ܩܕܡܝܐ ܠܐ ܗܘܐ ܡܢ ܥܢܝܢܐ ܡܝܬܪܐ ܐܝܬܘܗܝ ܗܘܐ<EOS>ܐܠܐ ܡܢ ܗܿܢܘܢ ܕܒܡܟܣܘܬܐ ܘܒܥܠܘܒܘܬܐ ܒܛܝܠܝܢ<EOS> ܘܗܼܝ ܗܕܐ ܐܦܠܐ ܚܕ ܡܢ ܫܪܟܐ ܕܫ̈ܠܝܚܐ<EOS>ܓܠܼܘ ܠܢ݀݁ ܠܐ ܝܘܚܢܢ ܫܠܝܚܐ ܕܥܡܗ݀ ܘܠܐ ܠܘܩܐ ܘܠܐ ܡܪܩܘܣ<EOS> ܗܿܢܘܢ ܡܟ̈ܬܒܢܐ ܕܫܪܟܐ<EOS>ܕܐܘܢܓ̈ܠܝܐ<EOS> ܗܼܘ ܕܝܢ ܡܬܝ ܥܠ ܥܘܡܪܗ ܕܝܠܗ ܐܟܬܼܒ ܘܒܛܪܓܢܐ ܗܼܘ ܥܠ ܢܦܫܗ<EOS>ܗܘܐ<EOS> ܫܡܥ ܗܟܝܠ ܐܝܟܢܐ ܓܠܝܐܝܬ ܗܼܘ ܥܠ ܢܦܫܗ ܡܥܗܕ ܫܡܗ ܒܡܟܬܒܢܘܬܐ ܕܝܠܗ ܘܒܗܢܐ ܐܣܟܡܐ<EOS>ܐܡܿܪ<EOS>ܠܚ<EOS> ܘܟܕ ܥܒܼܪ ܡܢ ܬܡܢ ܝܫܘܥ<EOS> ܚܐ ܓܒܪܐ ܟܕ ܝܿܬܒ ܒܝܬ ܡܟܣ̈ܐ ܕܫܡܗ ܡܬܝ<EOS>ܘܐܡܼܪ ܠܗ ܬ݀ܐ ܒܬܪܝ<EOS> ܘܩܼܡ ܐܙܠܼ ܒܬܪܗ<EOS> ܘܗܼܘܐ ܕܟܕ ܣܡܼܝܟ ܒܒܝܬܐ ܘܗܐ ܣܓܝ̈ܐܐ ܡܟ̈ܣܐ<EOS>ܘܚ̈ܛܝܐ ܣܡ̈ܝܟܼܝܢ ܗܘܘ ܥܡ ܝܫܘܥ ܘܥܡ ܬܠܡܝܕ̈ܘܗܝ ܘܬܘܒ ܟܕ ܥܒܼܪ ܒܬܪܗܝܢ ܘܚܘܫܒܢܐ ܕܫܪܟܐ<EOS>ܕܬܠܡܝܕ̈ܐ ܡܢܐ݀ ܗܼܘ ܥܠ ܢܦܫܗ ܐܘܣܦ ܫܡܐ ܕܡܟܣܘܬܐ ܘܐܡܼܪ ܗܟܢܐ ܬܪ̈ܥܣܪ ܫ̈ܠܝܚܐ ܕܐܝܬܝܗܘܢ<EOS>ܫܡܗܝ̈ܗܘܢ ܗܠܝܢ݀ ܩܕܡܝܐ ܫܡܥܘܢ ܗܿܘ ܕܐܬܩܪܝ ܟܐܦܐ ܘܐܢܕܪܝܘܣ ܐܚܘܗܝ ܘܝܥܩܘܒ ܒܪ ܙܒܕܝ<EOS>ܘܝܘܚܢܢ ܐܚܘܗܝ ܘܦܝܠܝܦܘܣ ܘܒܬܘܠܡܝ ܘܬܐܘܡܐ ܘܡܬܝ ܡܟܣܐ<EOS> ܗܟܢܐ ܗܟܝܠ ܡܬܝ<EOS> ܡܛܠ ܡܝܬܪܘܬܐ<EOS>ܕܡܟܝܟܘܬܗ ܐܣܟܡܗ ܪܚܡ ܫܪܪܐ ܚܘܝ݀ ܘܡܟܣܐ ܢܦܫܗ ܩܪܐ<EOS> ܟܕ ܠܐ ܛܫܝ ܥܘܡܪܗ ܩܕܡܝܐ݀ ܘܥܡ<EOS>ܚ̈ܛܝܐ ܢܦܫܗ ܚܫܒ݀ ܘܕܫܠܝܚܐ ܕܥܡܗ ܢܦܫܗ ܕܬܪ̈ܝܢ ܡܢܐ<EOS> ܘܡܫܘܬܦ ܗܘܐ ܓܝܪ ܥܡ ܬܐܘܡܐ ܐܝܟܢܐ<EOS>ܕܫܡܥܘܢ ܠܐܢܕܪܝܘܣ݀ ܘܝܥܩܘܒ ܠܝܘܚܢܢ݀ ܘܦܝܠܝܦܘܣ ܠܒܪ ܬܘܠܡܝ݀ ܘܩܿܕܡ ܣܡ ܠܬܐܘܡܐ ܘܝܩܪܗ<EOS>ܐܝܟ ܕܠܡܝܬܪܐ ܠܫܠܝܚܐ ܕܥܡܗ ܟܕ ܫܪܟܐ ܕܐܘ̈ܢܓܠܣܛܐ ܕܠܩܘܒܠܐ ܕܗܕܐ ܥܒܼܕܘ<EOS> ܫܡܥ ܗܟܝܠ<EOS>ܠܠܘܩܐ݀ ܐܝܟܢܐ ܟܕ ܡܕܟܪ ܠܡܬܝ ܠܐ ܗܘܐ ܡܟܣܐ ܡܫܡܗ ܠܗ<EOS> ܘܐܦܠܐ ܒܬܪ ܬܐܘܡܐ ܣܼܡܗܿ ܘܕܝܕܥ<EOS>ܠܗ ܕܡܝܬܪܐ ܗܘ݀ ܩܕܡܐ ܠܗ ܡܢܐ<EOS> ܘܒܬܪܗ ܐܝܬܝ ܠܬܐܘܡܐ ܐܝܟܢܐ ܕܐܦ ܡܪܩܘܣ ܥܒܼܕ ܐܝܬܝܗܝܢ<EOS>ܕܝܢ ܡ̈ܠܘܗܝ ܗܟܢܐ݀ ܘܟܕ ܗܼܘܐ ܝܘܡܐ ܩܼܪܐ ܠܬܠܡܝܕ̈ܘܗܝ݀ ܘܓܒܼܐ ܡܢܗܘܢ ܬܪ̈ܣܪ<EOS> ܗܿܢܘܢ<EOS>ܕܫ̈ܠܝܚܐ ܫܡܝ ܐܢܘܢܿ ܫܡܥܘܢ ܗܿܘ ܕܩܪܝܗܝ ܟܐܦܐ<EOS> ܘܐܢܕܪܝܘܿܣ ܐܚܘܗܝ ܕܝܥܩܘܒ ܘܝܘܚܢܢ<EOS>ܘܦܝܠܝܦܘܣ ܘܒܪ ܬܘܠܡܝ ܘܡܬܝ ܘܬܐܘܡܐ<EOS> ܗܟܢܐ ܗܟܝܠ ܠܘܩܐ ܠܡܬܝ ܝܩܪ ܐܝܟܢܐ ܕܫܠܡܼܘ ܠܗ<EOS>ܗܿܢܘܢ ܕܡܢ ܪܫܝܬܐ ܚܙ̈ܝܐ<EOS> ܘܡܫܡ̈ܥܢܐ ܕܡܠܬܐ ܗܼܘ<EOS> ܘܗܟܢܐ ܕܝܢ ܡܬܝ ܒܡܟܝܟܘܬܐ ܢܦܫܗ ܐܙܥܪ݀<EOS>ܘܕܡܟܣܐ ܗܘ ܐܘܕܝ݀ ܘܒܬܪ ܫܠܚܐ ܕܥܡܗ ܢܦܫܗ ܕܬܪܝܢ ܡܢܐ<EOS> ܠܛ<EOS> ܘܐܦ<EOS>ܠܝܘܚܢܢ ܕܕܡܐ ܠܡܬܝ ܡܫܟܚ ܐܢܬ݀ ܒܐܓܪܬܐ ܓܝܪ ܕܝܠܗ ܗܘ ܘܐܦܠܐ ܥܘܗܕܐܢ ܕܢܦܫܗ ܥܒܼܕ ܗܘܐ<EOS>ܐܘ ܩܫܝܫܐ ܢܦܫܗ ܩܿܪܐ ܗܘܐ<EOS> ܘܠܐ ܡܬܘܡ ܫܠܝܚܐ ܘܠܐ ܐܘܢܓܠܣܛܐ<EOS> ܘܐܦ ܒܐܘܢܓܠܝܘܢ ܕܝܢ ܗܿܘ<EOS>ܕܐܬܟܬܒ ܡܢܗ ܥܗܕ ܥܠ ܢܦܫܗ ܕܗܼܘ ܡܚܒ ܗܘܐ ܠܗ ܝܫܘܥ ܘܠܐ ܓܠܐ ܒܫܡܗ ܥܠ ܢܦܫܗ<EOS>ܡ<EOS> ܘܫܡܥܘܢ ܕܝܢ ܟܐܦܐ ܘܐܦܠܐ ܠܡܟܬܒܢܘܬܐ ܕܐܘܢܓܠܝܘܢ ܐܬܩܪܒ ܡܛܠ ܡܝܬܪܘܬܐ<EOS>ܕܕܚܠܬ݀ ܡܪܩܘܣ ܕܝܢ ܕܗܼܘܐ ܠܗ ܝܕܘܥܐ ܠܗܢܐ ܘܬܡܝܕܐ ܐܡܪܝܢ ܕܐܬܥܗܕ ܡ̈ܠܘܗܝ ܕܫܡܥܘܢ ܕܥܠ<EOS>ܣܘܥܪ̈ܢܘܗܝ ܕܦܪܘܩܢ<EOS> ܗܿܘ ܕܟܕ ܩܼܪܒ ܒܡܟܬܒܢܘܬܗ ܠܗܿܢܝܢ ܕܟܕ ܫ݀ܐܠ ܝܫܘܥ ܕܡܢܐ ܐܡܪܝܢ<EOS>ܥܠܘܗܝ ܒܢ̈ܝ ܐܢܫܐ<EOS> ܘܗܼܢܘܢ ܬܠܡܝܕ̈ܘܗܝ ܡܢܐ ܡܣܒ ܒܪܥܝܢܐ ܐܝܬ ܠܗܘܢ ܥܠܘܗܝ<EOS> ܘܥܢܝܗܝ<EOS>ܫܡܥܘܢ ܘܐܡܼܪ ܠܗ<EOS> ܕܐܢܬ ܗܘ ܡܫܝܚܐ݀ ܘܐܦܠܐ ܕܦܢܝ ܠܗ ܦܬܓܡܐ ܝܫܘܥ ܘܐܦܠܐ ܕܐܡܼܪ ܠܗ ܡܕܡ<EOS>ܐܟܬܒ݀ ܐܠܐ ܕܟܐܐ ܒܗܘܢ ܕܠܐܢܫ ܠܐ ܢܐܡܪܘܢܿ ܗܕܐ<EOS> ܘܗܼܢܝܢ ܐܟܬܒ ܡܪܩܘܣ ܟܕ ܠܐ ܩܪܝܒ ܗܘܐ<EOS>ܠܝܫܘܥ݀ ܟܕ ܐܡܿܪ ܗܠܝܢ݀ ܐܠܐ ܡܢ ܫܡܥܘܢ ܫܡܥ ܟܕ ܡܠܦ ܠܗܝܢ݀ ܘܗܘ ܕܝܢ ܫܡܥܘܢ ܗܿܢܝܢ ܕܠܗ<EOS>ܘܡܛܠܬܗ ܐܡܼܪ ܝܫܘܥ<EOS> ܒܣܗܕܘܬܐ ܕܝܠܗ<EOS> ܕܢܐܡܪ ܐܢܝܢ ܠܐ ܨܿܒܐ<EOS> ܐܝܠܝܢ ܗܘܝ ܕܝܢ ܗܠܝܢ<EOS>ܕܐܬܡܼܪ ܠܗ݀ ܡܬܝ ܡܚܘܐ ܒܝܕ ܗܠܝܢ<EOS> ܐܢܬܘܢ ܕܝܢ ܡܢܐ ܐܡܪܝܢ ܐܢܬܘܢ ܕܐܝܬܝ<EOS> ܐܡܿܪ ܠܗ<EOS>ܫܡܥܘܢ݀ ܐܢܬ ܗܘ ܡܫܝܚܐ ܒܪܗ ܕܐܠܗܐ ܚܝܲܐ<EOS> ܘܦܢܝ ܠܗ ܝܫܘܥ ܦܬܓܡܐ ܘܐܡܼܪ ܠܗ<EOS> ܛܘܒܝܟܝ<EOS>ܫܡܥܘܢ ܒܪܗ ܕܝܘܢܢ݀ ܕܒܣܪܐ ܘܕܡܐ ܠܐ ܓܠܐܼ ܠܟ<EOS> ܐܠܐ ܐܒܝ ܕܒܫܡܝܐ݀ ܘܐܦ ܐܢܐܢ ܐܡܪܢܐ ܠܟ<EOS>ܕܐܢܬ ܗܘ ܟܐܦܐ ܘܥܠ ܗܕܐ ܟܐܦܐ ܐܒܢܝܗܿ ܠܥܕܬܝ<EOS> ܘܡܘ̈ܟܠܐ ܕܫܝܘܠ ܠܐ ܢܚܣܢܘܢܗ݀ ܘܐܬܠ ܠܟ<EOS>ܐܩܠܝܕ̈ܐ ܕܡܿܠܟܘܬܐ ܕܫܡܝܐ ܘܟܠ ܕܬܐܣܘܪ ܒܐܪܥܐ ܢܗܘܐ ܐܣܝܪ ܒܫܡܝܐ<EOS> ܘܟܠ ܕܬܫܪܐ ܒܐܪܥܐ ݀<EOS>ܢܗܘܐ ܫܪܐ ܒܫܡܝܐ<EOS> ܟܕ ܗܠܝܢ ܟܠܗܝܢ ܐܬܐܡܪ ܠܫܡܥܘܢ ܟܐܦܐ ܡܢ ܝܫܘܥ݀ ܡܪܩܘܣ ܐܦܠܐ ܚܕܐ<EOS>ܡܢܗܝܢ ܕܗܠܝܢ ܐܬܥܗܕ ܡܛܠ ܕܐܦܠܐ ܫܡܥܘܢ ܐܝܟ ܕܕܡܝܐ ܗܠܝܢ ܒܡܠܦܢܘܬܗ ܐܡܿܪ<EOS> ܗܠܝܢ ܗܟܝܠ<EOS>ܫܡܥܘܢ ܟܐܦܐ ܫܦܝܪ ܫܬܩ ܥܠܗܝܢ ܕܡܛܠ ܗܕܐ ܐܦ ܡܪܩܘܣ݀ ܐܪܦܝ ܐܢܝܢ<EOS> ܗܿܢܝܢ ܕܝܢ ܕܟܦܘܪܘܬܗ<EOS>ܠܘܬ ܟܠܗܘܢ ܒܢ̈ܝ ܐܢܫܐ ܐܟܪܙ<EOS> ܘܗܼܘ ܥܠ ܢܦܫܗ ܩܛܓܪܢܘܬܐ ܐܟܬܒ݀ ܘܕܒܼ̣ܐ ܥܠܝܗܿ ܡܪܝܪܐܝܬ<EOS>ܡܫܟܚ ܐܢܬ ܕܝܢ ܠܡܪܩܘܣ ܕܡܟܬܒ ܥܠܘܗܝ ܗܠܝܢ݀ ܘܟܕ ܐܝܬܘܗܝ ܫܡܥܘܢ ܒܕܪܬܐ<EOS>ܐܬܬܼ ܠܘܬܗ ܚܕܐ ܡܢ ܐܡ̈ܗܬܐ ܕܪܒ ܟܗ̈ܢܐ ܘܟܕ ܚܙܬܗ ܕܫܚܢ݀ ܚܪܬ ܒܗ ܘܐܡܪܐ ܠܗ݀ ܘܐܦ ܐܢܬ ܥܡ<EOS>ܝܫܘܥ ܗܘܝܬ ܢܨܪܝܐ ܘܗܼܘ ܟܦܪ ܘܐܡܼܪ ܕܠܐ ܝ݀ܕܥ ܐܢܐ ܘܠܐ ܪܓܝܫ ܐܢܐ ܡܢܐ ܐܡܪܐ ܐܢܬܝ<EOS>ܘܢܦܼܩ ܠܕܪܬܐ ܒܪܝܬܐ ܘܩܪܐ ܬܪܢܓܠܐ ܘܬܘܒ ܚܙܬܗ ܥܠܝܡܬܐ݀ ܘܫܪܝܬ ܕܬܐܡܪ ܠܗܿܢܘܢ ܕܩܝܡܝܢ݀<EOS>ܕܐܦ ܗܼܘ ܡܢܗܘܢ ܗܘ<EOS> ܘܗܼܘ ܬܘܒ ܟܦܪ ܘܒܬܪ ܩܠܝܠ ܬܘܒ ܗܿܢܘܢ ܕܩܝܡܝܢ ܐܡܼܪܘ ܠܗ ܠܫܡܥܘܢ<EOS>ܕܒܫܪܪܐ ܡܢܗܘܢ ܐܢ<EOS> ܡܛܠ ܕܐܦ ܓܠܝܠܝܐ ܐܢܬ<EOS> ܗܼܘ ܕܝܢ ܫܪܝ ܕܢܚܪܡ ܘܢܐܡܪ ܕܠܐ ܝܕܥܢܐ ܠܗܜ<EOS>ܠܗܢܐ ܓܒܪܐ ܐܡܪܝܢ ܐܢܬܘܢܿ ܘܒܪ ܫܥܬܗ ܩܪܐ ܬܪܢܓܠܐ<EOS> ܕܬܪ̈ܬܝܢ ܙܒܢ̈ܝܢ ܗܠܝܢ ܡܪܩܘܣ ܡܟܬܒ݀<EOS>ܘܗܠܝܢ ܫܡܥܘܢ ܟܐܦܐ ܥܠ ܢܦܫܗ ܡܣܗܕ ܗܠܝܢ ܓܝܪ ܟܘܠܗܝܢ ܕܡܪܩܘܣ ܐܡܪܝܢ ܕܥܘܗܕܢܐ ܐܢܝܢ<EOS>ܕܡ̈ܠܘܗܝ ܕܫܡܥܘܢ<EOS>ܡܐ<EOS> ܗܿܢܘܢ ܗܟܝܠ ܕܡܫܬܐܠܝܢ ܕܢܐܡܪܘܢ ܗܠܝܢ ܕܡܝܬܝܢ ܥܠܝܗܘܢ ܬܫܒܘܚܬܐ<EOS>ܛܒܬܐ݀ ܘܡܐܟܠ ܩܪܨܐ ܕܥܠܝܗܘܢ ܕܠܐ ܢܬܛܥܐ ܠܥܠܡ ܡܟܬܒܝܢ ܥܠܝܗܘܢ ܘܩܛܪܓܢܘܬܐ ܕܣܟܠܘܬܗܘܢ<EOS>ܣܼܝܡܝܢ ܥܠܝܗܘܢܿ ܗܠܝܢ ܕܠܐ ܐܢܫ ܝܕܥ݀ ܗܘܐ ܡܢ ܗܿܢܘܢ ܕܒܬܪܟܢ ܐܠܘ ܠܐ ܕܒܝܕ ܡܠܬܗܘܢ<EOS>ܐܬܟܬܒܝܢ݀ ܐܝܟܢܐ ܠܐ ܡܒܪܝܢ ܐܢܘܢ ܡܢ ܟܠܗ ܚܫܐ ܕܪܚܡܬ ܢܦܫܗܘܢ ܘܡܢ ܡ̈ܠܐ ܕܓ̈ܠܬܐ<EOS>ܘܕܓܠܝܐܝܬ ܬܚܘܝܬܐ ܕܚܘܒܐ ܕܪܚܡܬ ܫܪܪܐ<EOS> ܘܕܢܝܚܐܝܬ ܚܿܘܝܘ݀ ܟܐܢܐܝܬ ܢܘܕܐ ܥܠܝܗܘܢܿ ܗܠܝܢ<EOS>ܗܟܝܠ ܕܐܣܟܡܐ ܕܐܝܟ ܗܢܐ ܚܿܘܝܘ<EOS> ܗܿܢܘܢ ܕܣܒܪܘ ܥܠܝܗܘܢ ܕܒܕܘ ܘܕܓܠܼܘ<EOS> ܘܡܢܣܝܢ ܕܐܝܟ<EOS>ܡܛܥܝ̈ܢܐ ܢܓܕܦܘܢ ܥܠܝܗܘܢ ܐܝܟܢܐ ܠܐ ܢܗܘܘܢ ܓܘܚܟܐ ܘܪ̈ܚܡܐ ܕܚܣܡܐ ܘܕܛܢܢܐ ܘܒܥܠܕ̈ܒܒܐ<EOS>ܕܫܪܪܐ ܢܫܬܟܚܘܢܿ ܐܝܟܢ ܓܝܪ ܠܐ ܐܝܬܝܗܘܢ ܗܟܢܐ<EOS> ܗܿܢܘܢ ܕܥܠ ܗܿܢܝܢ ܕܕܠܐ ܢܟܠܐ ܘܕܠܐ ܥܝܕܐ<EOS>ܣܢܝܐ ܗܼܢܘܢ ܗܠܝܢ ܕܐܣܟ̈ܡܐ ܫܪܝܪܐ ܘܕ̈ܟܝܐ ܕܥܝܕܗܘܢ ܒܝܕ ܡܠܬܗܘܢ ܚܿܘܝܘ݀ ܕܚܪ̈ܥܐ ܐܢܘܢ<EOS>ܘܣܦ̈ܣܛܐ ܨܢܝ̈ܥܐ ܐܡܼܪܘ ܥܠܝܗܘܢ ܘܗܿܢܝܢ ܕܠܝܬ ܐܢܝܢ ܒܼܕܘ݀ ܘܥܠ ܪܒܗܘܢ ܗܢܝܢ ܕܠܐ ܗܘܐ ܗܘ<EOS>ܣܥܪ ܒܛܝܒܘܬܐ ܣܡܘ ܥܠܘܗܝ ܘܡܣܬܒܪ ܠܝ ܕܫܦܝܪܐ ܗܝ ܕܢܫܐܠ ܐܢܘܢܿ ܕܐܝܟܢܐ ܘܿܠܐ ܕܢܗܝܡܢ<EOS>ܠܬܠܡܝܕ̈ܘܗܝ ܕܦܪܘܩܢ ܐܘ ܠܐ<EOS> ܘܐܢ ܒܠܚܘܕ ܠܗܠܝܢ ܐܢܫܐ ܠܐ ܢܿܗܝܼܡܢ<EOS> ܐܘ ܐܦ ܠܟܠܗܘܢ ܗܿܢܘܢ<EOS>ܕܡܢ ܥܠܡ ܠܘܬ ܝܘܢ̈ܝܐ ܘܠܘܬ ܒܪܒܪܝܐ ܥܘܗܕܢܐ ܕܥܘܡܪܐ ܘܕܡ̈ܠܐ ܕܗܿܢܘܢ ܕܐܬܟܼܪܙܘ ܒܙܒܢ ܙܒܢ ܒܙܟܘ̈ܬܐ ܐܝܠܝܢ ܕܗܼܘ ܐܟܬܒܘ<EOS> ܘܕܠܐܚܪ̈ܢܐ ܢܿܗܝܼܡܢ ܦܪܫܝܢ ܕܟܐܢܐ<EOS>ܗܝ<EOS> ܘܠܗܿܢܘܢ ܟܝ ܒܠܚܘ̈ܕܝܗܘܢ ܠܐ ܢ݀ܗܝܼܡܢ݀ ܘܐܝܟܢܐ ܠܐ ܓܿܠܐܼ ܗܘ ܚܣܡܗܘܢ<EOS>ܠܒ<EOS> ܘܡܢܐ ܕܝܢ ܗܿܢܘܢ ܕܕܓܠܘ ܥܠ ܪܒܗܘܢ ܘܗܿܢܝܢ ܕܠܐ ܗܘܼܝ ܡܢܗ ܐܝܟ<EOS>ܕܗܼܘܝ݀ ܒܟܬܒܗܘܢ ܐܫܠܡܘ݀ ܘܐܦ ܗܿܢܝܢ ܟܝ ܚܫ̈ܐ ܘܗܿܢܝܢ ܟܡܝܪ̈ܬܐ ܕܓܼܠܘ ܥܠܘܗܝ ܘܡܫܠܡܢܘܬܗ<EOS>ܕܒܚܕܐ ܡܠܬܐ ܕܬܠܡܝܕܗ ܘܩܛܓܪܢܘܬܐ ܕܗܿܢܘܢ ܕܥܫܩܘܗܝ ܘܡܓܚܟܢܘܬܐ ܘܒܘܙܚܐ ܕܕܝܼܢܐ ܘܨܥܪܐ<EOS>ܒ̈ܘܠܥܬܐ ܕܥܠ ܦܟܘ̈ܗܝ݀ ܘܢܓܕ̈ܐ ܕܥܠ ܚܨܗ݀ ܘܟܠܝܠܐ ܕܡܢ ܟܘ̈ܒܐ ܕܐܬܣܝܼܡ ܠܗ ܒܨܥܪܐ ܘܠܒܘܫܐ<EOS>ܕܙܚܘܪܝܬܐ ܕܒܐܣܟܡܐ ܕܟܠܡܕܝܐ ܐܠܒܫܘܗܝ݀ ܘܚܪܬܐ ܕܛܥܼܢ ܙܩܝܦܗ ܢܝܫܐ ܕܙܟܘܬܐ ܘܕܒܗܢܐ<EOS>ܐܬܩܒܼܥ݀ ܘܒܐܝܕ̈ܘܗܝ ܘܒܪ̈ܓܠܘܗܝ ܐܬܚܼܙܪ݀ ܘܚܿܠܐ ܕܐܫܩܝܘܗܝ ܘܕܒܠܼܥ ܥܠ ܪܝܫܗ ܒܩܢܝܐ<EOS>ܘܕܡܬܚܣܕ ܗܘܐ ܡܢ ܗܿܢܘܢ ܕܚܝܪܝܢ ܗܘܘ ܒܗ<EOS> ܐܦ ܗܿܢܝܢ ܟܝ ܘܐܚܪ̈ܢܝܬܐ ܕܕܡܼܝܢ ܠܗܝܢ<EOS>ܕܟܬܝܼܒܢ݀ ܘܿܠܐ ܕܢܣܒܪ ܕܡܼܒܕܐ ܒܼܕܘ ܐܢܝܢ ܬܠܡܝܕ̈ܘܗܝ݀ ܐܘ ܒܗܿܢܝܢ ܕܢ݀ܗܼܝܡܢ ܐܢܝܢ<EOS>ܕܫܪܝܪܐܝܬ ܐܢܝܢ ܐܡܪܝܢ<EOS> ܘܒܗܿܢܝܢ ܕܬܫܒܘܚܬܐ ܕܠܐ ܢܿܗܝܼܡܢ ܐܢܝܢ ܘܐܝܟܢܐ ܢܬܩܝܡ ܗܢܐ ܬܓܡܐ<EOS>ܕܠܩܘܒܠܐ݀ ܗܕܐ ܓܝܪ ܕܢܐܡܪܘܢ ܕܫܪܝܪܝܢ ܐܢܘܢ ܗܿܢܘܢ ܟܕ ܗܢܘܢܿ ܘܬܘܒ ܒܗ ܕܡܕܓܠܝܢ<EOS> ܠܐ ܡܕܡ<EOS>ܗܝ ܐܚܪܝܢ ܐܠܐ ܕܠܩܘܒܠܐ ܒܗ ܥܠܝܗܘܢ ܢܐܡܪܘܢ ܘܐܝܕܐ ܗܝ݀ ܗܟܝܠ ܡܟܣܢܘܬܐ ܕܗܠܝܢ݀ ܐܠܘ ܓܝܪ<EOS>ܗܢܐ ܢܝܫܐ ܣܝܼܡ ܗܘܐ ܠܗܘܢ ܕܢܒܕܘܢܿ ܘܒܡ̈ܠܐ ܕܓ̈ܠܬܐ ܢܪܝܡܘܢ ܠܪܒܗܘܢ ܘܒܝܕ ܬܕܡܪ̈ܬܐ<EOS>ܢܨܒܬܼܘܢܝܗܝ ܠܐ ܡܡܬܘܡ ܗܼܢܘܢ ܠܘܩܒܠ ܢܦܫܗܘܢ ܗܼܢܝܢ ܕܐܬܩܕܡ ܐܬܐܡܼܪ ܡܟܬܒܼܝܢ ܗܘܘ ܘܐܦܠܐ<EOS>ܓܠܼܝܢ ܗܘܘ ܠܒܢ̈ܝ ܐܢܫܐ ܗܠܝܢ ܕܒܬܪܟܢ ܕܗܿܘ<EOS> ܕܗܘܘ ܐܝܙܓܕ̈ܘܗܝ ܐܬܬܥܝܼܩ ܘܟܪܝܬ ܠܗ݀<EOS>ܘܐܫܬܓܼܫ ܒܢܦܫܗ<EOS> ܐܘ ܕܗܿܢܘܢ ܐܪܦܝܘܗܝ ܘܫܢܝܘ݀ ܐܘ ܕܗܼܘ ܓܒܝܐ ܕܟܘܠܗܘܢ ܫ̈ܠܝܚܐ ܘܬܠܡܝܕܗ<EOS>ܗܿܘ ܗܘ ܫܡܥܘܢ ܟܐܦܐ ܕܡܬܼܟܪܙ ܕܠܐ ܣܪ̈ܩܐ ܘܕܠܐ ܠܘܚ̈ܡܐ ܕܫܢܕ̈ܐ ܬܠܬ ܙܒ̈ܢܝܢ ܟܦܼܪ ܒܗ݀<EOS>ܗܠܝܢ ܓܝܪ ܐܦܢ ܐܚܪ̈ܢܐ ܐܡܿܪܝܢ ܗܘܘ ܠܗܝܢ ܘܠܐ ܗܘܐ ܠܗܘܢ ܕܢܟܦܪܘܢ ܠܗܿܢܘܢ ܕܠܐ ܡܕܡ<EOS>ܐܚܪܝܢ ܐܠܐ ܕܒܡ̈ܠܐ ܕ̈ܓܠܬܐ ܕܢܥܒܕܘܢ ܒܗ ܛܝܒܘܬܐ ܘܗܿܢܝܢ ܪ̈ܘܪܒܬܐ ܥܠ ܢܦܫܗܘܢ ܘܥܠܘܗܝ<EOS>ܕܪܒܗܘܢ ܣܡܼܘ<EOS>ܡܓ<EOS> ܘܐܢ ܕܝܢ ܪ̈ܚܡܝ ܫܪܝܪܬܐ ܒܗܿܢܝܢ ܬܫܥܝ̈ܬܗܘܢ ܟܡܝܪ̈ܬܐ ܕܥܠܘܗܝ ܡܬܚܼܙܝܢ<EOS> ܣܓܝ ܝܬܝܪܐܝܬ ܐܦ ܒܗܿܢܝܢ ܫܒܝ̈ܚܬܐ ܐܝܬܝܗܘܢ ܗܟܢܐ<EOS> ܗܿܢܘ ܓܝܪ<EOS>ܕܚܕܐ ܙܒܢ ܕܢܕܓܠܼܘܢ ܓܒܼܘ<EOS> ܡܢ ܗܠܝܢ ܕܥܩܬܐ ܘܠܐ ܗܘܐ ܝܬܝܪܐܝܬ ܕܢܥܪܩܘܢ ܐܘ ܒܝܕ ܫܬܩܐ ܐܘ<EOS>ܒܝܕ ܒܦܘܪܝܐ ܕܥܠܝܗܝܢ ܡܛܠ ܕܠܐ ܡܫܟܚܼܝܢ ܗܘܘ<EOS> ܗܼܢܘܢ ܕܗܿܘܝܢ ܗܘܘ݀ ܒܬܪܟܢ ܕܢܟܣܘܢ ܗܠܝܢ<EOS>ܕܫܬܝܩܢ ܡܛܠ ܡܢܐ<EOS> ܓܝܪ ܕܠܐ ܓܠܼܘ ܘܐܡܼܪܘ ܕܝܗܘܕܐ ܗܿܘ ܕܐܫܠܡܗ ܟܕ ܐܡܼܪܚ ܕܢܚܘܐ ܢܘܫܩܬܐ<EOS>ܬܚܘܝܬܐ ܕܡܫܠܡܢܬܘܐ ܒܪܫܥܬܗ ܗܘܐ ܕܟܐܦܐ ܘܗܿܘ ܕܐܡܪܚ ܕܢܡܚܝܘܗܝ ܥܠ ܦܟܗ ܒܪܫܥܬܗ ܝܒܼܫܬ<EOS>ܝܡܝܢܗ ܘܗܼܘ ܪܒ ܟܗ̈ܢܐ ܕܝܗܘܕ̈ܝܐ ܡܛܠ ܕܪܗܛ ܗܘܐ ܥܡ ܗܿܢܘܢ ܕܥܫܩܘܗܝ ܐܬܥܼܘܪ ܥܝ̈ܢܘܗܝ<EOS>ܘܡܛܠ ܡܢܐ ܕܝܢ ܠܐ ܕܓܠܼܘ ܟܠܗܘܢ ܕܠܐ ܡܕܡ ܕܟܡܝܪܘܬܐ ܒܫܪܪܐ ܗܼܘܐ ܠܘܬܗ ܐܠܐ ܕܗܼܘ ܐܬܟܣܼܝ<EOS>ܡܢܗܘܢ ܘܓܚܟ ܥܠ ܒܝܬ ܕܝܼܢܗܘܢ<EOS> ܘܗܿܢܘܢ ܕܐܟܠܝܢ ܗܘܘ ܩܪ̈ܨܘܗܝ ܒܫܪ̈ܓܪܓܝܬܐ ܕܡܢ ܐܠܗܐ<EOS>ܐܫܬܕܪ ܛܥܼܘ݀ ܘܣܒܼܪܘ ܕܡܕܡ ܣܥܼܪܘ ܠܘܩܒܠ ܗܿܘ ܕܠܐ ܩܪܝܒ݀ ܘܡܢܐ ܠܐ ܟܝ ܫܒܝܚܐ ܗܼܘܬ ܗܕܐ<EOS>ܡܢ ܗܿܝ ܕܢܒܕܘܢ ܕܡ̈ܝܬܐ ܐܚܼܝ݀ ܘܥܒܘܕܐ ܕܣܘܥܪ̈ܢܐ ܕܬܕܡܘܪܬܐ ܗܘܐ݀ ܗܕܐ ܕܢܟܬܒܘܢ ܕܠܐ ܡܕܡ<EOS>ܐܢܫܝܐ ܘܠܐ ܡܝܘܬܐ ܓܼܕܫ ܠܘܬܗ<EOS> ܐܠܐ ܒܚܝܠܐ ܐܠܗܝܐ ܟܠ ܡܕܡ ܣܥܼܪ ܘܡܣܩܬܗ ܕܠܫܡܝܐ<EOS>ܒܬܫܒܘܚܬܐ ܐܠܗܝܬܐ ܥܒܼܕ ܠܐ ܓܝܪ ܡܫܟܚܼܝܢ ܗܘܘ ܕܒܗܠܝܢ ܠܐ ܢ݀ܗܝܼܡܢܘܢ ܗܿܢܘܢ<EOS>ܕܠܬܫܥ̈ܝܬܗܘܢ ܐܚܪ̈ܢܝܬܐ ܗܝܡܼܢܘ ܗܿܢܘܢ ܗܟܝܠ ܕܠܐ ܡܕܡ ܫܪܪܐ<EOS> ܡܢ ܗܿܢܝܢ ܕܥܩ̈ܬܐ<EOS>ܘܕܟܡܝܪܘܬܐ ܥܛܘܼ݀ ܐܝܟܢܐ ܠܐ ܢܗܿܘܘܢ ܫܿܘܝܢ݀ ܐܦ ܒܫܪܟܐ ܕܐܚܪ̈ܢܝܬܐ ܬܕܡܪ̈ܬܐ ܕܐܣܿܗܼܕܘ<EOS>ܥܠܘܗܝ ܕܠܒܪ ܡܢ ܡܣܡ ܒܪܥܝܢܐ ܒܝܼܫܐ ܐܝܬܝܗܘܢ ܣܦܩܐ ܗܟܝܠ ܘܐܦ ܣܗܕܘܬܐ ܕܗܿܢܘܢ ܕܥܠ<EOS>ܦܪܘܩܢ<EOS> ܐܠܐ ܠܐ ܡܕܡ ܟܼܠܐ<EOS> ܕܡܢ ܝܬܝܒܘ ܘܐܦ ܒܝܘܣܦ ܣܗܕܐ ܥܒܪܝܐ ܢܬܚܫܚ ܗܘ ܕܒܬܡܢܥܣܪܐ<EOS>ܕܬܫܥܝܬܗ ܕܪܫܝܬܐ ܕܝܗܘܕ̈ܝܐ ܟܕ ܡܟܬܒ ܗܿܢܝܢ ܕܒܙܒܢܐ ܕܦܝܠܛܘܣ ܐܬܕܟܪܗ ܠܦܪܘܩܢ ܒܗܠܝܢ݀<EOS>ܕܝܘܣܦ ܕܥܠ ܡܫܝܚܐ<EOS>ܡܕ<EOS> ܗܼܘܐ ܕܝܢ ܒܗܿܘ ܙܒܢܐ ܝܫܘܥ݀ ܓܒܪܐ ܚܟܝܡܐ݀ ܐܢ ܒܪ ܐܢܫܐ ܘܿܠܐ<EOS>ܕܢܩܪܝܘܗܝ ܐܝܬܼܘܗܝ ܗܘܐ ܓܝܪ ܥܒܘܕܐ ܕܣܘܥܪ̈ܢܐ ܕܬܕܡܘܪܬܐ ܘܡܠܦܢܐ ܕܒܢ̈ܝ ܐܢܫܐ<EOS> ܗܿܢܘܢ<EOS>ܕܢܝܚܐ ܒܫܪܪܐ ܩܒܼܠܘܗܝ݀ ܘܣܓܝ̈ܐܐ ܡܢ ܝܗܘܕ̈ܝܐ ܘܣܓܝ̈ܐܐ ܡܢ ܚܢ̈ܦܐ ܟܢܫ<EOS>ܘܗܢܐ ܡܫܝܚܐ ܐܝܬܼܘܗܝ ܗܘܐ<EOS> ܘܠܗ ܒܼܕܡܘܬܐ ܕܐܢܫܐ ܪ̈ܫܢܐ ܩܕ̈ܡܝܐ ܕܠܘܬܢܿ ܟܕ ܣܼܡ ܒܪܝܫܗ<EOS>ܦܝܠܛܘܣ ܙܩܝܦܐ<EOS> ܠܐ ܫܬܩܼܘ ܗܿܢܘܢ ܕܡܢ ܩܕܝܡ ܐܚܒܼܘܗܝ<EOS> ܐܬܚܙܝ ܠܗܘܢ ܓܝܪ ܠܬܠܬܐ ܝܘܿܡܝܢ<EOS>ܬܘܒ ܟܕ ܚܼܝ<EOS> ܕܢܒ̈ܝܐ ܐܠܗܝ̈ܐ ܗܠܝܢ݀ ܘܣܓܝ̈ܐܬܐ ܐܚܪ̈ܢܝܬܐ ܥܠܘܗܝ ܐܡܼܪܘ ܕܡܢ ܬܡܢ ܥܕܡܐ<EOS>ܠܗܫܐ<EOS> ܡܢ ܗܿܘ ܠܐ ܚܣܪ ܓܢܣܐ ܕܟܪ̈ܣܛܝܢܐ<EOS>ܡܗ<EOS> ܐܢ ܗܟܝܠ ܐܟܘܬܗ ܕܡܟܬܒܢܐ ܕܡܣܗܕ ܥܠܘܗܝ ܕܗܼܘܐ ܥܒܘܕܐ ܕܣܘܥܪ̈ܢܐ<EOS>ܕܬܕܡܘܪܬܐ ܘܠܐ ܗܘܐ ܒܠܚܘܕ ܬܪ̈ܥܣܪ ܫܠܝܚ̈ܝܢ<EOS> ܘܠܐ ܫܒ̈ܥܝܢ ܬܠܡܝܕ̈ܐ ܬܠܡܼܕ ܠܗ<EOS> ܐܠܐ ܐܦ<EOS>ܪ̈ܒܘܬܐ ܕܐܚܪ̈ܢܐ ܡܢ ܝܗܘ̈ܕܝܐ ܘܪ̈ܒܘܬܐ ܡܢ ܚܢ̈ܦܐ ܩܼܪܒ ܨܐܕܘܗܝ ܓܠܼܝܐ ܗܝ<EOS> ܕܡܕܡ ܝܬܝܪܐ<EOS>ܩܢܐ<EOS> ܠܒܪ ܡܢ ܫܪܟܐ ܕܒܢ̈ܝ ܐܢܫܐ݀ ܐܝܟܢܐ ܓܝܪ ܐܚܪܢܝܐܝܬ ܡܩܪܒ ܗܘܐ ܠܘܬܗ<EOS> ܗܘ ܡܢ ܝܗܘ̈ܕܝܐ<EOS>ܘܡܢ ܚܢ̈ܦܐ<EOS> ܣܓܝ̈ܐܐ ܐܠܘ ܠܐ ܕܒܬܕܡܪܬܐ ܘܒܣܘܥܪ̈ܢܐ ܬܡܝ̈ܗܐ ܘܒܝ̈ܘܠܦܢܐ ܢܘܟܪ̈ܝܐ ܐܬܚܫܼܚ݀<EOS>ܡܣܗܕ ܕܝܢ ܐܦ ܟܬܒܐ ܕܦܪܟܣܣ ܕܫ̈ܠܝܚܐ ܕܪ̈ܒܘܬܐ ܣܓܝ̈ܐܬܐ ܐܝܼܬ ܗܘܝ ܕܐܢܫܐ ܝܗܘ̈ܕܝܐ<EOS>ܕܐܬܛܦܼܝܣܘ ܕܗܘܼܝܘ ܡܫܝܚܗ ܕܐܠܗܐ ܗܿܘ ܕܡܢ ܢܒ̈ܝܐ ܐܬܟܼܪܙ݀ ܐܦ ܒܡܟܬܒܢܘܬܐ ܐܝܬ<EOS> ܕܥܕܬܐ<EOS>ܪܒܬܐ ܕܡܫܝܚܐ ܐܝܬ ܗܘܐ ܒܐܘܪܫܠܡ ܕܡܢ ܝܗܘܕ̈ܝܐ ܡܬܟܢܫܐ ܗܘܬ ܥܕܡܐ ܠܙܒܢܐ ܕܚܒܘܫܝܗ<EOS>ܕܗܕܪܝܢܘܣ ܘܡܬܐܡܪܝܢ ܕܝܢ ܕܩܕ̈ܡܝܐ ܕܗܼܘܘ ܬܡܢ ܐܦܣܩܘ̈ܦܐ ܚܕ ܒܬܪ ܚܕ ܚܡܫܬܥܣܪ ܝܗܘ̈ܕܝܐ<EOS>ܐܝܬܝܗܘܢ ܗܘܘ ܗܿܢܘܢ ܕܐܦ ܫܡܗܝܗܘܢ ܥܕܡܐ ܠܗܫܐ ܠܘܬ ܒܢ̈ܝ ܐܬܪܐ ܡܬܟܼܪܙܝܢ<EOS> ܐܝܟܢܐ ܕܐܦ ܡܢ<EOS>ܗܠܝܢ ܡܫܬܪܐ ܟܠܗ ܡܐܟܠ ܩܪܨܐ ܕܠܘܩܒܠ ܬܠܡܝܕ̈ܐ ܡܐ ܕܩܕܡܝܗܘܢ ܘܠܒܪ ܡܢ ܣܗܕܘܬܗܘܢ ܡܘܕܝܢ<EOS>ܥܠܘܗܝ ܕܣܓܝ̈ܐܐ ܡܢ ܝܗܘ̈ܕܝܐ ܘܡܢ ܚܢ̈ܦܐ ܗܼܘ ܡܫܝܚܗ ܕܐܠܗܐ ܒܝܕ ܗܠܝܢ ܥܒܕ̈ܐ ܕܬܕܡܪ̈ܬܐ<EOS>ܕܣܥܼܪ ܬܚܝܬ ܐܝܕܗ ܥܒܼܕ<EOS>ܡܘ<EOS> ܘܐܦ ܐܢܬ ܕܝܢ ܡܬܒܩܐ ܐܢܬ ܒܐܠܗܘܬܐ ܕܚܝܠܗ ܐܢ ܡܬܚܫܒ ܐܢܬ ܕܡܢܐ ܟܝ<EOS>ܐܝܬܼܘܗܝ ܗܘܐ ܒܟܝܢܗ ܘܐܝܟܢܐ ܗܘܐ ܕܗܕܐ ܟܘܠܗܿ ܡܝܬܪܘܬܐ ܕܚܝܠܐ ܐܠܗܝܐ ܕܒܙܟܘܬܐ ܕܨܒܘ̈ܬܐ<EOS>ܕܠܟܠܗܝܢ ܡ̈ܠܐ ܡܚܦܼܝܢ ܗܘܝ<EOS> ܐܬܚܫܒ ܓܝܪ ܗܿܝ ܕܐܦܠܐ ܐܢܫ ܡܢ ܡܬܘܡ ܕܢܡܘܣܐ ܕܝܠܼܗ݀<EOS>ܘܝܘܠܦܢܐ ܢܘܟܪܝܐ<EOS> ܒܟܠܗܘܢ ܥܡ̈ܡܐ ܢܙܪܘܥ<EOS> ܘܕܟܠܗ ܓܢܣܐ ܕܒܢ̈ܝ ܐܢܫܐ ܗܘ ܢܦܫܗ ܡܠܦܢܐ ܕܣܓܕܬܐ ܕܚܕ ܐܠܗܐ ܕܠܥܠ ܡܢ ܟܠ݀ ܢܚܿܘܐ<EOS> ܘܒܗܿܢܘܢ ܕܩܘܪܝܝܢ݀ ܡܢ ܟܠܗܘܢ<EOS>ܒܢ̈ܝ ܐܢܫܐ ܘܒܨܝܪܝܢ ܨܒܐ ܕܢܬܚܫܚ ܕܢܗܘܘܢ ܡܫܡ̈ܫܢܐ ܠܨܒܝܢܗ<EOS> ܘܕܡܝܐ ܕܐܢܫ ܢܣܒܪ ܕܕܠܐ<EOS>ܒܘܿܠܝܬܐ ܥܒܼܕ ܗܕܐ<EOS> ܐܝܟܢܐ ܓܝܪ ܗܿܢܘܢ ܕܐܦܠܐ ܕܢܪܝܡܘܢ ܣܦܘ̈ܬܗܘܢ ܡܫܟܚܝܢ ܗܘܘ<EOS> ܡܠܦ̈ܢܐ<EOS>ܕܚܕ ܒܪ ܐܢܫܐ ܡܡܬܘܡ ܗܿܘܝܢ ܗܘܘ<EOS> ܘܠܐ ܗܘܐ ܕܣܘܓܐܐ ܕܒܢ̈ܝ ܐܢܫܐ ܘܐܝܟܢܐ ܥܡ ܟܢܫ̈ܐ<EOS>ܡܡܠܠܼܝܢ ܗܘܘ<EOS> ܗܿܢܘܢ ܕܠܒܪ ܡܢ ܟܘܠܗܿ ܡܪܕܘܬܐ ܐܝܬܝܗܘܢ ܗܘܐ<EOS> ܐܠܐ ܗܕܐ ܗܘܼܬ ܟܒܪ<EOS>ܡܚܘܝܢܝܬܐ ܕܨܒܝܢܐ ܐܠܗܝܐ݀ ܩܼܪܐ ܐܢܘܢ ܓܝܪ ܐܝܟܢܐ ܕܐܦ ܒܩܕܡܝܬܐ ܚܿܘܝܢ<EOS> ܘܠܘܩܕܡ ܐܡܼܪ<EOS>ܕܬ݀ܘ ܒܬܪܝ ܘܐܥܒܕܟܘܢ ܨܝܕ̈ܐ ܕܒܢ̈ܝ ܐܢܫܐ ܘܡܛܠ ܕܝܢ ܕܡܟܝܠ ܩܢܼܐ ܐܢܘܢ ܘܢܩܦܘܼܗܝ ܢܦܼܚ<EOS>ܒܗܘܢ ܚܝܠܐ ܐܠܗܝܐ ܘܡܼܠܐ ܐܢܘܢ ܚܝܠܐ ܘܠܒܝܒܘܬܐ ܘܐܝܟ ܕܡܠܬܐ ܐܝܬܘܗܝ ܕܐܠܗܐ ܒܫܪܪܐ<EOS>ܘܥܒܘܕܐ ܕܗܠܝܢ ܟܠܗܝܢ ܬܕܡܪ̈ܬܐ ܨܝܕ̈ܐ ܕܢܦܫ̈ܬܐ ܝܕ̈ܘܥܬܢܝܬܐ ܘܡܠܝ̈ܠܬܐ ܥܒܼܕ ܐܢܘܢܿ<EOS>ܘܥܒܿܕܐ ܐܘܣܦ ܥܠ ܒܪܬ ܩܠܐ ܗܿܝ ܬ݀ܘ ܒܬܪܝ ܘܐܥܒܕܟܘܢ ܐܟܚܕܐ ܐܡܿܪ ܦܥ̈ܠܐ ܘܡ̈ܠܦܢܐ ܕܣܓܕܬܐ<EOS>ܕܐܠܗܐ ܕܝܠܗ ܥܒܼܕ ܐܢܘܢ<EOS> ܘܟܢ ܠܟܠܗܘܢ ܥܡ̈ܡܐ ܕܒܟܠܗܿ ܒܪܬܐ ܫܼܕܪ ܐܢܘܢܿ ܘܚܿܘܝ ܕܡܟܪ̈ܙܢܐ<EOS>ܐܝܬܝܗܘܢ ܕܘܝܠܦܢܐ ܕܝܠܗ ܘܡܢܘ ܕܠܐ ܢܬܕܡܪ ܘܕܡܝܐܝܬ ܠܐ ܢܿܗܝܼܡܢ ܥܠ ܗܕܐ ܬܕܡܘܪܬܐ ܕܠܐ<EOS>ܡܣܬܒܪܐ ܕܠܐ ܐܢܫ ܡܡܬܘܡ ܡܢ ܗܠܝܢ ܒܢ̈ܝ ܐܢܫܐ ܕܗܼܘܘ ܡܝܬܪ̈ܐ ܐܟܬܼܒ ܕܐܬܚܼܫܚ ܐܝܟ ܗܕܐ<EOS>ܘܐܦܠܐ ܕܐܬ݀ܐ ܠܐܝܕܐ ܕܗܝ ܕܕܡܝܐ ܠܗܕܐ ܗܕܐ ܓܝܪ ܡܚܼܒ ܗܘܐ ܚܕ ܚܕ ܡܢܗܘܢ ܕܐܦܢ ܒܠܚܘܕ<EOS>ܒܐܪܥܐ ܕܝܠܗ ܫܘܕܝܐ ܕܢܦܫܗ ܢܩܝܡ<EOS> ܘܢܡܘ̈ܣܐ ܕܐܬܚܙܝܼܘ ܠܗ ܕܫܦܼܝܪܝܢ ܒܥܡܐ ܚܕ ܕܝܠܗ ܢܫܟܚ<EOS>ܕܢܫܪܪ ܗܿܘ ܕܝܢ ܕܠܐ ܡܕܡ ܐܢܫܐ ܘܡܝܘܬܐ ܐܬܚܫܼܚ݀ ܚܙܝ ܠܡܐ ܒܫܪܪܐ ܒܪܬ ܩܠܐ ܬܘܒ ܕܐܠܐ<EOS>ܐܪܦܝ ܒܗ݀ ܒܡܠܬܐ ܕܐܡܼܪ ܠܗܿܢܘܢ ܬܠܡܕ̈ܘܗܝ ܬܚܘ̈ܒܐ ܕܙܠܼܘ ܘܬܠܡܼܕܘ ܠܟܠܗܘܢ ܥܡ̈ܡܐ<EOS>ܘܗܟܢܐ ܕܡܝܐܝܬ ܢܐܡܪܘܢ ܗܘܘ ܠܗ ܬܠܡܝܕ̈ܘܗܝ ܟܕ ܡܦܿܢܝܢ ܦܬܓܡܐ ܠܪܒܗܘܢ ܕܐܝܟܢܐ ܡܫܟܚܼܝܢ<EOS>ܐܢܚܢܢ ܕܢܥܒܕ ܗܕܐ݀ ܐܝܟܢܐ ܓܝܪ ܠܪ̈ܗܘܡܐ ܢܟܼܪܙ<EOS> ܘܐܝܟܢܐ ܥܠ ܐܓܒ̈ܛܝܐ ܢܡܠܠ ܘܒܐܝܕܐ ܡܠܬܐ<EOS>ܢܬܚܫܼܚ ܠܘܩܒܠ ܝܘܢ̈ܝܐ ܐܢܝܐ ܕܒܠܚܘܕ ܒܒܪܬ ܩܠܐ ܣܘܪܝܝܬܐ ܐܬܪܒܝܢ ܘܠܦܪ̈ܣܝܐ ܘܠܐܪ̈ܡܢܝܐ<EOS>ܘܠܟܠܕ̈ܝܐ ܘܠܣܩ̈ܝܬܝܐ ܘܠܗܢܕ̈ܘܝܐ ܘܠܐܚܪ̈ܢܐ ܥܡ̈ܡܐ ܕܡܬܐܡܪܝܢ ܒܪ̈ܒܪܝܐ ܐܝܟܢܐ ܢܦܝܣ<EOS>ܕܢܫܢܘܢ ܡܢ ܐܠܗ̈ܐ ܗܿܢܘܢ ܕܐܒܗܝ̈ܗܘܢ ܘܠܚܕ ܒܪܘܝܐ ܕܟܠ ܢܣܓܕܘܢ ܘܥܠ ܐܝܕܐ<EOS>ܕܝܢ ܡܝܬܪܘܬܐ ܕܡ̈ܠܐ ܢܬܬܟܠ݀ ܘܢܥܒܪ ܥܠܝܗܿ ܕܗܕܐ ܐܘ ܐܝܢ ܣܒܪܐ ܢܗܘܐ ܠܢ ܕܙܟܘܬܐ<EOS>ܕܡܡܼܪܚܝܢ ܐܢܚܢܢ ܕܢܣܝܡ ܢܡܘ̈ܣܐ ܠܟܠܗܘܢ ܥܡ̈ܡܐ ܕܠܩܘܒܠܐ ܕܢܡܘ̈ܣܐ ܕܣܝܼܡܝܢ ܡܢ ܥܠܝܡ<EOS> ܥܠ<EOS>ܐܠܗܝ̈ܗܘܢ ܘܥܠ ܐܝܢܐ ܚܝܠܐ ܐܝܬ ܠܢ<EOS> ܕܢܬܬܟܠ ܕܙܟܿܝܢ ܐܢܚܢܢ ܗܕܐ ܡܪܚܘܬܐ ܗܠܝܢ ܗܟܝ ܐܘ<EOS>ܐܡܪܘ ܐܘ ܐܬܚܿܫܒܘ ܬܠܡܝܕ̈ܘܗܝ ܕܦܪܘܩܢ ܘܒܚܕܐ ܬܘܣܦܬܐ ܕܡܠܬܐ ܫܪܝܐ ܪܒܐ ܕܗܠܝܢ ܕܐܬܦܫܟܘ<EOS>ܥܠܝܗܝܢ ܗܘ ܪܒܗܘܢ ܐܓܥܠ ܠܗܘܢ ܕܐܡܼܪ ܕܙܟܝܢ ܐܢܬܘܢ ܒܫܡܝ ܕܝܠܝ<EOS> ܠܐ ܗܘܐ ܓܝܪ ܫܚܝܡܐܝܬ<EOS>ܘܕܠܐ ܦܘܪܫܢܐ ܕܢܐܙܠܘܢ ܘܢܬܠܡܕܘܢ ܠܟܠܗܘܢ ܥܡ̈ܡܐ ܦܩܕ ܐܠܐ ܥܡ ܬܘܣܦܬܐ ܡܝܬܪܬܐ ܗܝ ܕܐܡܼܪ<EOS>ܕܒܫܡܝ ܕܝܠܝ ܡܛܠ ܓܝܪ ܕܚܝܠܐ ܕܫܡܗ ܗܢܐ ܟܠܗ ܐܝܬܘܗܝ ܐܝܟܢܐ ܕܐܡܼܪ ܫܠܝܚܐ ܕܝܗܒ ܠܗ ܐܠܗܐ<EOS>ܫܡܐ ܕܡܝܬܪ ܡܢ ܟܠ ܫܡ̈ܗܝܢ ܕܒܫܡܗ ܕܝܫܘܥ ܟܠ ܒܪܟ ܬܟܘܦ݀ ܕܒܫܡܝܐ ܘܕܒܐܪܥܐ ܘܕܠܬܚܬ ܡܢ<EOS>ܐܪܥܐ<EOS> ܕܡܝܐܝܬ ܗܟܝܠ ܡܝܬܪܘܬܐ ܕܚܝܠܐ ܟܣܝܐ ܕܟܣܐ ܡܢ ܣܓܝ̈ܐܐ ܕܒܫܡܗ ܚܿܘܝ<EOS> ܘܐܘܣܦ ܒܪܬ<EOS>ܩܠܐ ܕܒܫܡܝ ܕܝܠܝ<EOS> ܘܟܢ ܐܦ ܐܬܢܒܼܝ ܚܬܝܬܐܝܬ ܡܕܡ ܕܥܬܝܕ ܘܐܡܼܪ ܕܘܿܠܐ ܕܬܬܟܼܪܙ ܣܒܪܬܝ<EOS>ܗܕܐ ܒܟܠܗ ܥܠܡܐ ܠܣܗܕܘܬܐ ܕܟܘܠܗܘܢ ܥܡ̈ܡܐ<EOS> ܘܗܕܐ ܕܝܢ ܡܠܬܐ ܐܬܐܡܪܬ ܗܘܬ ܒܗܿܘ ܙܒܢܐ<EOS>ܒܓܘܢܝܐ ܕܐܪܥܐ ܐܝܟܐܢ ܕܗܿܢܘܢ ܕܩܪܝܒܝܢ ܢܫܡܥܘܢ ܗܘܘ ܒܠܚܘܕ ܘܐܝܟܢܐ ܟܝ ܗܡܢܘܬܝ ܗܘܘ ܟܕ<EOS>ܐܡܼܪ ܗܕܐ<EOS> ܐܠܘ ܠܐ ܡܢ ܐܚܪ̈ܢܐ ܥܒܕ̈ܐ ܐܠܗ̈ܝܐ ܕܐܣܬܥܼܪܘ ܡܢܗ݀ ܢܣܝܢܐ ܕܫܪܪܐ ܕܡ̈ܠܘܗܝ<EOS>ܢܣܼܒܘ<EOS> ܗܕܐ ܓܝܪ ܕܗܝܡܢܘܬܝ ܕܐܡܼܪ ܡܐ ܕܐܬܚܫܒܬ ܐܠܨܐ ܠܟ ܕܬܘܕܐ ܟܕ ܦܩܕ ܓܝܪ ܠܐ ܐܢܫ<EOS>ܐܫܬܐܠ ܐܠܐ ܐܬܬܟܼܠܘ ܥܠ ܪܡܙܗ ܘܐܝܟ ܡܘ̈ܠܟܢܘܝܗ ܠܟܠܗ ܓܢܣܐ ܕܒܢ̈ܝ ܐܢܫܐ ܬܠܡܼܕܘ ܘܡܢ<EOS>ܐܪܥܐ ܕܝܠܗܘܢ ܠܘܬ ܟܠܗܘܢ ܥܡ̈ܡܐ ܢܦܼܩܘ݀ ܘܒܙܒܢܐ ܙܥܘܪܐ ܒܥܒܕܐ ܐܬܚܼܙܝ ܡ̈ܠܘܗܝ ܐܬܟܼܪܙܬ<EOS>ܗܘܬ ܗܟܝܠ ܒܙܒܢܐ ܙܥܘܪܐ ܣܒܪܬܗ ܒܟܠܗܿ ܒܪܝܬܐ ܠܣܗܕܘܬܐ ܕܟܠܗܘܢ ܥܡ̈ܡܐ ܘܒܪ̈ܒܪܝܐ ܘܝܘ̈ܢܝܐ<EOS>ܟܬܒ̈ܐ ܕܥܠ ܦܪܘܩܐ ܕܓܘܐ ܕܟܠ ܒܟܬܝܒ̈ܬܐ ܕܐܒܗܝ̈ܗܘܢ ܘܒܒܪܬ ܩܠܐ ܕܐܒܗ̈ܬܗܘܢ ܩܒܠܼܘ<EOS>ܡܙ<EOS> ܒܦܘܫܟܐ ܕܝܢ ܩܿܐܡ ܐܢܫ ܘܿܠܝܐܝܬ<EOS> ܕܐܝܟܢܐ ܗܘܐ ܟܝ ܐܣܟܡܐ ܕܡܠܦܢܘܬܗܘܢ ܕܬܠܡܝܕ̈ܘܗܝ ܕܦܪܘܩܢ<EOS> ܠܡܐ ܟܝ ܠܡܨܥܬܐ ܕܡܕܝ̈ܢܬܐ ܥܿܒܼܪܝܢ<EOS>ܗܘܘ<EOS> ܘܟܢ ܒܡܨܥܬ ܫܘ̈ܩܐ ܩܿܥܼܝܢ ܗܘܘ<EOS> ܘܒܩܠܐ ܪܡܐ ܡܬܚܫܚܝܢ ܗܘܘ ܘܩܿܪܝܼܢ ܗܘܘ ܠܗܿܢܘܢ<EOS>ܕܡܣܬܩܒܠܼܝܢ ܘܗܝܕܝܢ ܡܡܠܠܼܝܢ ܗܘܘ ܥܡ ܥܡܐ<EOS> ܘܐܝܕܐ ܗܘܬ ܟܝ ܡܠܬܗܘܢ ܕܐܡܼܪܝܢ ܗܘܘ ܠܥܡܐ<EOS>ܕܢܕܡܐ ܕܡܬܛܦܝܣܼܝܢ ܗܘܘ ܠܗܿ ܫܡܘ̈ܥܐ<EOS> ܘܐܝܟܢܐ ܕܝܢ ܡܡܠܠܼܝܢ ܗܘܘ ܩܕܡ ܥܡܐ<EOS> ܐܢܫܐ ܕܠܐ<EOS>ܢܣܼܝܘ ܡ̈ܠܐ<EOS> ܘܡܢ ܟܠܗܿ ܡܪܕܘܬܐ ܪ̈ܚܝܩܝܢ݀ ܘܐܠܐ ܠܡܐ ܟܝ ܠܐ ܒܟܢܘܫܝܐ ܐܠܐ ܥܡ ܙܥܘܪ̈ܐ<EOS>ܐܝܠܝܢ ܕܡܣܬܩܒܠܼܝܢ ܘܗܝܕܝܢ ܡܡܠܠܼܝܢ ܗܘܘ<EOS> ܘܒܐܝܠܝܢ ܗܟܝܠ ܘܒܕܐܝܟ ܐܝܠܝܢ ܡ̈ܠܐ ܡܬܚܫܚܝܢ<EOS>ܗܘܘ ܠܦܝܣܐ ܕܫܡ̈ܘܥܐ<EOS> ܠܐ ܓܝܪ ܙܥܘܪ ܗܘܐ ܐܝܓܘܢܗܘܢ ܡܛܠ ܕܠܐ ܟܦܼܪܝܢ ܗܘܘ ܒܡܘܬܗ ܕܨܥܪܐ<EOS>ܕܗܿܘ ܕܡܟܼܪܙܝܢ ܗܘܘ<EOS> ܐܦܢ ܗܕܐ ܓܝܪ ܢܟܣܼܘܢ ܗܘܘ ܘܠܐ ܢܘܕܘܢ ܗܘܘ ܩܕܡ ܟܠ ܐܢܫ<EOS> ܕܐܝܠܝܢ<EOS>ܘܟܡܐ ܚܼܫ ܡܢ ܝܗܘܕ̈ܝܐ<EOS> ܘܗܿܢܝܢ ܙܗܝ̈ܬܐ ܘܫܒܝ̈ܚܬܐ ܒܠܚܘܕ ܢܦܩܘܢ݀ ܐܡܿܪ ܐܢܐ ܕܝܢ<EOS>ܣܘܥܪ̈ܢܘܗܝ ܬܡܝ̈ܗܬܐ ܘܥܒܕ̈ܘܗܝ ܕܬܕܡܪܘܬܐ ܘܝܘ̈ܠܦܢܘܗܝ ܕܦܝܠܘܣܦܘܬܐ݀ ܘܐܦ ܠܐ ܗܟܢܐ ܦܫܝܩܐ<EOS>ܗܘܬ ܡܠܬܐ ܕܢܥܒܕܘܢ ܠܗܿܢܘܢ ܕܫܡܥܝܢ ܕܕܠܝܠܐܝܬ ܢܫܠܡܘܢ ܠܡ̈ܠܝܗܘܢ ܡܛܠ ܕܒܪܬ ܩܠܗܘܢ ܢܘܟܪܐ<EOS>ܗܘܬ݀ ܘܗܫܐ ܗܘ ܫܡܼܥܝܢ ܗܘܘ ܡ̈ܠܐ ܚܕ̈ܬܬܐ ܡܢ ܐܢܫܐ ܕܠܐ ܡܕܡ ܕܫܿܘܐ ܠܫܪܪܐ ܐܝܬ ܠܗܘܢ ܥܠ<EOS>ܣܗܕ̈ܘܬܐ ܕܗܿܢܝܢ ܕܡܬܐܡܪܝܢ ܡܢܗܘܢܿ<EOS>ܡܚ<EOS> ܒܪܡ ܕܝܢ ܐܠܐ ܐܣܬܒܼܪ ܕܦܝܣܐ ܐܢܝܢ ܗܠܝܢ ܕܐܬܐܡܼܪ ܗܫܐ ܕܠܗܿܘ ܕܗܼܘܘ<EOS>ܐܝܙܓܕ̈ܘܗܝ ܒܙܒܢ ܐܟܼܪܙܘܗܝ ܕܐܠܗܐ ܗܘ݀ ܕܗܼܘܐ ܒܦܓܪܐܐܢܫܝܐ ܘܠܐ ܡܕܡ ܐܚܪܝܢ ܐܬܘܝܗ ܒܟܝܢܗ<EOS>ܐܠܐ ܡܠܬܐ ܕܐܠܗܐ ܕܡܛܠ ܗܕܐ ܘܐܦ ܗܠܝܢ ܟܠܗܝܢ ܬܕܡܪ̈ܬܐ ܘܚܝ̈ܠܐ ܥܒܼܕ ܘܒܙܒܢ ܕܠܩܒܘܠܐ<EOS>ܕܗܠܝܢ ܕܨܥܪܐ ܘܨܘܚ̈ܝܬܐ ܣܝܒܪ ܘܚܪܬܐ ܡܣܡ ܒܪܫܐ ܕܒܗܬܬܐ ܕܒܝܕ ܙܩܝܦܐ݀ ܗܿܘ ܕܣܝܡ ܥܠ ܗܢܘܢ<EOS>ܕܒܝܼܫܝܢ ܡܢ ܟܠܗܘܢ ܒܢ̈ܝ ܐܢܫܐ ܒܣܘܥܪ̈ܢܝܗܘܢܿ ܘܡܢܘ ܕܠܐ ܒܘܿܠܝܬܐ ܢܓܚܼܟ ܗܘܐ ܥܠܝܗܘܢ<EOS>ܐܝܟ ܕܠܘܩܒܠܐ ܐܡܪܝܢ<EOS> ܘܡܢܘ ܗܢܐ ܕܕܟܐܦܐ ܐܝܬܘܗܝ ܗܘܐ<EOS> ܪܥܝܢܗ ܕܕܠܝܠܐܝܬ ܢ݀ܗܝܼܡܢ ܐܢܘܢ<EOS>ܕܐܡܼܪܘ ܕܚܼܙܝܗܝ ܒܬܪ ܡܘܬܗ ܕܩܼܡ ܡܢ ܒܝܬ ܡܝ̈ܬܐ ܠܗܿܘ ܕܐܦ ܠܐ ܟܕ ܒܝܬ ܚܝ̈ܐ ܗܘܐ ܕܢܥܕܪ<EOS>ܢܦܫܗ ܐܫܼܟܚ݀ ܘܡܢܘ ܕܝܢ ܠܗܿܢܘܢ ܗܕ̈ܝܘܛܐ ܘܒܨܝܪ̈ܐ ܡܬܘܡ ܡܬܛܦܝܣ ܗܘ ܕܐܡܪܝܢ ܕܠܨܒܘ̈ܬܐ<EOS>ܕܐܒܗܝ̈ܟܘܢ ܬܒܣܪܘܢ ܠܠܠܘܬܐ ܕܚܟܝ̈ܡܐ ܕܡܢ ܥܠ ܬܥܕܠܘܢ ܘܒܠܚܘܕ ܠܢ<EOS>ܬܬܛܦܝܣܘܢ<EOS> ܘܗܠܝܢ ܦܘܩܕ̈ܢܐ ܕܡܢ ܗܿܘ ܕܐܙܕܩܼܦ ܐܬܦܩܼܕܘ ܗܿܢܘ ܓܝܪ ܒܠܚܘܕܘܗܝ ܐܝܬܘܗܝ ܒܪܐ<EOS>ܚܒܝܒܐ ܘܝܚܝܕܐ ܕܗܼܘ ܐܠܗ ܒܠܚܘܕܘܗܝ ܕܠܥܠ ܡܢ ܟܠ<EOS>ܡܛ<EOS> ܐܢܐ ܗܟܝܠ ܒܚܘܒܐ ܕܫܪܪܐ݀ ܟܕ ܒܚܝ ܠܢܦܫܝ ܡܒܚܢ ܐܢܐ ܠܗܿ ܠܡܠܬܐ<EOS>ܘܐܦܠܐ ܚܕ ܚܝܠܐ ܚܙܐ ܐܢܐ ܒܗܿ ܕܡܬܗܝܡܢ ܘܐܦ ܠܐ ܡܕܡ ܕܪܒ ܘܠܐ ܕܫܿܘܐ ܠܗܝܡܢܘܬܐ ܘܐܦܠܐ<EOS>ܕܦܝܣܐ ܕܐܦܢ ܠܚܕ ܡܢ ܗܕ̈ܝܘܛܐ ܡܫܟܼܚ ܕܢܦܝܣ ܚܕ ܟܡܐ ܠܐܢܫܐ ܚܟܝ̈ܡܐ ܘܡ̈ܠܝܠܐ<EOS> ܒܪܡ ܕܝܢ<EOS>ܐܠܐ ܬܘܒ ܡܐ ܕܚܼܪܬ ܒܗ ܒܚܝܠܐ ܕܡܠܬܐ ܘܒܫܘܠܡܐ ܕܝܠܗܘܢ ܕܥܒܿܕ̈ܐ ܕܐܝܟܢܐ ܣܘܓܐܐ ܕܪ̈ܒܘܬܐ<EOS>ܐܦܝܼܣܘ<EOS> ܘܐܝܟܢ ܐܬܟܢܫ ܥܕ̈ܬܐ ܕܪ̈ܒܘܬܐ ܕܐܢܫܐ ܡܢܗܘܢ ܕܗܿܢܘܢ ܒܨܝܪ̈ܐ ܘܩܘܪ̈ܝܝܐ<EOS> ܘܠܐ<EOS>ܗܘܐ ܒܕܘ̈ܟܝܬܐ ܟܣܝ̈ܬܐ ܘܕܠܐ ܝܕܝܥܼܢ ܐܠܐ ܝܬܝܪܐܝܬ ܒܡܕ̈ܝܢܬܐ ܪ̈ܘܪܒܬܐ ܐܬܒܢܝ<EOS> ܒܗܿ ܐܡܿܪ<EOS>ܐܢܐ ܒܗܿܝ ܪܗܘܡܐ ܕܡܿܠܟܘܬܐ ܘܒܐܠܟܣܢܕܪܝܐ ܘܒܐܢܛܘܟܝܐ ܘܒܟܠܗܿ ܐܓܒܛܘܣ ܘܠܝܒܝܐ ܘܒܐܘܪܘܦܐ<EOS>ܘܒܐܣܝܐ ܘܒܩܘܪ̈ܝܐ ܘܒܕܘ̈ܟܝܬܐ ܘܒܟܠܗܘܢ ܥܡ̈ܡܐ݀ ܬܘܒ ܡܢ ܩܛܝܪܐ ܡܬܐܠܨ ܐܢܐ<EOS> ܕܐܪܗܛ<EOS>ܠܒܥܬܗܿ ܕܥܠܬܐ ܘܐܘܕܐ ܕܠܐ ܐܚܪܢܝܐܝܬ ܠܒܼܟܘ ܠܗܕܐ ܡܪܚܘܬܐ ܐܠܐ ܒܚܝܠܐ ܐܠܗܝܐ ܕܪܒ ܡܢ<EOS>ܒܢ̈ܝ ܐܢܫܐ ܘܒܥܘܕܪܢܐ ܕܗܿܘ ܕܐܡܼܪ ܠܗܘܢܿ ܕܙܠܼܘ ܘܬܠܼܡܕܘ ܠܟܠܗܘܢ ܥܡ̈ܡܐ ܒܫܡܝ ܕܝܠܝ<EOS>ܘܟܕ ܐܡܼܪ ܠܗܘܢ ܕܝܢ ܗܕܐ ܐܩܦ ܠܗܿ ܫܘܕܝܐ ܕܒܗ ܐܬܥܬܕܘ ܕܢܬܠܒܒܘܢ ܘܕܠܝܠܐܝܬ ܢܬܠܘܢ<EOS>ܢܦܫܗܘܢ ܠܗܠܝܢ ܕܐܬܦܩܕܘ ܐܡܼܪ ܠܗܘܢ ܓܝܪ ܘܗܐ ܐܢܐ ܥܡܟܘܢܐܢܐ ܟܠܗܘܢ ܝܘܡ̈ܬܐ ܥܕܡܐ ܠܫܘܠܡܗ<EOS>ܕܥܠܡܐ݀ ܐܠܐ ܐܦ ܐܡܝܪܐ ܕܪܘܚܐ ܕܩܘܕܫܐ ܢܦܼܚ ܒܗܘܢܿ ܘܚܝܠܐ ܐܠܗܝܐ ܘܥܒܕ ܬܕܡܪ̈ܬܐ ܝܗܒ<EOS>ܠܗܘܢܿ ܒܙܒܢ ܟܕ ܐܡܿܪ ܣܒܘ ܪܘܚܐ ܕܩܘܕܫܐ<EOS> ܘܒܙܒܢ ܐܡܿܪ ܠܗܘܢ ܕܟܪ̈ܝܗܐ ܐܣܼܘ<EOS> ܘܕܟܼܘ<EOS>ܓܪ̈ܒܐ ܘܐܦܼܩܘ ܕܝ̈ܘܐ<EOS> ܡܓܢ ܢܣܒܬܘܢ ܘܡܓܢ ܗܒܘ<EOS>ܢܢ<EOS> ܚܙܐ ܐܢܬ ܗܟܝܠ ܐܦ ܐܢܬ݀ ܕܐܝܟܢܐ ܠܒܼܟܬ ܗܼܝ ܡܠܬܗܘܢ ܡܛܠ ܕܐܦ ܟܬܒܐ<EOS>ܕܦܪܟܣܣ ܕܝܠܗܘܢ ܗܠܝܢ ܕܕܡܪܝܢ ܘܫܠܡܢ ܠܗܿܢܝܢ ܡܣܗܕ ܐܝܟܢܐ ܕܟܕ ܡܟܬܒܝܢ ܐܦ ܥܠܝܗܘܢ<EOS>ܕܒܣܘܥܪ̈ܢܐ ܕܬܕܡܘܪܬܐ ܕܒܫܡܗ ܕܝܫܘܥ ܡܢܗܘܢ ܗܿܘܝܢ ܗܘܘ<EOS> ܠܗܿܢܘܢ ܕܩܪܝܒܝܢ<EOS>ܘܚܙܝܢ ܡܬܢܗܼܪ̈ܝܢ ܗܘܘ<EOS> ܡܬܗܼܪܝܢ ܗܘܘ ܕܝܢ ܐܝܟ ܕܕܡܝܐ ܠܗܿܢܘܢ ܕܚܙܝܢ ܠܘܩܕܡ ܒܝܕ ܥܒ̈ܕܐ<EOS>ܘܗܝܕܝܢ ܥܒܕܝܢ ܗܘܘ ܠܗܘܢܿ ܕܕܠܝܠܐܝܬ ܢܫܐܠܘܢ ܐܢܘܢ ܕܡܢܘ ܐܝܬܘܗܝ݀ ܗܢܐ ܕܒܚܝܠܗ ܘܒܫܡܗ<EOS>ܬܕܡܘܪܬܐ ܗܘܬ<EOS> ܘܟܢ ܟܕ ܡܠܦܼܝܢ ܗܘܘ ܡܫܟܚܼܝܢ ܗܘܘ ܠܗܘܢ ܕܒܗܝܡܢܘܬܐ ܩܕܡܘܗܝ ܠܝܘܠܦܢܗܘܢ<EOS>ܡܛܠ ܓܝܪ ܕܠܐ ܗܘܐ ܠܡ̈ܠܐ ܐܬܛܦܝܼܣܘ ܐܠܐ ܒܥܒܕ̈ܐ ܐܬܩܕܡܘ݀ ܕܠܝܠܐܝܬ ܥܿܒܼܕܝܢ ܗܘܘ ܠܗܘܢܿ<EOS>ܕܢܫܠܡܘܢ ܠܗܠܝܢ ܕܡܬܐܡܪܢ ܘܒܥܓܠ ܕܝܢ ܐܢܫܝܢ ܕ̈ܒܚܐ ܘܢܘ̈ܩܝܐ ܐܝܟ ܕܐܠܗܐ ܐܢܘܢܿ ܐܡܝܪܐ<EOS>ܕܩܪܒܘ ܠܗܘܢ<EOS> ܘܚܕ ܡܢܗܘܢ ܕܗܪܡܝܣ ܐܝܬܘܗܝ ܘܐܚܪܢܐ ܕܝܘܣ ܣܒܪܘ ܘܗܢܐ ܟܠܗ ܡܬܗܪܐ ܗܘܬ<EOS>ܠܬܪܥܝܬܗܘܢ ܬܚܘܝܬ ܕܥܒ̈ܕܐ ܕܬܕܡܪܘܬܐ ܘܟܕ ܗܟܢܐ ܐܝܬܝܗܘܢ ܗܘܐ ܟܠܗܝܢ ܗܠܝܢ ܕܥܠ ܦܪܘܩܢ݀<EOS>ܡܟܼܪܙܝܢ ܗܘܘ ܘܡܟܝܠ ܒܥܓܠ ܘܒܘܿܠܝܬܐ ܡܬܩܒܠܼܢ ܗܘܝ ܘܥܠ ܩܝܡܬܗ ܕܡܢ ܒܝܬ ܡܝ̈ܬܐ ܠܐ ܗܘܐ<EOS>ܒܡ̈ܠܐ ܫܚܝ̈ܡܬܐ ܘܕܠܐ ܬܚܘ̈ܝܬܐ ܡܿܣܗܼܕܝܢ ܗܘܘ ܐܠܐ ܒܐܕܗܘܢ ܕܝܠܗܘܢ ܘܣܘܥܪ̈ܢܐ ܡܦܼܝܣܝܢ<EOS>ܗܘܘ݀ ܘܡܚܿܘܝܢ ܥܒ̈ܕܐ ܕܚܝܐ<EOS>ܢܐ<EOS> ܘܐܢ ܕܝܢ ܕܐܠܗܐ ܗܘ ܘܒܪܐ ܕܐܠܗܐ ܘܩܕܡ ܕܢܐܬܐ ܠܒܝܬ ܒܢ̈ܝ ܐܢܫܐ ܠܘܬ<EOS>ܐܒܘܗܝ ܐܝܬܘܗܝ ܗܘܐ<EOS> ܡܟܼܪܙܝܢ ܗܘܘ ܘܥܠܝܗܿ ܕܗܕܐ ܐܝܟܢܐ ܠܐ ܐܘܣܦܘ ܝܬܝܪܐܝܬ ܕܠܩܘܒܠܐ<EOS>ܘܣܒܼܪܘ ܕܠܐ ܡܫܟܚܐ ܘܠܐ ܡܬܗܝܡܢܐ݀ ܒܘܿܠܝܬܐ ܓܝܪ ܡܬܚܫܒܼܝܢ ܗܘܘ݀ ܕܠܐ ܡܫܟܚܐ ܕܥܒ̈ܕܐ<EOS>ܗܠܝܢ ܕܕܒܢ̈ܝ ܐܢܫܐ ܢܣܬܒܪܘܢ ܕܐܝܬܝܗܘܢ ܗܠܝܢ ܕܗܿܘܝܢ ܐܠܐ ܕܐܠܗܐ ܐܦܢ ܛܒ ܐܢܫ ܠܐ ܢܐܡܪ<EOS>ܢܒ<EOS> ܘܗܕܐ ܗܘܬ ܗܟܝܠ ܘܠܐ ܐܚܪܝܬܐ ܕܡܬܒܥܝܐ݀ ܕܒܐܝܢܐ ܟܝ ܚܝܠܐ ܐܬܗܝܡܼܢܘ<EOS>ܬܠܡܝܕ̈ܘܗܝ ܕܦܪܘܩܢ ܠܗܿܢܘܢ ܕܡܢ ܫܘܪܝܐ ܫܡܥܘ ܐܢܘܢ ܐܝܟܢܐ ܠܝܘܢ̈ܝܐ ܐܟܚܕܐ ܘܠܒܪ̈ܒܪܝܐ<EOS>ܐܝܟ ܕܥܠ ܡܠܬܐ ܕܐܠܗܐ ܕܢܪܢܘܢ ܥܠܘܗܝ ܐܦܝܼܣܘ ܘܐܝܟܢܐ ܒܡܨܥܬܐ ܕܡܕ̈ܝܢܬܐ ܘܒܟܠܗܝܢ ܩܘܪ̈ܝܐ<EOS>ܐܩܝܡܘ ܒܝܬ ܝܘܠܦܢܐ ܕܣܓܕܬܐ ܕܐܠܗܐ ܕܠܥܠ ܡܢ ܟܠ݀ ܐܦ ܗܕܐ ܡܢܘ ܕܠܐ ܢܬܕܡܪ ܒܗܿ݀ ܘܢܬܚܫܒ<EOS>ܒܝܢ̈ܘܗܝ ܠܢܦܫܗ ܘܢܬܪܥܐ ܕܠܐ ܗܘܬ ܐܢܫܝܬܐ ܗܼܝ ܗܕܐ ܕܠܐ ܡܡܬܘܡ ܒܙܒܢ ܐܚܪܝܢ ܡܢ ܩܕܝܡ<EOS>ܬܚܝܬ ܐܝܕܐ ܕܚܕ ܫܘܠܛܢܐ ܕܪ̈ܗܘܡܝܐ ܢܗܘܘܢ ܥܡ̈ܡܐ ܣܓܝ̈ܐܐ ܕܟܠܗܿ ܒܪܝܬܐ ܐܠܐ ܡܢ ܙܒܢܗ<EOS>ܕܦܪܘܩܢ ܕܝܠܢ<EOS> ܒܪܫܥܬܗ ܓܝܪ ܕܥܒܪ ܗܘ ܠܒܝܬ ܒܢ̈ܝ ܐܢܫܐ ܓܼܕܫܘ ܕܐܦ ܗܠܝܢ<EOS>ܕܪ̈ܗܘܡܝܐ ܢܪܒܝܢ݀ ܕܒܗܿܘ ܙܒܢܐ ܩܘܕܡܐ ܐܓܘܣܛܘܣ ܗܘܐ ܡܿܠܟܐ ܝܚܝ̈ܕܝܐ ܕܥܡ̈ܡܐ ܣܓܝ̈ܐܐ<EOS>ܘܒܙܒܢܗ ܩܠܐܘܦܛܪܐ ܚܒܬ ܘܡܫܠܡܢܘܬܐ ܕܦ̈ܛܘܠܡܝܐ ܕܒܐܓܒܛܘܣ ܐܫܬܪܝܼܬ<EOS> ܡܢ ܗܿܘ ܓܝܪ ܙܒܢܐ<EOS>ܘܥܕܡܐ ܠܗܫܐ ܡܿܠܟܘܬܐ ܗܝ ܕܡܢ ܥܠܡ<EOS> ܘܡܢܗܿ ܐܝܟ ܕܐܢܫ ܢܐܡܪ ܕܙܪܥܐ ܩܕܡܝܐ ܕܒܢ̈ܝ ܐܢܫܐ<EOS>ܕܐܬܩܝܡܬ ܒܐܓܒܛܘܣ ܐܬܥܩܼܪܬ<EOS> ܘܡܢܗ ܕܝܢ ܕܗܿܘ ܙܒܢܐ ܘܐܦ ܥܡܐ ܕܝܗܘܕ̈ܝܐ ܗܘܐ ܡܫܒܥܐ<EOS>ܠܪ̈ܗܘܡܝܐ ܘܐܦ ܕܣܘܪ̈ܝܝܐ ܗܟܢܐ ܘܕܦܘ̈ܕܩܝܐ ܘܕܡܩ̈ܕܘܢܝܐ ܘܕܒ̈ܝܬܘܢܝܐ ܘܕܝܘ̈ܢܝܐ ܘܕܢܟܢܫ<EOS>ܘܢܐܡܪ ܕܫܪܟܐ ܕܟܠܗܘܢ ܗܿܢܘܢ ܕܬܚܝܬ ܐܝܕܐ ܕܫܘܠܛܢܐ ܕܪ̈ܗܘܡܝܐ<EOS> ܗܕܐ ܕܠܐ ܗܘܐ ܒܠܥܕ ܡܢ<EOS>ܝܠܘܦܢܗ ܐܠܗܝܐ ܕܦܪܘܩܢܿ ܓܕܫܼܬ ܡܢܘ ܕܠܐ ܢܘܕܐ ܟܕ ܡܬܚܫܒ ܕܠܐ ܕܠܝܠ ܗܘܐ ܠܗܘܢ<EOS>ܠܬܠܡܝܕ̈ܘܗܝ ܕܢܫܕܪܘܢ ܘܢܼܕܪܘܢ ܒܐܬܪ̈ܘܬܐ ܢܘܟܪ̈ܝܐ ܟܕ ܥܡ̈ܡܐ ܟܠܗܘܢ ܦܠܝܓܝܢ ܥܠ ܚܕܕ̈ܐ<EOS>ܘܐܦܠܐ ܚܕ ܚܘܠܛܢܐ ܐܝܬ ܗܘܐ ܠܗܘܢ ܡܛܠ ܣܛܪ̈ܦܐ ܣܓܝ̈ܐܐ ܕܒܟܠ ܕܘܟܐ ܘܒܟܠ ܡܕܝܢܬܐ<EOS>ܘܒܥܩܘܪ̈ܝܗܘܢ ܕܝܢ ܕܗܠܝܢ ܕܠܐ ܕܚܠܬܐ ܒܥܓܠ<EOS> ܘܒܢܝܚܐ ܗܝܘ ܕܣܝܡܐ ܗܘܬ ܩܕܡܝܗܘܢ ܣܥܼܪܘ<EOS>ܕܡܪܕܝܬܗܘܢ ܩ݀ܕܡ ܫܝܢ ܐܠܗܐ ܕܠܥܠ ܡܢ ܟܘܠ ܘܚܡܬܗܘܢ ܕܣܓܘܕ̈ܐ ܕܕܝ̈ܘܐ ܕܒܡܕ̈ܝܢܬܐ ܒܕܚܠܬܐ<EOS>ܕܡܿܠܟܘܬܐ ܪܒܬܐ ܟܠܐ<EOS> ܐܬܚܫܒ ܓܝܪ ܐܢܬ ܕܐܠܘ ܠܝܬ ܗܘܐ ܡܕܡ ܕܟܿܠܐ ܗܘܐ ܠܗܿܢܘܢ ܕܬܡܝܗܝܢ<EOS>ܗܘܘ ܒܛܥܝܘܬܐ ܕܐܠܗ̈ܐ ܣܓܝ̈ܐܐ ܕܢܬܟܬܫܘܢ ܥܡ ܝܘܠܦܢܗ ܕܡܫܝܚܐ<EOS> ܟܒܪ ܕܝܢ ܚܿܙܐ ܗܘܝܬ ܒܟܘܠ<EOS>ܡܕܝܢܐ ܘܒܟܠ ܩܘܪ̈ܝܐ ܫܓܘܫ̈ܝܐ ܕܒܚܕܕ̈ܐ ܘܐܪ̈ܕܘܦܝܐ ܘܩܪ̈ܒܐ ܕܠܐ ܙܥܘܪ̈ܝܢ ܐܠܘ ܐܝܬ ܗܘܐ<EOS>ܠܗܘܢ ܠܣܓܕ̈ܝ ܠܕܝ̈ܘܐ ܫܘܠܛܢܐ ܥܠܝܢ ܗܫܐ ܕܝܢ ܘܐܦ ܗܕܐ ܥܒܕܐ ܐܝܬܝܗܿ ܕܐܠܗܐ ܕܠܥܠ ܡܢ ܟܠ<EOS>ܕܒܕܚܠܬܐ ܪܒܬܐ ܕܡܿܠܟܘܬܐ ܡܝܬܪܬܐ ܠܒܥܠܕܒ̈ܒܐ ܕܡܠܬܐ ܕܝܠܗ ܢܫܒܥܕ ܨܿܒܐ ܗܘ ܓܝܪ ܕܒܟܠܝܘܡܡ<EOS>ܬܪܒܐ<EOS> ܘܒܟܠܗܘܢ ܒܢ̈ܝ ܐܢܫܐ ܬܫܘܼܚ<EOS> ܘܬܘܒ ܕܝܢ ܐܝܟܢܐ ܕܠܐ ܢܣܬܒܪ ܕܒܗܡܝܢܘܬܐ ܕܫ̈ܠܛܝܢܐ<EOS>ܘܠܐ ܗܘܐ ܒܡܝܬܪܘܬܐ ܕܚܝܠܐ ܕܐܠܗܐ ܠܒܼܟ<EOS> ܐܡܬܝ ܐܢܫ ܡܢ ܛܪ̈ܘܢܐ ܢܫܬܩܠ ܒܒܝܫܘܬܐ ܘܢܣܝܡ<EOS>ܕܢܬܟܬܼܫ ܥܡ ܡܠܬܗ ܕܡܫܝܚܐ ܐܦ ܠܗܢܐ ܕܢܣܥܘܪ ܨܒܝܢܗ ܡܗܡܐ ܗܘܐ ܐܠܗܐ ܕܟܠ ܐܟܚܕܐ<EOS> ܡܛܠ<EOS>ܬܚܘܝܬܐ ܕܗܿܢܘܢ ܚ̈ܠܝܨܐ ܕܒܣܓܕܬܐ ܕܐܠܗܐ ܘܐܟܚܕܐ ܘܐܟܚܕܐ ܕܝܢ ܡܛܠ ܕܠܟܠ<EOS>ܐܢܫ ܬܬܚܙܐ ܓܠܝܐܝܬ<EOS> ܕܠܐ ܗܘܐ ܡܢ ܨܒܝܢܐ ܗܘ ܕܒܢ̈ܝ ܐܢܫܐ ܗܢܐ ܩܘܝܡܗ ܕܡܠܬܐ<EOS> ܐܠܐ ܡܢ<EOS>ܚܝܠܐ ܕܝܠܗ ܕܐܠܗܐ ܘܒܪܫܥܬܗ ܡܢܘ ܕܠܐ ܢܬܕܡܪ ܒܗܿܢܝܢ ܕܡܥܕܢ ܕܢܓܕܫܢ ܒܙܒ̈ܢܐ ܕܐܝܟ ܗܟܢܐ<EOS>ܗܿܢܘܢ ܓܝܪ ܚ̈ܠܝܨܐ ܕܚܠܦ ܣܓܕܬܐ ܕܐܠܗܐ ܕܡܢ ܩܕܝܡ ܡܢ ܒܢ̈ܝ ܐܢܫܐ ܕܐܝܟܐܢ ܐܝܬܝܗܿ<EOS>ܡܝܬܪܘܬܗܘܢ ܟܣܝܢ ܗܘܘ݀ ܒܗܿܘ ܙܒܢܐ ܠܟܠ ܐܢܫ ܡܬܓܠܝܢ ܗܘܘ ܘܡܬܚܙܝܢ ܕܡܨܛܒܬܝܢ ܒܙܟ̈ܘܬܐ<EOS>ܕܡܢ ܠܘܬ ܐܠܗܐ <EOS> ܘܗܼܢܝܘܢ ܕܝܢ ܒܥܠܕ̈ܒܒܐ ܕܣܓܕܬܗ ܕܐܠܗܐ ܡܣܡ ܒܪ̈ܫܐ ܕܙܕܩܝܢ ܝܗܒܝܢ ܗܘܘ݀<EOS>ܟܕ ܒܡܚ̈ܘܬܐ ܕܡܢ ܐܠܗܐ ܡܫܬܕܪܢ ܗܘܘ ܘܟܘܠܗ ܓܘܫܡܗܘܢ ܒܚܫ̈ܐ ܩܫ̈ܝܐ ܕܠܐ ܡܬܐܣܝܢ ܡܬܚܒܠ<EOS>ܗܘܐ<EOS> ܐܝܟܢܐ ܕܒܥܓܠ ܐܦ ܠܬܘܕܝܬܐ ܕܪܫܥܗܘܢ ܕܠܘܩܒܠ ܦܪܘܩܢ ܢܬܛܪܕܘܢ ܕܢܐܬܘܢ<EOS> ܘܗܼܢܘܢ ܕܝܢ<EOS>ܫܪܟܐ ܟܠܗܘܢ݀ ܗܿܢܘܢ ܕܫܼܘܘ ܠܫܡܐ ܐܠܗܝܐ ܘܡܫܬܒܗܪܝܢ ܕܪܢܝܢ ܗܿܢܝܢ ܕܡܫܝܚܐ ܒܙܒܢܐ ܙܥܘܪܐ<EOS>ܐܬܢܦܩܼܘ ܒܢܣܝ̈ܘܢܐ݀ ܘܕܟܝܘܬܗ ܘܡܨܠܠܘܬܗ ܕܪܥܝܢܗܘܢ ܚܿܘܝܘ ܘܟܢ ܬܘܒ ܚܐܪܘܬܐ ܕܢܦܫܗܘܢ<EOS>ܩܿܒܼܠܘ݀ ܘܒܥܓܠ ܣܥܼܪ ܐܢܘܢ ܐܠܗܐ ܘܠܪܒܘܬܐ ܒܟܠܝܘܡ ܒܐܝܕ̈ܝܗܘܢ ܡܕܢܚ ܠܗܿ ܠܡܠܬܐ ܦܪܘܩܐ<EOS>ܫܠܡ ܠܡܟܬܒ ܚܡ̈ܫܐ ܣܦܪ̈ܝܢ ܐܘܣܒܣ ܩܣܪܝܐ<EOS>ܕܡܬܩܪܝܢ ܕܕܢܚܐ ܐܠܗܝܐ<EOS>