ܬܚܘܝܬܐ ܕܫܒܬܐ<EOS>
ܡܪܝܐ ܦܩܕ ܠܡܘܫܐ ܥܒܕܗ ܥܠ ܝܘܡܐ ܕܫܒܬܐ<EOS> ܕܢܛܪܘܢ ܒ̈ܢܝ ܐܝܣܪܝܠ<EOS> ܗܟܢܐ ܓܝܪ<EOS>
ܐܡܪ ܠܗܘܢ<EOS> ܕܫܬܐ ܝܘܡ̈ܝܢ ܬܥܒܕ ܥܒܕܟ ܘܝܘܡܐ ܫܒܝܥܝܐ ܫܒܬܐ ܢܝܚܐ ܩܘܕܫܐ ܠܡܪܝܐ ܐܠܗܟ<EOS> ܡܛܠ<EOS>
ܕܠܫܬܐ ܝܘܡ̈ܝܢ ܥܒܕ ܡܪܝܐ ܫܡܝܐ ܘܐܪܥܐ<EOS> ܘܝܡ̈ܡܐ ܘܟܠ ܕܐܝܬ ܒܗܘܢ<EOS> ܘܫܠܝ ܘܐܬܢܝܚ ܒܝܘܡܐ<EOS>
ܫܒܝܥܝܐ<EOS> ܡܛܠ ܗܢܐ ܒܪܟ ܐܠܗܐ ܠܝܘܡܐ ܫܒܝܥܝܐ ܘܩܕܫܗ<EOS> ܡܛܠ ܕܒܗ ܐܬܢܝܚ ܡܢ ܟܠܗܘܢ ܥܒ̈ܕܘܗܝ<EOS>
ܕܥܒܕ<EOS> ܘܗܟܢܐ ܙܗܪ ܐܢܘܢ<EOS> ܕܬܬܢܝܚ ܐܢܬ ܘܥܒܕܟ ܘܐܡܬܟ<EOS> ܘܬܘܪ̈ܝܟ ܘܚܡܪܟ<EOS> ܘܝܬܝܪ ܐܘܣܦ ܘܙܗܪ<EOS>
ܐܢܘܢ<EOS> ܕܢܬܬܢܝܚ ܐܓܝܪܐ ܘܬܘܬܒܐ ܘܟܠܗ ܒܥܝܪܐ ܐܝܕܐ ܕܠܐܝܐ ܘܥܡܠܐ ܒܫܘܥܒܕܐ<EOS> ܥܠ ܗܢܐ ܓܝܪ ܝܘܡܐ<EOS>
ܕܫܒܬܐ ܚܒܝܒܝ<EOS> ܕܚܬܝܪܝܢ ܒܗ ܘܡܫܬܒܗܪܝܢ ܒܗ ܥܡܐ ܕܝܗ̈ܘܕܝܐ ܘܐܡܪܝܢ<EOS> ܕܒܗܕܐ ܠܡ ܚܝܝܢ ܚܢܢ<EOS>
ܕܢܛܪܝܢ ܐܢܚܢܢ ܫܒܬܐ ܘܥܝܕܐ<EOS> ܟܡܐ ܕܡܫܟܚ ܐܢܐ ܐܦܝܣܟ ܒܡ̈ܠܐ ܙܥܘܪ̈ܝܬܐ<EOS> ܐܝܟ ܡܐ ܕܐܦܝܣܬܟ ܥܠ<EOS>
ܓܙܘܪܬܐ ܘܦܨܚܐ<EOS>
ܡܛܠ ܕܫܒܬܐ ܠܐ ܗܘܬ ܒܝܬ ܡܘܬܐ ܠܚܝ̈ܐ ܣܝܡܐ<EOS> ܐܦ ܠܐ ܒܝܬ ܙܕܝܩܘܬܐ ܠܚܛܝܬܐ<EOS>ܐܠܐ ܠܢܝܚܐ ܝܗܝܒܐ<EOS> ܐܝܟ ܦܘܩ̈ܕܢܐ ܐܚܪ̈ܢܐ ܕܐܝܬ ܕܚܝܝܢ ܒܗܘܢ ܒ̈ܢܝ ܐܢܫܐ<EOS> ܘܐܢ ܠܐ ܥܒܕܝܢ ܠܗܘܢ<EOS>
ܡܝܬܝܢ<EOS> ܒܙܒܢ ܓܝܪ ܕܐܬܢܛܪܬ ܫܒܬܐ<EOS> ܐܝܟ ܕܠܢܝܚܐ ܕܥܡܐ ܐܬܝܗܒܬ<EOS> ܘܠܐ ܠܒ̈ܢܝ ܐܢܫܐ ܕܢܬܢܝܚܘܢ<EOS>
ܒܠܚܘܕ<EOS> ܐܠܐ ܐܦ ܠܒܥܝܪܐ<EOS> ܐܡܪ ܓܝܪ ܕܢܬܢܝܚ ܬܘܪܟ ܘܚܡܪܟ ܘܟܠܗ ܒܥܝܪܟ<EOS> ܐܢ ܓܝܪ ܒܝܬ ܡܘܬܐ<EOS>
ܠܚ̈ܝܐ ܘܒܝܬ ܙܕܝܩܘܬܐ ܠܚ̈ܛܗܐ ܣܝܡܐ ܫܒܬܐ<EOS> ܡܢܐ ܗܢܝܢܐ ܐܝܬ ܠܒܥܝܪܐ ܕܢܛܪܐ ܫܒܬܐ<EOS> ܐܘ ܡܢܐ<EOS>
ܣܘܓܦܢܐ ܢܗܘܐ ܠܗ ܟܕ ܠܐ ܬܛܪ<EOS> ܗܐ ܓܝܪ ܚܙܝܢ ܚܢܢ ܕܒܝܘ̈ܡܬܐ ܐܚܪ̈ܢܐ ܕܦܠܚܐ ܒܥܝܪܐ ܫܘܥܒܕܐ<EOS>
ܘܦܘܠܚܢܐ ܕܥܡܠܐ<EOS> ܝܬܝܪ ܡܙܕܕܩܐ ܝܬܝܪ ܡܢ ܕܒܝܘܡܐ ܕܫܒܬܐ<EOS> ܡܛܠ ܕܒܝܘܡ̈ܬܐ ܕܦܘܠܚܢܐ ܦܠܚܐ ܘܠܐܝܐ<EOS>
ܒܥܝܪܐ<EOS> ܒܛܥܢܐ ܘܒܫܩܘܠܬܐ<EOS> ܘܬܘܪ̈ܐ ܕܒܪܝܢ ܦܕܢܐ<EOS> ܘܡܛܠ ܕܠܐܝܢ ܠܝܬ ܐܬܪܐ ܕܢܦܠܚܘܢ ܚ̈ܛܗܐ<EOS> ܐܠܐ<EOS>
ܒܝܘܡܐ ܕܫܒܬܐ<EOS> ܕܒܛܝܠܝܢ ܚܡܪ̈ܐ ܘܬܘܪ̈ܐ ܘܟܠܗ ܒܥܝܪܐ<EOS> ܕܫܪܒܢ ܫܪܒܢ ܡܢ ܐܡ̈ܗܬܗܘܢ ܘܐܚ̈ܘܬܗܘܢ<EOS>ܘܡܢ ܟܠ ܩܪܝܒ ܒܣܪܗܘܢ<EOS> ܠܐ ܡܬܟܠܝܢ ܡܢ ܕܠܡܫܬܘܬܦܘ<EOS> ܘܠܝܬ ܚܛܗܐ<EOS> ܡܬܪܫܝܢ ܕܗܠܝܢ ܚ̈ܛܗܐ ܦܠܚܝܢ<EOS>
ܒܝܘܡܐ ܕܫܒܬܐ<EOS> ܡܛܠ ܕܗܢܘ ܢܡܘܣܐ ܕܟܘܠܗ ܒܥܝܪܐ<EOS> ܘܕܥ ܕܐܝܟ ܕܠܝܬ ܚܛܗܐ ܠܒܥܝܪܐ ܕܒܗܠܝܢ ܗܘ<EOS>
ܡܬܚܫܚܐ<EOS> ܐܦ ܠܐ ܙܕܝܩܘܬܐ<EOS> ܡܛܠ ܕܦܘܪܥܢܐ ܕܙܕܝܩܘܬܐ ܒܥܠܡܐ ܚܕܬܐ ܗܘܐ<EOS> ܒܚܝܬ ܡ̈ܝܬܐ<EOS> ܠܡܢ ܕܦܠܚ<EOS>
ܥܒ̈ܕܐ ܕܙܕܝܩܘܬܐ<EOS> ܘܠܒܥܝܪܐ ܠܐ ܗܘܐ ܩܝܡܬܐ ܗܘܝܐ ܠܗ<EOS> ܕܬܬܦܪܥ ܦܘܪܥܢܐ ܕܢܛܪܐ ܫܒܬܐ<EOS> ܘܐܦܠܐ<EOS>
ܠܕܝܢܐ ܩܪܒܐ<EOS> ܘܐܝܟ ܕܦܘܩܕܢܐ ܐܚܪܢܐ ܢܡܘܣܐ ܠܒܥܝܪܐ ܠܐ ܣܝܡ ܠܗ ܕܬܛܪ<EOS> ܘܐܦ ܠܐ ܫܒܬܐ ܡܕܡ<EOS>
ܡܗܢܝܐ ܠܗ ܦܩܕ ܓܝܪ ܩܕܝܫܐ ܒܢܡܘܣܗ ܕܠܐ ܬܓܘܪ<EOS> ܘܒܥܝܪܐ ܒܦܪܗܣܝܐ ܓܝܪܐ ܘܡܙܢܝܐ ܓܠܝܐܝܬ<EOS> ܘܦܩܕ<EOS>
ܘܙܗܪ ܢܡܘܣܐ<EOS> ܕܠܝܛ ܗܘ ܟܠ ܕܢܣܒ ܚܬܗ ܥܡ ܫܪܟܐ ܕܟܠ ܩܪܝܒ ܒܣܪܗ<EOS> ܘܗܠܝܢ ܟܠܗܝܢ ܒܥܝܪܐ ܣܥܪܐ<EOS>ܘܟܬܝܒ ܬܘܒ ܕܠܐ ܬܩܛܘܠ<EOS> ܘܒܥܝܪܐ ܡܛܠ ܫܒܪܘܬܗ ܩܛܠܐ ܒܪܬ ܙܘܓܗ ܘܐܟܠܐ ܡܢ ܒܣܪܗ<EOS> ܬܘܒ ܟܬܝܒ ܕܟܠ<EOS>
ܡܕܡ ܟܘܣ ܘܐܟܘܠ<EOS> ܘܕܡܐ ܠܐ ܬܐܟܘܠ<EOS> ܘܒܥܝܪܐ ܕܡܐ ܕܢܦܫܗ ܡܠܚܟ ܠܚܟܐ<EOS> ܘܒܣܪܐ ܛܡܐܐ ܝܬܝܪ ܒܣܝܡ<EOS>
ܠܗ ܠܡܐܟܠ<EOS> ܐܢ ܓܝܪ ܡܕܡ ܗܢܝܢܐ ܐܝܬ ܠܗ ܠܒܥܝܪܐ ܟܕ ܬܛܪ ܫܒܬܐ<EOS> ܠܘܩܕܡ ܡܢ ܗܠܝܢ ܛܡܐ̈ܬܐ ܟܠܐ<EOS>
ܗܘܐ ܠܗ ܢܡܘܣܐ<EOS> ܘܗܝܕܝܢ ܡܙܕܩ ܗܘܐ ܠܗ ܟܕ ܬܛܪ ܫܒܬܐ<EOS>
ܘܗܢܐ ܦܝܣܐ ܕܟܬܒܬ ܕܫܒܬܐ ܠܢܝܚܐ ܐܬܝܗܒܬ<EOS> ܠܟܠ ܒܪܝܬܐ ܕܡܠܐܐ ܠܐܝܐ<EOS> ܐܠܘ ܓܝܪ<EOS>
ܠܐ ܗܘܐ ܡܛܠ ܢܝܚܐ ܐܬܝܗܒܬ<EOS> ܠܟܘܠ ܦܓܪ ܕܠܐܐ<EOS> ܡܕܝܢ ܘܠܐ ܗܘܐ ܕܙܒ̈ܢܐ ܩܕܡ̈ܝܐ ܒܪ̈ܝܬܐ ܕܠܐ<EOS>
ܠܐܝܢ<EOS> ܘܠܐ ܗܘܐ ܠܗܝܢ ܕܐܦܢ ܗܢܝܢ ܢܛܪܢ ܫܒܬܐ ܐܝܟ ܕܢܙܕܕܩܢ<EOS> ܐܠܐ ܚܙܝܢ ܚܢܢ<EOS> ܕܫܡܫܐ ܪܕܐ<EOS>ܘܣܗܪܐ ܡܗܠܟ<EOS> ܘܟܘ̈ܟܒܐ ܪܗܛܝܢ<EOS> ܘܪ̈ܘܚܐ ܢܫ̈ܒܢ<EOS> ܘܥ̈ܢܢܐ ܦܪܚܢ<EOS> ܘܦܪܚܬܐ ܪܕܝܐ<EOS> ܘܡܒ̈ܘܥܐ<EOS>
ܡܬܓܐܝܢ ܒܢܒ̈ܥܝܗܘܢ<EOS> ܘܓ̈ܠܠܐ ܙܩ̈ܝܦܝܢ<EOS> ܘܒܪ̈ܩܐ ܪܗܛܝܢ ܘܡܢܗܪܝܢ ܠܒܪ̈ܝܬܐ<EOS> ܘܪ̈ܥܡܐ ܒܙܒܢܗܘܢ<EOS>
ܬܟܝܒܐܝܬ ܪܥܡܝܢ<EOS> ܘܐܝ̈ܠܢܐ ܦܪܥܝܢ ܦܐܪ̈ܝܗܘܢ<EOS> ܘܡܪܒܝܬܐ ܕܟܠ ܨܒܘ ܡܬܥܫܢܐ<EOS> ܘܡܕܡ ܠܐ ܡܬܚܙܐ ܠܢ<EOS>
ܕܐܬܢܝܚ ܒܝܘܡܐ ܕܫܒܬܐ ܠܒܪ ܡܢ ܒ̈ܢܝ ܐܢܫܐ ܘܒܥܝܪܐ<EOS> ܕܬܚܝܬ ܐܝܕܐ ܕܫܘܥܒܕܐ ܕܥܡܠܐ<EOS>
ܐܝܬܝܗܘܢ<EOS>
ܐܢ ܓܝܪ ܠܙܕܝܩܘ ܐܬܝܗܒܬ ܫܒܬܐ<EOS> ܡܢ ܩܕܡ ܐܝܣܪܝܠ ܓܝܪ ܠܐܕܡ ܘܠܐ ܗܘܐ ܕܬܬܝܗܒ<EOS>
ܗܘܬ ܕܢܛܪܝܗ ܘܢܙܕܕܩ ܒܗ<EOS> ܘܠܐ ܕܝܢ ܣܡ ܠܗ ܐܠܗܐ ܦܘܩܕܢܐ ܕܡܢ ܐܝܠܢܐ ܕܝܕܥܬܐ ܕܒܝܫܬܐ ܘܕܛܒܬܐ<EOS>
ܠܐ ܢܐܟܘܠ ܕܠܐ ܢܡܘܬ<EOS> ܐܠܐ ܡܛܠ ܕܠܐ ܝܗܝܒ ܗܘܐ ܐܕܡ ܠܥܡܠܐ ܥܕܠܐ ܢܥܒܪ ܦܘܩܕܢܐ<EOS> ܠܐ ܝܗܒ ܠܗ<EOS>
ܫܒܬܐ<EOS> ܐܠܐ ܒܬܪ ܕܥܒܪ ܦܘܩܕܢܐ<EOS> ܗܝܕܝܢ ܗܘ ܩܒܠ ܓܙܪ ܕܝܢܐ ܕܥܡܠܐ ܕܠܐܘܬܐ<EOS> ܕܢܥܡܠ ܒܐܪܥܐ ܐܝܟ<EOS>
ܚܝܒܐ ܘܡܣܟܠܢܐ<EOS> ܘܓܙܪ ܥܠܘܗܝ ܡܘܬܐ<EOS>
ܘܐܠܘ ܓܝܪ ܒܫܒܬܐ ܗܘܬ ܙܕܝܩܘܬܐ<EOS> ܚܢܘܟ ܒܗ ܫܦܪ ܗܘܐ<EOS> ܘܟܠܗܘܢ ܕܪ̈ܐ ܕܡܢ ܒܬܪܗ<EOS>ܘܐܦ ܠܐ ܢܘܚ ܢܛܪ ܫܒܬܐ ܕܒܗ ܢܬܩܪܐ ܬܡܝܡܐ ܚܣܝܪ ܚ̈ܛܗܐ<EOS> ܐܠܐ ܗܟܢܐ ܐܡܪ ܠܗ ܐܠܗܐ ܠܢܘܚ<EOS> ܕܠܟ<EOS>
ܚܙܝܬ ܕܙܕܝܩ ܘܬܡܝܡ ܒܕܪܐ ܗܢܐ<EOS> ܘܠܐ ܗܘܐ ܒܕܢܛܪ ܫܒܬܐ ܐܙܕܕܩ ܐܠܐ ܕܢܛܪ ܬܡܝܡܘܬܐ ܒܕܪܐ<EOS>
ܡܚܒܠܢܐ<EOS> ܐܝܟ ܕܡܘܕܥ ܣܘܥܪܢܗ ܕܡܠܬܐ<EOS> ܡܛܠ ܕܐܦ ܠܐ ܟܬܝܒ ܕܐܫܬܘܬܦ ܒܗ ܒܥܠܡܐ<EOS> ܗܘܐ ܠܡ ܢܘܚ ܒܪ<EOS>
ܚܡܫܡܐܐ ܫ̈ܢܝܢ<EOS> ܟܕ ܡܠܠ ܥܡܗ ܐܠܗܐ ܘܐܡܪ ܠܗ<EOS> ܕܠܟ ܚܙܝܬ ܕܙܕܝܩ ܐܢܬ ܘܬܡܝܡ ܩܕܡܝ ܒܕܪܐ ܗܢܐ<EOS>ܘܬܡܝܡܘܬܗ ܐܝܟ ܡܐ ܕܡܬܚܙܝܐ ܠܢ ܨܒܘܬܐ ܗܕܐ ܗܘܬ<EOS> ܕܟܕ ܚܙܐ ܕܐܬܚܠܛ ܠܗ ܕܪܐ ܕܫܝܬ ܥܡ ܕܒܝܬ<EOS>
ܩܐܝܢ ܕܠܝܛܝܢ ܗܘܘ<EOS> ܣܡ ܒܪܥܝܢܗ ܕܐܢܬܬܐ ܠܐ ܢܣܒ<EOS> ܘܒ̈ܢܝܐ ܠܐ ܢܘܠܕ<EOS> ܕܠܐ ܢܬܚܠܛܘܢ ܘܢܬܠܝܛܘܢ<EOS>
ܠܗܘܢ ܥܡ ܕܒܝܬ ܩܐܝܢ ܙܪܥܐ ܠܝܛܐ<EOS> ܘܟܕ ܚܙܐ ܐܠܗܐ ܠܒܗ ܕܕܟܐ ܗܘܐ ܘܬܡܝܡ ܨܒܐ ܕܡܢܗ ܬܗܘܐ ܚܠܦܬܐ<EOS>
ܠܥܠܡܐ<EOS> ܕܐܬܚܫܒ ܕܢܥܛܐ ܐܢܘܢ ܡܛܠ ܥܘܠܗܘܢ<EOS> ܗܝܕܝܢ ܡܠܠ ܥܡܗ ܟܕ ܐܝܬܘܗܝ ܒܪ ܚܡܫܡܐܐ ܫ̈ܢܝܢ<EOS>
ܘܐܡܪ ܕܠܟ ܚܙܝܬ ܕܬܡܝܡ ܐܢܬ ܩܕܡܝ ܒܕܪܐ ܗܢܐ<EOS> ܟܕ ܒܪܐ ܥܕܟܝܠ ܠܝܬ ܗܘܐ ܠܗ<EOS> ܡܛܠ ܕܐܝܟ ܕܡܣܒܪ<EOS>
ܠܢ ܗܘ ܣܘܥܪܢܐ<EOS> ܐܝܟ ܕܡܢ ܠܥܠ ܪܫܡܬ<EOS> ܕܢܘܚ ܐܢܬܬܐ ܠܐ ܢܣܒ<EOS> ܒܗܘ ܟܠܗ ܙܒܢܐ ܥܕܡܐ ܕܡܠܠ ܥܡܗ<EOS>
ܐܠܗܐ ܘܐܡܪ ܠܗ<EOS> ܕܠܟ ܚܙܝܬ ܕܬܡܝܡ ܐܢܬ ܩܕܡܝ ܒܕܪܐ ܗܢܐ<EOS> ܗܫܐ ܠܡ ܥܒܕ ܠܟ ܩܒܘܬܐ ܕܩܝܣܐ ܕܬܣܬܬܪ<EOS>
ܒܗ<EOS> ܗܠܝܢ ܟܕ ܫܡܥ ܢܘܚ ܕܦܩܕܗ ܐܠܗܐ ܠܡܥܒܕ ܩܒܘܬܐ<EOS> ܘܐܡܪ ܠܗ ܕܡܥܛܐ ܥܛܐ ܐܢܐ ܠܒ̈ܢܝܢܫܐ ܡܢ<EOS>
ܐ̈ܦܝ ܐܪܥܐ<EOS> ܥܠ ܕܚܒܠܘ ܐܘܪܚܗܘܢ<EOS> ܗܝܕܝܢ ܒܫܢܬ ܚܡܫܡܐܐ<EOS> ܢܣܒ ܢܘܚ ܐܢܬܬܐ ܡܢ ܒܢ̈ܬ ܫܝܬ<EOS> ܙܪܥܐ<EOS>
ܡܒܪܟܐ ܕܙܕܝ̈ܩܐ<EOS> ܘܐܘܠܕ ܠܫܝܡ ܘܠܚܝܡ ܘܠܝܦܬ<EOS> ܗܢܘܢ ܬܠܬܐ<EOS> ܙܗܪ ܐܢܘܢ ܢܘܚ ܠܒܢܘ̈ܗܝ<EOS> ܕܢܫ̈ܐ ܡܢ<EOS>
ܒ̈ܢܬ ܩܐܝܢ ܠܐ ܢܣܒܘܢ<EOS> ܐܠܐ ܝܗܒ ܠܗܘܢ ܡܢ ܙܪܥܐ ܕܙܕܝܩ̈ܐ ܢܫ̈ܐ<EOS> ܐܝܟ ܕܢܬܢܛܪ ܡܢܗܘܢ ܙܪܥܐ ܥܠ<EOS>
ܐ̈ܦܝ ܐܪܥܐ<EOS> ܕܢܬܩܝܡ ܡܢܗܘܢ ܥܠܡܐ<EOS> ܘܕܬܕܥ ܕܗܠܝܢ ܗܟܢܐ ܐܝܬܝܗܝܢ<EOS> ܐܢܐ ܐܚܘܝܟ ܡܢ ܚܘܫܒܢ<EOS>
ܫ̈ܢܝܐ<EOS>
ܫܝܡ ܓܝܪ ܒܘܟܪܗ ܕܢܘܚ ܬܪ̈ܬܝܢ ܫ̈ܢܝܢ ܡܢ ܒܬܪ ܛܘܦܢܐ ܗܘܐ ܠܗ ܒܪܐ ܐܪܦܟܫܪ<EOS>ܘܗܘ ܫܝܡ ܒܪ ܡܐܐ ܗܘܐ ܫ̈ܢܝܢ ܟܕ ܐܘܠܕ ܠܐܪܦܟܫܪ<EOS> ܬܪ̈ܬܝܢ ܫ̈ܢܝܢ ܡܢ ܒܬܪ ܛܘܦܢܐ<EOS> ܡܢ ܗܠܝܢ<EOS>
ܡܬܝܕܥܐ ܠܢ ܨܒܘܬܐ<EOS> ܕܢܘܚ ܒܪ ܚܡܫܡܐܐ ܘܬܪ̈ܬܝܢ ܫ̈ܢܝܢ ܐܘܠܕ ܠܫܝܡ<EOS> ܘܡܢ ܗܢܐ ܚܘܫܒܢܐ ܐܣܬܟܠ<EOS>ܕܢܘܚ ܐܢܬܬܐ ܠܐ ܢܣܒ ܡܢ ܩܕܡ ܕܢܡܠܠ ܥܡܗ ܐܠܗܐ<EOS> ܘܐܦ ܠܐ ܠܒܢܘܗ̈ܝ ܢܣܒ ܢ̈ܫܐ<EOS> ܥܕܡܐ ܠܙܒܢܐ ܕܗܐ<EOS>
ܥܐܠ ܠܩܒܘܬܐ<EOS> ܐܠܘ ܓܝܪ ܢܣܒ ܐܢܬܬܐ ܒܛܠܝܘܬܗ<EOS> ܐܦ ܒܢ̈ܝܐ ܡܘܠܕ ܗܘܐ<EOS> ܐܝܟ ܐܕܡ ܕܒܪ ܡܐܐ ܘܬܠܬܝܢ<EOS>
ܫ̈ܢܝܢ ܐܘܠܕ ܠܫܝܬ<EOS> ܘܫܝܬ ܒܪ ܡܐܐ ܘܚܡܫ ܫ̈ܢܝܢ ܐܘܠܕ ܠܐܢܘܫ<EOS> ܘܐܢܘܫ ܒܪ ܬܫܥܝܢ ܫ̈ܢܝܢ ܐܘܠܕ<EOS>
ܠܩܝܢܢ<EOS> ܘܩܝܢܢ ܒܪ ܫܒܥܝܢ ܫ̈ܢܝܢ ܐܘܠܕ ܠܡܗܠܠܐܝܠ<EOS> ܘܡܗܠܠܐܝܠ ܒܪ ܫܬܝܢ ܘܚܡܫ ܫ̈ܢܝܢ ܐܘܠܕ<EOS>
ܠܝܪܕ<EOS> ܘܝܪܕ ܒܪ ܡܐܐ ܘܫܬܝܢ ܘܬܪ̈ܬܝܢ ܫ̈ܢܝܢ ܐܘܠܕ ܠܚܢܘܟ<EOS> ܘܚܢܘܟ ܒܪ ܫܬܝܢ ܘܚܡܫ ܫ̈ܢܝܢ ܐܘܠܕ<EOS>
ܠܡܬܘܫܠܚ<EOS> ܘܡܬܘܫܠܚ ܒܪ ܡܐܐ ܘܬܡܢܐܝܢ ܘܫܒܥ ܫ̈ܢܝܢ ܐܘܠܕ ܠܠܡܟ<EOS> ܘܠܡܟ ܐܒܘܗܝ ܕܢܘܚ ܒܪ ܡܐܐ<EOS>
ܘܬܡܢܐܝܢ ܘܬܪ̈ܬܝܢ ܫ̈ܢܝܢ ܐܘܠܕܗ<EOS>
ܐܦ ܗܘ ܐܠܘ ܢܣܒ ܐܢܬܬܐ ܡܢ ܩܕܡ ܕܢܡܠܠ ܥܡܗ ܐܠܗܐ<EOS> ܐܝܟ ܐܒܗܘ̈ܗܝ ܡܘܠܕ ܗܘܐ<EOS>ܡܛܠ ܕܠܐ ܗܘܬ ܥܩܪܘܬܐ ܡܠܝܟܐ ܗܘܬ ܥܠܘܗܝ<EOS> ܡܛܠ ܕܒܗܘ ܙܒܢܐ ܒܪ̈ܝܟܝܢ ܗܘܘ ܒ̈ܢܝ ܐܕܡ ܕܢܟܒܪܘܢ<EOS>
ܘܢܣܓܘܢ ܒܬܘܠܕ̈ܬܗܘܢ<EOS> ܐܝܟ ܕܢܬܡܠܐ ܡܢܗܘܢ ܥܠܡܐ<EOS> ܘܢܘܚ ܓܝܪ ܕܢܛܪ ܬܡܝܡܘܬܐ ܠܐ ܗܘܐ ܡܢ ܢܦܫܗ<EOS>
ܩܢܛ ܗܘܐ<EOS> ܕܕܠܡܐ ܢܬܚܠܛ ܠܗ ܥܡ ܙܪܥܐ ܠܝܛܐ ܕܒܝܬ ܩܐܝܢ<EOS> ܐܠܐ ܕܟܕ ܢܣܒ ܐܢܬܬܐ ܘܢܘܠܕ ܒ̈ܢܝܐ<EOS>ܘܒܢܘܗ̈ܝ ܢܥܒܪܘܢ ܢܡܘܣܐ<EOS> ܘܢܣܒܘܢ ܢܫ̈ܐ ܡܢ ܗܘ ܙܪܥܐ<EOS> ܐܠܐ ܟܕ ܚܙܐ ܕܐܠܗܐ ܡܠܠ ܥܡܗ<EOS> ܘܐܡܪ ܠܗ<EOS>ܕܒ̈ܢܝ ܐܢܫܐ ܥܛܐ ܐܢܐ ܡܢ ܐ̈ܦܝ ܐܪܥܐ<EOS> ܘܠܟ ܒܠܚܘܕ ܡܫܘܙܒ ܐܢܐ<EOS> ܗܝܕܝܢ ܢܣܒ ܐܢܬܬܐ<EOS> ܐܝܟ ܕܢܗܘܐ<EOS>
ܠܗ ܙܪܥܐ<EOS> ܕܢܬܩܝܡ ܡܢܗ ܥܠܡܐ<EOS> ܘܢܗܘܐ ܐܒܐ ܠܟܐ̈ܢܐ ܘܠܙܕܝܩ̈ܐ<EOS> ܘܒܚܪܬ ܒܗ ܪܘܚܐ ܕܩܘܕܫܐ<EOS> ܕܐܦ<EOS>
ܡܫܝܚܐ ܡܚܝܢܗ ܕܥܠܡܐ ܡܒܛܠ ܠܘ̈ܛܬܗ ܕܐܕܡ<EOS> ܡܢ ܙܪܥܗ ܡܬܝܠܕ<EOS> ܗܝܕܝܢ ܚܦܝܛܐܝܬ ܐܢܢܬܐ ܡܢ<EOS>
ܙܪܥܐ ܒܪܝܟܐ ܢܣܒ<EOS> ܘܐܘܠܕ ܠܫܝܡ ܐܒܐ ܕܙܕܝܩ̈ܐ<EOS> ܒܫܢܬ ܚܡܫܡܐܐ ܘܬܪ̈ܬܝܢ ܫ̈ܢܝܢ ܠܚܝܘܗ̈ܝ<EOS> ܘܒܫܢܬ<EOS>
ܬܪ̈ܬܝܢ ܕܡܠܠ ܥܡܗ ܐܠܗܐ<EOS> ܘܟܕ ܐܘܠܕ ܬܠܬܐ ܒ̈ܢܝܢ<EOS> ܫܪܝ ܠܡܥܒܕ ܩܒܘܬܐ<EOS> ܘܙܗܪ ܐܢܘܢ ܠܒܢܘܗ̈ܝ<EOS>
ܕܠܐ ܢܣܒܘܢ ܢܫ̈ܐ<EOS> ܥܕܡܐ ܠܙܒܢܐ ܕܢܥܠܘܢ ܠܩܒܘܬܐ<EOS> ܕܕܠܡܐ ܢܗܘܘܢ ܠܗܘܢ ܒܢ̈ܝܐ ܘܢܚܒܠܘܢ<EOS>
ܐܘܪܚܗܘܢ<EOS> ܘܡܛܠ ܚܛܗܝܗ̈ܘܢ ܠܐ ܢܫܬܘܙܒܘܢ<EOS> ܡܛܠ ܪܘܓܙܐ ܕܥܬܝܕ ܠܡܗܘܐ<EOS> ܘܢܛܪ ܠܒܢܘܗ̈ܝ ܬܫܥܝܢ<EOS>
ܘܫܒܥ ܫ̈ܢܝܢ<EOS> ܘܢܣܒ ܠܗܘܢ ܢܫ̈ܐ ܡܢ ܙܪܥܐ ܒܪܝܟܐ ܕܐܒܗ̈ܘܗܝ<EOS> ܗܝܕܝܢ ܒܫܢܬ ܫܬܡܐܐ ܫ̈ܢܝܢ<EOS>
ܠܚܝ̈ܘܗܝ ܕܢܘܚ<EOS> ܡܠܠ ܥܡܗ ܐܠܗܐ ܘܐܡܪ ܠܗ<EOS> ܥܘܠ ܠܩܒܘܬܐ ܐܢܬ ܘܐܢܬܬܟ<EOS> ܘܒ̈ܢܝܟ ܘܢܫ̈ܐ ܕܒ̈ܢܝܟ<EOS>
ܥܡܟ<EOS> ܘܥܠ ܢܘܚ ܠܩܒܘܬܐ ܒܪ ܫܬܡܐܐ ܫ̈ܢܝܢ<EOS> ܘܫܝܡ ܒܪܗ ܒܪ ܬܫܥܝܢ ܘܫܒܥ ܫ̈ܢܝܢ ܗܘܐ ܟܕ ܥܠ<EOS>
ܠܩܒܘܬܐ<EOS> ܘܗܝܕܝܢ ܗܘܐ ܛܘܦܢܐ<EOS> ܘܣܦ ܕܪܐ ܡܚܒܠܢܐ<EOS> ܘܗܘܐ ܢܘܚ ܘܒܢܘܗ̈ܝ ܒܩܒܘܬܐ<EOS> ܥܕ ܢܦܩܝܢ<EOS>
ܬܪ̈ܥܣܪ ܝܪ̈ܚܝܢ ܘܥܣܪܐ ܝܘܡ̈ܝܢ<EOS> ܘܡܢ ܢܘܚ ܗܘܐ ܥܠܡܐ ܬܢܝܢܐ<EOS> ܡܛܠ ܕܢܛܪ ܬܡܝܡܘܬܐ ܒܕܪܐ<EOS>
ܡܚܒܠܢܐ<EOS> ܘܠܐ ܗܘܐ ܫܒܬܐ ܢܛܪ<EOS> ܘܐܦܠܐ ܒܓܙܘܪܬܐ ܐܙܕܕܩ<EOS> ܐܠܐ ܒܗܢܐ ܡܕܡ ܕܐܦܝܣܬܟ<EOS>
ܘܐܬܝܠܕ ܡܢ ܢܘܚ ܓܒܪܐ ܡܗܝܡܢܐ ܪܫܐ ܕܙܕܝܩ̈ܐ ܐܒܪܗܡ<EOS> ܕܢܛܪ ܢܡܘܣܐ<EOS> ܟܕ ܠܐ<EOS>
ܐܬܣܝܡ ܠܗ ܢܡܘܣܐ<EOS> ܘܐܘܠܕ ܠܐܝܣܚܩ ܒܪ ܡܘܠܟܢܐ ܘܠܝܥܩܘܒ ܪܫܐ ܕܥܡܐ<EOS> ܘܗܠܝܢ ܐܒܗ̈ܐ ܙܕܝܩ̈ܐ<EOS> ܠܐ<EOS>
ܢܛܪܘ ܫܒܬܐ<EOS> ܐܠܐ ܒܗܝܡܢܘܬܐ ܗܘ ܐܙܕܕܩܘ<EOS> ܐܝܟ ܕܟܬܝܒ ܕܗܝܡܢ ܐܒܪܗܡ ܒܐܠܗܐ<EOS> ܘܐܬܚܫܒܬ ܠܗ<EOS>
ܙܕܝܩܘܬܐ<EOS> ܘܐܝܣܚܩ ܘܝܥܩܘܒ ܒܢܘܗ̈ܝ ܒܦܘܩܕܢܐ ܘܒܢܡܘܣܐ ܕܐܒܘܗܘܢ ܗܠܟܘ<EOS> ܘܐܙܕܕܩܘ ܒܗܝܡܢܘܬܐ ܘܠܐ<EOS>
ܒܫܒܬܐ<EOS> ܘܝܘܣܦ ܒܓܘ ܐܪܥܐ ܕܡܨܪܝܢ<EOS> ܠܐ ܗܘܐ ܒܕܢܛܪ ܫܒܬܐ ܐܙܕܕܩ ܒܟܐܢܘܬܗ<EOS> ܘܟܕ ܐܢܬܬ ܡܪܗ<EOS>
ܐܪܡܝܬ ܥܝܢܗ ܥܠܘܗܝ ܐܝܟ ܕܢܣܥܘܪ ܥܡܗ ܛܡܐܘܬܐ<EOS> ܘܗܘ ܡܠܠ ܘܐܡܪ ܠܡܪܬܗ<EOS> ܕܐܝܟܢܐ ܠܡ ܐܥܒܕ ܒܝܫܬܐ<EOS>
ܗܕܐ ܪܒܬܐ<EOS> ܘܐܚܛܐ ܠܐܠܗܐ<EOS> ܒܗܕܐ ܐܙܕܕܩ ܝܘܣܦ ܘܠܐ ܒܫܒܬܐ<EOS>
ܘܐܠܘ ܓܝܪ ܒܝܬ ܡܘܬܐ ܗܘܬ ܠܚܝ̈ܐ<EOS> ܘܒܝܬ ܥܘܠܐ ܠܙܕܝܩܘܬܐ<EOS> ܠܗܠܝܢ ܙܕܝܩ̈ܐ ܕܡܢ<EOS>
ܠܥܠ ܥܗܕܬ ܫܡܗ̈ܝܗܘܢ<EOS> ܠܗܘܢ ܡܬܝܗܒܐ ܗܘܬ ܫܒܬܐ ܕܢܛܪܘܢ ܘܢܚܘܢ<EOS> ܐܠܐ ܡܛܠ ܗܕܐ ܝܗܝܒܐ ܫܒܬܐ<EOS>
ܠܡܛܪ<EOS> ܐܝܟ ܕܢܬܢܝܚܘܢ ܥܒ̈ܕܐ ܘܐܡܗ̈ܬܐ ܘܐܓܝܪ̈ܐ ܘܬܘܬܒ̈ܐ ܘܒܥܝܪܐ ܚܪܫܬܐ<EOS> ܕܗܠܝܢ ܕܠܐܝܢ ܡܢ<EOS>
ܥܡܠܐ ܢܬܢܝܚܘܢ<EOS> ܡܛܠ ܕܒܛܝܠ ܠܗ ܠܐܠܗܐ ܥܠ ܟܠܗ ܒܪܝܬܗ<EOS> ܐܦ ܥܠ ܚܝܘܬܐ ܘܒܥܝܪܐ<EOS> ܐܦ ܥܠ ܦܪܚܬܐ<EOS>
ܘܚܝܘܬ ܒܪܐ<EOS> ܐܡܪ ܓܝܪ ܡܘܫܐ<EOS> ܟܕ ܡܬܢܐ ܢܡܘܣܐ ܠܥܡܐ<EOS> ܕܫܬ ܫ̈ܢܝܢ ܬܙܪܘܥ ܐܪܥܟ ܘܬܚܡܘܠ ܥ̈ܠܠܬܗ<EOS>ܘܒܫܢܬܐ ܫܒܝܥܝܬܐ ܬܟܪܒܝܗ ܘܬܫܒܩܝܗ<EOS> ܕܢܐܟܠܘܢ ܡܣܟ̈ܢܐ ܕܥܡܟ<EOS> ܘܫܪܟܐ ܬܐܟܘܠ ܚܝܘܬ ܒܪܐ<EOS> ܘܐܦ ܥܠ<EOS>
ܦܪܚܬܐ ܗܟܢܐ ܦܩܕ ܩܕܝܫܐ<EOS> ܒܝܕ ܡܘܫܐ ܥܒܕܗ<EOS> ܕܟܕ ܠܡ ܬܫܟܚ ܩܢܐ ܕܨܦܪܐ ܩܕܡܝܟ ܒܟܠ ܐܝܠܢ<EOS> ܐܘ ܥܠ<EOS>
ܐܪܥܐ<EOS> ܐܡܐ ܘܒܢ̈ܬܐ ܐܝܬ ܠܗ ܐܘ ܦܪ̈ܘܓܐ<EOS> ܘܐܡܐ ܩܦܝܦܐ ܥܠ ܒ̈ܢܬܐ<EOS> ܐܘ ܥܠ ܦܪ̈ܘܓܐ<EOS> ܠܐ ܬܣܒ ܐܡܐ<EOS>
ܥܡ ܒ̈ܢܝܗ<EOS> ܐܠܐ ܡܦܪܚܘ ܐܦܪܚ ܠܐܡܐ<EOS> ܘܒܢ̈ܬܐ ܣܒ ܠܟ<EOS> ܕܡܛܠ ܗܠܝܢ ܠܡ ܢܒܪܟܟ ܡܪܝܐ ܐܠܗܟ<EOS> ܘܕܘܝܕ<EOS>
ܐܡܪ<EOS> ܕܠܒ̈ܢܝ ܢܥܒܐ ܕܩܪܝܢ ܠܗ ܗܘ ܡܬܪܣܐ<EOS> ܘܬܘܒ ܐܡܪ ܕܘܝܕ<EOS> ܕܠܒ̈ܢܝ ܐܢܫܐ ܘܒܥܝܪܐ ܦܪܩ ܐܢܬ<EOS>
ܡܪܝܐ<EOS> ܘܐܦ ܐܝܘܒ ܐܡܪ<EOS> ܕܡܢܘ ܫܒܩ ܥܪܕܐ ܒܪ ܚܐܪ̈ܐ<EOS> ܘܦܠܛ ܡܢܗ ܢܝܪܐ<EOS> ܕܥܒܕ ܒܦܩܥܬܐ ܒܝܬܗ<EOS>ܘܐܬܪܐ ܡܠܚܐ ܡܫܪܝܗ<EOS> ܘܬܘܒ ܐܡܪ ܐܝܘܒ<EOS> ܕܠܒ̈ܢܝ ܢܫܪܐ ܡܛܝܒ ܡܐܟܘܠܬܐ<EOS> ܘܬܘܒ ܐܡܪ ܟܕ ܚܫܒ ܦܪܚܬܐ<EOS>
ܘܒܥܝܪܐ<EOS> ܕܟܠܗܘܢ ܠܟ ܗܘ ܡܣܟܝܢ<EOS> ܕܬܬܠ ܠܗܘܢ ܡܐܟܘܠܬܐ ܒܙܒܢܗܘܢ<EOS> ܝܗܒ ܐܢܬ ܠܗܘܢ ܠܡ ܘܡܬܬܪܣܝܢ<EOS>ܘܦܬܚ ܐܢܬ ܐܝܕܟ ܘܣܒܥܝܢ<EOS> ܘܐܢ ܡܗܦܟ ܐܢܬ ܐ̈ܦܝܟ ܡܬܕܠܚܝܢ<EOS> ܘܐܦ ܐܫܥܝܐ ܐܡܪ<EOS> ܕܬܡܢ ܐܬܟܢܫ<EOS>
ܕܝ̈ܬܐ ܚܕܐ ܠܘܬ ܚܕܐ<EOS> ܘܗܘ ܠܡ ܦܩܕ ܒܦܘܡܗ<EOS> ܘܪܘܚܗ ܟܢܫܬ ܐܢܝܢ<EOS> ܘܐܝܕܗ ܦܠܓܬ ܠܗܝܢ ܡܘܫܚ̈ܬܐ<EOS>
ܕܝܪܬܘܬܐ<EOS> ܚܙܝ ܕܝܢ ܡܢ ܗܠܝܢ ܕܒܛܝܠ ܠܗ ܠܐܠܗܐ ܥܠ ܟܠܗ ܒܪܝܬܗ<EOS> ܘܡܕܡ ܠܐ ܛܥܐ ܠܗ<EOS> ܥܠ ܗܘ ܗܘ<EOS>
ܙܗܪ ܘܦܩܕ ܕܢܗܘܐ ܢܝܚܐ ܝܘܡܐ ܕܫܒܬܐ<EOS>
ܘܫܡܥ ܬܘܒ ܡܢܐ ܐܡܪ<EOS> ܕܠܫܬܐ ܝܘ̈ܡܝܢ ܥܒܕ ܐܠܗܐ ܫܡܝܐ ܘܐܪܥܐ<EOS> ܘܫܠܝ ܘܐܬܬܢܝܚ<EOS>
ܡܢ ܟܠܗܘܢ ܥܒܕ̈ܘܗܝ<EOS> ܡܛܠ ܗܢܐ ܠܡ ܒܪܟ ܐܠܗܐ ܠܝܘܡܐ ܫܒܝܥܝܐ ܘܩܕܫܗ<EOS> ܡܢܐ ܢܐܡܪ ܥܠ ܗܕܐ<EOS>ܕܐܬܬܢܝܚ ܐܠܗܐ ܒܝܘܡܐ ܫܒܝܥܝܐ<EOS> ܫܡܥ ܕܝܢ ܐܦܝܣܟ ܥܠ ܗܕܐ<EOS> ܕܐܠܗܐ ܠܐ ܗܘܐ ܡܠܐܐ ܠܐܝ ܒܥܒܕܐ<EOS>
ܕܗܠܝܢ ܫܬܐ ܝܘܡ̈ܝܢ<EOS> ܘܡܛܠ ܕܠܐܝ ܐܬܢܝܚ ܒܝܘܡܐ ܫܒܝܥܝܐ<EOS> ܚܣ ܠܢ ܕܢܐܡܪ ܕܐܠܗܐ ܠܐܝ<EOS> ܐܠܐ ܚܝܠܗ<EOS>
ܕܡܠܬܐ ܗܢܐ ܗܘ<EOS> ܕܫܠܡ ܐܠܗܐ ܠܫܬܐ ܝܘܡ̈ܝܢ ܟܠܗܘܢ ܥܒܕ̈ܘܗܝ<EOS> ܘܫܠܝ ܒܝܘܡܐ ܫܒܝܥܝܐ<EOS> ܡܢ ܟܠܗܘܢ<EOS>
ܥܒ̈ܕܘܗܝ ܕܥܒܕ<EOS> ܘܫܡܥ ܦܝܣܐ ܕܠܐ ܠܐܐ ܐܠܗܐ<EOS> ܐܡܪ ܓܝܪ ܕܘܝܕ ܕܠܐ ܠܡ ܢܐܡ ܘܠܐ ܕܡܟ ܢܛܘܪܗ<EOS>
ܕܐܝܣܪܝܠ<EOS> ܘܡܢ ܕܠܐ ܢܐܡ ܘܠܐ ܕܡܟ<EOS> ܐܦ ܠܐ ܠܐܐ<EOS> ܘܠܒ̈ܢܝ ܐܝܣܪܝܠ ܐܡܪ ܠܗܘܢ ܐܫܥܝܐ<EOS> ܕܗܟܢܐ ܐܡܪ<EOS>
ܡܪܝܐ<EOS> ܡܛܠ ܕܣܠܩ ܡܚܫ̈ܒܬܐ ܥܠ ܠܒܟܘܢ<EOS> ܕܡܫܟܚܘ ܠܐ ܐܫܟܚ ܐܠܗܐ ܕܢܦܪܩܢ<EOS> ܐܡܪ ܠܗܘܢ ܒܝܕ ܐܫܥܝܐ<EOS>
ܕܠܡܐ ܚܨܕܐ ܚܨܕܬ ܐܝܕܝ ܘܦܕܬ<EOS> ܐܘ ܠܝܬ ܒܝ ܚܝܠܐ ܠܡܦܨܝܘ<EOS> ܕܗܐ ܒܟܐܬܝ ܡܚܪܒ ܐܢܐ ܝܡܐ<EOS> ܘܥܒܕ<EOS>
ܐܢܐ ܢܗܪ̈ܘܬܐ ܐܝܟ ܡܕܒܪܐ<EOS> ܘܣܪܝܢ ܢܘܢܝ̈ܗܘܢ ܡܢ ܒܠܝ ܡ̈ܝܐ ܘܡܝܬܝܢ<EOS> ܘܡܠܒܫ ܐܢܐ ܠܫܡܝܐ ܚܫܘܟܐ<EOS>ܘܣܩܐ ܥܒܕܢܐ ܬܟܣܝܬܗܘܢ<EOS> ܐܝܟ ܕܐܘܒܫܬ ܝܡܐ ܕܣܘܦ ܒܝܘܡ̈ܝ ܐܒܗܝ̈ܟܘܢ<EOS> ܘܬܪܥܬ ܝܘܪܕܢܢ ܘܐܥܒܪܬ<EOS>
ܐܢܘܢ<EOS> ܘܐܦ ܗܫܐ ܣܦܩܐ ܗܘܬ ܒܐܝ̈ܕܝ ܕܐܦܪܘܩܟܘܢ<EOS> ܐܠܐ ܒܚܛܗ̈ܝܟܘܢ ܐܙܕܒܢܬܘܢ<EOS> ܘܒܥܘܠܟܘܢ ܐܫܬܒܩܬ<EOS>
ܐܡܟܘܢ<EOS> ܘܟܕܠܐ ܠܡ ܠܐܐ ܐܢܐ ܐܠܐܝܬܘܢܢܝ<EOS> ܐܝܟ ܕܐܡܪ ܡܠܐܟܝ ܢܒܝܐ<EOS> ܕܐܠܐܝܬܘܢ ܠܡܪܝܐ<EOS>
ܒܦܬܓܡ̈ܝܟܘܢ<EOS>
ܫܡܥ ܕܝܢ ܘܐܬܛܦܝܣ ܕܐܠܗܐ ܠܐ ܠܐܐ ܘܠܐ ܥܡܠ<EOS> ܒܪܐ ܟܠܗܘܢ ܥܒܕ̈ܘܗܝ<EOS> ܐܡܪ ܓܝܪ<EOS>
ܒܡܠܬܗ ܕܡܪܝܐ ܐܬܥܒܕܘ ܫܡܝܐ<EOS> ܘܒܪܘܚܐ ܕܦܘܡܗ ܟܠ ܚܝܠܘ̈ܬܗܘܢ<EOS> ܠܐܕܡ ܒܠܚܘܕ ܥܒܕ ܒܐܝܕ̈ܘܗܝ<EOS> ܘܠܐ<EOS>
ܟܬܝܒ ܕܠܐܝ ܟܕ ܥܒܕܗ<EOS> ܘܟܠܗܝܢ ܒܪ̈ܝܬܐ ܟܕ ܥܒܕ ܐܢܝܢ ܒܡܠܬ ܦܘܡܗ ܐܡܪ ܘܗܘܝ<EOS> ܕܠܐ ܥܡܠܐ ܘܕܠܐ<EOS>
ܠܐܘܬܐ<EOS> ܐܠܐ ܗܕܐ ܗܟܢܐ ܡܫܬܡܥܐ<EOS> ܕܫܠܝ ܐܠܗܐ ܡܢ ܟܠܗܘܢ ܥܒܕ̈ܘܗܝ ܘܐܬܢܝܚ ܐܠܗܐ ܒܝܘܡܐ ܫܒܝܥܝܐ<EOS>ܐܢ ܓܝܪ ܐܠܗܐ ܕܠܐ ܠܐܐ ܫܠܝ ܘܐܬܬܢܝܚ ܡܢ ܥܒ̈ܕܘܗܝ ܟܡܐ ܝܬܝܪܐܝܬ ܠܡܢ ܕܬܚܝܬ ܥܡܠܐ ܘܫܘܥܒܕܐ<EOS>
ܐܝܬܘܗܝ ܘܠܐ ܠܡܬܢܚܘ<EOS> ܘܐܦ ܐܫܥܝܐ ܗܟܢܐ ܐܡܪ ܥܠ ܐܠܗܐ<EOS> ܕܠܐ ܠܐܐ ܘܠܐ ܕܡܟ<EOS> ܘܠܝܬ ܒܘܕܩܐ<EOS>
ܠܣܘܟܠܗ<EOS> ܘܒܕܘܟܬܐ ܐܚܪܬܐ ܡܛܠ ܚܛܗ̈ܘܗܝ ܕܥܡܐ ܐܡܪ<EOS> ܫܥܒܕܬܢܝ ܒܥܘܠܟ ܘܒܚ̈ܛܗܝܟ ܐܠܐܝܬܢܝ<EOS> ܚܙܝ<EOS>
ܐܝܟܢܐ ܒܙܒܢ ܟܬܝܒ ܕܠܐ ܠܐܐ ܘܠܐ ܕܡܟ<EOS> ܘܡܛܠ ܥܘܠܗܘܢ ܐܡܪ ܠܗ ܠܐܝܣܪܝܠ<EOS> ܕܫܥܒܕܬܢܝ ܘܐܠܐܝܬܢܝ<EOS>ܟܠܗܝܢ ܡ̈ܠܐ ܫܦܝܪ ܟܬܝܒܢ ܘܠܚܟܝܡ̈ܐ ܒܦܝܣܐ ܡܫܬܡܥܢ<EOS> ܐܝܟ ܕܐܡܪ ܫܠܝܚܐ ܕܢܡܘܣܐ ܫܦܝܪ ܗܘ<EOS> ܐܢ<EOS>
ܐܢܫ ܒܦܝܣܐ ܢܩܪܝܘܗܝ<EOS> ܘܢܒܝܐ ܬܘܒ ܐܡܪ<EOS> ܕܐܘܪ̈ܚܬܗ ܕܡܪܝܐ ܬܪ̈ܝܨܢ ܐܢܝܢ<EOS> ܘܥܘ̈ܠܐ ܡܬܬܩܠܝܢ<EOS>
ܒܗܝܢ ܘܙܕܝܩ̈ܐ ܫܦܝܐܝܬ ܒܗܝܢ ܪܕܝܢ ܘܡܗܠܟܝܢ<EOS> ܕܡܝܐ ܕܝܢ ܗܕܐ ܕܐܬܬܢܝܚ ܐܠܗܐ ܡܢ ܥܒܕ̈ܘܗܝ<EOS>ܘܠܣܟ̈ܠܐ ܗܟܢܐ ܡܫܬܡܥܐ<EOS> ܕܐܝܟ ܕܡܠܐܐ ܠܐܐ<EOS> ܠܗܝ ܕܟܕ ܨܒܐ ܕܢܥܛܐ ܠܒ̈ܢܝ ܐܢܫܐ ܡܛܠ ܚܛܗܝ̈ܗܘܢ<EOS>
ܕܣܓܝܘ<EOS> ܐܡܪ ܕܐܬܬܘܝܬ ܕܥܒܕܬ ܐܢܘܢ<EOS> ܘܐܠܐ ܫܡܥ ܠܫܠܝܚܐ ܕܐܡܪ ܕܐܠܐ ܗܟܢܐ<EOS> ܐܝܟܢܐ ܢܕܘܢ ܐܠܗܐ<EOS>
ܠܥܠܡܐ<EOS>
ܫܡܥ ܕܝܢ ܚܒܝܒܝ ܥܠ ܫܒܬܐ ܘܐܬܛܦܝܣ<EOS> ܐܝܟ ܕܐܦܝܣܬܟ ܥܠ ܓܙܘܪܬܐ<EOS> ܕܐܝܩܐ ܡܫܬܒܗܪ<EOS>
ܒܗ ܥܡܐ ܕܐܝܣܪܝܠ<EOS> ܘܐܦ ܥܠ ܫܒܬܐ ܐܬܛܦܝܣ ܕܐܝܩܐ ܡܬܚܬܪܝܢ ܒܗ ܒܕܢܛܪܝܢ ܠܗ ܝܫܘܥ ܓܝܪ ܒܪܢܘܢ ܠܐ<EOS>
ܐܢܝܚ ܐܢܘܢ ܒܫܒܬܐ ܟܕ ܥܒܕ ܗܘܐ ܩܪܒܐ ܒܐܝܪܝܚܘ<EOS> ܐܝܟ ܕܐܡܪ ܫܠܝܚܐ ܢܨܝܚܐ<EOS> ܕܐܠܘ ܝܫܘܥ ܒܪܢܘܢ<EOS>
ܐܢܝܚ ܗܘܐ ܐܢܘܢ<EOS> ܬܘܒ ܠܐ ܡܬܡܠܠ ܗܘܐ ܥܠ ܝܘܡܐ ܕܫܒܬܐ<EOS> ܐܠܐ ܡܟܝܠ ܩܝܡܐ ܗܝ ܫܒܬܗ ܕܐܠܗܐ<EOS> ܘܐܦ<EOS>
ܡܩܒ̈ܝܐ ܬܘܒ ܟܕ ܐܬܘ ܥܠܝܗܘܢ ܒܥܠܕܒ̈ܒܝܗܘܢ ܕܢܩܪܒܘܢ ܥܡܗܘܢ ܒܝܘܡܐ ܕܫܒܬܐ<EOS> ܐܝܟ ܕܡܢ ܢܡܘܣܐ<EOS>
ܨܒܝܢ ܗܘܘ ܠܡܛܪ ܫܒܬܐ<EOS> ܘܟܕ ܢܛܪܘܗ ܐܬܘ ܥܠܝܗܘܢ ܒܥܠܕܒ̈ܒܝܗܘܢ ܒܫܒܬܐ<EOS> ܘܚܪܒܘ ܡܢܗܘܢ ܣܓܝܐ̈ܐ<EOS>ܘܟܕ ܚܙܘ ܕܐܨܛܢܥܘ ܥܠܝܗܘܢ ܕܟܕ ܢܛܪܝܢ ܫܒܬܐ ܬܘܒ ܢܩܪܒܘܢ ܥܡܗܘܢ<EOS> ܐܚܠܘܗ ܠܫܒܬܐ ܘܥܒܕܘ ܒܗ<EOS>
ܩܪܒܐ ܘܙܟܘ ܠܒܥܠܕܒܒܝ̈ܗܘܢ ܘܠܐ ܐܬܪܫܝܘ ܕܫܪܘ ܫܒܬܐ<EOS> ܘܠܐ ܗܠܝܢ ܒܠܚܘܕ ܫܪܘ ܫܒܬܐ<EOS> ܐܠܐ ܐܦ<EOS>
ܟܗ̈ܢܐ ܒܗܝܟܠܐ ܡܚܠܝܢ ܠܗ ܠܫܒܬܐ<EOS> ܘܕܠܐ ܚ̈ܛܗܝܢ ܗܘܘ<EOS> ܡܛܠ ܕܒܝܘܡܐ ܕܫܒܬܐ ܡܩܪܒܝܢ ܗܘܘ ܟܗ̈ܢܐ<EOS>
ܩܘܪܒܢܐ<EOS> ܢܟܣܝܢ ܗܘܘ ܘܢܫܛܝܢ ܘܡܨܠܚܝܢ ܩܝ̈ܣܐ ܘܡܘܚܕܝܢ ܢܘܪܐ<EOS> ܘܠܐ ܡܬܪܫܝܢ ܗܘܘ<EOS> ܕܫܪܝܢ ܫܒܬܐ<EOS>ܡܛܠ ܕܗܟܢܐ ܦܩܝܕ ܗܘܐ ܠܗܘܢ ܠܡܥܒܕ<EOS> ܐܢ ܓܝܪ ܟܗ̈ܢܐ ܕܗܢܘܢ ܗܘܘ ܡܙܗܪܝܢ ܠܥܡܐ ܡܢ ܚܛܗ̈ܐ ܡܚܠܝܢ<EOS>
ܗܘܘ ܫܒܬܐ<EOS> ܘܐܫܬܘܦ ܕܝܢ ܒܕܘܟܬܐ ܒܨܝܪܬܐ<EOS> ܐܠܐ ܐܬܪ ܕܟܠܗܘܢ ܚܛܗ̈ܐ ܬܡܢ ܡܬܚܣܝܢ<EOS> ܘܠܐ ܡܕܡ<EOS>
ܣܟܠܘ ܘܚܛܗ̈ܐ ܗܘܘ ܠܗܘܢ<EOS> ܗܢܘܢ ܠܡܢܐ ܣܓܝ ܚܬܝܪܝܢ ܒܕܢܛܪܝܢ ܫܒܬܐ ܕܠܢܝܚܐ ܝܗܝܒܐ ܐܝܟ ܡܐ<EOS>
ܕܐܦܝܣܬܟ<EOS>
ܒܪܡ ܕܝܢ ܫܡܥ ܥܠ ܫܒܬܐ ܕܨܒܐ ܒܗ ܐܠܗܐ ܐܝܕܐ ܗܝ<EOS> ܐܡܪ ܠܗܘܢ ܓܝܪ ܐܫܥܝܐ ܕܗܕܐ<EOS>
ܗܝ ܢܝܚܬܝ ܐܢܝܚܘ ܠܡܛܪ̈ܦܐ<EOS> ܘܬܘܒ ܐܡܪ<EOS> ܕܡܢ ܕܢܛܪ ܫܒܬܐ ܕܠܐ ܢܚܠܝܗ ܗܠܝܢ ܐܢܘܢ ܕܡܬܚܝܠܝܢ<EOS>
ܒܩܝܡܝ ܘܓܒܝܢ ܡܕܡ ܕܨܒܢܐ<EOS> ܠܗܠܝܢ ܕܠܐ ܡܚܠܝܢ ܫܒܬܐ ܕܗܝ ܢܝܚܗ ܕܐܠܗܐ ܐܡܪ ܠܗܘܢ ܘܡܠܟ ܠܡܬܠ<EOS>
ܠܗܘܢ<EOS> ܐܡܪ ܓܝܪ ܕܐܬܠ ܠܗܘܢ ܒܒܝܬܝ ܘܒܫܘܪܝ ܫܡܐ ܕܛܒ ܡܢ ܒ̈ܢܝܐ ܘܒܢ̈ܬܐ<EOS> ܠܐ ܓܝܪ ܡܕܡ ܡܗܢܝܐ<EOS>
ܫܒܬܐ ܠܥܘܠܐ̈<EOS> ܘܐܦܠܐ ܠܩ̈ܛܘܠܐ ܘܠܓܢܒ̈ܐ<EOS> ܐܠܐ ܠܐܝܠܝܢ ܕܓܒܝܢ ܡܕܡ ܕܨܒܐ ܐܠܗܐ ܘܢܛܪܝܢ<EOS>
ܐܝܕܝܗ̈ܘܢ ܡܢ ܕܒܝܫ<EOS> ܒܗܘܢ ܫܪܐ ܐܠܗܐ ܘܒܗܘܢ ܥܡܪ ܐܝܟ ܕܐܡܪ ܕܐܥܡܪ ܒܗܘܢ ܘܐܗܠܟ ܒܗܘܢ<EOS> ܒܝܘܡ̈ܝ<EOS>
ܐܫܥܝܐ ܓܝܪ ܢܛܪܝܢ ܗܘܘ ܫܒܬܐ<EOS> ܘܡܗܠܟܝܢ ܗܘܘ ܒܥܒ̈ܕܐ ܕܥܡܡ̈ܐ ܛܡ̈ܐܐ<EOS> ܘܐܝܟ ܥܒ̈ܕܐ ܕܣܕܘܡ<EOS>
ܘܕܥܡܘܪܐ ܣܥܪܝܢ ܗܘܘ<EOS> ܘܐܡܪܝܢ ܗܘܘ ܠܥܡܡ̈ܐ ܕܦܪܘܫ ܠܗܠ ܕܡܩܕܫ ܐܢܐ<EOS> ܥܠ ܗܠܝܢ ܗܘ ܐܡܪ ܐܫܥܝܐ<EOS>
ܕܗܠܝܢ ܗܘ̈ܝ ܬܢܢܐ ܒܪܘܓܙܝ ܘܢܘܪܐ ܕܝܩܕܐ ܒܟܠܝܘܡ<EOS> ܘܫܩܠ ܘܫܕܐ ܐܢܘܢ ܡܢ ܐܪܥܗ<EOS> ܘܒܕܪ ܐܢܘܢ<EOS>
ܒܟܠܗܘܢ ܥܡܡ̈ܐ<EOS> ܥܠ ܕܠܐ ܢܛܪܘ ܢܝܚܗ ܕܐܠܗܐ ܘܢܛܪܘ ܫܒܬܐ ܦܓܪܢܐܝܬ<EOS> ܚܢܢ ܕܝܢ ܢܛܪ ܫܒܬܗ ܕܐܠܗܐ<EOS>ܡܕܡ ܕܡܢܝܚ ܨܒܝܢܗ<EOS> ܕܢܥܘܠ ܠܫܒܬܗ ܕܢܝܚܐ<EOS> ܕܒܗ ܡܫܒܬܝܢ ܫܡܝܐ ܘܐܪܥܐ ܘܫܠܝܢ ܘܢܝܚܢ ܟܠܗܝܢ<EOS>
ܒܪ̈ܝܬܐ<EOS> ܘܠܐ ܢܗܘܐ ܬܡܢ ܥܪܘܩܝܢ ܐܝܟ ܕܐܡܪ ܦܪܘܩܢ<EOS> ܕܠܐ ܢܗܘܐ ܥܪܘܩܝܟܘܢ ܒܣܬܘܐ ܘܒܫܒܬܐ<EOS>ܘܫܠܝܚܐ ܐܡܪ<EOS> ܕܥܕܟܝܠ ܩܝܡܐ ܗܝ ܫܒܬܗ ܕܐܠܗܐ<EOS> ܗܢܐ ܩܠܝܠ ܦܝܣܐ ܟܬܒܬ ܠܟ ܥܠ ܫܒܬܐ ܠܘܩܒܠ ܐܝܠܝܢ<EOS>
ܕܡܫܬܒܗܪܝܢ ܒܗ<EOS>ܫܠܡܬ ܬܚܘܝܬܐ ܕܫܒܬܐ<EOS>
