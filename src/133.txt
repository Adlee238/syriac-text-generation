ܐܓܪܬܐ ܕܦܘܠܘܣ ܕܠܘܬ ܛܝܡܬܐܘܣ ܩܕܡܝܬܐ<EOS>ܦ݁ܰܘܠܳܘܣ ܫܠܺܝܚܳܐ ܕ݁ܝܶܫܽܘܥ ܡܫܺܝܚܳܐ ܁ ܒ݁ܦ݂ܽܘܩܕ݁ܳܢܳܐ ܕ݁ܰܐܠܳܗܳܐ<EOS>ܡܰܚܝܳܢܰܢ ܁ ܘܕ݂ܰܡܫܺܝܚܳܐ ܝܶܫܽܘܥ ܣܰܒ݂ܪܰܢ<EOS>ܠܛܺܝܡܳܬ݂ܶܐܳܘܣ ܒ݁ܪܳܐ ܫܰܪܺܝܪܳܐ ܒ݁ܗܰܝܡܳܢܽܘܬ݂ܳܐ <EOS> ܛܰܝܒ݁ܽܘܬ݂ܳܐ<EOS>ܘܪܰܚܡܶܐ̈ ܘܰܫܠܳܡܳܐ ܁ ܡܶܢ ܐܰܠܳܗܳܐ ܐܰܒ݂ܽܘܢ ܘܰܡܫܺܝܚܳܐ ܝܶܫܽܘܥ ܡܳܪܰܢ<EOS>ܒ݁ܥܺܝܬ݂ ܗ̱ܘܺܝܬ݂ ܡܶܢܳܟ݂ ܁ ܟ݁ܰܕ݂ ܐܳܙܶܠ ܐ̱ܢܳܐ ܠܡܰܩܶܕ݂ܳܘܢܺܝܰܐ<EOS>ܕ݁ܰܬ݂ܩܰܘܶܐ ܒ݁ܶܐܦ݂ܶܣܳܘܣ ܘܰܬ݂ܦ݂ܰܩܶܕ݂ ܠܐ̱ܢܳܫ ܐ̱ܢܳܫ ܕ݁ܠܳܐ ܢܰܠܦ݂ܽܘܢ ܝܽܘܠܦ݁ܳܢܶܐ̈<EOS>ܡܫܰܚܠܦ݂ܶܐ̈ ܇<EOS>ܘܠܳܐ ܢܶܬ݂ܪܡܽܘܢ ܠܫܽܘܥܝܳܬ݂ܳܐ̈ ܘܰܠܬ݂ܰܫܥܝܳܬ݂ܳܐ̈ ܕ݁ܫܰܪܒ݂ܳܬ݂ܳܐ̈ ܁<EOS>ܕ݁ܣܳܟ݂ܳܐ ܠܰܝܬ݁ ܠܗܽܘܢ <EOS> ܗܳܠܶܝܢ ܕ݁ܚܶܪܝܳܢܶܐ̈ ܗ̱ܘ ܥܳܒ݂ܕ݁ܳܢ̈ ܝܰܬ݁ܺܝܪܳܐܝܺܬ݂ ܁ ܘܠܳܐ<EOS>ܒ݁ܶܢܝܳܢܳܐ ܒ݁ܗܰܝܡܳܢܽܘܬ݂ܳܐ ܕ݁ܰܐܠܳܗܳܐ <EOS>ܣܳܟ݂ܶܗ ܕ݁ܶܝܢ ܕ݁ܦ݂ܽܘܩܕ݁ܳܢܳܐ ܐܺܝܬ݂ܰܘܗ̱ܝ ܚܽܘܒ݁ܳܐ <EOS> ܕ݁ܡܶܢ ܠܶܒ݁ܳܐ<EOS>ܕ݁ܰܟ݂ܝܳܐ <EOS> ܘܡܶܢ ܬ݁ܺܐܪܬ݁ܳܐ ܛܳܒ݂ܬ݂ܳܐ <EOS> ܘܡܶܢ ܗܰܝܡܳܢܽܘܬ݂ܳܐ ܫܰܪܺܝܪܬ݁ܳܐ <EOS>ܘܡܶܢܗܶܝܢ ܡܶܢ ܗܳܠܶܝܢ ܛܥܰܘ ܐ̱ܢܳܫܳܐ ܘܰܣܛܰܘ ܠܡܶܠܶܐ̈ ܣܪܺܝܩܳܬ݂ܳܐ̈<EOS>ܒ݁ܕ݂ܰܒ݂ܥܰܘ ܠܡܶܗܘܳܐ ܡܰܠܦ݂ܳܢܶܐ̈ ܕ݁ܢܳܡܽܘܣܳܐ ܇ ܟ݁ܰܕ݂ ܠܳܐ<EOS>ܡܶܣܬ݁ܰܟ݁ܠܺܝܢ ܡܶܕ݁ܶܡ ܕ݁ܰܡܡܰܠܠܺܝܢ ܇ ܘܠܳܐ ܡܶܕ݁ܶܡ ܕ݁ܰܥܠܰܘܗ̱ܝ ܡܶܬ݂ܚܪܶܝܢ<EOS>ܝܳܕ݂ܥܺܝܢܰܢ ܕ݁ܶܝܢ ܁ ܕ݁ܢܳܡܽܘܣܳܐ ܫܰܦ݁ܺܝܪ ܗ̱ܽܘ ܐܶܢ ܐ̱ܢܳܫ<EOS>ܐܰܟ݂ܘܳܬ݂ܶܗ ܕ݁ܢܳܡܽܘܣܳܐ ܢܶܬ݁ܕ݁ܰܒ݁ܰܪ ܒ݁ܶܗ ܇<EOS>ܟ݁ܰܕ݂ ܝܳܕ݂ܰܥ ܕ݁ܰܠܟ݂ܺܐܢܶܐ̈ ܢܳܡܽܘܣܳܐ ܠܳܐ ܣܺܝܡ ܐܶܠܳܐ ܠܥܰܘܳܠܶܐ̈<EOS><EOS> ܘܰܠܡܳܪܽܘܕ݂ܶܐ̈ <EOS> ܘܰܠܪܰܫܺܝܥܶܐ̈ <EOS> ܘܰܠܚܰܛܳܝܶܐ̈ <EOS> ܘܰܠܥܰܢܳܬ݂ܶܐ̈ <EOS> ܘܠܰܐܝܠܶܝܢ ܕ݁ܠܳܐ<EOS>ܕ݁ܟ݂ܶܝܢ <EOS> ܘܠܰܐܝܠܶܝܢ ܕ݁ܡܳܚܶܝܢ ܠܰܐܒ݂ܳܗܰܝܗܽܘܢ̈ <EOS> ܘܠܰܐܝܠܶܝܢ ܕ݁ܡܳܚܶܝܢ ܠܶܐܡܗܳܬ݂ܗܽܘܢ̈ <EOS>ܘܰܠܩܳܛܽܘܠܶܐ̈ <EOS>ܘܰܠܙܰܢܳܝܶܐ̈ <EOS> ܘܰܠܫܳܟ݂ܒ݁ܰܝ̈ ܥܰܡ ܕ݁ܶܟ݂ܪܶܐ̈ <EOS> ܘܰܠܓ݂ܳܢܒ݁ܰܝ̈<EOS>ܒ݁ܢܰܝ̈ ܚܺܐܪܶܐ̈ <EOS> ܘܰܠܕ݂ܰܓ݁ܳܠܶܐ̈ <EOS> ܘܰܠܥܳܒ݂ܪܰܝ̈ ܥܰܠ ܡܰܘܡܳܬ݂ܳܐ̈ <EOS> ܘܰܠܟ݂ܽܠܡܶܕ݁ܶܡ<EOS>ܕ݁ܺܐܝܬ݂ܰܘܗ̱ܝ ܣܰܩܽܘܒ݂ܠܳܐ ܠܝܽܘܠܦ݁ܳܢܳܐ ܚܠܺܝܡܳ<EOS>ܕ݁ܶܐܘܰܢܓ݁ܶܠܺܝܳܘܢ ܕ݁ܬ݂ܶܫܒ݁ܽܘܚܬ݁ܶܗ ܕ݁ܰܐܠܳܗܳܐ ܡܒ݂ܰܪܟ݂ܳܐ <EOS> ܗܰܘ<EOS>ܕ݁ܶܐܢܳܐ ܐܶܬ݂ܗܰܝܡܢܶܬ݂ <EOS>ܘܡܰܘܕ݁ܶܐ ܐ̱ܢܳܐ ܠܶܗ ܕ݁ܚܰܝܠܰܢܝ ܁ ܠܡܳܪܰܢ ܝܶܫܽܘܥ ܡܫܺܝܚܳܐ<EOS>ܕ݁ܚܰܫܒ݁ܰܢܝ ܡܗܰܝܡܢܳܐ ܘܣܳܡܰܢܝ ܠܬ݂ܶܫܡܶܫܬ݁ܶܗ ܇<EOS>ܠܺܝ ܕ݁ܡܶܢ ܩܕ݂ܺܝܡ ܡܓ݂ܰܕ݁ܦ݂ܳܢ ܗ̱ܘܺܝܬ݂ <EOS> ܘܪܳܕ݂ܽܘܦ݂ ܘܰܡܨܰܥܪܳܢ <EOS>ܐܶܠܳܐ ܐܶܬ݂ܚܰܢܢܶܬ݂ ܡܶܛܽܠ ܕ݁ܟ݂ܰܕ݂ ܠܳܐ ܝܳܕ݂ܰܥ ܗ̱ܘܺܝܬ݂ ܇ ܥܶܒ݂ܕ݁ܶܬ݂ ܕ݁ܠܳܐ<EOS>ܗܰܝܡܳܢܽܘܬ݂ܳܐ <EOS>ܣܶܓ݂ܝܰܬ݂ ܒ݁ܺܝ ܕ݁ܶܝܢ ܛܰܝܒ݁ܽܘܬ݂ܶܗ ܕ݁ܡܳܪܰܢ ܘܗܰܝܡܳܢܽܘܬ݂ܳܐ<EOS>ܘܚܽܘܒ݁ܳܐ <EOS> ܕ݁ܰܒ݂ܝܶܫܽܘܥ ܡܫܺܝܚܳܐ<EOS>ܡܗܰܝܡܢܳܐ ܗ̱ܝ ܡܶܠܬ݂ܳܐ ܘܫܳܘܝܳܐ ܗ̱ܝ ܠܰܡܩܰܒ݁ܳܠܽܘܬ݂ܳܗ ܕ݁ܝܶܫܽܘܥ<EOS>ܡܫܺܝܚܳܐ ܐܶܬ݂ܳܐ ܠܥܳܠܡܳܐ ܠܡܰܚܳܝܽܘ ܠܚܰܛܳܝܶܐ̈ ܇ ܕ݁ܩܰܕ݂ܡܳܝܗܽܘܢ ܐܶܢܳܐ ܐ̱ܢܳܐ <EOS>ܐܶܠܳܐ ܡܶܛܽܠ ܗܳܢܳܐ ܪܰܚܶܡ ܥܠܰܝ ܕ݁ܒ݂ܺܝ ܩܰܕ݂ܡܳܐ ܢܚܰܘܶܐ ܝܶܫܽܘܥ<EOS>ܡܫܺܝܚܳܐ ܟ݁ܽܠܳܗ ܡܰܓ݁ܪܰܬ݂ ܪܽܘܚܶܗ ܇ ܠܬ݂ܰܚܘܺܝܬ݂ܳܐ ܕ݁ܰܐܝܠܶܝܢ ܕ݁ܰܥܬ݂ܺܝܕ݂ܺܝܢ<EOS>ܕ݁ܰܢܗܰܝܡܢܽܘܢ ܒ݁ܶܗ ܠܚܰܝܶܐ̈ ܕ݁ܰܠܥܳܠܰܡ <EOS>ܠܡܰܠܟ݁ܳܐ ܕ݁ܶܝܢ ܕ݁ܥܳܠܡܶܐ̈ ܇ ܠܗܰܘ ܕ݁ܠܳܐ ܡܶܬ݂ܚܰܒ݁ܰܠ ܘܠܳܐ<EOS>ܡܶܬ݂ܚܙܶܐ ܇ ܕ݁ܗܽܘܝܽܘ ܚܰܕ݂ ܐܰܠܳܗܳܐ ܐܺܝܩܳܪܳܐ ܘܬ݂ܶܫܒ݁ܽܘܚܬ݁ܳܐ ܠܥܳܠܰܡ ܥܳܠܡܺܝܢ <EOS>ܐܰܡܺܝܢ<EOS>ܗܳܢܳܐ ܦ݁ܽܘܩܕ݁ܳܢܳܐ ܡܰܓ݂ܥܶܠ ܐ̱ܢܳܐ ܠܳܟ݂ ܒ݁ܶܪܝ ܛܺܝܡܳܬ݂ܶܐܳܘܣ<EOS>ܐܰܝܟ݂ ܢܒ݂ܺܝܰܘܳܬ݂ܳܐ̈ ܩܰܕ݂ܡܳܝܳܬ݂ܳܐ̈ ܕ݁ܰܗܘܰܝ̈ ܥܠܰܝܟ݁ ܕ݁ܬ݂ܶܦ݂ܠܽܘܚ ܒ݁ܗܶܝܢ<EOS>ܦ݁ܳܠܚܽܘܬ݂ܳܐ ܗܳܕ݂ܶܐ ܫܰܦ݁ܺܝܪܬ݁ܳܐ ܇<EOS>ܒ݁ܗܰܝܡܳܢܽܘܬ݂ܳܐ ܘܰܒ݂ܬ݂ܺܐܪܬ݁ܳܐ ܛܳܒ݂ܬ݂ܳܐ <EOS> ܐܰܝܠܶܝܢ ܓ݁ܶܝܪ<EOS>ܕ݁ܰܠܗܳܕ݂ܶܐ ܕ݁ܚܰܩܘ ܡܶܢܗܽܘܢ ܡܶܢ ܗܰܝܡܳܢܽܘܬ݂ܳܐ ܐܶܣܬ݁ܰܪܰܩܘ ܇<EOS>ܐܰܝܟ݂ ܗܽܘܡܶܢܶܐܳܘܣ ܘܰܐܠܶܟ݁ܣܰܢܕ݁ܪܳܘܣ ܇ ܗܳܠܶܝܢ ܕ݁ܰܐܫܠܡܶܬ݂<EOS>ܠܣܳܛܳܢܳܐ ܁ ܕ݁ܢܶܬ݂ܪܕ݂ܽܘܢ ܕ݁ܠܳܐ ܢܶܗܘܽܘܢ ܡܓ݂ܰܕ݁ܦ݂ܺܝܢ<EOS>ܒ݁ܳܥܶܐ ܐ̱ܢܳܐ ܗܳܟ݂ܺܝܠ ܡܶܢܳܟ݂ ܕ݁ܡܶܢ ܩܕ݂ܳܡ ܟ݁ܽܠܡܶܕ݁ܶܡ<EOS>ܒ݁ܳܥܽܘܬ݂ܳܐ ܬ݁ܶܗܘܶܐ ܡܩܰܪܶܒ݂ ܠܰܐܠܳܗܳܐ ܁ ܘܰܨܠܽܘܬ݂ܳܐ ܁ ܘܬ݂ܰܚܢܰܢܬ݁ܳܐ ܁ ܘܬ݂ܰܘܕ݁ܺܝܬ݂ܳܐ<EOS>܇ ܚܠܳܦ݂ ܟ݁ܽܠܗܽܘܢ ܒ݁ܢܰܝܢܳܫܳܐ̈ ܁<EOS>ܚܠܳܦ݂ ܡܰܠܟ݁ܶܐ̈ ܘܪܰܘܪܒ݂ܳܢܶܐ̈ ܇ ܕ݁ܥܽܘܡܪܳܐ ܫܰܠܝܳܐ ܘܢܺܝܚܳܐ ܢܶܥܡܰܪ<EOS>ܒ݁ܟ݂ܽܠܳܗ ܕ݁ܶܚܠܰܬ݂ ܐܰܠܳܗܳܐ ܘܕ݁ܰܟ݂ܝܽܘܬ݂ܳܐ <EOS>ܗܳܕ݂ܶܐ ܓ݁ܶܝܪ ܫܰܦ݁ܺܝܪܳܐ ܘܰܡܩܰܒ݁ܠܳܐ ܩܕ݂ܳܡ ܐܰܠܳܗܳܐ ܡܰܚܝܳܢܰܢ<EOS>܇<EOS>ܗܰܘ ܕ݁ܨܳܒ݂ܶܐ ܕ݁ܟ݂ܽܠܗܽܘܢ ܒ݁ܢܰܝܢܳܫܳܐ̈ ܢܺܚܽܘܢ ܇ ܘܢܶܬ݂ܦ݁ܢܽܘܢ<EOS>ܠܺܝܕ݂ܰܥܬ݂ܳܐ ܕ݁ܰܫܪܳܪܳܐ <EOS>ܚܰܕ݂ ܗ̱ܽܘ ܓ݁ܶܝܪ ܐܰܠܳܗܳܐ <EOS> ܘܚܰܕ݂ ܗ̱ܽܘ ܡܶܨܥܳܝܳܐ ܕ݁ܰܐܠܳܗܳܐ<EOS>ܘܕ݂ܰܒ݂ܢܰܝܢܳܫܳܐ̈ ܁ ܒ݁ܰܪܢܳܫܳܐ ܝܶܫܽܘܥ ܡܫܺܝܚܳܐ ܇<EOS>ܗܰܘ ܕ݁ܝܰܗ̱ܒ݂ ܢܰܦ݂ܫܶܗ ܦ݁ܽܘܪܩܳܢܳܐ ܚܠܳܦ݂ ܟ݁ܽܠ ܐ̱ܢܳܫ<EOS>ܣܳܗܕ݁ܽܘܬ݂ܳܐ ܕ݁ܶܐܬ݂ܳܬ݂ ܒ݁ܙܰܒ݂ܢܳܗ <EOS>ܗܳܝ ܕ݁ܶܐܢܳܐ ܐܶܬ݁ܣܺܝܡܶܬ݂ ܟ݁ܪܽܘܙܳܗ ܘܰܫܠܺܝܚܳܗ <EOS> ܩܽܘܫܬ݁ܳܐ ܐܳܡܰܪ<EOS>ܐ̱ܢܳܐ ܘܠܳܐ ܡܕ݂ܰܓ݁ܶܠ ܐ̱ܢܳܐ ܕ݁ܰܗܘܺܝܬ݂ ܡܰܠܦ݂ܳܢܳܐ ܕ݁ܥܰܡ̱ܡܶܐ̈ ܒ݁ܗܰܝܡܳܢܽܘܬ݂ܳܐ<EOS>ܕ݁ܰܫܪܳܪܳܐ<EOS>ܨܳܒ݂ܶܐ ܐ̱ܢܳܐ ܗܳܟ݂ܺܝܠ ܕ݁ܰܗܘܰܘ ܡܨܰܠܶܝܢ ܓ݁ܰܒ݂ܪܶܐ̈ ܒ݁ܟ݂ܽܠ<EOS>ܕ݁ܽܘܟ݁ܳܐ ܇ ܟ݁ܰܕ݂ ܡܪܺܝܡܺܝܢ ܐܺܝܕ݂ܰܝܗܽܘܢ̈ ܕ݁ܰܟ݂ܝܳܐܝܺܬ݂ ܁ ܕ݁ܠܳܐ ܪܽܘܓ݂ܙܳܐ ܘܰܕ݂ܠܳܐ<EOS>ܡܰܚܫܒ݂ܳܬ݂ܳܐ̈ <EOS>ܗܳܟ݂ܰܢܳܐ ܐܳܦ݂ ܢܶܫܶܐ̈ ܒ݁ܶܐܣܟ݁ܺܡܳܐ ܢܰܟ݂ܦ݁ܳܐ ܕ݁ܰܠܒ݂ܽܘܫܳܐ <EOS>ܒ݁ܬ݂ܰܚܡܶܨܬ݁ܳܐ ܘܰܒ݂ܢܰܟ݂ܦ݁ܽܘܬ݂ܳܐ ܢܶܗܘܶܐ ܬ݁ܰܨܒ݁ܺܝܬ݂ܗܶܝܢ ܠܳܐ ܒ݁ܰܓ݂ܕ݂ܽܘܠܶܐ̈<EOS>ܘܰܒ݂ܕ݂ܰܗܒ݂ܳܐ <EOS> ܐܰܘ ܒ݁ܡܰܪܓ݁ܳܢܝܳܬ݂ܳܐ̈ <EOS> ܐܰܘ ܒ݁ܢܰܚܬ݁ܶܐ̈ ܫܰܦ݁ܺܝܪܶܐ̈ ܇<EOS>ܐܶܠܳܐ ܒ݁ܰܥܒ݂ܳܕ݂ܶܐ̈ ܛܳܒ݂ܶܐ̈ ܇ ܐܰܝܟ݁ܰܢܳܐ ܕ݁ܝܳܐܶܐ ܠܢܶܫܶܐ̈<EOS>ܕ݁ܡܶܫܬ݁ܰܘܕ݁ܝܳܢ̈ ܕ݁ܶܚܠܰܬ݂ ܐܰܠܳܗܳܐ <EOS>ܐܰܢ̱ܬ݁ܬ݂ܳܐ ܒ݁ܫܶܠܝܳܐ ܗܘܳܬ݂ ܝܳܠܦ݁ܳܐ ܒ݁ܟ݂ܽܠ ܫܽܘܥܒ݁ܳܕ݂ <EOS>ܠܰܐܢ̱ܬ݁ܬ݂ܳܐ ܓ݁ܶܝܪ ܠܡܰܠܳܦ݂ܽܘ ܠܳܐ ܡܰܦ݁ܶܣ ܐ̱ܢܳܐ ܘܠܳܐ<EOS>ܠܡܰܡܪܳܚܽܘ ܥܰܠ ܓ݁ܰܒ݂ܪܳܐ ܇ ܐܶܠܳܐ ܬ݁ܶܗܘܶܐ ܒ݁ܫܶܠܝܳܐ <EOS>ܐܳܕ݂ܳܡ ܓ݁ܶܝܪ ܐܶܬ݂ܓ݁ܒ݂ܶܠ ܠܽܘܩܕ݂ܰܡ ܘܗܳܝܕ݁ܶܝܢ ܚܰܘܳܐ <EOS>ܘܳܐܕ݂ܳܡ ܠܳܐ ܛܥܳܐ ܐܰܢ̱ܬ݁ܬ݂ܳܐ ܕ݁ܶܝܢ ܛܥܳܬ݂ ܘܥܶܒ݂ܪܰܬ݂ ܥܰܠ<EOS>ܦ݁ܽܘܩܕ݁ܳܢܳܐ <EOS>ܚܳܝܳܐ ܕ݁ܶܝܢ ܒ݁ܝܰܕ݂ ܝܰܠܕ݁ܶܝܗ̈ ܐܶܢ ܢܩܰܘܽܘܢ ܒ݁ܗܰܝܡܳܢܽܘܬ݂ܳܐ ܁<EOS>ܘܰܒ݂ܚܽܘܒ݁ܳܐ ܁ ܘܰܒ݂ܩܰܕ݁ܺܝܫܽܘܬ݂ܳܐ <EOS> ܘܰܒ݂ܢܰܟ݂ܦ݁ܽܘܬ݂ܳܐ<EOS>ܡܗܰܝܡܢܳܐ ܗ̱ܝ ܡܶܠܬ݂ܳܐ ܕ݁ܶܐܢ ܐ̱ܢܳܫ ܪܳܐܶܓ݂ ܩܰܫܺܝܫܽܘܬ݂ܳܐ<EOS>ܥܒ݂ܳܕ݂ܶܐ̈ ܛܳܒ݂ܶܐ̈ ܪܳܐܶܓ݂ <EOS>ܘܳܠܶܐ ܕ݁ܶܝܢ ܁ ܕ݁ܢܶܗܘܶܐ ܩܰܫܺܝܫܳܐ ܐܰܝܢܳܐ ܕ݁ܡܽܘܡܳܐ ܠܳܐ<EOS>ܡܶܫܬ݁ܟ݂ܰܚ ܒ݁ܶܗ ܇ ܘܰܗܘܳܐ ܒ݁ܰܥܠܳܐ ܕ݁ܰܚܕ݂ܳܐ ܐܰܢ̱ܬ݁ܬ݂ܳܐ ܐܰܝܢܳܐ ܕ݁ܥܺܝܪ ܪܶܥܝܳܢܶܗ <EOS>ܘܰܢܟ݂ܶܦ݂ ܘܰܡܛܰܟ݁ܰܣ <EOS> ܘܪܳܚܶܡ ܐܰܟ݂ܣܢܳܝܶܐ̈ ܘܡܰܠܦ݂ܳܢ <EOS>ܘܠܳܐ ܥܳܒ݂ܰܪ ܥܰܠ ܚܰܡܪܳܐ <EOS> ܘܠܳܐ ܪܳܗܛܳܐ ܐܺܝܕ݂ܶܗ ܠܡܶܡܚܳܐ ܇ ܐܶܠܳܐ<EOS>ܢܶܗܘܶܐ ܡܰܟ݁ܺܝܟ݂ <EOS> ܘܠܳܐ ܢܰܨܳܝ <EOS> ܘܠܳܐ ܪܳܚܶܡ ܟ݁ܶܣܦ݁ܳܐ <EOS>ܘܰܡܕ݂ܰܒ݁ܰܪ ܒ݁ܰܝܬ݁ܶܗ ܫܰܦ݁ܺܝܪ <EOS> ܘܰܐܚܺܝܕ݂ ܒ݁ܢܰܘܗ̱ܝ̈<EOS>ܒ݁ܫܽܘܥܒ݁ܳܕ݂ܳܐ ܒ݁ܟ݂ܽܠܳܗ ܕ݁ܰܟ݂ܝܽܘܬ݂ܳܐ <EOS>ܐܶܢ ܓ݁ܶܝܪ ܒ݁ܰܝܬ݁ܳܐ ܕ݁ܢܰܦ݂ܫܶܗ ܠܳܐ ܝܳܕ݂ܰܥ ܕ݁ܰܢܕ݂ܰܒ݁ܰܪ ܫܰܦ݁ܺܝܪ<EOS>ܐܰܝܟ݁ܰܢܳܐ ܡܶܫܟ݁ܰܚ ܥܺܕ̱݁ܬ݁ܶܗ ܕ݁ܰܐܠܳܗܳܐ ܕ݁ܰܢܕ݂ܰܒ݁ܰܪ <EOS>ܘܠܳܐ ܢܶܗܘܶܐ ܛܠܶܐ ܬ݁ܽܘܠܡܳܕ݂ܶܗ ܕ݁ܠܳܐ ܢܶܬ݁ܪܺܝܡ ܘܢܶܦ݁ܶܠ<EOS>ܒ݁ܕ݂ܺܝܢܶܗ ܕ݁ܣܳܛܳܢܳܐ <EOS>ܘܳܠܶܐ ܕ݁ܶܝܢ ܁ ܕ݁ܳܐܦ݂ ܣܳܗܕ݁ܽܘܬ݂ܳܐ ܫܰܦ݁ܺܝܪܬ݁ܳܐ ܐܺܝܬ݂ ܠܶܗ ܡܶܢ<EOS>ܒ݁ܰܪܳܝܶܐ̈ ܕ݁ܠܳܐ ܢܶܦ݁ܶܠ ܒ݁ܚܶܣܕ݁ܳܐ ܘܰܒ݂ܦ݂ܰܚܶܐ̈ ܕ݁ܣܳܛܳܢܳܐ <EOS>ܘܳܐܦ݂ ܡܫܰܡܫܳܢܶܐ̈ ܗܳܟ݂ܰܢܳܐ ܢܶܗܘܽܘܢ ܕ݁ܟ݂ܶܝܢ <EOS> ܘܠܳܐ ܢܡܰܠܠܽܘܢ<EOS>ܬ݁ܰܪܬ݁ܶܝܢ <EOS> ܘܠܳܐ ܢܶܗܘܽܘܢ ܨܠܶܝܢ ܠܚܰܡܪܳܐ ܣܰܓ݁ܺܝܳܐܐ <EOS> ܘܠܳܐ ܢܶܪܚܡܽܘܢ ܝܽܘܬ݂ܪܳܢܶܐ̈<EOS>ܛܰܢܦ݁ܶܐ̈<EOS>ܐܶܠܳܐ ܢܶܐܚܕ݂ܽܘܢ ܐ̱ܪܳܙܳܐ ܕ݁ܗܰܝܡܳܢܽܘܬ݂ܳܐ ܒ݁ܬ݂ܺܐܪܬ݁ܳܐ ܕ݁ܟ݂ܺܝܬ݂ܳܐ<EOS><EOS>ܘܗܶܢܽܘܢ ܗܳܠܶܝܢ ܢܶܬ݂ܒ݁ܩܽܘܢ ܠܽܘܩܕ݂ܰܡ <EOS> ܘܗܳܝܕ݁ܶܝܢ ܢܫܰܡܫܽܘܢ<EOS>ܟ݁ܰܕ݂ ܐܺܝܬ݂ܰܝܗܽܘܢ ܕ݁ܠܳܐ ܪܶܫܝܳܢ <EOS>ܗܳܟ݂ܰܢܳܐ ܐܳܦ݂ ܢܶܫܶܐ̈ ܢܶܗܘܝܳܢ̈ ܢܰܟ݂ܦ݁ܳܢ̈ <EOS> ܘܢܶܗܘܶܐ ܥܺܝܪ<EOS>ܪܶܥܝܳܢܗܶܝܢ <EOS> ܘܢܶܗܘܝܳܢ̈ ܡܗܰܝܡܢܳܢ̈ ܒ݁ܟ݂ܽܠ ܡܶܕ݁ܶܡ <EOS> ܘܠܳܐ ܢܶܗܘܝܳܢ̈ ܐܳܟ݂ܠܳܢ̈ ܩܰܪܨܶܐ̈<EOS>ܡܫܰܡܫܳܢܶܐ̈ ܢܶܗܘܽܘܢ ܐܰܝܢܳܐ ܕ݁ܰܚܕ݂ܳܐ ܐܰܢ̱ܬ݁ܬ݂ܳܐ ܗܘܳܬ݂ ܠܶܗ <EOS>ܘܕ݂ܰܒ݁ܰܪ ܒ݁ܢܰܘܗ̱ܝ̈ ܘܒ݂ܰܝܬ݁ܶܗ ܫܰܦ݁ܺܝܪ <EOS>ܐܰܝܠܶܝܢ ܓ݁ܶܝܪ ܕ݁ܫܰܡܶܫܘ ܫܰܦ݁ܺܝܪ ܕ݁ܰܪܓ݂ܳܐ ܛܳܒ݂ܳܐ ܩܳܢܶܝܢ<EOS>ܠܢܰܦ݂ܫܗܽܘܢ ܁ ܘܡܰܓ݂ܠܶܐ ܐܰܦ݁ܶܐ̈ ܣܰܓ݁ܺܝܳܐܐ ܒ݁ܗܰܝܡܳܢܽܘܬ݂ܳܐ ܕ݁ܝܶܫܽܘܥ ܡܫܺܝܚܳܐ<EOS>ܗܳܠܶܝܢ ܟ݁ܳܬ݂ܶܒ݂ ܐ̱ܢܳܐ ܠܳܟ݂ ܟ݁ܰܕ݂ ܡܣܰܒ݁ܰܪ ܐ̱ܢܳܐ ܕ݁ܒ݂ܰܥܓ݂ܰܠ<EOS>ܐܳܬ݂ܶܐ ܐ̱ܢܳܐ ܠܘܳܬ݂ܳܟ݂ <EOS>ܘܶܐܢ ܗܽܘ ܕ݁ܶܝܢ ܕ݁ܡܰܘܚܰܪ ܐ̱ܢܳܐ ܕ݁ܬ݂ܶܕ݁ܰܥ ܐܰܝܟ݁ܰܢܳܐ ܘܳܠܶܐ<EOS>ܠܡܶܬ݂ܗܰܦ݁ܳܟ݂ܽܘ ܒ݁ܒ݂ܰܝܬ݁ܶܗ ܕ݁ܰܐܠܳܗܳܐ ܇ ܕ݁ܺܐܝܬ݂ܶܝܗ ܥܺܕ̱݁ܬ݁ܳܐ ܕ݁ܰܐܠܳܗܳܐ ܚܰܝܳܐ ܇<EOS>ܥܰܡܽܘܕ݂ܳܐ ܘܫܶܬ݂ܶܐܣܬ݂ܳܐ ܕ݁ܰܫܪܳܪܳܐ <EOS>ܘܫܰܪܺܝܪܳܐܝܺܬ݂ ܪܰܒ݂ ܗܽܘ ܐ̱ܪܳܙܳܐ ܗܳܢܳܐ ܕ݁ܟ݂ܺܐܢܽܘܬ݂ܳܐ<EOS>ܕ݁ܶܐܬ݂ܓ݁ܠܺܝ ܒ݁ܰܒ݂ܣܰܪ <EOS> ܘܶܐܙܕ݁ܰܕ݁ܰܩ ܒ݁ܪܽܘܚ <EOS> ܘܶܐܬ݂ܚܙܺܝ ܠܡܰܠܰܐܟ݂ܶܐ̈ <EOS> ܘܶܐܬ݂ܟ݁ܪܶܙ<EOS>ܒ݁ܶܝܬ݂ ܥܰܡ̱ܡܶܐ̈ <EOS> ܘܶܐܬ݂ܗܰܝܡܰܢ ܒ݁ܥܳܠܡܳܐ <EOS> ܘܶܐܣܬ݁ܰܠܰܩ ܒ݁ܫܽܘܒ݂ܚܳܐ<EOS>ܪܽܘܚܳܐ ܕ݁ܶܝܢ ܦ݁ܫܺܝܩܳܐܝܺܬ݂ ܐܳܡܪܳܐ ܕ݁ܰܒ݂ܙܰܒ݂ܢܶܐ̈ ܐ̱ܚܪܳܝܶܐ̈<EOS>ܢܶܦ݂ܪܩܽܘܢ ܐ̱ܢܳܫ ܐ̱ܢܳܫ ܡܶܢ ܗܰܝܡܳܢܽܘܬ݂ܳܐ ܇ ܘܢܺܐܙܽܠ̱ܘܢ ܒ݁ܳܬ݂ܰܪ ܪܽܘܚܶܐ̈ ܛܳܥܝܳܬ݂ܳܐ̈<EOS>ܘܒ݂ܳܬ݂ܰܪ ܝܽܘܠܦ݁ܳܢܶܐ̈ ܕ݁ܫܺܐܕ݂ܶܐ̈ ܇<EOS>ܗܳܠܶܝܢ ܕ݁ܒ݂ܶܐܣܟ݁ܺܡܳܐ ܕ݁ܰܓ݁ܳܠܳܐ ܡܰܛܥܶܝܢ ܘܰܡܡܰܠܠܺܝܢ<EOS>ܟ݁ܰܕ݁ܳܒ݂ܽܘܬ݂ܳܐ <EOS> ܘܰܟ݂ܘܶܝܢ ܒ݁ܬ݂ܺܐܪܬ݁ܗܽܘܢ <EOS>ܘܟ݂ܳܠܶܝܢ ܠܡܶܙܕ݁ܰܘܳܓ݂ܽܘ <EOS> ܘܡܰܦ݂ܪܩܺܝܢ ܡܶܢ ܡܶܐܟ݂ܠܳܬ݂ܳܐ̈ ܇<EOS>ܐܰܝܠܶܝܢ ܕ݁ܰܐܠܳܗܳܐ ܒ݁ܪܳܐ ܐܶܢܶܝܢ̈ ܠܚܽܘܫܳܚܳܐ ܘܰܠܬ݂ܰܘܕ݁ܺܝܬ݂ܳܐ ܁ ܠܰܐܝܠܶܝܢ<EOS>ܕ݁ܰܡܗܰܝܡܢܺܝܢ ܘܝܳܕ݂ܥܺܝܢ ܫܪܳܪܳܐ <EOS>ܡܶܛܽܠ ܕ݁ܟ݂ܽܠ ܕ݁ܰܒ݂ܪܶܐ ܠܰܐܠܳܗܳܐ ܫܰܦ݁ܺܝܪ ܗ̱ܽܘ <EOS> ܘܠܰܝܬ݁ ܡܶܕ݁ܶܡ<EOS>ܕ݁ܡܰܣܠܰܝ ܐܶܢ ܒ݁ܬ݂ܰܘܕ݁ܺܝܬ݂ܳܐ ܢܶܬ݂ܢܣܶܒ݂ <EOS>ܡܶܬ݂ܩܰܕ݁ܰܫ ܓ݁ܶܝܪ ܒ݁ܡܶܠܬ݂ܳܐ ܕ݁ܰܐܠܳܗܳܐ ܘܒ݂ܰܨܠܽܘܬ݂ܳܐ <EOS>ܗܳܠܶܝܢ ܐܶܢ ܬ݁ܶܗܘܶܐ ܡܰܠܶܦ݂ ܠܰܐܚܰܝܟ݁̈ ܡܫܰܡܫܳܢܳܐ ܛܳܒ݂ܳܐ<EOS>ܬ݁ܶܗܘܶܐ ܕ݁ܝܶܫܽܘܥ ܡܫܺܝܚܳܐ ܇ ܟ݁ܰܕ݂ ܡܶܬ݂ܪܰܒ݁ܶܐ ܐܰܢ̱ܬ݁ ܒ݁ܡܶܠܶܐ̈ ܕ݁ܗܰܝܡܳܢܽܘܬ݂ܳܐ<EOS>ܘܰܒ݂ܝܽܘܠܦ݁ܳܢܳܐ ܛܳܒ݂ܳܐ ܕ݁ܝܰܠܺܝܦ݂ ܐܰܢ̱ܬ݁<EOS>ܡܶܢ ܫܽܘܥܝܳܬ݂ܳܐ̈ ܕ݁ܶܝܢ ܦ݁ܰܟ݁ܺܝܗܳܬ݂ܳܐ̈ ܕ݁ܣܳܒ݂ܳܬ݂ܳܐ̈ ܐܶܫܬ݁ܰܐ̱ܠ<EOS>ܘܕ݂ܰܪܶܫ ܢܰܦ݂ܫܳܟ݂ ܒ݁ܟ݂ܺܐܢܽܘܬ݂ܳܐ <EOS>ܕ݁ܽܘܪܳܫܳܐ ܓ݁ܶܝܪ ܕ݁ܦ݂ܰܓ݂ܪܳܐ ܙܰܒ݂ܢܳܐ ܗ̱ܘ ܙܥܽܘܪܳܐ ܡܰܘܬ݁ܰܪ<EOS>ܟ݁ܺܐܢܽܘܬ݂ܳܐ ܕ݁ܶܝܢ ܒ݁ܟ݂ܽܠ ܡܶܕ݁ܶܡ ܡܰܘܬ݁ܪܳܐ <EOS> ܘܺܐܝܬ݂ ܠܳܗ ܫܽܘܘ̱ܕ݁ܳܝܳܐ ܕ݁ܚܰܝܶܐ̈ ܁<EOS>ܕ݁ܙܰܒ݂ܢܳܐ ܗܳܢܳܐ ܘܕ݂ܰܥܬ݂ܺܝܕ݂<EOS>ܡܗܰܝܡܢܳܐ ܗ̱ܝ ܡܶܠܬ݂ܳܐ ܘܫܳܘܝܳܐ ܗ̱ܝ ܠܰܡܩܰܒ݁ܳܠܽܘܬ݂ܳܗ <EOS>ܡܶܛܽܠ ܗܳܕ݂ܶܐ ܗ̱ܘ ܓ݁ܶܝܪ ܠܳܐܶܝܢܰܢ ܘܡܶܬ݂ܚܰܣܕ݂ܺܝܢܰܢ<EOS>ܕ݁ܰܡܣܰܒ݁ܪܺܝܢܰܢ ܒ݁ܰܐܠܳܗܳܐ ܚܰܝܳܐ ܇ ܕ݁ܺܐܝܬ݂ܰܘܗ̱ܝ ܡܰܚܝܳܢܳܐ ܕ݁ܰܒ݂ܢܰܝܢܳܫܳܐ̈ ܟ݁ܽܠܗܽܘܢ ܇<EOS>ܝܰܬ݁ܺܝܪܳܐܝܺܬ݂ ܕ݁ܰܡܗܰܝܡܢܶܐ̈ <EOS>ܗܳܠܶܝܢ ܐܰܠܶܦ݂ ܘܦ݂ܰܩܶܕ݂ <EOS>ܘܠܳܐ ܐ̱ܢܳܫ ܢܰܒ݂ܣܶܐ ܥܰܠ ܛܰܠܝܽܘܬ݂ܳܟ݂ ܐܶܠܳܐ ܗܘܺܝ ܕ݁ܡܽܘܬ݂ܳܐ<EOS>ܠܰܡܗܰܝܡܢܶܐ̈ ܁ ܒ݁ܡܶܠܬ݂ܳܐ <EOS> ܘܰܒ݂ܗܽܘܦ݁ܳܟ݂ܳܐ <EOS> ܘܰܒ݂ܚܽܘܒ݁ܳܐ <EOS> ܘܰܒ݂ܗܰܝܡܳܢܽܘܬ݂ܳܐ <EOS>ܘܰܒ݂ܕ݂ܰܟ݂ܝܽܘܬ݂ܳܐ <EOS>ܥܰܕ݂ ܐܳܬ݂ܶܐ ܐ̱ܢܳܐ ܐܶܬ݂ܚܰܦ݁ܰܛ ܒ݁ܩܶܪܝܳܢܳܐ ܁ ܘܰܒ݂ܒ݂ܳܥܽܘܬ݂ܳܐ <EOS>ܘܰܒ݂ܝܽܘܠܦ݁ܳܢܳܐ <EOS>ܘܠܳܐ ܬ݁ܶܒ݂ܣܶܐ ܒ݁ܡܰܘܗܰܒ݂ܬ݂ܳܐ ܕ݁ܺܐܝܬ݂ ܒ݁ܳܟ݂ ܇ ܗܳܝ<EOS>ܕ݁ܶܐܬ݂ܝܰܗܒ݁ܰܬ݂ ܠܳܟ݂ ܒ݁ܰܢܒ݂ܺܝܽܘܬ݂ܳܐ ܘܒ݂ܰܣܝܳܡ ܐܺܝܕ݂ܳܐ ܕ݁ܩܰܫܺܝܫܽܘܬ݂ܳܐ <EOS>ܒ݁ܗܳܠܶܝܢ ܐܶܬ݂ܗܰܓ݁ܳܐ ܘܰܒ݂ܗܶܝܢ ܗܘܺܝ ܕ݁ܬ݂ܶܬ݂ܺܝܕ݂ܰܥ ܠܟ݂ܽܠܢܳܫ<EOS>ܕ݁ܠܰܩܕ݂ܳܡܰܝܟ݁ ܐܳܬ݂ܶܐ ܐܰܢ̱ܬ݁ <EOS>ܘܶܐܙܕ݁ܰܗ̱ܪ ܒ݁ܢܰܦ݂ܫܳܟ݂ ܘܰܒ݂ܝܽܘܠܦ݁ܳܢܳܟ݂ ܘܚܰܡܣܶܢ ܒ݁ܗܽܘܢ <EOS>ܟ݁ܰܕ݂ ܗܳܠܶܝܢ ܓ݁ܶܝܪ ܬ݁ܶܥܒ݁ܶܕ݂ ܢܰܦ݂ܫܳܟ݂ ܬ݁ܰܚܶܐ ܘܠܰܐܝܠܶܝܢ ܕ݁ܫܳܡܥܺܝܢ ܠܳܟ݂<EOS>ܒ݁ܩܰܫܺܝܫܳܐ ܠܳܐ ܬ݁ܶܓ݂ܥܽܘܪ ܐܶܠܳܐ ܐܰܦ݁ܺܝܣܳܝܗ̱ܝ ܐܰܝܟ݂ ܕ݁ܠܰܐܒ݂ܳܐ<EOS><EOS> ܘܠܰܐܝܠܶܝܢ ܕ݁ܰܛܠܶܝܢ ܐܰܝܟ݂ ܕ݁ܠܰܐܚܰܝܟ݁̈ <EOS>ܘܰܠܩܰܫܺܝܫܳܬ݂ܳܐ̈ ܐܰܝܟ݂ ܐܶܡܗܳܬ݂ܳܐ̈ <EOS> ܘܠܰܐܝܠܶܝܢ ܕ݁ܛܰܠܝܳܢ̈ ܐܰܝܟ݂<EOS>ܕ݁ܠܰܐܚܘܳܬ݂ܳܟ݂̈ ܒ݁ܟ݂ܽܠܳܗ ܕ݁ܰܟ݂ܝܽܘܬ݂ܳܐ<EOS>ܠܰܐܪܡܠܳܬ݂ܳܐ̈ ܝܰܩܰܪ ܠܰܐܝܠܶܝܢ ܕ݁ܰܐܪܡܠܳܬ݂ܳܐ̈ ܐܶܢܶܝܢ̈ ܒ݁ܰܫܪܳܪܳܐ<EOS><EOS>ܘܶܐܢ ܐܺܝܬ݂ ܐܰܪܡܰܠܬ݁ܳܐ ܕ݁ܺܐܝܬ݂ ܠܳܗ ܒ݁ܢܰܝܳܐ̈ ܐܰܘ ܒ݁ܢܰܝ̈<EOS>ܒ݁ܢܰܝܳܐ̈ ܢܺܐܠܦ݁ܽܘܢ ܠܽܘܩܕ݂ܰܡ ܕ݁ܒ݂ܰܒ݂ܢܰܝ̈ ܒ݁ܰܝܬ݁ܗܽܘܢ ܢܶܙܕ݁ܰܕ݁ܩܽܘܢ ܇ ܘܢܶܦ݂ܪܥܽܘܢ<EOS>ܚܽܘܒ݂ܠܶܐ̈ ܠܰܐܒ݂ܳܗܰܝܗܽܘܢ̈ <EOS> ܗܳܕ݂ܶܐ ܓ݁ܶܝܪ ܡܩܰܒ݁ܠܳܐ ܩܕ݂ܳܡ ܐܰܠܳܗܳܐ <EOS>ܐܰܝܕ݂ܳܐ ܕ݁ܶܝܢ ܕ݁ܫܰܪܺܝܪܳܐܝܺܬ݂ ܐܰܪܡܰܠܬ݁ܳܐ ܗ̱ܝ ܘܰܡܫܰܘܚܰܕ݁ܬ݁ܳܐ<EOS>ܗܳܕ݂ܶܐ ܣܰܒ݂ܪܳܗ ܥܰܠ ܐܰܠܳܗܳܐ ܗ̱ܘ ܇ ܘܰܐܡܺܝܢܳܐ ܒ݁ܰܨܠܰܘܳܬ݂ܳܐ̈ ܘܰܒ݂ܒ݂ܳܥܘܳܬ݂ܳܐ̈<EOS>ܒ݁ܠܺܠܝܳܐ ܘܒ݂ܺܐܝܡܳܡܳܐ <EOS>ܐܰܝܕ݂ܳܐ ܕ݁ܶܝܢ ܕ݁ܦ݂ܳܠܚܳܐ ܐܶܣܛܪܰܢܺܝܰܐ ܡܺܝܬ݂ܳܐ ܗ̱ܝ ܟ݁ܰܕ݂ ܚܰܝܳܐ<EOS><EOS>ܗܳܠܶܝܢ ܗܘܰܝܬ݁ ܡܦ݂ܰܩܶܕ݂ ܠܗܶܝܢ ܕ݁ܰܕ݂ܠܳܐ ܪܶܫܝܳܢ ܢܶܗܘܝܳܢ̈<EOS><EOS>ܐܶܢ ܐ̱ܢܳܫ ܓ݁ܶܝܪ ܕ݁ܰܐܝܠܶܝܢ ܕ݁ܕ݂ܺܝܠܶܗ ܐܶܢܽܘܢ ܘܝܰܬ݁ܺܝܪܳܐܝܺܬ݂<EOS>ܕ݁ܰܐܝܠܶܝܢ ܕ݁ܺܐܝܬ݂ܰܝܗܽܘܢ ܒ݁ܢܰܝ̈ ܒ݁ܰܝܬ݁ܳܐ ܕ݁ܗܰܝܡܳܢܽܘܬ݂ܳܐ ܠܳܐ ܝܳܨܶܦ݂ ܗܳܢܳܐ ܟ݁ܦ݂ܰܪ<EOS>ܠܶܗ ܒ݁ܗܰܝܡܳܢܽܘܬ݂ܳܐ ܇ ܘܒ݂ܺܝܫ ܗ̱ܽܘ ܡܶܢ ܐܰܝܠܶܝܢ ܕ݁ܠܳܐ ܡܗܰܝܡܢܺܝܢ <EOS>ܗܘܰܝܬ݁ ܗܳܟ݂ܺܝܠ ܓ݁ܳܒ݂ܶܐ ܐܰܪܡܰܠܬ݁ܳܐ ܐܰܝܕ݂ܳܐ ܕ݁ܠܳܐ ܒ݁ܨܺܝܪܳܐ<EOS>ܡܶܢ ܫܬ݁ܺܝܢ ܫܢܺܝܢ̈ <EOS> ܐܰܝܕ݂ܳܐ ܕ݁ܰܠܚܰܕ݂ ܗ̱ܽܘ ܓ݁ܰܒ݂ܪܳܐ ܗܘܳܬ݂ <EOS>ܘܺܐܝܬ݂ ܠܳܗ ܣܳܗܕ݁ܽܘܬ݂ܳܐ ܕ݁ܰܥܒ݂ܳܕ݂ܶܐ̈ ܫܰܦ݁ܺܝܪܶܐ̈ ܇ ܐܶܢ<EOS>ܪܰܒ݁ܝܰܬ݂ ܒ݁ܢܰܝܳܐ̈ <EOS> ܐܶܢ ܩܰܒ݁ܠܰܬ݂ ܐܰܟ݂ܣܢܳܝܶܐ̈ <EOS> ܐܶܢ ܐܰܫܺܝܓ݂ܰܬ݂ ܪܶܓ݂ܠܰܝܗܽܘܢ̈<EOS>ܕ݁ܩܰܕ݁ܺܝܫܶܐ̈ <EOS> ܐܶܢ ܐܰܪܘܚܰܬ݂ ܠܰܐܠܺܝܨܶܐ̈ <EOS> ܐܶܢ ܗܰܠܟ݂ܰܬ݂ ܒ݁ܟ݂ܽܠ ܥܒ݂ܳܕ݂ ܛܳܒ݂ <EOS>ܡܶܢ ܐܰܪܡܠܳܬ݂ܳܐ̈ ܕ݁ܶܝܢ ܐܰܝܠܶܝܢ ܕ݁ܛܰܠܝܳܢ̈ ܁ ܐܶܫܬ݁ܰܐ̱ܠ <EOS>ܡܶܨܛܰܪܝܳܢ̈ ܠܗܶܝܢ ܓ݁ܶܝܪ ܥܰܠ ܡܫܺܝܚܳܐ ܘܒ݂ܳܥܝܳܢ̈ ܠܡܶܗܘܳܐ ܠܓ݂ܰܒ݂ܪܶܐ̈<EOS>ܘܕ݂ܺܝܢܗܶܝܢ ܩܰܝܳܡ ܗ̱ܽܘ ܇ ܕ݁ܰܛܠܰܡ ܗܰܝܡܳܢܽܘܬ݂ܗܶܝܢ ܩܰܕ݂ܡܳܝܬ݁ܳܐ<EOS><EOS>ܝܳܠܦ݁ܳܢ̈ ܕ݁ܶܝܢ ܐܳܦ݂ ܚܒ݂ܰܢܳܢܽܘܬ݂ܳܐ ܁ ܟ݁ܰܕ݂ ܡܶܬ݂ܟ݁ܰܪܟ݁ܳܢ̈<EOS>ܒ݁ܶܝܬ݂ ܒ݁ܳܬ݁ܶܐ̈ ܘܠܳܐ ܒ݁ܰܠܚܽܘܕ݂ ܚܒ݂ܰܢܳܢܽܘܬ݂ܳܐ ܇ ܐܶܠܳܐ ܐܳܦ݂ ܕ݁ܢܰܣܓ݁ܝܳܢ̈ ܡܰܡܠ̱ܠܳܐ<EOS><EOS> ܘܰܢܦ݂ܰܪܩܳܢ̈ ܣܪܺܝܩܳܬ݂ܳܐ̈ <EOS> ܘܰܢܡܰܠܠܳܢ̈ ܡܶܕ݁ܶܡ ܕ݁ܠܳܐ ܘܳܠܶܐ <EOS>ܨܳܒ݂ܶܐ ܐ̱ܢܳܐ ܗܳܟ݂ܺܝܠ ܕ݁ܰܐܝܠܶܝܢ ܕ݁ܛܰܠܝܳܢ̈ ܇ ܢܶܙܕ݁ܰܘܓ݂ܳܢ̈ ܁<EOS>ܘܢܺܐܠܕ݁ܳܢ̈ ܒ݁ܢܰܝܳܐ̈ ܁ ܘܰܢܕ݂ܰܒ݁ܪܳܢ ܒ݁ܳܬ݁ܰܝܗܶܝܢ̈ ܇ ܘܠܳܐ ܢܶܬ݁ܠܳܢ̈ ܠܰܒ݂ܥܶܠܕ݁ܒ݂ܳܒ݂ܳܐ<EOS>ܐܳܦ݂ܠܳܐ ܚܕ݂ܳܐ ܥܶܠܬ݂ܳܐ ܕ݁ܨܽܘܚܺܝܬ݂ܳܐ <EOS>ܥܰܠ ܕ݁ܗܳܫܳܐ ܓ݁ܶܝܪ ܫܰܪܺܝܘ ܐ̱ܢܳܫ ܐ̱ܢܳܫ ܠܡܶܣܛܳܐ ܒ݁ܳܬ݂ܰܪ ܣܳܛܳܢܳܐ<EOS><EOS>ܐܶܢ ܐ̱ܢܳܫ ܡܗܰܝܡܢܳܐ ܐܰܘ ܡܗܰܝܡܰܢܬ݁ܳܐ ܐܺܝܬ݂ ܠܗܽܘܢ ܐܰܪܡܠܳܬ݂ܳܐ̈<EOS>ܢܬ݂ܰܪܣܽܘܢ ܐܶܢܶܝܢ̈ ܘܠܳܐ ܢܺܐܩܪܳܢ ܥܰܠ ܥܺܕ̱݁ܬ݁ܳܐ ܇ ܕ݁ܠܰܐܝܠܶܝܢ ܕ݁ܰܐܪܡܠܳܬ݂ܳܐ̈ ܐܶܢܶܝܢ̈<EOS>ܕ݁ܰܫܪܳܪܳܐ ܬ݁ܶܣܦ݁ܰܩ<EOS>ܩܰܫܺܝܫܶܐ̈ ܐܰܝܠܶܝܢ ܕ݁ܫܰܦ݁ܺܝܪ ܡܶܬ݁ܕ݁ܰܒ݁ܪܺܝܢ ܠܺܐܝܩܳܪܳܐ<EOS>ܥܦ݂ܺܝܦ݂ܳܐ ܢܶܫܘܽܘܢ ܇ ܝܰܬ݁ܺܝܪܳܐܝܺܬ݂ ܐܰܝܠܶܝܢ ܕ݁ܠܳܐܶܝܢ ܒ݁ܡܶܠܬ݂ܳܐ ܘܰܒ݂ܝܽܘܠܦ݁ܳܢܳܐ<EOS><EOS>ܐܶܡܰܪ ܓ݁ܶܝܪ ܟ݁ܬ݂ܳܒ݂ܳܐ ܕ݁ܠܳܐ ܬ݁ܶܒ݂ܠܽܘܡ ܬ݁ܰܘܪܳܐ<EOS>ܒ݁ܰܕ݂ܪܳܟ݂ܬ݁ܳܐ <EOS> ܘܫܳܘܶܐ ܗ̱ܽܘ ܦ݁ܳܥܠܳܐ ܐܰܓ݂ܪܶܗ <EOS>ܥܰܠ ܩܰܫܺܝܫܳܐ ܩܛܺܓ݂ܪܳܢܽܘܬ݂ܳܐ ܠܳܐ ܬ݁ܩܰܒ݁ܶܠ ܐܶܠܳܐ ܥܰܠ ܦ݁ܽܘܡ<EOS>ܬ݁ܪܶܝܢ̈ ܘܰܬ݂ܠܳܬ݂ܳܐ ܣܳܗܕ݁ܺܝܢ <EOS>ܠܰܐܝܠܶܝܢ ܕ݁ܚܳܛܶܝܢ ܁ ܩܕ݂ܳܡ ܟ݁ܽܠܢܳܫ ܟ݁ܰܘܶܢ ܕ݁ܳܐܦ݂ ܫܰܪܟ݁ܳܐ<EOS>ܕ݁ܐ̱ܢܳܫܳܐ ܢܶܕ݂ܚܠܽܘܢ <EOS>ܡܣܰܗܶܕ݂ ܐ̱ܢܳܐ ܠܳܟ݂ ܩܕ݂ܳܡ ܐܰܠܳܗܳܐ ܁ ܘܡܳܪܰܢ ܝܶܫܽܘܥ ܡܫܺܝܚܳܐ ܁<EOS>ܘܡܰܠܰܐܟ݂ܰܘܗ̱ܝ̈ ܓ݁ܒ݂ܰܝܳܐ̈ ܕ݁ܗܳܠܶܝܢ ܬ݁ܶܛܰܪ <EOS> ܘܠܳܐ ܢܶܬ݂ܩܰܕ݁ܰܡ ܪܶܥܝܳܢܳܟ݂ ܠܡܶܕ݁ܶܡ <EOS>ܘܠܳܐ ܬ݁ܶܣܥܽܘܪ ܡܶܕ݁ܶܡ ܒ݁ܡܰܣܰܒ݂ ܒ݁ܰܐܦ݁ܶܐ̈ <EOS>ܐܺܝܕ݂ܳܐ ܒ݁ܰܥܓ݂ܰܠ ܥܰܠ ܐ̱ܢܳܫ ܠܳܐ ܬ݁ܣܺܝܡ ܘܠܳܐ ܬ݁ܶܫܬ݁ܰܘܬ݁ܰܦ݂<EOS>ܒ݁ܰܚܛܳܗܶܐ̈ ܢܽܘܟ݂ܪܳܝܶܐ̈ <EOS> ܢܰܦ݂ܫܳܟ݂ ܛܰܪ ܒ݁ܕ݂ܰܟ݂ܝܽܘܬ݂ܳܐ <EOS>ܘܡܶܟ݁ܺܝܠ ܡܰܝܳܐ̈ ܠܳܐ ܬ݁ܶܫܬ݁ܶܐ ܐܶܠܳܐ ܚܰܡܪܳܐ ܩܰܠܺܝܠ ܗ̱ܘܰܝܬ݁<EOS>ܫܳܬ݂ܶܐ ܡܶܛܽܠ ܐܶܣܛܽܘܡܟ݂ܳܟ݂ ܇ ܘܡܶܛܽܠ ܟ݁ܽܘܪܗܳܢܰܝܟ݁̈ ܐܰܡܺܝܢܶܐ̈<EOS>ܐܺܝܬ݂ ܒ݁ܢܰܝܢܳܫܳܐ̈ ܕ݁ܰܚܛܳܗܰܝܗܽܘܢ̈ ܝܺܕ݂ܺܝܥܺܝܢ ܐܶܢܽܘܢ ܁<EOS>ܘܰܡܩܰܕ݁ܡܺܝܢ ܠܗܽܘܢ ܠܒ݂ܶܝܬ݂ ܕ݁ܺܝܢܳܐ ܘܺܐܝܬ݂ ܕ݁ܒ݂ܳܬ݂ܰܪܗܽܘܢ ܐܳܙܺܠ̱ܝܢ<EOS>ܗܳܟ݂ܰܢܳܐ ܐܳܦ݂ ܥܒ݂ܳܕ݂ܶܐ̈ ܛܳܒ݂ܶܐ̈ ܝܺܕ݂ܺܝܥܺܝܢ ܐܶܢܽܘܢ ܇ ܘܰܐܝܠܶܝܢ<EOS>ܕ݁ܰܐ̱ܚܪܳܢܝܳܐܝܺܬ݂ ܐܶܢܽܘܢ ܁ ܠܡܶܛܫܳܐ ܠܳܐ ܡܶܫܟ݁ܚܺܝܢ<EOS>ܐܰܝܠܶܝܢ ܕ݁ܺܐܝܬ݂ܰܝܗܽܘܢ ܬ݁ܚܶܝܬ݂ ܢܺܝܪܳܐ ܕ݁ܥܰܒ݂ܕ݁ܽܘܬ݂ܳܐ<EOS>ܠܡܳܪܰܝܗܽܘܢ̈ ܒ݁ܟ݂ܽܠ ܐܺܝܩܳܪ ܢܶܐܚܕ݂ܽܘܢ ܕ݁ܠܳܐ ܢܶܗܘܶܐ ܫܡܶܗ ܕ݁ܰܐܠܳܗܳܐ ܘܝܽܘܠܦ݁ܳܢܶܗ<EOS>ܡܶܬ݂ܓ݁ܰܕ݁ܰܦ݂ <EOS>ܐܰܝܠܶܝܢ ܕ݁ܶܝܢ ܕ݁ܺܐܝܬ݂ ܠܗܽܘܢ ܡܳܪܰܝܳܐ̈ ܡܗܰܝܡܢܶܐ̈ ܠܳܐ ܢܶܒ݂ܣܽܘܢ<EOS>ܒ݁ܗܽܘܢ ܁ ܥܰܠ ܕ݁ܰܐܚܰܝܗܽܘܢ̈ ܐܶܢܽܘܢ ܇ ܐܶܠܳܐ ܝܰܬ݁ܺܝܪܳܐܝܺܬ݂ ܢܫܰܡܫܽܘܢ ܐܶܢܽܘܢ ܁ ܥܰܠ<EOS>ܕ݁ܰܡܗܰܝܡܢܶܐ̈ ܐܶܢܽܘܢ ܘܚܰܒ݁ܺܝܒ݂ܶܐ̈ ܁ ܗܳܠܶܝܢ ܕ݁ܡܶܬ݁ܬ݁ܢܺܝܚܺܝܢ ܒ݁ܬ݂ܶܫܡܶܫܬ݁ܗܽܘܢ <EOS>ܗܳܠܶܝܢ ܐܰܠܶܦ݂ ܘܰܒ݂ܥܺܝ ܡܶܢܗܽܘܢ <EOS>ܐܶܢ ܕ݁ܶܝܢ ܐܺܝܬ݂ ܐ̱ܢܳܫ ܕ݁ܡܰܠܶܦ݂ ܝܽܘܠܦ݁ܳܢܳܐ ܐ̱ܚܪܺܢܳܐ ܘܠܳܐ<EOS>ܡܶܬ݂ܩܰܪܰܒ݂ ܠܡܶܠܶܐ̈ ܚܠܺܝܡܳܬ݂ܳܐ̈ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܁ ܘܰܠܝܽܘܠܦ݁ܳܢܳܐ ܕ݁ܕ݂ܶܚܠܰܬ݂<EOS>ܐܰܠܳܗܳܐ<EOS>ܗܳܢܳܐ ܡܶܬ݁ܪܺܝܡ ܟ݁ܰܕ݂ ܡܶܕ݁ܶܡ ܠܳܐ ܝܳܕ݂ܰܥ ܇ ܐܶܠܳܐ ܟ݁ܪܺܝܗ<EOS>ܒ݁ܰܕ݂ܪܳܫܳܐ ܘܒ݂ܰܒ݂ܥܳܬ݂ܳܐ ܕ݁ܡܶܠܶܐ̈ ܇ ܕ݁ܡܶܢܗܶܝܢ ܗܳܘܶܐ ܚܣܳܡܳܐ <EOS> ܘܚܶܪܝܳܢܳܐ <EOS>ܘܓ݂ܽܘܕ݁ܳܦ݂ܳܐ <EOS> ܘܰܡܣܳܡ ܒ݁ܪܶܥܝܳܢܳܐ ܒ݁ܺܝܫܳܐ <EOS>ܘܰܫܚܳܩܳܐ ܕ݁ܰܒ݂ܢܰܝܢܳܫܳܐ̈ ܇ ܐܰܝܠܶܝܢ ܕ݁ܰܡܚܰܒ݁ܰܠ ܪܶܥܝܳܢܗܽܘܢ <EOS>ܘܰܓ݂ܠܺܝܙܺܝܢ ܡܶܢ ܩܽܘܫܬ݁ܳܐ <EOS> ܘܣܳܒ݂ܪܺܝܢ ܕ݁ܬ݂ܶܓ݂ܽܘܪܬ݁ܳܐ ܗ̱ܝ ܕ݁ܶܚܠܰܬ݂ ܐܰܠܳܗܳܐ <EOS>ܐܰܢ̱ܬ݁ ܕ݁ܶܝܢ ܐܶܬ݂ܪܰܚ̱ܩ ܡܶܢ ܗܳܠܶܝܢ <EOS>ܬ݁ܶܐܓ݂ܽܘܪܬ݁ܰܢ ܓ݁ܶܝܪ ܕ݁ܺܝܠܰܢ ܪܰܒ݁ܳܐ ܗ̱ܝ ܕ݁ܺܐܝܬ݂ܶܝܗ ܕ݁ܶܚܠܰܬ݂<EOS>ܐܰܠܳܗܳܐ ܒ݁ܰܚܫܰܚܬ݂ܳܐ ܕ݁ܡܶܣܬ݂ܰܢ <EOS>ܡܶܕ݁ܶܡ ܓ݁ܶܝܪ ܠܳܐ ܐܰܥܶܠܢ ܠܥܳܠܡܳܐ ܘܺܝܕ݂ܺܝܥܳܐ ܕ݁ܳܐܦ݂ܠܳܐ<EOS>ܕ݁ܢܰܦ݁ܶܩ ܡܶܢܶܗ ܡܶܫܟ݁ܚܺܝܢܰܢ <EOS>ܡܶܛܽܠ ܗܳܢܳܐ ܣܳܦ݂ܩܳܐ ܠܰܢ ܡܶܐܟ݂ܽܘܠܬ݁ܳܐ ܘܬ݂ܰܟ݂ܣܺܝܬ݂ܳܐ <EOS>ܐܰܝܠܶܝܢ ܕ݁ܶܝܢ ܕ݁ܨܳܒ݂ܶܝܢ ܠܡܶܥܬ݁ܰܪ ܢܳܦ݂ܠܺܝܢ ܒ݁ܢܶܣܝܽܘܢܶܐ̈ <EOS>ܘܰܒ݂ܦ݂ܰܚܶܐ̈ <EOS> ܘܒ݂ܰܪܓ݂ܺܝܓ݂ܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܇ ܕ݁ܣܰܟ݂ܠܳܢ̈ ܘܰܡܣܰܓ݁ܦ݂ܳܢ̈<EOS>ܘܰܡܛܰܒ݁ܥܳܢ̈ ܠܰܒ݂ܢܰܝܢܳܫܳܐ̈ ܒ݁ܰܚܒ݂ܳܠܳܐ ܘܒ݂ܰܐܒ݂ܕ݁ܳܢܳܐ <EOS>ܥܶܩܳܪܳܐ ܕ݁ܶܝܢ ܕ݁ܟ݂ܽܘܠܗܶܝܢ ܒ݁ܺܝܫܳܬ݂ܳܐ̈ ܐܺܝܬ݂ܶܝܗ ܪܶܚܡܰܬ݂<EOS>ܟ݁ܶܣܦ݁ܳܐ <EOS> ܘܺܐܝܬ݂ ܐ̱ܢܳܫܳܐ ܕ݁ܶܐܬ݂ܪܰܓ݂ܪܰܓ݂ܘ ܠܶܗ ܘܡܶܢ ܗܰܝܡܳܢܽܘܬ݂ܳܐ ܛܥܰܘ<EOS>ܘܢܰܦ݂ܫܗܽܘܢ ܐܰܥܶܠܘ ܠܕ݂ܰܐܘܳܢܶܐ̈ ܣܰܓ݁ܺܝܶܐܐ̈<EOS>ܐܰܢ̱ܬ݁ ܕ݁ܶܝܢ ܐܳܘ ܒ݁ܰܪܢܳܫܳܐ ܕ݁ܰܐܠܳܗܳܐ ܡܶܢ ܗܳܠܶܝܢ ܥܪܽܘܩ<EOS>ܘܗܰܪ̱ܛ ܒ݁ܳܬ݂ܰܪ ܙܰܕ݁ܺܝܩܽܘܬ݂ܳܐ <EOS> ܘܒ݂ܳܬ݂ܰܪ ܟ݁ܺܐܢܽܘܬ݂ܳܐ <EOS> ܘܒ݂ܳܬ݂ܰܪ ܗܰܝܡܳܢܽܘܬ݂ܳܐ <EOS>ܘܒ݂ܳܬ݂ܰܪ ܚܽܘܒ݁ܳܐ <EOS> ܘܒ݂ܳܬ݂ܰܪ ܡܣܰܝܒ݁ܪܳܢܽܘܬ݂ܳܐ <EOS> ܘܒ݂ܳܬ݂ܰܪ ܡܰܟ݁ܺܝܟ݂ܽܘܬ݂ܳܐ <EOS>ܘܶܐܬ݂ܟ݁ܰܬ݁ܰܫ ܒ݁ܰܐܓ݂ܽܘܢܳܐ ܛܳܒ݂ܳܐ ܕ݁ܗܰܝܡܳܢܽܘܬ݂ܳܐ ܘܰܐܕ݂ܪܶܟ݂<EOS>ܚܰܝܶܐ̈ ܕ݁ܰܠܥܳܠܰܡ ܕ݁ܰܠܗܽܘܢ ܐܶܬ݂ܩܪܺܝܬ݁ ܇ ܘܰܐܘܕ݁ܺܝܬ݂ ܬ݁ܰܘܕ݁ܺܝܬ݂ܳܐ ܛܳܒ݂ܬ݂ܳܐ ܩܕ݂ܳܡ<EOS>ܣܳܗܕ݁ܶܐ̈ ܣܰܓ݁ܺܝܶܐܐ̈<EOS>ܡܣܰܗܶܕ݂ ܐ̱ܢܳܐ ܠܳܟ݂ ܩܕ݂ܳܡ ܐܰܠܳܗܳܐ ܁ ܗܰܘ ܕ݁ܡܰܚܶܐ ܟ݁ܽܠ<EOS>ܘܝܶܫܽܘܥ ܡܫܺܝܚܳܐ ܁ ܗܰܘ ܕ݁ܰܐܣܗܶܕ݂ ܩܕ݂ܳܡ ܦ݁ܳܢܛܺܝܳܘܣ ܦ݁ܺܝܠܰܛܳܘܣ ܣܳܗܕ݁ܽܘܬ݂ܳܐ<EOS>ܫܰܦ݁ܺܝܪܬ݁ܳܐ<EOS>ܕ݁ܬ݂ܶܛܪܺܝܘܗ̱ܝ ܦ݁ܽܘܩܕ݁ܳܢܳܐ ܕ݁ܠܳܐ ܛܽܘܠܫܳܐ ܘܰܕ݂ܠܳܐ ܡܽܘܡܳܐ ܇<EOS>ܥܕ݂ܰܡܳܐ ܠܓ݂ܶܠܝܳܢܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ <EOS>ܗܰܘ ܕ݁ܰܥܬ݂ܺܝܕ݂ ܒ݁ܙܰܒ݂ܢܶܗ ܢܚܰܘܶܝܘܗ̱ܝ ܐܰܠܳܗܳܐ ܡܒ݂ܰܪܟ݂ܳܐ<EOS>ܘܚܰܝܠܬ݂ܳܢܳܐ ܒ݁ܰܠܚܽܘܕ݂ܰܘܗ̱ܝ ܇ ܡܰܠܟ݁ܳܐ ܕ݁ܡܰܠܟ݁ܶܐ̈ ܘܡܳܪܳܐ ܕ݁ܡܳܪܰܘܳܬ݂ܳܐ̈ <EOS>ܗܰܘ ܕ݁ܗܽܘ ܒ݁ܰܠܚܽܘܕ݂ܰܘܗ̱ܝ ܠܳܐ ܡܶܬ݂ܚܰܒ݁ܰܠ <EOS> ܘܥܳܡܰܪ ܒ݁ܢܽܘܗܪܳܐ<EOS>ܕ݁ܐ̱ܢܳܫ ܠܳܐ ܡܶܫܟ݁ܰܚ ܕ݁ܢܶܬ݂ܩܰܪܰܒ݂ ܠܶܗ <EOS> ܘܐ̱ܢܳܫ ܡܶܢ ܒ݁ܢܰܝܢܳܫܳܐ̈ ܠܳܐ ܚܙܳܝܗ̱ܝ<EOS>ܘܳܐܦ݂ܠܳܐ ܡܨܶܐ ܠܡܶܚܙܝܶܗ <EOS> ܗܰܘ ܕ݁ܠܶܗ ܐܺܝܩܳܪܳܐ ܘܫܽܘܠܛܳܢܳܐ ܠܥܳܠܰܡ ܥܳܠܡܺܝܢ <EOS> ܐܰܡܺܝܢ<EOS>ܠܥܰܬ݁ܺܝܪܶܐ̈ ܕ݁ܥܳܠܡܳܐ ܗܳܢܳܐ ܦ݁ܰܩܶܕ݂ ܕ݁ܠܳܐ ܢܶܬ݁ܪܺܝܡܽܘܢ<EOS>ܒ݁ܪܶܥܝܳܢܰܝܗܽܘܢ̈ ܇ ܘܠܳܐ ܢܶܬ݁ܬ݁ܰܟ݂ܠܽܘܢ ܥܰܠ ܥܽܘܬ݂ܪܳܐ ܕ݁ܠܰܝܬ݁ ܥܠܰܘܗ̱ܝ ܬ݁ܽܘܟ݂ܠܳܢܳܐ ܇<EOS>ܐܶܠܳܐ ܥܰܠ ܐܰܠܳܗܳܐ ܚܰܝܳܐ ܁ ܗܰܘ ܕ݁ܝܰܗ̱ܒ݂ ܠܰܢ ܟ݁ܽܠ ܥܰܬ݁ܺܝܪܳܐܝܺܬ݂ ܠܰܢܝܳܚܰܢ<EOS>ܘܢܶܥܒ݁ܕ݂ܽܘܢ ܥܒ݂ܳܕ݂ܶܐ̈ ܛܳܒ݂ܶܐ̈ <EOS> ܘܢܶܥܬ݁ܪܽܘܢ ܒ݁ܣܽܘܥܪܳܢܶܐ̈<EOS>ܫܰܦ݁ܺܝܪܶܐ̈ <EOS> ܘܢܶܗܘܽܘܢ ܕ݁ܠܺܝܠܺܝܢ ܠܡܶܬ݁ܰܠ ܘܰܠܡܶܫܬ݁ܰܘܬ݁ܳܦ݂ܽܘ <EOS>ܘܰܢܣܺܝܡܽܘܢ ܠܢܰܦ݂ܫܗܽܘܢ ܫܶܬ݂ܶܐܣܬ݁ܳܐ ܛܳܒ݂ܬ݂ܳܐ ܠܡܶܕ݁ܶܡ<EOS>ܕ݁ܰܥܬ݂ܺܝܕ݂ ܇ ܕ݁ܢܰܕ݂ܪܟ݂ܽܘܢ ܚܰܝܶܐ̈ ܫܰܪܺܝܪܳܐ<EOS>ܐܳܘ ܛܺܝܡܳܬ݂ܶܐܐ ܅ ܐܶܙܕ݁ܰܗ̱ܪ ܒ݁ܡܶܕ݁ܶܡ ܕ݁ܶܐܬ݂ܓ݁ܥܶܠ ܠܳܟ݂<EOS>ܘܰܥܪܽܘܩ ܡܶܢ ܒ݁ܢܳܬ݂̈ ܩܳܠܶܐ̈ ܣܪܺܝܩܳܬ݂ܳܐ̈ ܇ ܘܡܶܢ ܗܦ݂ܳܟ݂ܳܬ݂ܳܐ̈ ܕ݁ܺܝܕ݂ܰܥܬ݂ܳܐ<EOS>ܕ݁ܰܓ݁ܳܠܬ݂ܳܐ <EOS>ܐܰܝܠܶܝܢ ܓ݁ܶܝܪ ܕ݁ܡܶܫܬ݁ܰܘܕ݁ܶܝܢ ܠܳܗ ܁ ܛܥܰܘ ܠܗܽܘܢ ܡܶܢ<EOS>ܗܰܝܡܳܢܽܘܬ݂ܳܐ <EOS> ܛܰܝܒ݁ܽܘܬ݂ܳܐ ܥܰܡܳܟ݂ <EOS> ܐܰܡܺܝܢ<EOS>