ܦܪܟܣܣ ܕܬܪܥܣܪ ܫܠܝ̈ܚܐ ܛܘܒ̈ܢܐ<EOS>
ܟ݁ܬ݂ܳܒ݂ܳܐ ܩܰܕ݂ܡܳܝܳܐ ܟ݁ܶܬ݂ܒ݁ܶܬ݂ ܐܳܘ ܬ݁ܶܐܳܘܦ݂ܺܝܠܶܐ ܥܰܠ<EOS>
ܟ݁ܽܠܗܶܝܢ ܐܰܝܠܶܝܢ ܕ݁ܫܰܪܺܝ ܡܳܪܰܢ ܝܶܫܽܘܥ ܡܫܺܝܚܳܐ ܠܡܶܥܒ݁ܰܕ݂ ܘܰܠܡܰܠܳܦ݂ܽܘ ܇<EOS>
ܥܕ݂ܰܡܳܐ ܠܝܰܘܡܳܐ ܗܰܘ ܕ݁ܒ݂ܶܗ ܐܶܣܬ݁ܰܠܰܩ <EOS> ܡܶܢ ܒ݁ܳܬ݂ܰܪ ܕ݁ܦ݂ܰܩܶܕ݂<EOS>
ܗ̱ܘܳܐ ܐܶܢܽܘܢ ܠܰܫܠܺܝܚܶܐ̈ ܇ ܐܰܝܠܶܝܢ ܕ݁ܰܓ݂ܒ݂ܳܐ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS>ܗܳܢܽܘܢ ܕ݁ܳܐܦ݂ ܚܰܘܺܝ ܠܗܽܘܢ ܢܰܦ݂ܫܶܗ ܟ݁ܰܕ݂ ܚܰܝ ܡܶܢ ܒ݁ܳܬ݂ܰܪ ܕ݁ܚܰܫ<EOS>
܇ ܒ݁ܳܐܬ݂ܘܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܒ݁ܝܰܘܡܺܝܢ̈ ܐܰܪܒ݁ܥܺܝܢ <EOS> ܟ݁ܰܕ݂ ܡܶܬ݂ܚܙܶܐ ܗ̱ܘܳܐ ܠܗܽܘܢ<EOS>
<EOS> ܘܳܐܡܰܪ ܥܰܠ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ <EOS>ܘܟ݂ܰܕ݂ ܐܶܟ݂ܰܠ ܥܰܡܗܽܘܢ ܠܰܚܡܳܐ ܦ݁ܰܩܶܕ݂ ܐܶܢܽܘܢ ܕ݁ܡܶܢ ܐܽܘܪܺܫܠܶܡ<EOS>
ܠܳܐ ܢܶܦ݂ܪܩܽܘܢ ܇ ܐܶܠܳܐ ܕ݁ܰܢܩܰܘܽܘܢ ܠܫܽܘܘ̱ܕ݁ܳܝܶܗ ܕ݁ܰܐܒ݂ܳܐ <EOS> ܗܰܘ ܕ݁ܰܫܡܰܥܬ݁ܽܘܢ ܡܶܢܝ<EOS>
<EOS>ܕ݁ܝܽܘܚܰܢܳܢ ܐܰܥܡܶܕ݂ ܒ݁ܡܰܝܳܐ̈ ܘܰܐܢ̱ܬ݁ܽܘܢ ܬ݁ܶܥܡܕ݂ܽܘܢ <EOS>ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS> ܠܳܐ ܒ݁ܳܬ݂ܰܪ ܝܰܘܡܳܬ݂ܳܐ̈ ܣܰܓ݁ܺܝܶܐܐ̈ <EOS>ܗܶܢܽܘܢ ܕ݁ܶܝܢ ܟ݁ܰܕ݂ ܟ݁ܢܺܝܫܺܝܢ ܫܰܐܠܽܘܗ̱ܝ <EOS> ܘܳܐܡܪܺܝܢ ܠܶܗ <EOS>ܡܳܪܰܢ ܁ ܐܶܢ ܒ݁ܗܳܢܳܐ ܙܰܒ݂ܢܳܐ ܡܰܦ݂ܢܶܐ ܐܰܢ̱ܬ݁ ܡܰܠܟ݁ܽܘܬ݂ܳܐ ܠܺܐܝܣܪܳܝܶܠ <EOS>ܐܳܡܰܪ ܠܗܽܘܢ ܗܽܘ <EOS> ܠܳܐ ܗ̱ܘܳܬ݂ ܕ݁ܺܝܠܟ݂ܽܘܢ ܗܳܕ݂ܶܐ ܠܡܶܕ݁ܰܥ<EOS>
ܙܰܒ݂ܢܳܐ ܐܰܘ ܙܰܒ݂ܢܶܐ̈ ܇ ܐܰܝܠܶܝܢ ܕ݁ܰܐܒ݂ܳܐ ܣܳܡ ܐܶܢܽܘܢ ܒ݁ܫܽܘܠܛܳܢܳܐ ܕ݁ܢܰܦ݂ܫܶܗ <EOS>ܐܶܠܳܐ ܟ݁ܰܕ݂ ܬ݁ܺܐܬ݂ܶܐ ܪܽܘܚܳܐ ܕ݁ܩܽܘܕ݂ܫܳܐ ܥܠܰܝܟ݁ܽܘܢ ܬ݁ܩܰܒ݁ܠܽܘܢ<EOS>
ܚܰܝܠܳܐ <EOS> ܘܬ݂ܶܗܘܽܘܢ ܠܺܝ ܣܳܗܕ݁ܶܐ̈ <EOS> ܒ݁ܽܐܘܪܺܫܠܶܡ ܘܰܒ݂ܟ݂ܽܠܳܗ ܝܺܗܽܘܕ݂ <EOS> ܘܳܐܦ݂ ܒ݁ܶܝܬ݂<EOS>
ܫܳܡܪܳܝܶܐ̈ <EOS> ܘܰܥܕ݂ܰܡܳܐ ܠܣܰܘܦ݁ܶܝܗ̈ ܕ݁ܰܐܪܥܳܐ <EOS>ܘܟ݂ܰܕ݂ ܗܳܠܶܝܢ ܐܶܡܰܪ ܟ݁ܰܕ݂ ܚܳܙܶܝܢ ܠܶܗ <EOS> ܐܶܣܬ݁ܰܠܰܩ <EOS> ܘܰܥܢܳܢܳܐ<EOS>
ܩܰܒ݁ܶܠܬ݂ܶܗ <EOS> ܘܶܐܬ݂ܟ݁ܰܣܺܝ ܡܶܢ ܥܰܝܢܰܝܗܽܘܢ̈ <EOS>ܘܟ݂ܰܕ݂ ܚܳܝܪܺܝܢ ܗ̱ܘܰܘ ܒ݁ܰܫܡܰܝܳܐ ܁ ܟ݁ܰܕ݂ ܗܽܘ ܐܳܙܶܠ ܗ̱ܘܳܐ<EOS>
ܐܶܫܬ݁ܟ݂ܰܚܘ ܬ݁ܪܶܝܢ̈ ܓ݁ܰܒ݂ܪܺܝܢ̈ ܩܳܝܡܺܝܢ ܠܘܳܬ݂ܗܽܘܢ <EOS> ܒ݁ܰܠܒ݂ܽܘܫܶܐ ܚܶܘܳܪܳܐ <EOS>ܘܳܐܡܪܺܝܢ ܠܗܽܘܢ <EOS> ܓ݁ܰܒ݂ܪܶܐ̈ ܓ݁ܠܺܝܠܳܝܶܐ̈ ܡܳܢܳܐ ܩܳܝܡܺܝܢ<EOS>
ܐܢ̱ܬ݁ܽܘܢ ܘܚܳܝܪܺܝܢ ܒ݁ܰܫܡܰܝܳܐ <EOS> ܗܳܢܳܐ ܝܶܫܽܘܥ ܕ݁ܶܐܣܬ݁ܰܠܰܩ ܡܶܢܟ݂ܽܘܢ ܠܰܫܡܰܝܳܐ<EOS>
ܗܳܟ݂ܰܢܳܐ ܢܺܐܬ݂ܶܐ <EOS> ܐܰܝܟ݂ ܡܳܐ ܕ݁ܰܚܙܰܝܬ݁ܽܘܢܳܝܗ̱ܝ ܕ݁ܰܣܠܶܩ ܠܰܫܡܰܝܳܐ<EOS>
ܘܡܶܢ ܒ݁ܳܬ݂ܰܪܟ݁ܶܢ ܁ ܗܦ݂ܰܟ݂ܘ ܠܗܽܘܢ ܠܽܐܘܪܺܫܠܶܡ ܇ ܡܶܢ ܛܽܘܪܳܐ<EOS>
ܕ݁ܡܶܬ݂ܩܪܶܐ ܕ݁ܒ݂ܶܝܬ݂ ܙܰܝܬ݁ܶܐ̈ <EOS> ܕ݁ܺܐܝܬ݂ܰܘܗ̱ܝ ܥܰܠ ܓ݁ܶܢ̱ܒ݂ ܐܽܘܪܺܫܠܶܡ <EOS> ܘܦ݂ܰܪܺܝܩ<EOS>
ܡܶܢܳܗ ܐܰܝܟ݂ ܫܰܒ݂ܥܳܐ ܐܶܣܛܕ݂ܰܘܳܢ̈ <EOS>ܘܡܶܢ ܒ݁ܳܬ݂ܰܪ ܕ݁ܥܰܠܘ ܣܠܶܩܘ ܠܗܽܘܢ ܠܥܶܠܺܝܬ݂ܳܐ ܗܳܝ ܕ݁ܗܳܘܶܝܢ<EOS>
ܗ̱ܘܰܘ ܒ݁ܳܗ <EOS> ܦ݁ܶܛܪܳܘܣ ܘܝܽܘܚܰܢܳܢ <EOS> ܘܝܰܥܩܽܘܒ݂ ܘܰܐܢܕ݁ܪܶܐܘܳܣ <EOS> ܘܦ݂ܺܝܠܺܝܦ݁ܳܘܣ<EOS>
ܘܬ݂ܳܐܘܡܰܐ <EOS> ܘܡܰܬ݁ܰܝ ܘܒ݂ܰܪ ܬ݁ܽܘܠܡܰܝ <EOS> ܘܝܰܥܩܽܘܒ݂ ܒ݁ܰܪ ܚܰܠܦ݂ܰܝ <EOS> ܘܫܶܡܥܽܘܢ ܛܰܢܳܢܳܐ <EOS>ܘܺܝܗܽܘܕ݂ܳܐ ܒ݁ܰܪ ܝܰܥܩܽܘܒ݂ <EOS>ܗܳܠܶܝܢ ܟ݁ܽܠܗܽܘܢ ܐܰܟ݂ܚܕ݂ܳܐ ܐܰܡܺܝܢܺܝܢ ܗ̱ܘܰܘ ܒ݁ܰܨܠܽܘܬ݂ܳܐ<EOS>
ܒ݁ܰܚܕ݂ܳܐ ܢܦ݂ܶܫ ܇ ܥܰܡ ܢܶܫܶܐ̈ <EOS> ܘܥܰܡ ܡܰܪܝܰܡ ܁ ܐܶܡܶܗ ܕ݁ܝܶܫܽܘܥ <EOS> ܘܥܰܡ ܐܰܚܰܘܗ̱ܝ̈<EOS>
ܘܰܒ݂ܗܽܘܢ ܒ݁ܝܰܘܡܳܬ݂ܳܐ̈ ܗܳܢܽܘܢ ܩܳܡ ܫܶܡܥܽܘܢ ܟ݁ܺܐܦ݂ܳܐ ܡܶܨܥܰܬ݂<EOS>
ܬ݁ܰܠܡܺܝܕ݂ܶܐ̈ <EOS> ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ ܟ݁ܶܢܫܳܐ ܕ݁ܐ̱ܢܳܫܳܐ ܐܰܝܟ݂ ܡܳܐܐ ܘܥܶܣܪܺܝܢ <EOS>ܘܶܐܡܰܪ <EOS>ܓ݁ܰܒ݂ܪܶܐ̈ ܐܰܚܰܝܢ̈ ܙܳܕ݂ܶܩ ܗ̱ܘܳܐ ܕ݁ܢܶܬ݂ܡܰܠܶܐ ܟ݁ܬ݂ܳܒ݂ܳܐ ܇<EOS>
ܐܰܝܢܳܐ ܕ݁ܩܰܕ݁ܶܡ ܐܶܡܰܪ ܪܽܘܚܳܐ ܕ݁ܩܽܘܕ݂ܫܳܐ ܒ݁ܦ݂ܽܘܡܶܗ ܕ݁ܕ݂ܰܘܺܝܕ݂ ܇ ܥܰܠ ܝܺܗܽܘܕ݂ܳܐ ܗܰܘ<EOS>
ܕ݁ܰܗܘܳܐ ܡܕ݂ܰܒ݁ܪܳܢܳܐ ܠܗܳܢܽܘܢ ܕ݁ܶܐܚܰܕ݂ܘ ܠܝܶܫܽܘܥ <EOS>ܡܶܛܽܠ ܕ݁ܰܡܢܶܐ ܗ̱ܘܳܐ ܥܰܡܰܢ <EOS> ܘܺܐܝܬ݂ ܗ̱ܘܳܐ ܠܶܗ ܦ݁ܶܣܳܐ<EOS>
ܒ݁ܬ݂ܶܫܡܶܫܬ݁ܳܐ ܗܳܕ݂ܶܐ <EOS>ܗܳܢܰܘ ܕ݁ܰܩܢܳܐ ܠܶܗ ܩܪܺܝܬ݂ܳܐ ܡܶܢ ܐܰܓ݂ܪܳܐ ܕ݁ܰܚܛܺܝܬ݂ܳܐ <EOS> ܘܰܢܦ݂ܰܠ<EOS>
ܥܰܠ ܐܰܦ݁ܰܘܗ̱ܝ̈ ܥܰܠ ܐܰܪܥܳܐ ܘܶܐܬ݂ܦ݁ܪܶܬ݂ ܡܶܢ ܡܨܰܥܬ݂ܶܗ <EOS> ܘܶܐܬ݂ܶܐܫܶܕ݂ ܟ݁ܽܠܶܗ<EOS>
ܓ݁ܘܳܝܶܗ <EOS>ܘܗܺܝ ܗܳܕ݂ܶܐ ܐܶܬ݂ܝܰܕ݂ܥܰܬ݂ ܠܟ݂ܽܠܗܽܘܢ ܕ݁ܥܳܡܪܺܝܢ ܒ݁ܽܐܘܪܺܫܠܶܡ <EOS>ܘܗܳܟ݂ܰܢܳܐ ܐܶܬ݂ܩܰܪܝܰܬ݂ ܩܪܺܝܬ݂ܳܐ ܗܳܝ ܒ݁ܠܶܫܳܢܶܗ ܕ݁ܰܐܬ݂ܪܳܐ ܁ ܚܩܰܠ ܕ݁ܡܳܐ <EOS>ܕ݁ܺܐܝܬ݂ܰܘܗ̱ܝ ܬ݁ܽܘܪܓ݁ܳܡܳܗ ܩܽܘܪܝܰܬ݂ ܕ݁ܶܡ <EOS>ܟ݁ܬ݂ܺܝܒ݂ ܓ݁ܶܝܪ ܒ݁ܣܶܦ݂ܪܳܐ ܕ݁ܡܰܙܡܽܘܪܶܐ̈ ܕ݁ܕ݂ܰܝܪܶܗ ܬ݁ܶܗܘܶܐ<EOS>
ܚܰܪܒ݁ܳܐ ܘܥܳܡܽܘܪ ܠܳܐ ܢܶܗܘܶܐ ܒ݁ܳܗ <EOS> ܘܬ݂ܶܫܡܶܫܬ݁ܶܗ ܢܶܣܰܒ݂ ܐ̱ܚܪܺܝܢ <EOS>ܘܳܠܝܳܐ ܗ̱ܝ ܗܳܟ݂ܺܝܠ ܠܚܰܕ݂ ܡܶܢ ܗܳܠܶܝܢ ܓ݁ܰܒ݂ܪܶܐ̈ ܇ ܕ݁ܰܗܘܰܘ<EOS>
ܥܰܡܰܢ ܒ݁ܗܳܢܳܐ ܙܰܒ݂ܢܳܐ ܟ݁ܽܠܶܗ ܇ ܕ݁ܒ݂ܶܗ ܥܰܠ ܘܰܢܦ݂ܰܩ ܥܠܰܝܢ ܡܳܪܰܢ ܝܶܫܽܘܥ ܇<EOS>
ܕ݁ܰܐܩܶܦ݂ ܡܶܢ ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ ܇ ܥܕ݂ܰܡܳܐ ܠܝܰܘܡܳܐ<EOS>
ܕ݁ܶܐܣܬ݁ܰܠܰܩ ܡܶܢ ܠܘܳܬ݂ܰܢ ܕ݁ܗܽܘ ܢܶܗܘܶܐ ܥܰܡܰܢ ܣܳܗܕ݁ܳܐ ܕ݁ܰܩܝܳܡܬ݁ܶܗ <EOS>ܘܰܐܩܺܝܡܘ ܬ݁ܪܶܝܢ̈ <EOS> ܠܝܰܘܣܶܦ݂ ܁ ܕ݁ܡܶܬ݂ܩܪܶܐ ܒ݁ܰܪܫܰܒ݁ܳܐ ܁<EOS>
ܕ݁ܶܐܫܬ݁ܰܡܺܝ ܝܽܘܣܛܳܘܣ ܘܰܠܡܰܬ݁ܺܝܰܐ <EOS>ܘܟ݂ܰܕ݂ ܨܰܠܺܝܘ <EOS> ܐܶܡܰܪܘ <EOS> ܐܰܢ̱ܬ݁ ܡܳܪܝܳܐ ܝܳܕ݂ܰܥ<EOS>
ܕ݁ܰܒ݂ܠܶܒ݁ܰܘܳܬ݂ܳܐ̈ ܕ݁ܟ݂ܽܠ ܇ ܚܰܘܳܐ ܚܰܕ݂ ܐܰܝܢܳܐ ܕ݁ܓ݂ܳܒ݂ܶܐ ܐܰܢ̱ܬ݁ ܡܶܢ ܗܳܠܶܝܢ<EOS>
ܬ݁ܪܰܝܗܽܘܢ̈ ܇<EOS>
ܕ݁ܗܽܘ ܢܩܰܒ݁ܶܠ ܦ݁ܶܣܳܐ ܕ݁ܬ݂ܶܫܡܶܫܬ݁ܳܐ ܇ ܘܰܫܠܺܝܚܽܘܬ݂ܳܐ ܕ݁ܡܶܢܳܗ<EOS>
ܦ݁ܪܰܩ ܝܺܗܽܘܕ݂ܳܐ <EOS> ܕ݁ܢܺܐܙܰܠ ܠܶܗ ܠܰܐܬ݂ܪܶܗ <EOS>ܘܰܐܪܡܺܝܘ ܦܶܨܶܐ̈ ܘܣܶܠܩܰܬ݂ ܠܡܰܬ݁ܺܝܰܐ <EOS> ܘܶܐܬ݂ܡܢܺܝ ܥܰܡ<EOS>
ܚܕ݂ܰܥܣܰܪ ܫܠܺܝܚܶܐ̈<EOS>
ܘܟ݂ܰܕ݂ ܐܶܬ݂ܡܰܠܺܝܘ ܝܰܘܡܳܬ݂ܳܐ̈ ܕ݁ܦ݁ܶܢܛܺܩܳܘܣܛܺܐ ܟ݁ܰܕ݂<EOS>
ܟ݁ܢܺܝܫܺܝܢ ܗ̱ܘܰܘ ܟ݁ܽܠܗܽܘܢ ܐܰܟ݂ܚܕ݂ܳܐ<EOS>
ܗܘܳܐ ܡܶܢ ܫܶܠܝܳܐ ܡܶܢ ܫܡܰܝܳܐ ܁ ܩܳܠܳܐ <EOS> ܐܰܝܟ݂ ܪܽܘܚܳܐ ܥܰܙܺܝܙܬ݁ܳܐ<EOS>
<EOS> ܘܶܐܬ݂ܡܠܺܝ ܗ̱ܘܳܐ ܡܶܢܶܗ ܟ݁ܽܠܶܗ ܒ݁ܰܝܬ݁ܳܐ ܗܰܘ ܕ݁ܒ݂ܶܗ ܝܳܬ݂ܒ݁ܺܝܢ ܗ̱ܘܰܘ <EOS>ܘܶܐܬ݂ܚܙܺܝܘ ܠܗܽܘܢ ܠܶܫܳܢܶܐ̈ ܕ݁ܡܶܬ݂ܦ݁ܰܠܓ݂ܺܝܢ ܗ̱ܘܰܘ ܐܰܝܟ݂ ܢܽܘܪܳܐ<EOS>
<EOS> ܘܺܝܬ݂ܶܒ݂ܘ ܥܰܠ ܚܰܕ݂ ܚܰܕ݂ ܡܶܢܗܽܘܢ <EOS>ܘܶܐܬ݂ܡܠܺܝܘ ܟ݁ܽܠܗܽܘܢ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS> ܘܰܐܩܶܦ݂ܘ ܗ̱ܘܰܘ<EOS>
ܠܰܡܡܰܠܳܠܽܘ ܒ݁ܠܶܫܳܢ ܠܶܫܳܢ ܐܰܝܟ݂ ܡܳܐ ܕ݁ܪܽܘܚܳܐ ܝܳܗܶܒ݂ ܗ̱ܘܳܐ ܠܗܽܘܢ ܠܰܡܡܰܠܳܠܽܘ<EOS>
<EOS>ܐܺܝܬ݂ ܗ̱ܘܰܘ ܕ݁ܶܝܢ ܓ݁ܰܒ݂ܪܶܐ̈ ܕ݁ܥܳܡܪܺܝܢ ܒ݁ܽܐܘܪܺܫܠܶܡ ܕ݁ܕ݂ܳܚܠܺܝܢ<EOS>
ܡܶܢ ܐܰܠܳܗܳܐ ܝܺܗܽܘܕ݂ܳܝܶܐ̈ ܁ ܡܶܢ ܟ݁ܽܠ ܥܰܡ̱ܡܶܐ̈ ܕ݁ܰܬ݂ܚܶܝܬ݂ ܫܡܰܝܳܐ <EOS>ܘܟ݂ܰܕ݂ ܗܘܳܐ ܩܳܠܳܐ ܗܰܘ ܟ݁ܢܰܫ ܟ݁ܽܠܶܗ ܥܰܡܳܐ ܘܶܐܫܬ݁ܓ݂ܶܫ <EOS> ܡܶܛܽܠ<EOS>
ܕ݁ܫܳܡܰܥ ܗ̱ܘܳܐ ܐ̱ܢܳܫ ܐ̱ܢܳܫ ܡܶܢܗܽܘܢ ܕ݁ܰܡܡܰܠܠܺܝܢ ܗ̱ܘܰܘ ܒ݁ܠܶܫܳܢܰܝܗܽܘܢ̈ <EOS>ܬ݁ܰܗܺܝܪܺܝܢ ܗܘܰܘ ܕ݁ܶܝܢ ܟ݁ܽܠܗܽܘܢ ܘܡܶܬ݁ܕ݁ܰܡܪܺܝܢ ܁ ܟ݁ܰܕ݂ ܐܳܡܪܺܝܢ<EOS>
ܗ̱ܘܰܘ ܚܰܕ݂ ܠܚܰܕ݂ ܗܳܠܶܝܢ ܟ݁ܽܠܗܽܘܢ ܕ݁ܰܡܡܰܠܠܺܝܢ ܇ ܠܳܐ ܗܳܐ ܓ݁ܠܺܝܠܳܝܶܐ̈ ܐܶܢܽܘܢ<EOS>
ܐܰܝܟ݁ܰܢܳܐ ܚܢܰܢ ܫܳܡܥܺܝܢ ܚ̱ܢܰܢ ܐ̱ܢܳܫ ܐ̱ܢܳܫ ܠܶܫܳܢܶܗ ܕ݁ܒ݂ܶܗ<EOS>
ܝܺܠܺܝܕ݂ܺܝܢ ܚ̱ܢܰܢ<EOS>
ܦ݁ܰܪܬ݂ܘܳܝܶܐ̈ ܁ ܘܡܳܕ݂ܳܝܶܐ̈ ܘܰܐܠܰܢܳܝܶܐ̈ <EOS> ܘܰܐܝܠܶܝܢ ܕ݁ܥܳܡܪܺܝܢ<EOS>
ܒ݁ܶܝܬ݂ ܢܰܗܪܺܝܢ̈ <EOS> ܝܺܗܽܘܕ݂ܳܝܶܐ̈ ܘܩܰܦ݁ܽܘܕ݂ܩܳܝܶܐ̈ <EOS> ܘܰܕ݂ܡܶܢ ܐܰܬ݂ܪܳܐ ܕ݁ܦ݁ܳܢܛܳܘܣ <EOS>ܘܕ݂ܰܐܣܺܝܰܐ <EOS>ܘܰܕ݂ܡܶܢ ܐܰܬ݂ܪܳܐ ܕ݁ܰܦ݂ܪܽܘܓ݂ܺܝܰܐ ܘܰܕ݂ܦ݁ܰܡܦ݂ܽܘܠܺܝܰܐ <EOS>ܘܰܕ݂ܡܶܨܪܶܝܢ <EOS> ܘܕ݂ܰܐܬ݂ܪܰܘܳܬ݂ܳܐ̈ ܕ݁ܠܽܘܒ݂ܺܐ ܕ݁ܩܰܪܺܝܒ݂ܺܝܢ ܠܩܽܘܪܺܝܢܺܐ <EOS> ܘܰܐܝܠܶܝܢ<EOS>
ܕ݁ܶܐܬ݂ܰܘ ܡܶܢ ܪܽܗ̱ܘܡܺܐ <EOS> ܝܺܗܽܘܕ݂ܳܝܶܐ̈ ܁ ܘܓ݂ܺܝܽܘܪܶܐ̈ <EOS>ܘܰܕ݂ܡܶܢ ܩܪܺܛܺܐ ܁ ܘܥܰܪܒ݂ܳܝܶܐ̈ <EOS> ܗܳܐ ܫܳܡܥܺܝܢ ܚ̱ܢܰܢ ܡܶܢܗܽܘܢ<EOS>
ܕ݁ܰܡܡܰܠܠܺܝܢ ܒ݁ܠܶܫܳܢܰܝܢ̈ ܕ݁ܺܝܠܰܢ ܁ ܬ݁ܶܕ݂ܡܪܳܬ݂ܶܗ̈ ܕ݁ܰܐܠܳܗܳܐ <EOS>ܡܶܬ݁ܕ݁ܰܡܪܺܝܢ ܗ̱ܘܰܘ ܕ݁ܶܝܢ ܟ݁ܽܠܗܽܘܢ <EOS> ܘܬ݂ܰܘܺܝܪܺܝܢ <EOS> ܟ݁ܰܕ݂<EOS>
ܐܳܡܪܺܝܢ ܚܰܕ݂ ܠܚܰܕ݂ ܕ݁ܡܳܢܳܐ ܗ̱ܝ ܗܳܕ݂ܶܐ ܨܒ݂ܽܘܬ݂ܳܐ <EOS>ܐ̱ܚܪܳܢܶܐ̈ ܕ݁ܶܝܢ ܡܡܰܝܩܺܝܢ ܗ̱ܘܰܘ ܒ݁ܗܽܘܢ <EOS> ܟ݁ܰܕ݂ ܐܳܡܪܺܝܢ<EOS>
ܗܳܠܶܝܢ ܡܶܐܪܺܝܬ݂ܳܐ ܐܶܫܬ݁ܺܝܘ ܘܰܪܘܺܝܘ <EOS>ܒ݁ܳܬ݂ܰܪܟ݁ܶܢ ܩܳܡ ܫܶܡܥܽܘܢ ܟ݁ܺܐܦ݂ܳܐ ܥܰܡ ܚܕ݂ܰܥܣܰܪ ܫܠܺܝܚܺܝܢ̈<EOS>
ܘܰܐܪܺܝܡ ܩܳܠܶܗ <EOS> ܘܶܐܡܰܪ ܠܗܽܘܢ <EOS> ܓ݁ܰܒ݂ܪܶܐ̈ ܝܺܗܽܘܕ݂ܳܝܶܐ̈ ܘܟ݂ܽܠܗܽܘܢ ܕ݁ܥܳܡܪܺܝܢ<EOS>
ܒ݁ܽܐܘܪܺܫܠܶܡ ܅ ܗܳܕ݂ܶܐ ܬ݁ܶܬ݂ܺܝܕ݂ܰܥ ܠܟ݂ܽܘܢ <EOS> ܘܨܽܘܬ݂ܘ ܡܶܠܰܝ̈ <EOS>ܠܳܐ ܓ݁ܶܝܪ ܐܰܝܟ݁ܰܢܳܐ ܕ݁ܰܐܢ̱ܬ݁ܽܘܢ ܣܳܒ݂ܪܺܝܢ ܗܳܠܶܝܢ ܪܘܶܝܢ<EOS>
ܕ݁ܗܳܐ ܥܕ݂ܰܡܳܐ ܠܗܳܫܳܐ ܬ݁ܠܳܬ݂ ܐܶܢܶܝܢ̈ ܫܳܥܺܝܢ̈<EOS>
ܐܶܠܳܐ ܗܳܕ݂ܶܐ ܗ̱ܺܝ ܕ݁ܰܐܡܺܝܪܳܐ ܒ݁ܝܽܘܐܝܶܠ ܢܒ݂ܺܝܳܐ <EOS>ܢܶܗܘܶܐ ܒ݁ܝܰܘܡܳܬ݂ܳܐ̈ ܐ̱ܚܪܳܝܶܐ̈ ܐܳܡܰܪ ܐܰܠܳܗܳܐ ܐܶܫܽܘܕ݂ ܪܽܘܚܝ<EOS>
ܥܰܠ ܟ݁ܽܠ ܒ݁ܣܰܪ <EOS> ܘܢܶܬ݂ܢܰܒ݁ܽܘܢ ܒ݁ܢܰܝܟ݁ܽܘܢ̈ <EOS> ܘܰܒ݂ܢܳܬ݂ܟ݂ܽܘܢ̈ <EOS> ܘܓ݂ܰܕ݁ܽܘܕ݂ܰܝܟ݁ܽܘܢ̈<EOS>
ܚܶܙܘܳܢܶܐ̈ ܢܶܚܙܽܘܢ <EOS> ܘܩܰܫܺܝܫܰܝܟ݁ܽܘܢ̈ ܚܶܠܡܶܐ̈ ܢܶܚܠܡܽܘܢ <EOS>ܘܥܰܠ ܥܰܒ݂ܕ݁ܰܝ̈ ܘܥܰܠ ܐܰܡܗܳܬ݂ܝ̈ ܐܶܫܽܘܕ݂ ܪܽܘܚܝ ܒ݁ܝܰܘܡܳܬ݂ܳܐ̈<EOS>
ܗܳܢܽܘܢ <EOS> ܘܢܶܬ݂ܢܰܒ݁ܽܘܢ <EOS>ܘܶܐܬ݁ܶܠ ܐܳܬ݂ܘܳܬ݂ܳܐ̈ ܒ݁ܰܫܡܰܝܳܐ <EOS> ܘܰܓ݂ܒ݂ܰܪܘܳܬ݂ܳܐ̈ ܥܰܠ ܐܰܪܥܳܐ <EOS>ܕ݁ܡܳܐ ܘܢܽܘܪܳܐ ܘܥܶܛܪܳܐ ܕ݁ܰܬ݂ܢܳܢܳܐ <EOS>ܫܶܡܫܳܐ ܢܶܬ݂ܚܰܠܰܦ݂ ܒ݁ܥܰܡܛܳܢܳܐ <EOS> ܘܣܰܗܪܳܐ ܒ݁ܰܕ݂ܡܳܐ <EOS> ܥܰܕ݂ܠܳܐ<EOS>
ܢܺܐܬ݂ܶܐ ܝܰܘܡܶܗ ܕ݁ܡܳܪܝܳܐ ܪܰܒ݁ܳܐ ܘܰܕ݂ܚܺܝܠܳܐ<EOS>
ܘܢܶܗܘܶܐ ܟ݁ܽܠ ܕ݁ܢܶܩܪܶܐ ܫܡܶܗ ܕ݁ܡܳܪܝܳܐ ܁ ܢܺܚܶܐ<EOS>
ܓ݁ܰܒ݂ܪܶܐ̈ ܒ݁ܢܰܝ̈ ܐܺܝܣܪܳܝܶܠ ܫܡܰܥܘ ܡܶܠܶܐ̈ ܗܳܠܶܝܢ <EOS> ܝܶܫܽܘܥ<EOS>
ܢܳܨܪܳܝܳܐ ܓ݁ܰܒ݂ܪܳܐ ܕ݁ܡܶܢ ܐܰܠܳܗܳܐ ܐܶܬ݂ܚܙܺܝ ܠܘܳܬ݂ܟ݂ܽܘܢ ܒ݁ܚܰܝܠܶܐ̈ ܘܒ݂ܳܐܬ݂ܘܳܬ݂ܳܐ̈<EOS>
ܘܒ݂ܰܓ݂ܒ݂ܰܪܘܳܬ݂ܳܐ̈ <EOS> ܐܰܝܠܶܝܢ ܕ݁ܰܐܠܳܗܳܐ ܥܒ݂ܰܕ݂ ܒ݁ܰܝܢܳܬ݂ܟ݂ܽܘܢ ܒ݁ܺܐܝܕ݂ܶܗ <EOS> ܐܰܝܟ݂<EOS>
ܕ݁ܰܐܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ<EOS>
ܠܗܳܢܳܐ ܕ݁ܰܦ݂ܪܺܝܫ ܗ̱ܘܳܐ ܠܳܗ ܠܗܳܕ݂ܶܐ ܒ݁ܰܡܩܰܕ݁ܡܽܘܬ݂<EOS>
ܝܺܕ݂ܰܥܬ݂ܶܗ ܘܰܒ݂ܨܶܒ݂ܝܳܢܶܗ ܕ݁ܰܐܠܳܗܳܐ ܐܰܫܠܶܡܬ݁ܽܘܢܳܝܗ̱ܝ ܒ݁ܺܐܝܕ݂ܰܝ̈ ܪܰܫܺܝܥܶܐ̈ <EOS>ܘܰܙܩܰܦ݂ܬ݁ܽܘܢ <EOS> ܘܰܩܛܰܠܬ݁ܽܘܢ <EOS>ܐܰܠܳܗܳܐ ܕ݁ܶܝܢ ܐܰܩܺܝܡܶܗ <EOS> ܘܰܫܪܳܐ ܚܶܒ݂ܠܶܝܗ̈ ܕ݁ܰܫܝܽܘܠ ܡܶܛܽܠ<EOS>
ܕ݁ܠܳܐ ܡܶܫܟ݁ܚܳܐ ܗ̱ܘܳܬ݂ ܕ݁ܢܶܬ݁ܬ݁ܚܶܕ݂ ܒ݁ܳܗ ܒ݁ܰܫܝܽܘܠ <EOS>ܕ݁ܰܘܺܝܕ݂ ܓ݁ܶܝܪ ܐܶܡܰܪ ܥܠܰܘܗ̱ܝ <EOS> ܡܩܰܕ݁ܶܡ ܗ̱ܘܺܝܬ݂ ܚܳܙܶܐ ܠܡܳܪܝ<EOS>
ܒ݁ܟ݂ܽܠܙܒ݂ܰܢ ܕ݁ܥܰܠ ܝܰܡܺܝܢܝ ܗ̱ܽܘ <EOS> ܕ݁ܠܳܐ ܐܶܙܽܘܥ <EOS>ܡܶܛܽܠ ܗܳܢܳܐ ܐܶܬ݂ܒ݁ܰܣܰܡ ܠܶܒ݁ܝ <EOS> ܘܪܶܘܙܰܬ݂ ܬ݁ܶܫܒ݁ܽܘܚܬ݁ܝ <EOS> ܘܳܐܦ݂<EOS>
ܦ݁ܰܓ݂ܪܝ ܢܰܓ݁ܶܢ ܥܰܠ ܣܰܒ݂ܪܳܐ <EOS>ܡܶܛܽܠ ܕ݁ܠܳܐ ܫܳܒ݂ܶܩ ܐܰܢ̱ܬ݁ ܠܢܰܦ݂ܫܝ ܒ݁ܰܫܝܽܘܠ ܘܠܳܐ ܝܳܗܶܒ݂<EOS>
ܐܰܢ̱ܬ݁ ܠܚܰܣܝܳܟ݂ ܕ݁ܢܶܚܙܶܐ ܚܒ݂ܳܠܳܐ <EOS>ܓ݁ܠܰܝܬ݁ ܠܺܝ ܐܽܘܪܚܳܐ ܕ݁ܚܰܝܶܐ̈ <EOS> ܬ݁ܶܡܠܶܝܢܝ ܒ݁ܰܣܺܝܡܽܘܬ݂ܳܐ ܥܰܡ<EOS>
ܦ݁ܰܪܨܽܘܦ݁ܳܟ݂ <EOS>ܓ݁ܰܒ݂ܪܶܐ̈ ܐܰܚܰܝܢ̈ ܡܰܦ݁ܰܣ ܠܡܺܐܡܰܪ ܥܺܝܢ ܒ݁ܰܓ݂ܠܶܐ ܠܘܳܬ݂ܟ݂ܽܘܢ<EOS>
܇ ܥܰܠ ܪܺܝܫ ܐܰܒ݂ܳܗܳܬ݂ܳܐ̈ ܕ݁ܰܘܺܝܕ݂ <EOS> ܕ݁ܡܺܝܬ݂ ܘܳܐܦ݂ ܐܶܬ݂ܩܒ݂ܰܪ <EOS> ܘܒ݂ܶܝܬ݂ ܩܒ݂ܽܘܪܶܗ<EOS>
ܐܺܝܬ݂ܰܘܗ̱ܝ ܠܘܳܬ݂ܰܢ ܥܕ݂ܰܡܳܐ ܠܝܰܘܡܳܢܳܐ <EOS>ܢܒ݂ܺܝܳܐ ܗܘܳܐ ܓ݁ܶܝܪ <EOS> ܘܝܳܕ݂ܰܥ ܗ̱ܘܳܐ ܕ݁ܡܰܘܡܳܬ݂ܳܐ̈ ܝܺܡܳܐ ܠܶܗ<EOS>
ܐܰܠܳܗܳܐ <EOS> ܕ݁ܡܶܢ ܦ݁ܺܐܪܶܐ̈ ܕ݁ܟ݂ܰܪܣܳܟ݂ ܇ ܐܰܘܬ݁ܶܒ݂ ܥܰܠ ܟ݁ܽܘܪܣܝܳܟ݂ <EOS>ܘܩܰܕ݁ܶܡ ܚܙܳܐ <EOS> ܘܡܰܠܶܠ ܥܰܠ ܩܝܳܡܬ݁ܶܗ ܕ݁ܰܡܫܺܝܚܳܐ <EOS> ܕ݁ܠܳܐ<EOS>
ܐܶܫܬ݁ܒ݂ܶܩ ܒ݁ܰܫܝܽܘܠ ܐܳܦ݂ܠܳܐ ܦ݁ܰܓ݂ܪܶܗ ܚܙܳܐ ܚܒ݂ܳܠܳܐ <EOS>ܠܗܳܢܳܐ ܝܶܫܽܘܥ ܐܰܩܺܝܡ ܐܰܠܳܗܳܐ <EOS> ܘܰܚܢܰܢ ܟ݁ܽܠܰܢ ܣܳܗܕ݁ܰܘܗ̱ܝ̈<EOS>
<EOS>ܘܗܽܘܝܽܘ ܕ݁ܰܒ݂ܝܰܡܺܝܢܶܗ ܕ݁ܰܐܠܳܗܳܐ ܐܶܬ݁ܬ݁ܪܺܝܡ ܘܰܢܣܰܒ݂ ܡܶܢ<EOS>
ܐܰܒ݂ܳܐ ܫܽܘܘ̱ܕ݁ܳܝܳܐ ܕ݁ܥܰܠ ܪܽܘܚܳܐ ܕ݁ܩܽܘܕ݂ܫܳܐ <EOS> ܘܶܐܫܰܕ݂ ܡܰܘܗܰܒ݂ܬ݁ܳܐ ܗܳܕ݂ܶܐ ܇ ܕ݁ܗܳܐ<EOS>
ܚܳܙܶܝܢ ܐܢ̱ܬ݁ܽܘܢ ܘܫܳܡܥܺܝܢ ܐܢ̱ܬ݁ܽܘܢ <EOS>ܠܳܐ ܗ̱ܘܳܐ ܓ݁ܶܝܪ ܕ݁ܰܘܺܝܕ݂ ܣܠܶܩ ܠܰܫܡܰܝܳܐ <EOS> ܡܶܛܽܠ ܕ݁ܗܽܘ ܐܶܡܰܪ<EOS>
ܕ݁ܶܐܡܰܪ ܡܳܪܝܳܐ ܠܡܳܪܝ ܇ ܬ݁ܶܒ݂ ܠܳܟ݂ ܡܶܢ ܝܰܡܺܝܢܝ<EOS>
ܥܕ݂ܰܡܳܐ ܕ݁ܶܐܣܺܝܡ ܒ݁ܥܶܠܕ݁ܒ݂ܳܒ݂ܰܝܟ݁̈ ܟ݁ܽܘܒ݂ܫܳܐ ܠܪܶܓ݂ܠܰܝܟ݁̈<EOS>
<EOS>ܫܰܪܺܝܪܳܐܝܺܬ݂ ܗܳܟ݂ܺܝܠ ܢܶܕ݁ܰܥ ܟ݁ܽܠܶܗ ܒ݁ܶܝܬ݂ ܐܺܝܣܪܳܝܶܠ<EOS>
ܕ݁ܡܳܪܝܳܐ ܘܰܡܫܺܝܚܳܐ ܥܰܒ݂ܕ݁ܶܗ ܐܰܠܳܗܳܐ ܇ ܠܗܳܢܳܐ ܝܶܫܽܘܥ ܕ݁ܰܐܢ̱ܬ݁ܽܘܢ ܙܩܰܦ݂ܬ݁ܽܘܢ<EOS>
ܘܟ݂ܰܕ݂ ܫܡܰܥܘ ܗܳܠܶܝܢ ܐܶܬ݂ܓ݁ܢܰܚܘ ܒ݁ܠܶܒ݁ܗܽܘܢ <EOS> ܘܶܐܡܰܪܘ<EOS>
ܠܫܶܡܥܽܘܢ ܘܰܠܫܰܪܟ݁ܳܐ ܕ݁ܰܫܠܺܝܚܶܐ̈ <EOS> ܡܳܢܳܐ ܢܶܥܒ݁ܶܕ݂ ܐܰܚܰܝܢ̈<EOS>
ܐܳܡܰܪ ܠܗܽܘܢ ܫܶܡܥܽܘܢ <EOS> ܬ݁ܽܘܒ݂ܘ ܘܰܥܡܰܕ݂ܘ ܐ̱ܢܳܫ ܐ̱ܢܳܫ ܡܶܢܟ݂ܽܘܢ<EOS>
܇ ܒ݁ܰܫܡܶܗ ܕ݁ܡܳܪܝܳܐ ܝܶܫܽܘܥ <EOS> ܠܫܽܘܒ݂ܩܳܢ ܚܛܳܗܶܐ̈ ܇ ܕ݁ܰܬ݂ܩܰܒ݁ܠܽܘܢ ܡܰܘܗܰܒ݂ܬ݁ܳܐ<EOS>
ܕ݁ܪܽܘܚܳܐ ܕ݁ܩܽܘܕ݂ܫܳܐ <EOS>ܠܟ݂ܽܘܢ ܓ݁ܶܝܪ ܗܘܳܐ ܫܽܘܘ̱ܕ݁ܳܝܳܐ <EOS> ܘܠܰܒ݂ܢܰܝܟ݁ܽܘܢ̈ <EOS> ܘܰܠܟ݂ܽܠܗܽܘܢ<EOS>
ܐܰܝܠܶܝܢ ܕ݁ܪܰܚܺܝܩܺܝܢ <EOS> ܐܰܝܠܶܝܢ ܕ݁ܗܽܘ ܐܰܠܳܗܳܐ ܢܶܩܪܶܐ ܐܶܢܽܘܢ <EOS>ܘܰܒ݂ܡܶܠܶܐ̈ ܐ̱ܚܪܳܢܝܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܡܣܰܗܶܕ݂ ܗ̱ܘܳܐ ܠܗܽܘܢ <EOS>ܘܒ݂ܳܥܶܐ ܗ̱ܘܳܐ ܡܶܢܗܽܘܢ <EOS> ܟ݁ܰܕ݂ ܐܳܡܰܪ ܚܝܰܘ ܡܶܢ ܫܰܪܒ݁ܬ݂ܳܐ ܗܳܕ݂ܶܐ ܡܥܰܩܰܡܬ݁ܳܐ<EOS>
<EOS>ܘܐ̱ܢܳܫܺܝܢ̈ ܡܶܢܗܽܘܢ ܥܬ݂ܺܝܕ݂ܳܐܝܺܬ݂ ܩܰܒ݁ܶܠܘ ܡܶܠܬ݂ܶܗ <EOS> ܘܗܰܝܡܶܢܘ<EOS>
<EOS> ܘܰܥܡܰܕ݂ܘ <EOS> ܘܶܐܬ݁ܬ݁ܰܘܣܰܦ݂ܘ ܒ݁ܗܰܘ ܝܰܘܡܳܐ ܐܰܝܟ݂ ܬ݁ܠܳܬ݂ܳܐ ܐܰܠܦ݂ܺܝܢ̈ ܢܰܦ݂ܫܳܢ̈<EOS>
<EOS>ܘܰܐܡܺܝܢܺܝܢ ܗ̱ܘܰܘ ܒ݁ܝܽܘܠܦ݁ܳܢܳܐ ܕ݁ܰܫܠܺܝܚܶܐ̈ ܘܡܶܫܬ݁ܰܘܬ݁ܦ݂ܺܝܢ<EOS>
ܗ̱ܘܰܘ ܒ݁ܰܨܠܽܘܬ݂ܳܐ ܘܒ݂ܰܩܨܳܝܳܐ ܕ݁ܶܐܘܟ݂ܰܪܺܣܛܺܝܰܐ <EOS>ܘܗܳܘܝܳܐ ܗ̱ܘܳܬ݂ ܕ݁ܶܚܠܬ݂ܳܐ ܠܟ݂ܽܠ ܢܦ݂ܶܫ ܘܳܐܬ݂ܘܳܬ݂ܳܐ̈<EOS>
ܣܰܓ݁ܺܝܳܐܬ݂ܳܐ̈ ܘܰܓ݂ܒ݂ܰܪܘܳܬ݂ܳܐ̈ ܇ ܗܳܘܝܳܢ̈ ܗ̱ܘܰܝ̈ ܒ݁ܝܰܕ݂ ܫܠܺܝܚܶܐ̈ ܒ݁ܽܐܘܪܺܫܠܶܡ<EOS>
<EOS>ܘܟ݂ܽܠܗܽܘܢ ܐܰܝܠܶܝܢ ܕ݁ܗܰܝܡܶܢܘ ܗ̱ܘܰܘ <EOS> ܐܰܟ݂ܚܕ݂ܳܐ ܗܘܰܘ <EOS>ܘܟ݂ܽܠܡܶܕ݁ܶܡ ܕ݁ܺܐܝܬ݂ ܗ̱ܘܳܐ ܠܗܽܘܢ ܁ ܕ݁ܓ݂ܰܘܳܐ ܗܘܳܐ <EOS>ܘܰܐܝܠܶܝܢ ܕ݁ܺܐܝܬ݂ ܗ̱ܘܳܐ ܠܗܽܘܢ ܩܶܢܝܳܢܳܐ ܁ ܡܙܰܒ݁ܢܺܝܢ ܗ̱ܘܰܘ ܠܶܗ<EOS>
ܘܰܡܦ݂ܰܠܓ݂ܺܝܢ ܗ̱ܘܰܘ ܠܐ̱ܢܳܫ ܐ̱ܢܳܫ ܐܰܝܟ݂ ܡܶܕ݁ܶܡ ܕ݁ܰܣܢܺܝܩ ܗ̱ܘܳܐ <EOS>ܘܟ݂ܽܠܝܽܘܡ ܐܰܡܺܝܢܺܝܢ ܗ̱ܘܰܘ ܒ݁ܗܰܝܟ݁ܠܳܐ <EOS> ܒ݁ܰܚܕ݂ܳܐ ܢܦ݂ܶܫ <EOS>ܘܰܒ݂ܒ݂ܰܝܬ݁ܳܐ ܩܳܨܶܝܢ ܗ̱ܘܰܘ ܦ݁ܪܺܝܣܬ݁ܳܐ ܘܰܡܩܰܒ݁ܠܺܝܢ ܗ̱ܘܰܘ ܣܰܝܒ݁ܳܪܬ݁ܳܐ <EOS> ܟ݁ܰܕ݂<EOS>
ܪܳܘܙܺܝܢ ܇ ܘܒ݂ܰܒ݂ܪܺܝܪܽܘܬ݂ܳܐ ܕ݁ܠܶܒ݁ܗܽܘ<EOS>
ܡܫܰܒ݁ܚܺܝܢ ܗ̱ܘܰܘ ܠܰܐܠܳܗܳܐ ܟ݁ܰܕ݂ ܝܺܗܺܝܒ݂ܺܝܢ ܒ݁ܪܰܚܡܶܐ̈ ܩܕ݂ܳܡ<EOS>
ܟ݁ܽܠܶܗ ܥܰܡܳܐ <EOS> ܘܡܳܪܰܢ ܡܰܘܣܶܦ݂ ܗ̱ܘܳܐ ܟ݁ܽܠܝܽܘܡ ܠܰܐܝܠܶܝܢ ܕ݁ܚܳܐܶܝܢ ܒ݁ܥܺܕ̱݁ܬ݁ܳܐ<EOS>
ܘܰܗܘܳܐ ܕ݁ܟ݂ܰܕ݂ ܣܳܠܩܺܝܢ ܫܶܡܥܽܘܢ ܟ݁ܺܐܦ݂ܳܐ ܘܝܽܘܚܰܢܳܢ ܐܰܟ݂ܚܕ݂ܳܐ<EOS>
ܠܗܰܝܟ݁ܠܳܐ ܒ݁ܥܶܕ݁ܳܢܳܐ ܕ݁ܰܨܠܽܘܬ݂ܳܐ ܕ݁ܰܬ݂ܫܰܥ ܫܳܥܺܝܢ̈<EOS>
ܘܗܳܐ ܓ݁ܰܒ݂ܪܳܐ ܚܰܕ݂ ܚܓ݂ܺܝܪܳܐ ܕ݁ܡܶܢ ܟ݁ܪܶܣ ܐܶܡܶܗ ܇ ܫܩܺܝܠܺܝܢ<EOS>
ܗ̱ܘܰܘ ܐ̱ܢܳܫܳܐ ܐܰܝܠܶܝܢ ܕ݁ܰܡܥܳܕ݂ܺܝܢ ܗ̱ܘܰܘ ܡܰܝܬ݁ܶܝܢ ܘܣܳܝܡܺܝܢ ܠܶܗ ܇ ܒ݁ܬ݂ܰܪܥܳܐ<EOS>
ܕ݁ܗܰܝܟ݁ܠܳܐ ܕ݁ܡܶܬ݂ܩܪܶܐ ܫܰܦ݁ܺܝܪܳܐ ܇ ܕ݁ܢܶܗܘܶܐ ܫܳܐܶܠ ܙܶܕ݂ܩܬ݂ܳܐ ܡܶܢ ܗܳܢܽܘܢ ܕ݁ܥܳܐܠܺܝܢ<EOS>
ܠܗܰܝܟ݁ܠܳܐ <EOS>ܗܳܢܳܐ ܟ݁ܰܕ݂ ܚܙܳܐ ܠܫܶܡܥܽܘܢ ܘܰܠܝܽܘܚܰܢܳܢ ܕ݁ܥܳܐܠܺܝܢ ܠܗܰܝܟ݁ܠܳܐ<EOS>
ܒ݁ܳܥܶܐ ܗ̱ܘܳܐ ܡܶܢܗܽܘܢ <EOS> ܕ݁ܢܶܬ݁ܠܽܘܢ ܠܶܗ ܙܶܕ݂ܩܬ݂ܳܐ <EOS>ܘܚܳܪܘ ܒ݁ܶܗ ܫܶܡܥܽܘܢ ܘܝܽܘܚܰܢܳܢ <EOS> ܘܶܐܡܰܪܘ ܠܶܗ <EOS> ܚܽܘܪ ܒ݁ܰܢ <EOS>ܗܽܘ ܕ݁ܶܝܢ ܚܳܪ ܒ݁ܗܽܘܢ ܟ݁ܰܕ݂ ܣܳܒ݂ܰܪ ܗ̱ܘܳܐ ܠܡܶܣܰܒ݂ ܡܶܢܗܽܘܢ<EOS>
ܡܶܕ݁ܶܡ <EOS>ܐܳܡܰܪ ܠܶܗ ܫܶܡܥܽܘܢ ܇ ܕ݁ܰܗܒ݂ܳܐ ܘܣܺܐܡܳܐ ܠܰܝܬ݁ ܠܺܝ ܐܶܠܳܐ ܡܶܕ݁ܶܡ<EOS>
ܕ݁ܺܐܝܬ݂ ܠܺܝ <EOS> ܝܳܗܶܒ݂ ܐ̱ܢܳܐ ܠܳܟ݂ <EOS> ܒ݁ܰܫܡܶܗ ܕ݁ܝܶܫܽܘܥ ܡܫܺܝܚܳܐ ܢܳܨܪܳܝܳܐ <EOS> ܩܽܘܡ<EOS>
ܗܰܠܶܟ݂ <EOS>ܘܰܐܚܕ݁ܶܗ ܒ݁ܺܐܝܕ݂ܶܗ ܕ݁ܝܰܡܺܝܢܳܐ ܘܰܐܩܺܝܡܶܗ <EOS> ܘܒ݂ܳܗ ܒ݁ܫܳܥܬ݂ܳܐ ܫܰܪ<EOS>
ܪܶܓ݂ܠܰܘܗ̱ܝ̈ ܘܥܶܩܒ݂ܰܘܗ̱ܝ̈ <EOS>ܘܰܫܘܰܪ ܩܳܡ ܘܗܰܠܶܟ݂ <EOS> ܘܥܰܠ ܥܰܡܗܽܘܢ ܠܗܰܝܟ݁ܠܳܐ <EOS> ܟ݁ܰܕ݂ ܡܗܰܠܶܟ݂<EOS>
ܘܰܡܫܰܘܰܪ ܘܰܡܫܰܒ݁ܰܚ ܠܰܐܠܳܗܳܐ <EOS>ܘܰܚܙܰܐܘܽܗ̱ܝ ܟ݁ܽܠܶܗ ܥܰܡܳܐ ܟ݁ܰܕ݂ ܡܗܰܠܶܟ݂ ܘܰܡܫܰܒ݁ܰܚ ܠܰܐܠܳܗܳܐ<EOS>
ܘܶܐܫܬ݁ܰܘܕ݁ܰܥܘ ܕ݁ܗܽܘܝܽܘ ܗܰܘ ܚܳܕ݂ܽܘܪܳܐ ܇ ܕ݁ܝܳܬ݂ܶܒ݂ ܗ̱ܘܳܐ<EOS>
ܟ݁ܽܠܝܽܘܡ ܘܫܳܐܶܠ ܙܶܕ݂ܩܬ݂ܳܐ ܇ ܥܰܠ ܬ݁ܰܪܥܳܐ ܕ݁ܡܶܬ݂ܩܪܶܐ ܫܰܦ݁ܺܝܪܳܐ <EOS> ܘܶܐܬ݂ܡܠܺܝܘ<EOS>
ܬ݁ܶܡܗܳܐ ܘܕ݂ܽܘܡܳܪܳܐ ܥܰܠ ܡܶܕ݁ܶܡ ܕ݁ܰܗܘܳܐ <EOS>ܘܟ݂ܰܕ݂ ܐܰܚܺܝܕ݂ ܗܘܳܐ ܠܫܶܡܥܽܘܢ ܘܰܠܝܽܘܚܰܢܳܢ ܪܗܶܛ ܟ݁ܽܠܶܗ ܥܰܡܳܐ<EOS>
ܟ݁ܰܕ݂ ܬ݁ܰܗܺܝܪ ܠܘܳܬ݂ܗܽܘܢ <EOS> ܠܶܐܣܛܘܳܐ ܕ݁ܡܶܬ݂ܩܪܶܐ ܕ݁ܰܫܠܶܝܡܽܘܢ <EOS>ܘܟ݂ܰܕ݂ ܚܙܳܐ ܫܶܡܥܽܘܢ ܁ ܥܢܳܐ ܘܶܐܡܰܪ ܠܗܽܘܢ <EOS> ܓ݁ܰܒ݂ܪܶܐ̈ ܒ݁ܢܰܝ̈<EOS>
ܐܺܝܣܪܳܝܶܠ ܡܳܢܳܐ ܡܶܬ݁ܕ݁ܰܡܪܺܝܢ ܐܢ̱ܬ݁ܽܘܢ ܒ݁ܗܳܢܳܐ <EOS> ܐܰܘ ܒ݁ܰܢ <EOS> ܡܳܢܳܐ ܚܳܝܪܺܝܢ<EOS>
ܐܢ̱ܬ݁ܽܘܢ ܇ ܐܰܝܟ݂ ܗܰܘ ܕ݁ܰܒ݂ܚܰܝܠܳܐ ܕ݁ܺܝܠܰܢ <EOS> ܐܰܘ ܒ݁ܫܽܘܠܛܳܢܰܢ <EOS> ܥܒ݂ܰܕ݂ܢ ܗܳܕ݂ܶܐ<EOS>
ܕ݁ܰܢܗܰܠܶܟ݂ ܗܳܢܳܐ <EOS>ܐܰܠܳܗܶܗ ܗ̱ܽܘ ܕ݁ܰܐܒ݂ܪܳܗܳܡ ܘܕ݂ܺܐܝܣܚܳܩ ܘܰܕ݂ܝܰܥܩܽܘܒ݂ <EOS> ܐܰܠܳܗܳܐ<EOS>
ܕ݁ܰܐܒ݂ܳܗܳܬ݂ܰܢ̈ ܁ ܫܰܒ݁ܰܚ ܠܰܒ݂ܪܶܗ ܝܶܫܽܘܥ ܇ ܗܰܘ ܕ݁ܰܐܢ̱ܬ݁ܽܘܢ ܐܰܫܠܶܡܬ݁ܽܘܢ<EOS>
ܘܰܟ݂ܦ݂ܰܪܬ݁ܽܘܢ ܒ݁ܶܗ ܩܕ݂ܳܡ ܐܰܦ݁ܰܘܗ̱ܝ̈ ܕ݁ܦ݂ܺܝܠܰܛܳܘܣ <EOS> ܟ݁ܰܕ݂ ܗܽܘ ܙܰܕ݁ܶܩ ܗ̱ܘܳܐ<EOS>
ܕ݁ܢܶܫܪܶܝܘܗ̱ܝ <EOS>ܐܰܢ̱ܬ݁ܽܘܢ ܕ݁ܶܝܢ ܒ݁ܩܰܕ݁ܺܝܫܳܐ ܘܙܰܕ݁ܺܝܩܳܐ ܟ݁ܦ݂ܰܪܬ݁ܽܘܢ <EOS>ܘܫܶܐܠܬ݁ܽܘܢ ܠܟ݂ܽܘܢ ܠܓ݂ܰܒ݂ܪܳܐ ܩܳܛܽܘܠܳܐ ܁ ܕ݁ܢܶܬ݂ܺܝܗܶܒ݂ ܠܟ݂ܽܘܢ <EOS>ܘܰܠܗܰܘ ܪܺܫܳܐ ܕ݁ܚܰܝܶܐ̈ ܩܛܰܠܬ݁ܽܘܢ <EOS> ܕ݁ܠܶܗ ܐܰܩܺܝܡ ܐܰܠܳܗܳܐ ܡܶܢ<EOS>
ܒ݁ܶܝܬ݂ ܡܺܝܬ݂ܶܐ̈ <EOS> ܘܰܚܢܰܢ ܟ݁ܽܠܰܢ <EOS> ܣܳܗܕ݁ܰܘܗ̱ܝ̈ <EOS>ܘܰܒ݂ܗܰܝܡܳܢܽܘܬ݂ܳܐ ܕ݁ܰܫܡܶܗ ܠܗܳܢܳܐ ܕ݁ܚܳܙܶܝܢ ܐܢ̱ܬ݁ܽܘܢ<EOS>
ܘܝܳܕ݂ܥܺܝܢ ܐܢ̱ܬ݁ܽܘܢ ܗܽܘ ܐܰܫܰܪ <EOS> ܘܰܐܣܺܝ <EOS> ܘܗܰܝܡܳܢܽܘܬ݂ܳܐ ܕ݁ܒ݂ܶܗ ܝܶܗܒ݁ܰܬ݂ ܠܶܗ<EOS>
ܗܳܕ݂ܶܐ ܚܠܺܝܡܽܘܬ݂ܳܐ ܩܕ݂ܳܡ ܟ݁ܽܠܟ݂ܽܘܢ <EOS>ܒ݁ܪܰܡ ܗܳܫܳܐ ܐܰܚܰܝ̈ ܝܳܕ݂ܰܥ ܐ̱ܢܳܐ ܕ݁ܰܒ݂ܛܽܘܥܝܰܝ ܥܒ݂ܰܕ݁ܬ݁ܽܘܢ<EOS>
ܗܳܕ݂ܶܐ <EOS> ܐܰܝܟ݂ ܕ݁ܰܥܒ݂ܰܕ݂ܘ ܪܺܫܰܝܟ݁ܽܘܢ̈ <EOS>ܘܰܐܠܳܗܳܐ ܐܰܝܟ݂ ܡܶܕ݁ܶܡ ܕ݁ܩܰܕ݁ܶܡ ܐܰܟ݂ܪܶܙ ܒ݁ܦ݂ܽܘܡ ܟ݁ܽܠܗܽܘܢ<EOS>
ܢܒ݂ܺܝܶܐ̈ <EOS> ܕ݁ܢܶܚܰܫ ܡܫܺܝܚܶܗ ܡܰܠܺܝ ܗܳܟ݂ܰܢܳܐ <EOS>ܬ݁ܽܘܒ݂ܘ ܗܳܟ݂ܺܝܠ <EOS> ܘܶܐܬ݂ܦ݁ܢܰܘ <EOS> ܐܰܝܟ݁ܰܢܳܐ ܕ݁ܢܶܬ݂ܥܛܽܘܢ<EOS>
ܚܛܳܗܰܝܟ݁ܽܘܢ̈ <EOS> ܘܢܺܐܬ݂ܽܘܢ ܠܟ݂ܽܘܢ ܙܰܒ݂ܢܶܐ̈ ܕ݁ܰܢܝܳܚܬ݁ܳܐ ܡܶܢ ܩܕ݂ܳܡ ܦ݁ܰܪܨܽܘܦ݁ܶܗ<EOS>
ܕ݁ܡܳܪܝܳܐ <EOS>ܘܰܢܫܰܕ݁ܰܪ ܠܟ݂ܽܘܢ ܠܰܐܝܢܳܐ ܕ݁ܰܡܛܰܝܰܒ݂ ܗ̱ܘܳܐ ܠܟ݂ܽܘܢ <EOS> ܠܝܶܫܽܘܥ<EOS>
ܡܫܺܝܚܳܐ <EOS>ܕ݁ܠܶܗ ܘܳܠܶܐ ܠܰܫܡܰܝܳܐ ܕ݁ܰܢܩܰܒ݁ܠܽܘܢ ܥܕ݂ܰܡܳܐ ܠܡܽܘܠܳܝܳܐ<EOS>
ܕ݁ܙܰܒ݂ܢܶܐ̈ <EOS> ܕ݁ܟ݂ܽܠܗܶܝܢ ܐܰܝܠܶܝܢ ܕ݁ܡܰܠܶܠ ܐܰܠܳܗܳܐ ܒ݁ܦ݂ܽܘܡܳܐ ܕ݁ܰܢܒ݂ܺܝܰܘܗ̱ܝ̈<EOS>
ܩܰܕ݁ܺܝܫܶܐ̈ ܕ݁ܡܶܢ ܥܳܠܰܡ <EOS>ܡܽܘܫܶܐ ܓ݁ܶܝܪ ܐܶܡܰܪ ܕ݁ܰܢܒ݂ܺܝܳܐ ܢܩܺܝܡ ܠܟ݂ܽܘܢ ܡܳܪܝܳܐ ܡܶܢ<EOS>
ܐܰܚܰܝܟ݁ܽܘܢ̈ <EOS> ܐܰܟ݂ܘܳܬ݂ܝ <EOS> ܠܶܗ ܫܡܰܥܘ <EOS> ܒ݁ܟ݂ܽܠ ܡܳܐ ܕ݁ܰܢܡܰܠܶܠ ܥܰܡܟ݂ܽܘܢ <EOS>ܘܬ݂ܶܗܘܶܐ ܟ݁ܽܠ ܢܰܦ݂ܫܳܐ ܐܰܝܕ݂ܳܐ ܕ݁ܠܳܐ ܬ݁ܶܫܡܰܥ ܠܰܢܒ݂ܺܝܳܐ ܗܰܘ<EOS>
ܬ݁ܺܐܒ݂ܰܕ݂ ܢܰܦ݂ܫܳܐ ܗܳܝ ܡܶܢ ܥܰܡܳܗ <EOS>ܘܰܢܒ݂ܺܝܶܐ̈ ܟ݁ܽܠܗܽܘܢ ܡܶܢ ܫܡܽܘܐܝܶܠ <EOS> ܘܰܐܝܠܶܝܢ ܕ݁ܡܶܢ ܒ݁ܳܬ݂ܪܶܗ<EOS>
ܗܘܰܘ ܡܰܠܶܠܘ <EOS> ܘܰܐܟ݂ܪܶܙܘ ܥܰܠ ܝܰܘܡܳܬ݂ܳܐ̈ ܗܳܢܽܘܢ <EOS>ܐܰܢ̱ܬ݁ܽܘܢ ܐܶܢܽܘܢ ܒ݁ܢܰܝܗܽܘܢ̈ ܕ݁ܰܢܒ݂ܺܝܶܐ̈ ܇ ܘܰܕ݁ܕ݂ܺܝܰܬ݂ܺܩܺܐ<EOS>
ܐܰܝܕ݂ܳܐ ܕ݁ܣܳܡ ܐܰܠܳܗܳܐ ܠܰܐܒ݂ܳܗܳܬ݂ܰܢ̈ <EOS> ܟ݁ܰܕ݂ ܐܶܡܰܪ ܠܰܐܒ݂ܪܳܗܳܡ ܇ ܕ݁ܰܒ݂ܙܰܪܥܳܟ݂<EOS>
ܢܶܬ݂ܒ݁ܰܪܟ݂ܳܢ ܟ݁ܽܠܗܶܝܢ ܫܰܪܒ݁ܳܬ݂ܳܐ̈ ܕ݁ܰܐܪܥܳܐ <EOS>ܠܟ݂ܽܘܢ ܡܶܢ ܩܕ݂ܺܝܡ ܐܰܩܺܝܡ <EOS> ܘܫܰܕ݁ܰܪ ܐܰܠܳܗܳܐ ܠܰܒ݂ܪܶܗ ܁ ܟ݁ܰܕ݂<EOS>
ܡܒ݂ܰܪܶܟ݂ ܠܟ݂ܽܘܢ ܐܶܢ ܬ݁ܶܬ݂ܦ݁ܢܽܘܢ ܘܰܬ݁ܬ݂ܽܘܒ݂ܽܘܢ ܡܶܢ ܒ݁ܺܝܫܳܬ݂ܟ݂ܽܘܢ̈ <EOS>ܘܟ݂ܰܕ݂ ܗܳܠܶܝܢ ܡܶܠܶܐ̈ ܡܡܰܠܠܺܝܢ ܗ̱ܘܰܘ ܠܥܰܡܳܐ ܩܳܡܘ ܥܠܰܝܗܽܘܢ<EOS>
ܟ݁ܳܗܢܶܐ̈ ܘܙܰܕ݁ܽܘܩܳܝܶܐ̈ ܘܰܐܪܟ݂ܽܘܢܶܐ̈ ܕ݁ܗܰܝܟ݁ܠܳܐ<EOS>
ܟ݁ܰܕ݂ ܡܶܬ݂ܚܰܡܬ݂ܺܝܢ ܗ̱ܘܰܘ ܥܠܰܝܗܽܘܢ ܕ݁ܡܰܠܦ݂ܺܝܢ ܠܥܰܡܳܐ ܇<EOS>
ܘܡܰܟ݂ܪܙܺܝܢ ܒ݁ܰܡܫܺܝܚܳܐ ܥܰܠ ܩܝܳܡܬ݁ܳܐ ܕ݁ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܰܐܪܡܺܝܘ ܥܠܰܝܗܽܘܢ ܐܺܝܕ݂ܰܝܳܐ̈ ܘܰܢܛܰܪܘ ܐܶܢܽܘܢ ܠܝܰܘܡܳܐ<EOS>
ܐ̱ܚܪܺܢܳܐ ܇ ܡܶܛܽܠ ܕ݁ܰܩܪܶܒ݂ ܗ̱ܘܳܐ ܠܶܗ ܪܰܡܫܳܐ <EOS>ܘܣܰܓ݁ܺܝܶܐܐ̈ ܕ݁ܰܫܡܰܥܘ ܗ̱ܘܰܘ ܡܶܠܬ݂ܳܐ ܁ ܗܰܝܡܶܢܘ ܗ̱ܘܰܘ <EOS>ܘܺܐܝܬ݂ܰܝܗܽܘܢ ܗ̱ܘܰܘ ܒ݁ܡܶܢܝܳܢܳܐ <EOS> ܐܰܝܟ݂ ܚܰܡܫܳܐ ܐܰܠܦ݂ܺܝܢ̈ ܓ݁ܰܒ݂ܪܺܝܢ̈<EOS>
ܘܰܠܝܰܘܡܳܐ ܐ̱ܚܪܺܢܳܐ ܐܶܬ݂ܟ݁ܰܢܰܫܘ ܐܰܪܟ݂ܽܘܢܶܐ̈ ܁ ܘܩܰܫܺܝܫܶܐ̈ <EOS>ܘܣܳܦ݂ܪܶܐ̈ <EOS>ܘܳܐܦ݂ ܚܰܢܳܢ ܪܰܒ݁ ܟ݁ܳܗܢܶܐ̈ ܁ ܘܩܰܝܳܦ݂ܳܐ <EOS> ܘܝܽܘܚܰܢܳܢ<EOS>
ܘܰܐܠܶܟ݁ܣܰܢܕ݁ܪܳܘܣ <EOS> ܘܰܐܝܠܶܝܢ ܕ݁ܺܐܝܬ݂ܰܝܗܽܘܢ ܗ̱ܘܰܘ ܡܶܢ ܫܰܪܒ݁ܬ݂ܳܐ ܕ݁ܪܰܒ݁ܰܝ̈ ܟ݁ܳܗܢܶܐ̈<EOS>
<EOS>ܘܟ݂ܰܕ݂ ܐܰܩܺܝܡܘ ܐܶܢܽܘܢ ܒ݁ܰܡܨܰܥܬ݂ܳܐ ܡܫܰܐܠܺܝܢ ܗ̱ܘܰܘ ܠܗܽܘܢ<EOS>
ܕ݁ܒ݂ܰܐܝܢܳܐ ܚܺܝܠ ܁ ܐܰܘ ܒ݁ܰܐܝܢܳܐ ܫܶܡ <EOS> ܥܒ݂ܰܕ݁ܬ݁ܽܘܢ ܗܳܕ݂ܶܐ <EOS>ܗܳܝܕ݁ܶܝܢ ܫܶܡܥܽܘܢ ܟ݁ܺܐܦ݂ܳܐ ܐܶܬ݂ܡܠܺܝ ܪܽܘܚܳܐ ܕ݁ܩܽܘܕ݂ܫܳܐ <EOS>ܘܶܐܡܰܪ ܠܗܽܘܢ <EOS> ܐܰܪܟ݂ܽܘܢܰܘܗ̱ܝ̈ ܕ݁ܥܰܡܳܐ ܁ ܘܩܰܫܺܝܫܶܐ̈ ܕ݁ܒ݂ܶܝܬ݂ ܐܺܝܣܪܳܝܶܠ <EOS> ܫܡܰܥܘ<EOS>
<EOS>ܐܶܢ ܚܢܰܢ ܝܰܘܡܳܢܳܐ ܡܶܬ݁ܕ݂ܺܝܢܺܝܢ ܚ̱ܢܰܢ ܡܶܢܟ݂ܽܘܢ ܥܰܠ<EOS>
ܫܰܦ݁ܺܝܪܬ݁ܳܐ ܕ݁ܰܗܘܳܬ݂ ܠܒ݂ܰܪܢܳܫܳܐ ܟ݁ܪܺܝܗܳܐ ܕ݁ܰܒ݂ܡܳܢܳܐ ܗܳܢܳܐ ܐܶܬ݂ܰܐܣܺܝ<EOS>
ܗܳܕ݂ܶܐ ܬ݁ܶܬ݂ܺܝܕ݂ܰܥ ܠܟ݂ܽܘܢ ܘܰܠܟ݂ܽܠܶܗ ܥܰܡܳܐ ܕ݁ܺܐܝܣܪܳܝܶܠ<EOS>
ܕ݁ܒ݂ܰܫܡܶܗ ܕ݁ܝܶܫܽܘܥ ܡܫܺܝܚܳܐ ܢܳܨܪܳܝܳܐ ܁ ܗܰܘ ܕ݁ܰܐܢ̱ܬ݁ܽܘܢ ܙܩܰܦ݂ܬ݁ܽܘܢܳܝܗ̱ܝ ܗܰܘ<EOS>
ܕ݁ܰܐܩܺܝܡ ܐܰܠܳܗܳܐ ܡܶܢ ܒ݁ܶܝܬ݂ ܡܺܝܬ݂ܶܐ̈ ܇ ܒ݁ܶܗ ܒ݁ܗܰܘ ܗܳܐ ܩܳܐܶܡ ܗܳܢܳܐ ܩܕ݂ܳܡܰܝܟ݁ܽܘܢ<EOS>
ܟ݁ܰܕ݂ ܚܠܺܝܡ <EOS>ܗܳܢܰܘ ܟ݁ܺܐܦ݂ܳܐ ܕ݁ܰܐܣܠܺܝܬ݁ܽܘܢ ܐܰܢ̱ܬ݁ܽܘܢ ܒ݁ܰܢܳܝܶܐ̈ <EOS> ܘܗܽܘ ܗܘܳܐ<EOS>
ܠܪܺܝܫ ܩܰܪܢܳܐ <EOS>ܘܠܰܝܬ݁ ܒ݁ܐ̱ܢܳܫ ܐ̱ܚܪܺܝܢ ܦ݁ܽܘܪܩܳܢܳܐ <EOS> ܠܳܐ ܓ݁ܶܝܪ ܐܺܝܬ݂ ܫܡܳܐ<EOS>
ܐ̱ܚܪܺܢܳܐ ܬ݁ܚܶܝܬ݂ ܫܡܰܝܳܐ ܕ݁ܶܐܬ݂ܺܝܗܶܒ݂ ܠܰܒ݂ܢܰܝܢܳܫܳܐ̈ ܇ ܕ݁ܒ݂ܶܗ ܘܳܠܶܐ ܠܡܶܚܳܐ<EOS>
ܘܟ݂ܰܕ݂ ܫܡܰܥܘ ܡܶܠܬ݂ܶܗ ܕ݁ܫܶܡܥܽܘܢ ܘܰܕ݂ܝܽܘܚܰܢܳܢ <EOS> ܕ݁ܥܺܝܢ<EOS>
ܒ݁ܰܓ݂ܠܶܐ ܐܰܡܪܽܘܗ ܐܶܣܬ݁ܰܟ݁ܰܠܘ ܕ݁ܠܳܐ ܝܳܕ݂ܥܺܝܢ ܣܶܦ݂ܪܳܐ ܘܗܶܕ݂ܝܽܘܛܶܐ̈ ܐܶܢܽܘܢ <EOS>ܘܰܬ݂ܗܰܪܘ ܒ݁ܗܽܘܢ <EOS> ܘܶܐܫܬ݁ܰܘܕ݁ܰܥܘ ܐܶܢܽܘܢ <EOS> ܕ݁ܥܰܡ ܝܶܫܽܘܥ ܡܶܬ݂ܗܰܦ݁ܟ݂ܺܝܢ ܗ̱ܘܰܘ <EOS>ܘܚܳܙܶܝܢ ܗ̱ܘܰܘ ܕ݁ܩܳܐܶܡ ܗ̱ܘܳܐ ܥܰܡܗܽܘܢ ܚܓ݂ܺܝܪܳܐ ܗܰܘ ܕ݁ܶܐܬ݂ܰܐܣܺܝ<EOS>
ܘܠܳܐ ܡܶܫܟ݁ܚܺܝܢ ܗ̱ܘܰܘ ܡܶܕ݁ܶܡ ܠܡܺܐܡܰܪ ܠܽܘܩܒ݂ܰܠܗܽܘܢ <EOS>ܗܳܝܕ݁ܶܝܢ ܦ݁ܩܰܕ݂ܘ <EOS> ܕ݁ܢܰܦ݁ܩܽܘܢ ܐܶܢܽܘܢ ܡܶܢ ܟ݁ܶܢܫܗܽܘܢ <EOS>ܘܳܐܡܪܺܝܢ ܗ̱ܘܰܘ ܚܰܕ݂ ܠܚܰܕ݂<EOS>
ܡܳܢܳܐ ܢܶܥܒ݁ܶܕ݂ ܠܗܽܘܢ ܠܓ݂ܰܒ݂ܪܶܐ̈ ܗܳܠܶܝܢ <EOS> ܗܳܐ ܓ݁ܶܝܪ ܐܳܬ݂ܳܐ<EOS>
ܓ݁ܠܺܝܬ݂ܳܐ ܕ݁ܰܗܘܳܬ݂ ܒ݁ܺܐܝܕ݂ܰܝܗܽܘܢ̈ ܠܟ݂ܽܠܗܽܘܢ ܥܳܡܽܘܪܶܝܗ̈ ܕ݁ܽܐܘܪܺܫܠܶܡ<EOS>
ܐܶܬ݂ܝܰܕ݂ܥܰܬ݂ <EOS> ܘܠܳܐ ܡܶܫܟ݁ܚܺܝܢܰܢ ܕ݁ܢܶܟ݂ܦ݁ܽܘܪ <EOS>ܐܶܠܳܐ ܕ݁ܠܳܐ ܝܰܬ݁ܺܝܪܳܐܝܺܬ݂ ܢܶܦ݁ܽܘܩ ܒ݁ܥܰܡܳܐ ܛܶܒ݁ܳܐ ܗܳܢܳܐ<EOS>
ܢܶܬ݂ܠܰܚܰܡ ܠܗܽܘܢ ܕ݁ܬ݂ܽܘܒ݂ ܠܳܐ ܢܡܰܠܠܽܘܢ ܒ݁ܰܫܡܳܐ ܗܳܢܳܐ ܠܐ̱ܢܳܫ ܡܶܢ ܒ݁ܢܰܝܢܳܫܳܐ̈<EOS>
<EOS>ܘܰܩܪܰܘ ܐܶܢܽܘܢ ܘܦ݂ܰܩܶܕ݂ܘ ܐܶܢܽܘܢ ܕ݁ܠܰܓ݂ܡܳܪ ܠܳܐ ܢܡܰܠܠܽܘܢ <EOS>ܘܠܳܐ ܢܰܠܦ݂ܽܘܢ ܒ݁ܫܶܡ ܝܶܫܽܘܥ <EOS>ܥܢܰܘ ܫܶܡܥܽܘܢ ܟ݁ܺܐܦ݂ܳܐ ܘܝܽܘܚܰܢܳܢ <EOS> ܘܶܐܡܰܪܘ ܠܗܽܘܢ <EOS> ܐܶܢ<EOS>
ܟ݁ܺܐܢܳܐ ܩܕ݂ܳܡ ܐܰܠܳܗܳܐ ܁ ܕ݁ܰܠܟ݂ܽܘܢ ܢܶܫܡܰܥ ܝܰܬ݁ܺܝܪ ܡܶܢ ܐܰܠܳܗܳܐ <EOS> ܕ݁ܽܘܢܘ <EOS>ܠܳܐ ܓ݁ܶܝܪ ܡܶܫܟ݁ܚܺܝܢ ܚ̱ܢܰܢ ܇ ܕ݁ܡܳܐ ܕ݁ܰܚܙܰܝܢ ܘܰܫܡܰܥܢ ܕ݁ܠܳܐ<EOS>
ܢܡܰܠܠܺܝܘܗ̱ܝ <EOS>ܘܶܐܬ݂ܠܰܚܰܡܘ ܠܗܽܘܢ <EOS> ܘܰܫܪܰܘ ܐܶܢܽܘܢ <EOS> ܠܳܐ ܓ݁ܶܝܪ ܐܶܫܟ݁ܰܚܘ ܠܗܽܘܢ<EOS>
ܥܶܠܬ݂ܳܐ ܕ݁ܰܢܣܺܝܡܽܘܢ ܒ݁ܪܺܫܗܽܘܢ <EOS> ܡܶܛܽܠ ܥܰܡܳܐ <EOS> ܟ݁ܽܠܢܳܫ ܓ݁ܶܝܪ ܡܫܰܒ݁ܰܚ ܗ̱ܘܳܐ<EOS>
ܠܰܐܠܳܗܳܐ ܥܰܠ ܡܶܕ݁ܶܡ ܕ݁ܰܗܘܳܐ <EOS>ܝܰܬ݁ܺܝܪ ܓ݁ܶܝܪ ܡܶܢ ܒ݁ܰܪ ܐܰܪܒ݁ܥܺܝܢ̈ ܫܢܺܝܢ̈ ܐܺܝܬ݂ܰܘܗ̱ܝ ܗ̱ܘܳܐ<EOS>
ܓ݁ܰܒ݂ܪܳܐ ܗܰܘ ܇ ܕ݁ܰܗܘܳܬ݂ ܒ݁ܶܗ ܗܳܕ݂ܶܐ ܐܳܬ݂ܳܐ ܕ݁ܳܐܣܝܽܘܬ݂ܳܐ <EOS>ܘܟ݂ܰܕ݂ ܐܶܫܬ݁ܪܺܝܘ <EOS> ܐܶܬ݂ܰܘ ܠܘܳܬ݂ ܐܰܚܰܝܗܽܘܢ̈ <EOS> ܘܶܐܫܬ݁ܰܥܺܝܘ<EOS>
ܠܗܽܘܢ ܟ݁ܽܠ ܡܳܐ ܕ݁ܶܐܡܰܪܘ ܟ݁ܳܗܢܶܐ̈ ܘܩܰܫܺܝܫܶܐ̈ <EOS>ܘܗܶܢܽܘܢ ܟ݁ܰܕ݂ ܫܡܰܥܘ ܐܰܟ݂ܚܰܕ݂ ܐܰܪܺܝܡܘ ܩܳܠܗܽܘܢ ܠܘܳܬ݂ ܐܰܠܳܗܳܐ<EOS>
<EOS> ܘܶܐܡܰܪܘ <EOS> ܡܳܪܝܳܐ ܐܰܢ̱ܬ݁ ܗ̱ܽܘ ܐܰܠܳܗܳܐ ܕ݁ܰܥܒ݂ܰܕ݁ܬ݁ ܫܡܰܝܳܐ ܘܰܐܪܥܳܐ ܇ ܘܝܰܡ̱ܡܶܐ̈<EOS>
<EOS> ܘܟ݂ܽܠ ܕ݁ܺܐܝܬ݂ ܒ݁ܗܽܘܢ <EOS>ܘܰܐܢ̱ܬ݁ ܗ̱ܽܘ ܕ݁ܡܰܠܶܠܬ݁ ܒ݁ܝܰܕ݂ ܪܽܘܚܳܐ ܕ݁ܩܽܘܕ݂ܫܳܐ ܒ݁ܦ݂ܽܘܡ<EOS>
ܕ݁ܰܘܺܝܕ݂ ܥܰܒ݂ܕ݁ܳܟ݂ ܠܡܳܢܳܐ ܪܓ݂ܰܫܘ ܥܰܡ̱ܡܶܐ̈ ܇ ܘܶܐܡܘܳܬ݂ܳܐ̈ ܪܢܰܝ̈ ܣܪܺܝܩܽܘܬ݂ܳܐ<EOS>
܇<EOS>
ܩܳܡܘ ܡܰܠܟ݁ܶܐ̈ ܕ݁ܰܐܪܥܳܐ ܘܫܰܠܺܝܛܳܢܶܐ̈ ܇ ܘܶܐܬ݂ܡܰܠܰܟ݂ܘ ܐܰܟ݂ܚܕ݂ܳܐ<EOS>
ܥܰܠ ܡܳܪܝܳܐ <EOS> ܘܥܰܠ ܡܫܺܝܚܶܗ <EOS>ܐܶܬ݂ܟ݁ܰܢܰܫܘ ܓ݁ܶܝܪ ܫܰܪܺܝܪܳܐܝܺܬ݂ ܒ݁ܰܡܕ݂ܺܝܢ̱ܬ݁ܳܐ ܗܳܕ݂ܶܐ ܇ ܥܰܠ<EOS>
ܩܰܕ݁ܺܝܫܳܐ ܒ݁ܪܳܟ݂ ܝܶܫܽܘܥ <EOS> ܐܰܝܢܳܐ ܕ݁ܰܐܢ̱ܬ݁ ܡܫܰܚܬ݁ ܗܶܪܳܘܕ݂ܶܣ ܘܦ݁ܺܝܠܰܛܳܘܣ ܥܰܡ<EOS>
ܥܰܡ̱ܡܶܐ̈ ܁ ܘܟ݂ܶܢܫܳܐ ܕ݁ܺܐܝܣܪܳܝܶܠ <EOS>ܠܡܶܥܒ݁ܰܕ݂ ܟ݁ܽܠ ܡܳܐ ܕ݁ܺܐܝܕ݂ܳܟ݂ ܘܨܶܒ݂ܝܳܢܳܟ݂ ܩܰܕ݁ܶܡ ܪܫܰܡ<EOS>
ܕ݁ܢܶܗܘܶܐ <EOS>ܘܳܐܦ݂ ܗܳܫܳܐ ܡܳܪܝܳܐ ܚܽܘܪ <EOS> ܘܰܚܙܺܝ ܠܠܽܘܚܳܡܰܝܗܽܘܢ̈ <EOS> ܘܗܰܒ݂<EOS>
ܠܥܰܒ݂ܕ݁ܰܝܟ݁̈ ܕ݁ܥܺܝܢ ܒ݁ܰܓ݂ܠܶܐ ܢܶܗܘܽܘܢ ܡܰܟ݂ܪܙܺܝܢ ܡܶܠܬ݂ܳܟ݂ ܇<EOS>
ܟ݁ܰܕ݂ ܐܺܝܕ݂ܳܟ݂ ܡܰܘܫܶܛ ܐܰܢ̱ܬ݁ ܠܳܐܣܘܳܬ݂ܳܐ̈ ܘܠܰܓ݂ܒ݂ܰܪܘܳܬ݂ܳܐ̈<EOS>
ܘܠܳܐܬ݂ܘܳܬ݂ܳܐ̈ ܕ݁ܢܶܗܘܝܳܢ̈ ܒ݁ܰܫܡܶܗ ܕ݁ܰܒ݂ܪܳܟ݂ ܩܰܕ݁ܺܝܫܳܐ ܝܶܫܽܘܥ <EOS>ܘܟ݂ܰܕ݂ ܒ݁ܥܰܘ ܘܶܐܬ݂ܟ݁ܰܫܰܦ݂ܘ ܐܶܬ݁ܬ݁ܙܺܝܥ ܐܰܬ݂ܪܳܐ ܕ݁ܒ݂ܶܗ<EOS>
ܟ݁ܢܺܝܫܺܝܢ ܗ̱ܘܰܘ <EOS> ܘܶܐܬ݂ܡܠܺܝܘ ܟ݁ܽܠܗܽܘܢ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS> ܘܰܡܡܰܠܠܺܝܢ ܗ̱ܘܰܘ<EOS>
ܥܺܝܢ ܒ݁ܰܓ݂ܠܶܐ ܡܶܠܬ݂ܳܐ ܕ݁ܰܐܠܳܗܳܐ<EOS>
ܐܺܝܬ݂ ܗ̱ܘܳܐ ܕ݁ܶܝܢ ܠܟ݂ܶܢܫܳܐ ܕ݁ܐ̱ܢܳܫܳܐ <EOS> ܐܰܝܠܶܝܢ ܕ݁ܗܰܝܡܶܢܘ<EOS>
ܗ̱ܘܰܘ ܚܕ݂ܳܐ ܢܦ݂ܶܫ <EOS> ܘܚܰܕ݂ ܪܶܥܝܳܢ <EOS> ܘܠܳܐ ܐ̱ܢܳܫ ܡܶܢܗܽܘܢ ܐܳܡܰܪ ܗ̱ܘܳܐ ܥܰܠ ܢܶܟ݂ܣܶܐ̈<EOS>
ܕ݁ܰܩܢܶܐ ܗ̱ܘܳܐ ܕ݁ܕ݂ܺܝܠܶܗ ܐܶܢܽܘܢ <EOS> ܐܶܠܳܐ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܗ̱ܘܳܐ ܠܗܽܘܢ <EOS>ܕ݁ܓ݂ܰܘܳܐ ܗܘܳܐ <EOS>ܘܰܒ݂ܚܰܝܠܳܐ ܪܰܒ݁ܳܐ ܡܰܣܗܕ݂ܺܝܢ ܗ̱ܘܰܘ ܗܶܢܽܘܢ ܫܠܺܝܚܶܐ̈ ܇ ܥܰܠ<EOS>
ܩܝܳܡܬ݁ܶܗ ܕ݁ܝܶܫܽܘܥ ܡܫܺܝܚܳܐ <EOS> ܘܛܰܝܒ݁ܽܘܬ݂ܳܐ ܪܰܒ݁ܬ݂ܳܐ ܐܺܝܬ݂ ܗ̱ܘܳܬ݂ ܥܰܡ ܟ݁ܽܠܗܽܘܢ<EOS>
<EOS>ܘܐ̱ܢܳܫ ܠܰܝܬ݁ ܗ̱ܘܳܐ ܒ݁ܗܽܘܢ ܕ݁ܰܨܪܺܝܟ݂ <EOS> ܐܰܝܠܶܝܢ ܓ݁ܶܝܪ ܕ݁ܰܩܢܶܝܢ<EOS>
ܗ̱ܘܰܘ ܩܽܘܪܝܳܐ̈ ܘܒ݂ܳܬ݁ܶܐ̈ ܇ ܡܙܰܒ݁ܢܺܝܢ ܗ̱ܘܰܘ ܘܡܰܝܬ݁ܶܝܢ ܕ݁ܡܰܝܳܐ̈ ܕ݁ܡܶܕ݁ܶܡ<EOS>
ܕ݁ܡܶܙܕ݁ܰܒ݁ܰܢ<EOS>
ܘܣܳܝܡܺܝܢ ܠܘܳܬ݂ ܪܶܓ݂ܠܰܝܗܽܘܢ̈ ܕ݁ܰܫܠܺܝܚܶܐ̈ ܘܡܶܬ݂ܺܝܗܶܒ݂ ܗ̱ܘܳܐ<EOS>
ܠܐ̱ܢܳܫ ܐ̱ܢܳܫ <EOS> ܐܰܝܟ݂ ܡܶܕ݁ܶܡ ܕ݁ܰܣܢܺܝܩ ܗ̱ܘܳܐ<EOS>
ܝܰܘܣܶܦ݂ ܕ݁ܶܝܢ ܗܰܘ ܕ݁ܶܐܬ݂ܟ݁ܰܢܺܝ ܒ݁ܰܪܢܰܒ݂ܰܐ ܡܶܢ ܫܠܺܝܚܶܐ̈<EOS>
ܕ݁ܡܶܬ݁ܬ݁ܰܪܓ݁ܰܡ ܒ݁ܪܳܐ ܕ݁ܒ݂ܽܘܝܳܐܳܐ ܠܶܘܳܝܳܐ ܡܶܢ ܐܰܬ݂ܪܳܐ ܕ݁ܩܽܘܦ݁ܪܳܣ<EOS>
ܐܺܝܬ݂ ܗ̱ܘܳܐ ܠܶܗ ܩܪܺܝܬ݂ܳܐ <EOS> ܘܙܰܒ݁ܢܳܗ <EOS> ܘܰܐܝܬ݁ܺܝ ܕ݁ܡܶܝܗ̈ <EOS>ܘܣܳܡ ܩܕ݂ܳܡ ܪܶܓ݂ܠܰܝܗܽܘܢ̈ ܕ݁ܰܫܠܺܝܚܶܐ̈ <EOS>ܘܓ݂ܰܒ݂ܪܳܐ ܚܰܕ݂ ܕ݁ܰܫܡܶܗ ܗܘܳܐ ܚܰܢܰܢܝܳܐ ܥܰܡ ܐܰܢ̱ܬ݁ܬ݂ܶܗ ܕ݁ܰܫܡܳܗ<EOS>
ܗܘܳܐ ܫܰܦ݁ܺܝܪܳܐ ܙܰܒ݁ܶܢ ܗ̱ܘܳܐ ܩܪܺܝܬ݂ܶܗ <EOS>ܘܰܫܩܰܠ ܡܶܢ ܛܺܝܡܶܝܗ̈ <EOS> ܘܛܰܫܺܝ <EOS> ܟ݁ܰܕ݂ ܪܓ݂ܺܝܫܳܐ ܗ̱ܘܳܬ݂ ܒ݁ܶܗ<EOS>
ܐܰܢ̱ܬ݁ܬ݂ܶܗ <EOS> ܘܰܐܝܬ݁ܺܝ ܡܶܢܶܗ ܡܶܢ ܟ݁ܶܣܦ݁ܳܐ ܘܣܳܡ ܩܕ݂ܳܡ ܪܶܓ݂ܠܰܝܗܽܘܢ̈ ܕ݁ܰܫܠܺܝܚܶܐ̈<EOS>
<EOS>ܘܶܐܡܰܪ ܠܶܗ ܫܶܡܥܽܘܢ <EOS> ܚܰܢܰܢܝܳܐ ܡܳܢܰܘ ܕ݁ܗܳܟ݂ܰܢܳܐ ܡܠܳܐ ܣܳܛܳܢܳܐ<EOS>
ܠܶܒ݁ܳܟ݂ ܕ݁ܰܬ݁ܕ݂ܰܓ݁ܶܠ ܒ݁ܪܽܘܚܳܐ ܕ݁ܩܽܘܕ݂ܫܳܐ ܇ ܘܰܬ݁ܛܰܫܶܐ ܡܶܢ ܟ݁ܶܣܦ݁ܳܐ ܕ݁ܰܕ݂ܡܶܝܗ̈<EOS>
ܕ݁ܰܩܪܺܝܬ݂ܳܐ <EOS>ܠܳܐ ܗ̱ܘܳܐ ܕ݁ܺܝܠܳܟ݂ ܗܘܳܬ݂ ܥܰܕ݂ܠܳܐ ܬ݁ܶܙܕ݁ܰܒ݁ܰܢ ܘܡܶܢ<EOS>
ܕ݁ܶܐܙܕ݁ܰܒ݁ܢܰܬ݂ ܬ݁ܽܘܒ݂ ܐܰܢ̱ܬ݁ ܫܰܠܺܝܛ ܗ̱ܘܰܝܬ݁ ܥܰܠ ܕ݁ܡܶܝܗ̈ <EOS> ܠܡܳܢܳܐ ܣܳܡܬ݁ ܒ݁ܠܶܒ݁ܳܟ݂<EOS>
ܕ݁ܬ݂ܶܥܒ݁ܶܕ݂ ܨܒ݂ܽܘܬ݂ܳܐ ܗܳܕ݂ܶܐ <EOS> ܠܳܐ ܕ݁ܰܓ݁ܶܠܬ݁ ܒ݁ܰܒ݂ܢܰܝ̈ ܐ̱ܢܳܫܳܐ ܐܶܠܳܐ ܒ݁ܰܐܠܳܗܳܐ<EOS>
<EOS>ܘܟ݂ܰܕ݂ ܫܡܰܥ ܚܰܢܰܢܝܳܐ ܗܳܠܶܝܢ ܡܶܠܶܐ̈ ܢܦ݂ܰܠ <EOS> ܘܡܺܝܬ݂ <EOS> ܘܰܗܘܳܬ݂<EOS>
ܕ݁ܶܚܠܬ݂ܳܐ ܪܰܒ݁ܬ݂ܳܐ ܒ݁ܟ݂ܽܠܗܽܘܢ ܗܳܠܶܝܢ ܕ݁ܰܫܡܰܥܘ <EOS>ܘܩܳܡܘ ܐܰܝܠܶܝܢ ܕ݁ܰܥܠܰܝܡܺܝܢ ܒ݁ܗܽܘܢ ܘܟ݂ܰܢܫܽܘܗ̱ܝ <EOS> ܘܰܐܦ݁ܶܩܘ<EOS>
ܩܰܒ݂ܪܽܘܗ̱ܝ <EOS>ܘܡܶܢ ܒ݁ܳܬ݂ܰܪ ܕ݁ܰܗܘܰܝ̈ ܬ݁ܠܳܬ݂ ܫܳܥܺܝܢ̈ ܐܳܦ݂ ܐܰܢ̱ܬ݁ܬ݂ܶܗ ܥܶܠܰܬ݂<EOS>
<EOS> ܟ݁ܰܕ݂ ܠܳܐ ܝܳܕ݂ܥܳܐ ܗ̱ܘܳܬ݂ ܡܳܢܳܐ ܗܘܳܐ <EOS>ܐܳܡܰܪ ܠܳܗ ܫܶܡܥܽܘܢ <EOS> ܐܶܡܰܪ ܠܺܝ ܁ ܐܶܢ ܒ݁ܗܳܠܶܝܢ ܕ݁ܡܰܝܳܐ̈<EOS>
ܙܰܒ݁ܶܢܬ݁ܽܘܢ ܩܪܺܝܬ݂ܳܐ <EOS> ܗܺܝ ܕ݁ܶܝܢ ܐܶܡܪܰܬ݂ <EOS> ܐܺܝܢ ܁ ܒ݁ܗܳܠܶܝܢ ܕ݁ܡܰܝܳܐ̈ <EOS>ܐܳܡܰܪ ܠܳܗ ܫܶܡܥܽܘܢ <EOS> ܡܶܛܽܠ ܕ݁ܶܐܫܬ݁ܘܺܝܬ݁ܽܘܢ ܠܰܡܢܰܣܳܝܽܘ ܪܽܘܚܶܗ<EOS>
ܕ݁ܡܳܪܝܳܐ ܗܳܐ ܪܶܓ݂ܠܰܝܗܽܘܢ̈ ܕ݁ܩܳܒ݂ܽܘܪܰܘܗ̱ܝ̈ ܕ݁ܒ݂ܰܥܠܶܟ݂ܝ ܒ݁ܬ݂ܰܪܥܳܐ <EOS> ܘܗܶܢܽܘܢ<EOS>
ܢܰܦ݁ܩܽܘܢܶܟ݂ܝ <EOS>ܘܒ݂ܳܗ ܒ݁ܫܳܥܬ݂ܳܐ ܁ ܢܶܦ݂ܠܰܬ݂ ܩܕ݂ܳܡ ܪܶܓ݂ܠܰܝܗܽܘܢ̈ <EOS> ܘܡܺܝܬ݂ܰܬ݂ <EOS>ܘܥܰܠܘ ܥܠܰܝܡܶܐ̈ ܗܳܢܽܘܢ ܁ ܘܶܐܫܟ݁ܚܽܘܗ ܟ݁ܰܕ݂ ܡܺܝܬ݂ܳܐ ܘܰܩܦ݂ܰܣܘ ܐܰܘܒ݁ܶܠܘ ܩܰܒ݂ܪܽܘܗ<EOS>
ܥܰܠ ܓ݁ܶܢ̱ܒ݂ ܒ݁ܰܥܠܳܗ <EOS>ܘܰܗܘܳܬ݂ ܕ݁ܶܚܠܬ݂ܳܐ ܪܰܒ݁ܬ݂ܳܐ ܒ݁ܟ݂ܽܠܳܗ ܥܺܕ̱݁ܬ݁ܳܐ <EOS> ܘܰܒ݂ܟ݂ܽܠܗܽܘܢ<EOS>
ܗܳܢܽܘܢ ܕ݁ܰܫܡܰܥܘ<EOS>
ܘܗܳܘܝܳܢ̈ ܗ̱ܘܰܝ̈ ܒ݁ܝܰܕ݂ ܫܠܺܝܚܶܐ̈ ܐܳܬ݂ܘܳܬ݂ܳܐ̈<EOS>
ܘܰܓ݂ܒ݂ܰܪܘܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܒ݁ܥܰܡܳܐ <EOS> ܘܟ݂ܽܠܗܽܘܢ ܟ݁ܢܺܝܫܺܝܢ ܗ̱ܘܰܘ ܐܰܟ݂ܚܕ݂ܳܐ<EOS>
ܒ݁ܶܐܣܛܘܳܐ ܕ݁ܰܫܠܶܝܡܽܘܢ <EOS>ܘܡܶܢ ܐ̱ܢܳܫܳܐ ܐ̱ܚܪܳܢܶܐ̈ ܐ̱ܢܳܫ ܠܳܐ ܡܰܡܪܰܚ ܗ̱ܘܳܐ ܕ݁ܢܶܬ݂ܩܰܪܰܒ݂<EOS>
ܠܘܳܬ݂ܗܽܘܢ <EOS> ܐܶܠܳܐ ܡܰܘܪܶܒ݂ ܗ̱ܘܳܐ ܠܗܽܘܢ ܥܰܡܳܐ <EOS>ܘܝܰܬ݁ܺܝܪ ܡܶܬ݁ܬ݁ܰܘܣܦ݂ܳܢ ܗ̱ܘܰܘ ܐܰܝܠܶܝܢ ܕ݁ܰܡܗܰܝܡܢܺܝܢ ܗ̱ܘܰܘ<EOS>
ܒ݁ܡܳܪܝܳܐ ܇ ܟ݁ܶܢܫܳܐ ܕ݁ܓ݂ܰܒ݂ܪܶܐ̈ ܘܰܕ݂ܢܶܫܶܐ̈<EOS>
ܐܰܝܟ݁ܰܢܳܐ ܕ݁ܰܒ݂ܫܽܘܩܶܐ̈ ܡܰܦ݁ܩܺܝܢ ܗ̱ܘܰܘ ܠܰܟ݂ܪܺܝܗܶܐ̈ <EOS> ܟ݁ܰܕ݂<EOS>
ܪܡܶܝܢ ܗ̱ܘܰܘ ܒ݁ܥܰܪܣܳܬ݂ܳܐ̈ <EOS> ܕ݁ܶܐܡܰܬ݂ܝ ܕ݁ܢܶܗܘܶܐ ܐܳܬ݂ܶܐ ܫܶܡܥܽܘܢ ܐܳܦ݂ܶܢ<EOS>
ܛܶܠܳܢܺܝܬ݂ܶܗ ܬ݁ܰܓ݁ܶܢ ܥܠܰܝܗܽܘܢ <EOS>ܐܳܬ݂ܶܝܢ ܗ̱ܘܰܘ ܕ݁ܶܝܢ ܣܰܓ݁ܺܝܶܐܐ̈ ܠܘܳܬ݂ܗܽܘܢ ܇ ܡܶܢ ܡܕ݂ܺܝܢܳܬ݂ܳܐ̈<EOS>
ܐ̱ܚܪܳܢܝܳܬ݂ܳܐ̈ ܕ݁ܰܚܕ݂ܳܪܰܝ̈ ܐܽܘܪܺܫܠܶܡ ܟ݁ܰܕ݂ ܡܰܝܬ݁ܶܝܢ ܗ̱ܘܰܘ ܟ݁ܪܺܝܗܶܐ̈ <EOS> ܘܰܐܝܠܶܝܢ<EOS>
ܕ݁ܗܳܘܝܳܢ̈ ܗ̱ܘܰܝ̈ ܠܗܽܘܢ ܪܽܘܚܶܐ̈ ܛܰܢܦ݂ܳܬ݂ܳܐ̈ ܘܡܶܬ݂ܚܰܠܡܺܝܢ ܗ̱ܘܰܘ ܟ݁ܽܠܗܽܘܢ<EOS>
ܘܶܐܬ݂ܡܠܺܝ ܗ̱ܘܳܐ ܚܣܳܡܳܐ ܁ ܪܰܒ݁ ܟ݁ܳܗܢܶܐ̈ ܘܟ݂ܽܠܗܽܘܢ ܕ݁ܥܰܡܶܗ ܇<EOS>
ܕ݁ܺܐܝܬ݂ܰܝܗܽܘܢ ܗ̱ܘܰܘ ܡܶܢ ܝܽܘܠܦ݁ܳܢܳܐ ܕ݁ܙܰܕ݁ܽܘܩܳܝܶܐ̈ <EOS>ܘܰܐܪܡܺܝܘ ܐܺܝܕ݂ܰܝܳܐ̈ ܥܰܠ ܫܠܺܝܚܶܐ̈ ܘܶܐܚܰܕ݂ܘ ܐܶܣܰܪܘ ܐܶܢܽܘܢ<EOS>
ܒ݁ܶܝܬ݂ ܐܰܣܺܝܪܶܐ̈ <EOS>ܗܳܝܕ݁ܶܝܢ ܒ݁ܠܺܠܝܳܐ ܡܰܠܰܐܟ݂ܳܐ ܕ݁ܡܳܪܝܳܐ ܦ݁ܬ݂ܰܚ ܬ݁ܰܪܥܳܐ<EOS>
ܕ݁ܒ݂ܶܝܬ݂ ܐܰܣܺܝܪܶܐ̈ <EOS> ܘܰܐܦ݁ܶܩ ܐܶܢܽܘܢ <EOS> ܘܶܐܡܰܪ ܠܗܽܘܢ <EOS>ܙܶܠܘ ܩܽܘܡܘ ܒ݁ܗܰܝܟ݁ܠܳܐ ܘܡܰܠܶܠܘ ܠܥܰܡܳܐ ܟ݁ܽܠܗܶܝܢ ܡܶܠܶܐ̈<EOS>
ܗܳܠܶܝܢ ܕ݁ܚܰܝܶܐ̈ <EOS>ܘܰܢܦ݂ܰܩܘ ܥܶܕ݁ܳܢ ܫܰܦ݂ܪܳܐ <EOS> ܘܥܰܠܘ ܠܗܰܝܟ݁ܠܳܐ <EOS> ܘܡܰܠܦ݂ܺܝܢ ܗ̱ܘܰܘ<EOS>
ܪܰܒ݁ ܟ݁ܳܗܢܶܐ̈ ܕ݁ܶܝܢ ܘܰܐܝܠܶܝܢ ܕ݁ܥܰܡܶܗ ܩܪܰܘ ܠܚܰܒ݂ܪܰܝܗܽܘܢ̈ ܘܰܠܩܰܫܺܝܫܶܐ̈<EOS>
ܕ݁ܺܐܝܣܪܳܝܶܠ ܘܫܰܕ݁ܰܪܘ ܠܒ݂ܶܝܬ݂ ܐܰܣܺܝܪܶܐ̈ ܕ݁ܢܰܝܬ݁ܽܘܢ ܐܶܢܽܘܢ ܠܰܫܠܺܝܚܶܐ̈ <EOS>ܘܟ݂ܰܕ݂ ܐܶܙܰܠܘ ܐܰܝܠܶܝܢ ܕ݁ܶܐܫܬ݁ܰܕ݁ܰܪܘ ܡܶܢܗܽܘܢ ܠܳܐ ܐܶܫܟ݁ܰܚܘ<EOS>
ܐܶܢܽܘܢ ܒ݁ܶܝܬ݂ ܐܰܣܺܝܪܶܐ̈ <EOS> ܘܰܗܦ݂ܰܟ݂ܘ ܐܶܬ݂ܰܘ <EOS>ܐܳܡܪܺܝܢ <EOS> ܐܶܫܟ݁ܰܚܢ ܒ݁ܶܝܬ݂ ܐܰܣܺܝܪܶܐ̈ ܁ ܕ݁ܰܐܚܺܝܕ݂ ܙܗܺܝܪܳܐܝܺܬ݂<EOS>
<EOS> ܘܳܐܦ݂ ܠܢܳܛܽܘܪܶܐ̈ ܕ݁ܩܳܝܡܺܝܢ ܥܰܠ ܬ݁ܰܪܥܶܐ̈ <EOS> ܘܰܦ݂ܬ݂ܰܚܢ <EOS> ܘܐ̱ܢܳܫ ܠܳܐ ܐܶܫܟ݁ܰܚܢ<EOS>
ܬ݁ܰܡܳܢ <EOS>ܘܟ݂ܰܕ݂ ܫܡܰܥܘ ܗܳܠܶܝܢ ܡܶܠܶܐ̈ ܪܰܒ݁ܰܝ̈ ܟ݁ܳܗܢܶܐ̈ ܘܰܐܪܟ݂ܽܘܢܶܐ̈<EOS>
ܕ݁ܗܰܝܟ݁ܠܳܐ ܬ݁ܰܘܺܝܪܺܝܢ ܗ̱ܘܰܘ ܥܠܰܝܗܽܘܢ <EOS> ܘܡܶܬ݂ܚܰܫܒ݂ܺܝܢ ܗ̱ܘܰܘ <EOS> ܕ݁ܡܳܢܳܐ ܗ̱ܝ<EOS>
ܗܳܕ݂ܶܐ <EOS>ܘܶܐܬ݂ܳܐ ܐ̱ܢܳܫ ܐܰܘܕ݁ܰܥ ܐܶܢܽܘܢ <EOS> ܕ݁ܗܳܢܽܘܢ ܓ݁ܰܒ݂ܪܶܐ̈<EOS>
ܕ݁ܰܚܒ݂ܰܫܬ݁ܽܘܢ ܒ݁ܶܝܬ݂ ܐܰܣܺܝܪܶܐ̈ ܗܳܐ ܁ ܩܳܝܡܺܝܢ ܒ݁ܗܰܝܟ݁ܠܳܐ <EOS> ܘܡܰܠܦ݂ܺܝܢ ܠܥܰܡܳܐ<EOS>
<EOS>ܗܳܝܕ݁ܶܝܢ ܐܶܙܰܠܘ ܐܰܪܟ݂ܽܘܢܶܐ̈ ܥܰܡ ܕ݁ܰܚܫܶܐ̈ ܕ݁ܢܰܝܬ݁ܽܘܢ ܐܶܢܽܘܢ <EOS>ܠܳܐ ܒ݁ܰܩܛܺܝܪܳܐ <EOS> ܕ݁ܳܚܠܺܝܢ ܗ̱ܘܰܘ ܓ݁ܶܝܪ ܕ݁ܰܠܡܳܐ ܢܶܪܓ݁ܽܘܡ ܐܶܢܽܘܢ ܥܰܡܳܐ <EOS>ܘܟ݂ܰܕ݂ ܐܰܝܬ݁ܺܝܘ ܐܶܢܽܘܢ ܐܰܩܺܝܡܘ ܐܶܢܽܘܢ ܩܕ݂ܳܡ ܟ݁ܽܠܶܗ ܟ݁ܶܢܫܳܐ<EOS>
<EOS> ܘܰܐܩܶܦ݂ ܗ̱ܘܳܐ ܪܰܒ݁ ܟ݁ܳܗܢܶܐ̈ ܠܡܺܐܡܰܪ ܠܗܽܘܢ <EOS>ܠܳܐ ܗ̱ܘܳܐ ܡܶܦ݂ܩܰܕ݂ ܦ݁ܩܰܕ݂ܢ ܗ̱ܘܰܝܢ ܠܟ݂ܽܘܢ ܕ݁ܰܠܐ̱ܢܳܫ ܠܳܐ<EOS>
ܬ݁ܰܠܦ݂ܽܘܢ ܒ݁ܰܫܡܳܐ ܗܳܢܳܐ <EOS> ܐܰܢ̱ܬ݁ܽܘܢ ܕ݁ܶܝܢ <EOS> ܗܳܐ ܡܠܰܝܬ݁ܽܘܢܳܗ ܠܽܐܘܪܺܫܠܶܡ ܡܶܢ<EOS>
ܝܽܘܠܦ݁ܳܢܟ݂ܽܘܢ <EOS> ܘܨܳܒ݂ܶܝܢ ܐܢ̱ܬ݁ܽܘܢ ܕ݁ܬ݂ܰܝܬ݁ܽܘܢ ܥܠܰܝܢ ܕ݁ܡܶܗ ܕ݁ܓ݂ܰܒ݂ܪܳܐ ܗܳܢܳܐ<EOS>
<EOS>ܥܢܳܐ ܫܶܡܥܽܘܢ ܥܰܡ ܫܠܺܝܚܶܐ̈ <EOS> ܘܶܐܡܰܪ ܠܗܽܘܢ <EOS> ܠܰܐܠܳܗܳܐ ܘܳܠܶܐ<EOS>
ܠܡܶܬ݁ܛܦ݁ܳܣܽܘ ܝܰܬ݁ܺܝܪ ܡܶܢ ܕ݁ܠܰܒ݂ܢܰܝܢܳܫܳܐ̈ <EOS>ܐܰܠܳܗܳܐ ܕ݁ܰܐܒ݂ܳܗܳܬ݂ܰܢ̈ ܐܰܩܺܝܡ ܠܝܶܫܽܘܥ ܇ ܐܰܝܢܳܐ ܕ݁ܰܐܢ̱ܬ݁ܽܘܢ<EOS>
ܩܛܰܠܬ݁ܽܘܢ <EOS> ܟ݁ܰܕ݂ ܬ݁ܠܰܝܬ݁ܽܘܢܳܝܗ̱ܝ ܥܰܠ ܩܰܝܣܳܐ <EOS>ܠܶܗ ܠܗܳܢܳܐ ܐܰܩܺܝܡ ܐܰܠܳܗܳܐ ܪܺܫܳܐ ܘܡܰܚܝܳܢܳܐ <EOS> ܘܰܐܪܺܝܡܶܗ<EOS>
ܒ݁ܝܰܡܺܝܢܶܗ ܐܰܝܟ݂ ܕ݁ܢܶܬ݁ܶܠ ܬ݁ܝܳܒ݁ܽܘܬ݂ܳܐ <EOS> ܘܫܽܘܒ݂ܩܳܢ ܚܛܳܗܶܐ̈ <EOS> ܠܺܐܝܣܪܳܝܶܠ <EOS>ܘܰܚܢܰܢ ܣܳܗܕ݁ܶܐ̈ ܚ̱ܢܰܢ ܕ݁ܡܶܠܶܐ̈ ܗܳܠܶܝܢ <EOS> ܘܪܽܘܚܳܐ ܕ݁ܩܽܘܕ݂ܫܳܐ <EOS>ܗܰܘ ܕ݁ܝܰܗ̱ܒ݂ ܐܰܠܳܗܳܐ ܠܰܐܝܠܶܝܢ ܕ݁ܰܡܗܰܝܡܢܺܝܢ ܒ݁ܶܗ<EOS>
ܘܟ݂ܰܕ݂ ܫܡܰܥܘ ܗ̱ܘܰܘ ܗܳܠܶܝܢ ܡܶܠܶܐ̈ ܡܶܬ݂ܓ݁ܰܘܙܠܺܝܢ ܗ̱ܘܰܘ<EOS>
ܒ݁ܪܽܘܓ݂ܙܳܐ <EOS> ܘܡܶܬ݂ܚܰܫܒ݂ܺܝܢ ܗ̱ܘܰܘ ܠܡܶܩܛܰܠ ܐܶܢܽܘܢ <EOS>ܘܩܳܡ ܗ̱ܘܳܐ ܚܰܕ݂ ܡܶܢ ܦ݁ܪܺܝܫܶܐ̈ ܕ݁ܰܫܡܶܗ ܗܘܳܐ ܓ݁ܰܡܰܠܺܝܐܝܶܠ<EOS>
ܡܰܠܶܦ݂ ܢܳܡܽܘܣܳܐ ܁ ܘܰܡܝܰܩܰܪ ܡܶܢ ܟ݁ܽܠܶܗ ܥܰܡܳܐ ܘܰܦ݂ܩܰܕ݂ ܕ݁ܢܰܦ݁ܩܽܘܢ ܐܶܢܽܘܢ<EOS>
ܠܰܫܠܺܝܚܶܐ̈ ܠܒ݂ܰܪ ܥܶܕ݁ܳܢܳܐ ܙܥܽܘܪܳܐ <EOS>ܘܶܐܡܰܪ ܠܗܽܘܢ <EOS> ܓ݁ܰܒ݂ܪܶܐ̈ ܒ݁ܢܰܝ̈ ܐܺܝܣܪܳܝܶܠ ܐܶܙܕ݁ܰܗ̱ܪܘ<EOS>
ܒ݁ܢܰܦ݂ܫܟ݂ܽܘܢ ܁ ܘܰܚܙܰܘ ܡܳܢܳܐ ܘܳܠܶܐ ܠܟ݂ܽܘܢ ܠܡܶܥܒ݁ܰܕ݂ ܥܰܠ ܗܳܠܶܝܢ ܐ̱ܢܳܫܳܐ <EOS>ܡܶܢ ܩܕ݂ܳܡ ܓ݁ܶܝܪ ܗܳܢܳܐ ܙܰܒ݂ܢܳܐ ܩܳܡ ܗ̱ܘܳܐ ܬ݁ܳܘܕ݂ܰܐ <EOS> ܘܶܐܡܰܪ<EOS>
ܥܰܠ ܢܰܦ݂ܫܶܗ ܁ ܕ݁ܡܶܕ݁ܶܡ ܗ̱ܽܘ ܪܰܒ݂ <EOS> ܘܶܐܙܰܠܘ ܒ݁ܳܬ݂ܪܶܗ ܐܰܝܟ݂ ܐܰܪܒ݁ܰܥܡܳܐܐ ܓ݁ܰܒ݂ܪܺܝܢ̈<EOS>
<EOS> ܘܗܽܘ ܐܶܬ݂ܩܛܶܠ <EOS> ܘܰܐܝܠܶܝܢ ܕ݁ܳܐܙܺܠ̱ܝܢ ܗ̱ܘܰܘ ܒ݁ܳܬ݂ܪܶܗ <EOS> ܐܶܬ݂ܒ݁ܰܕ݁ܰܪܘ <EOS> ܘܰܗܘܰܘ<EOS>
ܐܰܝܟ݂ ܠܳܐ ܡܶܕ݁ܶܡ <EOS>ܘܩܳܡ ܡܶܢ ܒ݁ܳܬ݂ܪܶܗ ܝܺܗܽܘܕ݂ܳܐ ܓ݁ܠܺܝܠܳܝܳܐ ܒ݁ܝܰܘܡܳܬ݂ܳܐ̈<EOS>
ܕ݁ܡܶܬ݂ܟ݁ܰܬ݂ܒ݁ܺܝܢ ܗ̱ܘܰܘ ܐ̱ܢܳܫܳܐ ܒ݁ܰܟ݂ܣܶܦ݂ ܪܺܫܳܐ <EOS> ܘܰܐܣܛܺܝ ܥܰܡܳܐ ܣܰܓ݁ܺܝܳܐܐ<EOS>
ܒ݁ܳܬ݂ܪܶܗ <EOS> ܘܗܽܘ ܡܺܝܬ݂ <EOS> ܘܟ݂ܽܠܗܽܘܢ ܐܰܝܠܶܝܢ ܕ݁ܳܐܙܺܠ̱ܝܢ ܗ̱ܘܰܘ ܒ݁ܳܬ݂ܪܶܗ <EOS>ܐܶܬ݂ܒ݁ܰܕ݁ܰܪܘ <EOS>ܘܗܳܫܳܐ ܐܳܡܰܪ ܐ̱ܢܳܐ ܠܟ݂ܽܘܢ ܦ݁ܪܽܘܩܘ ܠܟ݂ܽܘܢ ܁ ܡܶܢ ܗܳܠܶܝܢ<EOS>
ܐ̱ܢܳܫܳܐ <EOS> ܘܰܫܒ݂ܽܘܩܘ ܠܗܽܘܢ <EOS> ܕ݁ܶܐܢ ܗ̱ܽܘ ܕ݁ܡܶܢ ܒ݁ܢܰܝܢܳܫܳܐ̈ ܐܺܝܬ݂ܶܝܗ ܗܳܕ݂ܶܐ<EOS>
ܡܰܚܫܰܒ݂ܬ݁ܳܐ <EOS> ܘܗܳܢܳܐ ܥܒ݂ܳܕ݂ܳܐ ܡܶܫܬ݁ܪܶܝܢ ܘܥܳܒ݂ܪܺܝܢ <EOS>ܐܶܢ ܕ݁ܶܝܢ ܡܶܢ ܐܰܠܳܗܳܐ ܗ̱ܘ ܠܳܐ ܡܳܛܝܳܐ ܒ݁ܺܐܝܕ݂ܰܝܟ݁ܽܘܢ̈<EOS>
ܕ݁ܰܬ݂ܒ݂ܰܛܠܽܘܢܳܝܗ̱ܝ <EOS> ܕ݁ܰܠܡܳܐ ܬ݁ܶܫܬ݁ܰܟ݂ܚܽܘܢ ܠܟ݂ܽܘܢ <EOS> ܕ݁ܠܽܘܩܒ݂ܰܠ ܐܰܠܳܗܳܐ ܩܳܝܡܺܝܢ<EOS>
ܐܢ̱ܬ݁ܽܘܢ <EOS>ܘܶܐܬ݁ܛܦ݁ܺܝܣܘ ܠܶܗ <EOS> ܘܰܩܪܰܘ ܐܶܢܽܘܢ ܠܰܫܠܺܝܚܶܐ̈ <EOS> ܘܢܰܓ݁ܶܕ݂ܘ<EOS>
ܐܶܢܽܘܢ <EOS> ܘܦ݂ܰܩܶܕ݂ܘ ܐܶܢܽܘܢ <EOS> ܕ݁ܠܳܐ ܢܶܗܘܽܘܢ ܡܡܰܠܠܺܝܢ ܒ݁ܰܫܡܳܐ ܕ݁ܝܶܫܽܘܥ <EOS> ܘܰܫܪܰܘ<EOS>
ܐܶܢܽܘܢ <EOS>ܘܰܢܦ݂ܰܩܘ ܡܶܢ ܩܕ݂ܳܡܰܝܗܽܘܢ <EOS> ܟ݁ܰܕ݂ ܚܳܕ݂ܶܝܢ ܁ ܕ݁ܰܫܘܰܘ ܗ̱ܘܰܘ<EOS>
ܡܶܛܽܠ ܫܡܳܐ ܕ݁ܢܶܨܛܰܥܪܽܘܢ <EOS>ܘܠܳܐ ܫܳܠܶܝܢ ܗ̱ܘܰܘ ܟ݁ܽܠܝܽܘܡ ܁ ܠܡܰܠܳܦ݂ܽܘ ܒ݁ܗܰܝܟ݁ܠܳܐ <EOS>ܘܰܒ݂ܒ݂ܰܝܬ݁ܳܐ ܇ ܘܠܰܡܣܰܒ݁ܳܪܽܘ ܥܰܠ ܡܳܪܰܢ ܝܶܫܽܘܥ ܡܫܺܝܚܳܐ<EOS>
ܘܰܒ݂ܗܽܘܢ ܒ݁ܝܰܘܡܳܬ݂ܳܐ̈ ܗܳܢܽܘܢ <EOS> ܟ݁ܰܕ݂ ܣܓ݂ܺܝܘ ܬ݁ܰܠܡܺܝܕ݂ܶܐ̈<EOS>
ܪܰܛܶܢܘ ܗ̱ܘܰܘ ܝܰܘܢܳܝܶܐ̈ ܬ݁ܰܠܡܺܝܕ݂ܶܐ̈ ܥܰܠ ܥܶܒ݂ܪܳܝܶܐ̈ ܇ ܕ݁ܡܶܬ݂ܒ݁ܰܣܝܳܢ̈ ܗ̱ܘܰܝ̈<EOS>
ܐܰܪܡܠܳܬ݂ܗܽܘܢ̈ ܒ݁ܬ݂ܶܫܡܶܫܬ݁ܳܐ ܕ݁ܟ݂ܽܠܝܽܘܡ <EOS>ܘܰܩܪܰܘ ܬ݁ܪܶܥܣܰܪ ܫܠܺܝܚܶܐ̈ ܠܟ݂ܽܠܶܗ ܟ݁ܶܢܫܳܐ ܕ݁ܬ݂ܰܠܡܺܝܕ݂ܶܐ̈ <EOS>ܘܶܐܡܰܪܘ ܠܗܽܘܢ <EOS> ܠܳܐ ܫܰܦ݁ܺܝܪ ܕ݁ܢܶܫܒ݁ܽܘܩ ܡܶܠܬ݂ܳܐ ܕ݁ܰܐܠܳܗܳܐ <EOS> ܘܰܢܫܰܡܶܫ ܦ݁ܳܬ݂ܽܘܪܶܐ̈<EOS>
<EOS>ܒ݁ܨܰܘ ܗܳܟ݂ܺܝܠ ܐܰܚܰܝ̈ ܘܰܓ݂ܒ݂ܰܘ ܫܰܒ݂ܥܳܐ ܓ݁ܰܒ݂ܪܺܝܢ̈ ܡܶܢܟ݂ܽܘܢ ܇<EOS>
ܕ݁ܺܐܝܬ݂ ܥܠܰܝܗܽܘܢ ܣܳܗܕ݁ܽܘܬ݂ܳܐ ܇ ܘܰܡܠܶܝܢ ܪܽܘܚܶܗ ܕ݁ܡܳܪܝܳܐ ܘܚܶܟ݂ܡܬ݂ܳܐ ܘܰܢܩܺܝܡ<EOS>
ܐܶܢܽܘܢ ܥܰܠ ܗܳܕ݂ܶܐ ܨܒ݂ܽܘܬ݂ܳܐ <EOS>ܘܰܚܢܰܢ <EOS> ܢܶܗܘܶܐ ܐܰܡܺܝܢܺܝܢ ܁ ܒ݁ܰܨܠܽܘܬ݂ܳܐ <EOS> ܘܰܒ݂ܬ݂ܶܫܡܶܫܬ݁ܳܐ<EOS>
ܕ݁ܡܶܠܬ݂ܳܐ <EOS>ܘܫܶܦ݂ܪܰܬ݂ ܗܳܕ݂ܶܐ ܡܶܠܬ݂ܳܐ <EOS> ܩܕ݂ܳܡ ܟ݁ܽܠܶܗ ܥܰܡܳܐ <EOS> ܘܰܓ݂ܒ݂ܰܘ<EOS>
ܠܶܐܣܛܶܦ݂ܰܢܳܘܣ <EOS> ܓ݁ܰܒ݂ܪܳܐ ܕ݁ܰܡܠܶܐ ܗ̱ܘܳܐ ܗܰܝܡܳܢܽܘܬ݂ܳܐ <EOS> ܘܪܽܘܚܳܐ ܕ݁ܩܽܘܕ݂ܫܳܐ <EOS>ܘܰܠܦ݂ܺܝܠܺܝܦ݁ܳܘܣ <EOS> ܘܠܰܦ݁ܪܳܟ݂ܳܪܳܘܣ <EOS> ܘܰܠܢܺܝܩܰܢܳܘܪ <EOS> ܘܰܠܛܺܝܡܳܘܢ <EOS> ܘܰܠܦ݁ܰܪܡܶܢܰܐ <EOS>ܘܰܠܢܺܝܩܳܠܰܐܘܳܣ <EOS> ܓ݁ܺܝܽܘܪܳܐ ܐܰܢܛܺܝܳܘܟ݂ܳܝܳܐ <EOS>ܗܳܠܶܝܢ ܩܳܡܘ ܩܕ݂ܳܡܰܝܗܽܘܢ ܕ݁ܰܫܠܺܝܚܶܐ̈ <EOS> ܘܟ݂ܰܕ݂ ܨܰܠܺܝܘ <EOS> ܣܳܡܘ<EOS>
ܥܠܰܝܗܽܘܢ ܐܺܝܕ݂ܳܐ <EOS>ܘܡܶܠܬ݂ܶܗ ܕ݁ܰܐܠܳܗܳܐ ܪܳܒ݂ܝܳܐ ܗ̱ܘܳܬ݂ <EOS> ܘܣܳܓ݂ܶܐ ܗ̱ܘܳܐ ܡܶܢܝܳܢܳܐ<EOS>
ܕ݁ܬ݂ܰܠܡܺܝܕ݂ܶܐ̈ ܒ݁ܽܐܘܪܺܫܠܶܡ ܛܳܒ݂ <EOS> ܘܥܰܡܳܐ ܣܰܓ݁ܺܝܳܐܐ ܡܶܢ ܝܺܗܽܘܕ݂ܳܝܶܐ̈ ܡܶܫܬ݁ܡܰܥ<EOS>
ܗ̱ܘܳܐ ܠܗܰܝܡܳܢܽܘܬ݂ܳܐ<EOS>
ܐܶܣܛܶܦ݂ܰܢܳܘܣ ܕ݁ܶܝܢ ܡܠܶܐ ܗ̱ܘܳܐ ܛܰܝܒ݁ܽܘܬ݂ܳܐ <EOS> ܘܚܰܝܠܳܐ <EOS>ܘܥܳܒ݂ܶܕ݂ ܗ̱ܘܳܐ ܐܳܬ݂ܘܳܬ݂ܳܐ̈ <EOS> ܘܬ݂ܶܕ݂ܡܪܳܬ݂ܳܐ̈ ܒ݁ܥܰܡܳܐ <EOS>ܘܩܳܡܘ ܗ̱ܘܰܘ ܐ̱ܢܳܫܳܐ ܡܶܢ ܟ݁ܢܽܘܫܬ݁ܳܐ ܕ݁ܡܶܬ݂ܩܰܪܝܳܐ<EOS>
ܕ݁ܠܺܝܒ݂ܶܪܛܺܝܢܽܘ ܘܩܽܘܪܺܝܢܳܝܶܐ̈ ܘܰܐܠܶܟ݁ܣܰܢܕ݁ܪܳܝܶܐ̈ <EOS> ܘܰܕ݂ܡܶܢ ܩܺܝܠܺܝܩܺܝܰܐ ܁ ܘܡܶܢ<EOS>
ܐܰܣܺܝܰܐ <EOS> ܘܕ݂ܳܪܫܺܝܢ ܗ̱ܘܰܘ ܥܰܡ ܐܶܣܛܶܦ݂ܰܢܳܘܣ<EOS>
ܘܠܳܐ ܡܶܫܟ݁ܚܺܝܢ ܗ̱ܘܰܘ ܠܰܡܩܳܡ ܠܽܘܩܒ݂ܰܠ ܚܶܟ݂ܡܬ݂ܳܐ ܘܪܽܘܚܳܐ <EOS>ܕ݁ܰܡܡܰܠܠܳܐ ܗ̱ܘܳܬ݂ ܒ݁ܶܗ <EOS>ܗܳܝܕ݁ܶܝܢ ܫܰܕ݁ܰܪܘ ܠܓ݂ܰܒ݂ܪܶܐ̈ <EOS> ܘܰܐܠܶܦ݂ܘ ܐܶܢܽܘܢ ܕ݁ܢܺܐܡܪܽܘܢ<EOS>
ܕ݁ܰܚܢܰܢ ܫܡܰܥܢܳܝܗ̱ܝ ܕ݁ܶܐܡܰܪ ܡܶܠܶܐ̈ ܕ݁ܓ݂ܽܘܕ݁ܳܦ݂ܳܐ ܁ ܥܰܠ ܡܽܘܫܶܐ <EOS> ܘܥܰܠ ܐܰܠܳܗܳܐ<EOS>
<EOS>ܘܰܫܓ݂ܰܫܘ ܠܥܰܡܳܐ ܘܰܠܩܰܫܺܝܫܶܐ̈ <EOS> ܘܰܠܣܳܦ݂ܪܶܐ̈ <EOS> ܘܶܐܬ݂ܰܘ <EOS> ܘܩܳܡܘ<EOS>
ܥܠܰܘܗ̱ܝ <EOS> ܘܰܚܛܰܦ݂ܘ ܐܰܝܬ݁ܝܽܘܗ̱ܝ ܠܡܶܨܥܰܬ݂ ܟ݁ܶܢܫܳܐ <EOS>ܘܰܐܩܺܝܡܘ ܣܳܗܕ݁ܶܐ̈ ܕ݁ܰܓ݁ܳܠܶܐ̈ ܕ݁ܳܐܡܪܺܝܢ ܗܳܢܳܐ ܓ݁ܰܒ݂ܪܳܐ <EOS>ܠܳܐ ܫܳܠܶܐ ܠܰܡܡܰܠܳܠܽܘ ܡܶܠܶܐ̈ ܠܽܘܩܒ݂ܰܠ ܢܳܡܽܘܣܳܐ ܇ ܘܥܰܠ ܐܰܬ݂ܪܳܐ ܗܳܢܳܐ ܩܰܕ݁ܺܝܫܳܐ<EOS>
<EOS>ܚܢܰܢ ܓ݁ܶܝܪ ܫܡܰܥܢܳܝܗ̱ܝ <EOS> ܕ݁ܶܐܡܰܪ <EOS> ܕ݁ܝܶܫܽܘܥ ܗܳܢܳܐ ܢܳܨܪܳܝܳܐ<EOS>
ܗܽܘ ܢܶܫܪܶܝܘܗ̱ܝ ܠܰܐܬ݂ܪܳܐ ܗܳܢܳܐ ܇ ܘܰܢܚܰܠܶܦ݂ ܥܝܳܕ݂ܶܐ̈ ܕ݁ܰܐܫܠܶܡ ܠܟ݂ܽܘܢ ܡܽܘܫܶܐ <EOS>ܘܚܳܪܘ ܒ݁ܶܗ ܟ݁ܽܠܗܽܘܢ ܗܳܢܽܘܢ ܕ݁ܝܳܬ݂ܒ݁ܺܝܢ ܗ̱ܘܰܘ ܒ݁ܰܟ݂ܢܽܘܫܬ݁ܳܐ<EOS>
ܘܰܚܙܰܘ ܦ݁ܰܪܨܽܘܦ݁ܶܗ <EOS> ܐܰܝܟ݂ ܦ݁ܰܪܨܽܘܦ݁ܳܐ ܕ݁ܡܰܠܰܐܟ݂ܳܐ <EOS>ܘܫܰܐܠܶܗ ܪܰܒ݁ ܟ݁ܳܗܢܶܐ̈ ܕ݁ܶܐܢ ܗ̱ܘ ܕ݁ܗܳܠܶܝܢ ܗܳܟ݂ܰܢܳܐ ܐܶܢܶܝܢ̈<EOS>
<EOS>ܗܽܘ ܕ݁ܶܝܢ ܐܶܡܰܪ <EOS> ܓ݁ܰܒ݂ܪܶܐ̈ ܁ ܐܰܚܰܝܢ̈ ܁ ܘܰܐܒ݂ܳܗܳܬ݂ܰܢ̈ <EOS> ܫܡܰܥܘ<EOS>
<EOS> ܐܰܠܳܗܳܐ ܕ݁ܬ݂ܶܫܒ݁ܽܘܚܬ݁ܳܐ ܐܶܬ݂ܚܙܺܝ ܠܰܐܒ݂ܽܘܢ ܐܰܒ݂ܪܳܗܳܡ ܟ݁ܰܕ݂ ܐܺܝܬ݂ܰܘܗ̱ܝ ܗ̱ܘܳܐ<EOS>
ܒ݁ܶܝܬ݂ ܢܰܗܪܺܝܢ̈ <EOS> ܥܰܕ݂ ܠܳܐ ܢܺܐܬ݂ܶܐ ܢܶܥܡܰܪ ܒ݁ܚܳܪܳܢ <EOS>ܘܶܐܡܰܪ ܗ̱ܘܳܐ ܠܶܗ ܕ݁ܦ݂ܽܘܩ ܡܶܢ ܐܰܪܥܳܟ݂ <EOS> ܘܡܶܢ ܠܘܳܬ݂ ܒ݁ܢܰܝ̈<EOS>
ܛܽܘܗܡܳܟ݂ ܘܬ݂ܳܐ ܠܰܐܪܥܳܐ ܐܰܝܕ݂ܳܐ ܕ݁ܶܐܚܰܘܶܝܟ݂ <EOS>ܘܗܳܝܕ݁ܶܝܢ ܢܦ݂ܰܩ ܐܰܒ݂ܪܳܗܳܡ ܡܶܢ ܐܰܪܥܳܐ ܕ݁ܟ݂ܰܠܕ݂ܳܝܶܐ̈ ܘܶܐܬ݂ܳܐ<EOS>
ܥܡܰܪ ܒ݁ܚܳܪܳܢ <EOS> ܘܡܶܢ ܬ݁ܰܡܳܢ ܟ݁ܰܕ݂ ܡܺܝܬ݂ ܐܰܒ݂ܽܘܗ̱ܝ ܫܰܢܝܶܗ ܐܰܠܳܗܳܐ ܠܰܐܪܥܳܐ ܗܳܕ݂ܶܐ<EOS>
܇ ܕ݁ܒ݂ܳܗ ܥܳܡܪܺܝܢ ܐܢ̱ܬ݁ܽܘܢ ܝܰܘܡܳܢܳܐ <EOS>ܘܠܳܐ ܝܰܗ̱ܒ݂ ܠܶܗ ܝܳܪܬ݁ܽܘܬ݂ܳܐ ܒ݁ܳܗ <EOS> ܐܳܦ݂ ܠܳܐ ܕ݁ܽܘܪܟ݁ܬ݂ܳܐ<EOS>
ܕ݁ܪܶܓ݂ܠܳܐ <EOS> ܘܶܐܫܬ݁ܰܘܕ݁ܺܝ ܗ̱ܘܳܐ ܕ݁ܢܶܬ݁ܠܺܝܗ ܠܶܗ ܐܰܝܟ݂ ܕ݁ܰܠܡܺܐܪܬ݂ܳܗ ܁ ܠܶܗ <EOS>ܘܰܠܙܰܪܥܶܗ <EOS> ܟ݁ܰܕ݂ ܠܰܝܬ݁ ܗ̱ܘܳܐ ܠܶܗ ܒ݁ܪܳܐ <EOS>ܘܡܰܠܶܠ ܗ̱ܘܳܐ ܥܰܡܶܗ ܐܰܠܳܗܳܐ ܟ݁ܰܕ݂ ܐܳܡܰܪ ܠܶܗ ܕ݁ܢܶܗܘܶܐ ܙܰܪܥܳܟ݂<EOS>
ܬ݁ܰܘܬ݁ܳܒ݂ܳܐ ܒ݁ܰܐܪܥܳܐ ܢܽܘܟ݂ܪܳܝܬ݁ܳܐ <EOS> ܘܰܢܫܰܥܒ݁ܕ݂ܽܘܢܳܝܗ̱ܝ <EOS> ܘܢܰܒ݂ܶܐܫܽܘܢ ܠܶܗ<EOS>
ܐܰܪܒ݁ܰܥܡܳܐܐ ܫܢܺܝܢ̈ <EOS>ܘܰܠܥܰܡܳܐ ܕ݁ܢܶܦ݂ܠܚܽܘܢ ܥܰܒ݂ܕ݁ܽܘܬ݂ܳܐ ܐܶܕ݁ܽܘܢܺܝܘܗ̱ܝ ܐܶܢܳܐ <EOS>ܐܳܡܰܪ ܐܰܠܳܗܳܐ <EOS> ܘܡܶܢ ܒ݁ܳܬ݂ܰܪ ܗܳܠܶܝܢ ܢܶܦ݁ܩܽܘܢ ܁ ܘܢܶܦ݂ܠܚܽܘܢ ܠܺܝ ܒ݁ܰܐܬ݂ܪܳܐ ܗܳܢܳܐ<EOS>
<EOS>ܘܝܰܗ̱ܒ݂ ܠܶܗ ܕ݁ܺܝܰܬ݂ܺܩܺܐ ܕ݁ܰܓ݂ܙܽܘܪܬ݁ܳܐ <EOS> ܘܗܳܝܕ݁ܶܝܢ ܐܰܘܠܶܕ݂<EOS>
ܠܺܐܝܣܚܳܩ <EOS> ܘܓ݂ܰܙܪܶܗ ܒ݁ܝܰܘܡܳܐ ܬ݁ܡܺܝܢܳܝܳܐ <EOS> ܘܺܐܝܣܚܳܩ ܐܰܘܠܶܕ݂ ܠܝܰܥܩܽܘܒ݂ <EOS> ܘܝܰܥܩܽܘܒ݂<EOS>
ܐܰܘܠܶܕ݂ ܠܰܬ݂ܪܶܥܣܰܪ ܐܰܒ݂ܳܗܳܬ݂ܰܢ̈ <EOS>ܘܗܶܢܽܘܢ ܐܰܒ݂ܳܗܳܬ݂ܰܢ̈ ܛܰܢܘ ܒ݁ܝܰܘܣܶܦ݂ <EOS> ܘܙܰܒ݁ܢܽܘܗ̱ܝ ܠܡܶܨܪܶܝܢ <EOS>ܘܰܐܠܳܗܳܐ ܥܰܡܶܗ ܗܘܳܐ <EOS>ܘܦ݂ܰܪܩܶܗ ܗ̱ܘܳܐ ܡܶܢ ܟ݁ܽܠܗܽܘܢ ܐܽܘܠܨܳܢܰܘܗ̱ܝ̈ <EOS> ܘܝܰܗ̱ܒ݂ ܠܶܗ<EOS>
ܛܰܝܒ݁ܽܘܬ݂ܳܐ ܘܚܶܟ݂ܡܬ݂ܳܐ <EOS> ܩܕ݂ܳܡ ܦ݁ܶܪܥܽܘܢ ܡܰܠܟ݁ܳܐ ܕ݁ܡܶܨܪܶܝܢ <EOS> ܘܰܐܩܺܝܡܶܗ ܪܺܫܳܐ ܥܰܠ<EOS>
ܡܶܨܪܶܝܢ <EOS> ܘܥܰܠ ܒ݁ܰܝܬ݁ܶܗ ܟ݁ܽܠܶܗ <EOS>ܘܰܗܘܳܐ ܟ݁ܰܦ݂ܢܳܐ ܁ ܘܽܐܘܠܨܳܢܳܐ ܪܰܒ݁ܳܐ ܁ ܒ݁ܟ݂ܽܠܳܗ ܡܶܨܪܶܝܢ <EOS>ܘܒ݂ܰܐܪܥܳܐ ܕ݁ܰܟ݂ܢܰܥܢ <EOS> ܘܠܰܝܬ݁ ܗ̱ܘܳܐ ܠܗܽܘܢ ܠܡܶܣܒ݁ܰܥ ܠܰܐܒ݂ܳܗܳܬ݂ܰܢ̈ <EOS>ܘܟ݂ܰܕ݂ ܫܡܰܥ ܝܰܥܩܽܘܒ݂ ܕ݁ܺܐܝܬ݂ ܥܒ݂ܽܘܪܳܐ ܒ݁ܡܶܨܪܶܝܢ ܫܰܕ݁ܰܪ<EOS>
ܗ̱ܘܳܐ ܠܰܐܒ݂ܳܗܳܬ݂ܰܢ̈ ܠܽܘܩܕ݂ܰܡ <EOS>ܘܟ݂ܰܕ݂ ܐܶܙܰܠܘ ܕ݁ܬ݂ܰܪܬ݁ܶܝܢ̈ ܙܰܒ݂ܢܺܝܢ̈ ܐܰܘܕ݁ܰܥ ܝܰܘܣܶܦ݂<EOS>
ܢܰܦ݂ܫܶܗ ܠܰܐܚܰܘܗ̱ܝ̈ <EOS> ܘܶܐܬ݂ܺܝܕ݂ܰܥ ܠܦ݂ܶܪܥܽܘܢ ܛܽܘܗܡܶܗ ܕ݁ܝܰܘܣܶܦ݂ <EOS>ܘܫܰܕ݁ܰܪ ܗ̱ܘܳܐ ܝܰܘܣܶܦ݂ ܘܰܐܝܬ݁ܝܶܗ ܠܰܐܒ݂ܽܘܗ̱ܝ ܝܰܥܩܽܘܒ݂ <EOS>ܘܰܠܟ݂ܽܠܶܗ ܛܽܘܗܡܶܗ <EOS> ܘܗܳܘܶܝܢ ܗ̱ܘܰܘ ܒ݁ܡܶܢܝܳܢܳܐ ܫܰܒ݂ܥܺܝܢ ܘܚܰܡܶܫ ܢܰܦ݂ܫܳܢ̈ <EOS>ܘܰܢܚܶܬ݂ ܝܰܥܩܽܘܒ݂ ܠܡܶܨܪܶܝܢ <EOS> ܘܡܺܝܬ݂ ܬ݁ܰܡܳܢ ܁ ܗܽܘ<EOS>
ܘܰܐܒ݂ܳܗܳܬ݂ܰܢ̈ <EOS>ܘܶܐܫܬ݁ܰܢܺܝ ܠܰܫܟ݂ܺܝܡ <EOS> ܘܶܐܬ݁ܬ݁ܣܺܝܡ ܒ݁ܩܰܒ݂ܪܳܐ ܁ ܕ݁ܰܙܒ݂ܰܢ ܗ̱ܘܳܐ<EOS>
ܐܰܒ݂ܪܳܗܳܡ ܒ݁ܟ݂ܶܣܦ݁ܳܐ <EOS> ܡܶܢ ܒ݁ܢܰܝ̈ ܚܡܽܘܪ <EOS>ܘܟ݂ܰܕ݂ ܡܰܛܺܝ ܗ̱ܘܳܐ ܙܰܒ݂ܢܳܐ ܕ݁ܡܶܕ݁ܶܡ ܕ݁ܶܐܫܬ݁ܰܘܕ݁ܺܝ ܗ̱ܘܳܐ<EOS>
ܒ݁ܡܰܘܡܳܬ݂ܳܐ̈ ܐܰܠܳܗܳܐ ܠܰܐܒ݂ܪܳܗܳܡ ܣܓ݂ܺܝ ܗ̱ܘܳܐ ܥܰܡܳܐ <EOS> ܘܰܬ݂ܩܶܦ݂ ܒ݁ܡܶܨܪܶܝܢ<EOS>
ܥܕ݂ܰܡܳܐ ܕ݁ܩܳܡ ܡܰܠܟ݁ܳܐ ܐ̱ܚܪܺܢܳܐ ܥܰܠ ܡܶܨܪܶܝܢ ܇ ܐܰܝܢܳܐ ܕ݁ܠܳܐ<EOS>
ܝܳܕ݂ܰܥ ܗ̱ܘܳܐ ܠܶܗ ܠܝܰܘܣܶܦ݂ <EOS>ܘܶܐܨܛܰܢܰܥ ܥܰܠ ܛܽܘܗܡܰܢ <EOS> ܘܰܐܒ݂ܶܐܫ ܠܰܐܒ݂ܳܗܳܬ݂ܰܢ̈ <EOS> ܘܰܦ݂ܩܰܕ݂<EOS>
ܕ݁ܢܶܗܘܽܘܢ ܡܶܫܬ݁ܕ݂ܶܝܢ ܝܰܠܽܘܕ݂ܰܝܗܽܘܢ̈ <EOS> ܕ݁ܠܳܐ ܢܺܚܽܘܢ <EOS>ܒ݁ܶܗ ܒ݁ܙܰܒ݂ܢܳܐ ܗܰܘ <EOS> ܐܶܬ݂ܺܝܠܶܕ݂ ܡܽܘܫܶܐ <EOS> ܘܰܪܚܺܝܡ ܗ̱ܘܳܐ<EOS>
ܠܰܐܠܳܗܳܐ <EOS> ܘܶܐܬ݂ܪܰܒ݁ܺܝ ܝܰܪܚܶܐ̈ ܬ݁ܠܳܬ݂ܳܐ ܒ݁ܶܝܬ݂ ܐܰܒ݂ܽܘܗ̱ܝ <EOS>ܘܟ݂ܰܕ݂ ܐܶܫܬ݁ܕ݂ܺܝ ܡܶܢ ܐܶܡܶܗ ܐܶܫܟ݁ܰܚܬ݂ܶܗ ܒ݁ܰܪ̱ܬ݂ ܦ݁ܶܪܥܽܘܢ <EOS>ܘܪܰܒ݁ܝܰܬ݂ܶܗ ܠܳܗ ܠܰܒ݂ܪܳܐ <EOS>ܘܶܐܬ݂ܪܕ݂ܺܝ ܡܽܘܫܶܐ ܒ݁ܟ݂ܽܠܳܗ ܚܶܟ݂ܡܬ݂ܳܐ ܕ݁ܡܶܨܪܳܝܶܐ̈ <EOS> ܘܰܥܬ݂ܺܝܕ݂<EOS>
ܗ̱ܘܳܐ ܒ݁ܡܶܠܰܘܗ̱ܝ̈ <EOS> ܘܳܐܦ݂ ܒ݁ܰܥܒ݂ܳܕ݂ܰܘܗ̱ܝ̈ <EOS>ܘܟ݂ܰܕ݂ ܗܘܳܐ ܒ݁ܰܪ ܐܰܪܒ݁ܥܺܝܢ ܫܢܺܝܢ̈ ܣܠܶܩ ܗ̱ܘܳܐ ܥܰܠ ܠܶܒ݁ܶܗ<EOS>
ܕ݁ܢܶܣܥܽܘܪ ܠܰܐܚܰܘܗ̱ܝ̈ ܒ݁ܢܰܝ̈ ܐܺܝܣܪܳܝܶܠ <EOS>ܘܰܚܙܳܐ ܠܚܰܕ݂ ܡܶܢ ܒ݁ܢܰܝ̈ ܫܰܪܒ݁ܬ݂ܶܗ ܕ݁ܡܶܬ݁ܕ݁ܒ݂ܰܪ ܒ݁ܰܩܛܺܝܪܳܐ<EOS>
ܘܬ݂ܰܒ݂ܥܶܗ <EOS> ܘܰܥܒ݂ܰܕ݂ ܠܶܗ ܕ݁ܺܝܢܳܐ <EOS> ܘܩܰܛܠܶܗ ܠܡܶܨܪܳܝܳܐ ܗܰܘ <EOS> ܕ݁ܡܰܣܟ݁ܶܠ ܗ̱ܘܳܐ ܒ݁ܶܗ<EOS>
<EOS>ܘܰܣܒ݂ܰܪ ܕ݁ܡܶܣܬ݁ܰܟ݁ܠܺܝܢ ܐܰܚܰܘܗ̱ܝ̈ ܒ݁ܢܰܝ̈ ܐܺܝܣܪܳܝܶܠ ܇<EOS>
ܕ݁ܰܐܠܳܗܳܐ ܒ݁ܺܐܝܕ݂ܶܗ ܝܳܗܶܒ݂ ܠܗܽܘܢ ܦ݁ܽܘܪܩܳܢܳܐ <EOS> ܘܠܳܐ ܐܶܣܬ݁ܰܟ݁ܰܠܘ <EOS>ܘܰܠܝܰܘܡܳܐ ܐ̱ܚܪܺܢܳܐ ܐܶܬ݂ܚܙܺܝ ܠܗܽܘܢ ܁ ܟ݁ܰܕ݂ ܢܳܨܶܝܢ ܗܶܢܽܘܢ<EOS>
ܚܰܕ݂ ܥܰܡ ܚܰܕ݂ <EOS> ܘܰܡܦ݁ܺܝܣ ܗ̱ܘܳܐ ܠܗܽܘܢ ܕ݁ܢܶܫܬ݁ܰܝܢܽܘܢ <EOS> ܟ݁ܰܕ݂ ܐܳܡܰܪ <EOS> ܓ݁ܰܒ݂ܪܶܐ̈<EOS>
ܐܰܚܶܐ̈ ܐܰܢ̱ܬ݁ܽܘܢ ܡܶܛܽܠ ܡܳܢܳܐ ܡܰܣܟ݁ܠܺܝܢ ܐܢ̱ܬ݁ܽܘܢ ܚܰܕ݂ ܒ݁ܚܰܕ݂ <EOS>ܗܰܘ ܕ݁ܶܝܢ ܕ݁ܡܰܣܟ݁ܶܠ ܗ̱ܘܳܐ ܒ݁ܚܰܒ݂ܪܶܗ ܕ݁ܰܚܩܶܗ ܡܶܢ ܠܘܳܬ݂ܶܗ <EOS>ܘܶܐܡܰܪ ܠܶܗ <EOS> ܡܰܢܽܘ ܐܰܩܺܝܡܳܟ݂ ܥܠܰܝܢ ܪܺܫܳܐ ܘܕ݂ܰܝܳܢܳܐ <EOS>ܕ݁ܰܠܡܳܐ ܠܡܶܩܛܠܰܢܝ ܒ݁ܳܥܶܐ ܐܰܢ̱ܬ݁ ܐܰܝܟ݂ ܕ݁ܰܩܛܰܠܬ݁ ܐܶܬ݂ܡܳܠܝ<EOS>
ܠܡܶܨܪܳܝܳܐ <EOS>ܘܰܥܪܰܩ ܡܽܘܫܶܐ ܒ݁ܡܶܠܬ݂ܳܐ ܗܳܕ݂ܶܐ ܘܰܗܘܳܐ ܬ݁ܰܘܬ݁ܳܒ݂ܳܐ ܒ݁ܰܐܪܥܳܐ<EOS>
ܕ݁ܡܶܕ݂ܝܰܢ <EOS> ܘܰܗܘܰܘ ܠܶܗ ܬ݁ܪܶܝܢ̈ ܒ݁ܢܺܝܢ̈ <EOS>ܘܟ݂ܰܕ݂ ܡܠܰܝ̈ ܠܶܗ ܬ݁ܰܡܳܢ ܐܰܪܒ݁ܥܺܝܢ ܫܢܺܝܢ̈ ܐܶܬ݂ܚܙܺܝ ܠܶܗ<EOS>
ܒ݁ܡܰܕ݂ܒ݁ܪܳܐ ܕ݁ܛܽܘܪ ܣܺܝܢܰܝ ܡܰܠܰܐܟ݂ܶܗ ܕ݁ܡܳܪܝܳܐ ܒ݁ܢܽܘܪܳܐ ܕ݁ܝܳܩܕ݁ܳܐ ܒ݁ܣܰܢܝܳܐ<EOS>
<EOS>ܘܟ݂ܰܕ݂ ܚܙܳܐ ܡܽܘܫܶܐ <EOS> ܐܶܬ݁ܕ݁ܰܡܰܪ ܒ݁ܚܶܙܘܳܐ <EOS> ܘܟ݂ܰܕ݂ ܐܶܬ݂ܩܰܪܰܒ݂<EOS>
ܕ݁ܢܶܚܙܶܐ ܐܶܡܰܪ ܠܶܗ ܡܳܪܝܳܐ ܒ݁ܩܳܠܳܐ <EOS>ܐܶܢܳܐ ܐ̱ܢܳܐ ܐܰܠܳܗܳܐ ܕ݁ܰܐܒ݂ܳܗܰܝܟ݁̈ <EOS> ܐܰܠܳܗܶܗ ܕ݁ܰܐܒ݂ܪܳܗܳܡ ܁<EOS>
ܘܕ݂ܺܐܝܣܚܳܩ <EOS> ܘܰܕ݂ܝܰܥܩܽܘܒ݂ <EOS> ܘܟ݂ܰܕ݂ ܪܰܬ݁ܺܝܬ݂ ܗ̱ܘܳܐ ܡܽܘܫܶܐ ܠܳܐ ܡܰܡܪܰܚ ܗ̱ܘܳܐ<EOS>
ܕ݁ܰܢܚܽܘܪ ܒ݁ܚܶܙܘܳܐ <EOS>ܘܶܐܡܰܪ ܠܶܗ ܡܳܪܝܳܐ <EOS> ܫܪܺܝ ܡܣܳܢܰܝܟ݁̈ ܡܶܢ ܪܶܓ݂ܠܰܝܟ݁̈ <EOS> ܐܰܪܥܳܐ<EOS>
ܓ݁ܶܝܪ ܕ݁ܩܳܐܶܡ ܐܰܢ̱ܬ݁ ܒ݁ܳܗ <EOS> ܩܰܕ݁ܺܝܫܳܐ ܗ̱ܝ <EOS>ܡܶܚܙܳܐ ܚܙܺܝܬ݂ ܐܽܘܠܨܳܢܶܗ ܕ݁ܥܰܡܝ ܕ݁ܰܒ݂ܡܶܨܪܶܝܢ ܘܬ݂ܶܢܚܳܬ݂ܶܗ̈<EOS>
ܫܶܡܥܶܬ݂ <EOS> ܘܢܶܚܬ݁ܶܬ݂ ܕ݁ܶܐܦ݂ܪܽܘܩ ܐܶܢܽܘܢ <EOS> ܘܗܳܫܳܐ ܬ݁ܳܐ ܐܶܫܰܕ݁ܪܳܟ݂ ܠܡܶܨܪܶܝܢ <EOS>ܠܗܳܢܳܐ ܡܽܘܫܶܐ ܕ݁ܰܟ݂ܦ݂ܰܪܘ ܒ݁ܶܗ ܟ݁ܰܕ݂ ܐܳܡܪܺܝܢ ܕ݁ܡܰܢܽܘ<EOS>
ܐܰܩܺܝܡܳܟ݂ ܥܠܰܝܢ ܪܺܫܳܐ ܘܕ݂ܰܝܳܢܳܐ ܠܶܗ ܠܗܳܢܳܐ ܐܰܠܳܗܳܐ ܪܺܫܳܐ <EOS> ܘܦ݂ܳܪܽܘܩܳܐ ܫܰܕ݁ܰܪ<EOS>
ܠܗܽܘܢ ܇ ܒ݁ܺܐܝܕ݂ܰܝ̈ ܡܰܠܰܐܟ݂ܳܐ <EOS> ܗܰܘ ܕ݁ܶܐܬ݂ܚܙܺܝ ܠܶܗ ܒ݁ܣܰܢܝܳܐ <EOS>ܗܳܢܰܘ ܕ݁ܰܐܦ݁ܶܩ ܐܶܢܽܘܢ ܇ ܟ݁ܰܕ݂ ܥܒ݂ܰܕ݂ ܐܳܬ݂ܘܳܬ݂ܳܐ̈<EOS>
ܘܬ݂ܶܕ݂ܡܪܳܬ݂ܳܐ̈ ܘܰܓ݂ܒ݂ܰܪܘܳܬ݂ܳܐ̈ ܇ ܒ݁ܰܐܪܥܳܐ ܕ݁ܡܶܨܪܶܝܢ <EOS> ܘܰܒ݂ܝܰܡܳܐ ܕ݂ܣܽܘܦ݂ <EOS>ܘܰܒ݂ܡܰܕ݂ܒ݁ܪܳܐ ܫܢܺܝܢ̈ ܐܰܪܒ݁ܥܺܝܢ <EOS>ܗܳܢܰܘ ܡܽܘܫܶܐ <EOS> ܗܰܘ ܕ݁ܶܐܡܰܪ ܠܰܒ݂ܢܰܝ̈ ܐܺܝܣܪܳܝܶܠ ܇ ܕ݁ܰܢܒ݂ܺܝܳܐ<EOS>
ܢܩܺܝܡ ܠܟ݂ܽܘܢ ܡܳܪܝܳܐ ܐܰܠܳܗܳܐ ܡܶܢ ܐܰܚܰܝܟ݁ܽܘܢ̈ ܐܰܟ݂ܘܳܬ݂ܝ ܁ ܠܶܗ ܬ݁ܶܫܡܥܽܘܢ <EOS>ܗܳܢܰܘ ܕ݁ܰܗܘܳܐ ܒ݁ܰܟ݂ܢܽܘܫܬ݁ܳܐ ܒ݁ܡܰܕ݂ܒ݁ܪܳܐ ܇ ܥܰܡ ܡܰܠܰܐܟ݂ܳܐ ܗܰܘ<EOS>
ܕ݁ܡܰܠܶܠ ܗ̱ܘܳܐ ܥܰܡܶܗ <EOS> ܘܥܰܡ ܐܰܒ݂ܳܗܳܬ݂ܰܢ̈ <EOS> ܒ݁ܛܽܘܪܳܐ ܕ݁ܣܺܝܢܰܝ <EOS> ܘܗܽܘܝܽܘ ܕ݁ܩܰܒ݁ܶܠ<EOS>
ܡܶܠܶܐ̈ ܚܰܝܳܬ݂ܳܐ̈ ܕ݁ܠܰܢ ܢܶܬ݁ܶܠ <EOS>ܘܠܳܐ ܨܒ݂ܰܘ ܠܡܶܬ݁ܕ݁ܢܳܝܽܘ ܠܶܗ ܐܰܒ݂ܳܗܳܬ݂ܰܢ̈ <EOS> ܐܶܠܳܐ ܫܰܒ݂ܩܽܘܗ̱ܝ<EOS>
ܘܰܒ݂ܠܶܒ݁ܰܘܳܬ݂ܗܽܘܢ̈ ܗܦ݂ܰܟ݂ܘ ܠܗܽܘܢ ܠܡܶܨܪܶܝܢ ܇<EOS>
ܟ݁ܰܕ݂ ܐܳܡܪܺܝܢ ܠܰܐܗܪܽܘܢ <EOS> ܥܒ݂ܶܕ݂ ܠܰܢ ܐܰܠܳܗܶܐ̈ ܕ݁ܢܺܐܙܽܠ̱ܘܢ<EOS>
ܩܕ݂ܳܡܰܝܢ ܇ ܡܶܛܽܠ ܕ݁ܗܳܢܳܐ ܡܽܘܫܶܐ ܕ݁ܰܐܦ݁ܩܰܢ ܡܶܢ ܐܰܪܥܳܐ ܕ݁ܡܶܨܪܶܝܢ ܠܳܐ ܝܳܕ݂ܥܺܝܢ<EOS>
ܚ̱ܢܰܢ ܡܳܢܳܐ ܗܘܳܝܗ̱ܝ <EOS>ܘܰܥܒ݂ܰܕ݂ܘ ܠܗܽܘܢ ܥܶܓ݂ܠܳܐ ܒ݁ܝܰܘܡܳܬ݂ܳܐ̈ ܗܳܢܽܘܢ ܘܕ݂ܰܒ݁ܰܚܘ<EOS>
ܕ݁ܶܒ݂ܚܶܐ̈ ܠܰܦ݂ܬ݂ܰܟ݂ܪܶܐ̈ <EOS> ܘܡܶܬ݂ܒ݁ܰܣܡܺܝܢ ܗ̱ܘܰܘ ܒ݁ܰܥܒ݂ܳܕ݂ ܐܺܝܕ݂ܰܝܗܽܘܢ̈ <EOS>ܘܰܗܦ݂ܰܟ݂ ܐܰܠܳܗܳܐ ܘܰܐܫܠܶܡ ܐܶܢܽܘܢ ܕ݁ܢܶܗܘܽܘܢ ܦ݁ܳܠܚܺܝܢ<EOS>
ܠܚܰܝܠܰܘܳܬ݂ܳܐ̈ ܕ݁ܰܫܡܰܝܳܐ ܇ ܐܰܝܟ݂ ܕ݁ܰܟ݂ܬ݂ܺܝܒ݂ ܒ݁ܰܟ݂ܬ݂ܳܒ݂ܳܐ ܕ݁ܰܢܒ݂ܺܝܶܐ̈ <EOS> ܠܡܳܐ<EOS>
ܐܰܪܒ݁ܥܺܝܢ ܫܢܺܝܢ̈ ܒ݁ܡܰܕ݂ܒ݁ܪܳܐ ܢܶܟ݂ܣܬ݂ܳܐ ܐܰܘ ܕ݁ܶܒ݂ܚܬ݂ܳܐ ܩܰܪܶܒ݂ܬ݁ܽܘܢ ܠܺܝ ܒ݁ܢܰܝ̈<EOS>
ܐܺܝܣܪܳܝܶܠ <EOS>ܐܶܠܳܐ ܫܩܰܠܬ݁ܽܘܢ ܡܰܫܟ݁ܢܶܗ ܕ݁ܡܰܠܟ݁ܽܘܡ ܘܟ݂ܰܘܟ݁ܒ݂ܶܗ ܕ݁ܰܐܠܳܗܳܐ<EOS>
ܕ݁ܰܪܦ݂ܳܢ ܕ݁ܶܡܘܳܬ݂ܳܐ̈ ܕ݁ܰܥܒ݂ܰܕ݁ܬ݁ܽܘܢ ܕ݁ܬ݂ܶܗܘܽܘܢ ܣܳܓ݂ܕ݁ܺܝܢ ܠܗܶܝܢ <EOS> ܐܶܫܰܢܶܝܟ݂ܽܘܢ<EOS>
ܠܗܰܠ ܡܶܢ ܒ݁ܳܒ݂ܶܠ <EOS>ܗܳܐ ܡܰܫܟ݁ܢܳܐ ܕ݁ܣܳܗܕ݁ܽܘܬ݂ܳܐ ܕ݁ܰܐܒ݂ܳܗܳܬ݂ܰܢ̈ <EOS> ܒ݁ܡܰܕ݂ܒ݁ܪܳܐ<EOS>
ܐܺܝܬ݂ܰܘܗ̱ܝ ܗ̱ܘܳܐ ܇ ܐܰܝܟ݂ ܡܳܐ ܕ݁ܦ݂ܰܩܶܕ݂ ܗܰܘ ܕ݁ܡܰܠܶܠ ܥܰܡ ܡܽܘܫܶܐ ܠܡܶܥܒ݁ܕ݂ܶܗ<EOS>
ܒ݁ܰܕ݂ܡܽܘܬ݂ܳܐ ܕ݁ܚܰܘܝܶܗ <EOS>ܘܠܶܗ ܠܗܳܢܳܐ ܡܰܫܟ݁ܢܳܐ ܐܳܦ݂ ܡܰܥܳܠܽܘ ܐܰܥܠܽܘܗ̱ܝ ܐܰܒ݂ܳܗܳܬ݂ܰܢ̈<EOS>
ܥܰܡ ܝܶܫܽܘܥ ܇ ܠܰܐܪܥܳܐ ܕ݁ܝܰܗ̱ܒ݂ ܠܗܽܘܢ ܐܰܠܳܗܳܐ ܝܽܘܪܬ݁ܳܢܳܐ ܇ ܡܶܢ ܥܰܡ̱ܡܶܐ̈ ܗܳܢܽܘܢ<EOS>
ܕ݁ܰܫܕ݂ܳܐ ܡܶܢ ܩܕ݂ܳܡܰܝܗܽܘܢ <EOS> ܘܶܐܬ݂ܝܰܒ݁ܰܠ ܥܕ݂ܰܡܳܐ ܠܝܰܘܡܰܘܗ̱ܝ̈ ܕ݁ܕ݂ܰܘܺܝܕ݂ ܇<EOS>
ܗܰܘ ܕ݁ܶܐܫܟ݁ܰܚ ܪܰܚܡܶܐ̈ ܩܕ݂ܳܡܰܘܗ̱ܝ ܕ݁ܰܐܠܳܗܳܐ <EOS> ܘܰܫܐܶܠ<EOS>
ܕ݁ܢܶܫܟ݁ܰܚ ܡܰܫܟ݁ܢܳܐ ܠܰܐܠܳܗܶܗ ܕ݁ܝܰܥܩܽܘܒ݂ <EOS>ܫܠܶܝܡܳܘܢ ܕ݁ܶܝܢ <EOS> ܒ݁ܢܳܐ ܠܶܗ ܒ݁ܰܝܬ݁ܳܐ <EOS>ܘܰܡܪܰܝܡܳܐ ܠܳܐ ܫܪܳܐ ܒ݁ܰܥܒ݂ܳܕ݂ ܐܺܝܕ݂ܰܝܳܐ̈ <EOS> ܐܰܝܟ݂ ܕ݁ܶܐܡܰܪ<EOS>
ܢܒ݂ܺܝܳܐ <EOS>ܕ݁ܰܫܡܰܝܳܐ ܟ݁ܽܘܪܣܰܝ <EOS> ܘܰܐܪܥܳܐ ܟ݁ܽܘܒ݂ܫܳܐ ܕ݁ܰܬ݂ܚܶܝܬ݂ ܪܶܓ݂ܠܰܝ̈ <EOS>ܐܰܝܢܰܘ ܒ݁ܰܝܬ݁ܳܐ ܕ݁ܬ݂ܶܒ݂ܢܽܘܢ ܠܺܝ <EOS> ܐܳܡܰܪ ܡܳܪܝܳܐ <EOS> ܐܰܘ ܐܰܝܢܰܘ ܐܰܬ݂ܪܳܐ ܕ݁ܰܢܝܳܚܬ݁ܝ<EOS>
<EOS>ܠܳܐ ܗܳܐ ܐܺܝܕ݂ܳܐ ܕ݁ܺܝܠܝ ܥܶܒ݂ܕ݁ܰܬ݂ ܗܳܠܶܝܢ ܟ݁ܽܠܗܶܝܢ<EOS>
ܐܳܘ ܩܰܫܝܰܝ̈ ܩܕ݂ܳܠܳܐ <EOS> ܘܰܕ݂ܠܳܐ ܓ݁ܙܺܝܪܺܝܢ ܒ݁ܠܶܒ݁ܗܽܘܢ <EOS>ܘܰܒ݂ܡܰܫܡܰܥܬ݂ܗܽܘܢ ܅ ܐܰܢ̱ܬ݁ܽܘܢ ܒ݁ܟ݂ܽܠܙܒ݂ܰܢ ܠܽܘܩܒ݂ܰܠ ܪܽܘܚܳܐ ܕ݁ܩܽܘܕ݂ܫܳܐ ܩܳܝܡܺܝܢ<EOS>
ܐܢ̱ܬ݁ܽܘܢ <EOS> ܐܰܝܟ݂ ܐܰܒ݂ܳܗܰܝܟ݁ܽܘܢ̈ <EOS> ܐܳܦ݂ ܐܰܢ̱ܬ݁ܽܘܢ <EOS>ܠܰܐܝܢܳܐ ܓ݁ܶܝܪ ܡܶܢ ܢܒ݂ܺܝܶܐ̈ ܕ݁ܠܳܐ ܪܕ݂ܰܦ݂ܘ ܘܰܩܛܰܠܘ<EOS>
ܐܰܒ݂ܳܗܰܝܟ݁ܽܘܢ̈ ܇ ܠܰܐܝܠܶܝܢ ܕ݁ܩܰܕ݁ܶܡܘ ܒ݁ܰܕ݁ܶܩܘ ܥܰܠ ܡܶܐܬ݂ܺܝܬ݂ܶܗ ܕ݁ܙܰܕ݁ܺܝܩܳܐ ܇ ܗܰܘ<EOS>
ܕ݁ܰܐܢ̱ܬ݁ܽܘܢ ܐܰܫܠܶܡܬ݁ܽܘܢ ܘܰܩܛܰܠܬ݁ܽܘܢܳܝܗ̱ܝ <EOS>ܘܩܰܒ݁ܶܠܬ݁ܽܘܢ ܢܳܡܽܘܣܳܐ ܒ݁ܝܰܕ݂ ܦ݁ܽܘܩܕ݁ܳܢܳܐ ܕ݁ܡܰܠܰܐܟ݂ܶܐ̈ <EOS> ܘܠܳܐ<EOS>
ܢܛܰܪܬ݁ܽܘܢܳܝܗ̱ܝ <EOS>ܘܟ݂ܰܕ݂ ܫܡܰܥܘ ܗ̱ܘܰܘ ܗܳܠܶܝܢ ܐܶܬ݂ܡܠܺܝܘ ܚܶܡܬ݁ܳܐ ܒ݁ܢܰܦ݂ܫܗܽܘܢ <EOS>ܘܰܡܚܰܪܩܺܝܢ ܗ̱ܘܰܘ ܫܶܢܰܝܗܽܘܢ̈ ܥܠܰܘܗ̱ܝ <EOS>ܘܗܽܘ ܟ݁ܰܕ݂ ܡܠܶܐ ܗ̱ܘܳܐ ܗܰܝܡܳܢܽܘܬ݂ܳܐ ܘܪܽܘܚܳܐ ܕ݁ܩܽܘܕ݂ܫܳܐ ܚܳܪ<EOS>
ܒ݁ܰܫܡܰܝܳܐ <EOS> ܘܰܚܙܳܐ ܬ݁ܶܫܒ݁ܽܘܚܬ݁ܳܐ ܕ݁ܰܐܠܳܗܳܐ ܘܰܠܝܶܫܽܘܥ ܟ݁ܰܕ݂ ܩܳܐܶܡ ܡܶܢ ܝܰܡܺܝܢܳܐ<EOS>
ܕ݁ܰܐܠܳܗܳܐ <EOS>ܘܶܐܡܰܪ <EOS> ܗܳܐ ܚܳܙܶܐ ܐ̱ܢܳܐ ܫܡܰܝܳܐ ܟ݁ܰܕ݂ ܦ݁ܬ݂ܺܝܚܺܝܢ ܘܠܰܒ݂ܪܶܗ<EOS>
ܕ݁ܐ̱ܢܳܫܳܐ ܟ݁ܰܕ݂ ܩܳܐܶܡ ܡܶܢ ܝܰܡܺܝܢܳܐ ܕ݁ܰܐܠܳܗܳܐ <EOS>ܘܰܩܥܰܘ ܒ݁ܩܳܠܳܐ ܪܳܡܳܐ <EOS> ܘܣܰܟ݁ܰܪܘ ܐܶܕ݂ܢܰܝܗܽܘܢ̈ <EOS> ܘܰܓ݂ܙܰܡܘ<EOS>
ܥܠܰܘܗ̱ܝ ܟ݁ܽܠܗܽܘܢ <EOS>ܘܶܐܚܰܕ݂ܘ ܐܰܦ݁ܩܽܘܗ̱ܝ ܠܒ݂ܰܪ ܡܶܢ ܡܕ݂ܺܝܢ̱ܬ݁ܳܐ <EOS> ܘܪܳܓ݂ܡܺܝܢ ܗ̱ܘܰܘ<EOS>
ܠܶܗ <EOS> ܘܰܐܝܠܶܝܢ ܕ݁ܰܐܣܗܶܕ݂ܘ ܥܠܰܘܗ̱ܝ ܣܳܡܘ ܢܰܚܬ݁ܰܝܗܽܘܢ̈ ܠܘܳܬ݂ ܪܶܓ݂ܠܰܘܗ̱ܝ̈<EOS>
ܕ݁ܰܥܠܰܝܡܳܐ ܚܰܕ݂ ܇ ܕ݁ܡܶܬ݂ܩܪܶܐ ܫܳܐܘܳܠ <EOS>ܘܪܳܓ݂ܡܺܝܢ ܗ̱ܘܰܘ ܠܶܗ ܠܶܐܣܛܶܦ݂ܰܢܳܘܣ ܁ ܟ݁ܰܕ݂ ܡܨܰܠܶܐ ܘܳܐܡܰܪ<EOS>
ܡܳܪܰܢ ܁ ܝܶܫܽܘܥ <EOS> ܩܰܒ݁ܶܠ ܪܽܘܚܝ <EOS>ܘܟ݂ܰܕ݂ ܣܳܡ ܒ݁ܽܘܪܟ݁ܳܐ ܩܥܳܐ ܒ݁ܩܳܠܳܐ ܪܳܡܳܐ <EOS> ܘܶܐܡܰܪ <EOS> ܡܳܪܰܢ ܁<EOS>
ܠܳܐ ܬ݁ܩܺܝܡ ܠܗܽܘܢ ܗܳܕ݂ܶܐ ܚܛܺܝܬ݂ܳܐ <EOS> ܘܟ݂ܰܕ݂ ܗܳܕ݂ܶܐ ܐܶܡܰܪ <EOS> ܫܟ݂ܶܒ݂ <EOS>ܫܳܐܘܳܠ ܕ݁ܶܝܢ ܨܳܒ݂ܶܐ ܗ̱ܘܳܐ <EOS> ܘܰܡܫܰܘܬ݁ܰܦ݂ ܗ̱ܘܳܐ ܒ݁ܩܶܛܠܶܗ <EOS>ܘܰܗܘܳܐ ܗ̱ܘܳܐ ܒ݁ܗܰܘ ܝܰܘܡܳܐ ܪܕ݂ܽܘܦ݂ܝܳܐ ܪܰܒ݁ܳܐ ܠܥܺܕ̱݁ܬ݁ܳܐ ܕ݁ܒ݂ܽܐܘܪܺܫܠܶܡ <EOS>ܘܶܐܬ݂ܒ݁ܰܕ݁ܰܪܘ ܟ݁ܽܠܗܽܘܢ ܒ݁ܩܽܘܪܝܳܐ̈ ܕ݁ܺܝܗܽܘܕ݂ <EOS> ܘܳܐܦ݂ ܒ݁ܶܝܬ݂ ܫܳܡܪܳܝܶܐ̈ <EOS> ܠܒ݂ܰܪ ܡܶܢ<EOS>
ܫܠܺܝܚܶܐ̈ ܒ݁ܰܠܚܽܘܕ݂ <EOS>ܘܰܩܦ݂ܰܣܘ ܩܰܒ݂ܪܽܘܗ̱ܝ ܠܶܐܣܛܶܦ݂ܰܢܳܘܣ ܓ݁ܰܒ݂ܪܶܐ̈ ܡܗܰܝܡܢܶܐ̈<EOS>
ܘܶܐܬ݂ܶܐܒ݂ܶܠܘ ܥܠܰܘܗ̱ܝ ܪܰܘܪܒ݂ܳܐܝܺܬ݂<EOS>
ܫܳܐܘܳܠ ܕ݁ܶܝܢ ܪܳܕ݂ܶܦ݂ ܗ̱ܘܳܐ ܠܥܺܕ̱݁ܬ݁ܶܗ ܕ݁ܰܐܠܳܗܳܐ ܟ݁ܰܕ݂ ܥܳܐܶܠ<EOS>
ܗ̱ܘܳܐ ܠܒ݂ܳܬ݁ܶܐ̈ ܇ ܘܰܡܓ݂ܰܪܓ݁ܰܪ ܠܓ݂ܰܒ݂ܪܶܐ̈ ܘܰܠܢܶܫܶܐ̈ ܇ ܘܰܡܫܰܠܡܺܝܢ ܗ̱ܘܳܐ ܠܒ݂ܶܝܬ݂<EOS>
ܐܰܣܺܝܪܶܐ̈ <EOS>ܘܗܳܢܽܘܢ ܕ݁ܶܐܬ݂ܒ݁ܰܕ݁ܰܪܘ ܡܶܬ݂ܟ݁ܰܪܟ݁ܺܝܢ ܗ̱ܘܰܘ <EOS> ܘܡܰܟ݂ܪܙܺܝܢ<EOS>
ܡܶܠܬ݂ܳܐ ܕ݁ܰܐܠܳܗܳܐ <EOS>ܦ݂ܺܝܠܺܝܦ݁ܳܘܣ ܕ݁ܶܝܢ ܢܚܶܬ݂ ܠܶܗ ܠܰܡܕ݂ܺܝܢ̱ܬ݁ܳܐ ܕ݁ܫܳܡܪܳܝܶܐ<EOS>
ܘܡܰܟ݂ܪܶܙ ܗ̱ܘܳܐ ܠܗܽܘܢ ܥܰܠ ܡܫܺܝܚܳܐ <EOS>ܘܟ݂ܰܕ݂ ܫܳܡܥܺܝܢ ܗ̱ܘܰܘ ܡܶܠܬ݂ܶܗ ܒ݁ܢܰܝܢܳܫܳܐ̈ ܕ݁ܬ݂ܰܡܳܢ ܨܳܝܬ݁ܺܝܢ<EOS>
ܗ̱ܘܰܘ ܠܶܗ <EOS> ܘܡܶܬ݁ܛܦ݁ܺܝܣܺܝܢ ܗ̱ܘܰܘ <EOS> ܠܟ݂ܽܠ ܕ݁ܳܐܡܰܪ ܗ̱ܘܳܐ <EOS> ܕ݁ܚܳܙܶܝܢ ܗ̱ܘܰܘ<EOS>
ܐܳܬ݂ܘܳܬ݂ܳܐ̈ ܕ݁ܥܳܒ݂ܶܕ݂ ܗ̱ܘܳܐ <EOS>ܣܰܓ݁ܺܝܶܐܐ̈ ܓ݁ܶܝܪ ܕ݁ܰܐܚܺܝܕ݂ܳܢ̈ ܗ̱ܘܰܝ̈ ܠܗܽܘܢ ܪܽܘܚܶܐ̈<EOS>
ܛܰܢܦ݂ܳܬ݂ܳܐ̈ ܩܳܥܶܝܢ ܗ̱ܘܰܘ ܒ݁ܩܳܠܳܐ ܪܳܡܳܐ <EOS> ܘܢܳܦ݂ܩܳܢ̈ ܗ̱ܘܰܝ̈ ܡܶܢܗܽܘܢ <EOS>ܘܰܐ̱ܚܪܳܢܶܐ̈ ܡܫܰܪܰܝܳܐ̈ ܁ ܘܰܡܚܰܓ݁ܪܶܐ̈ <EOS> ܐܶܬ݂ܰܐܣܺܝܘ <EOS>ܘܚܰܕ݂ܽܘܬ݂ܳܐ ܪܰܒ݁ܬ݂ܳܐ ܗܘܳܬ݂ ܒ݁ܗܳܝ ܡܕ݂ܺܝܢ̱ܬ݁ܳܐ<EOS>
ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ ܓ݁ܰܒ݂ܪܳܐ ܚܰܕ݂ <EOS> ܕ݁ܰܫܡܶܗ ܣܺܝܡܳܘܢ ܇<EOS>
ܕ݁ܰܥܡܺܝܪ ܗ̱ܘܳܐ ܠܶܗ ܒ݁ܳܗ ܒ݁ܰܡܕ݂ܺܝܢ̱ܬ݁ܳܐ ܙܰܒ݂ܢܳܐ ܣܰܓ݁ܺܝܳܐܐ <EOS> ܘܰܒ݂ܚܰܪܫܰܘܗ̱ܝ̈ ܡܰܛܥܶܐ<EOS>
ܗ̱ܘܳܐ ܠܥܰܡܳܐ ܕ݁ܫܳܡܪܳܝܶܐ̈ ܇ ܟ݁ܰܕ݂ ܡܰܘܪܶܒ݂ ܗ̱ܘܳܐ ܢܰܦ݂ܫܶܗ ܁ ܘܳܐܡܰܪ <EOS> ܕ݁ܶܐܢܳܐ ܐ̱ܢܳܐ<EOS>
ܪܰܒ݁ܳܐ <EOS>ܘܰܨܠܶܝܢ ܗ̱ܘܰܘ ܠܘܳܬ݂ܶܗ ܟ݁ܽܠܗܽܘܢ ܁ ܪܰܘܪܒ݂ܶܐ̈ <EOS> ܘܕ݂ܰܩܕ݁ܩܶܐ̈ <EOS>ܘܳܐܡܪܺܝܢ ܗ̱ܘܰܘ ܗܳܢܰܘ ܚܰܝܠܶܗ ܪܰܒ݁ܳܐ ܕ݁ܰܐܠܳܗܳܐ <EOS>ܘܡܶܬ݁ܛܦ݁ܺܝܣܺܝܢ ܗ̱ܘܰܘ ܠܶܗ ܟ݁ܽܠܗܽܘܢ ܡܶܛܽܠ ܕ݁ܙܰܒ݂ܢܳܐ<EOS>
ܣܰܓ݁ܺܝܳܐܐ ܒ݁ܚܰܪܫܰܘܗ̱ܝ̈ ܐܰܬ݂ܡܰܗ ܗ̱ܘܳܐ ܐܶܢܽܘܢ <EOS>ܟ݁ܰܕ݂ ܕ݁ܶܝܢ ܗܰܝܡܶܢܘ ܠܦ݂ܺܝܠܺܝܦ݁ܳܘܣ ܕ݁ܰܡܣܰܒ݁ܰܪ ܗ̱ܘܳܐ<EOS>
ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܒ݁ܰܫܡܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܥܳܡܕ݁ܺܝܢ ܗ̱ܘܰܘ ܓ݁ܰܒ݂ܪܶܐ̈<EOS>
ܘܢܶܫܶܐ̈ <EOS>ܘܳܐܦ݂ ܗܽܘ ܣܺܝܡܳܘܢ ܗܰܝܡܶܢ ܗ̱ܘܳܐ ܘܰܥܡܰܕ݂ ܘܢܰܩܺܝܦ݂ ܗ̱ܘܳܐ ܠܶܗ<EOS>
ܠܦ݂ܺܝܠܺܝܦ݁ܳܘܣ <EOS> ܘܟ݂ܰܕ݂ ܚܙܳܐ ܗ̱ܘܳܐ ܐܳܬ݂ܘܳܬ݂ܳܐ̈ ܘܚܰܝܠܶܐ̈ ܪܰܘܪܒ݂ܶܐ̈ ܕ݁ܗܳܘܶܝܢ ܗ̱ܘܰܘ<EOS>
ܒ݁ܺܐܝܕ݂ܶܗ ܬ݁ܳܡܰܗ ܗ̱ܘܳܐ ܘܡܶܬ݁ܕ݁ܰܡܰܪ<EOS>
ܘܟ݂ܰܕ݂ ܫܡܰܥܘ ܫܠܺܝܚܶܐ̈ ܕ݁ܒ݂ܽܐܘܪܺܫܠܶܡ ܇ ܕ݁ܩܰܒ݁ܶܠܘ ܥܰܡܳܐ<EOS>
ܕ݁ܫܳܡܪܳܝܶܐ̈ ܡܶܠܬ݂ܳܐ ܕ݁ܰܐܠܳܗܳܐ ܫܰܕ݁ܰܪܘ ܠܘܳܬ݂ܗܽܘܢ ܠܫܶܡܥܽܘܢ ܟ݁ܺܐܦ݂ܳܐ ܘܰܠܝܽܘܚܰܢܳܢ<EOS>
<EOS>ܘܰܢܚܶܬ݂ܘ ܘܨܰܠܺܝܘ ܥܠܰܝܗܽܘܢ ܐܰܝܟ݂ ܕ݁ܰܢܩܰܒ݁ܠܽܘܢ ܪܽܘܚܳܐ<EOS>
ܕ݁ܩܽܘܕ݂ܫܳܐ <EOS>ܠܰܝܬ݁ ܗ̱ܘܳܐ ܓ݁ܶܝܪ ܥܰܠ ܚܰܕ݂ ܡܶܢܗܽܘܢ ܥܕ݂ܰܟ݁ܺܝܠ ܒ݁ܰܠܚܽܘܕ݂<EOS>
ܕ݁ܶܝܢ ܥܳܡܕ݁ܺܝܢ ܗ̱ܘܰܘ ܒ݁ܰܫܡܶܗ ܕ݁ܡܳܪܰܢ ܝܶܫܽܘܥ <EOS>ܗܳܝܕ݁ܶܝܢ ܣܳܝܡܺܝܢ ܗ̱ܘܰܘ ܥܠܰܝܗܽܘܢ ܐܺܝܕ݂ܳܐ ܘܰܡܩܰܒ݁ܠܺܝܢ ܗ̱ܘܰܘ<EOS>
ܪܽܘܚܳܐ ܕ݁ܩܽܘܕ݂ܫܳܐ <EOS>ܘܟ݂ܰܕ݂ ܚܙܳܐ ܣܺܝܡܳܘܢ ܕ݁ܒ݂ܰܣܝܳܡ ܐܺܝܕ݂ܳܐ ܕ݁ܰܫܠܺܝܚܶܐ̈<EOS>
ܡܶܬ݂ܝܰܗ̱ܒ݂ܳܐ ܪܽܘܚܳܐ ܕ݁ܩܽܘܕ݂ܫܳܐ ܩܰܪܶܒ݂ ܠܗܽܘܢ ܟ݁ܶܣܦ݁ܳܐ ܁<EOS>
ܟ݁ܰܕ݂ ܐܳܡܰܪ ܇ ܗܰܒ݂ܘ ܐܳܦ݂ ܠܺܝ ܫܽܘܠܛܳܢܳܐ ܗܳܢܳܐ ܕ݁ܰܐܝܢܳܐ<EOS>
ܕ݁ܶܐܣܺܝܡ ܥܠܰܘܗ̱ܝ ܐܺܝܕ݂ܳܐ ܢܶܗܘܶܐ ܡܩܰܒ݁ܶܠ ܪܽܘܚܳܐ ܕ݁ܩܽܘܕ݂ܫܳܐ <EOS>ܐܳܡܰܪ ܠܶܗ ܫܶܡܥܽܘܢ ܟ݁ܺܐܦ݂ܳܐ <EOS> ܟ݁ܶܣܦ݁ܳܟ݂ ܥܰܡܳܟ݂ ܢܺܐܙܰܠ<EOS>
ܠܰܐܒ݂ܕ݂ܳܢܳܐ ܡܶܛܽܠ ܕ݁ܰܣܒ݂ܰܪܬ݁ ܕ݁ܡܰܘܗܰܒ݂ܬ݂ܶܗ ܕ݁ܰܐܠܳܗܳܐ ܒ݁ܩܶܢܝܳܢ ܥܳܠܡܳܐ<EOS>
ܡܶܬ݂ܩܰܢܝܳܐ <EOS>ܠܰܝܬ݁ ܠܳܟ݂ ܡܢܳܬ݂ܳܐ ܐܳܦ݂ܠܳܐ ܦ݁ܶܣܳܐ ܒ݁ܗܰܝܡܳܢܽܘܬ݂ܳܐ ܗܳܕ݂ܶܐ<EOS>
ܡܶܛܽܠ ܕ݁ܠܶܒ݁ܳܟ݂ ܠܳܐ ܗ̱ܘܳܐ ܬ݁ܪܺܝܨ ܩܕ݂ܳܡ ܐܰܠܳܗܳܐ <EOS>ܒ݁ܪܰܡ ܬ݁ܽܘܒ݂ ܡܶܢ ܒ݁ܺܝܫܽܘܬ݂ܳܟ݂ ܗܳܕ݂ܶܐ <EOS> ܘܰܒ݂ܥܺܝ ܡܶܢ ܐܰܠܳܗܳܐ<EOS>
ܕ݁ܰܠܡܳܐ ܢܶܫܬ݁ܒ݂ܶܩ ܠܳܟ݂ ܢܶܟ݂ܠܳܐ ܕ݁ܠܶܒ݁ܳܟ݂ <EOS>ܒ݁ܟ݂ܰܒ݂ܕ݁ܳܐ ܓ݁ܶܝܪ ܡܰܪܺܝܪܬ݁ܳܐ ܘܰܒ݂ܩܶܛܪܶܐ̈ ܕ݁ܥܰܘܠܳܐ ܁ ܚܳܙܶܐ<EOS>
ܐ̱ܢܳܐ ܕ݁ܺܐܝܬ݂ܰܝܟ݁ <EOS>ܥܢܳܐ ܣܺܝܡܳܘܢ ܘܶܐܡܰܪ <EOS> ܒ݁ܥܰܘ ܐܰܢ̱ܬ݁ܽܘܢ ܚܠܳܦ݂ܰܝ ܡܶܢ ܐܰܠܳܗܳܐ<EOS>
ܕ݁ܠܳܐ ܢܺܐܬ݂ܶܐ ܥܠܰܝ ܡܶܕ݁ܶܡ ܡܶܢ ܗܳܠܶܝܢ ܕ݁ܶܐܡܰܪܬ݁ܽܘܢ <EOS>ܫܶܡܥܽܘܢ ܕ݁ܶܝܢ ܘܝܽܘܚܰܢܳܢ ܁ ܟ݁ܰܕ݂ ܣܰܗܶܕ݂ܘ ܐܶܢܽܘܢ ܘܰܐܠܶܦ݂ܘ<EOS>
ܡܶܠܬ݂ܳܐ ܕ݁ܰܐܠܳܗܳܐ ܗܦ݂ܰܟ݂ܘ ܠܗܽܘܢ ܠܽܐܘܪܺܫܠܶܡ <EOS> ܘܰܒ݂ܩܽܘܪܝܳܐ̈ ܣܰܓ݁ܺܝܳܐܬ݂ܳܐ̈<EOS>
ܕ݁ܫܳܡܪܳܝܶܐ̈ ܣܰܒ݁ܰܪܘ<EOS>
ܘܡܰܠܶܠ ܡܰܠܰܐܟ݂ܳܐ ܕ݁ܡܳܪܝܳܐ ܥܰܡ ܦ݂ܺܝܠܺܝܦ݁ܳܘܣ ܁ ܘܶܐܡܰܪ ܠܶܗ <EOS>ܩܽܘܡ ܙܶܠ ܠܬ݂ܰܝܡܢܳܐ ܒ݁ܽܐܘܪܚܳܐ ܡܰܕ݂ܒ݁ܪܳܝܬ݁ܳܐ ܕ݁ܢܳܚܬ݁ܳܐ ܡܶܢ ܐܽܘܪܺܫܠܶܡ ܠܓ݂ܰܙܰܐ<EOS>
<EOS>ܘܩܳܡ ܐܶܙܰܠ <EOS> ܘܰܐܪܥܶܗ ܡܗܰܝܡܢܳܐ ܚܰܕ݂ ܁ ܕ݁ܳܐܬ݂ܶܐ ܗ̱ܘܳܐ ܡܶܢ<EOS>
ܟ݁ܽܘܫ ܇ ܫܰܠܺܝܛܳܐ ܕ݁ܩܰܢܕ݂ܰܩ ܡܰܠܟ݁ܬ݂ܳܐ ܕ݁ܟ݂ܽܘܫܳܝܶܐ̈ <EOS> ܘܗܽܘ ܫܰܠܺܝܛ ܗ̱ܘܳܐ ܥܰܠ ܟ݁ܽܠܶܗ<EOS>
ܓ݁ܰܙܳܗ <EOS> ܘܶܐܬ݂ܳܐ ܗ̱ܘܳܐ ܕ݁ܢܶܣܓ݁ܽܘܕ݂ ܒ݁ܽܐܘܪܺܫܠܶܡ <EOS>ܘܟ݂ܰܕ݂ ܗܦ݂ܰܟ݂ ܕ݁ܢܺܐܙܰܠ ܝܳܬ݂ܶܒ݂ ܗ̱ܘܳܐ ܥܰܠ ܡܰܪܟ݁ܰܒ݂ܬ݂ܳܐ<EOS>
ܘܩܳܪܶܐ ܗ̱ܘܳܐ ܒ݁ܶܐܫܰܥܝܳܐ ܢܒ݂ܺܝܳܐ <EOS>ܘܶܐܡܪܰܬ݂ ܪܽܘܚܳܐ ܠܦ݂ܺܝܠܺܝܦ݁ܳܘܣ <EOS> ܐܶܬ݂ܩܰܪܰܒ݂ ܘܩܰܦ݂<EOS>
ܠܡܰܪܟ݁ܰܒ݂ܬ݂ܳܐ <EOS>ܘܟ݂ܰܕ݂ ܐܶܬ݂ܩܰܪܰܒ݂ ܫܡܰܥ ܕ݁ܩܳܪܶܐ ܒ݁ܶܐܫܰܥܝܳܐ ܢܒ݂ܺܝܳܐ <EOS> ܘܶܐܡܰܪ<EOS>
ܠܶܗ ܕ݁ܶܐܢ ܡܶܣܬ݁ܰܟ݁ܰܠ ܐܰܢ̱ܬ݁ ܡܳܢܳܐ ܩܳܪܶܐ ܐܰܢ̱ܬ݁ <EOS>ܘܗܽܘ ܐܶܡܰܪ <EOS> ܐܰܝܟ݁ܰܢܳܐ ܡܶܫܟ݁ܰܚ ܐ̱ܢܳܐ ܕ݁ܶܐܣܬ݁ܰܟ݁ܰܠ ܐܶܠܳܐ<EOS>
ܐܶܢ ܐ̱ܢܳܫ ܢܰܪܬ݁ܶܝܢܝ <EOS> ܘܰܒ݂ܥܳܐ ܡܶܢܶܗ ܡܶܢ ܦ݂ܺܝܠܺܝܦ݁ܳܘܣ ܕ݁ܢܶܣܰܩ ܘܢܶܬ݁ܶܒ݂ ܥܰܡܶܗ<EOS>
<EOS>ܦ݁ܳܣܽܘܩܳܐ ܕ݁ܶܝܢ ܕ݁ܰܟ݂ܬ݂ܳܒ݂ܳܐ ܕ݁ܩܳܪܶܐ ܗ̱ܘܳܐ ܒ݁ܶܗ ܐܺܝܬ݂ܰܘܗ̱ܝ<EOS>
ܗ̱ܘܳܐ ܗܳܢܳܐ <EOS> ܐܰܝܟ݂ ܐܶܡܪܳܐ ܠܢܶܟ݂ܣܬ݂ܳܐ ܐܶܬ݂ܕ݁ܒ݂ܰܪ <EOS> ܘܰܐܝܟ݂ ܢܶܩܝܳܐ ܩܕ݂ܳܡ ܓ݁ܳܙܽܘܙܳܐ<EOS>
ܫܰܬ݁ܺܝܩ ܗ̱ܘܳܐ <EOS> ܘܗܳܟ݂ܰܢܳܐ ܠܳܐ ܦ݁ܬ݂ܰܚ ܦ݁ܽܘܡܶ<EOS>
ܒ݁ܡܽܘܟ݁ܳܟ݂ܶܗ <EOS> ܡܶܢ ܚܒ݂ܽܘܫܝܳܐ ܘܡܶܢ ܕ݁ܺܝܢܳܐ ܐܶܬ݂ܕ݁ܒ݂ܰܪ <EOS>ܘܕ݂ܳܪܶܗ ܡܰܢܽܘ ܢܶܫܬ݁ܰܥܶܐ <EOS> ܕ݁ܡܶܫܬ݁ܰܩܠܺܝܢ ܚܰܝܰܘܗ̱ܝ̈ ܡܶܢ ܐܰܪܥܳܐ <EOS>ܘܶܐܡܰܪ ܗܰܘ ܡܗܰܝܡܢܳܐ ܠܦ݂ܺܝܠܺܝܦ݁ܳܘܣ <EOS> ܒ݁ܳܥܶܐ ܐ̱ܢܳܐ ܡܶܢܳܟ݂<EOS>
ܥܰܠ ܡܰܢܽܘ ܐܰܡܪܳܗ ܗܳܕ݂ܶܐ ܢܒ݂ܺܝܳܐ ܇ ܥܰܠ ܢܰܦ݂ܫܶܗ ܐܰܘ ܥܰܠ ܐ̱ܢܳܫ ܐ̱ܚܪܺܝܢ <EOS>ܗܳܝܕ݁ܶܝܢ ܦ݂ܺܝܠܺܝܦ݁ܳܘܣ ܦ݁ܬ݂ܰܚ ܦ݁ܽܘܡܶܗ ܘܫܰܪܺܝ ܡܶܢܶܗ ܡܶܢ<EOS>
ܗܳܢܳܐ ܟ݁ܬ݂ܳܒ݂ܳܐ ܇ ܡܣܰܒ݁ܰܪ ܠܶܗ ܥܰܠ ܡܳܪܰܢ ܝܶܫܽܘܥ <EOS>ܘܟ݂ܰܕ݂ ܗܶܢܽܘܢ ܐܳܙܺܠ̱ܝܢ ܒ݁ܽܐܘܪܚܳܐ ܡܰܛܺܝܘ ܗ̱ܘܰܘ ܠܕ݂ܽܘܟ݁ܬ݂ܳܐ<EOS>
ܚܕ݂ܳܐ ܕ݁ܺܐܝܬ݂ ܒ݁ܳܗ ܡܰܝܳܐ̈ <EOS> ܘܶܐܡܰܪ ܗܰܘ ܡܗܰܝܡܢܳܐ <EOS> ܗܳܐ ܡܰܝܳܐ̈ ܁ ܡܳܢܳܐ ܗ̱ܺܝ<EOS>
ܟ݁ܳܠܺܝܬ݂ܳܐ <EOS> ܕ݁ܶܐܥܡܰܕ݂ <EOS>ܘܶܐܡܰܪ ܦ݂ܺܝܠܺܝܦ݁ܳܘܣ <EOS> ܐܶܢ ܡܗܰܝܡܶܢ ܐܰܢ̱ܬ݁ ܡܶܢ ܟ݁ܽܠܶܗ ܠܶܒ݁ܳܐ<EOS>
ܫܰܠܺܝܛ <EOS> ܘܰܥܢܳܐ ܘܶܐܡܰܪ <EOS> ܐܶܢܳܐ ܡܗܰܝܡܶܢ ܐ̱ܢܳܐ ܁ ܕ݁ܝܶܫܽܘܥ ܡܫܺܝܚܳܐ ܒ݁ܪܶܗ ܕ݁ܰܐܠܳܗܳܐ<EOS>
ܗ̱ܘ <EOS>ܘܰܦ݂ܩܰܕ݂ ܗ̱ܘܳܐ ܁ ܕ݁ܰܬ݂ܩܽܘܡ ܡܰܪܟ݁ܰܒ݂ܬ݂ܳܐ <EOS> ܘܰܢܚܶܬ݂ܘ<EOS>
ܬ݁ܪܰܝܗܽܘܢ̈ ܠܡܰܝܳܐ̈ <EOS> ܘܰܐܥܡܕ݂ܶܗ ܦ݂ܺܝܠܺܝܦ݁ܳܘܣ ܠܰܡܗܰܝܡܢܳܐ ܗܰܘ <EOS>ܘܟ݂ܰܕ݂ ܣܠܶܩܘ ܡܶܢ ܡܰܝܳܐ̈ ܪܽܘܚܶܗ ܕ݁ܡܳܪܝܳܐ ܚܶܛܦ݁ܰܬ݂<EOS>
ܠܦ݂ܺܝܠܺܝܦ݁ܳܘܣ ܘܬ݂ܽܘܒ݂ ܠܳܐ ܚܙܳܝܗ̱ܝ ܡܗܰܝܡܢܳܐ ܗܰܘ <EOS> ܐܶܠܳܐ ܐܳܙܶܠ ܗ̱ܘܳܐ ܒ݁ܽܐܘܪܚܶܗ <EOS>ܟ݁ܰܕ݂ ܚܳܕ݂ܶܐ <EOS>ܦ݂ܺܝܠܺܝܦ݁ܳܘܣ ܕ݁ܶܝܢ ܐܶܫܬ݁ܟ݂ܰܚ ܒ݁ܰܐܙܳܘܛܳܘܣ <EOS> ܘܡܶܢ ܬ݁ܰܡܳܢ<EOS>
ܡܶܬ݂ܟ݁ܪܶܟ݂ ܗ̱ܘܳܐ ܘܰܡܣܰܒ݁ܰܪ ܒ݁ܰܡܕ݂ܺܝܢܳܬ݂ܳܐ̈ ܟ݁ܽܠܗܶܝܢ ܥܕ݂ܰܡܳܐ ܕ݁ܶܐܬ݂ܳܐ<EOS>
ܠܩܶܣܰܪܺܝܰܐ<EOS>
ܫܳܐܘܳܠ ܕ݁ܶܝܢ ܥܕ݂ܰܟ݁ܺܝܠ ܡܠܶܐ ܗ̱ܘܳܐ ܁ ܠܽܘܚܳܡܳܐ ܘܚܶܡܬ݂ܳܐ<EOS>
ܕ݁ܩܶܛܠܳܐ ܥܰܠ ܬ݁ܰܠܡܺܝܕ݂ܰܘܗ̱ܝ̈ ܕ݁ܡܳܪܰܢ <EOS>ܘܰܫܐܶܠ ܠܶܗ ܐܶܓ݁ܪܳܬ݂ܳܐ̈ ܡܶܢ ܪܰܒ݁ ܟ݁ܳܗܢܶܐ̈ ܕ݁ܢܶܬ݁ܶܠ ܠܶܗ<EOS>
ܠܕ݂ܰܪܡܣܽܘܩ ܠܰܟ݂ܢܽܘܫܳܬ݂ܳܐ̈ ܇ ܕ݁ܶܐܢ ܗܽܘ ܕ݁ܢܶܫܟ݁ܰܚ ܕ݁ܪܳܕ݂ܶܝܢ ܒ݁ܗܳܕ݂ܶܐ ܐܽܘܪܚܳܐ<EOS>
ܓ݁ܰܒ݂ܪܶܐ̈ ܐܰܘ ܢܶܫܶܐ̈ ܢܶܐܣܽܘܪ ܢܰܝܬ݁ܶܐ ܐܶܢܽܘܢ ܠܽܐܘܪܺܫܠܶܡ <EOS>ܘܟ݂ܰܕ݂ ܐܳܙܶܠ ܗ̱ܘܳܐ ܘܫܰܪܺܝ ܡܡܰܛܶܐ ܠܕ݂ܰܪܡܣܽܘܩ ܡܶܢ ܬ݁ܚܶܝܬ݂<EOS>
ܫܶܠܝܳܐ ܁ ܐܰܙܠܶܓ݂ ܗ̱ܘܳܐ ܥܠܰܘܗ̱ܝ ܢܽܘܗܪܳܐ ܡܶܢ ܫܡܰܝܳܐ <EOS>ܘܰܢܦ݂ܰܠ ܥܰܠ ܐܰܪܥܳܐ <EOS> ܘܰܫܡܰܥ ܩܳܠܳܐ ܕ݁ܳܐܡܰܪ ܠܶܗ <EOS> ܫܳܐܘܳܠ ܫܳܐܘܳܠ<EOS>
ܡܳܢܳܐ ܪܳܕ݂ܶܦ݂ ܐܰܢ̱ܬ݁ ܠܺܝ <EOS> ܩܫܶܐ ܗ̱ܘ ܠܳܟ݂ ܠܰܡܒ݂ܰܥܳܛܽܘ ܠܥܽܘܩܣܶܐ̈ <EOS>ܥܢܳܐ ܗܽܘ ܘܶܐܡܰܪ <EOS> ܡܰܢ ܐܰܢ̱ܬ݁ ܡܳܪܝ <EOS> ܘܡܳܪܰܢ ܐܶܡܰܪ <EOS> ܐܶܢܳܐ<EOS>
ܐ̱ܢܳܐ ܝܶܫܽܘܥ ܢܳܨܪܳܝܳܐ ܗܰܘ ܕ݁ܰܐܢ̱ܬ݁ ܪܳܕ݂ܶܦ݂ ܐܰܢ̱ܬ݁ <EOS>ܐܶܠܳܐ ܩܽܘܡ ܥܽܘܠ ܠܰܡܕ݂ܺܝܢ̱ܬ݁ܳܐ ܘܬ݂ܰܡܳܢ ܢܶܬ݂ܡܰܠܰܠ ܥܰܡܳܟ݂ ܥܰܠ<EOS>
ܡܳܐ ܕ݁ܘܳܠܶܐ ܠܳܟ݂ ܠܡܶܥܒ݁ܰܕ݂ <EOS>ܘܓ݂ܰܒ݂ܪܶܐ̈ ܕ݁ܳܐܙܺܠ̱ܝܢ ܗ̱ܘܰܘ ܥܰܡܶܗ ܒ݁ܽܐܘܪܚܳܐ ܩܳܝܡܺܝܢ ܗ̱ܘܰܘ<EOS>
ܟ݁ܰܕ݂ ܬ݁ܰܡܺܝܗܺܝܢ ܇ ܡܶܛܽܠ ܕ݁ܩܳܠܳܐ ܒ݁ܰܠܚܽܘܕ݂ ܫܳܡܥܺܝܢ ܗ̱ܘܰܘ <EOS> ܐ̱ܢܳܫ ܕ݁ܶܝܢ ܠܳܐ<EOS>
ܡܶܬ݂ܚܙܶܐ ܗ̱ܘܳܐ ܠܗܽܘܢ <EOS>ܘܩܳܡ ܫܳܐܘܳܠ ܡܶܢ ܐܰܪܥܳܐ ܘܠܳܐ ܡܶܬ݂ܚܙܶܐ ܗ̱ܘܳܐ ܠܶܗ ܡܶܕ݁ܶܡ ܟ݁ܰܕ݂<EOS>
ܥܰܝܢܰܘܗ̱ܝ̈ ܦ݁ܬ݂ܺܝܚܳܢ̈ ܗ̱ܘܰܝ̈ <EOS> ܘܟ݂ܰܕ݂ ܐܰܚܺܝܕ݂ܺܝܢ ܒ݁ܺܐܝܕ݂ܰܘܗ̱ܝ̈ ܁ ܐܰܥܠܽܘܗ̱ܝ<EOS>
ܠܕ݂ܰܪܡܣܽܘܩ <EOS>ܘܠܳܐ ܡܶܬ݂ܚܙܶܐ ܗ̱ܘܳܐ ܠܶܗ ܬ݁ܠܳܬ݂ܳܐ ܝܰܘܡܺܝܢ̈ ܁ ܘܠܳܐ ܐܶܟ݂ܰܠ <EOS>ܘܠܳܐ ܐܶܫܬ݁ܺܝ<EOS>
ܐܺܝܬ݂ ܗ̱ܘܳܐ ܕ݁ܶܝܢ ܒ݁ܳܗ ܒ݁ܕ݂ܰܪܡܣܽܘܩ ܬ݁ܰܠܡܺܝܕ݂ܳܐ ܚܰܕ݂ ܕ݁ܰܫܡܶܗ<EOS>
ܗܘܳܐ ܚܰܢܰܢܝܳܐ <EOS> ܘܡܳܪܝܳܐ ܐܶܡܰܪ ܠܶܗ ܒ݁ܚܶܙܘܳܐ <EOS> ܚܰܢܰܢܝܳܐ ܘܶܐܡܰܪ <EOS> ܗܳܐ ܐܶܢܳܐ ܡܳܪܝ<EOS>
<EOS>ܘܡܳܪܰܢ ܐܶܡܰܪ ܠܶܗ <EOS> ܩܽܘܡ ܙܶܠ ܠܫܽܘܩܳܐ ܕ݁ܡܶܬ݂ܩܪܶܐ ܬ݁ܪܺܝܨܳܐ<EOS>
ܘܰܒ݂ܥܺܝ ܒ݁ܒ݂ܰܝܬ݁ܳܐ ܕ݁ܺܝܗܽܘܕ݂ܳܐ ܠܫܳܐܘܳܠ ܕ݁ܺܐܝܬ݂ܰܘܗ̱ܝ ܡܶܢ ܛܰܪܣܳܘܣ ܡܕ݂ܺܝܢ̱ܬ݁ܳܐ <EOS>ܗܳܐ ܓ݁ܶܝܪ ܟ݁ܰܕ݂ ܗܽܘ ܡܨܰܠܶܐ<EOS>
ܚܙܳܐ ܒ݁ܚܶܙܘܳܐ ܠܓ݂ܰܒ݂ܪܳܐ ܕ݁ܰܫܡܶܗ ܚܰܢܰܢܝܳܐ ܕ݁ܥܰܠ ܘܣܳܡ<EOS>
ܥܠܰܘܗ̱ܝ ܐܺܝܕ݂ܳܐ ܇ ܐܰܝܟ݂ ܕ݁ܢܶܬ݂ܦ݁ܰܬ݁ܚܳܢ̈ ܥܰܝܢܰܘܗ̱ܝ̈ <EOS>ܘܶܐܡܰܪ ܚܰܢܰܢܝܳܐ <EOS> ܡܳܪܝ ܁ ܫܶܡܥܶܬ݂ ܡܶܢ ܣܰܓ݁ܺܝܶܐܐ̈ ܥܰܠ ܓ݁ܰܒ݂ܪܳܐ<EOS>
ܗܳܢܳܐ ܕ݁ܰܟ݂ܡܳܐ ܒ݁ܺܝܫܳܬ݂ܳܐ̈ ܐܰܣܒ݁ܶܠ ܠܩܰܕ݁ܺܝܫܰܝܟ݁̈ ܒ݁ܽܐܘܪܺܫܠܶܡ <EOS>ܘܗܳܐ ܐܳܦ݂ ܗܳܪܟ݁ܳܐ ܐܺܝܬ݂ ܠܶܗ ܫܽܘܠܛܳܢܳܐ ܡܶܢ ܪܰܒ݁ܰܝ̈ ܟ݁ܳܗܢܶܐ̈<EOS>
ܕ݁ܢܶܐܣܽܘܪ ܠܟ݂ܽܠܗܽܘܢ ܐܰܝܠܶܝܢ ܕ݁ܩܳܪܶܝܢ ܫܡܳܟ݂ <EOS>ܘܶܐܡܰܪ ܠܶܗ ܡܳܪܝܳܐ <EOS> ܩܽܘܡ ܙܶܠ ܁ ܡܶܛܽܠ ܕ݁ܡܳܐܢܳܐ ܗܽܘ ܠܺܝ<EOS>
ܓ݁ܰܒ݂ܝܳܐ ܕ݁ܢܶܫܩܽܘܠ ܫܶܡܝ ܒ݁ܥܰܡ̱ܡܶܐ̈ ܘܰܒ݂ܡܰܠܟ݁ܶܐ̈ <EOS> ܘܒ݂ܶܝܬ݂ ܒ݁ܢܰܝ̈ ܐܺܝܣܪܳܝܶܠ<EOS>
<EOS>ܐܶܢܳܐ ܓ݁ܶܝܪ ܐܶܚܰܘܶܝܘܗ̱ܝ ܟ݁ܡܳܐ ܥܬ݂ܺܝܕ݂ ܠܡܶܚܰܫ ܡܶܛܽܠ ܫܶܡܝ<EOS>
ܗܳܝܕ݁ܶܝܢ ܚܰܢܰܢܝܳܐ ܐܶܙܰܠ ܠܒ݂ܰܝܬ݁ܳܐ ܠܘܳܬ݂ܶܗ ܘܣܳܡ ܥܠܰܘܗ̱ܝ<EOS>
ܐܺܝܕ݂ܳܐ ܘܶܐܡܰܪ ܠܶܗ <EOS> ܫܳܐܘܳܠ ܐܳܚܝ ܡܳܪܰܢ ܝܶܫܽܘܥ ܫܰܕ݁ܪܰܢܝ ܇ ܗܰܘ ܕ݁ܶܐܬ݂ܚܙܺܝ ܠܳܟ݂<EOS>
ܒ݁ܽܐܘܪܚܳܐ ܁ ܟ݁ܰܕ݂ ܐܳܬ݂ܶܐ ܐܰܢ̱ܬ݁ ܇ ܐܰܝܟ݂ ܕ݁ܢܶܬ݂ܦ݁ܰܬ݁ܚܳܢ̈ ܥܰܝܢܰܝܟ݁̈ ܘܬ݂ܶܬ݂ܡܠܶܐ<EOS>
ܪܽܘܚܳܐ ܕ݁ܩܽܘܕ݂ܫܳܐ <EOS>ܘܒ݂ܰܪ ܫܳܥܬ݂ܶܗ ܢܦ݂ܰܠ ܡܶܢ ܥܰܝܢܰܘܗ̱ܝ̈ ܡܶܕ݁ܶܡ ܕ݁ܕ݂ܳܡܶܐ<EOS>
ܠܰܩܠܳܦ݂ܶܐ̈ ܘܶܐܬ݂ܦ݁ܰܬ݁ܰܚ ܥܰܝܢܰܘܗ̱ܝ̈ <EOS> ܘܩܳܡ ܥܡܰܕ݂ <EOS>ܘܩܰܒ݁ܶܠ ܣܰܝܒ݁ܳܪܬ݁ܳܐ ܘܶܐܬ݂ܚܰܝܰܠ <EOS> ܘܰܗܘܳܐ ܝܰܘܡܳܬ݂ܳܐ̈ ܠܘܳܬ݂<EOS>
ܬ݁ܰܠܡܺܝܕ݂ܶܐ̈ ܗܳܢܽܘܢ ܁ ܕ݁ܺܐܝܬ݂ ܗ̱ܘܰܘ ܒ݁ܕ݂ܰܪܡܣܽܘܩ <EOS>ܘܒ݂ܰܪ ܫܳܥܬ݂ܶܗ ܡܰܟ݂ܪܶܙ ܗ̱ܘܳܐ ܒ݁ܰܟ݂ܢܽܘܫܳܬ݂ܳܐ̈ ܕ݁ܺܝܗܽܘܕ݂ܳܝܶܐ̈<EOS>
ܥܰܠ ܝܶܫܽܘܥ ܕ݁ܗܽܘܝܽܘ ܒ݁ܪܶܗ ܕ݁ܰܐܠܳܗܳܐ <EOS>ܘܬ݂ܰܡܺܝܗܺܝܢ ܗ̱ܘܰܘ ܟ݁ܽܠܗܽܘܢ ܁ ܐܰܝܠܶܝܢ ܕ݁ܫܳܡܥܺܝܢ ܗ̱ܘܰܘ ܠܶܗ<EOS>
ܘܳܐܡܪܺܝܢ ܗ̱ܘܰܘ <EOS> ܠܳܐ ܗ̱ܘܳܐ ܗܳܢܳܐ ܗܰܘ ܕ݁ܪܳܕ݂ܶܦ݂ ܗ̱ܘܳܐ ܠܟ݂ܽܠܗܽܘܢ ܐܰܝܠܶܝܢ<EOS>
ܕ݁ܩܳܪܶܝܢ ܗ̱ܘܰܘ ܠܰܫܡܳܐ ܗܳܢܳܐ ܒ݁ܽܐܘܪܺܫܠܶܡ ܐܳܦ݂ ܠܗܳܪܟ݁ܳܐ ܥܠܶܝܗ ܥܰܠ ܗܳܕ݂ܶܐ ܡܫܰܕ݁ܰܪ<EOS>
ܗ̱ܘܳܐ ܐܰܝܟ݂ ܕ݁ܢܶܐܣܽܘܪ ܢܰܘܒ݁ܶܠ ܐܶܢܽܘܢ ܠܪܰܒ݁ܰܝ̈ ܟ݁ܳܗܢܶܐ̈<EOS>
ܫܳܐܘܳܠ ܕ݁ܶܝܢ ܝܰܬ݁ܺܝܪ ܡܶܬ݂ܚܰܝܰܠ ܗ̱ܘܳܐ ܘܰܡܙܺܝܥ ܗ̱ܘܳܐ ܠܗܽܘܢ<EOS>
ܠܺܝܗܽܘܕ݂ܳܝܶܐ̈ ܁ ܗܳܢܽܘܢ ܕ݁ܥܳܡܪܺܝܢ ܗ̱ܘܰܘ ܒ݁ܕ݂ܰܪܡܣܽܘܩ ܇ ܟ݁ܰܕ݂ ܡܚܰܘܶܐ ܗ̱ܘܳܐ ܕ݁ܗܳܢܰܘ<EOS>
ܡܫܺܝܚܳܐ <EOS>ܘܟ݂ܰܕ݂ ܣܓ݂ܺܝܘ ܠܶܗ ܬ݁ܰܡܳܢ ܝܰܘܡܳܬ݂ܳܐ̈ ܥܒ݂ܰܕ݂ܘ ܥܠܰܘܗ̱ܝ<EOS>
ܢܶܟ݂ܠܳܐ ܝܺܗܽܘܕ݂ܳܝܶܐ̈ <EOS> ܕ݁ܢܶܩܛܠܽܘܢܳܝܗ̱ܝ <EOS>ܐܶܬ݂ܒ݁ܰܕ݁ܰܩ ܠܶܗ ܕ݁ܶܝܢ ܠܫܳܐܘܳܠ ܐܳܦ݁ܰܪܣܢܳܐ ܕ݁ܒ݂ܳܥܶܝܢ ܗ̱ܘܰܘ<EOS>
ܠܡܶܥܒ݁ܰܕ݂ ܠܶܗ <EOS> ܘܢܳܛܪܺܝܢ ܗ̱ܘܰܘ ܬ݁ܰܪܥܶܐ̈ ܕ݁ܰܡܕ݂ܺܝܢ̱ܬ݁ܳܐ ܁ ܐܺܝܡܳܡܳܐ ܘܠܺܠܝܳܐ <EOS>ܕ݁ܢܶܩܛܠܽܘܢܳܝܗ̱ܝ <EOS>ܗܳܝܕ݁ܶܝܢ ܣܳܡܽܘܗ̱ܝ ܬ݁ܰܠܡܺܝܕ݂ܶܐ̈ ܒ݁ܶܐܣܦ݁ܪܺܝܕ݂ܳܐ ܘܫܰܒ݁ܽܘܗ̱ܝ<EOS>
ܡܶܢ ܫܽܘܪܳܐ ܒ݁ܠܺܠܝܳܐ <EOS>ܘܶܐܙܰܠ ܠܶܗ ܠܽܐܘܪܺܫܠܶܡ <EOS> ܘܨܳܒ݂ܶܐ ܗ̱ܘܳܐ ܠܡܶܬ݂ܢܰܩܳܦ݂ܽܘ<EOS>
ܠܬ݂ܰܠܡܺܝܕ݂ܶܐ̈ ܘܟ݂ܽܠܗܽܘܢ ܕ݁ܳܚܠܺܝܢ ܗ̱ܘܰܘ ܡܶܢܶܗ ܘܠܳܐ ܡܗܰܝܡܢܺܝܢ ܗ̱ܘܰܘ<EOS>
ܕ݁ܬ݂ܰܠܡܺܝܕ݂ܳܐ ܗܽܘ <EOS>ܒ݁ܰܪܢܰܒ݂ܰܐ ܕ݁ܶܝܢ ܐܰܚܕ݁ܶܗ ܘܰܐܝܬ݁ܝܶܗ ܠܘܳܬ݂ ܫܠܺܝܚܶܐ̈ <EOS>ܘܶܐܫܬ݁ܰܥܺܝ ܠܗܽܘܢ ܐܰܝܟ݁ܰܢܳܐ ܒ݁ܽܐܘܪܚܳܐ ܚܙܳܐ ܠܡܳܪܝܳܐ <EOS> ܘܕ݂ܰܐܝܟ݁ܰܢܳܐ ܡܰܠܶܠ ܥܰܡܶܗ <EOS>ܘܰܐܝܟ݁ܰܢܳܐ ܒ݁ܕ݂ܰܪܡܣܽܘܩ ܥܺܝܢ ܒ݁ܰܓ݂ܠܶܐ ܡܰܠܶܠ ܒ݁ܰܫܡܶܗ ܕ݁ܝܶܫܽܘܥ <EOS>ܘܥܳܐܶܠ ܗ̱ܘܳܐ ܥܰܡܗܽܘܢ ܘܢܳܦ݂ܶܩ ܒ݁ܽܐܘܪܺܫܠܶܡ <EOS>ܘܰܡܡܰܠܶܠ ܗ̱ܘܳܐ ܒ݁ܰܫܡܶܗ ܕ݁ܝܶܫܽܘܥ ܥܺܝܢ ܒ݁ܰܓ݂ܠܶܐ ܘܕ݂ܳܪܶܫ<EOS>
ܗ̱ܘܳܐ ܥܰܡ ܝܺܗܽܘܕ݂ܳܝܶܐ̈ ܁ ܐܰܝܠܶܝܢ ܕ݁ܝܳܕ݂ܥܺܝܢ ܗ̱ܘܰܘ ܝܰܘܢܳܐܝܺܬ݂ <EOS> ܗܶܢܽܘܢ ܕ݁ܶܝܢ<EOS>
ܨܳܒ݂ܶܝܢ ܗ̱ܘܰܘ ܠܡܶܩܛܠܶܗ <EOS>ܘܟ݂ܰܕ݂ ܝܺܕ݂ܰܥܘ ܐܰܚܶܐ̈ ܐܰܝܬ݁ܝܽܘܗ̱ܝ ܒ݁ܠܺܠܝܳܐ ܠܩܶܣܰܪܺܝܰܐ <EOS>ܘܡܶܢ ܬ݁ܰܡܳܢ ܫܰܕ݁ܪܽܘܗ̱ܝ ܠܛܰܪܣܳܘܣ <EOS>ܒ݁ܪܰܡ ܕ݁ܶܝܢ ܥܺܕ̱݁ܬ݁ܳܐ ܕ݁ܰܒ݂ܟ݂ܽܠܳܗ ܝܺܗܽܘܕ݂ ܘܒ݂ܰܓ݂ܠܺܝܠܳܐ<EOS>
ܘܰܒ݂ܫܳܡܪܺܝܢ ܐܺܝܬ݂ ܗ̱ܘܳܐ ܒ݁ܳܗ ܫܠܳܡܳܐ ܇ ܟ݁ܰܕ݂ ܡܶܬ݂ܒ݁ܰܢܝܳܐ ܗ̱ܘܳܬ݂ ܘܪܳܕ݂ܝܳܐ<EOS>
ܒ݁ܕ݂ܶܚܠܰܬ݂ ܐܰܠܳܗܳܐ <EOS> ܘܰܒ݂ܒ݂ܽܘܝܳܐܳܐ ܕ݁ܪܽܘܚܳܐ ܕ݁ܩܽܘܕ݂ܫܳܐ ܣܳܓ݂ܝܳܐ ܗ̱ܘܳܬ݂<EOS>
<EOS>ܘܰܗܘܳܐ ܕ݁ܟ݂ܰܕ݂ ܡܶܬ݂ܟ݁ܪܶܟ݂ ܗ̱ܘܳܐ ܫܶܡܥܽܘܢ ܒ݁ܰܡܕ݂ܺܝܢܳܬ݂ܳܐ̈<EOS>
ܢܚܶܬ݂ ܐܳܦ݂ ܠܘܳܬ݂ ܩܰܕ݁ܺܝܫܶܐ̈ ܕ݁ܥܳܡܪܺܝܢ ܒ݁ܠܽܘܕ݂ ܡܕ݂ܺܝܢ̱ܬ݁ܳܐ <EOS>ܘܶܐܫܟ݁ܰܚ ܓ݁ܰܒ݂ܪܳܐ ܚܰܕ݂ ܕ݁ܰܫܡܶܗ ܐܰܢܺܝܰܣ ܕ݁ܰܪܡܶܐ ܗ̱ܘܳܐ<EOS>
ܒ݁ܥܰܪܣܳܐ ܘܰܡܫܰܪܰܝ ܫܢܺܝܢ̈ ܬ݁ܡܳܢܶܐ <EOS>ܘܶܐܡܰܪ ܠܶܗ ܫܶܡܥܽܘܢ <EOS> ܐܰܢܺܝܰܐ ܁ ܡܰܐܣܶܐ ܠܳܟ݂ ܝܶܫܽܘܥ ܡܫܺܝܚܳܐ <EOS>ܩܽܘܡ ܘܫܰܘܳܐ ܥܰܪܣܳܟ݂ <EOS> ܘܒ݂ܰܪ ܫܳܥܬ݂ܶܗ ܩܳܡ <EOS>ܘܰܚܙܰܐܘܽܗ̱ܝ ܟ݁ܽܠܗܽܘܢ ܕ݁ܥܳܡܪܺܝܢ ܒ݁ܠܽܘܕ݂ ܘܰܒ݂ܣܰܪܳܘܢܰܐ<EOS>
ܘܶܐܬ݂ܦ݁ܢܺܝܘ ܠܘܳܬ݂ ܐܰܠܳܗܳܐ<EOS>
ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܠܡܺܝܕ݁ܬ݁ܳܐ ܚܕ݂ܳܐ ܒ݁ܝܳܘܦ݁ܺܐ ܡܕ݂ܺܝܢ̱ܬ݁ܳܐ<EOS>
܁ ܕ݁ܰܫܡܳܗ ܗܘܳܐ ܛܒ݂ܺܝܬ݂ܳܐ <EOS> ܗܳܕ݂ܶܐ ܥܰܬ݁ܺܝܪܳܐ ܗ̱ܘܳܬ݂ ܒ݁ܰܥܒ݂ܳܕ݂ܶܐ̈ ܛܳܒ݂ܶܐ̈ ܁<EOS>
ܘܰܒ݂ܙܶܕ݂ܩܳܬ݂ܳܐ̈ <EOS> ܕ݁ܥܳܒ݂ܕ݁ܳܐ ܗ̱ܘܳܬ݂ <EOS>ܐܶܬ݂ܟ݁ܰܪܗܰܬ݂ ܕ݁ܶܝܢ ܒ݁ܗܽܘܢ ܒ݁ܗܳܢܽܘܢ ܝܰܘܡܳܬ݂ܳܐ̈ ܘܡܺܝܬ݂ܰܬ݂<EOS>
ܘܰܐܣܚܝܽܘܗ ܘܣܳܡܽܘܗ ܒ݁ܥܶܠܺܝܬ݂ܳܐ <EOS>ܘܰܫܡܰܥܘ ܗ̱ܘܰܘ ܬ݁ܰܠܡܺܝܕ݂ܶܐ̈ ܕ݁ܫܶܡܥܽܘܢ ܒ݁ܠܽܘܕ݂ ܗ̱ܽܘ<EOS>
ܡܕ݂ܺܝܢ̱ܬ݁ܳܐ ܗܳܝ ܕ݁ܺܐܝܬ݂ܶܝܗ ܥܰܠ ܓ݁ܶܢ̱ܒ݂ ܝܳܘܦ݁ܺܐ ܘܫܰܕ݁ܰܪܘ ܗ̱ܘܰܘ ܠܘܳܬ݂ܶܗ<EOS>
ܓ݁ܰܒ݂ܪܶܐ̈ ܬ݁ܪܶܝܢ̈ ܕ݁ܢܶܒ݂ܥܽܘܢ ܡܶܢܶܗ ܇ ܕ݁ܠܳܐ ܬ݁ܶܡܰܐܢ ܠܶܗ ܕ݁ܢܺܐܬ݂ܶܐ ܨܶܐܕ݂ܰܝܗܽܘܢ<EOS>
<EOS>ܘܩܳܡ ܫܶܡܥܽܘܢ ܐܶܙܰܠ ܥܰܡܗܽܘܢ <EOS> ܘܟ݂ܰܕ݂ ܐܶܬ݂ܳܐ ܁ ܐܰܣܩܽܘܗ̱ܝ<EOS>
ܠܥܶܠܺܝܬ݂ܳܐ <EOS> ܘܰܟ݂ܢܰܫ ܩܳܡ ܠܗܶܝܢ ܚܕ݂ܳܪܰܘܗ̱ܝ̈ ܟ݁ܽܠܗܶܝܢ ܐܰܪܡܠܳܬ݂ܳܐ̈ ܁ ܟ݁ܰܕ݂<EOS>
ܒ݁ܳܟ݂ܝܳܢ̈ ܘܰܡܚܰܘܝܳܢ̈ ܠܶܗ ܇ ܟ݁ܽܘܬ݁ܺܝܢܝܳܬ݂ܳܐ̈ ܘܡܰܪܛܽܘܛܶܐ̈ <EOS> ܗܳܠܶܝܢ ܕ݁ܝܳܗܒ݁ܳܐ<EOS>
ܗ̱ܘܳܬ݂ ܠܗܶܝܢ ܛܒ݂ܺܝܬ݂ܳܐ <EOS> ܟ݁ܰܕ݂ ܚܰܝܳܐ <EOS>ܫܶܡܥܽܘܢ ܕ݁ܶܝܢ ܐܰܦ݁ܶܩ ܠܟ݂ܽܠܗܽܘܢ ܐ̱ܢܳܫܳܐ ܠܒ݂ܰܪ ܘܰܩܥܶܕ݂ ܥܰܠ<EOS>
ܒ݁ܽܘܪܟ݁ܰܘܗ̱ܝ̈ ܘܨܰܠܺܝ <EOS> ܘܶܐܬ݂ܦ݁ܢܺܝ ܠܘܳܬ݂ ܫܠܰܕ݁ܳܐ ܘܶܐܡܰܪ <EOS> ܛܒ݂ܺܝܬ݂ܳܐ ܩܽܘܡܝ <EOS> ܗܺܝ<EOS>
ܕ݁ܶܝܢ ܦ݁ܶܬ݂ܚܰܬ݂ ܥܰܝܢܶܝܗ̈ <EOS> ܘܟ݂ܰܕ݂ ܚܙܳܬ݂ܶܗ ܠܫܶܡܥܽܘܢ ܁ ܝܶܬ݂ܒ݁ܰܬ݂ <EOS>ܘܰܐܘܫܶܛ ܠܳܗ ܐܺܝܕ݂ܶܗ ܘܰܐܩܺܝܡܳܗ <EOS> ܘܰܩܪܳܐ ܠܩܰܕ݁ܺܝܫܶܐ̈<EOS>
ܘܠܰܐܪܡܠܳܬ݂ܳܐ̈ <EOS> ܘܝܰܗܒ݁ܳܗ ܠܗܽܘܢ <EOS> ܟ݁ܰܕ݂ ܚܰܝܳܐ <EOS>ܘܶܐܬ݂ܝܰܕ݂ܥܰܬ݂ ܗܳܕ݂ܶܐ ܒ݁ܟ݂ܽܠܳܗ ܡܕ݂ܺܝܢ̱ܬ݁ܳܐ <EOS> ܘܣܰܓ݁ܺܝܶܐܐ̈<EOS>
ܗܰܝܡܶܢܘ ܒ݁ܡܳܪܰܢ <EOS>ܗܘܳܐ ܕ݁ܶܝܢ ܒ݁ܳܗ ܒ݁ܝܳܘܦ݁ܺܐ ܝܰܘܡܳܬ݂ܳܐ̈ ܠܳܐ ܙܥܽܘܪܺܝܢ̈ ܟ݁ܰܕ݂<EOS>
ܫܪܶܐ ܗ̱ܘܳܐ ܒ݁ܶܝܬ݂ ܫܶܡܥܽܘܢ ܒ݁ܽܘܪܣܳܝܳܐ<EOS>
ܒ݁ܩܶܣܰܪܺܝܰܐ ܕ݁ܶܝܢ ܐܺܝܬ݂ ܗ̱ܘܳܐ ܓ݁ܰܒ݂ܪܳܐ ܚܰܕ݂ ܩܶܢܛܪܽܘܢܳܐ<EOS>
ܕ݁ܰܫܡܶܗ ܗ̱ܘܳܐ ܩܳܘܪܢܺܠܺܝܳܘܣ ܇ ܡܶܢ ܣܦ݁ܺܝܪܰܐ ܗܳܝ ܕ݁ܡܶܬ݂ܩܰܪܝܳܐ ܐܺܝܛܰܠܺܝܩܺܐ <EOS>ܘܙܰܕ݁ܺܝܩ ܗ̱ܘܳܐ ܘܕ݂ܳܚܶܠ ܗ̱ܘܳܐ ܡܶܢ ܐܰܠܳܗܳܐ <EOS> ܗܽܘ ܘܒ݂ܰܝܬ݁ܶܗ<EOS>
ܟ݁ܽܠܶܗ <EOS> ܘܥܳܒ݂ܶܕ݂ ܗ̱ܘܳܐ ܙܶܕ݂ܩܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܒ݁ܥܰܡܳܐ <EOS> ܘܰܒ݂ܟ݂ܽܠܙܒ݂ܰܢ ܒ݁ܳܥܶܐ<EOS>
ܗ̱ܘܳܐ ܡܶܢ ܐܰܠܳܗܳܐ <EOS>ܗܳܢܳܐ ܚܙܳܐ ܡܰܠܰܐܟ݂ܳܐ ܕ݁ܰܐܠܳܗܳܐ ܒ݁ܚܶܙܘܳܐ ܓ݁ܰܠܝܳܐܝܺܬ݂<EOS>
ܠܰܐܦ݁ܰܝ̈ ܬ݁ܫܰܥ ܫܳܥܺܝܢ̈ ܒ݁ܺܐܝܡܳܡܳܐ ܇ ܕ݁ܥܰܠ ܠܘܳܬ݂ܶܗ ܘܶܐܡܰܪ ܠܶܗ <EOS> ܩܳܘܪܢܺܠܺܝܶܐ<EOS>
ܘܗܽܘ ܚܳܪ ܒ݁ܶܗ ܘܰܕ݂ܚܶܠ <EOS> ܘܶܐܡܰܪ <EOS> ܡܳܢܳܐ ܡܳܪܝ <EOS> ܘܶܐܡܰܪ ܠܶܗ<EOS>
ܡܰܠܰܐܟ݂ܳܐ <EOS> ܨܠܰܘܳܬ݂ܳܟ݂̈ ܘܙܶܕ݂ܩܳܬ݂ܳܟ݂̈ ܣܠܶܩ ܠܕ݂ܽܘܟ݂ܪܳܢܳܐ ܩܕ݂ܳܡ ܐܰܠܳܗܳܐ <EOS>ܘܗܳܫܳܐ ܫܰܕ݁ܰܪ ܓ݁ܰܒ݂ܪܶܐ̈ ܠܝܳܘܦ݁ܺܐ ܡܕ݂ܺܝܢ̱ܬ݁ܳܐ ܘܰܐܝܬ݁ܳܐ<EOS>
ܠܫܶܡܥܽܘܢ ܕ݁ܡܶܬ݂ܩܪܶܐ ܟ݁ܺܐܦ݂ܳܐ <EOS>ܗܳܐ ܫܪܶܐ ܒ݁ܒ݂ܰܝܬ݁ܶܗ ܕ݁ܫܶܡܥܽܘܢ ܒ݁ܽܘܪܣܳܝܳܐ ܁ ܗܰܘ ܕ݁ܺܐܝܬ݂ܰܘܗ̱ܝ<EOS>
ܥܰܠ ܝܰܕ݂ ܝܰܡܳܐ <EOS>ܘܟ݂ܰܕ݂ ܐܶܙܰܠ ܠܶܗ ܡܰܠܰܐܟ݂ܳܐ ܕ݁ܡܰܠܶܠ ܥܰܡܶܗ ܩܪܳܐ ܬ݁ܪܶܝܢ̈ ܡܶܢ<EOS>
ܒ݁ܢܰܝ̈ ܒ݁ܰܝܬ݁ܶܗ ܘܦ݂ܳܠܚܳܐ ܚܰܕ݂ ܕ݁ܕ݂ܳܚܶܠ ܠܰܐܠܳܗܳܐ ܁ ܐܰܝܢܳܐ ܕ݁ܡܶܬ݁ܕ݁ܢܶܐ ܗ̱ܘܳܐ ܠܶܗ<EOS>
ܘܶܐܫܬ݁ܰܥܺܝ ܠܗܽܘܢ ܟ݁ܽܠܡܶܕ݁ܶܡ ܕ݁ܰܚܙܳܐ <EOS> ܘܫܰܕ݁ܰܪ ܐܶܢܽܘܢ ܠܝܳܘܦ݁ܺܐ<EOS>
ܘܰܠܝܰܘܡܳܐ ܐ̱ܚܪܺܢܳܐ ܟ݁ܰܕ݂ ܗܶܢܽܘܢ ܪܳܕ݂ܶܝܢ ܒ݁ܽܐܘܪܚܳܐ ܘܩܰܪܺܝܒ݂ܺܝܢ<EOS>
ܠܰܡܕ݂ܺܝܢ̱ܬ݁ܳܐ ܣܠܶܩ ܫܶܡܥܽܘܢ ܠܶܐܓ݁ܳܪܳܐ ܁ ܕ݁ܰܢܨܰܠܶܐ ܒ݁ܫܶܬ݂ ܫܳܥܺܝܢ̈ <EOS>ܘܰܟ݂ܦ݂ܶܢ ܘܨܳܒ݂ܶܐ ܗ̱ܘܳܐ ܕ݁ܢܶܠܥܰܣ <EOS> ܘܟ݂ܰܕ݂ ܗܶܢܽܘܢ ܡܰܬ݂ܩܢܺܝܢ<EOS>
ܠܶܗ ܢܦ݂ܰܠ ܥܠܰܘܗ̱ܝ ܬ݁ܶܡܗܳܐ <EOS>ܘܰܚܙܳܐ ܫܡܰܝܳܐ ܟ݁ܰܕ݂ ܦ݁ܬ݂ܺܝܚܺܝܢ ܘܡܳܐܢܳܐ ܚܰܕ݂ ܟ݁ܰܕ݂ ܐܰܣܺܝܪ<EOS>
ܒ݁ܰܐܪܒ݁ܰܥ ܩܰܪܢܳܢ̈ <EOS> ܘܕ݂ܳܡܶܐ ܗ̱ܘܳܐ ܠܟ݂ܶܬ݁ܳܢܳܐ ܪܰܒ݁ܳܐ <EOS> ܘܫܳܐܶܒ݂ ܗ̱ܘܳܐ ܡܶܢ ܫܡܰܝܳܐ<EOS>
ܥܰܠ ܐܰܪܥܳܐ <EOS>ܘܺܐܝܬ݂ ܗ̱ܘܳܐ ܒ݁ܶܗ ܟ݁ܽܠܗܶܝܢ ܚܰܝܘܳܬ݂ܳܐ̈ ܕ݁ܰܐܪܒ݁ܥܳܬ݂̈ ܪܶܓ݂ܠܶܐ̈<EOS>
<EOS> ܘܪܰܚܫܳܐ ܕ݁ܰܐܪܥܳܐ <EOS> ܘܦ݂ܳܪܰܚܬ݂ܳܐ ܕ݁ܰܫܡܰܝܳܐ <EOS>ܘܩܳܠܳܐ ܐܶܬ݂ܳܐ ܠܶܗ ܕ݁ܳܐܡܰܪ <EOS> ܫܶܡܥܽܘܢ ܩܽܘܡ ܟ݁ܽܘܣ ܘܰܐܟ݂ܽܘܠ<EOS>
<EOS>ܘܫܶܡܥܽܘܢ ܐܶܡܰܪ <EOS> ܚܳܣ ܡܳܪܝ ܕ݁ܡܶܡܬ݂ܽܘܡ ܠܳܐ ܐܶܟ݂ܠܶܬ݂ ܟ݁ܽܠ<EOS>
ܕ݁ܰܡܣܰܝܰܒ݂ ܘܰܛܡܰܐ <EOS>ܘܬ݂ܽܘܒ݂ ܕ݁ܬ݂ܰܪܬ݁ܶܝܢ̈ ܙܰܒ݂ܢܺܝܢ̈ ܩܳܠܳܐ ܗܘܳܐ ܠܘܳܬ݂ܶܗ <EOS> ܐܰܝܠܶܝܢ<EOS>
ܕ݁ܰܐܠܳܗܳܐ ܕ݁ܰܟ݁ܺܝ ܐܰܢ̱ܬ݁ ܠܳܐ ܬ݁ܣܰܝܶܒ݂ <EOS>ܗܳܕ݂ܶܐ ܕ݁ܶܝܢ ܗܘܳܬ݂ ܬ݁ܠܳܬ݂ ܙܰܒ݂ܢܺܝܢ̈ ܘܶܐܬ݂ܥܰܠܺܝ ܠܶܗ ܡܳܐܢܳܐ<EOS>
ܠܰܫܡܰܝܳܐ<EOS>
ܘܟ݂ܰܕ݂ ܡܶܬ݁ܕ݁ܰܡܰܪ ܫܶܡܥܽܘܢ ܒ݁ܢܰܦ݂ܫܶܗ ܕ݁ܡܳܢܰܘ ܚܶܙܘܳܐ ܕ݁ܰܚܙܳܐ<EOS>
ܡܰܛܺܝܘ ܓ݁ܰܒ݂ܪܶܐ̈ ܗܳܢܽܘܢ ܕ݁ܶܐܫܬ݁ܰܕ݁ܰܪܘ ܗ̱ܘܰܘ ܡܶܢ ܩܳܘܪܢܺܠܺܝܳܘܣ ܇ ܘܫܰܐܶܠܘ ܥܰܠ<EOS>
ܒ݁ܰܝܬ݁ܳܐ ܕ݁ܰܫܪܶܐ ܒ݁ܶܗ ܫܶܡܥܽܘܢ <EOS> ܘܶܐܬ݂ܰܘ ܘܩܳܡܘ ܥܰܠ ܬ݁ܰܪܥܳܐ ܕ݁ܕ݂ܳܪܬ݁ܳܐ <EOS>ܘܩܳܪܶܝܢ ܗ̱ܘܰܘ ܬ݁ܰܡܳܢ ܘܰܡܫܰܐܠܺܝܢ ܕ݁ܶܐܢ ܫܶܡܥܽܘܢ ܕ݁ܡܶܬ݂ܩܪܶܐ<EOS>
ܟ݁ܺܐܦ݂ܳܐ ܗܳܪܟ݁ܳܐ ܫܪܶܐ <EOS>ܘܟ݂ܰܕ݂ ܫܶܡܥܽܘܢ ܪܳܢܶܐ ܗ̱ܘܳܐ ܒ݁ܚܶܙܘܳܐ ܐܶܡܰܪ ܠܶܗ ܪܽܘܚܳܐ <EOS> ܗܳܐ<EOS>
ܓ݁ܰܒ݂ܪܶܐ̈ ܬ݁ܠܳܬ݂ܳܐ ܒ݁ܳܥܶܝܢ ܠܳܟ݂ <EOS>ܩܽܘܡ ܚܽܘܬ݂ ܘܙܶܠ ܥܰܡܗܽܘܢ ܁ ܟ݁ܰܕ݂ ܠܳܐ ܡܶܬ݂ܦ݁ܰܠܰܓ݂ ܪܶܥܝܳܢܳܟ݂ <EOS>ܡܶܛܽܠ ܕ݁ܶܐܢܳܐ ܗܽܘ ܫܰܕ݁ܪܶܬ݂ ܐܶܢܽܘܢ <EOS>ܗܳܝܕ݁ܶܝܢ ܢܚܶܬ݂ ܫܶܡܥܽܘܢ ܠܘܳܬ݂ ܓ݁ܰܒ݂ܪܶܐ̈ ܗܳܢܽܘܢ ܘܶܐܡܰܪ ܠܗܽܘܢ <EOS>ܐܶܢܳܐ ܗܽܘ ܕ݁ܒ݂ܳܥܶܝܢ ܐܢ̱ܬ݁ܽܘܢ <EOS> ܐܰܝܕ݂ܳܐ ܗ̱ܝ ܥܶܠܬ݂ܳܐ ܕ݁ܡܶܛܽܠܳܬ݂ܳܗ ܐܶܬ݂ܰܝܬ݁ܽܘܢ<EOS>
<EOS>ܐܳܡܪܺܝܢ ܠܶܗ <EOS> ܓ݁ܰܒ݂ܪܳܐ ܚܰܕ݂ ܕ݁ܰܫܡܶܗ ܩܳܘܪܢܺܠܺܝܳܘܣ <EOS>ܩܶܢܛܪܽܘܢܳܐ ܟ݁ܺܐܢܳܐ ܕ݁ܕ݂ܳܚܶܠ ܡܶܢ ܐܰܠܳܗܳܐ <EOS> ܘܡܰܣܗܶܕ݂ ܥܠܰܘܗ̱ܝ ܟ݁ܽܠܶܗ ܥܰܡܳܐ<EOS>
ܕ݁ܺܝܗܽܘܕ݂ܳܝܶܐ̈ ܐܶܬ݂ܶܐܡܰܪ ܠܶܗ ܒ݁ܚܶܙܘܳܐ ܡܶܢ ܡܰܠܰܐܟ݂ܳܐ ܩܰܕ݁ܺܝܫܳܐ ܕ݁ܰܢܫܰܕ݁ܰܪ<EOS>
ܢܰܥܠܳܟ݂ ܠܒ݂ܰܝܬ݁ܶܗ ܇ ܘܢܶܫܡܰܥ ܡܶܠܬ݂ܳܐ ܡܶܢܳܟ݂ <EOS>ܘܰܐܥܶܠ ܐܶܢܽܘܢ ܫܶܡܥܽܘܢ ܘܩܰܒ݁ܶܠ ܐܶܢܽܘܢ ܟ݁ܰܪ ܕ݁ܰܫܪܶܐ ܗ̱ܘܳܐ<EOS>
ܘܩܳܡ ܠܒ݂ܳܬ݂ܪܶܗ ܕ݁ܝܰܘܡܳܐ <EOS> ܘܰܢܦ݂ܰܩ ܐܶܙܰܠ ܥܰܡܗܽܘܢ <EOS> ܘܶܐܙܰܠܘ ܥܰܡܶܗ ܐ̱ܢܳܫ ܐ̱ܢܳܫ ܡܶܢ<EOS>
ܐܰܚܶܐ̈ ܕ݁ܝܳܘܦ݁ܺܐ <EOS>ܘܰܠܝܰܘܡܳܐ ܐ̱ܚܪܺܢܳܐ ܥܰܠ ܠܩܶܣܰܪܺܝܰܐ <EOS> ܩܳܘܪܢܺܠܺܝܳܘܣ ܕ݁ܶܝܢ<EOS>
ܡܩܰܘܶܐ ܗ̱ܘܳܐ ܠܗܽܘܢ ܟ݁ܰܕ݂ ܡܟ݂ܰܢܫܺܝܢ ܠܶܗ ܟ݁ܽܠܗܽܘܢ ܒ݁ܢܰܝ̈ ܛܽܘܗܡܶܗ <EOS> ܘܳܐܦ݂ ܪܳܚܡܶܐ̈<EOS>
ܚܰܒ݁ܺܝܒ݂ܶܐ̈ ܕ݁ܺܐܝܬ݂ ܗ̱ܘܰܘ ܠܶܗ <EOS>ܘܟ݂ܰܕ݂ ܥܳܐܶܠ ܫܶܡܥܽܘܢ ܐܰܪܥܶܗ ܩܳܘܪܢܺܠܺܝܳܘܣ ܘܰܢܦ݂ܰܠ ܣܓ݂ܶܕ݂<EOS>
ܠܪܶܓ݂ܠܰܘܗ̱ܝ̈ <EOS>ܘܫܶܡܥܽܘܢ ܐܰܩܺܝܡܶܗ ܘܶܐܡܰܪ ܠܶܗ <EOS> ܩܽܘܡ ܠܳܟ݂ <EOS> ܘܳܐܦ݂ ܐܶܢܳܐ<EOS>
ܒ݁ܰܪܢܳܫܳܐ ܐ̱ܢܳܐ <EOS>ܘܟ݂ܰܕ݂ ܡܡܰܠܶܠ ܥܰܡܶܗ ܥܰܠ ܘܶܐܫܟ݁ܰܚ ܣܰܓ݁ܺܝܶܐܐ̈ ܕ݁ܶܐܬ݂ܰܘ ܗ̱ܘܰܘ<EOS>
ܠܬ݂ܰܡܳܢ <EOS>ܘܶܐܡܰܪ ܠܗܽܘܢ <EOS> ܐܰܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ ܕ݁ܠܳܐ ܡܰܦ݁ܰܣ<EOS>
ܠܓ݂ܰܒ݂ܪܳܐ ܝܺܗܽܘܕ݂ܳܝܳܐ ܇ ܕ݁ܢܶܩܰܦ݂ ܠܐ̱ܢܳܫܳܐ ܢܽܘܟ݂ܪܳܝܳܐ ܕ݁ܠܳܐ ܗ̱ܘܳܐ ܒ݁ܰܪ ܫܰܪܒ݁ܬ݂ܶܗ<EOS>
<EOS> ܘܠܺܝ ܐܰܠܳܗܳܐ ܚܰܘܝܰܢܝ ܕ݁ܠܳܐ ܐܺܡܰܪ ܥܰܠ ܐ̱ܢܳܫ ܕ݁ܰܛܡܰܐ ܐܰܘ ܡܣܰܝܰܒ݂ <EOS>ܡܶܛܽܠ ܗܳܢܳܐ ܥܬ݂ܺܝܕ݂ܳܐܝܺܬ݂ ܐܶܬ݂ܺܝܬ݂ ܟ݁ܰܕ݂ ܫܰܕ݁ܰܪܬ݁ܽܘܢ<EOS>
ܒ݁ܳܬ݂ܰܪܝ <EOS> ܒ݁ܪܰܡ ܡܫܰܐܶܠ ܐ̱ܢܳܐ ܠܟ݂ܽܘܢ ܡܶܛܽܠ ܡܳܢܳܐ ܫܰܕ݁ܰܪܬ݁ܽܘܢ ܒ݁ܳܬ݂ܰܪܝ<EOS>
<EOS>ܐܳܡܰܪ ܠܶܗ ܩܳܘܪܢܺܠܺܝܳܘܣ <EOS> ܐܰܪܒ݁ܥܳܐ̈ ܝܰܘܡܺܝܢ̈ ܐܺܝܬ݂ ܥܕ݂ܰܡܳܐ<EOS>
ܠܗܳܫܳܐ ܗܳܐ ܡܶܢ ܕ݁ܨܳܐܶܡ ܐ̱ܢܳܐ <EOS> ܘܒ݂ܰܬ݂ܫܰܥ ܫܳܥܺܝܢ̈ ܟ݁ܰܕ݂ ܡܨܰܠܶܐ ܐ̱ܢܳܐ ܒ݁ܒ݂ܰܝܬ݁ܝ<EOS>
ܩܳܡ ܓ݁ܰܒ݂ܪܳܐ ܚܰܕ݂ ܩܕ݂ܳܡܰܝ ܁ ܟ݁ܰܕ݂ ܠܒ݂ܺܝܫ ܚܶܘܳܪܶܐ̈ <EOS>ܘܶܐܡܰܪ ܠܺܝ <EOS> ܩܳܘܪܢܺܠܺܝܶܐ ܐܶܫܬ݁ܰܡܥܰܬ݂ ܨܠܽܘܬ݂ܳܟ݂ <EOS>ܘܰܠܙܶܕ݂ܩܳܬ݂ܳܟ݂̈ ܕ݁ܽܘܟ݂ܪܳܢܳܐ ܗܘܳܐ ܩܕ݂ܳܡ ܐܰܠܳܗܳܐ <EOS>ܒ݁ܪܰܡ ܫܰܕ݁ܰܪ ܠܝܳܘܦ݁ܺܐ ܡܕ݂ܺܝܢ̱ܬ݁ܳܐ ܘܰܐܝܬ݁ܳܐ ܠܫܶܡܥܽܘܢ<EOS>
ܕ݁ܡܶܬ݂ܩܪܶܐ ܟ݁ܺܐܦ݂ܳܐ <EOS> ܗܳܐ ܫܪܶܐ ܒ݁ܒ݂ܰܝܬ݁ܶܗ ܕ݁ܫܶܡܥܽܘܢ ܒ݁ܽܘܪܣܳܝܳܐ ܕ݁ܥܰܠ ܝܰܕ݂ ܝܰܡܳܐ<EOS>
<EOS> ܘܗܽܘ ܢܺܐܬ݂ܶܐ ܢܡܰܠܶܠ ܥܰܡܳܟ݂ <EOS>ܘܒ݂ܰܪ ܫܳܥܬ݂ܶܗ ܫܰܕ݁ܪܶܬ݂ ܠܘܳܬ݂ܳܟ݂ <EOS> ܘܰܐܢ̱ܬ݁ ܫܰܦ݁ܺܝܪ ܥܒ݂ܰܕ݁ܬ݁<EOS>
ܕ݁ܶܐܬ݂ܰܝܬ݁ <EOS> ܘܗܳܐ ܚܢܰܢ ܟ݁ܽܠܰܢ ܩܕ݂ܳܡܰܝܟ݁ <EOS> ܘܨܳܒ݂ܶܝܢܰܢ ܁ ܕ݁ܢܶܫܡܰܥ ܟ݁ܽܠ ܡܳܐ<EOS>
ܕ݁ܶܐܬ݂ܦ݁ܩܶܕ݂ ܠܳܟ݂ ܡܶܢ ܠܘܳܬ݂ ܐܰܠܳܗܳܐ <EOS>ܦ݁ܬ݂ܰܚ ܕ݁ܶܝܢ ܫܶܡܥܽܘܢ ܦ݁ܽܘܡܶܗ ܘܶܐܡܰܪ <EOS> ܒ݁ܰܫܪܳܪܳܐ ܐܰܕ݂ܪܟ݂ܶܬ݂<EOS>
ܕ݁ܰܐܠܳܗܳܐ ܠܳܐ ܗ̱ܘܳܐ ܢܳܣܶܒ݂ ܒ݁ܰܐܦ݁ܶܐ̈ <EOS>ܐܶܠܳܐ ܒ݁ܟ݂ܽܠܗܽܘܢ ܥܰܡ̱ܡܶܐ̈ ܐܰܝܢܳܐ ܕ݁ܕ݂ܳܚܶܠ ܡܶܢܶܗ ܘܦ݂ܳܠܰܚ<EOS>
ܟ݁ܺܐܢܽܘܬ݂ܳܐ ܡܩܰܒ݁ܰܠ ܗ̱ܽܘ ܠܘܳܬ݂ܶܗ <EOS>ܡܶܠܬ݂ܳܐ ܓ݁ܶܝܪ ܕ݁ܫܰܕ݁ܰܪ ܠܰܒ݂ܢܰܝ̈ ܐܺܝܣܪܳܝܶܠ ܘܣܰܒ݁ܰܪ ܐܶܢܽܘܢ<EOS>
ܫܠܳܡܳܐ ܘܫܰܝܢܳܐ ܒ݁ܝܰܕ݂ ܝܶܫܽܘܥ ܡܫܺܝܚܳܐ ܗܳܢܰܘ ܡܳܪܝܳܐ ܕ݁ܟ݂ܽܠ <EOS>ܘܳܐܦ݂ ܐܰܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ ܒ݁ܡܶܠܬ݂ܳܐ ܕ݁ܰܗܘܳܬ݂<EOS>
ܒ݁ܟ݂ܽܠܳܗ ܝܺܗܽܘܕ݂ ܇ ܕ݁ܰܐܩܦ݂ܰܬ݂ ܡܶܢ ܓ݁ܠܺܝܠܳܐ ܒ݁ܳܬ݂ܰܪ ܡܰܥܡܽܘܕ݂ܺܝܬ݂ܳܐ ܕ݁ܰܐܟ݂ܪܶܙ<EOS>
ܝܽܘܚܰܢܳܢ ܇<EOS>
ܥܰܠ ܝܶܫܽܘܥ ܕ݁ܡܶܢ ܢܳܨܪܰܬ݂ <EOS> ܕ݁ܰܐܠܳܗܳܐ ܡܰܫܚܶܗ ܒ݁ܪܽܘܚܳܐ<EOS>
ܕ݁ܩܽܘܕ݂ܫܳܐ ܘܰܒ݂ܚܰܝܠܳܐ <EOS> ܘܗܽܘܝܽܘ ܕ݁ܡܶܬ݂ܟ݁ܪܶܟ݂ ܗ̱ܘܳܐ ܘܡܰܐܣܶܐ ܠܗܳܢܽܘܢ ܕ݁ܶܐܬ݂ܢܟ݂ܺܝܘ<EOS>
ܡܶܢ ܒ݁ܺܝܫܳܐ <EOS> ܡܶܛܽܠ ܕ݁ܰܐܠܳܗܳܐ ܗ̱ܘܳܐ ܥܰܡܶܗ <EOS>ܘܰܚܢܰܢ ܣܳܗܕ݁ܰܘܗ̱ܝ̈ ܥܰܠ ܟ݁ܽܠ ܡܳܐ ܕ݁ܰܥܒ݂ܰܕ݂ ܒ݁ܟ݂ܽܠܳܗ ܐܰܪܥܳܐ<EOS>
ܕ݁ܺܝܗܽܘܕ݂ ܘܕ݂ܽܐܘܪܺܫܠܶܡ <EOS> ܠܶܗ ܠܗܳܢܳܐ ܬ݁ܠܰܐܘܽܗ̱ܝ ܝܺܗܽܘܕ݂ܳܝܶܐ̈ ܥܰܠ ܩܰܝܣܳܐ<EOS>
ܘܩܰܛܠܽܘܗ̱ܝ <EOS>ܘܠܶܗ ܐܰܩܺܝܡ ܐܰܠܳܗܳܐ ܠܰܬ݂ܠܳܬ݂ܳܐ ܝܰܘܡܺܝܢ̈ <EOS> ܘܝܰܗܒ݁ܶܗ<EOS>
ܕ݁ܢܶܬ݂ܚܙܶܐ ܥܺܝܢ ܒ݁ܰܓ݂ܠܶܐ<EOS>
ܠܳܐ ܕ݁ܶܝܢ ܠܟ݂ܽܠܶܗ ܥܰܡܳܐ ܇ ܐܶܠܳܐ ܠܰܢ ܐܰܝܠܶܝܢ ܕ݁ܡܶܢ ܐܰܠܳܗܳܐ<EOS>
ܐܶܬ݂ܓ݁ܒ݂ܺܝܢ ܕ݁ܢܶܗܘܶܐ ܠܶܗ ܣܳܗܕ݁ܶܐ̈ <EOS> ܕ݁ܶܐܟ݂ܰܠܢ ܥܰܡܶܗ ܘܶܐܫܬ݁ܺܝܢ ܡܶܢ ܒ݁ܳܬ݂ܰܪ<EOS>
ܩܝܳܡܬ݁ܶܗ ܕ݁ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܦ݂ܰܩܕ݂ܰܢ ܕ݁ܢܰܟ݂ܪܶܙ ܘܰܢܣܰܗܶܕ݂ ܠܥܰܡܳܐ ܕ݁ܗܳܢܰܘ ܕ݁ܶܐܬ݂ܦ݁ܪܶܫ<EOS>
ܡܶܢ ܐܰܠܳܗܳܐ ܕ݁ܰܝܳܢܳܐ ܕ݁ܚܰܝܶܐ̈ ܘܰܕ݂ܡܺܝܬ݂ܶܐ̈ <EOS>ܘܰܥܠܰܘܗ̱ܝ ܐܰܣܗܶܕ݂ܘ ܟ݁ܽܠܗܽܘܢ ܢܒ݂ܺܝܶܐ̈ ܕ݁ܟ݂ܽܠܡܰܢ ܕ݁ܰܡܗܰܝܡܶܢ<EOS>
ܒ݁ܰܫܡܶܗ ܢܩܰܒ݁ܶܠ ܫܽܘܒ݂ܩܳܢ ܚܛܳܗܶܐ̈<EOS>
ܘܟ݂ܰܕ݂ ܗܽܘ ܫܶܡܥܽܘܢ ܡܡܰܠܶܠ ܗ̱ܘܳܐ ܗܳܠܶܝܢ ܡܶܠܶܐ̈ ܐܰܓ݁ܢܰܬ݂<EOS>
ܪܽܘܚܳܐ ܕ݁ܩܽܘܕ݂ܫܳܐ ܥܰܠ ܟ݁ܽܠܗܽܘܢ ܕ݁ܫܳܡܥܺܝܢ ܗ̱ܘܰܘ ܡܶܠܬ݂ܳܐ <EOS>ܘܰܬ݂ܡܰܗܘ ܘܰܬ݂ܗܰܪܘ ܐܰܚܶܐ̈ ܓ݁ܙܺܝܪܶܐ̈ ܗܳܢܽܘܢ ܕ݁ܶܐܬ݂ܰܘ ܥܰܡܶܗ<EOS>
ܕ݁ܳܐܦ݂ ܥܰܠ ܥܰܡ̱ܡܶܐ̈ ܡܰܘܗܰܒ݂ܬ݁ܳܐ ܕ݁ܪܽܘܚܳܐ ܕ݁ܩܽܘܕ݂ܫܳܐ ܐܶܫܬ݁ܰܦ݁ܥܰܬ݂ <EOS>ܫܳܡܥܺܝܢ ܗ̱ܘܰܘ ܠܗܽܘܢ ܓ݁ܶܝܪ ܁ ܟ݁ܰܕ݂ ܡܡܰܠܠܺܝܢ ܒ݁ܠܶܫܳܢ ܠܶܫܳܢ<EOS>
ܘܡܰܘܪܒ݂ܺܝܢ ܗ̱ܘܰܘ ܠܰܐܠܳܗܳܐ <EOS> ܘܶܐܡܰܪ ܗ̱ܘܳܐ ܫܶܡܥܽܘܢ <EOS>ܕ݁ܰܠܡܳܐ ܡܰܝܳܐ̈ ܡܶܫܟ݁ܰܚ ܐ̱ܢܳܫ ܟ݁ܳܠܶܐ ܕ݁ܠܳܐ ܢܶܥܡܕ݂ܽܘܢ ܗܳܢܽܘܢ<EOS>
ܕ݁ܗܳܐ ܩܰܒ݁ܶܠܘ ܪܽܘܚܳܐ ܕ݁ܩܽܘܕ݂ܫܳܐ ܐܰܝܟ݂ ܡܳܐ ܕ݁ܰܚܢܰܢ <EOS>ܗܳܝܕ݁ܶܝܢ ܦ݁ܩܰܕ݂ ܠܗܽܘܢ ܕ݁ܢܶܥܡܕ݂ܽܘܢ ܒ݁ܰܫܡܶܗ ܕ݁ܡܳܪܰܢ ܝܶܫܽܘܥ<EOS>
ܡܫܺܝܚܳܐ <EOS> ܘܰܒ݂ܥܰܘ ܡܶܢܶܗ ܐܰܝܟ݂ ܕ݁ܰܢܩܰܘܶܐ ܠܘܳܬ݂ܗܽܘܢ ܝܰܘܡܳܬ݂ܳܐ̈<EOS>
ܘܶܐܫܬ݁ܰܡܥܰܬ݂ ܗ̱ܘܳܬ݂ ܠܰܫܠܺܝܚܶܐ̈ ܘܠܰܐܚܶܐ̈ ܕ݁ܒ݂ܺܝܗܽܘܕ݂ ܕ݁ܳܐܦ݂<EOS>
ܥܰܡ̱ܡܶܐ̈ ܩܰܒ݁ܶܠܘ ܡܶܠܬ݂ܳܐ ܕ݁ܰܐܠܳܗܳܐ<EOS>
ܘܟ݂ܰܕ݂ ܣܠܶܩ ܫܶܡܥܽܘܢ ܠܽܐܘܪܺܫܠܶܡ ܕ݁ܳܝܢܺܝܢ ܗ̱ܘܰܘ ܥܰܡܶܗ ܗܳܢܽܘܢ<EOS>
ܕ݁ܡܶܢ ܓ݁ܙܽܘܪܬ݁ܳܐ ܁<EOS>
ܟ݁ܰܕ݂ ܐܳܡܪܺܝܢ ܇ ܕ݁ܰܠܘܳܬ݂ ܐ̱ܢܳܫܳܐ ܥܽܘܪܠܶܐ̈ ܥܰܠ ܘܰܠܥܶܣ ܥܰܡܗܽܘܢ<EOS>
<EOS>ܘܰܐܩܶܦ݂ ܗ̱ܘܳܐ ܫܶܡܥܽܘܢ ܒ݁ܳܬ݂ܰܪ ܒ݁ܳܬ݂ܰܪ ܠܡܺܐܡܰܪ ܠܗܽܘܢ<EOS>
ܕ݁ܟ݂ܰܕ݂ ܡܨܰܠܶܐ ܗ̱ܘܺܝܬ݂ ܒ݁ܝܳܘܦ݁ܺܐ ܚܙܺܝܬ݂ ܒ݁ܚܶܙܘܳܐ ܕ݁ܰܢܚܶܬ݂<EOS>
ܗ̱ܘܳܐ ܡܳܐܢܳܐ ܚܰܕ݂ ܇ ܐܰܝܢܳܐ ܕ݁ܕ݂ܳܡܶܐ ܗ̱ܘܳܐ ܠܟ݂ܶܬ݁ܳܢܳܐ <EOS> ܘܰܐܣܺܝܪ ܗ̱ܘܳܐ ܒ݁ܰܐܪܒ݁ܰܥ̈<EOS>
ܩܰܪܢܳܬ݂ܶܗ̈ <EOS> ܘܫܳܐܶܒ݂ ܗ̱ܘܳܐ ܡܶܢ ܫܡܰܝܳܐ <EOS> ܘܶܐܬ݂ܳܐ ܥܕ݂ܰܡܳܐ ܠܘܳܬ݂ܝ <EOS>ܘܚܳܪܶܬ݂ ܒ݁ܶܗ <EOS> ܘܚܳܙܶܐ ܗ̱ܘܺܝܬ݂ ܕ݁ܺܐܝܬ݂ ܒ݁ܶܗ ܚܰܝܘܳܬ݂ܳܐ̈<EOS>
ܕ݁ܰܐܪܒ݁ܥܳܬ݂̈ ܪܶܓ݂ܠܰܝܗܶܝܢ̈ <EOS> ܘܪܰܚܫܳܐ ܕ݁ܰܐܪܥܳܐ <EOS> ܘܳܐܦ݂ ܦ݁ܳܪܰܚܬ݂ܳܐ ܕ݁ܰܫܡܰܝܳܐ <EOS>ܘܫܶܡܥܶܬ݂ ܗ̱ܘܺܝܬ݂ ܩܳܠܳܐ ܕ݁ܳܐܡܰܪ ܗ̱ܘܳܐ ܠܺܝ <EOS> ܫܶܡܥܽܘܢ ܩܽܘܡ<EOS>
ܟ݁ܽܘܣ ܘܰܐܟ݂ܽܘܠ <EOS>ܘܶܐܡܪܶܬ݂ <EOS> ܚܳܣ ܡܳܪܝ ܕ݁ܡܶܡܬ݂ܽܘܡ ܠܳܐ ܥܰܠ ܠܦ݂ܽܘܡܝ ܕ݁ܰܛܡܰܐ<EOS>
ܘܕ݂ܰܡܣܰܝܰܒ݂ <EOS>ܘܬ݂ܽܘܒ݂ ܩܳܠܳܐ ܐܶܡܰܪ ܠܺܝ ܡܶܢ ܫܡܰܝܳܐ ܕ݁ܡܶܕ݁ܶܡ ܕ݁ܰܐܠܳܗܳܐ<EOS>
ܕ݁ܰܟ݁ܺܝ ܐܰܢ̱ܬ݁ ܠܳܐ ܬ݁ܣܰܝܶܒ݂ <EOS>ܗܳܕ݂ܶܐ ܗܘܳܬ݂ ܬ݁ܠܳܬ݂ ܙܰܒ݂ܢܺܝܢ̈ ܘܶܐܣܬ݁ܰܠܰܩ ܠܶܗ ܟ݁ܽܠܡܶܕ݁ܶܡ<EOS>
ܠܰܫܡܰܝܳܐ <EOS>ܘܒ݂ܳܗ ܒ݁ܫܳܥܬ݂ܳܐ ܬ݁ܠܳܬ݂ܳܐ ܓ݁ܰܒ݂ܪܺܝܢ̈ ܕ݁ܶܐܫܬ݁ܰܕ݁ܰܪܘ ܠܘܳܬ݂ܝ<EOS>
ܡܶܢ ܩܳܘܪܢܺܠܺܝܳܘܣ ܡܶܢ ܩܶܣܰܪܺܝܰܐ ܐܶܬ݂ܰܘ ܘܩܳܡܘ ܥܰܠ ܬ݁ܰܪܥܳܐ ܕ݁ܕ݂ܳܪܬ݁ܳܐ <EOS> ܕ݁ܰܫܪܶܐ<EOS>
ܗ̱ܘܺܝܬ݂ ܒ݁ܳܗ <EOS>ܘܶܐܡܰܪ ܠܺܝ ܪܽܘܚܳܐ <EOS> ܕ݁ܙܶܠ ܥܰܡܗܽܘܢ ܕ݁ܠܳܐ ܦ݁ܽܘܠܳܓ݂ܳܐ <EOS> ܘܶܐܬ݂ܰܘ<EOS>
ܥܰܡܝ ܐܳܦ݂ ܗܳܠܶܝܢ ܫܬ݁ܳܐ ܐܰܚܺܝܢ̈ <EOS> ܘܥܰܠܢ ܠܒ݂ܰܝܬ݁ܶܗ ܕ݁ܓ݂ܰܒ݂ܪܳܐ <EOS>ܘܶܐܫܬ݁ܰܥܺܝ ܠܰܢ ܐܰܝܟ݁ܰܢܳܐ ܚܙܳܐ ܒ݁ܒ݂ܰܝܬ݁ܶܗ ܡܰܠܰܐܟ݂ܳܐ ܇ ܕ݁ܩܳܡ<EOS>
ܘܶܐܡܰܪ ܠܶܗ <EOS> ܕ݁ܫܰܕ݁ܰܪ ܠܝܳܘܦ݁ܺܐ ܡܕ݂ܺܝܢ̱ܬ݁ܳܐ ܘܰܐܝܬ݁ܳܐ ܠܫܶܡܥܽܘܢ ܕ݁ܡܶܬ݂ܩܪܶܐ<EOS>
ܟ݁ܺܐܦ݂ܳܐ <EOS>ܘܗܽܘ ܢܡܰܠܶܠ ܥܰܡܳܟ݂ ܡܶܠܶܐ̈ ܕ݁ܰܒ݂ܗܶܝܢ ܬ݁ܺܚܶܐ <EOS> ܐܰܢ̱ܬ݁ ܘܟ݂ܽܠܶܗ<EOS>
ܒ݁ܰܝܬ݁ܳܟ݂ <EOS>ܘܟ݂ܰܕ݂ ܐܰܩܦ݂ܶܬ݂ ܗ̱ܘܺܝܬ݂ ܬ݁ܰܡܳܢ ܠܰܡܡܰܠܳܠܽܘ ܐܰܓ݁ܢܰܬ݂ ܪܽܘܚܳܐ<EOS>
ܕ݁ܩܽܘܕ݂ܫܳܐ ܥܠܰܝܗܽܘܢ ܁ ܐܰܝܟ݂ ܡܳܐ ܕ݁ܰܥܠܰܝܢ ܡܶܢ ܩܕ݂ܺܝܡ <EOS>ܘܶܐܬ݁ܕ݁ܰܟ݂ܪܶܬ݂ ܡܶܠܬ݂ܶܗ ܕ݁ܡܳܪܰܢ ܕ݁ܶܐܡܰܪ ܗ̱ܘܳܐ ܕ݁ܝܽܘܚܰܢܳܢ<EOS>
ܐܰܥܡܶܕ݂ ܒ݁ܡܰܝܳܐ̈ ܐܰܢ̱ܬ݁ܽܘܢ ܕ݁ܶܝܢ ܬ݁ܶܥܡܕ݂ܽܘܢ ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS>ܐܶܢ ܗܳܟ݂ܺܝܠ ܐܰܠܳܗܳܐ ܫܰܘܝܳܐܝܺܬ݂ ܝܰܗܒ݁ܳܗ ܡܰܘܗܰܒ݂ܬ݁ܳܐ ܠܥܰܡ̱ܡܶܐ̈<EOS>
܇ ܐܰܝܠܶܝܢ ܕ݁ܗܰܝܡܶܢܘ ܒ݁ܡܳܪܰܢ ܝܶܫܽܘܥ ܡܫܺܝܚܳܐ ܐܰܝܟ݂ ܕ݁ܳܐܦ݂ ܠܰܢ ܐܶܢܳܐ ܡܰܢ ܗ̱ܘܺܝܬ݂<EOS>
ܕ݁ܶܐܣܦ݁ܰܩ ܗ̱ܘܺܝܬ݂ ܕ݁ܶܐܟ݂ܠܶܐ ܠܰܐܠܳܗܳܐ <EOS>ܘܟ݂ܰܕ݂ ܗܳܠܶܝܢ ܡܶܠܶܐ̈ ܫܡܰܥܘ ܫܠܺܝܘ ܠܗܽܘܢ ܘܫܰܒ݁ܰܚܘ ܠܰܐܠܳܗܳܐ <EOS>ܘܳܐܡܪܺܝܢ ܗ̱ܘܰܘ ܕ݁ܰܟ݂ܒ݂ܰܪ ܐܳܦ݂ ܠܥܰܡ̱ܡܶܐ̈ ܐܰܠܳܗܳܐ ܝܰܗ̱ܒ݂ ܬ݁ܝܳܒ݁ܽܘܬ݂ܳܐ ܠܚܰܝܶܐ̈<EOS>
ܗܳܢܽܘܢ ܕ݁ܶܝܢ ܕ݁ܶܐܬ݂ܒ݁ܰܕ݁ܰܪܘ ܗ̱ܘܰܘ ܡܶܢ ܐܽܘܠܨܳܢܳܐ ܕ݁ܰܗܘܳܐ<EOS>
ܗ̱ܘܳܐ ܥܰܠ ܐܶܣܛܶܦ݂ܰܢܳܘܣ ܡܰܛܺܝܘ ܗ̱ܘܰܘ ܥܕ݂ܰܡܳܐ ܠܦ݂ܽܘܢܺܝܩܺܐ <EOS> ܘܳܐܦ݂ ܠܰܐܬ݂ܪܳܐ<EOS>
ܕ݁ܩܽܘܦ݁ܪܳܘܣ <EOS> ܘܠܰܐܢܛܺܝܳܟ݂ܺܝܰܐ ܟ݁ܰܕ݂ ܥܰܡ ܐ̱ܢܳܫ ܠܳܐ ܡܡܰܠܠܺܝܢ ܗ̱ܘܰܘ ܡܶܠܬ݂ܳܐ ܇<EOS>
ܐܶܠܳܐ ܒ݁ܰܠܚܽܘܕ݂ ܥܰܡ ܝܺܗܽܘܕ݂ܳܝܶܐ̈ <EOS>ܐܺܝܬ݂ ܗ̱ܘܰܘ ܕ݁ܶܝܢ ܐ̱ܢܳܫܳܐ ܡܶܢܗܽܘܢ ܡܶܢ ܩܽܘܦ݁ܪܳܘܣ ܘܡܶܢ<EOS>
ܩܽܘܪܺܝܢܺܐ ܗܳܠܶܝܢ ܥܰܠܘ ܗ̱ܘܰܘ ܠܰܐܢܛܺܝܳܘܟ݂ܺܝ <EOS> ܘܰܡܡܰܠܠܺܝܢ ܗ̱ܘܰܘ ܥܰܡ ܝܰܘܢܳܝܶܐ̈ <EOS>ܘܰܡܣܰܒ݁ܪܺܝܢ ܗ̱ܘܰܘ ܥܰܠ ܡܳܪܰܢ ܝܶܫܽܘܥ <EOS>ܘܺܐܝܬ݂ ܗ̱ܘܳܬ݂ ܥܰܡܗܽܘܢ ܐܺܝܕ݂ܶܗ ܕ݁ܡܳܪܝܳܐ <EOS> ܘܣܰܓ݁ܺܝܶܐܐ̈ ܗܰܝܡܶܢܘ<EOS>
ܘܶܐܬ݂ܦ݁ܢܺܝܘ ܠܘܳܬ݂ ܡܳܪܝܳܐ <EOS>ܘܶܐܫܬ݁ܰܡܥܰܬ݂ ܗ̱ܘܳܬ݂ ܗܺܝ ܗܳܕ݂ܶܐ ܠܶܐܕ݂ܢܰܝܗܽܘܢ̈ ܕ݁ܰܒ݂ܢܰܝ̈<EOS>
ܥܺܕ̱݁ܬ݁ܳܐ ܕ݁ܒ݂ܽܐܘܪܺܫܠܶܡ ܘܫܰܕ݁ܰܪܘ ܠܒ݂ܰܪܢܰܒ݂ܰܐ ܠܰܐܢܛܺܝܳܘܟ݂ܺܝ <EOS>ܘܟ݂ܰܕ݂ ܐܶܬ݂ܳܐ ܠܬ݂ܰܡܳܢ ܘܰܚܙܳܐ ܛܰܝܒ݁ܽܘܬ݂ܶܗ ܕ݁ܰܐܠܳܗܳܐ ܚܕ݂ܺܝ<EOS>
ܘܒ݂ܳܥܶܐ ܗ̱ܘܳܐ ܡܶܢܗܽܘܢ ܕ݁ܰܒ݂ܟ݂ܽܠܶܗ ܠܶܒ݁ܗܽܘܢ ܢܶܗܘܽܘܢ ܢܰܩܺܝܦ݂ܺܝܢ ܠܡܳܪܰܢ ܇<EOS>
ܡܶܛܽܠ ܕ݁ܓ݂ܰܒ݂ܪܳܐ ܗ̱ܘܳܐ ܛܳܒ݂ܳܐ ܇ ܘܰܡܫܰܡܠܰܝ ܗ̱ܘܳܐ ܒ݁ܪܽܘܚܳܐ<EOS>
ܕ݁ܩܽܘܕ݂ܫܳܐ ܘܰܒ݂ܗܰܝܡܳܢܽܘܬ݂ܳܐ <EOS> ܘܶܐܬ݁ܬ݁ܰܘܣܰܦ݂ ܗ̱ܘܳܐ ܥܰܡܳܐ ܣܰܓ݁ܺܝܳܐܐ ܠܡܳܪܰܢ <EOS>ܘܗܽܘ ܢܦ݂ܰܩ ܗ̱ܘܳܐ ܠܛܰܪܣܳܘܣ ܠܡܶܒ݂ܥܳܐ ܠܫܳܐܘܳܠ <EOS>ܘܟ݂ܰܕ݂ ܐܶܫܟ݁ܚܶܗ ܐܰܝܬ݁ܝܶܗ ܥܰܡܶܗ ܠܰܐܢܛܺܝܳܟ݂ܺܝܰܐ <EOS> ܘܫܰܢ̱ܬ݁ܳܐ<EOS>
ܟ݁ܽܠܳܗ ܐܰܟ݂ܚܕ݂ܳܐ ܟ݁ܢܺܝܫܺܝܢ ܗ̱ܘܰܘ ܒ݁ܥܺܕ̱݁ܬ݁ܳܐ <EOS> ܘܰܐܠܶܦ݂ܘ ܥܰܡܳܐ ܣܰܓ݁ܺܝܳܐܐ <EOS> ܡܶܢ<EOS>
ܗܳܝܕ݁ܶܝܢ ܩܰܕ݂ܡܳܝܰܬ݂ ܐܶܬ݂ܩܪܺܝܘ ܒ݁ܰܐܢܛܺܝܳܘܟ݂ܺܝ ܬ݁ܰܠܡܺܝܕ݂ܶܐ̈ ܟ݁ܪܺܣܛܝܳܢܶܐ̈<EOS>
ܘܰܒ݂ܝܰܘܡܳܬ݂ܳܐ̈ ܗܳܢܽܘܢ ܐܶܬ݂ܰܘ ܡܶܢ ܐܽܘܪܺܫܠܶܡ ܠܬ݂ܰܡܳܢ<EOS>
ܢܒ݂ܺܝܶܐ̈ <EOS>ܘܩܳܡ ܚܰܕ݂ ܡܶܢܗܽܘܢ ܕ݁ܰܫܡܶܗ ܗܘܳܐ ܐܰܓ݂ܰܒ݂ܳܘܣ <EOS> ܘܰܐܘܕ݁ܰܥ ܐܶܢܽܘܢ<EOS>
ܒ݁ܪܽܘܚ ܕ݁ܟ݂ܰܦ݂ܢܳܐ ܪܰܒ݁ܳܐ ܗܳܘܶܐ ܒ݁ܟ݂ܽܠܳܗ ܐܰܪܥܳܐ <EOS> ܘܰܗܘܳܐ ܟ݁ܰܦ݂ܢܳܐ ܗܳܢܳܐ ܁<EOS>
ܒ݁ܝܰܘܡܰܝ̈ ܩܠܰܘܕ݂ܺܝܳܘܣ ܩܶܣܰܪ <EOS>ܒ݁ܪܰܡ ܕ݁ܶܝܢ ܬ݁ܰܠܡܺܝܕ݂ܶܐ̈ ܐܰܝܟ݂ ܡܳܐ ܕ݁ܺܐܝܬ݂ ܗ̱ܘܳܐ ܠܐ̱ܢܳܫ<EOS>
ܐ̱ܢܳܫ ܡܶܢܗܽܘܢ ܦ݁ܪܰܫܘ ܕ݁ܰܢܫܰܕ݁ܪܽܘܢ ܠܬ݂ܶܫܡܶܫܬ݁ܳܐ ܕ݁ܰܐܚܶܐ̈ ܐܰܝܠܶܝܢ ܕ݁ܥܳܡܪܺܝܢ<EOS>
ܒ݁ܺܝܗܽܘܕ݂ <EOS>ܘܫܰܕ݁ܰܪܘ ܒ݁ܝܰܕ݂ ܒ݁ܰܪܢܰܒ݂ܰܐ ܘܫܳܐܘܳܠ ܠܩܰܫܺܝܫܶܐ̈ ܕ݁ܬ݂ܰܡܳܢ<EOS>
ܒ݁ܗܰܘ ܕ݁ܶܝܢ ܙܰܒ݂ܢܳܐ ܐܰܪܡܺܝ ܗ̱ܘܳܐ ܐܺܝܕ݂ܰܝܳܐ̈ ܥܰܠ ܐ̱ܢܳܫܺܝܢ̈<EOS>
ܕ݁ܰܒ݂ܥܺܕ̱݁ܬ݁ܳܐ ܐܰܝܟ݂ ܕ݁ܢܰܒ݂ܶܐܫ ܠܗܽܘܢ ܗܶܪܳܘܕ݂ܶܣ ܡܰܠܟ݁ܳܐ ܇ ܗܰܘ ܕ݁ܡܶܬ݂ܟ݁ܰܢܶܐ<EOS>
ܗ̱ܘܳܐ ܐܰܓ݂ܪܺܦ݁ܰܘܣ <EOS>ܘܰܩܛܰܠ ܒ݁ܣܰܝܦ݁ܳܐ ܠܝܰܥܩܽܘܒ݂ ܐܰܚܽܘܗ̱ܝ ܕ݁ܝܽܘܚܰܢܳܢ <EOS>ܘܟ݂ܰܕ݂ ܚܙܳܐ ܕ݁ܫܶܦ݂ܪܰܬ݂ ܗܳܕ݂ܶܐ ܠܺܝܗܽܘܕ݂ܳܝܶܐ̈ ܐܰܘܣܶܦ݂ ܗ̱ܘܳܐ<EOS>
ܠܡܶܐܚܰܕ݂ ܐܳܦ݂ ܠܫܶܡܥܽܘܢ ܟ݁ܺܐܦ݂ܳܐ <EOS> ܘܺܐܝܬ݂ܰܝܗܽܘܢ ܗ̱ܘܰܘ ܝܰܘܡܳܬ݂ܳܐ̈ ܕ݁ܦ݂ܰܛܺܝܪܶܐ̈<EOS>
<EOS>ܘܰܐܚܕ݁ܶܗ ܘܰܐܪܡܝܶܗ ܒ݁ܶܝܬ݂ ܐܰܣܺܝܪܶܐ̈ <EOS> ܘܰܐܫܠܶܡ ܠܶܗ ܫܬ݂ܬ݂ܰܥܣܰܪ<EOS>
ܣܛܪܰܛܳܘܛܺܝܢ̈ ܕ݁ܢܶܛܪܽܘܢܶܗ ܕ݁ܡܶܢ ܒ݁ܳܬ݂ܰܪ ܦ݁ܶܨܚܳܐ ܢܰܫܠܡܺܝܘܗ̱ܝ ܠܥܰܡܳܐ<EOS>
ܕ݁ܺܝܗܽܘܕ݂ܳܝܶܐ̈ <EOS>ܘܟ݂ܰܕ݂ ܗܽܘ ܫܶܡܥܽܘܢ ܡܶܬ݂ܢܛܰܪ ܗ̱ܘܳܐ ܒ݁ܶܝܬ݂ ܐܰܣܺܝܪܶܐ̈ ܨܠܽܘܬ݂ܳܐ<EOS>
ܐܰܡܺܝܢܬ݁ܳܐ ܡܶܬ݂ܩܰܪܒ݂ܳܐ ܗ̱ܘܳܬ݂ ܡܶܢ ܥܺܕ̱݁ܬ݁ܳܐ ܚܠܳܦ݂ܰܘܗ̱ܝ ܠܰܐܠܳܗܳܐ <EOS>ܘܒ݂ܶܗ ܒ݁ܗܰܘ ܠܺܠܝܳܐ ܕ݁ܰܠܨܰܦ݂ܪܳܐ ܥܬ݂ܺܝܕ݂ ܗ̱ܘܳܐ ܕ݁ܢܰܫܠܡܺܝܘܗ̱ܝ<EOS>
ܟ݁ܰܕ݂ ܕ݁ܡܶܟ݂ ܗ̱ܘܳܐ ܫܶܡܥܽܘܢ ܒ݁ܶܝܬ݂ ܬ݁ܪܶܝܢ̈ ܐܶܣܛܪܰܛܺܝܳܘܛܺܝܢ̈ ܘܰܐܣܺܝܪ ܗ̱ܘܳܐ<EOS>
ܒ݁ܬ݂ܰܪܬ݁ܶܝܢ̈ ܫܺܫܠܳܢ̈ ܘܰܐ̱ܚܪܳܢܶܐ̈ ܢܳܛܪܺܝܢ ܗ̱ܘܰܘ ܬ݁ܰܪܥܶܐ̈ ܕ݁ܒ݂ܶܝܬ݂ ܐܰܣܺܝܪܶܐ̈<EOS>
ܡܰܠܰܐܟ݂ܳܐ ܕ݁ܡܳܪܝܳܐ ܩܳܡ ܠܥܶܠ ܡܶܢܶܗ <EOS> ܘܢܽܘܗܪܳܐ ܐܰܙܠܶܓ݂ ܒ݁ܟ݂ܽܠܶܗ<EOS>
ܒ݁ܰܝܬ݁ܳܐ <EOS> ܘܕ݂ܰܩܪܶܗ ܒ݁ܓ݂ܰܒ݁ܶܗ ܘܰܐܩܺܝܡܶܗ <EOS> ܘܶܐܡܰܪ ܠܶܗ <EOS> ܩܽܘܡ ܥܓ݂ܰܠ <EOS> ܘܰܢܦ݂ܰܠ<EOS>
ܫܺܫܠܳܬ݂ܳܐ̈ ܡܶܢ ܐܺܝܕ݂ܰܘܗ̱ܝ̈ <EOS>ܘܶܐܡܰܪ ܠܶܗ ܡܰܠܰܐܟ݂ܳܐ <EOS> ܐܰܣܽܘܪ ܚܰܨܰܝܟ݁̈ ܘܣܰܐܢ ܛܶܠܳܪܰܝܟ݁̈ <EOS>ܘܰܥܒ݂ܰܕ݂ ܗܳܟ݂ܰܢܳܐ <EOS> ܘܬ݂ܽܘܒ݂ ܐܶܡܰܪ ܠܶܗ <EOS> ܐܶܬ݂ܥܰܛ̱ܦ݂ ܬ݁ܰܟ݂ܣܺܝܬ݂ܳܟ݂ ܘܬ݂ܳܐ ܒ݁ܳܬ݂ܰܪܝ<EOS>
<EOS>ܘܰܢܦ݂ܰܩ ܘܳܐܙܶܠ ܗ̱ܘܳܐ ܒ݁ܳܬ݂ܪܶܗ ܟ݁ܰܕ݂ ܠܳܐ ܝܳܕ݂ܰܥ ܗ̱ܘܳܐ<EOS>
ܕ݁ܫܰܪܺܝܪܳܐ ܗ̱ܘܳܬ݂ ܗܳܝ ܁ ܕ݁ܗܳܘܝܳܐ ܗ̱ܘܳܬ݂ ܒ݁ܝܰܕ݂ ܡܰܠܰܐܟ݂ܳܐ <EOS> ܣܳܒ݂ܰܪ ܗ̱ܘܳܐ ܓ݁ܶܝܪ<EOS>
ܕ݁ܚܶܙܘܳܐ ܚܳܙܶܐ ܗ̱ܘܳܐ <EOS>ܘܟ݂ܰܕ݂ ܥܒ݂ܰܪܘ ܡܰܛܰܪܬ݂ܳܐ ܩܰܕ݂ܡܳܝܬ݁ܳܐ ܘܰܕ݂ܬ݂ܰܪܬ݁ܶܝܢ̈ ܐܶܬ݂ܰܘ<EOS>
ܥܕ݂ܰܡܳܐ ܠܬ݂ܰܪܥܳܐ ܕ݁ܦ݂ܰܪܙܠܳܐ <EOS> ܘܶܐܬ݂ܦ݁ܬ݂ܰܚ ܠܗܽܘܢ ܡܶܢ ܨܒ݂ܽܘܬ݂ ܢܰܦ݂ܫܶܗ <EOS> ܘܟ݂ܰܕ݂<EOS>
ܢܦ݂ܰܩܘ ܘܰܥܒ݂ܰܪܘ ܫܽܘܩܳܐ ܚܰܕ݂ ܦ݁ܪܰܩ ܡܶܢ ܠܘܳܬ݂ܶܗ ܡܰܠܰܐܟ݂ܳܐ <EOS>ܗܳܝܕ݁ܶܝܢ ܐܶܫܬ݁ܰܘܕ݁ܰܥ ܫܶܡܥܽܘܢ ܘܶܐܡܰܪ <EOS> ܗܳܫܳܐ ܝܶܕ݂ܥܶܬ݂<EOS>
ܒ݁ܩܽܘܫܬ݁ܳܐ ܁ ܕ݁ܡܳܪܝܳܐ ܫܰܕ݁ܰܪ ܡܰܠܰܐܟ݂ܶܗ ܘܦ݂ܰܠܛܰܢܝ ܡܶܢ ܐܺܝܕ݂ܶܗ ܕ݁ܗܶܪܳܘܕ݂ܶܣ ܡܰܠܟ݁ܳܐ<EOS>
܇ ܘܡܶܢ ܡܶܕ݁ܶܡ ܕ݁ܡܶܬ݂ܚܰܫܒ݂ܺܝܢ ܗ̱ܘܰܘ ܥܠܰܝ ܝܺܗܽܘܕ݂ܳܝܶܐ̈ <EOS>ܘܟ݂ܰܕ݂ ܐܶܣܬ݁ܰܟ݁ܰܠ ܐܶܬ݂ܳܐ ܠܶܗ ܠܒ݂ܰܝܬ݁ܳܐ ܕ݁ܡܰܪܝܰܡ ܐܶܡܶܗ<EOS>
ܕ݁ܝܽܘܚܰܢܳܢ ܁ ܗܰܘ ܕ݁ܶܐܬ݂ܟ݁ܰܢܺܝ ܡܰܪܩܳܘܣ ܇ ܡܶܛܽܠ ܕ݁ܰܐܚܶܐ̈ ܣܰܓ݁ܺܝܶܐܐ̈ ܬ݁ܰܡܳܢ<EOS>
ܟ݁ܢܺܝܫܺܝܢ ܗ̱ܘܰܘ <EOS> ܘܰܡܨܰܠܶܝܢ <EOS>ܘܰܢܩܰܫ ܒ݁ܬ݂ܰܪܥܳܐ ܕ݁ܕ݂ܳܪܬ݁ܳܐ ܘܢܶܦ݂ܩܰܬ݂ ܕ݁ܬ݂ܶܥܢܶܝܘܗ̱ܝ<EOS>
ܛܠܺܝܬ݂ܳܐ ܕ݁ܰܫܡܳܗ ܪܳܘܕ݂ܺܐ <EOS>ܘܶܐܫܬ݁ܰܘܕ݁ܥܰܬ݂ ܩܳܠܶܗ ܕ݁ܫܶܡܥܽܘܢ ܘܰܒ݂ܚܰܕ݂ܽܘܬ݂ܳܗ ܠܳܐ<EOS>
ܦ݁ܶܬ݂ܚܰܬ݂ ܠܶܗ ܬ݁ܰܪܥܳܐ ܇ ܐܶܠܳܐ ܗܶܦ݂ܟ݁ܰܬ݂ ܒ݁ܪܶܗܛܳܐ ܘܳܐܡܪܳܐ ܠܗܽܘܢ <EOS> ܫܶܡܥܽܘܢ ܗܳܐ<EOS>
ܩܳܐܶܡ ܥܰܠ ܬ݁ܰܪܥܳܐ ܕ݁ܕ݂ܳܪܬ݁ܳܐ <EOS>ܐܳܡܪܺܝܢ ܠܳܗ <EOS> ܡܙܳܥ ܙܳܥܬ݁ܝ ܠܶܟ݂ܝ <EOS> ܘܗܺܝ ܡܶܬ݂ܚܰܪܝܳܐ ܗ̱ܘܳܬ݂<EOS>
ܕ݁ܗܳܕ݂ܶܐ ܗܳܟ݂ܰܢܳܐ ܗ̱ܝ <EOS> ܐܳܡܪܺܝܢ ܠܳܗ <EOS> ܟ݁ܒ݂ܰܪ ܡܰܠܰܐܟ݂ܶܗ ܗ̱ܽܘ <EOS>ܘܫܶܡܥܽܘܢ ܢܳܩܶܫ ܗ̱ܘܳܐ ܒ݁ܬ݂ܰܪܥܳܐ <EOS> ܘܰܢܦ݂ܰܩܘ ܚܙܰܐܘܽܗ̱ܝ ܘܰܬ݂ܡܰܗܘ<EOS>
ܠܗܽܘܢ <EOS>ܘܰܡܢܺܝܦ݂ ܗ̱ܘܳܐ ܠܗܽܘܢ ܐܺܝܕ݂ܶܗ ܐܰܝܟ݂ ܕ݁ܢܶܫܬ݁ܩܽܘܢ ܠܗܽܘܢ <EOS>ܘܥܰܠ ܘܶܐܫܬ݁ܰܥܺܝ ܠܗܽܘܢ ܐܰܝܟ݁ܰܢܳܐ ܡܳܪܝܳܐ ܐܰܦ݁ܩܶܗ ܡܶܢ ܒ݁ܶܝܬ݂ ܐܰܣܺܝܪܶܐ̈ <EOS> ܘܶܐܡܰܪ<EOS>
ܠܗܽܘܢ <EOS> ܐܶܫܬ݁ܰܥܰܘ ܗܳܠܶܝܢ ܠܝܰܥܩܽܘܒ݂ ܘܠܰܐܚܰܝܢ̈ <EOS> ܘܰܢܦ݂ܰܩ ܐܶܙܰܠ ܠܶܗ ܠܰܐܬ݂ܰܪ ܐ̱ܚܪܺܝܢ<EOS>
ܘܟ݂ܰܕ݂ ܗܘܳܐ ܨܰܦ݂ܪܳܐ ܗܘܳܐ ܗ̱ܘܳܐ ܪܰܘܒ݁ܳܐ ܣܰܓ݁ܺܝܳܐܐ ܒ݁ܶܝܬ݂<EOS>
ܐܶܣܛܪܰܛܺܝܳܘܛܶܐ̈ ܇ ܥܰܠ ܫܶܡܥܽܘܢ ܕ݁ܡܳܢܳܐ ܗܘܳܐ ܠܶܗ <EOS>ܗܶܪܳܘܕ݂ܶܣ ܕ݁ܶܝܢ ܟ݁ܰܕ݂ ܒ݁ܥܳܝܗ̱ܝ ܘܠܳܐ ܐܶܫܟ݁ܚܶܗ ܕ݁ܳܢ ܐܶܢܽܘܢ<EOS>
ܠܢܳܛܽܘܪܶܐ̈ ܘܰܦ݂ܩܰܕ݂ ܕ݁ܰܢܡܽܘܬ݂ܽܘܢ <EOS> ܘܰܢܦ݂ܰܩ ܠܶܗ ܡܶܢ ܝܺܗܽܘܕ݂ ܘܺܐܝܬ݂ܰܘܗ̱ܝ ܗ̱ܘܳܐ<EOS>
ܒ݁ܩܶܣܰܪܺܝܰܐ <EOS>ܘܡܶܛܽܠ ܕ݁ܰܪܓ݂ܺܝܙ ܗ̱ܘܳܐ ܥܰܠ ܨܽܘܪܳܝܶܐ̈ ܘܥܰܠ ܨܰܝܕ݁ܳܢܳܝܶܐ̈<EOS>
ܐܶܬ݂ܟ݁ܰܢܰܫܘ ܘܶܐܬ݂ܰܘ ܠܘܳܬ݂ܶܗ ܐܰܟ݂ܚܕ݂ܳܐ ܘܰܐܦ݁ܺܝܣܘ ܠܰܒ݂ܠܰܣܛܳܘܣ ܩܰܝܛܽܘܢܩܳܢܶܗ<EOS>
ܕ݁ܡܰܠܟ݁ܳܐ <EOS> ܘܫܶܐܠܘ ܡܶܢܶܗ ܕ݁ܢܶܗܘܶܐ ܠܗܽܘܢ ܫܰܝܢܳܐ ܇ ܡܶܛܽܠ ܕ݁ܦ݂ܽܘܪܢܳܣܳܐ<EOS>
ܕ݁ܰܐܬ݂ܪܗܽܘܢ ܡܶܢ ܡܰܠܟ݁ܽܘܬ݂ܶܗ ܗ̱ܘܳܐ ܕ݁ܗܶܪܳܘܕ݂ܶܣ <EOS>ܒ݁ܝܰܘܡܳܐ ܕ݁ܶܝܢ ܝܺܕ݂ܺܝܥܳܐ ܠܒ݂ܶܫ ܗ̱ܘܳܐ ܗܶܪܳܘܕ݂ܶܣ ܠܒ݂ܽܘܫܳܐ<EOS>
ܕ݁ܡܰܠܟ݁ܽܘܬ݂ܳܐ ܘܺܝܬ݂ܶܒ݂ ܥܰܠ ܒ݁ܺܝܡ <EOS> ܘܰܡܡܰܠܶܠ ܗ̱ܘܳܐ ܥܰܡ ܟ݁ܶܢܫܳܐ <EOS>ܥܰܡܳܐ ܕ݁ܶܝܢ ܟ݁ܽܠܶܗ ܩܳܥܶܐ ܗ̱ܘܳܐ ܘܳܐܡܰܪ <EOS> ܗܳܠܶܝܢ ܒ݁ܢܳܬ݂̈<EOS>
ܩܳܠܶܐ̈ ܕ݁ܰܐܠܳܗܳܐ ܐܶܢܶܝܢ̈ ܁ ܘܠܳܐ ܗ̱ܘܰܝ̈ ܕ݁ܰܒ݂ܢܰܝܢܳܫܳܐ̈ <EOS>ܘܰܚܠܳܦ݂ ܕ݁ܠܳܐ ܝܰܗ̱ܒ݂ ܬ݁ܶܫܒ݁ܽܘܚܬ݁ܳܐ ܠܰܐܠܳܗܳܐ ܒ݁ܳܗ ܒ݁ܫܳܥܬ݂ܳܐ<EOS>
ܡܚܳܝܗ̱ܝ ܡܰܠܰܐܟ݂ܶܗ ܕ݁ܡܳܪܝܳܐ ܘܰܪܦ݂ܰܬ݂ ܒ݁ܬ݂ܰܘܠܥܶܐ̈ ܘܡܺܝܬ݂ <EOS>ܘܰܣܒ݂ܰܪܬ݂ܳܐ ܕ݁ܰܐܠܳܗܳܐ ܡܶܬ݂ܟ݁ܰܪܙܳܐ ܗ̱ܘܳܬ݂ ܘܪܳܒ݂ܝܳܐ<EOS>
ܒ݁ܰܪܢܰܒ݂ܰܐ ܕ݁ܶܝܢ ܘܫܳܐܘܳܠ ܁ ܦ݁ܢܰܘ ܡܶܢ ܐܽܘܪܺܫܠܶܡ ܠܰܐܢܛܺܝܳܘܟ݂ܺܝ<EOS>
܇ ܡܶܢ ܒ݁ܳܬ݂ܰܪ ܕ݁ܫܰܠܶܡܘ ܬ݁ܶܫܡܶܫܬ݁ܗܽܘܢ <EOS> ܘܰܕ݂ܒ݂ܰܪܘ ܥܰܡܗܽܘܢ ܠܝܽܘܚܰܢܳܢ <EOS> ܗܰܘ<EOS>
ܕ݁ܶܐܬ݂ܟ݁ܰܢܺܝ ܡܰܪܩܳܘܣ <EOS>ܐܺܝܬ݂ ܗ̱ܘܳܐ ܕ݁ܶܝܢ ܒ݁ܥܺܕ̱݁ܬ݁ܳܐ ܕ݁ܰܐܢܛܺܝܳܟ݂ܺܝܰܐ ܢܒ݂ܺܝܶܐ̈<EOS>
ܘܡܰܠܦ݂ܳܢܶܐ̈ <EOS> ܒ݁ܰܪܢܰܒ݂ܰܐ <EOS> ܘܫܶܡܥܽܘܢ ܕ݁ܡܶܬ݂ܩܪܶܐ ܢܺܝܓ݁ܶܪ <EOS> ܘܠܽܘܩܺܝܳܣ ܕ݁ܡܶܢ<EOS>
ܩܽܘܪܺܝܢܺܐ ܡܕ݂ܺܝܢ̱ܬ݁ܳܐ <EOS> ܘܡܰܢܰܐܝܶܠ ܒ݁ܰܪ ܡܪܰܒ݁ܝܳܢܰܘܗ̱ܝ̈ ܕ݁ܗܶܪܳܘܕ݂ܶܣ ܛܶܛܪܰܪܟ݂ܰܐ <EOS>ܘܫܳܐܘܳܠ <EOS>ܘܟ݂ܰܕ݂ ܗܶܢܽܘܢ ܨܳܝܡܺܝܢ ܗ̱ܘܰܘ ܘܡܶܬ݂ܟ݁ܰܫܦ݂ܺܝܢ ܠܰܐܠܳܗܳܐ ܐܶܡܪܰܬ݂<EOS>
ܠܗܽܘܢ ܪܽܘܚܳܐ ܕ݁ܩܽܘܕ݂ܫܳܐ <EOS> ܦ݁ܪܽܘܫܘ ܠܺܝ ܠܫܳܐܘܳܠ ܘܰܠܒ݂ܰܪܢܰܒ݂ܰܐ ܠܰܥܒ݂ܳܕ݂ܳܐ ܐܰܝܢܳܐ<EOS>
ܕ݁ܶܐܢܳܐ ܩܪܺܝܬ݂ ܐܶܢܽܘܢ <EOS>ܘܒ݂ܳܬ݂ܰܪ ܕ݁ܨܳܡܘ ܘܨܰܠܺܝܘ ܣܳܡܘ ܥܠܰܝܗܽܘܢ ܐܺܝܕ݂ܳܐ ܘܫܰܕ݁ܰܪܘ<EOS>
ܐܶܢܽܘܢ <EOS>ܘܗܶܢܽܘܢ ܟ݁ܰܕ݂ ܐܶܫܬ݁ܠܰܚܘ ܡܶܢ ܪܽܘܚܳܐ ܕ݁ܩܽܘܕ݂ܫܳܐ ܢܚܶܬ݂ܘ ܠܗܽܘܢ<EOS>
ܠܣܶܠܳܘܩܺܝܰܐ <EOS> ܘܡܶܢ ܬ݁ܰܡܳܢ ܪܕ݂ܰܘ ܒ݁ܝܰܡܳܐ ܥܕ݂ܰܡܳܐ ܠܩܽܘܦ݁ܪܳܘܣ <EOS>ܘܟ݂ܰܕ݂ ܥܰܠܘ ܠܣܰܠܰܡܺܢܺܐ ܡܕ݂ܺܝܢ̱ܬ݁ܳܐ ܡܣܰܒ݁ܪܺܝܢ ܗ̱ܘܰܘ ܡܶܠܬ݂ܶܗ<EOS>
ܕ݁ܡܳܪܰܢ ܒ݁ܰܟ݂ܢܽܘܫܳܬ݂ܳܐ̈ ܕ݁ܺܝܗܽܘܕ݂ܳܝܶܐ̈ <EOS> ܘܝܽܘܚܰܢܳܢ ܡܫܰܡܶܫ ܗ̱ܘܳܐ ܠܗܽܘܢ <EOS>ܘܟ݂ܰܕ݂ ܐܶܬ݂ܟ݁ܰܪܟ݁ܽܘܗ ܠܟ݂ܽܠܳܗ ܓ݁ܳܙܰܪܬ݁ܳܐ ܥܕ݂ܰܡܳܐ ܠܦ݁ܰܦ݂ܳܘܣ<EOS>
ܡܕ݂ܺܝܢ̱ܬ݁ܳܐ ܐܶܫܟ݁ܰܚܘ ܓ݁ܰܒ݂ܪܳܐ ܚܰܕ݂ ܚܰܪܳܫܳܐ ܝܺܗܽܘܕ݂ܳܝܳܐ ܕ݁ܺܐܝܬ݂ܰܘܗ̱ܝ ܗ̱ܘܳܐ<EOS>
ܢܒ݂ܺܝܳܐ ܕ݁ܰܓ݁ܳܠܳܐ ܇ ܕ݁ܰܫܡܶܗ ܗܘܳܐ ܒ݁ܰܪܫܽܘܡܳܐ <EOS>ܗܳܢܳܐ ܕ݁ܰܒ݁ܺܝܩ ܗ̱ܘܳܐ ܠܓ݂ܰܒ݂ܪܳܐ ܚܰܟ݁ܺܝܡܳܐ ܁ ܕ݁ܺܐܝܬ݂ܰܘܗ̱ܝ ܗ̱ܘܳܐ<EOS>
ܐܰܢܬ݂ܽܘܦ݁ܰܛܳܘܣ ܇ ܘܡܶܬ݂ܩܪܶܐ ܗ̱ܘܳܐ ܣܶܪܓ݁ܺܝܳܘܣ ܦ݁ܰܘܠܳܘܣ <EOS> ܘܰܩܪܳܐ ܗ̱ܘܳܐ<EOS>
ܐܰܢܬ݂ܽܘܦ݁ܰܛܳܘܣ ܠܫܳܐܘܳܠ ܘܰܠܒ݂ܰܪܢܰܒ݂ܰܐ <EOS> ܘܒ݂ܳܥܶܐ ܗ̱ܘܳܐ ܕ݁ܢܶܫܡܰܥ ܡܶܢܗܽܘܢ ܡܶܠܬ݂ܳܐ<EOS>
ܕ݁ܰܐܠܳܗܳܐ <EOS>ܩܳܐܶܡ ܗ̱ܘܳܐ ܕ݁ܶܝܢ ܠܽܘܩܒ݂ܰܠܗܽܘܢ ܁ ܗܽܘ ܗܳܢܳܐ ܚܰܪܳܫܳܐ ܒ݁ܰܪܫܽܘܡܳܐ<EOS>
܇ ܕ݁ܡܶܬ݁ܬ݁ܰܪܓ݁ܰܡ ܫܡܶܗ ܐܶܠܽܘܡܰܣ ܇ ܡܶܛܽܠ ܕ݁ܨܳܒ݂ܶܐ ܗ̱ܘܳܐ ܕ݁ܰܢܥܰܩܡܺܝܘܗ̱ܝ<EOS>
ܠܰܐܢܬ݂ܽܘܦ݁ܰܛܳܘܣ ܡܶܢ ܗܰܝܡܳܢܽܘܬ݂ܳܐ <EOS>ܫܳܐܘܳܠ ܕ݁ܶܝܢ ܗܰܘ ܕ݁ܶܐܬ݂ܩܪܺܝ ܦ݁ܰܘܠܳܘܣ ܐܶܬ݂ܡܠܺܝ ܗ̱ܘܳܐ<EOS>
ܒ݁ܪܽܘܚܳܐ ܕ݁ܩܽܘܕ݂ܫܳܐ <EOS> ܘܚܳܪ ܒ݁ܶܗ <EOS>ܘܶܐܡܰܪ <EOS> ܐܳܘ ܕ݁ܰܡܠܶܐ ܟ݁ܽܠ ܢܶܟ݂ܠܺܝܢ̈ ܘܟ݂ܽܠܗܶܝܢ ܒ݁ܺܝܫܳܬ݂ܳܐ̈ <EOS>ܒ݁ܪܶܗ ܕ݁ܳܐܟ݂ܶܠ ܩܰܪܨܳܐ <EOS> ܘܰܒ݂ܥܶܠܕ݁ܒ݂ܳܒ݂ܳܐ ܕ݁ܟ݂ܽܠܳܗ ܟ݁ܺܐܢܽܘܬ݂ܳܐ ܠܳܐ ܫܳܠܶܐ ܐܰܢ̱ܬ݁<EOS>
ܠܰܡܥܰܩܳܡܽܘ ܐܽܘܪܚܳܬ݂ܶܗ̈ ܬ݁ܪܺܝܨܳܬ݂ܳܐ̈ ܕ݁ܡܳܪܝܳܐ <EOS>ܘܗܳܫܳܐ ܐܺܝܕ݂ܶܗ ܕ݁ܡܳܪܝܳܐ ܥܠܰܝܟ݁ ܘܬ݂ܶܗܘܶܐ ܣܡܶܐ ܘܠܳܐ ܬ݁ܶܚܙܶܐ<EOS>
ܫܶܡܫܳܐ ܥܕ݂ܰܡܳܐ ܠܙܰܒ݂ܢܳܐ <EOS> ܘܒ݂ܳܗ ܒ݁ܫܳܥܬ݂ܳܐ ܁ ܢܦ݂ܰܠ ܥܠܰܘܗ̱ܝ ܥܰܡܛܳܢܳܐ ܘܚܶܫܽܘܟ݂ܳܐ<EOS>
ܘܡܶܬ݂ܟ݁ܪܶܟ݂ ܗ̱ܘܳܐ ܘܒ݂ܳܥܶܐ ܁ ܕ݁ܡܰܢܽܘ ܢܶܐܚܽܘܕ݂ ܒ݁ܺܐܝܕ݂ܶܗ <EOS>ܘܟ݂ܰܕ݂ ܚܙܳܐ ܐܰܢܬ݂ܽܘܦ݁ܰܛܳܘܣ ܡܶܕ݁ܶܡ ܕ݁ܰܗܘܳܐ ܐܶܬ݁ܕ݁ܰܡܰܪ<EOS>
ܘܗܰܝܡܶܢ ܒ݁ܝܽܘܠܦ݁ܳܢܶܗ ܕ݁ܡܳܪܝܳܐ<EOS>
ܦ݁ܰܘܠܳܘܣ ܕ݁ܶܝܢ ܘܒ݂ܰܪܢܰܒ݂ܰܐ ܁ ܪܕ݂ܰܘ ܒ݁ܝܰܡܳܐ ܡܶܢ ܦ݁ܰܦ݂ܳܘܣ<EOS>
ܡܕ݂ܺܝܢ̱ܬ݁ܳܐ ܘܶܐܬ݂ܰܘ ܠܗܽܘܢ ܠܦ݁ܶܪܓ݂ܺܐ ܡܕ݂ܺܝܢ̱ܬ݁ܳܐ ܕ݁ܦ݁ܰܡܦ݂ܽܘܠܺܝܰܐ <EOS> ܘܰܦ݂ܪܰܫ<EOS>
ܡܶܢܗܽܘܢ ܝܽܘܚܰܢܳܢ ܘܶܐܙܰܠ ܠܶܗ ܠܽܐܘܪܺܫܠܶܡ <EOS>ܗܶܢܽܘܢ ܕ݁ܶܝܢ ܢܦ݂ܰܩܘ ܡܶܢ ܦ݁ܶܪܓ݂ܺܐ ܘܶܐܬ݂ܰܘ ܠܰܐܢܛܺܝܳܟ݂ܺܝܰܐ<EOS>
ܡܕ݂ܺܝܢ̱ܬ݁ܳܐ ܕ݁ܦ݁ܺܝܣܺܝܕ݂ܺܝܰܐ <EOS> ܘܥܰܠܘ ܠܰܟ݂ܢܽܘܫܬ݁ܳܐ <EOS> ܘܺܝܬ݂ܶܒ݂ܘ ܒ݁ܝܰܘܡܳܐ ܘܫܰܒ݁ܬ݂ܳܐ<EOS>
<EOS>ܘܒ݂ܳܬ݂ܰܪ ܕ݁ܶܐܬ݂ܩܪܺܝ ܢܳܡܽܘܣܳܐ ܘܰܢܒ݂ܺܝܶܐ̈ ܫܠܰܚܘ ܠܗܽܘܢ<EOS>
ܩܰܫܺܝܫܶܐ̈ ܕ݁ܰܟ݂ܢܽܘܫܬ݁ܳܐ ܘܶܐܡܰܪܘ <EOS> ܓ݁ܰܒ݂ܪܶܐ̈ ܐܰܚܰܝܢ̈ ܐܶܢ ܗܽܘ ܕ݁ܺܐܝܬ݂ ܠܟ݂ܽܘܢ<EOS>
ܡܶܠܬ݂ܳܐ ܕ݁ܒ݂ܽܘܝܳܐܳܐ ܡܰܠܶܠܘ ܥܰܡ ܥܰܡܳܐ <EOS>ܘܩܳܡ ܦ݁ܰܘܠܳܘܣ ܘܰܐܢܺܝܦ݂ ܐܺܝܕ݂ܶܗ ܘܶܐܡܰܪ <EOS> ܓ݁ܰܒ݂ܪܶܐ̈ ܁ ܒ݁ܢܰܝ̈<EOS>
ܐܺܝܣܪܳܝܶܠ ܘܰܐܝܠܶܝܢ ܕ݁ܕ݂ܳܚܠܺܝܢ ܡܶܢ ܐܰܠܳܗܳܐ ܫܡܰܥܘ <EOS>ܐܰܠܳܗܶܗ ܕ݁ܥܰܡܳܐ ܗܳܢܳܐ ܓ݁ܒ݂ܳܐ ܠܰܐܒ݂ܳܗܳܬ݂ܰܢ̈ ܘܰܐܪܺܝܡ<EOS>
ܘܰܐܘܪܶܒ݂ ܐܶܢܽܘܢ ܇ ܟ݁ܰܕ݂ ܗܘܰܘ ܬ݁ܰܘܬ݁ܳܒ݂ܶܐ̈ ܒ݁ܰܐܪܥܳܐ ܕ݁ܡܶܨܪܶܝܢ <EOS> ܘܒ݂ܰܕ݂ܪܳܥܳܐ ܪܳܡܳܐ<EOS>
ܐܰܦ݁ܶܩ ܐܶܢܽܘܢ ܡܶܢܳܗ <EOS>ܘܬ݂ܰܪܣܺܝ ܐܶܢܽܘܢ ܒ݁ܡܰܕ݂ܒ݁ܪܳܐ ܐܰܪܒ݁ܥܺܝܢ̈ ܫܢܺܝܢ̈ <EOS>ܘܰܗܓ݂ܰܡ ܫܰܒ݂ܥܳܐ ܥܰܡ̱ܡܺܝܢ̈ ܒ݁ܰܐܪܥܳܐ ܕ݁ܰܟ݂ܢܰܥܢ ܘܝܰܗ̱ܒ݂ ܠܗܽܘܢ<EOS>
ܐܰܪܥܗܽܘܢ ܠܝܽܘܪܬ݁ܳܢܳܐ <EOS>ܘܰܐܪܒ݁ܰܥ ܡܳܐܐ ܘܚܰܡܫܺܝܢ ܫܢܺܝܢ̈ ܝܰܗ̱ܒ݂ ܠܗܽܘܢ ܕ݁ܰܝܳܢܶܐ̈<EOS>
ܥܕ݂ܰܡܳܐ ܠܰܫܡܽܘܐܝܶܠ ܢܒ݂ܺܝܳܐ <EOS>ܘܗܳܝܕ݁ܶܝܢ ܫܶܐܠܘ ܠܗܽܘܢ ܡܰܠܟ݁ܳܐ ܘܝܰܗ̱ܒ݂ ܠܗܽܘܢ ܐܰܠܳܗܳܐ<EOS>
ܠܫܳܐܘܳܠ ܒ݁ܰܪ ܩܺܝܫ ܁ ܓ݁ܰܒ݂ܪܳܐ ܡܶܢ ܫܰܪܒ݁ܬ݂ܳܐ ܕ݁ܒ݂ܶܢܝܳܡܺܝܢ <EOS> ܫܢܺܝܢ̈ ܐܰܪܒ݁ܥܺܝܢ<EOS>
<EOS>ܘܢܰܣܒ݁ܶܗ <EOS> ܘܰܐܩܺܝܡ ܠܗܽܘܢ ܠܕ݂ܰܘܺܝܕ݂ ܡܰܠܟ݁ܳܐ <EOS> ܘܰܐܣܗܶܕ݂<EOS>
ܥܠܰܘܗ̱ܝ ܘܶܐܡܰܪ <EOS> ܕ݁ܶܐܫܟ݁ܚܶܬ݂ ܠܕ݂ܰܘܺܝܕ݂ ܒ݁ܪܶܗ ܕ݁ܺܐܝܫܰܝ ܓ݁ܰܒ݂ܪܳܐ ܐܰܝܟ݂ ܠܶܒ݁ܝ ܗܽܘ<EOS>
ܢܶܥܒ݁ܶܕ݂ ܟ݁ܽܠܗܽܘܢ ܨܶܒ݂ܝܳܢܰܝ̈ <EOS>ܡܶܢ ܙܰܪܥܶܗ ܕ݁ܗܳܢܳܐ ܐܰܩܺܝܡ ܐܰܠܳܗܳܐ ܠܺܐܝܣܪܳܝܶܠ ܁ ܐܰܝܟ݂ ܡܳܐ<EOS>
ܕ݁ܶܐܫܬ݁ܰܘܕ݁ܺܝ ܠܝܶܫܽܘܥ ܦ݁ܳܪܽܘܩܳܐ <EOS>ܘܫܰܕ݁ܰܪ ܠܝܽܘܚܰܢܳܢ ܁ ܕ݁ܢܰܟ݂ܪܶܙ ܩܕ݂ܳܡ ܡܶܐܬ݂ܺܝܬ݂ܶܗ ܇<EOS>
ܡܰܥܡܽܘܕ݂ܺܝܬ݂ܳܐ ܕ݁ܰܬ݂ܝܳܒ݂ܽܘܬ݂ܳܐ ܠܟ݂ܽܠܶܗ ܥܰܡܳܐ ܕ݁ܺܐܝܣܪܳܝܶܠ <EOS>ܘܟ݂ܰܕ݂ ܡܫܰܠܶܡ ܗ̱ܘܳܐ ܝܽܘܚܰܢܳܢ ܬ݁ܶܫܡܶܫܬ݁ܶܗ ܐܳܡܰܪ ܗ̱ܘܳܐ <EOS>ܡܰܢܽܘ ܣܳܒ݂ܪܺܝܢ ܐܢ̱ܬ݁ܽܘܢ ܕ݁ܺܐܝܬ݂ܰܝ <EOS> ܠܳܐ ܗ̱ܘܺܝܬ݂ ܐܶܢܳܐ ܐܶܠܳܐ ܗܳܐ ܐܳܬ݂ܶܐ<EOS>
ܒ݁ܳܬ݂ܰܪܝ ܇ ܗܰܘ ܕ݁ܠܳܐ ܫܳܘܶܐ ܐ̱ܢܳܐ ܕ݁ܶܐܫܪܶܐ ܥܰܪܩܶܐ̈ ܕ݁ܰܡܣܳܢܰܘܗ̱ܝ̈ <EOS>ܓ݁ܰܒ݂ܪܶܐ̈ ܐܰܚܰܝܢ̈ ܁ ܒ݁ܢܰܝ̈ ܫܰܪܒ݁ܬ݂ܶܗ ܕ݁ܰܐܒ݂ܪܳܗܳܡ ܘܰܐܝܠܶܝܢ<EOS>
ܕ݁ܕ݂ܳܚܠܺܝܢ ܥܰܡܟ݂ܽܘܢ ܠܰܐܠܳܗܳܐ ܠܟ݂ܽܘܢ ܗ̱ܽܘ ܐܶܫܬ݁ܰܕ݁ܪܰܬ݂ ܡܶܠܬ݂ܳܐ ܕ݁ܚܰܝܶܐ̈ <EOS>ܗܳܠܶܝܢ ܓ݁ܶܝܪ ܥܳܡܽܘܪܶܐ̈ ܕ݁ܽܐܘܪܺܫܠܶܡ ܘܪܺܫܳܢܰܝܗܽܘܢ̈ ܠܳܐ<EOS>
ܐܰܪܓ݁ܶܫܘ ܒ݁ܳܗ ܇ ܐܳܦ݂ܠܳܐ ܒ݁ܰܟ݂ܬ݂ܳܒ݂ܶܐ̈ ܕ݁ܰܢܒ݂ܺܝܶܐ̈ ܕ݁ܡܶܬ݂ܩܪܶܝܢ ܒ݁ܟ݂ܽܠ ܫܰܒ݁ܳܐ <EOS>ܐܶܠܳܐ ܕ݁ܳܢܽܘܗ̱ܝ ܘܫܰܠܶܡܘ ܗܳܠܶܝܢ ܕ݁ܰܟ݂ܬ݂ܺܝܒ݂ܳܢ̈ <EOS>ܘܟ݂ܰܕ݂ ܠܳܐ ܐܶܫܟ݁ܰܚܘ ܥܶܠܬ݂ܳܐ ܕ݁ܡܰܘܬ݁ܳܐ ܡܶܕ݁ܶܡ ܫܶܐܠܘ ܡܶܢ<EOS>
ܦ݁ܺܝܠܰܛܳܘܣ ܁ ܕ݁ܢܶܩܛܠܽܘܢܳܝܗ̱ܝ <EOS>ܘܟ݂ܰܕ݂ ܫܰܠܶܡܘ ܟ݁ܽܠܡܶܕ݁ܶܡ ܕ݁ܰܟ݂ܬ݂ܺܝܒ݂ ܗ̱ܘܳܐ ܥܠܰܘܗ̱ܝ<EOS>
ܐܰܚܬ݂ܽܘܗ̱ܝ ܡܶܢ ܨܠܺܝܒ݂ܳܐ ܘܣܳܡܽܘܗ̱ܝ ܒ݁ܶܝܬ݂ ܩܒ݂ܽܘܪܳܐ <EOS>ܐܰܠܳܗܳܐ ܕ݁ܶܝܢ ܐܰܩܺܝܡܶܗ ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܶܐܬ݂ܚܙܺܝ ܁ ܝܰܘܡܳܬ݂ܳܐ̈ ܣܰܓ݁ܺܝܶܐܐ̈ ܠܰܐܝܠܶܝܢ ܕ݁ܰܣܠܶܩܘ ܥܰܡܶܗ<EOS>
ܡܶܢ ܓ݁ܠܺܝܠܳܐ ܠܽܐܘܪܺܫܠܶܡ <EOS> ܘܗܶܢܽܘܢ ܐܶܢܽܘܢ ܗܳܫܳܐ ܣܳܗܕ݁ܰܘܗ̱ܝ̈ ܠܘܳܬ݂ ܥܰܡܳܐ <EOS>ܘܳܐܦ݂ ܚܢܰܢ ܗܳܐ ܡܣܰܒ݁ܪܺܝܢܰܢ ܠܟ݂ܽܘܢ ܕ݁ܫܽܘܘ̱ܕ݁ܳܝܳܐ ܗܰܘ<EOS>
ܕ݁ܰܗܘܳܐ ܠܘܳܬ݂ ܐܰܒ݂ܳܗܳܬ݂ܰܢ̈<EOS>
ܗܳܐ ܫܰܡܠܝܶܗ ܐܰܠܳܗܳܐ ܠܰܢ ܠܰܒ݂ܢܰܝܗܽܘܢ̈ <EOS> ܕ݁ܰܐܩܺܝܡ ܠܝܶܫܽܘܥ<EOS>
ܐܰܝܟ݂ ܕ݁ܰܟ݂ܬ݂ܺܝܒ݂ ܒ݁ܡܰܙܡܽܘܪܳܐ ܕ݁ܰܬ݂ܪܶܝܢ̈ <EOS> ܕ݁ܒ݂ܶܪܝ ܐܰܢ̱ܬ݁ ܁ ܐܶܢܳܐ ܝܰܘܡܳܢܳܐ<EOS>
ܝܺܠܶܕ݁ܬ݁ܳܟ݂ <EOS>ܘܗܳܟ݂ܰܢܳܐ ܐܰܩܺܝܡܶܗ ܐܰܠܳܗܳܐ ܡܶܢ ܒ݁ܶܝܬ݂ ܡܺܝܬ݂ܶܐ̈ ܕ݁ܬ݂ܽܘܒ݂<EOS>
ܠܳܐ ܢܶܗܦ݁ܽܘܟ݂ ܢܶܚܙܶܐ ܚܒ݂ܳܠܳܐ ܇ ܐܰܝܟ݂ ܕ݁ܶܐܡܰܪ <EOS> ܕ݁ܶܐܬ݁ܶܠ ܠܟ݂ܽܘܢ ܛܰܝܒ݁ܽܘܬ݂ܶܗ<EOS>
ܕ݁ܕ݂ܰܘܺܝܕ݂ ܡܗܰܝܡܰܢܬ݁ܳܐ <EOS>ܘܬ݂ܽܘܒ݂ ܐܶܡܰܪ ܒ݁ܕ݂ܽܘܟ݁ܬ݂ܳܐ ܐ̱ܚܪܺܬ݂ܳܐ ܕ݁ܠܳܐ ܝܰܗ̱ܒ݂ܬ݁<EOS>
ܠܚܰܣܝܳܟ݂ ܁ ܕ݁ܢܶܚܙܶܐ ܚܒ݂ܳܠܳܐ <EOS>ܕ݁ܰܘܺܝܕ݂ ܓ݁ܶܝܪ ܒ݁ܫܰܪܒ݁ܬ݂ܶܗ ܁ ܫܰܡܶܫ ܨܶܒ݂ܝܳܢܶܗ ܕ݁ܰܐܠܳܗܳܐ<EOS>
ܘܰܫܟ݂ܶܒ݂ <EOS> ܘܶܐܬ݁ܬ݁ܰܘܣܰܦ݂ ܥܰܠ ܐܰܒ݂ܳܗܰܘܗ̱ܝ̈ ܘܰܚܙܳܐ ܚܒ݂ܳܠܳܐ <EOS>ܗܳܢܳܐ ܕ݁ܶܝܢ ܕ݁ܰܐܩܺܝܡ ܐܰܠܳܗܳܐ ܁ ܠܳܐ ܚܙܳܐ ܚܒ݂ܳܠܳܐ <EOS>ܕ݁ܰܥܘ ܗܳܟ݂ܺܝܠ ܐܰܚܰܝ̈ ܕ݁ܒ݂ܶܗ ܒ݁ܗܳܢܳܐ ܡܶܬ݂ܟ݁ܪܶܙ ܠܟ݂ܽܘܢ<EOS>
ܫܽܘܒ݂ܩܳܢ ܚܛܳܗܶܐ̈ <EOS>ܘܡܶܢ ܟ݁ܽܠ ܕ݁ܠܳܐ ܐܶܫܟ݁ܰܚܬ݁ܽܘܢ ܒ݁ܢܳܡܽܘܣܳܐ ܕ݁ܡܽܘܫܶܐ<EOS>
ܕ݁ܬ݂ܶܙܕ݁ܰܕ݁ܩܽܘܢ ܒ݁ܗܳܢܳܐ ܟ݁ܽܠ ܕ݁ܰܡܗܰܝܡܶܢ ܁ ܡܶܙܕ݁ܰܕ݁ܰܩ <EOS>ܐܶܙܕ݁ܰܗ̱ܪܘ ܗܳܟ݂ܺܝܠ ܕ݁ܰܠܡܳܐ ܢܺܐܬ݂ܶܐ ܥܠܰܝܟ݁ܽܘܢ ܡܶܕ݁ܶܡ<EOS>
ܕ݁ܰܟ݂ܬ݂ܺܝܒ݂ ܒ݁ܰܢܒ݂ܺܝܶܐ̈ ܇<EOS>
ܕ݁ܰܚܙܰܘ ܡܒ݂ܰܣܪܳܢܶܐ̈ <EOS> ܘܬ݂ܶܬ݂ܡܗܽܘܢ ܘܬ݂ܶܬ݂ܚܰܒ݁ܠܽܘܢ <EOS>ܕ݁ܰܥܒ݂ܳܕ݂ܳܐ ܥܳܒ݂ܶܕ݂ ܐ̱ܢܳܐ ܒ݁ܝܰܘܡܰܝܟ݁ܽܘܢ̈ ܐܰܝܢܳܐ ܕ݁ܠܳܐ ܬ݁ܗܰܝܡܢܽܘܢ ܐܶܢ ܐ̱ܢܳܫ<EOS>
ܡܶܫܬ݁ܰܥܶܐ ܠܟ݂ܽܘܢ <EOS>ܘܟ݂ܰܕ݂ ܢܳܦ݂ܩܺܝܢ ܗ̱ܘܰܘ ܡܶܢ ܨܶܐܕ݂ܰܝܗܽܘܢ ܒ݁ܥܰܘ ܡܶܢܗܽܘܢ<EOS>
ܕ݁ܰܠܫܰܒ݁ܬ݂ܳܐ ܐ̱ܚܪܺܬ݂ܳܐ ܢܡܰܠܠܽܘܢ ܥܰܡܗܽܘܢ ܡܶܠܶܐ̈ ܗܳܠܶܝܢ <EOS>ܘܡܶܢ ܕ݁ܶܐܫܬ݁ܰܪܝܰܬ݂ ܟ݁ܢܽܘܫܬ݁ܳܐ ܣܰܓ݁ܺܝܶܐܐ̈ ܝܺܗܽܘܕ݂ܳܝܶܐ̈<EOS>
ܐܶܙܰܠܘ ܒ݁ܳܬ݂ܰܪܗܽܘܢ ܇ ܘܳܐܦ݂ ܓ݁ܺܝܽܘܪܶܐ̈ ܕ݁ܕ݂ܳܚܠܺܝܢ ܗ̱ܘܰܘ ܡܶܢ ܐܰܠܳܗܳܐ <EOS> ܘܗܶܢܽܘܢ<EOS>
ܡܡܰܠܠܺܝܢ ܗ̱ܘܰܘ ܘܰܡܦ݁ܺܝܣܺܝܢ ܠܗܽܘܢ ܕ݁ܢܶܗܘܽܘܢ ܢܰܩܺܝܦ݂ܺܝܢ ܠܛܰܝܒ݁ܽܘܬ݂ܶܗ ܕ݁ܰܐܠܳܗܳܐ<EOS>
<EOS>ܘܰܠܫܰܒ݁ܬ݂ܳܐ ܐ̱ܚܪܺܬ݂ܳܐ ܟ݁ܶܢܫܰܬ݂ ܟ݁ܽܠܳܗ ܡܕ݂ܺܝܢ̱ܬ݁ܳܐ ܠܡܶܫܡܰܥ<EOS>
ܡܶܠܬ݂ܶܗ ܕ݁ܰܐܠܳܗܳܐ <EOS>ܘܟ݂ܰܕ݂ ܚܙܰܘ ܝܺܗܽܘܕ݂ܳܝܶܐ̈ ܟ݁ܶܢܫܳܐ ܣܰܓ݁ܺܝܳܐܐ ܐܶܬ݂ܡܠܺܝܘ<EOS>
ܚܣܳܡܳܐ <EOS> ܘܩܳܝܡܺܝܢ ܗ̱ܘܰܘ ܠܽܘܩܒ݂ܰܠ ܡܶܠܶܐ̈ ܕ݁ܳܐܡܰܪ ܗ̱ܘܳܐ ܦ݁ܰܘܠܳܘܣ <EOS> ܘܰܡܓ݂ܰܕ݁ܦ݂ܺܝܢ<EOS>
ܗ̱ܘܰܘ <EOS>ܐܶܡܰܪ ܕ݁ܶܝܢ ܦ݁ܰܘܠܳܘܣ ܘܒ݂ܰܪܢܰܒ݂ܰܐ ܁ ܥܺܝܢ ܒ݁ܰܓ݂ܠܶܐ <EOS> ܠܟ݂ܽܘܢ<EOS>
ܗ̱ܽܘ ܘܳܠܶܐ ܗ̱ܘܳܐ ܩܰܕ݂ܡܳܝܰܬ݂ ܕ݁ܬ݂ܶܬ݂ܶܐܡܰܪ ܡܶܠܬ݂ܶܗ ܕ݁ܰܐܠܳܗܳܐ <EOS> ܐܶܠܳܐ ܡܶܛܽܠ<EOS>
ܕ݁ܕ݂ܳܚܶܝܢ ܐܢ̱ܬ݁ܽܘܢ ܠܳܗ ܡܶܢܟ݂ܽܘܢ ܇ ܘܰܦ݂ܣܰܩܬ݁ܽܘܢ ܥܰܠ ܢܰܦ݂ܫܟ݂ܽܘܢ ܕ݁ܠܳܐ ܫܳܘܶܝܢ<EOS>
ܐܢ̱ܬ݁ܽܘܢ ܠܚܰܝܶܐ̈ ܕ݁ܰܠܥܳܠܰܡ ܗܳܐ ܡܶܬ݂ܦ݁ܢܶܝܢܰܢ ܠܰܢ ܠܘܳܬ݂ ܥܰܡ̱ܡܶܐ̈ <EOS>ܗܳܟ݂ܰܢܳܐ ܓ݁ܶܝܪ ܦ݁ܰܩܕ݁ܰܢ ܡܳܪܰܢ ܁ ܐܰܝܟ݂ ܕ݁ܰܟ݂ܬ݂ܺܝܒ݂<EOS>
ܕ݁ܣܳܡܬ݁ܳܟ݂ ܢܽܘܗܪܳܐ ܠܥܰܡ̱ܡܶܐ̈ ܕ݁ܬ݂ܶܗܘܶܐ ܠܚܰܝܶܐ̈ ܥܕ݂ܰܡܳܐ ܠܣܰܘܦ݁ܶܝܗ̈ ܕ݁ܰܐܪܥܳܐ<EOS>
<EOS>ܘܟ݂ܰܕ݂ ܫܳܡܥܺܝܢ ܗ̱ܘܰܘ ܥܰܡ̱ܡܶܐ̈ ܚܳܕ݂ܶܝܢ ܗ̱ܘܰܘ ܘܰܡܫܰܒ݁ܚܺܝܢ<EOS>
ܠܰܐܠܳܗܳܐ <EOS> ܘܗܰܝܡܶܢܘ ܁ ܐܰܝܠܶܝܢ ܕ݁ܣܺܝܡܺܝܢ ܗ̱ܘܰܘ ܠܚܰܝܶܐ̈ ܕ݁ܰܠܥܳܠܰܡ <EOS>ܘܡܶܠܬ݂ܶܗ ܕ݁ܡܳܪܝܳܐ ܡܶܬ݂ܡܰܠܠܳܐ ܗ̱ܘܳܬ݂ ܒ݁ܟ݂ܽܠܶܗ ܗܰܘ ܐܰܬ݂ܪܳܐ<EOS>
<EOS>ܝܺܗܽܘܕ݂ܳܝܶܐ̈ ܕ݁ܶܝܢ ܓ݁ܰܪܶܓ݂ܘ ܠܪܺܫܶܐ̈ ܕ݁ܰܡܕ݂ܺܝܢ̱ܬ݁ܳܐ ܘܰܠܢܶܫܶܐ̈<EOS>
ܥܰܬ݁ܺܝܪܳܬ݂ܳܐ̈ ܁ ܐܰܝܠܶܝܢ ܕ݁ܕ݂ܳܚܠܳܢ̈ ܗ̱ܘܰܝ̈ ܥܰܡܗܽܘܢ ܠܰܐܠܳܗܳܐ ܘܰܐܩܺܝܡܘ ܪܕ݂ܽܘܦ݂ܝܳܐ<EOS>
ܥܰܠ ܦ݁ܰܘܠܳܘܣ ܘܥܰܠ ܒ݁ܰܪܢܰܒ݂ܰܐ ܘܰܐܦ݁ܶܩܘ ܐܶܢܽܘܢ ܡܶܢ ܬ݁ܚܽܘܡܰܝܗܽܘܢ̈ <EOS>ܘܟ݂ܰܕ݂ ܢܦ݂ܰܩܘ ܢܦ݂ܰܨܘ ܥܠܰܝܗܽܘܢ ܚܶܠܳܐ ܕ݁ܪܶܓ݂ܠܰܝܗܽܘܢ̈ <EOS>ܘܶܐܬ݂ܰܘ ܠܗܽܘܢ ܠܺܐܝܩܳܢܺܘܳܢ ܡܕ݂ܺܝܢ̱ܬ݁ܳܐ <EOS>ܘܬ݂ܰܠܡܺܝܕ݂ܶܐ̈ ܡܶܬ݂ܡܠܶܝܢ ܗ̱ܘܰܘ ܚܰܕ݂ܽܘܬ݂ܳܐ ܘܪܽܘܚܳܐ ܕ݁ܩܽܘܕ݂ܫܳܐ<EOS>
ܘܶܐܬ݂ܰܘ ܘܥܰܠܘ ܠܗܽܘܢ ܠܰܟ݂ܢܽܘܫܬ݁ܳܐ ܕ݁ܺܝܗܽܘܕ݂ܳܝܶܐ̈ <EOS> ܘܗܳܟ݂ܰܢܳܐ<EOS>
ܡܰܠܶܠܘ ܥܰܡܗܽܘܢ ܐܰܝܟ݂ ܕ݁ܰܢܗܰܝܡܢܽܘܢ ܣܰܓ݁ܺܝܶܐܐ̈ ܡܶܢ ܝܺܗܽܘܕ݂ܳܝܶܐ̈ ܘܡܶܢ ܝܰܘܢܳܝܶܐ̈<EOS>
<EOS>ܝܺܗܽܘܕ݂ܳܝܶܐ̈ ܕ݁ܶܝܢ ܁ ܐܰܝܠܶܝܢ ܕ݁ܠܳܐ ܡܶܬ݁ܛܦ݁ܺܝܣܺܝܢ ܗ̱ܘܰܘ<EOS>
ܓ݁ܰܪܶܓ݂ܘ ܠܥܰܡ̱ܡܶܐ̈ ܕ݁ܢܰܒ݂ܶܐܫܽܘܢ ܠܗܽܘܢ ܠܰܐܚܶܐ̈ <EOS>ܘܗܶܢܽܘܢ ܙܰܒ݂ܢܳܐ ܣܰܓ݁ܺܝܳܐܐ ܗ̱ܘܰܘ ܬ݁ܰܡܳܢ <EOS> ܘܥܺܝܢ ܒ݁ܰܓ݂ܠܶܐ<EOS>
ܡܡܰܠܠܺܝܢ ܗ̱ܘܰܘ ܥܰܠ ܡܳܪܝܳܐ <EOS> ܘܗܽܘ ܡܰܣܗܶܕ݂ ܗ̱ܘܳܐ ܥܰܠ ܡܶܠܬ݂ܳܐ ܕ݁ܛܰܝܒ݁ܽܘܬ݂ܶܗ<EOS>
ܒ݁ܳܐܬ݂ܘܳܬ݂ܳܐ̈ ܘܰܒ݂ܬ݂ܶܕ݂ܡܪܳܬ݂ܳܐ̈ ܕ݁ܥܳܒ݂ܶܕ݂ ܗ̱ܘܳܐ ܒ݁ܺܐܝܕ݂ܰܝܗܽܘܢ̈ <EOS>ܘܟ݂ܽܠܶܗ ܟ݁ܶܢܫܳܐ ܕ݁ܰܡܕ݂ܺܝܢ̱ܬ݁ܳܐ ܦ݁ܠܺܝܓ݂ ܗ̱ܘܳܐ ܡܶܢܗܽܘܢ ܐܺܝܬ݂<EOS>
ܗ̱ܘܰܘ ܥܰܡ ܝܺܗܽܘܕ݂ܳܝܶܐ̈ ܇ ܘܡܶܢܗܽܘܢ ܢܰܩܺܝܦ݂ܺܝܢ ܗ̱ܘܰܘ ܠܰܫܠܺܝܚܶܐ̈ <EOS>ܗܘܳܐ ܕ݁ܶܝܢ ܥܠܰܝܗܽܘܢ ܓ݁ܙܳܡܳܐ ܡܶܢ ܥܰܡ̱ܡܶܐ̈ ܇ ܘܡܶܢ ܝܺܗܽܘܕ݂ܳܝܶܐ̈<EOS>
ܘܪܺܫܳܢܰܝܗܽܘܢ̈ ܇ ܕ݁ܰܢܨܰܥܪܽܘܢ ܐܶܢܽܘܢ ܘܢܶܪܓ݁ܡܽܘܢ ܐܶܢܽܘܢ ܒ݁ܟ݂ܺܐܦ݂ܶܐ̈ <EOS>ܘܟ݂ܰܕ݂ ܝܺܕ݂ܰܥܘ ܇ ܫܰܢܺܝܘ ܘܶܐܬ݂ܓ݁ܰܘܰܣܘ ܒ݁ܰܡܕ݂ܺܝܢܳܬ݂ܳܐ̈<EOS>
ܕ݁ܠܽܘܩܳܢܺܝܰܐ ܇ ܠܽܘܣܛܪܰܐ ܘܕ݂ܶܪܒ݁ܺܐ ܘܩܽܘܪܝܳܐ̈ ܕ݁ܰܚܕ݂ܳܪܰܝܗܶܝܢ̈ <EOS>ܘܬ݂ܰܡܳܢ ܡܣܰܒ݁ܪܺܝܢ ܗ̱ܘܰܘ<EOS>
ܘܓ݂ܰܒ݂ܪܳܐ ܚܰܕ݂ ܝܳܬ݂ܶܒ݂ ܗ̱ܘܳܐ ܒ݁ܠܽܘܣܛܪܰܐ ܡܕ݂ܺܝܢ̱ܬ݁ܳܐ ܇<EOS>
ܕ݁ܰܣܓ݂ܺܝܦ݂ ܗ̱ܘܳܐ ܒ݁ܪܶܓ݂ܠܰܘܗ̱ܝ̈ ܇ ܚܓ݂ܺܝܪܳܐ ܕ݁ܡܶܢ ܟ݁ܪܶܣ ܐܶܡܶܗ ܕ݁ܡܶܡܬ݂ܽܘܡ ܠܳܐ<EOS>
ܗܰܠܶܟ݂ ܗ̱ܘܳܐ <EOS>ܗܳܢܳܐ ܫܡܰܥ ܠܦ݁ܰܘܠܳܘܣ ܕ݁ܰܡܡܰܠܶܠ <EOS> ܘܟ݂ܰܕ݂ ܚܙܳܝܗ̱ܝ ܦ݁ܰܘܠܳܘܣ<EOS>
ܘܶܐܫܬ݁ܰܘܕ݁ܰܥ ܕ݁ܺܐܝܬ݂ ܒ݁ܶܗ ܗܰܝܡܳܢܽܘܬ݂ܳܐ ܕ݁ܢܺܚܶܐ<EOS>
ܐܶܡܰܪ ܠܶܗ ܒ݁ܩܳܠܳܐ ܪܳܡܳܐ <EOS> ܠܳܟ݂ ܐܳܡܰܪ ܐ̱ܢܳܐ ܒ݁ܰܫܡܶܗ ܕ݁ܡܳܪܰܢ<EOS>
ܝܶܫܽܘܥ ܡܫܺܝܚܳܐ ܩܽܘܡ ܥܰܠ ܪܶܓ݂ܠܰܝܟ݁̈ <EOS> ܘܰܫܘܰܪ ܩܳܡ ܘܗܰܠܶܟ݂ <EOS>ܘܟ݂ܶܢܫܳܐ ܕ݁ܥܰܡܳܐ ܟ݁ܰܕ݂ ܚܙܰܘ ܡܶܕ݁ܶܡ ܕ݁ܰܥܒ݂ܰܕ݂ ܦ݁ܰܘܠܳܘܣ<EOS>
ܐܰܪܺܝܡܘ ܩܳܠܗܽܘܢ ܒ݁ܠܶܫܳܢܶܗ ܕ݁ܰܐܬ݂ܪܳܐ ܘܳܐܡܪܺܝܢ <EOS> ܐܰܠܳܗܶܐ̈ ܐܶܬ݁ܕ݁ܰܡܺܝܘ ܒ݁ܰܒ݂ܢܰܝ̈<EOS>
ܐ̱ܢܳܫܳܐ ܘܰܢܚܶܬ݂ܘ ܠܘܳܬ݂ܰܢ <EOS>ܘܫܰܡܺܝܘ ܗ̱ܘܰܘ ܠܒ݂ܰܪܢܰܒ݂ܰܐ ܡܳܪܶܐ ܐܰܠܳܗܶܐ̈ ܘܰܠܦ݁ܰܘܠܳܘܣ<EOS>
ܗܶܪܡܺܝܣ ܇ ܡܶܛܽܠ ܕ݁ܗܽܘ ܡܫܰܪܶܐ ܗ̱ܘܳܐ ܒ݁ܡܶܠܬ݂ܳܐ <EOS>ܘܟ݂ܽܘܡܪܳܐ ܕ݁ܡܳܪܶܐ ܐܰܠܳܗܶܐ̈ ܁ ܗܰܘ ܕ݁ܺܐܝܬ݂ ܗ̱ܘܳܐ ܠܒ݂ܰܪ ܡܶܢ<EOS>
ܡܕ݂ܺܝܢ̱ܬ݁ܳܐ ܐܰܝܬ݁ܺܝ ܬ݁ܰܘܪܶܐ̈ ܘܰܟ݂ܠܺܝܠܶܐ̈ ܠܬ݂ܰܪܥܳܐ ܕ݁ܕ݂ܳܪܬ݁ܳܐ ܁ ܐܰܬ݂ܰܪ ܕ݁ܰܫܪܶܝܢ<EOS>
ܗ̱ܘܰܘ ܘܨܳܒ݂ܶܐ ܗ̱ܘܳܐ ܕ݁ܰܢܕ݂ܰܒ݁ܰܚ ܠܗܽܘܢ <EOS>ܒ݁ܰܪܢܰܒ݂ܰܐ ܕ݁ܶܝܢ ܘܦ݁ܰܘܠܳܘܣ ܁ ܟ݁ܰܕ݂ ܫܡܰܥܘ ܣܰܕ݁ܶܩܘ<EOS>
ܢܰܚܬ݁ܰܝܗܽܘܢ̈ ܘܰܫܘܰܪܘ ܘܰܢܦ݂ܰܩܘ ܠܗܽܘܢ ܠܘܳܬ݂ ܐܳܟ݂ܠܳܘܣ <EOS> ܘܩܳܥܶܝܢ ܗ̱ܘܰ<EOS>
ܘܳܐܡܪܺܝܢ <EOS> ܓ݁ܰܒ݂ܪܶܐ̈ ܡܳܢܳܐ ܥܳܒ݂ܕ݁ܺܝܢ ܐܢ̱ܬ݁ܽܘܢ <EOS> ܐܳܦ݂ ܚܢܰܢ<EOS>
ܒ݁ܢܰܝܢܳܫܳܐ̈ ܚ̱ܢܰܢ ܚܳܫܽܘܫܶܐ̈ ܐܰܟ݂ܘܳܬ݂ܟ݂ܽܘܢ <EOS> ܕ݁ܰܡܣܰܒ݁ܪܺܝܢܰܢ ܠܟ݂ܽܘܢ ܕ݁ܡܶܢ ܗܳܠܶܝܢ<EOS>
ܒ݁ܰܛܳܠܳܬ݂ܳܐ̈ ܁ ܬ݁ܶܬ݂ܦ݁ܢܽܘܢ ܠܘܳܬ݂ ܐܰܠܳܗܳܐ ܚܰܝܳܐ ܇ ܗܰܘ ܕ݁ܰܥܒ݂ܰܕ݂ ܫܡܰܝܳܐ ܘܰܐܪܥܳܐ ܇<EOS>
ܘܝܰܡ̱ܡܶܐ̈ ܘܟ݂ܽܠ ܕ݁ܺܐܝܬ݂ ܒ݁ܗܽܘܢ ܇<EOS>
ܗܰܘ ܕ݁ܰܒ݂ܕ݂ܳܪܶܐ̈ ܩܰܕ݂ܡܳܝܶܐ̈ ܫܒ݂ܰܩ ܗ̱ܘܳܐ ܐܶܢܽܘܢ ܠܟ݂ܽܠܗܽܘܢ<EOS>
ܥܰܡ̱ܡܶܐ̈ ܕ݁ܢܺܐܙܽܠ̱ܘܢ ܒ݁ܽܐܘܪܚܳܬ݂ܳܐ̈ ܕ݁ܢܰܦ݂ܫܗܽܘܢ ܇<EOS>
ܟ݁ܰܕ݂ ܠܳܐ ܫܒ݂ܰܩ ܢܰܦ݂ܫܶܗ ܕ݁ܠܳܐ ܣܳܗܕ݁ܽܘ ܒ݁ܰܕ݂ܥܳܒ݂ܶܕ݂ ܗ̱ܘܳܐ<EOS>
ܠܗܽܘܢ ܛܳܒ݂ܳܬ݂ܳܐ̈ ܡܶܢ ܫܡܰܝܳܐ ܇ ܘܡܰܚܶܬ݂ ܗ̱ܘܳܐ ܠܗܽܘܢ ܡܶܛܪܳܐ ܇ ܘܰܡܪܰܒ݁ܶܐ ܗ̱ܘܳܐ<EOS>
ܦ݁ܺܐܪܶܐ̈ ܒ݁ܙܰܒ݂ܢܰܝܗܽܘܢ̈ ܇ ܘܡܳܠܶܐ ܗ̱ܘܳܐ ܬ݁ܽܘܪܣܳܝܳܐ ܘܒ݂ܰܣܺܝܡܽܘܬ݂ܳܐ ܠܶܒ݁ܰܘܳܬ݂ܗܽܘܢ̈<EOS>
<EOS>ܘܟ݂ܰܕ݂ ܗܳܠܶܝܢ ܐܳܡܪܺܝܢ ܗ̱ܘܰܘ ܡܶܢ ܡܰܚܣܶܢ ܟ݁ܠܰܘ ܠܥܰܡܳܐ<EOS>
ܕ݁ܐ̱ܢܳܫ ܠܳܐ ܢܕ݂ܰܒ݁ܰܚ ܠܗܽܘܢ <EOS>ܐܶܬ݂ܰܘ ܕ݁ܶܝܢ ܠܬ݂ܰܡܳܢ ܝܺܗܽܘܕ݂ܳܝܶܐ̈ ܡܶܢ ܐܺܝܩܳܢܺܘܳܢ ܘܡܶܢ<EOS>
ܐܰܢܛܺܝܳܟ݂ܺܝܰܐ ܘܰܫܓ݂ܰܫܘ ܥܠܰܝܗܽܘܢ ܠܥܰܡܳܐ ܘܪܰܓ݂ܡܽܘܗ̱ܝ ܠܦ݁ܰܘܠܳܘܣ ܘܓ݂ܰܪܽܘܗ̱ܝ ܠܒ݂ܰܪ<EOS>
ܡܶܢ ܡܕ݂ܺܝܢ̱ܬ݁ܳܐ ܇ ܡܶܛܽܠ ܕ݁ܣܳܒ݂ܪܺܝܢ ܗ̱ܘܰܘ ܕ݁ܡܺܝܬ݂ ܠܶܗ <EOS>ܘܰܟ݂ܢܰܫܘ ܥܠܰܘܗ̱ܝ ܬ݁ܰܠܡܺܝܕ݂ܶܐ̈ ܘܩܳܡ ܥܰܠ ܠܰܡܕ݂ܺܝܢ̱ܬ݁ܳܐ<EOS>
ܘܰܠܝܰܘܡܳܐ ܐ̱ܚܪܺܢܳܐ ܢܦ݂ܰܩ ܠܶܗ ܡܶܢ ܬ݁ܰܡܳܢ ܥܰܡ ܒ݁ܰܪܢܰܒ݂ܰܐ ܘܶܐܬ݂ܰܘ ܠܕ݂ܶܪܒ݁ܺܐ<EOS>
ܡܕ݂ܺܝܢ̱ܬ݁ܳܐ <EOS>ܘܟ݂ܰܕ݂ ܡܣܰܒ݁ܪܺܝܢ ܗ̱ܘܰܘ ܠܰܒ݂ܢܰܝ̈ ܡܕ݂ܺܝܢ̱ܬ݁ܳܐ ܗܳܝ ܬ݁ܰܠܡܶܕ݂ܘ<EOS>
ܗ̱ܘܰܘ ܠܣܰܓ݁ܺܝܶܐܐ̈ <EOS> ܘܰܗܦ݂ܰܟ݂ܘ ܐܶܬ݂ܰܘ ܠܗܽܘܢ ܠܠܽܘܣܛܪܰܐ ܡܕ݂ܺܝܢ̱ܬ݁ܳܐ ܘܠܺܐܝܩܳܢܺܘܳܢ<EOS>
ܘܠܰܐܢܛܺܝܳܟ݂ܺܝܰܐ<EOS>
ܟ݁ܰܕ݂ ܡܫܰܪܪܺܝܢ ܗ̱ܘܰܘ ܢܰܦ݂ܫܳܬ݂ܗܽܘܢ̈ ܕ݁ܬ݂ܰܠܡܺܝܕ݂ܶܐ̈ ܘܒ݂ܳܥܶܝܢ<EOS>
ܗ̱ܘܰܘ ܡܶܢܗܽܘܢ ܕ݁ܰܢܩܰܘܽܘܢ ܒ݁ܗܰܝܡܳܢܽܘܬ݂ܳܐ ܘܳܐܡܪܺܝܢ ܗ̱ܘܰܘ ܠܗܽܘܢ ܕ݁ܒ݂ܽܐܘܠܨܳܢܳܐ<EOS>
ܣܰܓ݁ܺܝܳܐܐ ܘܳܠܶܐ ܠܡܶܥܰܠ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܘܰܐܩܺܝܡܘ ܠܗܽܘܢ ܒ݁ܟ݂ܽܠ ܥܺܕ̱݁ܬ݁ܳܐ ܁ ܩܰܫܺܝܫܶܐ̈ ܟ݁ܰܕ݂ ܨܳܝܡܺܝܢ<EOS>
ܗ̱ܘܰܘ ܥܰܡܗܽܘܢ ܘܰܡܨܰܠܶܝܢ ܇ ܘܡܰܓ݂ܥܠܺܝܢ ܗ̱ܘܰܘ ܠܗܽܘܢ ܠܡܳܪܰܢ <EOS> ܗܰܘ ܕ݁ܗܰܝܡܶܢܘ ܒ݁ܶܗ<EOS>
<EOS>ܘܟ݂ܰܕ݂ ܐܶܬ݂ܟ݁ܪܶܟ݂ܘ ܒ݁ܰܐܬ݂ܪܳܐ ܕ݁ܦ݁ܺܝܣܺܝܕ݂ܺܝܰܐ ܐܶܬ݂ܰܘ ܠܗܽܘܢ<EOS>
ܠܦ݁ܰܡܦ݂ܽܘܠܺܝܰܐ <EOS>ܘܟ݂ܰܕ݂ ܡܰܠܶܠܘ ܒ݁ܦ݁ܶܪܓ݂ܺܐ ܡܕ݂ܺܝܢ̱ܬ݁ܳܐ ܡܶܠܬ݂ܳܐ ܕ݁ܡܳܪܝܳܐ<EOS>
ܢܚܶܬ݂ܘ ܠܗܽܘܢ ܠܺܐܝܛܰܠܺܝܰܐ <EOS>ܘܡܶܢ ܬ݁ܰܡܳܢ ܪܕ݂ܰܘ ܒ݁ܝܰܡܳܐ ܘܶܐܬ݂ܰܘ ܠܗܽܘܢ ܠܰܐܢܛܺܝܳܟ݂ܺܝܰܐ ܇<EOS>
ܡܶܛܽܠ ܕ݁ܡܶܢ ܬ݁ܰܡܳܢ ܡܰܓ݂ܥܠܺܝܢ ܗ̱ܘܰܘ ܠܛܰܝܒ݁ܽܘܬ݂ܶܗ ܕ݁ܡܳܪܝܳܐ ܁ ܠܰܥܒ݂ܳܕ݂ܳܐ ܗܰܘ<EOS>
ܕ݁ܫܰܠܶܡܘ <EOS>ܘܟ݂ܰܕ݂ ܟ݁ܢܰܫܘ ܟ݁ܽܠܳܗ ܥܺܕ̱݁ܬ݁ܳܐ ܡܶܫܬ݁ܰܥܶܝܢ ܗ̱ܘܰܘ ܟ݁ܽܠܡܶܕ݁ܶܡ<EOS>
ܕ݁ܰܥܒ݂ܰܕ݂ ܥܰܡܗܽܘܢ ܐܰܠܳܗܳܐ ܇ ܘܕ݂ܰܦ݂ܬ݂ܰܚ ܬ݁ܰܪܥܳܐ ܕ݁ܗܰܝܡܳܢܽܘܬ݂ܳܐ ܠܥܰܡ̱ܡܶܐ̈ <EOS>ܘܙܰܒ݂ܢܳܐ ܣܰܓ݁ܺܝܳܐܐ ܗ̱ܘܰܘ ܬ݁ܰܡܳܢ ܠܘܳܬ݂ ܬ݁ܰܠܡܺܝܕ݂ܶܐ̈<EOS>
ܢܚܶܬ݂ܘ ܗ̱ܘܰܘ ܕ݁ܶܝܢ ܐ̱ܢܳܫܳܐ ܡܶܢ ܝܺܗܽܘܕ݂ ܘܡܰܠܦ݂ܺܝܢ ܗ̱ܘܰܘ<EOS>
ܠܗܽܘܢ ܠܰܐܚܶܐ̈ ܕ݁ܶܐܢ ܗܽܘ ܕ݁ܠܳܐ ܓ݁ܳܙܪܺܝܢ ܐܢ̱ܬ݁ܽܘܢ ܒ݁ܰܥܝܳܕ݂ܳܐ ܕ݁ܢܳܡܽܘܣܳܐ ܠܳܐ<EOS>
ܡܶܫܟ݁ܚܺܝܢ ܐܢ̱ܬ݁ܽܘܢ ܠܡܶܚܳܐ <EOS>ܘܰܗܘܳܐ ܫܓ݂ܽܘܫܝܳܐ ܣܰܓ݁ܺܝܳܐܐ ܘܰܒ݂ܥܳܬ݂ܳܐ ܠܦ݁ܰܘܠܳܘܣ<EOS>
ܘܰܠܒ݂ܰܪܢܰܒ݂ܰܐ ܥܰܡܗܽܘܢ <EOS> ܘܰܗܘܳܬ݂ ܁ ܕ݁ܢܶܣܩܽܘܢ ܦ݁ܰܘܠܳܘܣ ܘܒ݂ܰܪܢܰܒ݂ܰܐ ܘܰܐ̱ܚܪܳܢܶܐ̈<EOS>
ܥܰܡܗܽܘܢ ܇ ܠܘܳܬ݂ ܫܠܺܝܚܶܐ̈ ܘܩܰܫܺܝܫܶܐ̈ ܕ݁ܒ݂ܽܐܘܪܺܫܠܶܡ ܁ ܡܶܛܽܠ ܗܳܕ݂ܶܐ ܒ݁ܥܳܬ݂ܳܐ <EOS>ܘܠܰܘܝܰܬ݂ ܫܰܕ݁ܪܰܬ݂ ܐܶܢܽܘܢ ܥܺܕ̱݁ܬ݁ܳܐ <EOS> ܘܪܳܕ݂ܶܝܢ ܗ̱ܘܰܘ ܒ݁ܟ݂ܽܠܳܗ<EOS>
ܦ݁ܽܘܢܺܝܩܺܐ <EOS> ܘܳܐܦ݂ ܒ݁ܶܝܬ݂ ܫܳܡܪܳܝܶܐ̈ ܟ݁ܰܕ݂ ܡܶܫܬ݁ܰܥܶܝܢ ܗ̱ܘܰܘ ܥܰܠ ܦ݁ܽܘܢܳܝܳܐ<EOS>
ܕ݁ܥܰܡ̱ܡܶܐ̈ <EOS> ܘܥܳܒ݂ܕ݁ܺܝܢ ܗ̱ܘܰܘ ܚܰܕ݂ܽܘܬ݂ܳܐ ܪܰܒ݁ܬ݂ܳܐ ܠܟ݂ܽܠܗܽܘܢ ܐܰܚܶܐ̈ <EOS>ܘܟ݂ܰܕ݂ ܐܶܬ݂ܰܘ ܠܽܐܘܪܺܫܠܶܡ ܐܶܬ݂ܩܰܒ݁ܰܠܘ ܡܶܢ ܥܺܕ̱݁ܬ݁ܳܐ ܘܡܶܢ<EOS>
ܫܠܺܝܚܶܐ̈ ܘܡܶܢ ܩܰܫܺܝܫܶܐ̈ <EOS> ܘܶܐܫܬ݁ܰܥܺܝܘ ܠܗܽܘܢ ܟ݁ܽܠ ܡܳܐ ܕ݁ܰܥܒ݂ܰܕ݂ ܥܰܡܗܽܘܢ ܐܰܠܳܗܳܐ<EOS>
<EOS>ܩܳܡܘ ܗ̱ܘܰܘ ܕ݁ܶܝܢ ܐ̱ܢܳܫܳܐ ܁ ܐܰܝܠܶܝܢ ܕ݁ܗܰܝܡܶܢܘ ܗ̱ܘܰܘ ܡܶܢ<EOS>
ܝܽܘܠܦ݁ܳܢܳܐ ܕ݁ܰܦ݂ܪܺܝܫܶܐ̈ ܘܳܐܡܪܺܝܢ ܕ݁ܘܳܠܶܐ ܗ̱ܽܘ ܠܟ݂ܽܘܢ ܠܡܶܓ݂ܙܰܪ ܐܶܢܽܘܢ<EOS>
ܘܰܬ݂ܦ݂ܰܩܕ݂ܽܘܢ ܐܶܢܽܘܢ ܇ ܕ݁ܢܶܛܪܽܘܢ ܢܳܡܽܘܣܳܐ ܕ݁ܡܽܘܫܶܐ <EOS>ܐܶܬ݂ܟ݁ܰܢܰܫܘ ܕ݁ܶܝܢ ܫܠܺܝܚܶܐ̈ ܘܩܰܫܺܝܫܶܐ̈ ܕ݁ܢܶܚܙܽܘܢ ܥܰܠ ܡܶܠܬ݂ܳܐ<EOS>
ܗܳܕ݂ܶܐ <EOS>ܘܟ݂ܰܕ݂ ܗܘܳܬ݂ ܒ݁ܥܳܬ݂ܳܐ ܣܰܓ݁ܺܝܐܬ݂ܳܐ ܩܳܡ ܫܶܡܥܽܘܢ ܘܶܐܡܰܪ ܠܗܽܘܢ<EOS>
<EOS> ܓ݁ܰܒ݂ܪܶܐ̈ ܐܰܚܺܝܢ̈ ܐܰܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ ܕ݁ܡܶܢ ܝܰܘܡܳܬ݂ܳܐ̈ ܩܰܕ݂ܡܳܝܶܐ̈<EOS>
ܡܶܢ ܦ݁ܽܘܡܝ ܕ݁ܺܝܠܝ ܓ݁ܒ݂ܳܐ ܐܰܠܳܗܳܐ ܁ ܕ݁ܢܶܫܡܥܽܘܢ ܥܰܡ̱ܡܶܐ̈ ܇ ܡܶܠܬ݂ܳܐ ܕ݁ܰܣܒ݂ܰܪܬ݂ܳܐ<EOS>
ܘܰܢܗܰܝܡܢܽܘܢ <EOS>ܘܰܐܠܳܗܳܐ ܕ݁ܝܳܕ݂ܰܥ ܕ݁ܰܒ݂ܠܶܒ݁ܰܘܳܬ݂ܳܐ̈ ܁ ܐܰܣܗܶܕ݂ ܥܠܰܝܗܽܘܢ<EOS>
ܘܝܰܗ̱ܒ݂ ܠܗܽܘܢ ܪܽܘܚܳܐ ܕ݁ܩܽܘܕ݂ܫܳܐ ܁ ܐܰܝܟ݂ ܕ݁ܠܰܢ <EOS>ܘܡܶܕ݁ܶܡ ܠܳܐ ܦ݁ܪܰܫ ܒ݁ܰܝܢܰܝܢ ܘܰܠܗܽܘܢ ܡܶܛܽܠ ܕ݁ܕ݂ܰܟ݁ܺܝ<EOS>
ܒ݁ܗܰܝܡܳܢܽܘܬ݂ܳܐ ܠܶܒ݁ܰܘܳܬ݂ܗܽܘܢ̈ <EOS>ܘܗܳܫܳܐ ܐܰܢ̱ܬ݁ܽܘܢ ܡܳܢܳܐ ܡܢܰܣܶܝܢ ܐܢ̱ܬ݁ܽܘܢ ܠܰܐܠܳܗܳܐ ܐܰܝܟ݂<EOS>
ܕ݁ܰܬ݂ܣܺܝܡܽܘܢ ܢܺܝܪܳܐ ܥܰܠ ܨܰܘܪܰܝܗܽܘܢ̈ ܕ݁ܬ݂ܰܠܡܺܝܕ݂ܶܐ̈ ܇ ܐܰܝܢܳܐ ܕ݁ܳܐܦ݂ܠܳܐ<EOS>
ܐܰܒ݂ܳܗܳܬ݂ܰܢ̈ ܁ ܐܳܦ݂ܠܳܐ ܚܢܰܢ <EOS> ܐܶܫܟ݁ܰܚܢ ܠܡܶܛܥܰܢ <EOS>ܐܶܠܳܐ ܒ݁ܛܰܝܒ݁ܽܘܬ݂ܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ ܇ ܡܗܰܝܡܢܺܝܢܰܢ<EOS>
ܕ݁ܢܺܚܶܐ ܐܰܟ݂ܘܳܬ݂ܗܽܘܢ <EOS>ܘܰܫܬ݂ܶܩܘ ܟ݁ܽܠܶܗ ܟ݁ܶܢܫܳܐ ܘܫܳܡܥܺܝܢ ܗ̱ܘܰܘ ܠܦ݁ܰܘܠܳܘܣ<EOS>
ܘܰܠܒ݂ܰܪܢܰܒ݂ܰܐ ܇ ܕ݁ܡܶܫܬ݁ܰܥܶܝܢ ܗ̱ܘܰܘ ܟ݁ܽܠ ܡܳܐ ܕ݁ܰܥܒ݂ܰܕ݂ ܐܰܠܳܗܳܐ ܒ݁ܺܐܝܕ݂ܰܝܗܽܘܢ̈ ܇<EOS>
ܐܳܬ݂ܘܳܬ݂ܳܐ̈ ܘܰܓ݂ܒ݂ܰܪܘܳܬ݂ܳܐ̈ ܒ݁ܥܰܡ̱ܡܶܐ̈ <EOS>ܘܒ݂ܳܬ݂ܰܪ ܕ݁ܰܫܬ݂ܶܩܘ ܩܳܡ ܝܰܥܩܽܘܒ݂ ܘܶܐܡܰܪ <EOS> ܓ݁ܰܒ݂ܪܶܐ̈ ܐܰܚܰܝܢ̈<EOS>
ܫܽܘܡܥܽܘܢܝ <EOS>ܫܶܡܥܽܘܢ ܐܶܫܬ݁ܰܥܺܝ ܠܟ݂ܽܘܢ ܐܰܝܟ݁ܰܢܳܐ ܫܰܪܺܝ ܐܰܠܳܗܳܐ ܠܡܶܓ݂ܒ݁ܳܐ<EOS>
ܡܶܢ ܥܰܡ̱ܡܶܐ̈ ܁ ܥܰܡܳܐ ܠܰܫܡܶܗ <EOS>ܘܰܠܗܳܕ݂ܶܐ ܫܳܠܡܳܢ̈ ܡܶܠܰܝܗܽܘܢ̈ ܕ݁ܰܢܒ݂ܺܝܶܐ̈ ܇ ܐܰܝܟ݂ ܡܳܐ<EOS>
ܕ݁ܰܟ݂ܬ݂ܺܝܒ݂ <EOS>ܕ݁ܡܶܢ ܒ݁ܳܬ݂ܰܪ ܗܳܠܶܝܢ ܁ ܐܶܗܦ݁ܽܘܟ݂ ܘܰܐܩܺܝܡ ܡܰܫܟ݁ܢܶܗ ܕ݁ܕ݂ܰܘܺܝܕ݂<EOS>
܁ ܐܰܝܢܳܐ ܕ݁ܰܢܦ݂ܰܠ <EOS> ܘܶܐܒ݂ܢܶܐ ܡܶܕ݁ܶܡ ܕ݁ܰܢܦ݂ܰܠ ܡܶܢܶܗ <EOS> ܘܰܐܩܺܝܡܺܝܘܗ̱ܝ<EOS>
ܐܰܝܟ݂ ܕ݁ܢܶܒ݂ܥܽܘܢ ܫܰܪܟ݁ܗܽܘܢ ܕ݁ܰܒ݂ܢܰܝܢܳܫܳܐ̈ ܠܡܳܪܝܳܐ ܇<EOS>
ܘܟ݂ܽܠܗܽܘܢ ܥܰܡ̱ܡܶܐ̈ ܁ ܐܰܝܠܶܝܢ ܕ݁ܶܐܬ݂ܩܪܺܝ ܫܶܡܝ ܥܠܰܝܗܽܘܢ <EOS> ܐܳܡܰܪ ܡܳܪܝܳܐ ܕ݁ܰܥܒ݂ܰܕ݂<EOS>
ܗܳܠܶܝܢ ܟ݁ܽܠܗܶܝܢ <EOS>ܝܺܕ݂ܺܝܥܺܝܢ ܡܶܢ ܥܳܠܰܡ ܥܒ݂ܳܕ݂ܰܘܗ̱ܝ̈ ܕ݁ܰܐܠܳܗܳܐ <EOS>ܡܶܛܽܠ ܗܳܕ݂ܶܐ ܐܶܢܳܐ ܐܳܡܰܪ ܐ̱ܢܳܐ ܕ݁ܠܳܐ ܢܶܗܘܽܘܢ ܫܳܚܩܺܝܢ<EOS>
ܠܰܐܝܠܶܝܢ ܕ݁ܡܶܢ ܥܰܡ̱ܡܶܐ̈ ܡܶܬ݂ܦ݁ܢܶܝܢ ܠܘܳܬ݂ ܐܰܠܳܗܳܐ <EOS>ܐܶܠܳܐ ܢܶܫܬ݁ܠܰܚ ܠܗܽܘܢ ܕ݁ܢܶܗܘܽܘܢ ܦ݁ܰܪܺܝܩܺܝܢ ܡܶܢ ܛܰܡܐܘܽܬ݂ܳܐ<EOS>
ܕ݁ܰܕ݂ܒ݂ܺܝܚܳܐ <EOS> ܘܡܶܢ ܙܳܢܝܽܘܬ݂ܳܐ <EOS> ܘܡܶܢ ܕ݁ܰܚܢܺܝܩܳܐ <EOS> ܘܡܶܢ ܕ݁ܡܳܐ <EOS>ܡܽܘܫܶܐ ܓ݁ܶܝܪ ܡܶܢ ܕ݁ܳܪܶܐ̈ ܩܰܕ݂ܡܳܝܶܐ̈ ܒ݁ܟ݂ܽܠ ܡܕ݂ܺܝܢܳܐ ܐܺܝܬ݂<EOS>
ܗ̱ܘܳܐ ܠܶܗ ܟ݁ܳܪܽܘܙܶܐ̈ ܒ݁ܰܟ݂ܢܽܘܫܳܬ݂ܳܐ̈ ܇ ܕ݁ܰܒ݂ܟ݂ܽܠ ܫܰܒ݁ܺܝܢ̈ ܩܳܪܶܝܢ ܠܶܗ <EOS>ܗܳܝܕ݁ܶܝܢ ܫܠܺܝܚܶܐ̈ ܘܩܰܫܺܝܫܶܐ̈ ܥܰܡ ܟ݁ܽܠܳܗ ܥܺܕ̱݁ܬ݁ܳܐ ܓ݁ܒ݂ܰܘ<EOS>
ܓ݁ܰܒ݂ܪܶܐ̈ ܡܶܢܗܽܘܢ <EOS> ܘܫܰܕ݁ܰܪܘ ܠܰܐܢܛܺܝܳܘܟ݂ܺܝ ܥܰܡ ܦ݁ܰܘܠܳܘܣ ܘܒ݂ܰܪܢܰܒ݂ܰܐ ܠܺܝܗܽܘܕ݂ܳܐ<EOS>
ܕ݁ܡܶܬ݂ܩܪܶܐ ܒ݁ܰܪ ܫܰܒ݁ܳܐ <EOS> ܘܰܠܫܺܝܠܳܐ ܇ ܓ݁ܰܒ݂ܪܶܐ̈ ܕ݁ܪܺܫܶܐ̈ ܗ̱ܘܰܘ ܒ݁ܗܽܘܢ ܒ݁ܰܐܚܶܐ̈<EOS>
<EOS>ܘܰܟ݂ܬ݂ܰܒ݂ܘ ܐܶܓ݁ܰܪܬ݁ܳܐ ܒ݁ܺܐܝܕ݂ܰܝܗܽܘܢ̈ ܗܳܟ݂ܰܢܳܐ <EOS> ܫܠܺܝܚܶܐ̈<EOS>
ܘܩܰܫܺܝܫܶܐ̈ ܘܰܐܚܶܐ̈ ܠܰܐܝܠܶܝܢ ܕ݁ܺܐܝܬ݂ ܒ݁ܰܐܢܛܺܝܳܘܟ݂ܺܝ ܘܰܒ݂ܣܽܘܪܺܝܰܐ<EOS>
ܘܰܒ݂ܩܺܝܠܺܝܩܺܝܰܐ ܐܰܚܶܐ̈ ܕ݁ܡܶܢ ܥܰܡ̱ܡܶܐ̈ <EOS> ܫܠܳܡ <EOS>ܫܡܺܝܥ ܠܰܢ ܕ݁ܐ̱ܢܳܫܺܝܢ̈ ܡܶܢܰܢ ܢܦ݂ܰܩܘ ܘܕ݂ܰܠܰܚܟ݂ܽܘܢ ܒ݁ܡܶܠܶܐ̈<EOS>
ܘܰܐܗܦ݁ܶܟ݂ܘ ܢܰܦ݂ܫܳܬ݂ܟ݂ܽܘܢ̈ ܁ ܟ݁ܰܕ݂ ܐܳܡܪܺܝܢ ܇ ܕ݁ܬ݂ܶܗܘܽܘܢ ܓ݁ܳܙܪܺܝܢ ܘܢܳܛܪܺܝܢ<EOS>
ܢܳܡܽܘܣܳܐ <EOS> ܐܰܝܠܶܝܢ ܕ݁ܰܚܢܰܢ ܠܳܐ ܦ݁ܰܩܶܕ݂ܢ ܐܶܢܽܘܢ <EOS>ܡܶܛܽܠ ܗܳܢܳܐ ܐܶܬ݂ܚܰܫܰܒ݂ܢ ܟ݁ܽܠܰܢ ܟ݁ܰܕ݂ ܟ݁ܢܺܝܫܺܝܢܰܢ <EOS> ܘܰܓ݂ܒ݂ܰܝܢ<EOS>
ܓ݁ܰܒ݂ܪܶܐ̈ ܘܫܰܕ݁ܰܪܢ ܠܘܳܬ݂ܟ݂ܽܘܢ ܥܰܡ ܦ݁ܰܘܠܳܘܣ ܘܒ݂ܰܪܢܰܒ݂ܰܐ ܚܰܒ݁ܺܝܒ݂ܰܝܢ̈ <EOS>ܐ̱ܢܳܫܳܐ ܕ݁ܰܐܫܠܶܡܘ ܢܰܦ݂ܫܳܬ݂ܗܽܘܢ̈ ܚܠܳܦ݂ ܫܡܶܗ ܕ݁ܡܳܪܰܢ ܝܶܫܽܘܥ<EOS>
ܡܫܺܝܚܳܐ <EOS>ܘܫܰܕ݁ܰܪܢ ܥܰܡܗܽܘܢ ܠܺܝܗܽܘܕ݂ܳܐ ܘܰܠܫܺܝܠܳܐ ܕ݁ܗܶܢܽܘܢ ܒ݁ܡܶܠܬ݂ܳܐ<EOS>
ܢܺܐܡܪܽܘܢ ܠܟ݂ܽܘܢ ܗܶܢܶܝܢ ܗܳܠܶܝܢ <EOS>ܗܘܳܐ ܓ݁ܶܝܪ ܨܶܒ݂ܝܳܢܳܐ ܠܪܽܘܚܳܐ ܕ݁ܩܽܘܕ݂ܫܳܐ ܘܳܐܦ݂ ܠܰܢ ܕ݁ܠܳܐ<EOS>
ܢܶܬ݁ܬ݁ܣܺܝܡ ܥܠܰܝܟ݁ܽܘܢ ܝܽܘܩܪܳܐ ܝܰܬ݁ܺܝܪܳܐ ܠܒ݂ܰܪ ܡܶܢ ܗܳܠܶܝܢ ܕ݁ܳܐܠܨܳܢ̈<EOS>
ܕ݁ܬ݂ܶܬ݂ܪܰܚܩܽܘܢ ܡܶܢ ܕ݁ܰܕ݂ܒ݂ܺܝܚܳܐ <EOS> ܘܡܶܢ ܕ݁ܡܳܐ <EOS> ܘܡܶܢ ܚܢܺܝܩܳܐ<EOS>
<EOS> ܘܡܶܢ ܙܳܢܝܽܘܬ݂ܳܐ ܇ ܕ݁ܟ݂ܰܕ݂ ܬ݁ܶܛܪܽܘܢ ܢܰܦ݂ܫܟ݂ܽܘܢ ܡܶܢ ܗܳܠܶܝܢ ܫܰܦ݁ܺܝܪ ܬ݁ܶܗܘܽܘܢ <EOS>ܗܘܰܘ ܫܰܪܺܝܪܺܝܢ ܒ݁ܡܳܪܰܢ<EOS>
ܗܳܢܽܘܢ ܕ݁ܶܝܢ ܕ݁ܶܐܫܬ݁ܠܰܚܘ ܁ ܐܶܬ݂ܰܘ ܠܰܐܢܛܺܝܳܟ݂ܺܝܰܐ <EOS> ܘܰܟ݂ܢܰܫܘ<EOS>
ܟ݁ܽܠܶܗ ܥܰܡܳܐ ܘܝܰܗ̱ܒ݂ܘ ܐܶܓ݁ܰܪܬ݁ܳܐ <EOS>ܘܟ݂ܰܕ݂ ܩܪܰܘ ܚܕ݂ܺܝܘ ܘܶܐܬ݂ܒ݁ܰܝܰܐܘ <EOS>ܘܰܒ݂ܡܶܠܬ݂ܳܐ ܥܰܬ݁ܺܝܪܬ݁ܳܐ ܁ ܚܰܝܶܠܘ ܠܰܐܚܶܐ̈ ܘܩܰܝܶܡܘ ܐܶܢܽܘܢ ܁<EOS>
ܕ݁ܒ݂ܶܝܬ݂ ܝܺܗܽܘܕ݂ܳܐ ܘܫܺܝܠܳܐ ܇ ܡܶܛܽܠ ܕ݁ܳܐܦ݂ ܗܶܢܽܘܢ ܢܒ݂ܺܝܶܐ̈ ܗ̱ܘܰܘ <EOS>ܘܟ݂ܰܕ݂ ܗܘܰܘ ܬ݁ܰܡܳܢ ܙܰܒ݂ܢܳܐ ܫܪܰܘ ܐܶܢܽܘܢ ܐܰܚܶܐ̈ ܒ݁ܰܫܠܳܡܳܐ<EOS>
ܠܘܳܬ݂ ܫܠܺܝܚܶܐ̈<EOS>
ܒ݁ܪܰܡ ܗܘܳܐ ܨܶܒ݂ܝܳܢܶܗ ܕ݁ܫܺܝܠܳܐ ܕ݁ܰܢܩܰܘܶܐ ܬ݁ܰܡܳܢ <EOS>ܦ݁ܰܘܠܳܘܣ ܕ݁ܶܝܢ ܘܒ݂ܰܪܢܰܒ݂ܰܐ ܩܰܘܺܝܘ ܗ̱ܘܰܘ ܒ݁ܰܐܢܛܺܝܳܘܟ݂ܺܝ <EOS>ܘܡܰܠܦ݂ܺܝܢ ܗ̱ܘܰܘ ܘܰܡܣܰܒ݁ܪܺܝܢ ܥܰܡ ܐ̱ܚܪܳܢܶܐ̈ ܣܰܓ݁ܺܝܶܐܐ̈ <EOS> ܡܶܠܬ݂ܶܗ ܕ݁ܰܐܠܳܗܳܐ <EOS>ܘܒ݂ܳܬ݂ܰܪ ܝܰܘܡܳܬ݂ܳܐ̈ ܁ ܐܶܡܰܪ ܦ݁ܰܘܠܳܘܣ ܠܒ݂ܰܪܢܰܒ݂ܰܐ <EOS> ܢܶܬ݂ܦ݁ܢܶܐ<EOS>
ܘܢܶܣܥܽܘܪ ܠܰܐܚܶܐ̈ ܕ݁ܰܒ݂ܟ݂ܽܠ ܡܕ݂ܺܝܢܳܐ ܕ݁ܰܐܟ݂ܪܶܙܢ ܒ݁ܳܗ ܡܶܠܬ݂ܳܐ ܕ݁ܰܐܠܳܗܳܐ <EOS> ܘܢܶܚܙܶܐ<EOS>
ܡܳܢܳܐ ܥܒ݂ܺܝܕ݂ܺܝܢ <EOS>ܒ݁ܰܪܢܰܒ݂ܰܐ ܕ݁ܶܝܢ ܨܳܒ݂ܶܐ ܗ̱ܘܳܐ ܕ݁ܢܶܕ݂ܒ݁ܰܪ ܠܝܽܘܚܰܢܳܢ ܁ ܗܰܘ<EOS>
ܕ݁ܶܐܬ݂ܟ݁ܰܢܺܝ ܡܰܪܩܳܘܣ <EOS>ܦ݁ܰܘܠܳܘܣ ܕ݁ܶܝܢ ܠܳܐ ܨܳܒ݂ܶܐ ܗ̱ܘܳܐ ܕ݁ܢܶܕ݂ܒ݁ܪܶܗ ܥܰܡܗܽܘܢ ܇<EOS>
ܡܶܛܽܠ ܕ݁ܰܫܒ݂ܰܩ ܗ̱ܘܳܐ ܐܶܢܽܘܢ <EOS> ܟ݁ܰܕ݂ ܗܶܢܽܘܢ ܒ݁ܦ݁ܰܡܦ݂ܽܘܠܺܝܰܐ ܇ ܘܠܳܐ ܐܶܙܰܠ ܥܰܡܗܽܘܢ<EOS>
<EOS>ܡܶܛܽܠ ܗܳܢܳܐ ܚܶܪܝܳܢܳܐ ܁ ܦ݁ܪܰܫܘ ܚܰܕ݂ ܡܶܢ ܚܰܕ݂ ܘܒ݂ܰܪܢܰܒ݂ܰܐ<EOS>
ܕ݁ܒ݂ܰܪ ܠܡܰܪܩܳܘܣ ܘܰܪܕ݂ܰܘ ܒ݁ܝܰܡܳܐ ܘܶܐܙܰܠܘ ܠܗܽܘܢ ܠܩܽܘܦ݁ܪܳܘܣ <EOS>ܦ݁ܰܘܠܳܘܣ ܕ݁ܶܝܢ ܓ݁ܒ݂ܳܐ ܠܶܗ ܠܫܺܝܠܳܐ ܘܰܢܦ݂ܰܩ ܁ ܟ݁ܰܕ݂ ܡܰܓ݂ܥܶܠ<EOS>
ܡܶܢ ܐܰܚܶܐ̈ ܠܛܰܝܒ݁ܽܘܬ݂ܳܐ ܕ݁ܰܐܠܳܗܳܐ <EOS>ܘܪܳܕ݂ܶܐ ܗ̱ܘܳܐ ܒ݁ܣܽܘܪܺܝܰܐ ܘܰܒ݂ܩܺܝܠܺܝܩܺܝܰܐ ܘܰܡܩܰܝܶܡ ܥܺܕ݂ܳܬ݂ܳܐ̈<EOS>
<EOS>ܘܡܰܛܺܝ ܗ̱ܘܳܐ ܠܕ݂ܶܪܒ݁ܺܐ ܡܕ݂ܺܝܢ̱ܬ݁ܳܐ ܘܰܠܠܽܘܣܛܪܰܐ ܐܺܝܬ݂ ܗ̱ܘܳܐ<EOS>
ܕ݁ܶܝܢ ܬ݁ܰܡܳܢ ܬ݁ܰܠܡܺܝܕ݂ܳܐ ܚܰܕ݂ ܕ݁ܰܫܡܶܗ ܛܺܝܡܳܬ݂ܶܐܳܘܣ <EOS> ܒ݁ܪܳܗ ܕ݁ܺܝܗܽܘܕ݂ܳܝܬ݁ܳܐ ܚܕ݂ܳܐ<EOS>
ܡܗܰܝܡܰܢܬ݁ܳܐ <EOS> ܘܰܐܒ݂ܽܘܗ̱ܝ ܐܰܪܡܳܝܳܐ ܗ̱ܘܳܐ <EOS>ܘܟ݂ܽܠܗܽܘܢ ܬ݁ܰܠܡܺܝܕ݂ܶܐ̈ ܕ݁ܡܶܢ ܠܽܘܣܛܪܰܐ ܘܡܶܢ ܐܺܝܩܳܢܺܘܳܢ<EOS>
ܡܰܣܗܕ݂ܺܝܢ ܗ̱ܘܰܘ ܥܠܰܘܗ̱ܝ <EOS>ܠܗܳܢܳܐ ܨܒ݂ܳܐ ܗ̱ܘܳܐ ܦ݁ܰܘܠܳܘܣ ܕ݁ܢܶܕ݂ܒ݁ܪܺܝܘܗ̱ܝ ܥܰܡܶܗ <EOS> ܘܰܢܣܰܒ݂<EOS>
ܓ݁ܰܙܪܶܗ ܡܶܛܽܠ ܝܺܗܽܘܕ݂ܳܝܶܐ̈ ܕ݁ܺܐܝܬ݂ ܗ̱ܘܰܘ ܒ݁ܰܐܬ݂ܪܳܐ <EOS> ܝܳܕ݂ܥܺܝܢ ܗ̱ܘܰܘ ܓ݁ܶܝܪ<EOS>
ܟ݁ܽܠܗܽܘܢ ܠܰܐܒ݂ܽܘܗ̱ܝ ܁ ܕ݁ܰܐܪܡܳܝܳܐ ܗ̱ܘܳܐ <EOS>ܘܟ݂ܰܕ݂ ܐܳܙܺܠ̱ܝܢ ܗ̱ܘܰܘ ܒ݁ܰܡܕ݂ܺܝܢܳܬ݂ܳܐ̈ ܡܰܟ݂ܪܙܺܝܢ ܗ̱ܘܰܘ<EOS>
ܘܡܰܠܦ݂ܺܝܢ ܠܗܽܘܢ ܕ݁ܢܶܗܘܽܘܢ ܢܳܛܪܺܝܢ ܦ݁ܽܘܩܕ݁ܳܢܶܐ̈ ܁ ܐܰܝܠܶܝܢ ܕ݁ܰܟ݂ܬ݂ܰܒ݂ܘ ܫܠܺܝܚܶܐ̈<EOS>
ܘܩܰܫܺܝܫܶܐ̈ ܕ݁ܒ݂ܽܐܘܪܺܫܠܶܡ<EOS>
ܒ݁ܪܰܡ ܥܺܕ݂ܳܬ݂ܳܐ̈ ܡܶܬ݂ܩܰܝܡܳܢ̈ ܗ̱ܘܰܝ̈ ܒ݁ܗܰܝܡܳܢܽܘܬ݂ܳܐ <EOS>ܘܣܳܓ݂ܝܳܢ̈ ܗ̱ܘܰܝ̈ ܒ݁ܡܶܢܝܳܢܳܐ ܟ݁ܽܠܝܽܘܡ <EOS>ܗܰܠܶܟ݂ܘ ܕ݁ܶܝܢ ܒ݁ܰܦ݂ܪܽܘܓ݂ܺܝܰܐ ܘܰܒ݂ܓ݂ܰܠܰܛܺܝܰܐ ܐܰܬ݂ܪܰܘܳܬ݂ܳܐ̈ <EOS>ܘܰܟ݂ܠܳܬ݂ ܐܶܢܽܘܢ ܪܽܘܚܳܐ ܕ݁ܩܽܘܕ݂ܫܳܐ ܕ݁ܠܳܐ ܢܡܰܠܠܽܘܢ ܡܶܠܬ݂ܳܐ ܕ݁ܰܐܠܳܗܳܐ ܒ݁ܰܐܣܺܝܰܐ<EOS>
<EOS>ܘܟ݂ܰܕ݂ ܐܶܬ݂ܰܘ ܠܡܽܘܣܺܝܰܐ ܐܰܬ݂ܪܳܐ ܨܳܒ݂ܶܝܢ ܗ̱ܘܰܘ ܁ ܕ݁ܢܺܐܙܽܠ̱ܘܢ<EOS>
ܡܶܢ ܬ݁ܰܡܳܢ ܠܒ݂ܺܝܬ݂ܽܘܢܺܝܰܐ <EOS> ܘܠܳܐ ܐܰܦ݁ܣܰܬ݂ ܠܗܽܘܢ ܪܽܘܚܶܗ ܕ݁ܝܶܫܽܘܥ <EOS>ܘܟ݂ܰܕ݂ ܢܦ݂ܰܩܘ ܡܶܢ ܡܽܘܣܺܝܰܐ ܢܚܶܬ݂ܘ ܠܗܽܘܢ ܠܰܛܪܳܘܰܐܣ ܐܰܬ݂ܪܳܐ<EOS>
<EOS>ܘܰܒ݂ܚܶܙܘܳܐ ܕ݁ܠܺܠܝܳܐ ܐܶܬ݂ܚܙܺܝ ܠܦ݁ܰܘܠܳܘܣ ܐܰܝܟ݂ ܓ݁ܰܒ݂ܪܳܐ ܚܰܕ݂<EOS>
ܡܰܩܶܕ݂ܳܘܢܺܝܰܐ ܇ ܕ݁ܩܳܐܶܡ ܘܒ݂ܳܥܶܐ ܡܶܢܶܗ ܟ݁ܰܕ݂ ܐܳܡܰܪ <EOS> ܕ݁ܬ݂ܳܐ ܠܡܰܩܶܕ݂ܳܘܢܺܝܰܐ<EOS>
ܘܥܰܕ݁ܰܪܰܝܢܝ <EOS>ܟ݁ܰܕ݂ ܕ݁ܶܝܢ ܚܙܳܐ ܦ݁ܰܘܠܳܘܣ ܗܳܢܳܐ ܚܶܙܘܳܐ ܡܶܚܕ݂ܳܐ ܨܒ݂ܰܝܢ<EOS>
ܠܡܶܦ݁ܰܩ ܠܡܰܩܶܕ݂ܳܘܢܺܝܰܐ ܡܶܛܽܠ ܕ݁ܶܐܣܬ݁ܰܟ݁ܰܠܢ ܕ݁ܡܳܪܰܢ ܩܪܳܢ ܕ݁ܰܢܣܰܒ݁ܰܪ ܐܶܢܽܘܢ<EOS>
<EOS>ܘܰܪܕ݂ܰܝܢ ܡܶܢ ܛܪܳܘܰܐܣ ܘܰܬ݂ܪܰܨܢ ܠܣܰܡܳܬ݂ܪܰܩܺܐ <EOS> ܘܡܶܢ ܬ݁ܰܡܳܢ<EOS>
ܠܝܰܘܡܳܐ ܐ̱ܚܪܺܢܳܐ ܐܶܬ݂ܰܝܢ ܠܢܶܐܰܦ݁ܳܘܠܺܝܣ ܡܕ݂ܺܝܢ̱ܬ݁ܳܐ<EOS>
ܘܡܶܢ ܬ݁ܰܡܳܢ ܠܦ݂ܺܝܠܺܝܦ݁ܳܘܣ ܇ ܕ݁ܗܺܝ ܗ̱ܺܝ ܪܺܫܳܐ ܕ݁ܡܰܩܶܕ݂ܳܘܢܺܝܰܐ<EOS>
܇ ܘܺܐܝܬ݂ܶܝܗ ܩܳܘܠܳܘܢܺܝܰܐ <EOS> ܗܘܰܝܢ ܕ݁ܶܝܢ ܒ݁ܳܗ ܒ݁ܗܳܕ݂ܶܐ ܡܕ݂ܺܝܢ̱ܬ݁ܳܐ ܝܰܘܡܳܬ݂ܳܐ̈<EOS>
ܝܺܕ݂ܺܝܥܶܐ̈ <EOS>ܘܰܢܦ݂ܰܩܢ ܒ݁ܝܰܘܡܳܐ ܕ݁ܫܰܒ݁ܬ݂ܳܐ ܠܒ݂ܰܪ ܡܶܢ ܬ݁ܰܪܥܳܐ<EOS>
ܕ݁ܰܡܕ݂ܺܝܢ̱ܬ݁ܳܐ ܥܰܠ ܝܰܕ݂ ܢܰܗܪܳܐ ܡܶܛܽܠ ܕ݁ܬ݂ܰܡܳܢ ܡܶܬ݂ܚܙܶܐ ܗ̱ܘܳܐ ܒ݁ܶܝܬ݂ ܨܠܽܘܬ݂ܳܐ <EOS>ܘܟ݂ܰܕ݂ ܝܺܬ݂ܶܒ݂ܢ ܡܡܰܠܠܺܝܢ ܗ̱ܘܰܝܢ ܥܰܡ ܢܶܫܶܐ̈ ܕ݁ܰܟ݂ܢܺܝܫܳܢ̈ ܗ̱ܘܰܝ̈ ܬ݁ܰܡܳܢ <EOS>ܘܰܐܢ̱ܬ݁ܬ݂ܳܐ ܚܕ݂ܳܐ ܡܙܰܒ݁ܢܰܬ݂ ܐܰܪܓ݁ܘܳܢܳܐ ܁ ܕ݁ܕ݂ܳܚܠܳܐ ܗ̱ܘܳܬ݂<EOS>
ܡܶܢ ܐܰܠܳܗܳܐ ܫܡܳܗ ܗܘܳܐ ܠܽܘܕ݂ܺܝܰܐ <EOS> ܡܶܢ ܬ݁ܶܐܘܰܛܺܝܪܰܐ ܡܕ݂ܺܝܢ̱ܬ݁ܳܐ <EOS> ܕ݁ܗܳܕ݂ܶܐ<EOS>
ܦ݁ܬ݂ܰܚ ܠܶܒ݁ܳܗ ܡܳܪܰܢ ܘܫܳܡܥܳܐ ܗ̱ܘܳܬ݂ ܡܶܕ݁ܶܡ ܕ݁ܳܐܡܰܪ ܦ݁ܰܘܠܳܘܣ <EOS>ܘܥܶܡܕ݁ܰܬ݂ ܗ̱ܘܳܬ݂ ܁ ܗܺܝ ܘܰܒ݂ܢܰܝ̈ ܒ݁ܰܝܬ݁ܳܗ <EOS> ܘܒ݂ܳܥܝܳܐ ܗ̱ܘܳܬ݂<EOS>
ܡܶܢܰܢ ܘܳܐܡܪܳܐ <EOS> ܕ݁ܶܐܢ ܗܽܘ ܕ݁ܫܰܪܺܝܪܳܐܝܺܬ݂ ܬ݁ܟ݂ܺܝܠܺܝܢ ܐܢ̱ܬ݁ܽܘܢ ܕ݁ܗܰܝܡܢܶܬ݂ ܒ݁ܡܳܪܰܢ<EOS>
ܬ݁ܰܘ ܫܪܰܘ ܠܟ݂ܽܘܢ ܒ݁ܒ݂ܰܝܬ݁ܝ <EOS> ܘܣܰܓ݁ܺܝ ܐܶܠܰܨܬ݂ܰܢ<EOS>
ܘܰܗܘܳܐ ܕ݁ܟ݂ܰܕ݂ ܐܳܙܺܠ̱ܝܢܰܢ ܠܒ݂ܶܝܬ݂ ܨܠܽܘܬ݂ܳܐ ܦ݁ܶܓ݂ܥܰܬ݂ ܒ݁ܰܢ<EOS>
ܥܠܰܝܡܬ݂ܳܐ ܚܕ݂ܳܐ ܇ ܕ݁ܺܐܝܬ݂ ܗ̱ܘܳܐ ܠܳܗ ܪܽܘܚܳܐ ܕ݁ܩܶܨܡܶܐ̈ ܇ ܘܥܳܒ݂ܕ݁ܳܐ ܗ̱ܘܳܬ݂ ܠܡܳܪܶܝܗ̈<EOS>
ܬ݁ܶܐܓ݂ܽܘܪܬ݁ܳܐ ܣܰܓ݁ܺܝܐܬ݂ܳܐ ܒ݁ܩܶܨܡܳܐ ܕ݁ܩܳܨܡܳܐ ܗ̱ܘܳܬ݂ <EOS>ܘܳܐܬ݂ܝܳܐ ܗ̱ܘܳܬ݂ ܒ݁ܳܬ݂ܰܪ ܦ݁ܰܘܠܳܘܣ ܘܒ݂ܳܬ݂ܪܢ ܘܩܳܥܝܳܐ ܗ̱ܘܳܬ݂<EOS>
ܘܳܐܡܪܳܐ <EOS> ܗܳܠܶܝܢ ܐ̱ܢܳܫܳܐ ܥܰܒ݂ܕ݁ܰܘܗ̱ܝ̈ ܐܶܢܽܘܢ ܕ݁ܰܐܠܳܗܳܐ ܡܪܰܝܡܳܐ ܘܰܡܣܰܒ݁ܪܺܝܢ<EOS>
ܠܟ݂ܽܘܢ ܐܽܘܪܚܳܐ ܕ݁ܚܰܝܶܐ̈ <EOS>ܘܗܳܟ݂ܰܢܳܐ ܥܳܒ݂ܕ݁ܳܐ ܗ̱ܘܳܬ݂ ܝܰܘܡܳܬ݂ܳܐ̈ ܣܰܓ݁ܺܝܶܐܐ̈ <EOS>ܘܶܐܬ݁ܬ݁ܦ݂ܺܝܪ ܦ݁ܰܘܠܳܘܣ ܘܶܐܡܰܪ ܠܳܗ ܠܪܽܘܚܳܐ ܗܳܝ <EOS> ܦ݁ܳܩܶܕ݂ ܐ̱ܢܳܐ ܠܶܟ݂ܝ ܒ݁ܰܫܡܶܗ<EOS>
ܕ݁ܝܶܫܽܘܥ ܡܫܺܝܚܳܐ ܕ݁ܬ݂ܶܦ݁ܩܺܝܢ ܡܶܢܳܗ <EOS> ܘܒ݂ܳܗ ܒ݁ܫܳܥܬ݂ܳܐ ܢܶܦ݂ܩܰܬ݂ <EOS>ܘܟ݂ܰܕ݂ ܚܙܰܘ ܡܳܪܶܝܗ̈ ܕ݁ܰܢܦ݂ܰܩ ܠܶܗ ܡܶܢܳܗ ܣܰܒ݂ܪܳܐ<EOS>
ܕ݁ܬ݂ܶܐܓ݂ܽܘܪܬ݁ܗܽܘܢ ܐܰܚܕ݁ܽܘܗ̱ܝ ܠܦ݁ܰܘܠܳܘܣ ܘܰܠܫܺܝܠܳܐ <EOS> ܘܰܢܓ݂ܰܕ݂ܘ ܐܰܝܬ݁ܺܝܘ ܐܶܢܽܘܢ<EOS>
ܠܫܽܘܩܳܐ <EOS>ܘܩܰܪܶܒ݂ܘ ܐܶܢܽܘܢ ܠܶܐܣܛܪܰܛܺܓ݂ܶܐ̈ ܘܰܠܪܺܫܶܐ̈ ܕ݁ܰܡܕ݂ܺܝܢ̱ܬ݁ܳܐ <EOS>ܘܳܐܡܪܺܝܢ ܗ̱ܘܰܘ <EOS> ܕ݁ܗܳܠܶܝܢ ܐ̱ܢܳܫܳܐ ܡܕ݂ܰܠܚܺܝܢ ܠܳܗ ܠܰܡܕ݂ܺܝܢ̱ܬ݁ܰܢ ܡܶܛܽܠ<EOS>
ܕ݁ܺܝܗܽܘܕ݂ܳܝܶܐ̈ ܐܶܢܽܘܢ <EOS>ܘܡܰܟ݂ܪܙܺܝܢ ܠܰܢ ܥܝܳܕ݂ܶܐ̈ ܁ ܐܰܝܠܶܝܢ ܕ݁ܠܳܐ ܡܰܦ݁ܰܣ ܠܰܢ<EOS>
ܠܰܡܩܰܒ݁ܳܠܽܘ ܘܰܠܡܶܥܒ݁ܰܕ݂ ܇ ܡܶܛܽܠ ܕ݁ܪܽܗ̱ܘܡܳܝܶܐ̈ ܚ̱ܢܰܢ <EOS>ܘܟ݂ܶܢܫܳܐ ܣܰܓ݁ܺܝܳܐܐ ܐܶܬ݂ܟ݁ܰܢܰܫܘ ܥܠܰܝܗܽܘܢ <EOS> ܗܳܝܕ݁ܶܝܢ<EOS>
ܐܶܣܛܪܰܛܺܓ݂ܶܐ̈ ܣܰܕ݁ܶܩܘ ܢܰܚܬ݁ܰܝܗܽܘܢ̈ ܘܰܦ݂ܩܰܕ݂ܘ ܁ ܕ݁ܰܢܢܰܓ݁ܕ݂ܽܘܢ ܐܶܢܽܘܢ <EOS>ܘܟ݂ܰܕ݂ ܢܰܓ݁ܶܕ݂ܘ ܐܶܢܽܘܢ ܣܰܓ݁ܺܝ ܐܰܪܡܺܝܘ ܐܶܢܽܘܢ ܒ݁ܶܝܬ݂<EOS>
ܐܰܣܺܝܪܶܐ̈ <EOS> ܘܦ݂ܰܩܶܕ݂ܘ ܠܢܳܛܰܪ ܒ݁ܶܝܬ݂ ܐܰܣܺܝܪܶܐ̈ ܕ݁ܢܶܛܰܪ ܐܶܢܽܘܢ ܙܗܺܝܪܳܐܝܺܬ݂<EOS>
<EOS>ܗܽܘ ܕ݁ܶܝܢ ܟ݁ܰܕ݂ ܩܰܒ݁ܶܠ ܗܳܢܳܐ ܦ݁ܽܘܩܕ݁ܳܢܳܐ ܐܰܥܶܠ ܚܒ݂ܰܫ<EOS>
ܐܶܢܽܘܢ ܒ݁ܒ݂ܰܝܬ݁ܳܐ ܓ݁ܰܘܳܝܳܐ ܕ݁ܒ݂ܶܝܬ݂ ܐܰܣܺܝܪܶܐ̈ <EOS> ܘܶܐܣܰܪ ܪܶܓ݂ܠܰܝܗܽܘܢ̈ ܒ݁ܣܰܕ݁ܳܐ<EOS>
<EOS>ܘܰܒ݂ܦ݂ܶܠܓ݂ܶܗ ܕ݁ܠܺܠܝܳܐ ܦ݁ܰܘܠܳܘܣ ܘܫܺܝܠܳܐ ܡܨܰܠܶܝܢ ܗ̱ܘܰܘ<EOS>
ܘܰܡܫܰܒ݁ܚܺܝܢ ܗ̱ܘܰܘ ܠܰܐܠܳܗܳܐ <EOS> ܘܫܳܡܥܺܝܢ ܗ̱ܘܰܘ ܠܗܽܘܢ ܐܰܣܺܝܪܶܐ̈ <EOS>ܘܡܶܢ ܫܶܠܝܳܐ ܙܰܘܥܳܐ ܪܰܒ݁ܳܐ ܗܘܳܐ <EOS> ܘܶܐܬ݁ܬ݁ܙܺܝܥ ܫܶܬ݂ܶܐܣܶܐ̈<EOS>
ܕ݁ܒ݂ܶܝܬ݂ ܐܰܣܺܝܪܶܐ̈ <EOS> ܘܶܐܬ݂ܦ݁ܬ݂ܰܚܘ ܡܶܚܕ݂ܳܐ ܬ݁ܰܪܥܶܐ̈ ܟ݁ܽܠܗܽܘܢ <EOS> ܘܰܐܣܽܘܪܰܝܗܽܘܢ̈<EOS>
ܕ݁ܟ݂ܽܠܗܽܘܢ ܐܶܫܬ݁ܪܺܝܘ <EOS>ܘܟ݂ܰܕ݂ ܐܶܬ݁ܬ݁ܥܺܝܪ ܢܳܛܰܪ ܒ݁ܶܝܬ݂ ܐܰܣܺܝܪܶܐ̈ ܇ ܘܰܚܙܳܐ<EOS>
ܕ݁ܰܦ݂ܬ݂ܺܝܚܺܝܢ ܬ݁ܰܪܥܶܐ̈ ܕ݁ܒ݂ܶܝܬ݂ ܐܰܣܺܝܪܶܐ̈ ܢܣܰܒ݂ ܣܰܦ݂ܣܺܪܳܐ ܘܰܒ݂ܥܳܐ ܁ ܕ݁ܢܶܩܛܽܘܠ<EOS>
ܢܰܦ݂ܫܶܗ ܇ ܡܶܛܽܠ ܕ݁ܣܳܒ݂ܰܪ ܗ̱ܘܳܐ ܕ݁ܰܥܪܰܩܘ ܠܗܽܘܢ ܐܰܣܺܝܪܶܐ̈ <EOS>ܘܰܩܪܳܝܗ̱ܝ ܦ݁ܰܘܠܳܘܣ ܒ݁ܩܳܠܳܐ ܪܳܡܳܐ ܘܶܐܡܰܪ ܠܶܗ <EOS> ܠܳܐ ܬ݁ܶܥܒ݁ܶܕ݂<EOS>
ܠܢܰܦ݂ܫܳܟ݂ ܡܶܕ݁ܶܡ ܕ݁ܒ݂ܺܝܫ ܇ ܡܶܛܽܠ ܕ݁ܟ݂ܽܠܰܢ ܗܳܪܟ݁ܳܐ ܚܢܰܢ <EOS>ܘܰܐܢܗܰܪ ܠܶܗ ܫܪܳܓ݂ܳܐ ܘܰܫܘܰܪ ܘܥܰܠ ܟ݁ܰܕ݂ ܪܳܐܶܬ݂ <EOS> ܘܰܢܦ݂ܰܠ ܥܰܠ<EOS>
ܪܶܓ݂ܠܰܝܗܽܘܢ̈ ܕ݁ܦ݁ܰܘܠܳܘܣ ܘܰܕ݂ܫܺܝܠܳܐ <EOS>ܘܰܐܦ݁ܶܩ ܐܶܢܽܘܢ ܠܒ݂ܰܪ <EOS> ܘܶܐܡܰܪ ܗ̱ܘܳܐ ܠܗܽܘܢ <EOS> ܡܳܪܰܝ̈ ܡܳܢܳܐ<EOS>
ܘܳܠܶܐ ܠܺܝ ܠܡܶܥܒ݁ܰܕ݂ ܐܰܝܟ݂ ܕ݁ܺܐܚܶܐ <EOS>ܘܗܶܢܽܘܢ ܐܳܡܪܺܝܢ ܗ̱ܘܰܘ ܠܶܗ <EOS> ܗܰܝܡܶܢ ܒ݁ܡܳܪܰܢ ܝܶܫܽܘܥ ܡܫܺܝܚܳܐ<EOS>
ܘܬ݂ܺܚܶܐ ܐܰܢ̱ܬ݁ ܘܒ݂ܰܝܬ݁ܳܟ݂ <EOS>ܘܡܰܠܶܠܘ ܥܰܡܶܗ ܡܶܠܬ݂ܳܐ ܕ݁ܡܳܪܝܳܐ ܘܥܰܡ ܟ݁ܽܠܗܽܘܢ ܒ݁ܢܰܝ̈ ܒ݁ܰܝܬ݁ܶܗ<EOS>
<EOS>ܘܒ݂ܳܗ ܒ݁ܫܳܥܬ݂ܳܐ ܒ݁ܶܗ ܒ݁ܠܺܠܝܳܐ ܕ݁ܒ݂ܰܪ ܐܰܣܚܺܝ ܐܶܢܽܘܢ ܡܶܢ<EOS>
ܢܶܓ݂ܕ݁ܗܽܘܢ <EOS> ܘܒ݂ܰܪ ܫܳܥܬ݂ܶܗ ܥܡܰܕ݂ ܁ ܗܽܘ ܘܰܒ݂ܢܰܝ̈ ܒ݁ܰܝܬ݁ܶܗ ܟ݁ܽܠܗܽܘܢ <EOS>ܘܰܕ݂ܒ݂ܰܪ ܐܰܣܶܩ ܐܶܢܽܘܢ ܠܒ݂ܰܝܬ݁ܶܗ <EOS> ܘܣܳܡ ܠܗܽܘܢ ܦ݁ܳܬ݂ܽܘܪܳܐ <EOS>ܘܪܳܘܶܙ ܗ̱ܘܳܐ ܁ ܗܽܘ ܘܰܒ݂ܢܰܝ̈ ܒ݁ܰܝܬ݁ܶܗ ܒ݁ܗܰܝܡܳܢܽܘܬ݂ܳܐ ܕ݁ܰܐܠܳܗܳܐ<EOS>
ܘܟ݂ܰܕ݂ ܗܘܳܐ ܨܰܦ݂ܪܳܐ ܫܰܕ݁ܰܪܘ ܐܶܣܛܪܰܛܺܓ݂ܶܐ̈ ܠܫܳܩܠܰܝ̈<EOS>
ܫܰܒ݂ܛܶܐ̈ ܕ݁ܢܺܐܡܪܽܘܢ ܠܪܰܒ݁ ܐܰܣܺܝܪܶܐ̈ <EOS> ܫܪܺܝ ܠܗܳܠܶܝܢ ܐ̱ܢܳܫܳܐ <EOS>ܘܟ݂ܰܕ݂ ܫܡܰܥ ܪܰܒ݁ ܒ݁ܶܝܬ݂ ܐܰܣܺܝܪܶܐ̈ ܥܰܠ ܐܶܡܰܪ ܠܶܗ ܗܺܝ ܗܳܕ݂ܶܐ<EOS>
ܡܶܠܬ݂ܳܐ ܠܦ݁ܰܘܠܳܘܣ <EOS> ܕ݁ܫܰܕ݁ܰܪܘ ܐܶܣܛܪܰܛܺܓ݂ܶܐ̈ ܐܰܝܟ݂ ܕ݁ܬ݂ܶܫܬ݁ܪܽܘܢ <EOS> ܘܗܳܫܳܐ ܦ݁ܽܘܩܘ<EOS>
ܙܶܠܘ ܒ݁ܰܫܠܳܡܳܐ <EOS>ܐܳܡܰܪ ܠܶܗ ܦ݁ܰܘܠܳܘܣ <EOS> ܕ݁ܠܳܐ ܣܰܟ݂ܠܽܘ ܢܰܓ݁ܕ݂ܽܘܢ ܠܥܺܝܢ ܥܳܠܡܳܐ<EOS>
ܟ݁ܽܠܶܗ ܠܐ̱ܢܳܫܳܐ ܪܽܗ̱ܘܡܳܝܶܐ̈ <EOS> ܘܰܐܪܡܝܽܘܢ ܒ݁ܶܝܬ݂ ܐܰܣܺܝܪܶܐ̈ ܇ ܘܗܳܫܳܐ ܡܰܛܫܝܳܐܝܺܬ݂<EOS>
ܡܰܦ݁ܩܺܝܢ ܠܰܢ <EOS> ܠܳܐ ܓ݁ܶܝܪ <EOS> ܐܶܠܳܐ ܗܶܢܽܘܢ ܢܺܐܬ݂ܽܘܢ ܢܰܦ݁ܩܽܘܢܳܢ <EOS>ܘܶܐܙܰܠܘ ܫܳܩܠܰܝ̈ ܫܰܒ݂ܛܶܐ̈ ܘܶܐܡܰܪܘ ܠܶܐܣܛܪܰܛܺܓ݂ܶܐ̈ ܡܶܠܶܐ̈<EOS>
ܗܳܠܶܝܢ ܕ݁ܶܐܬ݂ܶܐܡܰܪ ܠܗܽܘܢ <EOS> ܘܟ݂ܰܕ݂ ܫܡܰܥܘ ܕ݁ܪܽܗ̱ܘܡܳܝܶܐ̈ ܐܶܢܽܘܢ ܕ݁ܚܶܠܘ <EOS>ܘܶܐܬ݂ܰܘ ܠܘܳܬ݂ܗܽܘܢ ܘܰܒ݂ܥܰܘ ܡܶܢܗܽܘܢ ܕ݁ܢܶܦ݁ܩܽܘܢ ܘܰܢܫܰܢܽܘܢ<EOS>
ܠܗܽܘܢ ܡܶܢ ܡܕ݂ܺܝܢ̱ܬ݁ܳܐ <EOS>ܘܟ݂ܰܕ݂ ܢܦ݂ܰܩܘ ܡܶܢ ܒ݁ܶܝܬ݂ ܐܰܣܺܝܪܶܐ̈ ܥܰܠܘ ܠܘܳܬ݂ ܠܽܘܕ݂ܺܝܰܐ <EOS>ܘܰܚܙܰܘ ܬ݁ܰܡܳܢ ܠܰܐܚܶܐ̈ ܘܒ݂ܰܝܰܐܘ ܐܶܢܽܘܢ <EOS> ܘܰܢܦ݂ܰܩܘ <EOS>ܘܰܥܒ݂ܰܪܘ ܥܰܠ ܐܰܡܦ݂ܺܝܦ݁ܳܘܠܺܝܣ ܘܰܐܦ݁ܳܠܳܘܢܺܝܰܐ ܡܕ݂ܺܝܢܳܬ݂ܳܐ̈<EOS>
ܘܶܐܬ݂ܰܘ ܠܬ݂ܶܣܰܠܳܘܢܺܝܩܺܐ ܇ ܐܰܝܟ݁ܳܐ ܕ݁ܺܐܝܬ݂ ܗ̱ܘܳܐ ܟ݁ܢܽܘܫܬ݁ܳܐ ܕ݁ܺܝܗܽܘܕ݂ܳܝܶܐ̈ <EOS>ܘܥܰܠ ܦ݁ܰܘܠܳܘܣ ܁ ܐܰܝܟ݁ܰܢܳܐ ܕ݁ܰܡܥܳܕ݂ ܗ̱ܘܳܐ <EOS> ܠܘܳܬ݂ܗܽܘܢ <EOS>ܘܫܰܒ݁ܶܐ̈ ܬ݁ܠܳܬ݂ ܡܰܠܶܠ ܥܰܡܗܽܘܢ ܡܶܢ ܟ݁ܬ݂ܳܒ݂ܶܐ̈<EOS>
ܟ݁ܰܕ݂ ܡܦ݂ܰܫܶܩ ܗ̱ܘܳܐ ܘܰܡܚܰܘܶܐ ܇ ܕ݁ܰܥܬ݂ܺܝܕ݂ ܗ̱ܘܳܐ ܡܫܺܝܚܳܐ<EOS>
ܕ݁ܢܶܚܰܫ ܘܕ݂ܰܢܩܽܘܡ ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS> ܘܗܽܘܝܽܘ ܝܶܫܽܘܥ ܡܫܺܝܚܳܐ ܗܳܢܳܐ ܕ݁ܰܡܣܰܒ݁ܰܪ<EOS>
ܐ̱ܢܳܐ ܠܟ݂ܽܘܢ <EOS>ܘܐ̱ܢܳܫܺܝܢ̈ ܡܶܢܗܽܘܢ ܗܰܝܡܶܢܘ ܘܰܢܩܶܦ݂ܘ ܠܦ݁ܰܘܠܳܘܣ ܘܰܠܫܺܝܠܳܐ <EOS>ܘܣܰܓ݁ܺܝܶܐܐ̈ ܡܶܢ ܝܰܘܢܳܝܶܐ̈ ܁ ܐܰܝܠܶܝܢ ܕ݁ܕ݂ܳܚܠܺܝܢ ܗ̱ܘܰܘ ܡܶܢ ܐܰܠܳܗܳܐ <EOS> ܘܳܐܦ݂ ܢܶܫܶܐ̈<EOS>
ܝܺܕ݂ܺܝܥܳܬ݂ܳܐ̈ ܠܳܐ ܙܥܽܘܪܝܳܢ̈ <EOS>ܘܰܚܣܰܡܘ ܗ̱ܘܰܘ ܝܺܗܽܘܕ݂ܳܝܶܐ̈ ܘܰܐܩܶܦ݂ܘ ܠܗܽܘܢ ܐ̱ܢܳܫܳܐ ܒ݁ܺܝܫܶܐ̈<EOS>
ܡܶܢ ܫܽܘܩܶܐ̈ ܕ݁ܰܡܕ݂ܺܝܢ̱ܬ݁ܳܐ <EOS> ܘܰܥܒ݂ܰܕ݂ܘ ܐܳܟ݂ܠܳܘܣ ܣܰܓ݁ܺܝܳܐܐ <EOS> ܘܕ݂ܰܠܰܚܘ ܗ̱ܘܰܘ<EOS>
ܠܰܡܕ݂ܺܝܢ̱ܬ݁ܳܐ <EOS> ܘܶܐܬ݂ܰܘ ܘܩܳܡܘ ܠܗܽܘܢ ܥܰܠ ܒ݁ܰܝܬ݁ܶܗ ܕ݁ܺܐܝܰܣܳܘܢ <EOS> ܘܒ݂ܳܥܶܝܢ ܗ̱ܘܰܘ<EOS>
ܕ݁ܢܰܦ݁ܩܽܘܢ ܐܶܢܽܘܢ ܡܶܢ ܬ݁ܰܡܳܢ ܇ ܘܢܰܫܠܡܽܘܢ ܐܶܢܽܘܢ ܠܳܐܟ݂ܠܳܘܣ <EOS>ܘܟ݂ܰܕ݂ ܠܳܐ ܐܶܫܟ݁ܰܚܘ ܐܶܢܽܘܢ ܬ݁ܰܡܳܢ ܓ݁ܰܪܽܘܗ̱ܝ ܗ̱ܘܰܘ ܠܺܐܝܰܣܳܘܢ<EOS>
ܘܠܰܐܚܶܐ̈ ܕ݁ܺܐܝܬ݂ ܗ̱ܘܰܘ ܬ݁ܰܡܳܢ <EOS> ܘܰܐܝܬ݁ܺܝܘ ܐܶܢܽܘܢ ܠܘܳܬ݂ ܪܺܫܶܐ̈ ܕ݁ܰܡܕ݂ܺܝܢ̱ܬ݁ܳܐ ܇<EOS>
ܟ݁ܰܕ݂ ܩܳܥܶܝܢ ܗ̱ܘܰܘ ܇ ܕ݁ܗܳܠܶܝܢ ܐܶܢܽܘܢ ܕ݁ܰܠܟ݂ܽܠܳܗ ܐܰܪܥܳܐ ܕ݁ܰܠܰܚܘ <EOS> ܘܗܳܐ ܬ݁ܽܘܒ݂<EOS>
ܠܗܳܪܟ݁ܳܐ ܐܶܬ݂ܰܘ <EOS>ܘܰܡܩܰܒ݁ܠܳܢܗܽܘܢ ܗܳܢܰܘ ܐܺܝܰܣܳܘܢ <EOS> ܘܟ݂ܽܠܗܽܘܢ ܗܳܠܶܝܢ ܠܽܘܩܒ݂ܰܠ<EOS>
ܦ݁ܽܘܩܕ݁ܳܢܰܘܗ̱ܝ̈ ܕ݁ܩܶܣܰܪ ܩܳܝܡܺܝܢ ܇ ܟ݁ܰܕ݂ ܐܳܡܪܺܝܢ <EOS> ܕ݁ܺܐܝܬ݂ ܡܰܠܟ݁ܳܐ ܐ̱ܚܪܺܢܳܐ ܁<EOS>
ܝܶܫܽܘܥ <EOS>ܐܶܬ݁ܕ݁ܰܠܰܚܘ ܕ݁ܶܝܢ ܪܺܫܶܐ̈ ܕ݁ܰܡܕ݂ܺܝܢ̱ܬ݁ܳܐ ܘܟ݂ܽܠܶܗ ܥܰܡܳܐ ܟ݁ܰܕ݂<EOS>
ܫܡܰܥܘ ܗܳܠܶܝܢ <EOS>ܘܰܢܣܰܒ݂ܘ ܥܰܪܳܒ݂ܶܐ̈ ܡܶܢ ܐܺܝܰܣܳܘܢ ܘܳܐܦ݂ ܡܶܢ ܐܰܚܶܐ̈ ܘܗܳܝܕ݁ܶܝܢ<EOS>
ܫܪܰܘ ܐܶܢܽܘܢ <EOS>ܐܰܚܶܐ̈ ܕ݁ܶܝܢ ܒ݁ܰܪ ܫܳܥܬ݂ܶܗ ܒ݁ܶܗ ܒ݁ܠܺܠܝܳܐ ܫܪܰܘ ܠܦ݁ܰܘܠܳܘܣ<EOS>
ܘܰܠܫܺܝܠܳܐ ܠܒ݂ܶܪܳܘܰܐܐ ܡܕ݂ܺܝܢ̱ܬ݁ܳܐ <EOS> ܘܟ݂ܰܕ݂ ܐܶܬ݂ܰܘ ܠܬ݂ܰܡܳܢ ܥܳܐܠܺܝܢ ܗ̱ܘܰܘ<EOS>
ܠܰܟ݂ܢܽܘܫܬ݁ܳܐ ܕ݁ܺܝܗܽܘܕ݂ܳܝܶܐ̈ <EOS>ܚܺܐܪܳܝܺܝܢ̈ ܗ̱ܘܰܘ ܓ݁ܶܝܪ ܗܳܢܽܘܢ ܝܺܗܽܘܕ݂ܳܝܶܐ̈ ܕ݁ܬ݂ܰܡܳܢ ܡܶܢ<EOS>
ܝܺܗܽܘܕ݂ܳܝܶܐ̈ ܗܳܢܽܘܢ ܕ݁ܺܐܝܬ݂ ܗ̱ܘܰܘ ܒ݁ܬ݂ܶܣܰܠܳܘܢܺܝܩܺܐ <EOS> ܘܫܳܡܥܺܝܢ ܗ̱ܘܰܘ ܡܶܢܗܽܘܢ<EOS>
ܡܶܠܬ݂ܳܐ ܟ݁ܽܠܝܽܘܡ ܚܳܕ݂ܝܳܐܝܺܬ݂ ܟ݁ܰܕ݂ ܡܦ݂ܰܪܫܺܝܢ ܗ̱ܘܰܘ ܡܶܢ ܟ݁ܬ݂ܳܒ݂ܶܐ̈ <EOS> ܕ݁ܶܐܢ<EOS>
ܗܳܠܶܝܢ ܗܳܟ݂ܰܢܳܐ ܐܺܝܬ݂ܰܝܗܶܝܢ <EOS>ܘܣܰܓ݁ܺܝܶܐܐ̈ ܡܶܢܗܽܘܢ ܗܰܝܡܶܢܘ <EOS> ܘܗܳܟ݂ܰܢܳܐ ܐܳܦ݂ ܡܶܢ ܝܰܘܢܳܝܶܐ̈<EOS>
ܓ݁ܰܒ݂ܪܶܐ̈ ܣܰܓ݁ܺܝܶܐܐ̈ ܘܢܶܫܶܐ̈ ܝܺܕ݂ܺܝܥܳܬ݂ܳܐ̈ <EOS>ܘܟ݂ܰܕ݂ ܝܕ݂ܰܥܘ ܗܳܢܽܘܢ ܝܺܗܽܘܕ݂ܳܝܶܐ̈ ܕ݁ܡܶܢ ܬ݂ܶܣܰܠܳܘܢܺܝܩܺܐ<EOS>
ܕ݁ܡܶܠܬ݂ܶܗ ܕ݁ܰܐܠܳܗܳܐ ܐܶܬ݂ܟ݁ܰܪܙܰܬ݂ ܡܶܢ ܦ݁ܰܘܠܳܘܣ ܒ݁ܒ݂ܶܪܳܘܰܐܐ ܡܕ݂ܺܝܢ̱ܬ݁ܳܐ ܐܶܬ݂ܰܘ<EOS>
ܐܳܦ݂ ܠܬ݂ܰܡܳܢ <EOS> ܘܠܳܐ ܫܠܺܝܘ ܠܰܡܙܳܥܽܘ ܘܠܰܡܕ݂ܰܠܳܚܽܘ ܠܐ̱ܢܳܫܽܘܬ݂ܳܐ <EOS>ܘܰܠܦ݁ܰܘܠܳܘܣ ܫܪܰܐܘܽܗ̱ܝ ܐܰܚܶܐ̈ ܕ݁ܢܶܚܽܘܬ݂ ܠܶܗ ܠܝܰܡܳܐ <EOS> ܘܩܰܘܺܝ<EOS>
ܗ̱ܘܳܐ ܒ݁ܳܗ ܒ݁ܰܡܕ݂ܺܝܢ̱ܬ݁ܳܐ ܗܳܝ ܫܺܝܠܳܐ ܘܛܺܝܡܳܬ݂ܶܐܳܘܣ <EOS>ܘܗܳܢܽܘܢ ܕ݁ܶܐܬ݂ܠܰܘܺܝܘ ܠܶܗ ܠܦ݁ܰܘܠܳܘܣ ܐܶܬ݂ܰܘ ܥܰܡܶܗ ܥܕ݂ܰܡܳܐ<EOS>
ܠܰܐܬ݂ܺܢܳܘܣ ܡܕ݂ܺܝܢ̱ܬ݁ܳܐ <EOS> ܘܟ݂ܰܕ݂ ܢܳܦ݂ܩܺܝܢ ܡܶܢ ܨܶܐܕ݂ܰܘܗ̱ܝ ܩܰܒ݁ܶܠܘ ܡܶܢܶܗ<EOS>
ܐܶܓ݁ܰܪܬ݁ܳܐ ܠܘܳܬ݂ ܫܺܝܠܳܐ ܘܛܺܝܡܳܬ݂ܶܐܳܘܣ ܕ݁ܒ݂ܰܥܓ݂ܰܠ ܢܺܐܙܽܠ̱ܘܢ ܠܘܳܬ݂ܶܗ <EOS>ܗܽܘ ܕ݁ܶܝܢ ܦ݁ܰܘܠܳܘܣ ܟ݁ܰܕ݂ ܡܩܰܘܶܐ ܗ̱ܘܳܐ ܒ݁ܰܐܬ݂ܺܢܶܘܣ<EOS>
ܡܶܬ݂ܡܰܪܡܰܪ ܗ̱ܘܳܐ ܒ݁ܪܽܘܚܶܗ ܇ ܟ݁ܰܕ݂ ܚܳܙܶܐ ܗ̱ܘܳܐ ܕ݁ܰܡܕ݂ܺܝܢ̱ܬ݁ܳܐ ܟ݁ܽܠܳܗ ܡܰܠܝܳܐ<EOS>
ܦ݁ܬ݂ܰܟ݂ܪܶܐ̈ <EOS>ܘܰܡܡܰܠܶܠ ܗ̱ܘܳܐ ܒ݁ܰܟ݂ܢܽܘܫܬ݁ܳܐ ܥܰܡ ܝܺܗܽܘܕ݂ܳܝܶܐ̈ ܘܥܰܡ ܐܰܝܠܶܝܢ<EOS>
ܕ݁ܕ݂ܳܚܠܺܝܢ ܡܶܢ ܐܰܠܳܗܳܐ ܇ ܘܰܒ݂ܫܽܘܩܳܐ ܥܰܡ ܐܰܝܠܶܝܢ ܕ݁ܡܶܣܬ݁ܰܩܒ݁ܠܺܝܢ ܗ̱ܘܰܘ ܟ݁ܽܠܝܽܘܡ<EOS>
<EOS>ܘܳܐܦ݂ ܦ݁ܺܝܠܳܣܳܘܦ݂ܶܐ̈ ܕ݁ܡܶܢ ܝܽܘܠܦ݁ܳܢܶܗ ܕ݁ܶܐܦ݁ܺܝܩܳܘܪܳܣ ܁<EOS>
ܘܰܐ̱ܚܪܳܢܶܐ̈ ܕ݁ܡܶܬ݂ܩܪܶܝܢ ܣܛܳܘܐܝܺܩܳܘ ܕ݁ܳܪܫܺܝܢ ܗ̱ܘܰܘ ܥܰܡܶܗ <EOS> ܘܐ̱ܢܳܫ ܐ̱ܢܳܫ ܡܶܢܗܽܘܢ<EOS>
ܐܳܡܪܺܝܢ ܗ̱ܘܰܘ ܡܳܢܳܐ ܨܳܒ݂ܶܐ ܗܳܢܳܐ ܡܠܰܩܶܛ ܡܶܠܶܐ̈ <EOS> ܘܰܐ̱ܚܪܳܢܶܐ̈ ܐܳܡܪܺܝܢ ܗ̱ܘܰܘ<EOS>
ܕ݁ܰܐܠܳܗܶܐ̈ ܢܽܘܟ݂ܪܳܝܶܐ̈ ܡܰܟ݂ܪܶܙ <EOS> ܡܶܛܽܠ ܕ݁ܰܠܝܶܫܽܘܥ ܘܠܰܩܝܳܡܬ݁ܶܗ ܡܰܟ݂ܪܶܙ ܗ̱ܘܳܐ<EOS>
ܠܗܽܘܢ <EOS>ܘܰܐܚܕ݁ܽܘܗ̱ܝ ܘܰܐܝܬ݁ܝܽܘܗ̱ܝ ܠܒ݂ܶܝܬ݂ ܕ݁ܺܝܢܳܐ ܕ݁ܡܶܬ݂ܩܪܶܐ ܐܰܪܺܝܳܘܣ<EOS>
ܦ݁ܰܓ݂ܳܘܣ ܇ ܟ݁ܰܕ݂ ܐܳܡܪܺܝܢ ܠܶܗ <EOS> ܡܶܫܟ݁ܚܺܝܢܰܢ ܠܡܶܕ݁ܰܥ ܡܳܢܰܘ ܗܳܢܳܐ ܝܽܘܠܦ݁ܳܢܳܐ<EOS>
ܚܰܕ݂̱ܬ݂ܳܐ ܕ݁ܡܰܟ݂ܪܶܙ ܐܰܢ̱ܬ݁ <EOS>ܡܶܠܶܐ̈ ܓ݁ܶܝܪ ܢܽܘܟ݂ܪܳܝܳܬ݂ܳܐ̈ ܙܳܪܰܥ ܐܰܢ̱ܬ݁ ܒ݁ܡܰܫܡܰܥܬ݂ܰܢ <EOS>ܘܨܳܒ݂ܶܝܢܰܢ ܠܡܶܕ݁ܰܥ ܡܳܢܳܐ ܐܶܢܶܝܢ̈ ܗܳܠܶܝܢ <EOS>ܐܰܬ݂ܺܢܳܝܶܐ̈ ܕ݁ܶܝܢ ܟ݁ܽܠܗܽܘܢ ܘܰܐܝܠܶܝܢ ܕ݁ܳܐܬ݂ܶܝܢ ܠܬ݂ܰܡܳܢ<EOS>
ܢܽܘܟ݂ܪܳܝܶܐ̈ ܥܰܠ ܡܶܕ݁ܶܡ ܐ̱ܚܪܺܝܢ ܠܳܐ ܒ݁ܛܺܝܠ ܠܗܽܘܢ ܐܶܠܳܐ ܠܡܺܐܡܰܪ ܘܰܠܡܶܫܡܰܥ<EOS>
ܡܶܕ݁ܶܡ ܚܕ݂ܶܬ݂<EOS>
ܘܟ݂ܰܕ݂ ܩܳܡ ܦ݁ܰܘܠܳܘܣ ܒ݁ܰܐܪܺܝܳܘܣ ܦ݁ܰܓ݂ܳܘܣ ܐܶܡܰܪ <EOS> ܓ݁ܰܒ݂ܪܶܐ̈<EOS>
ܐܰܬ݂ܺܢܳܝܶܐ̈ ܚܳܙܶܐ ܐ̱ܢܳܐ ܠܟ݂ܽܘܢ ܕ݁ܰܒ݂ܟ݂ܽܠܗܶܝܢ ܝܰܬ݁ܺܝܪܺܝܢ ܐܢ̱ܬ݁ܽܘܢ ܒ݁ܕ݂ܶܚܠܰܬ݂<EOS>
ܫܺܐܕ݂ܶܐ̈ <EOS>ܟ݁ܰܕ݂ ܓ݁ܶܝܪ ܡܶܬ݂ܟ݁ܪܶܟ݂ ܗ̱ܘܺܝܬ݂ ܘܚܳܙܶܐ ܗ̱ܘܺܝܬ݂ ܒ݁ܶܝܬ݂<EOS>
ܕ݁ܶܚܠܳܬ݂ܟ݂ܽܘܢ̈ ܐܶܫܟ݁ܚܶܬ݂ ܥܠܳܬ݂ܳܐ ܚܕ݂ܳܐ ܇ ܕ݁ܰܟ݂ܬ݂ܺܝܒ݂ ܗ̱ܘܳܐ ܥܠܶܝܗ <EOS> ܕ݁ܰܐܠܳܗܳܐ<EOS>
ܓ݁ܢܺܝܙܳܐ <EOS> ܗܰܘ ܗܳܟ݂ܺܝܠ ܕ݁ܟ݂ܰܕ݂ ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܕ݁ܳܚܠܺܝܢ ܐܢ̱ܬ݁ܽܘܢ ܠܶܗ ܠܶܗ<EOS>
ܠܗܳܢܳܐ ܐܶܢܳܐ ܡܣܰܒ݁ܰܪ ܐ̱ܢܳܐ ܠܟ݂ܽܘܢ <EOS>ܐܰܠܳܗܳܐ ܓ݁ܶܝܪ ܕ݁ܰܥܒ݂ܰܕ݂ ܥܳܠܡܳܐ ܘܟ݂ܽܠ ܡܳܐ ܕ݁ܺܐܝܬ݂ ܒ݁ܶܗ<EOS>
ܘܗܽܘܝܽܘ ܡܳܪܳܐ ܕ݁ܰܫܡܰܝܳܐ ܘܕ݂ܰܐܪܥܳܐ ܒ݁ܗܰܝܟ݁ܠܶܐ̈ ܕ݁ܰܥܒ݂ܳܕ݂ ܐܺܝܕ݂ܰܝܳܐ̈ <EOS> ܠܳܐ ܫܳܪܶܐ<EOS>
<EOS>ܘܠܳܐ ܡܶܫܬ݁ܰܡܰܫ ܡܶܢ ܐܺܝܕ݂ܰܝ̈ ܒ݁ܢܰܝܢܳܫܳܐ̈ <EOS> ܘܥܰܠ ܡܶܕ݁ܶܡ ܠܳܐ<EOS>
ܣܢܺܝܩ <EOS> ܡܶܛܽܠ ܕ݁ܗܽܘ ܝܰܗ̱ܒ݂ ܠܟ݂ܽܠܢܳܫ ܚܰܝܶܐ̈ ܘܢܰܦ݂ܫܳܐ <EOS>ܘܡܶܢ ܚܰܕ݂ ܕ݁ܶܡ ܥܒ݂ܰܕ݂ ܥܳܠܡܳܐ ܟ݁ܽܠܶܗ ܕ݁ܰܒ݂ܢܰܝܢܳܫܳܐ̈<EOS>
ܕ݁ܢܶܗܘܽܘܢ ܥܳܡܪܺܝܢ ܥܰܠ ܐܰܦ݁ܰܝ̈ ܐܰܪܥܳܐ ܟ݁ܽܠܳܗ <EOS> ܘܦ݂ܰܪܶܫ ܙܰܒ݂ܢܶܐ̈ ܒ݁ܦ݂ܽܘܩܕ݁ܳܢܶܗ <EOS>ܘܣܳܡ ܬ݁ܚܽܘܡܶܐ̈ ܕ݁ܥܽܘܡܪܳܐ ܕ݁ܰܒ݂ܢܰܝܢܳܫܳܐ̈<EOS>
ܕ݁ܢܶܗܘܽܘܢ ܒ݁ܳܥܶܝܢ ܠܰܐܠܳܗܳܐ ܘܰܡܥܰܩܒ݂ܺܝܢ ܇ ܘܡܶܢ ܒ݁ܶܪܝܳܬ݂ܶܗ̈<EOS>
ܡܶܫܟ݁ܚܺܝܢ ܠܶܗ <EOS> ܡܶܛܽܠ ܕ݁ܳܐܦ݂ ܠܳܐ ܗ̱ܘܳܐ ܪܰܚܺܝܩ ܡܶܢ ܟ݁ܽܠ ܡܶܢܰܢ <EOS>ܒ݁ܶܗ ܗ̱ܽܘ ܓ݁ܶܝܪ ܚܰܝܺܝܢܰܢ ܘܡܶܬ݁ܬ݁ܙܺܝܥܺܝܢܰܢ ܘܺܐܝܬ݂ܰܝܢ ܇ ܐܰܝܟ݂<EOS>
ܕ݁ܳܐܦ݂ ܐ̱ܢܳܫܳܐ ܡܶܢ ܚܰܟ݁ܺܝܡܶܐ̈ ܕ݁ܰܠܘܳܬ݂ܟ݂ܽܘܢ ܐܶܡܰܪܘ <EOS> ܕ݁ܡܶܢܶܗ ܗ̱ܽܘ ܛܽܘܗܡܰܢ <EOS>ܐ̱ܢܳܫܳܐ ܗܳܟ݂ܺܝܠ ܕ݁ܛܽܘܗܡܰܢ ܡܶܢ ܐܰܠܳܗܳܐ ܗ̱ܘ ܇ ܠܳܐ ܚܰܝܳܒ݂ܺܝܢܰܢ<EOS>
ܠܡܶܣܒ݁ܰܪ ܇ ܕ݁ܰܠܕ݂ܰܗܒ݂ܳܐ <EOS> ܐܰܘ ܠܣܺܐܡܳܐ <EOS> ܐܰܘ ܠܟ݂ܺܐܦ݂ܳܐ ܕ݁ܰܓ݂ܠܺܝܦ݂ܳܐ<EOS>
ܒ݁ܽܐܘܡܳܢܽܘܬ݂ܳܐ ܘܒ݂ܺܝܕ݂ܰܥܬ݂ܳܐ ܕ݁ܒ݂ܰܪܢܳܫܳܐ <EOS> ܕ݁ܳܡܝܳܐ ܐܰܠܳܗܽܘܬ݂ܳܐ <EOS>ܙܰܒ݂ܢܶܐ̈ ܓ݁ܶܝܪ ܕ݁ܛܳܥܝܽܘܬ݂ܳܐ ܐܰܥܒ݁ܰܪ ܐܰܠܳܗܳܐ <EOS> ܘܰܒ݂ܙܰܒ݂ܢܳܐ<EOS>
ܗܳܢܳܐ ܡܦ݂ܰܩܶܕ݂ ܠܟ݂ܽܠܗܽܘܢ ܒ݁ܢܰܝܢܳܫܳܐ̈ ܕ݁ܟ݂ܽܠ ܐ̱ܢܳܫ ܒ݁ܟ݂ܽܠ ܕ݁ܽܘܟ݁ܳܐ ܢܬ݂ܽܘܒ݂<EOS>
<EOS>ܡܶܛܽܠ ܕ݁ܰܐܩܺܝܡ ܝܰܘܡܳܐ ܕ݁ܒ݂ܶܗ ܥܬ݂ܺܝܕ݂ ܕ݁ܰܢܕ݂ܽܘܢ ܐܰܪܥܳܐ ܟ݁ܽܠܳܗ<EOS>
ܒ݁ܟ݂ܺܐܢܽܘܬ݂ܳܐ ܇ ܒ݁ܝܰܕ݂ ܓ݁ܰܒ݂ܪܳܐ ܐܰܝܢܳܐ ܕ݁ܰܦ݂ܪܰܫ <EOS> ܘܰܐܦ݂ܢܺܝ ܠܟ݂ܽܠ ܐ̱ܢܳܫ<EOS>
ܠܗܰܝܡܳܢܽܘܬ݂ܶܗ ܒ݁ܕ݂ܰܐܩܺܝܡܶܗ ܡܶܢ ܒ݁ܶܝܬ݂ ܡܺܝܬ݂ܶܐ̈ <EOS>ܘܟ݂ܰܕ݂ ܫܡܰܥܘ ܩܝܳܡܬ݁ܳܐ ܕ݁ܡܶܢ ܒ݁ܶܝܬ݂ ܡܺܝܬ݂ܶܐ̈ ܡܶܢܗܽܘܢ<EOS>
ܡܡܰܝܩܺܝܢ ܗ̱ܘܰܘ <EOS> ܘܡܶܢܗܽܘܢ ܐܳܡܪܺܝܢ ܗ̱ܘܰܘ <EOS> ܒ݁ܰܙܒ݂ܰܢ ܐ̱ܚܪܺܝܢ ܫܳܡܥܺܝܢܰܢ ܠܳܟ݂ ܥܰܠ<EOS>
ܗܳܕ݂ܶܐ <EOS>ܘܗܳܟ݂ܰܢܳܐ ܢܦ݂ܰܩ ܦ݁ܰܘܠܳܘܣ ܡܶܢ ܒ݁ܰܝܢܳܬ݂ܗܽܘܢ <EOS>ܘܐ̱ܢܳܫܺܝܢ̈ ܡܶܢܗܽܘܢ ܢܰܩܦ݁ܽܘܗ̱ܝ ܘܗܰܝܡܶܢܘ ܚܰܕ݂ ܕ݁ܶܝܢ ܡܶܢܗܽܘܢ<EOS>
ܐܺܝܬ݂ܰܘܗ̱ܝ ܗ̱ܘܳܐ ܕ݁ܺܝܳܢܽܘܣܺܝܳܘܣ ܇ ܡܶܢ ܕ݁ܰܝܳܢܶܐ̈ ܕ݁ܰܐܪܺܝܳܘܣ ܦ݁ܰܓ݂ܳܘܣ <EOS>ܘܰܐܢ̱ܬ݁ܬ݂ܳܐ ܚܕ݂ܳܐ ܕ݁ܰܫܡܳܗ ܗܘܳܐ ܕ݁ܰܡܰܪܺܝܣ <EOS> ܘܰܐ̱ܚܪܳܢܶܐ̈ ܥܰܡܗܽܘܢ<EOS>
ܘܟ݂ܰܕ݂ ܢܦ݂ܰܩ ܦ݁ܰܘܠܳܘܣ ܡܶܢ ܐܰܬ݂ܺܢܶܘܣ ܐܶܬ݂ܳܐ ܠܶܗ ܠܩܳܘܪܺܢܬ݂ܳܘܣ<EOS>
<EOS>ܘܶܐܫܟ݁ܰܚ ܬ݁ܰܡܳܢ ܓ݁ܰܒ݂ܪܳܐ ܚܰܕ݂ ܝܺܗܽܘܕ݂ܳܝܳܐ ܕ݁ܰܫܡܶܗ ܗܘܳܐ<EOS>
ܐܰܩܶܠܳܘܣ <EOS> ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܦ݁ܳܢܛܳܘܣ ܐܰܬ݂ܪܳܐ <EOS> ܕ݁ܒ݂ܶܗ ܒ݁ܗܰܘ ܙܰܒ݂ܢܳܐ ܐܶܬ݂ܳܐ<EOS>
ܗ̱ܘܳܐ ܡܶܢ ܐܰܬ݂ܪܳܐ ܕ݁ܺܐܝܛܰܠܺܝܰܐ <EOS> ܗ̱ܘ ܘܰܦ݁ܪܺܝܣܩܺܠܰܐ ܐܰܢ̱ܬ݁ܬ݂ܶܗ ܇ ܡܶܛܽܠ ܕ݁ܰܦ݂ܩܰܕ݂<EOS>
ܗ̱ܘܳܐ ܩܠܰܘܕ݂ܺܝܳܘܣ ܩܶܣܰܪ ܕ݁ܢܶܦ݁ܩܽܘܢ ܟ݁ܽܠܗܽܘܢ ܝܺܗܽܘܕ݂ܳܝܶܐ̈ ܡܶܢ ܪܽܗ̱ܘܡܺܐ <EOS>ܘܶܐܬ݂ܩܰܪܰܒ݂ ܠܘܳܬ݂ܗܽܘܢ <EOS>ܘܡܶܛܽܠ ܕ݁ܒ݂ܰܪ ܐܽܘܡܳܢܽܘܬ݂ܗܽܘܢ ܗ̱ܘܳܐ ܫܪܳܐ ܠܶܗ ܠܘܳܬ݂ܗܽܘܢ <EOS>ܘܦ݂ܳܠܰܚ ܗ̱ܘܳܐ ܥܰܡܗܽܘܢ ܒ݁ܽܐܘܡܳܢܽܘܬ݂ܗܽܘܢ ܁ ܕ݁ܶܝܢ ܠܳܘܠܳܪܶܐ̈ ܗܘܰܘ <EOS>ܘܰܡܡܰܠܶܠ ܗ̱ܘܳܐ ܒ݁ܰܟ݂ܢܽܘܫܬ݁ܳܐ ܒ݁ܟ݂ܽܠ ܫܰܒ݁ܳܐ ܘܰܡܦ݁ܺܝܣ ܗ̱ܘܳܐ<EOS>
ܠܺܝܗܽܘܕ݂ܳܝܶܐ̈ ܘܰܠܚܰܢܦ݁ܶܐ̈ <EOS>ܘܟ݂ܰܕ݂ ܐܶܬ݂ܰܘ ܗ̱ܘܰܘ ܡܶܢ ܡܰܩܶܕ݂ܳܘܢܺܝܰܐ ܫܺܝܠܳܐ ܘܛܺܝܡܳܬ݂ܶܐܳܘܣ<EOS>
ܐܰܠܺܝܨ ܗ̱ܘܳܐ ܒ݁ܡܶܠܬ݂ܳܐ ܗ̱ܘ ܦ݁ܰܘܠܳܘܣ ܇ ܡܶܛܽܠ ܕ݁ܩܳܝܡܺܝܢ ܗ̱ܘܰܘ ܠܩܽܘܒ݂ܠܶܗ<EOS>
ܝܺܗܽܘܕ݂ܳܝܶܐ̈ ܘܰܡܓ݂ܰܕ݁ܦ݂ܺܝܢ ܗ̱ܘܰܘ ܇ ܟ݁ܰܕ݂ ܡܣܰܗܶܕ݂ ܗ̱ܘܳܐ ܠܗܽܘܢ ܕ݁ܝܶܫܽܘܥ ܗܽܘܝܽܘ<EOS>
ܡܫܺܝܚܳܐ <EOS>ܘܰܢܦ݂ܰܨ ܡܳܐܢܰܘܗ̱ܝ̈ ܘܶܐܡܰܪ ܠܗܽܘܢ <EOS> ܡܶܢ ܗܳܫܳܐ ܐܶܢܳܐ ܕ݁ܟ݂ܶܐ<EOS>
ܐ̱ܢܳܐ <EOS> ܐܳܙܶܠ ܐ̱ܢܳܐ ܠܺܝ ܠܘܳܬ݂ ܥܰܡ̱ܡܶܐ̈ <EOS>ܘܰܢܦ݂ܰܩ ܡܶܢ ܬ݁ܰܡܳܢ ܘܥܰܠ ܠܒ݂ܰܝܬ݁ܶܗ ܕ݁ܓ݂ܰܒ݂ܪܳܐ ܕ݁ܰܫܡܶܗ ܛܺܛܳܘܣ ܇<EOS>
ܐܰܝܢܳܐ ܕ݁ܕ݂ܳܚܶܠ ܗ̱ܘܳܐ ܡܶܢ ܐܰܠܳܗܳܐ <EOS> ܘܒ݂ܰܝܬ݁ܶܗ ܢܰܩܺܝܦ݂ ܗ̱ܘܳܐ ܠܰܟ݂ܢܽܘܫܬ݁ܳܐ <EOS>ܘܰܟ݁ܪܺܝܣܦ݁ܳܘܣ ܪܰܒ݁ ܟ݁ܢܽܘܫܬ݁ܳܐ ܗܰܝܡܶܢ ܗ̱ܘܳܐ ܒ݁ܡܳܪܰܢ ܗܽܘ<EOS>
ܘܰܒ݂ܢܰܝ̈ ܒ݁ܰܝܬ݁ܶܗ ܟ݁ܽܠܗܽܘܢ <EOS> ܘܣܰܓ݁ܺܝܶܐܐ̈ ܩܳܘܪܺܢܬ݂ܳܝܶܐ̈ ܫܳܡܥܺܝܢ ܗ̱ܘܰܘ ܘܰܡܗܰܝܡܢܺܝܢ<EOS>
ܒ݁ܰܐܠܳܗܳܐ ܘܥܳܡܕ݁ܺܝܢ<EOS>
ܘܶܐܡܰܪ ܡܳܪܝܳܐ ܒ݁ܚܶܙܘܳܐ ܠܦ݁ܰܘܠܳܘܣ <EOS> ܠܳܐ ܬ݁ܶܕ݂ܚܰܠ <EOS> ܐܶܠܳܐ ܡܰܠܶܠ<EOS>
ܘܠܳܐ ܬ݁ܶܫܬ݁ܽܘܩ<EOS>
ܡܶܛܽܠ ܕ݁ܶܐܢܳܐ ܥܰܡܳܟ݂ ܐ̱ܢܳܐ ܇ ܘܐ̱ܢܳܫ ܠܳܐ ܡܶܫܟ݁ܰܚ<EOS>
ܠܡܰܗܳܪܽܘܬ݂ܳܟ݂ ܇ ܘܥܰܡܳܐ ܣܰܓ݁ܺܝܳܐܐ ܐܺܝܬ݂ ܠܺܝ ܒ݁ܰܡܕ݂ܺܝܢ̱ܬ݁ܳܐ ܗܳܕ݂ܶܐ <EOS>ܝܺܬ݂ܶܒ݂ ܗ̱ܘܳܐ ܕ݁ܶܝܢ ܫܰܢ̱ܬ݁ܳܐ ܚܕ݂ܳܐ ܘܝܰܪܚܶܐ̈ ܫܬ݁ܳܐ<EOS>
ܒ݁ܩܳܘܪܺܢܬ݂ܳܘܣ <EOS> ܘܡܰܠܶܦ݂ ܗ̱ܘܳܐ ܠܗܽܘܢ ܡܶܠܬ݂ܳܐ ܕ݁ܰܐܠܳܗܳܐ <EOS>ܘܟ݂ܰܕ݂ ܐܺܝܬ݂ܰܘܗ̱ܝ ܗ̱ܘܳܐ ܓ݁ܰܐܠܺܝܳܘܢ ܐܰܢܬ݂ܽܘܦ݁ܰܛܳܘܣ<EOS>
ܕ݁ܰܐܟ݂ܰܐܺܝܰܐ ܐܶܬ݂ܟ݁ܰܢܰܫܘ ܐܰܟ݂ܚܕ݂ܳܐ ܝܺܗܽܘܕ݂ܳܝܶܐ̈ ܥܰܠ ܦ݁ܰܘܠܳܘܣ <EOS> ܘܰܐܝܬ݁ܝܽܘܗ̱ܝ<EOS>
ܩܕ݂ܳܡ ܒ݁ܺܝܡ ܁<EOS>
ܟ݁ܰܕ݂ ܐܳܡܪܺܝܢ <EOS> ܕ݁ܗܳܢܳܐ ܠܒ݂ܰܪ ܡܶܢ ܢܳܡܽܘܣܳܐ ܡܦ݁ܺܝܣ<EOS>
ܠܰܒ݂ܢܰܝܢܳܫܳܐ̈ ܕ݁ܢܶܗܘܽܘܢ ܕ݁ܳܚܠܺܝܢ ܠܰܐܠܳܗܳܐ <EOS>ܘܟ݂ܰܕ݂ ܒ݁ܳܥܶܐ ܗ̱ܘܳܐ ܦ݁ܰܘܠܳܘܣ ܕ݁ܢܶܦ݂ܬ݁ܰܚ ܦ݁ܽܘܡܶܗ ܘܰܢܡܰܠܶܠ<EOS>
ܐܶܡܰܪ ܓ݁ܰܐܠܺܝܳܘܢ ܠܺܝܗܽܘܕ݂ܳܝܶܐ̈ <EOS> ܐܶܠܽܘ ܥܰܠ ܡܶܕ݁ܶܡ ܕ݁ܒ݂ܺܝܫ ܐܰܘ ܕ݁ܰܢܟ݂ܺܝܠ ܐܰܘ<EOS>
ܕ݁ܰܣܢܶܐ ܡܩܰܛܪܓ݂ܺܝܢ ܗ̱ܘܰܝܬ݁ܽܘܢ ܐܳܘ ܝܺܗܽܘܕ݂ܳܝܶܐ̈ ܅ ܒ݁ܘܳܠܺܝܬ݂ܳܐ ܡܩܰܒ݁ܶܠ ܗ̱ܘܺܝܬ݂<EOS>
ܠܟ݂ܽܘܢ <EOS>ܐܶܢ ܕ݁ܶܝܢ ܙܺܛܺܡܶܐ̈ ܐܶܢܽܘܢ ܥܰܠ ܡܶܠܬ݂ܳܐ ܘܥܰܠ ܫܡܳܗܶܐ̈ ܘܥܰܠ<EOS>
ܢܳܡܽܘܣܳܐ ܕ݁ܺܝܠܟ݂ܽܘܢ ܐܰܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ ܒ݁ܰܝܢܳܬ݂ܟ݂ܽܘܢ <EOS> ܐܶܢܳܐ ܓ݁ܶܝܪ<EOS>
ܠܳܐ ܨܳܒ݂ܶܐ ܐ̱ܢܳܐ ܕ݁ܶܐܗܘܶܐ ܕ݁ܰܝܳܢܳܐ ܕ݁ܗܳܠܶܝܢ ܨܶܒ݂ܘܳܬ݂ܳܐ̈ <EOS>ܘܰܛܪܰܕ݂ ܐܶܢܽܘܢ ܡܶܢ ܒ݁ܺܝܡ ܕ݁ܺܝܠܶܗ <EOS>ܘܶܐܚܰܕ݂ܘ ܗ̱ܘܰܘ ܟ݁ܽܠܗܽܘܢ ܚܰܢܦ݂ܶܐ̈ ܇ ܠܣܳܘܣܬ݂ܶܢܺܝܣ ܩܰܫܺܝܫܳܐ<EOS>
ܕ݁ܰܟ݂ܢܽܘܫܬ݁ܳܐ ܘܡܳܚܶܝܢ ܗ̱ܘܰܘ ܠܶܗ ܩܕ݂ܳܡ ܒ݁ܺܝܡ <EOS> ܘܓ݂ܰܐܠܺܝܳܘܢ ܡܰܗܡܶܐ ܗ̱ܘܳܐ<EOS>
ܒ݁ܗܳܠܶܝܢ<EOS>
ܘܟ݂ܰܕ݂ ܗܘܳܐ ܦ݁ܰܘܠܳܘܣ ܬ݁ܰܡܳܢ ܝܰܘܡܳܬ݂ܳܐ̈ ܣܰܓ݁ܺܝܶܐܐ̈ ܝܰܗ̱ܒ݂<EOS>
ܫܠܳܡܳܐ ܠܰܐܚܶܐ̈ <EOS> ܘܰܪܕ݂ܳܐ ܒ݁ܝܰܡܳܐ ܁ ܕ݁ܢܺܐܙܰܠ ܠܣܽܘܪܺܝܰܐ <EOS> ܘܶܐܬ݂ܰܘ ܥܰܡܶܗ<EOS>
ܦ݁ܪܺܝܣܩܺܠܰܐ ܘܰܐܩܶܠܳܘܣ ܟ݁ܰܕ݂ ܣܰܦ݁ܰܪ ܪܺܫܶܗ ܒ݁ܩܶܢܟ݂ܪܶܐܶܣ ܇ ܡܶܛܽܠ ܕ݁ܢܶܕ݂ܪܳܐ ܢܕ݂ܺܝܪ<EOS>
ܗ̱ܘܳܐ ܠܶܗ <EOS>ܘܡܰܛܺܝܘ ܠܶܐܦ݂ܶܣܳܘܣ ܘܥܰܠ ܦ݁ܰܘܠܳܘܣ ܠܰܟ݂ܢܽܘܫܬ݁ܳܐ <EOS> ܘܰܡܡܰܠܶܠ<EOS>
ܗ̱ܘܳܐ ܥܰܡ ܝܺܗܽܘܕ݂ܳܝܶܐ̈ <EOS>ܘܒ݂ܳܥܶܝܢ ܗ̱ܘܰܘ ܡܶܢܶܗ ܕ݁ܢܰܓ݁ܰܪ ܠܘܳܬ݂ܗܽܘܢ <EOS> ܘܠܳܐ ܐܶܬ݁ܛܦ݁ܺܝܣ<EOS>
܁<EOS>
ܟ݁ܰܕ݂ ܐܳܡܰܪ <EOS> ܕ݁ܘܳܠܶܐ ܠܺܝ ܐܰܡܺܝܢܳܐܝܺܬ݂ ܕ݁ܥܺܐܕ݂ܳܐ ܕ݁ܳܐܬ݂ܶܐ<EOS>
ܒ݁ܽܐܘܪܺܫܠܶܡ ܐܶܥܒ݁ܕ݂ܺܝܘܗ̱ܝ <EOS> ܘܶܐܢ ܐܰܠܳܗܳܐ ܢܶܨܒ݁ܶܐ ܐܶܦ݂ܢܶܐ ܬ݁ܽܘܒ݂ ܠܘܳܬ݂ܟ݂ܽܘܢ <EOS>ܘܠܰܐܩܶܠܳܘܣ ܘܠܰܦ݁ܪܺܝܣܩܺܠܰܐ ܫܒ݂ܰܩ ܐܶܢܽܘܢ ܒ݁ܶܐܦ݂ܶܣܳܘܣ <EOS>ܘܗܽܘ ܪܕ݂ܳܐ ܒ݁ܝܰܡܳܐ ܘܶܐܬ݂ܳܐ ܠܩܶܣܰܪܺܝܰܐ <EOS> ܘܰܣܠܶܩ ܘܰܫܐܶܠ<EOS>
ܒ݁ܰܫܠܳܡܳܐ ܕ݁ܰܒ݂ܢܰܝ̈ ܥܺܕ̱݁ܬ݁ܳܐ <EOS> ܘܶܐܙܰܠ ܠܶܗ ܠܰܐܢܛܺܝܳܘܟ݂ܺܝ <EOS>ܘܟ݂ܰܕ݂ ܗܘܳܐ ܬ݁ܰܡܳܢ ܝܰܘܡܳܬ݂ܳܐ̈ ܝܺܕ݂ܺܝܥܶܐ̈ ܢܦ݂ܰܩ ܘܶܐܬ݂ܟ݁ܪܶܟ݂<EOS>
ܒ݁ܳܬ݂ܰܪ ܒ݁ܳܬ݂ܰܪ ܒ݁ܰܐܬ݂ܪܳܐ ܕ݁ܓ݂ܰܠܰܛܺܝܰܐ ܘܕ݂ܰܦ݂ܪܽܘܓ݂ܺܝܰܐ ܇ ܟ݁ܰܕ݂ ܡܩܰܝܶܡ ܗ̱ܘܳܐ<EOS>
ܠܟ݂ܽܠܗܽܘܢ ܬ݁ܰܠܡܺܝܕ݂ܶܐ̈ <EOS>ܘܓ݂ܰܒ݂ܪܳܐ ܚܰܕ݂ ܕ݁ܰܫܡܶܗ ܗ̱ܘܳܐ ܐܰܦ݁ܳܠܳܘ ܝܺܗܽܘܕ݂ܳܝܳܐ ܇<EOS>
ܕ݁ܺܐܝܬ݂ܰܘܗ̱ܝ ܗ̱ܘܳܐ ܛܽܘܗܡܶܗ ܡܶܢ ܐܰܠܶܟ݁ܣܰܢܕ݁ܪܺܝܰܐ ܇ ܘܰܪܕ݂ܶܐ ܗ̱ܘܳܐ ܒ݁ܡܶܠܬ݂ܳܐ<EOS>
ܘܰܡܕ݂ܳܩ ܗ̱ܘܳܐ ܒ݁ܰܟ݂ܬ݂ܳܒ݂ܶܐ̈ ܐܶܬ݂ܳܐ ܠܶܐܦ݂ܶܣܳܘܣ <EOS>ܗܳܢܳܐ ܡܬ݂ܰܠܡܰܕ݂ ܗ̱ܘܳܐ ܠܽܐܘܪܚܶܗ ܕ݁ܡܳܪܝܳܐ <EOS> ܘܪܳܬ݂ܰܚ ܗ̱ܘܳܐ<EOS>
ܒ݁ܪܽܘܚ <EOS> ܘܰܡܡܰܠܶܠ ܗ̱ܘܳܐ ܘܡܰܠܶܦ݂ ܡܰܠܝܳܐܝܺܬ݂ ܥܰܠ ܝܶܫܽܘܥ ܇ ܟ݁ܰܕ݂ ܡܶܕ݁ܶܡ ܠܳܐ ܝܳܕ݂ܰܥ<EOS>
ܗ̱ܘܳܐ ܇ ܐܶܠܳܐ ܐܶܢ ܡܰܥܡܽܘܕ݂ܺܝܬ݂ܳܐ ܕ݁ܝܽܘܚܰܢܳܢ <EOS>ܘܫܰܪܺܝ ܥܺܝܢ ܒ݁ܰܓ݂ܠܶܐ ܡܡܰܠܶܠ ܒ݁ܰܟ݂ܢܽܘܫܬ݁ܳܐ <EOS> ܘܟ݂ܰܕ݂ ܫܰܡܥܽܘܗ̱ܝ<EOS>
ܐܰܩܶܠܳܘܣ ܘܰܦ݁ܪܺܝܣܩܺܠܰܐ ܐܰܝܬ݁ܝܽܘܗ̱ܝ ܠܒ݂ܰܝܬ݁ܗܽܘܢ <EOS> ܘܡܰܠܝܳܐܝܺܬ݂ ܚܰܘܺܝܘܗ̱ܝ ܐܽܘܪܚܶܗ<EOS>
ܕ݁ܡܳܪܝܳܐ <EOS>ܘܟ݂ܰܕ݂ ܨܒ݂ܳܐ ܕ݁ܢܺܐܙܰܠ ܠܰܐܟ݂ܰܐܺܝܰܐ ܚܰܦ݁ܛܽܘܗ̱ܝ ܐܰܚܶܐ̈ <EOS>ܘܰܟ݂ܬ݂ܰܒ݂ܘ ܠܬ݂ܰܠܡܺܝܕ݂ܶܐ̈ ܕ݁ܰܢܩܰܒ݁ܠܽܘܢܳܝܗ̱ܝ <EOS> ܘܟ݂ܰܕ݂ ܐܶܙܰܠ ܥܰܕ݁ܰܪ ܣܰܓ݁ܺܝ ܒ݁ܝܰܕ݂<EOS>
ܛܰܝܒ݁ܽܘܬ݂ܳܐ ܠܟ݂ܽܠܗܽܘܢ ܡܗܰܝܡܢܶܐ̈ <EOS>ܬ݁ܰܩܺܝܦ݂ܳܐܝܺܬ݂ ܓ݁ܶܝܪ ܕ݁ܳܪܶܫ ܗ̱ܘܳܐ ܠܽܘܩܒ݂ܰܠ ܝܺܗܽܘܕ݂ܳܝܶܐ̈<EOS>
ܩܕ݂ܳܡ ܟ݁ܶܢܫܶܐ̈ ܟ݁ܰܕ݂ ܡܚܰܘܶܐ ܗ̱ܘܳܐ ܡܶܢ ܟ݁ܬ݂ܳܒ݂ܶܐ̈ ܥܰܠ ܝܶܫܽܘܥ ܕ݁ܰܡܫܺܝܚܳܐ ܗ̱ܘ<EOS>
ܘܟ݂ܰܕ݂ ܐܺܝܬ݂ܰܘܗ̱ܝ ܗ̱ܘܳܐ ܐܰܦ݁ܳܠܳܘ ܒ݁ܩܳܘܪܺܢܬ݂ܳܘܣ ܐܶܬ݂ܟ݁ܪܶܟ݂<EOS>
ܦ݁ܰܘܠܳܘܣ ܒ݁ܰܐܬ݂ܪܰܘܳܬ݂ܳܐ̈ ܥܶܠܳܝܶܐ̈ ܘܶܐܬ݂ܳܐ ܠܶܐܦ݂ܶܣܳܘܣ <EOS> ܘܰܡܫܰܐܶܠ ܗ̱ܘܳܐ<EOS>
ܠܬ݂ܰܠܡܺܝܕ݂ܶܐ̈ ܐܰܝܠܶܝܢ ܕ݁ܶܐܫܟ݁ܰܚ ܬ݁ܰܡܳܢ<EOS>
ܕ݁ܶܐܢ ܩܰܒ݁ܶܠܬ݁ܽܘܢ ܪܽܘܚܳܐ ܕ݁ܩܽܘܕ݂ܫܳܐ ܡܶܢ ܕ݁ܗܰܝܡܶܢܬ݁ܽܘܢ <EOS> ܥܢܰܘ<EOS>
ܘܳܐܡܪܺܝܢ ܠܶܗ <EOS> ܘܳܐܦ݂ܠܳܐ ܐܶܢ ܐܺܝܬ݂ ܪܽܘܚܳܐ ܕ݁ܩܽܘܕ݂ܫܳܐ ܁ ܫܡܺܝܥ ܠܰܢ <EOS>ܐܳܡܰܪ ܠܗܽܘܢ <EOS> ܘܰܒ݂ܡܳܢܳܐ ܥܡܰܕ݁ܬ݁ܽܘܢ <EOS> ܐܳܡܪܺܝܢ <EOS>ܒ݁ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ <EOS>ܐܳܡܰܪ ܠܗܽܘܢ ܦ݁ܰܘܠܳܘܣ <EOS> ܝܽܘܚܰܢܳܢ ܐܰܥܡܶܕ݂ ܡܰܥܡܽܘܕ݂ܺܝܬ݂ܳܐ<EOS>
ܕ݁ܰܬ݂ܝܳܒ݂ܽܘܬ݂ܳܐ ܠܥܰܡܳܐ ܟ݁ܰܕ݂ ܐܳܡܰܪ ܗ̱ܘܳܐ <EOS> ܕ݁ܰܢܗܰܝܡܢܽܘܢ ܒ݁ܰܐܝܢܳܐ ܕ݁ܳܐܬ݂ܶܐ<EOS>
ܒ݁ܳܬ݂ܪܶܗ ܇ ܕ݁ܺܐܝܬ݂ܰܘܗ̱ܝ ܝܶܫܽܘܥ ܡܫܺܝܚܳܐ <EOS>ܘܟ݂ܰܕ݂ ܗܳܠܶܝܢ ܫܡܰܥܘ ܥܡܰܕ݂ܘ ܒ݁ܰܫܡܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ<EOS>
<EOS>ܘܣܳܡ ܥܠܰܝܗܽܘܢ ܐܺܝܕ݂ܳܐ ܦ݁ܰܘܠܳܘܣ <EOS> ܘܶܐܬ݂ܳܐ ܪܽܘܚܳܐ ܕ݁ܩܽܘܕ݂ܫܳܐ<EOS>
ܥܠܰܝܗܽܘܢ <EOS> ܘܰܡܡܰܠܠܺܝܢ ܗ̱ܘܰܘ ܒ݁ܠܶܫܳܢ ܠܶܫܳܢ <EOS> ܘܡܶܬ݂ܢܰܒ݁ܶܝܢ ܗ̱ܘܰܘ <EOS>ܗܳܘܶܝܢ ܗ̱ܘܰܘ ܕ݁ܶܝܢ ܟ݁ܽܠܗܽܘܢ ܐ̱ܢܳܫܳܐ ܬ݁ܪܶܥܣܰܪ <EOS>ܘܥܰܠ ܗ̱ܘܳܐ ܦ݁ܰܘܠܳܘܣ ܠܰܟ݂ܢܽܘܫܬ݁ܳܐ <EOS> ܘܰܡܡܰܠܶܠ ܗ̱ܘܳܐ ܥܺܝܢ<EOS>
ܒ݁ܰܓ݂ܠܶܐ ܝܰܪܚܶܐ̈ ܬ݁ܠܳܬ݂ܳܐ <EOS> ܘܰܡܦ݁ܺܝܣ ܗ̱ܘܳܐ ܥܰܠ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ <EOS>ܘܐ̱ܢܳܫܺܝܢ̈ ܡܶܢܗܽܘܢ ܡܶܬ݂ܩܰܫܶܝܢ ܗ̱ܘܰܘ ܘܡܶܬ݂ܚܪܶܝܢ <EOS> ܘܰܡܨܰܚܶܝܢ<EOS>
ܠܽܐܘܪܚܳܐ ܕ݁ܰܐܠܳܗܳܐ ܩܕ݂ܳܡ ܟ݁ܶܢܫܳܐ ܕ݁ܥܰܡ̱ܡܶܐ̈ <EOS> ܗܳܝܕ݁ܶܝܢ ܐܰܪܚܶܩ ܦ݁ܰܘܠܳܘܣ ܘܰܦ݂ܪܰܫ<EOS>
ܡܶܢܗܽܘܢ ܠܬ݂ܰܠܡܺܝܕ݂ܶܐ̈ <EOS> ܘܟ݂ܽܠܝܽܘܡ ܡܡܰܠܶܠ ܗ̱ܘܳܐ ܥܰܡܗܽܘܢ ܒ݁ܶܐܣܟ݂ܳܘܠܺܐ ܕ݁ܓ݂ܰܒ݂ܪܳܐ<EOS>
ܕ݁ܰܫܡܶܗ ܛܽܘܪܰܢܳܘܣ <EOS>ܘܗܳܕ݂ܶܐ ܗܘܳܬ݂ ܫܢܺܝܢ̈ ܬ݁ܰܪܬ݁ܶܝܢ̈ ܥܕ݂ܰܡܳܐ ܕ݁ܰܫܡܰܥܘ ܡܶܠܬ݂ܳܐ<EOS>
ܕ݁ܡܳܪܝܳܐ ܟ݁ܽܠܗܽܘܢ ܕ݁ܥܳܡܪܺܝܢ ܒ݁ܰܐܣܺܝܰܐ ܇ ܝܺܗܽܘܕ݂ܳܝܶܐ̈ <EOS> ܘܰܐܪܡܳܝܶܐ̈ <EOS>ܘܚܰܝܠܶܐ̈ ܪܰܘܪܒ݂ܶܐ̈ ܥܳܒ݂ܶܕ݂ ܗ̱ܘܳܐ ܐܰܠܳܗܳܐ ܒ݁ܺܐܝܕ݂ܶܗ<EOS>
ܕ݁ܦ݁ܰܘܠܳܘܣ<EOS>
ܗܳܟ݂ܰܢܳܐ ܕ݁ܳܐܦ݂ ܡܶܢ ܢܰܚܬ݁ܶܐ̈ ܕ݁ܥܰܠ ܓ݁ܽܘܫܡܶܗ ܇ ܣܽܘܕ݂ܳܪܶܐ̈ ܐܰܘ<EOS>
ܪܽܘܩܥܶܐ̈ ܁ ܡܰܝܬ݁ܶܝܢ ܗ̱ܘܰܘ ܘܣܳܝܡܺܝܢ ܥܰܠ ܟ݁ܪܺܝܗܶܐ̈ ܇ ܘܦ݂ܳܪܩܺܝܢ ܗ̱ܘܰܘ ܡܶܢܗܽܘܢ<EOS>
ܟ݁ܽܘܪܗܳܢܶܐ̈ <EOS> ܘܳܐܦ݂ ܫܺܐܕ݂ܶܐ̈ ܢܳܦ݂ܩܺܝܢ ܗ̱ܘܰܘ <EOS>ܨܒ݂ܰܘ ܗ̱ܘܰܘ ܕ݁ܶܝܢ ܐܳܦ݂ ܐ̱ܢܳܫܳܐ ܝܺܗܽܘܕ݂ܳܝܶܐ̈ ܐܰܝܠܶܝܢ<EOS>
ܕ݁ܡܶܬ݂ܟ݁ܰܪܟ݁ܺܝܢ ܗ̱ܘܰܘ ܘܡܰܘܡܶܝܢ ܥܰܠ ܫܺܐܕ݂ܶܐ̈ ܕ݁ܢܰܘܡܽܘܢ ܒ݁ܰܫܡܶܗ ܕ݁ܡܳܪܰܢ ܝܶܫܽܘܥ ܇<EOS>
ܥܰܠ ܐܰܝܠܶܝܢ ܕ݁ܺܐܝܬ݂ ܗ̱ܘܰܝ̈ ܠܗܽܘܢ ܪܽܘܚܶܐ̈ ܛܰܢܦ݂ܳܬ݂ܳܐ̈ ܇ ܟ݁ܰܕ݂ ܐܳܡܪܺܝܢ ܗ̱ܘܰܘ <EOS>ܡܰܘܡܶܝܢܰܢ ܠܟ݂ܽܘܢ ܒ݁ܰܫܡܶܗ ܕ݁ܝܶܫܽܘܥ ܐܰܝܢܳܐ ܕ݁ܡܰܟ݂ܪܶܙ ܦ݁ܰܘܠܳܘܣ <EOS>ܐܺܝܬ݂ ܗ̱ܘܳܐ ܕ݁ܶܝܢ ܫܰܒ݂ܥܳܐ ܒ݁ܢܰܘܗ̱ܝ̈ ܕ݁ܓ݂ܰܒ݂ܪܳܐ ܚܰܕ݂<EOS>
ܝܺܗܽܘܕ݂ܳܝܳܐ ܪܰܒ݁ ܟ݁ܳܗܢܶܐ̈ ܁ ܕ݁ܰܫܡܶܗ ܗܘܳܐ ܣܩܶܘܰܐ ܕ݁ܥܳܒ݂ܕ݁ܺܝܢ ܗ̱ܘܰܘ ܗܳܕ݂ܶܐ<EOS>
<EOS>ܘܰܥܢܳܐ ܫܺܐܕ݂ܳܐ ܗܰܘ ܒ݁ܺܝܫܳܐ ܘܶܐܡܰܪ ܠܗܽܘܢ <EOS> ܠܝܶܫܽܘܥ<EOS>
ܡܶܫܬ݁ܰܘܕ݁ܰܥ ܐ̱ܢܳܐ <EOS> ܘܰܠܦ݁ܰܘܠܳܘܣ ܝܳܕ݂ܰܥ ܐ̱ܢܳܐ <EOS> ܐܰܢ̱ܬ݁ܽܘܢ ܕ݁ܶܝܢ ܡܰܢ ܐܰܢ̱ܬ݁ܽܘܢ<EOS>
<EOS>ܘܰܫܘܰܪ ܥܠܰܝܗܽܘܢ ܓ݁ܰܒ݂ܪܳܐ ܗܰܘ ܕ݁ܺܐܝܬ݂ ܗ̱ܘܳܐ ܒ݁ܶܗ ܪܽܘܚܳܐ<EOS>
ܒ݁ܺܝܫܬ݁ܳܐ ܘܶܐܬ݂ܚܰܝܰܠ ܥܠܰܝܗܽܘܢ <EOS> ܘܫܰܦ݁ܶܠ ܐܶܢܽܘܢ <EOS> ܘܟ݂ܰܕ݂ ܫܠܺܝܚܺܝܢ ܘܰܦ݂ܥܺܝܥܺܝܢ ܁<EOS>
ܥܪܰܩܘ ܡܶܢ ܒ݁ܰܝܬ݁ܳܐ ܗܰܘ <EOS>ܘܗܳܕ݂ܶܐ ܐܶܬ݂ܝܰܕ݂ܥܰܬ݂ ܗ̱ܘܳܬ݂ ܠܟ݂ܽܠܗܽܘܢ ܝܺܗܽܘܕ݂ܳܝܶܐ̈<EOS>
ܘܰܐܪܡܳܝܶܐ̈ ܕ݁ܥܳܡܪܺܝܢ ܒ݁ܶܐܦ݂ܶܣܳܘܣ <EOS> ܘܢܶܦ݂ܠܰܬ݂ ܕ݁ܶܚܠܬ݂ܳܐ ܥܰܠ ܟ݁ܽܠܗܽܘܢ <EOS>ܘܡܶܬ݂ܪܰܡܪܰܡ ܗ̱ܘܳܐ ܫܡܶܗ ܕ݁ܡܳܪܰܢ ܝܶܫܽܘܥ ܡܫܺܝܚܳܐ <EOS>ܘܣܰܓ݁ܺܝܶܐܐ̈ ܡܶܢ ܐܰܝܠܶܝܢ ܕ݁ܗܰܝܡܶܢܘ ܐܳܬ݂ܶܝܢ ܗ̱ܘܰܘ<EOS>
ܘܡܶܫܬ݁ܰܥܶܝܢ ܣܰܟ݂ܠܘܳܬ݂ܗܽܘܢ̈ <EOS> ܘܡܰܘܕ݁ܶܝܢ ܒ݁ܡܶܕ݁ܶܡ ܕ݁ܥܳܒ݂ܕ݁ܺܝܢ ܗ̱ܘܰܘ <EOS>ܣܰܓ݁ܺܝܶܐܐ̈ ܕ݁ܶܝܢ ܐܳܦ݂ ܚܰܪܳܫܶܐ̈ ܟ݁ܰܢܶܫܘ ܟ݁ܬ݂ܳܒ݂ܰܝܗܽܘܢ̈<EOS>
ܘܰܐܝܬ݁ܺܝܘ ܐܰܘܩܶܕ݂ܘ ܐܶܢܽܘܢ ܩܕ݂ܳܡ ܟ݁ܽܠܢܳܫ <EOS> ܘܰܚܫܰܒ݂ܘ ܕ݁ܡܰܝܗܽܘܢ̈ ܘܰܣܠܶܩ ܟ݁ܶܣܦ݁ܳܐ<EOS>
ܪܶܒ݁ܘܳܬ݂ܳܐ̈ ܚܰܡܶܫ <EOS>ܘܗܳܟ݂ܰܢܳܐ ܒ݁ܚܰܝܠܳܐ ܪܰܒ݁ܳܐ ܬ݁ܳܩܦ݁ܳܐ ܗ̱ܘܳܬ݂ ܘܣܳܓ݂ܝܳܐ<EOS>
ܗܰܝܡܳܢܽܘܬ݂ܶܗ ܕ݁ܰܐܠܳܗܳܐ<EOS>
ܟ݁ܰܕ݂ ܕ݁ܶܝܢ ܐܶܫܬ݁ܰܠܰܡ ܗܳܠܶܝܢ ܣܳܡ ܦ݁ܰܘܠܳܘܣ ܒ݁ܪܶܥܝܳܢܶܗ<EOS>
ܕ݁ܢܶܬ݂ܟ݁ܪܶܟ݂ ܒ݁ܟ݂ܽܠܳܗ ܡܰܩܶܕ݂ܳܘܢܺܝܰܐ ܘܒ݂ܰܐܟ݂ܰܐܺܝܰܐ ܇ ܘܢܺܐܙܰܠ ܠܽܐܘܪܺܫܠܶܡ <EOS> ܘܶܐܡܰܪ<EOS>
<EOS> ܕ݁ܡܳܐ ܕ݁ܶܐܙܶܠ̱ܬ݂ ܠܬ݂ܰܡܳܢ ܘܳܠܶܐ ܠܺܝ ܕ݁ܳܐܦ݂ ܪܽܗ̱ܘܡܺܝ ܐܶܚܙܶܐ <EOS>ܘܫܰܕ݁ܰܪ ܗ̱ܘܳܐ ܬ݁ܪܶܝܢ̈ ܐ̱ܢܳܫܺܝܢ̈ ܡܶܢ ܗܳܢܽܘܢ ܕ݁ܰܡܫܰܡܫܺܝܢ ܗ̱ܘܰܘ<EOS>
ܠܶܗ ܠܡܰܩܶܕ݂ܳܘܢܺܝܰܐ ܠܛܺܝܡܳܬ݂ܶܐܳܘܣ <EOS> ܘܠܶܐܪܰܣܛܳܘܣ <EOS> ܗܽܘ ܕ݁ܶܝܢ ܩܰܘܺܝ ܙܰܒ݂ܢܳܐ<EOS>
ܒ݁ܰܐܣܺܝܰܐ <EOS>ܗܘܳܐ ܗ̱ܘܳܐ ܕ݁ܶܝܢ ܒ݁ܗܰܘ ܙܰܒ݂ܢܳܐ ܫܓ݂ܽܘܫܝܳܐ ܣܰܓ݁ܺܝܳܐܐ ܥܰܠ<EOS>
ܐܽܘܪܚܶܗ ܕ݁ܰܐܠܳܗܳܐ <EOS>ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ ܥܳܒ݂ܶܕ݂ ܣܺܐܡܳܐ ܚܰܕ݂ ܕ݁ܰܫܡܶܗ ܗ̱ܘܳܐ<EOS>
ܕ݁ܺܡܺܛܪܺܝܳܘܣ ܕ݁ܥܳܒ݂ܶܕ݂ ܗ̱ܘܳܐ ܢܰܘܣܶܐ̈ ܕ݁ܣܺܐܡܳܐ ܠܰܐܪܛܶܡܺܝܣ <EOS> ܘܡܰܘܬ݁ܰܪ ܗ̱ܘܳܐ<EOS>
ܠܰܒ݂ܢܰܝ̈ ܐܽܘܡܳܢܽܘܬ݂ܶܗ ܝܽܘܬ݂ܪܳܢܳܐ ܪܰܒ݁ܳܐ <EOS>ܗܳܢܳܐ ܟ݁ܰܢܶܫ ܐܶܢܽܘܢ ܠܰܒ݂ܢܰܝ̈ ܐܽܘܡܳܢܽܘܬ݂ܶܗ ܟ݁ܽܠܗܽܘܢ ܁<EOS>
ܘܠܰܐܝܠܶܝܢ ܕ݁ܦ݂ܳܠܚܺܝܢ ܥܰܡܗܽܘܢ <EOS> ܘܶܐܡܰܪ ܠܗܽܘܢ <EOS> ܓ݁ܰܒ݂ܪܶܐ̈ ܝܳܕ݂ܥܺܝܢ ܐܢ̱ܬ݁ܽܘܢ<EOS>
ܕ݁ܬ݂ܶܐܓ݂ܽܘܪܬ݁ܰܢ ܟ݁ܽܠܳܗ ܡܶܢ ܗܳܢܳܐ ܗ̱ܝ ܦ݁ܽܘܠܚܳܢܳܐ <EOS>ܘܳܐܦ݂ ܐܰܢ̱ܬ݁ܽܘܢ ܫܳܡܥܺܝܢ ܐܢ̱ܬ݁ܽܘܢ ܘܚܳܙܶܝܢ ܐܢ̱ܬ݁ܽܘܢ ܕ݁ܠܳܐ<EOS>
ܗ̱ܘܳܐ ܒ݁ܰܠܚܽܘܕ݂ ܠܰܒ݂ܢܰܝ̈ ܐܶܦ݂ܶܣܳܘܣ ܇ ܐܶܠܳܐ ܐܳܦ݂ ܠܣܽܘܓ݂ܳܐܐ ܕ݁ܟ݂ܽܠܳܗ ܐܰܣܺܝܰܐ ܇<EOS>
ܐܰܦ݁ܺܝܣ ܗܳܢܳܐ ܦ݁ܰܘܠܳܘܣ ܘܰܐܗܦ݁ܶܟ݂ ܟ݁ܰܕ݂ ܐܳܡܰܪ <EOS> ܕ݁ܠܰܘ ܐܰܠܳܗܶܐ̈ ܐܶܢܽܘܢ ܗܳܢܽܘܢ<EOS>
ܕ݁ܒ݂ܺܐܝܕ݂ܰܝ̈ ܒ݁ܢܰܝܢܳܫܳܐ̈ ܡܶܬ݂ܥܰܒ݂ܕ݁ܺܝܢ <EOS>ܘܠܰܘ ܗܳܕ݂ܶܐ ܨܒ݂ܽܘܬ݂ܳܐ ܒ݁ܰܠܚܽܘܕ݂ ܡܶܬ݂ܦ݁ܰܪܣܝܳܐ ܘܒ݂ܳܛܠܳܐ<EOS>
ܐܶܠܳܐ ܐܳܦ݂ ܗܽܘ ܗܰܝܟ݁ܠܳܐ ܕ݁ܰܐܪܛܶܡܺܝܣ ܐܰܠܳܗܬ݁ܳܐ ܪܰܒ݁ܬ݂ܳܐ ܁ ܡܶܬ݂ܚܫܶܒ݂ ܠܶܗ <EOS> ܐܰܝܟ݂<EOS>
ܠܳܐ ܡܶܕ݁ܶܡ <EOS> ܘܳܐܦ݂ ܗܺܝ ܐܰܠܳܗܬ݁ܳܐ ܕ݁ܟ݂ܽܠܳܗ ܐܰܣܺܝܰܐ <EOS> ܘܟ݂ܽܠܗܽܘܢ ܥܰܡ̱ܡܶܐ̈ ܣܳܓ݂ܕ݁ܺܝܢ<EOS>
ܠܳܗ <EOS> ܡܶܬ݁ܫܺܝܛܳܐ<EOS>
ܘܟ݂ܰܕ݂ ܫܡܰܥܘ ܗܳܠܶܝܢ ܐܶܬ݂ܡܠܺܝܘ ܚܶܡܬ݁ܳܐ <EOS> ܘܩܳܥܶܝܢ ܗ̱ܘܰܘ<EOS>
ܘܳܐܡܪܺܝܢ <EOS> ܪܰܒ݁ܳܐ ܗ̱ܝ ܐܰܪܛܶܡܺܝܣ ܕ݁ܶܐܦ݂ܶܣܳܝܶܐ̈ <EOS>ܘܶܐܫܬ݁ܰܓ݂ܫܰܬ݂ ܟ݁ܽܠܳܗ ܡܕ݂ܺܝܢ̱ܬ݁ܳܐ <EOS> ܘܰܪܗܶܛܘ ܐܰܟ݂ܚܕ݂ܳܐ ܘܶܐܙܰܠܘ<EOS>
ܠܬ݂ܶܐܰܛܪܳܘܢ <EOS> ܘܰܚܛܰܦ݂ܘ ܐܰܘܒ݁ܶܠܘ ܥܰܡܗܽܘܢ ܠܓ݂ܰܐܺܝܳܘܣ ܘܠܰܐܪܺܣܛܰܪܟ݂ܳܘܣ ܇ ܓ݁ܰܒ݂ܪܶܐ̈<EOS>
ܡܰܩܶܕ݂ܳܘܢܳܝܶܐ̈ ܒ݁ܢܰܝ̈ ܠܘܺܝܬ݂ܶܗ ܕ݁ܦ݁ܰܘܠܳܘܣ <EOS>ܘܦ݁ܰܘܠܳܘܣ ܨܳܒ݂ܶܐ ܗ̱ܘܳܐ ܕ݁ܢܶܥܽܘܠ ܠܬ݂ܶܐܰܛܪܳܘܢ <EOS> ܘܰܟ݂ܠܰܐܘܽܗ̱ܝ<EOS>
ܬ݁ܰܠܡܺܝܕ݂ܶܐ̈ <EOS>ܘܳܐܦ݂ ܪܺܫܶܐ̈ ܕ݁ܰܐܣܺܝܰܐ ܡܶܛܽܠ ܕ݁ܪܳܚܡܰܘܗ̱ܝ̈ ܗ̱ܘܰܘ ܫܰܕ݁ܰܪܘ<EOS>
ܒ݁ܥܰܘ ܡܶܢܶܗ ܕ݁ܠܳܐ ܢܶܬ݁ܶܠ ܢܰܦ݂ܫܶܗ ܕ݁ܢܶܥܽܘܠ ܠܬ݂ܶܐܰܛܪܳܘܢ <EOS>ܟ݁ܶܢܫܶܐ̈ ܕ݁ܶܝܢ ܕ݁ܺܐܝܬ݂ ܗ̱ܘܰܘ ܒ݁ܬ݂ܶܐܰܛܪܳܘܢ ܁ ܛܳܒ݂ ܫܓ݂ܺܝܫܺܝܢ<EOS>
ܗ̱ܘܰܘ <EOS> ܘܰܐ̱ܚܪܳܢܶܐ̈ ܐ̱ܚܪܳܢܝܳܬ݂ܳܐ̈ ܩܳܥܶܝܢ ܗ̱ܘܰܘ <EOS> ܣܰܓ݁ܺܝܶܐܐ̈ ܓ݁ܶܝܪ ܡܶܢܗܽܘܢ ܠܳܐ<EOS>
ܝܳܕ݂ܥܺܝܢ ܗ̱ܘܰܘ ܡܶܛܽܠ ܡܳܢܳܐ ܐܶܬ݂ܟ݁ܰܢܰܫܘ <EOS>ܥܰܡܳܐ ܕ݁ܶܝܢ ܕ݁ܺܝܗܽܘܕ݂ܳܝܶܐ̈ ܕ݁ܺܐܝܬ݂ ܗ̱ܘܰܘ ܬ݁ܰܡܳܢ ܐܰܩܺܝܡܘ<EOS>
ܡܶܢܗܽܘܢ ܠܓ݂ܰܒ݂ܪܳܐ ܝܺܗܽܘܕ݂ܳܝܳܐ ܕ݁ܰܫܡܶܗ ܐܰܠܶܟ݁ܣܰܢܕ݁ܪܳܘܣ <EOS> ܘܟ݂ܰܕ݂ ܩܳܡ ܁ ܐܰܢܺܝܦ݂<EOS>
ܐܺܝܕ݂ܶܗ ܘܨܳܒ݂ܶܐ ܗ̱ܘܳܐ ܕ݁ܢܶܦ݁ܽܘܩ ܪܽܘܚܳܐ ܠܥܰܡܳܐ <EOS>ܘܟ݂ܰܕ݂ ܝܺܕ݂ܰܥܘ ܕ݁ܺܝܗܽܘܕ݂ܳܝܳܐ ܗ̱ܘ ܩܥܰܘ ܟ݁ܽܠܗܽܘܢ ܒ݁ܚܰܕ݂<EOS>
ܩܳܠܳܐ ܐܰܝܟ݂ ܫܳܥܺܝܢ̈ ܬ݁ܰܪܬ݁ܶܝܢ̈ <EOS> ܕ݁ܪܰܒ݁ܳܐ ܗ̱ܝ ܐܰܪܛܶܡܺܝܣ ܕ݁ܶܐܦ݂ܶܣܳܝܶܐ̈ <EOS>ܘܫܰܠܺܝ ܐܶܢܽܘܢ ܪܺܫܳܐ ܕ݁ܰܡܕ݂ܺܝܢ̱ܬ݁ܳܐ ܟ݁ܰܕ݂ ܐܳܡܰܪ <EOS> ܓ݁ܰܒ݂ܪܶܐ̈<EOS>
ܐܶܦ݂ܶܣܳܝܶܐ̈ ܡܰܢܽܘ ܓ݁ܶܝܪ ܡܶܢ ܒ݁ܢܰܝܢܳܫܳܐ̈ ܕ݁ܠܳܐ ܝܳܕ݂ܰܥ ܠܰܡܕ݂ܺܝܢ̱ܬ݁ܳܐ<EOS>
ܕ݁ܶܐܦ݂ܶܣܳܝܶܐ̈ ܇ ܕ݁ܟ݂ܽܘܡܪܬ݂ܳܐ ܗ̱ܝ ܕ݁ܰܐܪܛܶܡܺܝܣ ܪܰܒ݁ܬ݂ܳܐ ܘܰܠܨܰܠܡܳܗ ܕ݁ܡܶܢ ܫܡܰܝܳܐ<EOS>
ܢܚܶܬ݂ <EOS>ܡܶܛܽܠ ܗܳܟ݂ܺܝܠ ܕ݁ܠܽܘܩܒ݂ܰܠ ܗܳܕ݂ܶܐ ܐ̱ܢܳܫ ܠܳܐ ܡܶܫܟ݁ܰܚ ܠܡܺܐܡܰܪ<EOS>
ܘܳܠܶܐ ܠܟ݂ܽܘܢ ܕ݁ܬ݂ܶܗܘܽܘܢ ܫܠܶܝܢ ܘܠܳܐ ܬ݁ܶܥܒ݁ܕ݂ܽܘܢ ܡܶܕ݁ܶܡ ܒ݁ܣܽܘܪܗܳܒ݂ܳܐ <EOS>ܐܰܝܬ݁ܺܝܬ݁ܽܘܢ ܓ݁ܶܝܪ ܠܓ݂ܰܒ݂ܪܶܐ̈ ܗܳܠܶܝܢ ܟ݁ܰܕ݂ ܠܳܐ ܗܰܝܟ݁ܠܶܐ̈<EOS>
ܚܰܠܶܨܘ ܘܠܳܐ ܨܰܚܺܝܘ ܠܰܐܠܳܗܬ݁ܰܢ <EOS>ܐܶܢ ܕ݁ܶܝܢ ܗܳܢܳܐ ܕ݁ܺܡܺܛܪܺܝܳܘܣ ܘܰܒ݂ܢܰܝ̈ ܐܽܘܡܳܢܽܘܬ݂ܶܗ ܐܺܝܬ݂<EOS>
ܠܗܽܘܢ ܕ݁ܺܝܢܳܐ ܥܰܡ ܐ̱ܢܳܫ ܗܳܐ ܐܰܢܬ݂ܽܘܦ݁ܰܛܳܘܣ ܒ݁ܰܡܕ݂ܺܝܢ̱ܬ݁ܳܐ <EOS> ܐܽܘܡܳܢܶܐ̈ ܐܶܢܽܘܢ <EOS>ܢܶܩܪܒ݂ܽܘܢ ܘܰܢܕ݂ܽܘܢܽܘܢ ܚܰܕ݂ ܥܰܡ ܚܰܕ݂ <EOS>ܘܶܐܢ ܗܽܘ ܕ݁ܡܶܕ݁ܶܡ ܐ̱ܚܪܺܝܢ ܒ݁ܳܥܶܝܢ ܐܢ̱ܬ݁ܽܘܢ ܒ݁ܕ݂ܽܘܟ݁ܬ݂ܳܐ<EOS>
ܕ݁ܺܝܗܺܝܒ݂ܳܐ ܡܶܢ ܢܳܡܽܘܣܳܐ ܠܰܟ݂ܢܽܘܫܝܳܐ ܁ ܡܶܫܬ݁ܪܶܐ <EOS>ܡܶܛܽܠ ܕ݁ܳܐܦ݂ ܗܳܫܳܐ ܒ݁ܩܽܢܕ݂ܺܝܢܳܘܣ ܩܳܝܡܺܝܢܰܢ ܕ݁ܢܶܬ݂ܪܫܶܐ<EOS>
ܐܰܝܟ݂ ܫܳܓ݂ܽܘܫܶܐ̈ ܇ ܕ݁ܠܳܐ ܡܶܫܟ݁ܚܺܝܢܰܢ ܕ݁ܢܶܦ݁ܽܘܩ ܪܽܘܚܳܐ ܥܰܠ ܟ݁ܶܢܫܳܐ ܕ݁ܝܰܘܡܳܐ ܗܳܢܳܐ<EOS>
ܕ݁ܶܐܬ݂ܟ݁ܰܢܰܫܢ ܒ݁ܰܛܳܠܳܐܝܺܬ݂ ܇ ܘܶܐܫܬ݁ܓ݂ܶܫܢ ܕ݁ܠܳܐ ܥܶܠܬ݂ܳܐ <EOS>ܘܟ݂ܰܕ݂ ܗܳܠܶܝܢ ܐܶܡܰܪ ܫܪܳܐ ܠܟ݂ܶܢܫܳܐ<EOS>
ܘܒ݂ܳܬ݂ܰܪ ܕ݁ܰܫܠܺܝ ܫܓ݂ܽܘܫܝܳܐ ܩܪܳܐ ܦ݁ܰܘܠܳܘܣ ܠܬ݂ܰܠܡܺܝܕ݂ܶܐ̈ <EOS>ܘܒ݂ܰܝܰܐ ܐܶܢܽܘܢ ܘܢܰܫܶܩ ܐܶܢܽܘܢ <EOS> ܘܰܢܦ݂ܰܩ ܐܶܙܰܠ ܠܶܗ ܠܡܰܩܶܕ݂ܳܘܢܺܝܰܐ <EOS>ܘܟ݂ܰܕ݂ ܐܶܬ݂ܟ݁ܪܶܟ݂ ܐܶܢܽܘܢ ܠܰܐܬ݂ܪܰܘܳܬ݂ܳܐ̈ ܗܳܠܶܝܢ ܇ ܘܒ݂ܰܝܰܐ<EOS>
ܐܶܢܽܘܢ ܒ݁ܡܶܠܶܐ̈ ܣܰܓ݁ܺܝܳܐܬ݂ܳܐ̈ ܐܶܬ݂ܳܐ ܠܶܗ ܠܗܶܠܰܣ ܐܰܬ݂ܪܳܐ <EOS>ܘܰܗܘܳܐ ܬ݁ܰܡܳܢ ܬ݁ܠܳܬ݂ܳܐ ܝܰܪܚܺܝܢ̈ <EOS> ܥܒ݂ܰܕ݂ܘ ܕ݁ܶܝܢ ܥܠܰܘܗ̱ܝ<EOS>
ܢܶܟ݂ܠܳܐ ܝܺܗܽܘܕ݂ܳܝܶܐ̈ ܟ݁ܰܕ݂ ܥܬ݂ܺܝܕ݂ ܗ̱ܘܳܐ ܠܡܺܐܙܰܠ ܠܣܽܘܪܺܝܰܐ <EOS> ܘܶܐܬ݂ܚܰܫܰܒ݂<EOS>
ܕ݁ܢܶܗܦ݁ܽܘܟ݂ ܠܶܗ ܠܡܰܩܶܕ݂ܳܘܢܺܝܰܐ <EOS>ܘܰܢܦ݂ܰܩܘ ܥܰܡܶܗ ܥܕ݂ܰܡܳܐ ܠܰܐܣܺܝܰܐ ܣܳܘܦ݁ܰܛܪܳܘܣ ܕ݁ܡܶܢ ܒ݁ܶܪܳܘܐܰܐ<EOS>
ܡܕ݂ܺܝܢ̱ܬ݁ܳܐ <EOS> ܘܰܐܪܺܣܛܰܪܟ݂ܳܘܣ <EOS> ܘܣܶܩܽܘܢܕ݂ܳܘܣ ܕ݁ܡܶܢ ܬ݁ܶܣܰܠܳܘܢܺܝܩܺܐ̈ <EOS> ܘܓ݂ܰܐܺܝܳܘܣ<EOS>
ܕ݁ܡܶܢ ܕ݁ܶܪܒ݁ܺܐ ܡܕ݂ܺܝܢ̱ܬ݁ܳܐ <EOS> ܘܛܺܝܡܳܬ݂ܶܐܳܘܣ ܕ݁ܡܶܢ ܠܽܘܣܛܪܰܐ <EOS> ܘܡܶܢ ܐܰܣܺܝܰܐ ܁<EOS>
ܛܽܘܟ݂ܺܝܩܳܘܣ ܘܰܛܪܳܘܦ݂ܺܝܡܳܘܣ <EOS>ܗܳܠܶܝܢ ܐܶܙܰܠܘ ܩܕ݂ܳܡܰܝܢ ܘܩܰܘܺܝܘ ܠܰܢ ܒ݁ܰܛܪܳܘܰܐܣ <EOS>ܚܢܰܢ ܕ݁ܶܝܢ ܢܦ݂ܰܩܢ ܡܶܢ ܦ݂ܺܝܠܺܝܦ݁ܳܘܣ ܡܕ݂ܺܝܢ̱ܬ݁ܳܐ<EOS>
ܕ݁ܡܰܩܶܕ݂ܳܘܢܳܝܶܐ̈ ܁ ܒ݁ܳܬ݂ܰܪ ܝܰܘܡܳܬ݂ܳܐ̈ ܕ݁ܦ݂ܰܛܺܝܪܶܐ̈ <EOS> ܘܰܪܕ݂ܰܝܢ ܒ݁ܝܰܡܳܐ <EOS> ܘܶܐܬ݂ܰܝܢ<EOS>
ܠܰܛܪܳܘܰܐܣ ܠܝܰܘܡܳܬ݂ܳܐ̈ ܚܰܡܫܳܐ <EOS> ܘܰܗܘܰܝܢ ܬ݁ܰܡܳܢ ܝܰܘܡܳܬ݂ܳܐ̈ ܫܰܒ݂ܥܳܐ <EOS>ܘܰܒ݂ܝܰܘܡܳܐ ܕ݁ܚܰܕ݂ ܒ݁ܫܰܒ݁ܳܐ ܟ݁ܰܕ݂ ܟ݁ܢܺܝܫܺܝܢܰܢ ܕ݁ܢܶܩܨܶܐ<EOS>
ܐܶܘܟ݂ܰܪܺܣܛܺܝܰܐ ܡܡܰܠܶܠ ܗ̱ܘܳܐ ܥܰܡܗܽܘܢ ܦ݁ܰܘܠܳܘܣ ܡܶܛܽܠ ܕ݁ܰܠܝܰܘܡܳܐ ܐ̱ܚܪܺܢܳܐ<EOS>
ܥܬ݂ܺܝܕ݂ ܗ̱ܘܳܐ ܕ݁ܢܶܦ݁ܽܘܩ ܠܶܗ <EOS> ܘܰܐܓ݁ܰܪ ܗ̱ܘܳܐ ܠܰܡܡܰܠܳܠܽܘ ܥܕ݂ܰܡܳܐ ܠܦ݂ܶܠܓ݁ܶܗ<EOS>
ܕ݁ܠܺܠܝܳܐ <EOS>ܘܺܐܝܬ݂ ܗ̱ܘܳܐ ܬ݁ܰܡܳܢ ܠܰܡܦ݁ܺܐܕ݂ܶܐ̈ ܕ݁ܢܽܘܪܳܐ ܣܰܓ݁ܺܝܶܐܐ̈ ܇<EOS>
ܒ݁ܥܶܠܺܝܬ݂ܳܐ ܗܳܝ ܕ݁ܰܟ݂ܢܺܝܫܺܝܢ ܗܘܰܝܢ ܒ݁ܳܗ <EOS>ܘܝܳܬ݂ܶܒ݂ ܗ̱ܘܳܐ ܥܠܰܝܡܳܐ ܚܰܕ݂ ܕ݁ܰܫܡܶܗ ܗܘܳܐ ܐܶܘܛܽܟ݂ܳܘܣ ܁<EOS>
ܒ݁ܟ݂ܰܘܬ݂ܳܐ <EOS> ܘܫܳܡܰܥ <EOS> ܘܰܛܒ݂ܰܥ ܒ݁ܫܶܢܬ݂ܳܐ ܝܰܩܺܝܪܬ݁ܳܐ ܟ݁ܰܕ݂ ܐܰܓ݁ܰܪ ܗ̱ܘܳܐ<EOS>
ܒ݁ܡܶܠܬ݂ܳܐ ܦ݁ܰܘܠܳܘܣ <EOS> ܘܰܒ݂ܫܶܢܬ݂ܶܗ ܢܦ݂ܰܠ ܗ̱ܘܳܐ ܡܶܢ ܬ݁ܠܳܬ݂ܳܐ ܡܶܕ݂ܝܳܪܺܝܢ̈<EOS>
ܘܶܐܫܬ݁ܩܶܠ ܟ݁ܰܕ݂ ܡܺܝܬ݂ <EOS>ܘܰܢܚܶܬ݂ ܦ݁ܰܘܠܳܘܣ ܢܦ݂ܰܠ ܠܥܶܠ ܡܶܢܶܗ ܘܥܰܦ݁ܩܶܗ ܘܶܐܡܰܪ <EOS> ܠܳܐ<EOS>
ܬ݁ܶܬ݁ܙܺܝܥܽܘܢ ܁ ܡܶܛܽܠ ܕ݁ܢܰܦ݂ܫܶܗ ܒ݁ܶܗ ܗ̱ܺܝ <EOS>ܟ݁ܰܕ݂ ܣܠܶܩ ܕ݁ܶܝܢ ܁ ܩܨܳܐ ܠܰܚܡܳܐ ܘܰܛܥܶܡ <EOS> ܘܰܗܘܳܐ ܡܡܰܠܶܠ<EOS>
ܥܕ݂ܰܡܳܐ ܕ݁ܰܣܠܶܩ ܨܰܦ݂ܪܳܐ <EOS> ܘܗܳܝܕ݁ܶܝܢ ܢܦ݂ܰܩ ܕ݁ܢܺܐܙܰܠ ܒ݁ܝܰܒ݂ܫܳܐ <EOS>ܘܕ݂ܰܒ݂ܪܽܘܗ̱ܝ ܠܰܥܠܰܝܡܳܐ ܟ݁ܰܕ݂ ܚܰܝ <EOS> ܘܰܚܕ݂ܺܝܘ ܒ݁ܶܗ<EOS>
ܪܰܘܪܒ݂ܳܐܝܺܬ݂<EOS>
ܚܢܰܢ ܕ݁ܶܝܢ ܢܚܶܬ݂ܢ ܠܶܐܠܦ݂ܳܐ <EOS> ܘܰܪܕ݂ܰܝܢ ܠܘܰܥܕ݁ܳܐ ܕ݁ܬ݂ܰܣܳܘܣ<EOS>
ܡܶܛܽܠ ܕ݁ܡܶܢ ܬ݁ܰܡܳܢ ܥܬ݂ܺܝܕ݂ܺܝܢ ܗ̱ܘܰܝܢ ܕ݁ܰܢܩܰܒ݁ܠܺܝܘܗ̱ܝ ܠܦ݁ܰܘܠܳܘܣ <EOS> ܗܳܟ݂ܰܢܳܐ ܓ݁ܶܝܪ<EOS>
ܦ݁ܩܰܕ݂ ܗ̱ܘܳܐ ܠܰܢ ܟ݁ܰܕ݂ ܐܶܙܰܠ ܗ̱ܘܳܐ ܗܽܘ ܒ݁ܝܰܒ݂ܫܳܐ <EOS>ܟ݁ܰܕ݂ ܕ݁ܶܝܢ ܩܰܒ݁ܶܠܢܳܝܗ̱ܝ ܡܶܢ ܬ݁ܰܣܳܘܣ ܫܩܰܠܢܳܝܗ̱ܝ ܒ݁ܶܐܠܦ݂ܳܐ<EOS>
<EOS> ܘܶܐܬ݂ܰܝܢ ܠܡܺܝܛܽܘܠܺܝܢܺܐ <EOS>ܘܡܶܢ ܬ݁ܰܡܳܢ ܠܝܰܘܡܳܐ ܐ̱ܚܪܺܢܳܐ ܪܕ݂ܰܝܢ ܠܽܘܩܒ݂ܰܠ ܟ݁ܺܝܳܘܣ<EOS>
ܓ݁ܳܙܰܪܬ݁ܳܐ <EOS> ܘܬ݂ܽܘܒ݂ ܠܝܰܘܡܳܐ ܐ̱ܚܪܺܢܳܐ ܐܶܬ݂ܰܝܢ ܠܣܰܡܳܘܣ <EOS> ܘܩܰܘܺܝܢ<EOS>
ܒ݁ܰܛܪܳܘܓ݂ܺܠܺܝܳܘܢ <EOS> ܘܰܠܝܰܘܡܳܐ ܐ̱ܚܪܺܢܳܐ ܐܶܬ݂ܰܝܢ ܠܡܺܝܠܺܝܛܳܘܣ <EOS>ܦ݁ܣܺܝܩ ܗ̱ܘܳܐ ܠܶܗ ܓ݁ܶܝܪ ܠܦ݁ܰܘܠܳܘܣ ܕ݁ܢܶܥܒ݁ܪܺܝܗ ܠܶܐܦ݂ܶܣܳܘܣ ܇<EOS>
ܕ݁ܰܠܡܳܐ ܢܶܫܬ݁ܰܘܚܰܪ ܠܶܗ ܬ݁ܰܡܳܢ ܇ ܡܶܛܽܠ ܕ݁ܰܡܣܰܪܗܰܒ݂ ܗ̱ܘܳܐ ܕ݁ܶܐܢ ܡܶܫܟ݁ܚܳܐ ܝܰܘܡܳܐ<EOS>
ܕ݁ܦ݁ܶܢܛܺܩܳܘܣܛܺܐ ܒ݁ܽܐܘܪܺܫܠܶܡ ܢܶܥܒ݁ܕ݂ܺܝܘܗ̱ܝ <EOS>ܘܡܶܢܳܗ ܡܶܢ ܡܺܝܠܺܝܛܳܘܣ ܫܰܕ݁ܰܪ ܐܰܝܬ݁ܺܝ ܠܩܰܫܺܝܫܶܐ̈<EOS>
ܕ݁ܥܺܕ̱݁ܬ݁ܳܐ ܕ݁ܶܐܦ݂ܶܣܳܘܣ <EOS>ܘܟ݂ܰܕ݂ ܐܶܬ݂ܰܘ ܠܘܳܬ݂ܶܗ ܐܶܡܰܪ ܠܗܽܘܢ <EOS> ܐܰܢ̱ܬ݁ܽܘܢ ܝܳܕ݂ܥܺܝܢ<EOS>
ܐܢ̱ܬ݁ܽܘܢ ܕ݁ܡܶܢ ܝܰܘܡܳܐ ܩܰܕ݂ܡܳܝܳܐ ܕ݁ܥܶܠܶܬ݂ ܠܰܐܣܺܝܰܐ ܐܰܝܟ݁ܰܢܳܐ ܗܘܺܝܬ݂ ܥܰܡܟ݂ܽܘܢ<EOS>
ܟ݁ܽܠܶܗ ܙܰܒ݂ܢܳܐ ܇<EOS>
ܟ݁ܰܕ݂ ܦ݁ܳܠܰܚ ܐ̱ܢܳܐ ܠܰܐܠܳܗܳܐ ܒ݁ܡܰܟ݁ܺܝܟ݂ܽܘܬ݂ܳܐ ܣܰܓ݁ܺܝܐܬ݂ܳܐ<EOS>
ܘܰܒ݂ܕ݂ܶܡܥܶܐ̈ ܘܰܒ݂ܢܶܣܝܽܘܢܶܐ̈ ܐܰܝܠܶܝܢ ܕ݁ܥܳܕ݂ܶܝܢ ܗ̱ܘܰܘ ܥܠܰܝ ܒ݁ܢܶܟ݂ܠܰܝܗܽܘܢ̈<EOS>
ܕ݁ܺܝܗܽܘܕ݂ܳܝܶܐ̈ ܇<EOS>
ܘܠܳܐ ܒ݁ܣܺܝܬ݂ ܒ݁ܡܶܕ݁ܶܡ ܕ݁ܦ݂ܰܩܳܚ ܗ̱ܘܳܐ ܠܢܰܦ݂ܫܳܬ݂ܟ݂ܽܘܢ̈<EOS>
ܕ݁ܰܐܟ݂ܪܶܙ ܠܟ݂ܽܘܢ ܇ ܘܰܐܠܶܦ݂ ܒ݁ܫܽܘܩܶܐ̈ ܘܰܒ݂ܒ݂ܳܬ݁ܶܐ̈<EOS>
ܟ݁ܰܕ݂ ܡܣܰܗܶܕ݂ ܗ̱ܘܺܝܬ݂ ܠܺܝܗܽܘܕ݂ܳܝܶܐ̈ ܘܠܰܐܪܡܳܝܶܐ̈ ܥܰܠ<EOS>
ܬ݁ܝܳܒ݁ܽܘܬ݂ܳܐ ܕ݁ܰܠܘܳܬ݂ ܐܰܠܳܗܳܐ ܇ ܘܗܰܝܡܳܢܽܘܬ݂ܳܐ ܕ݁ܰܒ݂ܡܳܪܰܢ ܝܶܫܽܘܥ ܡܫܺܝܚܳܐ<EOS>
<EOS>ܘܗܳܫܳܐ ܐܶܢܳܐ ܐܰܣܺܝܪ ܐ̱ܢܳܐ ܒ݁ܪܽܘܚܳܐ <EOS> ܘܳܐܙܶܠ ܐ̱ܢܳܐ ܠܽܐܘܪܺܫܠܶܡ<EOS>
<EOS> ܘܠܳܐ ܝܳܕ݂ܰܥ ܐ̱ܢܳܐ ܡܳܢܳܐ ܐܳܪܰܥ ܠܺܝ ܒ݁ܳܗ <EOS>ܒ݁ܪܰܡ ܪܽܘܚܳܐ ܕ݁ܩܽܘܕ݂ܫܳܐ ܒ݁ܟ݂ܽܠ ܡܕ݂ܺܝܢܳܐ ܡܣܰܗܶܕ݂ ܠܺܝ ܘܳܐܡܰܪ<EOS>
ܕ݁ܰܐܣܽܘܪܶܐ̈ ܘܽܐܘܠܨܳܢܶܐ̈ ܥܬ݂ܺܝܕ݂ܺܝܢ ܠܳܟ݂ <EOS>ܐܶܠܳܐ ܠܺܝ ܠܳܐ ܚܫܺܝܒ݂ܳܐ ܢܰܦ݂ܫܝ ܡܶܕ݁ܶܡ ܐܰܝܟ݂ ܕ݁ܶܐܫܰܠܶܡ ܪܶܗܛܝ<EOS>
ܘܬ݂ܶܫܡܶܫܬ݁ܳܐ ܕ݁ܩܰܒ݁ܠܶܬ݂ ܡܶܢ ܡܳܪܰܢ ܝܶܫܽܘܥ ܇ ܕ݁ܰܐܣܗܶܕ݂ ܥܰܠ ܣܒ݂ܰܪܬ݂ܳܐ ܕ݁ܛܰܝܒ݁ܽܘܬ݂ܶܗ<EOS>
ܕ݁ܰܐܠܳܗܳܐ <EOS>ܘܗܳܫܳܐ ܐܶܢܳܐ ܝܳܕ݂ܰܥ ܐ̱ܢܳܐ ܕ݁ܬ݂ܽܘܒ݂ ܦ݁ܰܪܨܽܘܦ݁ܝ ܠܳܐ ܚܳܙܶܝܢ<EOS>
ܐܢ̱ܬ݁ܽܘܢ ܇ ܟ݁ܽܠܟ݂ܽܘܢ ܐܰܝܠܶܝܢ ܕ݁ܶܐܬ݂ܟ݁ܰܪܟ݁ܶܬ݂ ܐܰܟ݂ܪܙܶܬ݂ ܠܟ݂ܽܘܢ ܡܰܠܟ݁ܽܘܬ݂ܳܐ <EOS>ܘܡܶܛܽܠ ܗܳܢܳܐ ܡܣܰܗܶܕ݂ ܐ̱ܢܳܐ ܠܟ݂ܽܘܢ ܝܰܘܡܳܐ ܕ݁ܝܰܘܡܳܢܳܐ<EOS>
ܕ݁ܰܕ݂ܟ݂ܶܐ ܐ̱ܢܳܐ ܡܶܢ ܕ݁ܡܳܐ ܕ݁ܟ݂ܽܠܟ݂ܽܘܢ <EOS>ܠܳܐ ܓ݁ܶܝܪ ܐܶܫܬ݁ܶܐܠܶܬ݂ ܕ݁ܰܐܘܕ݁ܰܥܟ݂ܽܘܢ ܟ݁ܽܠܶܗ ܨܶܒ݂ܝܳܢܶܗ<EOS>
ܕ݁ܰܐܠܳܗܳܐ <EOS>ܐܶܙܕ݁ܰܗ̱ܪܘ ܗܳܟ݂ܺܝܠ ܒ݁ܢܰܦ݂ܫܟ݂ܽܘܢ ܁ ܘܰܒ݂ܟ݂ܽܠܳܗ ܡܰܪܥܺܝܬ݂ܳܐ ܇<EOS>
ܗܳܝ ܕ݁ܰܐܩܺܝܡܟ݂ܽܘܢ ܒ݁ܳܗ ܪܽܘܚܳܐ ܕ݁ܩܽܘܕ݂ܫܳܐ ܐܶܦ݁ܺܣܩܳܘܦ݁ܶܐ̈ ܕ݁ܬ݂ܶܪܥܽܘܢ ܠܥܺܕ̱݁ܬ݁ܶܗ<EOS>
ܕ݁ܰܐܠܳܗܳܐ <EOS> ܗܳܝ ܕ݁ܰܩܢܳܗ ܒ݁ܰܕ݂ܡܶܗ <EOS>ܐܶܢܳܐ ܝܳܕ݂ܰܥ ܐ̱ܢܳܐ ܕ݁ܡܶܢ ܒ݁ܳܬ݂ܰܪ ܕ݁ܳܐܙܶܠ ܐ̱ܢܳܐ ܢܶܥܠܽܘܢ<EOS>
ܥܰܡܟ݂ܽܘܢ ܕ݁ܺܐܒ݂ܶܐ̈ ܬ݁ܰܩܺܝܦ݂ܶܐ̈ ܇ ܕ݁ܠܳܐ ܚܳܝܣܺܝܢ ܥܰܠ ܡܰܪܥܺܝܬ݂ܳܐ <EOS>ܘܳܐܦ݂ ܡܶܢܟ݂ܽܘܢ ܕ݁ܺܝܠܟ݂ܽܘܢ ܢܩܽܘܡܽܘܢ ܓ݁ܰܒ݂ܪܶܐ̈ ܡܡܰܠܠܰܝ̈<EOS>
ܡܥܰܩܡܳܬ݂ܳܐ̈ ܐܰܝܟ݂ ܕ݁ܢܰܗܦ݁ܟ݂ܽܘܢ ܠܬ݂ܰܠܡܺܝܕ݂ܶܐ̈ ܕ݁ܢܺܐܙܽܠ̱ܘܢ ܒ݁ܳܬ݂ܰܪܗܽܘܢ <EOS>ܡܶܛܽܠ ܗܳܢܳܐ ܗܘܰܝܬ݁ܽܘܢ ܥܺܝܪܺܝܢ ܘܥܰܗܺܝܕ݂ܺܝܢ ܕ݁ܰܫܢܰܝܳܐ̈<EOS>
ܬ݁ܠܳܬ݂ ܠܳܐ ܫܠܺܝܬ݂ ܒ݁ܠܺܠܝܳܐ ܘܒ݂ܺܐܝܡܳܡܳܐ ܇ ܟ݁ܰܕ݂ ܒ݁ܕ݂ܶܡܥܶܐ̈ ܡܰܪܬ݁ܶܐ ܐܶܢܳܐ ܠܐ̱ܢܳܫ<EOS>
ܐ̱ܢܳܫ ܡܶܢܟ݂ܽܘܢ <EOS>ܘܗܳܫܳܐ ܡܰܓ݂ܥܶܠ ܐ̱ܢܳܐ ܠܟ݂ܽܘܢ ܠܰܐܠܳܗܳܐ ܘܰܠܡܶܠܬ݂ܳܐ<EOS>
ܕ݁ܛܰܝܒ݁ܽܘܬ݂ܶܗ ܕ݁ܗܺܝ ܡܶܫܟ݁ܚܳܐ ܒ݁ܳܢܝܳܐ ܠܟ݂ܽܘܢ ܇ ܘܝܳܗܒ݁ܳܐ ܠܟ݂ܽܘܢ ܝܽܘܪܬ݁ܳܢܳܐ ܥܰܡ<EOS>
ܟ݁ܽܠܗܽܘܢ ܩܰܕ݁ܺܝܫܶܐ̈ <EOS>ܟ݁ܶܣܦ݁ܳܐ ܐܰܘ ܕ݁ܰܗܒ݂ܳܐ ܐܰܘ ܢܰܚܬ݁ܶܐ̈ ܠܳܐ ܪܶܓ݁ܶܬ݂ <EOS>ܘܰܐܢ̱ܬ݁ܽܘܢ ܝܳܕ݂ܥܺܝܢ ܐܢ̱ܬ݁ܽܘܢ ܕ݁ܠܰܣܢܺܝܩܽܘܬ݂ܝ ܘܠܰܐܝܠܶܝܢ<EOS>
ܕ݁ܺܐܝܬ݂ ܥܰܡܝ ܇ ܫܰܡܶܫ ܗܳܠܶܝܢ ܐܺܝܕ݂ܰܝ̈ <EOS>ܘܟ݂ܽܠܡܶܕ݁ܶܡ ܚܰܘܺܝܬ݂ܟ݂ܽܘܢ ܕ݁ܗܳܟ݂ܰܢܳܐ ܘܳܠܶܐ ܠܡܶܠܳܐܐ<EOS>
ܘܰܠܡܺܐܨܰܦ݂ ܕ݁ܰܐܝܠܶܝܢ ܕ݁ܰܟ݂ܪܺܝܗܺܝܢ ܇ ܘܠܰܡܥܰܗܳܕ݂ܽܘ ܡܶܠܰܘܗ̱ܝ̈ ܕ݁ܡܳܪܰܢ ܝܶܫܽܘܥ <EOS>ܡܶܛܽܠ ܕ݁ܗܽܘ ܐܶܡܰܪ ܕ݁ܛܽܘܒ݂ܰܘܗ̱ܝ ܠܰܐܝܢܳܐ ܕ݁ܝܳܗܶܒ݂ ܝܰܬ݁ܺܝܪ ܡܶܢ ܐܰܝܢܳܐ ܕ݁ܢܳܣܶܒ݂<EOS>
<EOS>ܘܟ݂ܰܕ݂ ܗܳܠܶܝܢ ܐܶܡܰܪ ܩܥܶܕ݂ ܥܰܠ ܒ݁ܽܘܪܟ݁ܰܘܗ̱ܝ̈ ܘܨܰܠܺܝ <EOS>ܘܟ݂ܽܠܗܽܘܢ ܐ̱ܢܳܫܳܐ ܥܰܡܶܗ <EOS>ܘܰܗܘܳܬ݂ ܒ݁ܟ݂ܳܬ݂ܳܐ ܪܰܒ݁ܬ݂ܳܐ ܒ݁ܟ݂ܽܠܗܽܘܢ <EOS> ܘܥܰܦ݁ܩܽܘܗ̱ܝ<EOS>
ܘܰܡܢܰܫܩܺܝܢ ܗ̱ܘܰܘ ܠܶܗ <EOS>ܝܰܬ݁ܺܝܪܳܐܝܺܬ݂ ܕ݁ܶܝܢ ܡܶܫܬ݁ܰܢܩܺܝܢ ܗ̱ܘܰܘ ܥܰܠ ܗܳܝ ܡܶܠܬ݂ܳܐ<EOS>
ܕ݁ܶܐܡܰܪ ܕ݁ܠܳܐ ܬ݁ܽܘܒ݂ ܥܬ݂ܺܝܕ݂ܺܝܢ ܕ݁ܢܶܚܙܽܘܢ ܦ݁ܰܪܨܽܘܦ݁ܶܗ <EOS> ܘܠܰܘܝܽܘܗ̱ܝ ܥܕ݂ܰܡܳܐ<EOS>
ܠܶܐܠܦ݂ܳܐ<EOS>
ܘܰܦ݂ܪܰܫܢ ܡܶܢܗܽܘܢ ܘܰܪܕ݂ܰܝܢ ܬ݁ܪܺܝܨܳܐܝܺܬ݂ ܠܩܳܘ ܓ݁ܳܙܰܪܬ݁ܳܐ <EOS>ܘܰܠܝܰܘܡܳܐ ܐ̱ܚܪܺܢܳܐ ܐܶܬ݂ܰܝܢ ܠܪܳܘܕ݂ܳܘܣ ܘܡܶܢ ܬ݁ܰܡܳܢ ܠܦ݁ܰܐܛܰܪܰܐ <EOS>ܘܶܐܫܟ݁ܰܚܢ ܬ݁ܰܡܳܢ ܐܶܠܦ݂ܳܐ ܕ݁ܳܐܙܳܠ̱ܐ ܠܦ݂ܽܘܢܺܝܩܺܐ ܘܰܣܠܶܩܢ ܠܳܗ<EOS>
<EOS> ܘܰܪܕ݂ܰܝ<EOS>
ܘܡܰܛܺܝܢ ܥܕ݂ܰܡܳܐ ܠܘܳܬ݂ ܩܽܘܦ݁ܪܳܘܣ ܓ݁ܳܙܰܪܬ݁ܳܐ <EOS> ܘܰܫܒ݂ܰܩܢܳܗ<EOS>
ܠܣܶܡܳܠܳܐ ܘܶܐܬ݂ܰܝܢ ܠܣܽܘܪܺܝܰܐ <EOS> ܘܡܶܢ ܬ݁ܰܡܳܢ ܡܰܛܺܝܢ ܠܨܽܘܪ <EOS> ܬ݁ܰܡܳܢ ܓ݁ܶܝܪ ܐܺܝܬ݂<EOS>
ܗ̱ܘܳܐ ܠܳܗ ܠܶܐܠܦ݂ܳܐ ܠܰܡܢܳܚܽܘ ܛܰܥܢܳܗ<EOS>
ܘܟ݂ܰܕ݂ ܐܶܫܟ݁ܰܚܢ ܬ݁ܰܡܳܢ ܬ݁ܰܠܡܺܝܕ݂ܶܐ̈ ܩܰܘܺܝܢ ܠܘܳܬ݂ܗܽܘܢ<EOS>
ܝܰܘܡܳܬ݂ܳܐ̈ ܫܰܒ݂ܥܳܐ <EOS> ܘܗܳܠܶܝܢ ܐܳܡܪܺܝܢ ܗ̱ܘܰܘ ܟ݁ܽܠܝܽܘܡ ܠܦ݁ܰܘܠܳܘܣ ܒ݁ܪܽܘܚ ܕ݁ܠܳܐ<EOS>
ܢܺܐܙܰܠ ܠܽܐܘܪܺܫܠܶܡ <EOS>ܘܡܶܢ ܒ݁ܳܬ݂ܰܪ ܗܳܠܶܝܢ ܝܰܘܡܳܬ݂ܳܐ̈ ܢܦ݂ܰܩܢ ܕ݁ܢܺܐܙܰܠ ܒ݁ܽܐܘܪܚܳܐ <EOS>ܘܰܡܠܰܘܶܝܢ ܗ̱ܘܰܘ ܠܰܢ ܟ݁ܽܠܗܽܘܢ ܁ ܗܶܢܽܘܢ ܘܢܶܫܰܝܗܽܘܢ̈ ܘܰܒ݂ܢܰܝܗܽܘܢ̈ ܥܕ݂ܰܡܳܐ ܠܒ݂ܰܪ<EOS>
ܡܶܢ ܡܕ݂ܺܝܢ̱ܬ݁ܳܐ <EOS> ܘܰܩܥܶܕ݂ܘ ܥܰܠ ܒ݁ܽܘܪܟ݁ܰܝܗܽܘܢ̈ ܥܰܠ ܝܰܕ݂ ܝܰܡܳܐ ܘܨܰܠܺܝܘ <EOS>ܘܢܰܫܶܩܢ ܠܰܚܕ݂ܳܕ݂ܶܐ̈ <EOS> ܘܰܣܠܶܩܢ ܠܶܐܠܦ݂ܳܐ ܘܰܗܦ݂ܰܟ݂ܘ ܗܶܢܽܘܢ<EOS>
ܠܒ݂ܳܬ݁ܰܝܗܽܘܢ̈ <EOS>ܚܢܰܢ ܕ݁ܶܝܢ ܪܕ݂ܰܝܢ ܡܶܢ ܨܽܘܪ ܘܶܐܬ݂ܰܝܢ ܠܥܰܟ݁ܽܘ ܡܕ݂ܺܝܢ̱ܬ݁ܳܐ <EOS>ܘܝܰܗ̱ܒ݂ܢ ܫܠܳܡܳܐ ܠܰܐܚܶܐ̈ ܕ݁ܬ݂ܰܡܳܢ <EOS> ܘܰܫܪܰܝܢ ܨܶܐܕ݂ܰܝܗܽܘܢ <EOS> ܝܰܘܡܳܐ ܚܰܕ݂ <EOS>ܘܰܠܝܰܘܡܳܐ ܐ̱ܚܪܺܢܳܐ ܢܦ݂ܰܩܢ ܘܶܐܬ݂ܰܝܢ ܠܩܶܣܰܪܺܝܰܐ <EOS> ܘܥܰܠܢ ܫܪܰܝܢ<EOS>
ܒ݁ܒ݂ܰܝܬ݁ܶܗ ܕ݁ܦ݂ܺܝܠܺܝܦ݁ܳܘܣ ܡܣܰܒ݁ܪܳܢܳܐ ܇ ܐܰܝܢܳܐ ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܫܰܒ݂ܥܳܐ<EOS>
<EOS>ܘܺܐܝܬ݂ ܗ̱ܘܰܝ̈ ܠܶܗ ܒ݁ܢܳܬ݂ܳܐ̈ ܒ݁ܬ݂ܽܘܠܳܬ݂ܳܐ̈ ܐܰܪܒ݁ܰܥ<EOS>
ܕ݁ܡܶܬ݂ܢܰܒ݁ܝܳܢ̈ ܗ̱ܘܰܝ̈ <EOS>ܘܟ݂ܰܕ݂ ܐܺܝܬ݂ܰܝܢ ܬ݁ܰܡܳܢ ܝܰܘܡܳܬ݂ܳܐ̈ ܣܰܓ݁ܺܝܶܐܐ̈ ܢܚܶܬ݂ ܗ̱ܘܳܐ<EOS>
ܡܶܢ ܝܺܗܽܘܕ݂ ܢܒ݂ܺܝܳܐ ܚܰܕ݂ <EOS> ܕ݁ܰܫܡܶܗ ܗܘܳܐ ܐܰܓ݂ܰܒ݂ܳܘܣ <EOS>ܘܥܰܠ ܠܘܳܬ݂ܰܢ <EOS> ܘܰܫܩܰܠ ܥܶܪܰܩܬ݂ܳܐ ܕ݁ܚܰܨܰܘܗ̱ܝ̈ ܕ݁ܦ݁ܰܘܠܳܘܣ<EOS>
ܘܶܐܣܰܪ ܪܶܓ݂ܠܶܐ̈ ܕ݁ܢܰܦ݂ܫܶܗ ܘܺܐܝܕ݂ܰܘܗ̱ܝ̈ <EOS> ܘܶܐܡܰܪ <EOS> ܗܳܟ݂ܰܢܳܐ ܐܳܡܰܪ ܪܽܘܚܳܐ<EOS>
ܕ݁ܩܽܘܕ݂ܫܳܐ ܕ݁ܓ݂ܰܒ݂ܪܳܐ ܡܳܪܳܗ ܕ݁ܥܶܪܰܩܬ݂ܳܐ ܗܳܕ݂ܶܐ ܁ ܗܳܟ݂ܰܢܳܐ ܢܶܐܣܪܽܘܢܶܗ<EOS>
ܝܺܗܽܘܕ݂ܳܝܶܐ̈ ܒ݁ܽܐܘܪܺܫܠܶܡ ܇ ܘܢܰܫܠܡܽܘܢܶܗ ܒ݁ܺܐܝܕ݂ܰܝ̈ ܥܰܡ̱ܡܶܐ̈ <EOS>ܘܟ݂ܰܕ݂ ܗܳܠܶܝܢ ܡܶܠܶܐ̈ ܫܡܰܥܢ ܒ݁ܥܰܝܢ ܡܶܢܶܗ ܚܢܰܢ ܘܰܒ݂ܢܰܝ̈<EOS>
ܐܰܬ݂ܪܳܐ ܕ݁ܠܳܐ ܢܺܐܙܰܠ ܠܽܐܘܪܺܫܠܶܡ<EOS>
ܗܳܝܕ݁ܶܝܢ ܥܢܳܐ ܘܶܐܡܰܪ ܦ݁ܰܘܠܳܘܣ <EOS> ܡܳܢܳܐ ܥܳܒ݂ܕ݁ܺܝܢ ܐܢ̱ܬ݁ܽܘܢ<EOS>
ܕ݁ܒ݂ܳܟ݂ܶܝܢ ܐܢ̱ܬ݁ܽܘܢ ܘܫܳܚܩܺܝܢ ܐܢ̱ܬ݁ܽܘܢ ܠܶܗ ܠܠܶܒ݁ܝ <EOS> ܐܶܢܳܐ ܓ݁ܶܝܪ ܠܳܐ ܗ̱ܘܳܐ<EOS>
ܕ݁ܶܐܬ݂ܶܐܣܰܪ ܒ݁ܰܠܚܽܘܕ݂ ܡܛܰܝܰܒ݂ ܐ̱ܢܳܐ ܐܶܠܳܐ ܐܳܦ݂ ܕ݁ܶܐܡܽܘܬ݂ ܒ݁ܽܐܘܪܺܫܠܶܡ ܚܠܳܦ݂<EOS>
ܫܡܶܗ ܕ݁ܡܳܪܰܢ ܝܶܫܽܘܥ <EOS>ܘܟ݂ܰܕ݂ ܠܳܐ ܐܶܬ݁ܛܦ݁ܺܝܣ ܠܰܢ ܒ݁ܗܶܠܢ ܠܰܢ <EOS> ܘܶܐܡܰܪܢ ܕ݁ܨܶܒ݂ܝܳܢܶܗ<EOS>
ܕ݁ܡܳܪܰܢ ܢܶܗܘܶܐ<EOS>
ܘܒ݂ܳܬ݂ܰܪ ܝܰܘܡܳܬ݂ܳܐ̈ ܗܳܠܶܝܢ ܐܶܬ݁ܛܰܝܰܒ݂ܢ ܘܰܣܠܶܩܢ ܠܰܢ<EOS>
ܠܽܐܘܪܺܫܠܶܡ <EOS>ܘܶܐܬ݂ܰܘ ܗ̱ܘܰܘ ܥܰܡܰܢ ܐ̱ܢܳܫܳܐ ܬ݁ܰܠܡܺܝܕ݂ܶܐ̈ ܡܶܢ ܩܶܣܰܪܺܝܰܐ ܇<EOS>
ܟ݁ܰܕ݂ ܕ݁ܒ݂ܺܝܪܺܝܢ ܥܰܡܗܽܘܢ ܐܰܚܳܐ ܚܰܕ݂ ܡܶܢ ܬ݁ܰܠܡܺܝܕ݂ܶܐ̈ ܩܰܕ݂ܡܳܝܶܐ̈ ܇ ܕ݁ܰܫܡܶܗ ܗܘܳܐ<EOS>
ܡܢܰܣܳܘܢ ܇ ܘܺܐܝܬ݂ܰܘܗ̱ܝ ܗ̱ܘܳܐ ܡܶܢ ܩܽܘܦ݁ܪܳܘܣ ܇ ܕ݁ܰܢܩܰܒ݁ܠܰܢ ܒ݁ܒ݂ܰܝܬ݁ܶܗ <EOS>ܘܟ݂ܰܕ݂ ܐܶܬ݂ܰܝܢ ܠܽܐܘܪܺܫܠܶܡ ܩܰܒ݁ܠܽܘܢ ܐܰܚܶܐ̈ ܚܳܕ݂ܝܳܐܝܺܬ݂<EOS>
<EOS>ܘܰܠܝܰܘܡܳܐ ܐ̱ܚܪܺܢܳܐ ܥܰܠܢ ܥܰܡ ܦ݁ܰܘܠܳܘܣ ܠܘܳܬ݂ ܝܰܥܩܽܘܒ݂<EOS>
ܟ݁ܰܕ݂ ܐܺܝܬ݂ ܗ̱ܘܳܐ ܠܘܳܬ݂ܶܗ ܟ݁ܽܠܗܽܘܢ ܩܰܫܺܝܫܶܐ̈ <EOS>ܘܝܰܗ̱ܒ݂ܢ ܠܗܽܘܢ ܫܠܳܡܳܐ <EOS> ܘܡܶܫܬ݁ܰܥܶܐ ܗ̱ܘܳܐ ܠܗܽܘܢ ܦ݁ܰܘܠܳܘܣ<EOS>
ܒ݁ܳܬ݂ܰܪ ܒ݁ܳܬ݂ܰܪ ܟ݁ܽܠ ܡܳܐ ܕ݁ܰܥܒ݂ܰܕ݂ ܐܰܠܳܗܳܐ ܒ݁ܥܰܡ̱ܡܶܐ̈ ܒ݁ܬ݂ܶܫܡܶܫܬ݁ܶܗ <EOS>ܘܟ݂ܰܕ݂ ܫܡܰܥܘ ܫܰܒ݁ܰܚܘ ܠܰܐܠܳܗܳܐ ܘܶܐܡܰܪܘ ܠܶܗ <EOS> ܚܳܙܶܐ ܐܰܢ̱ܬ݁<EOS>
ܐܰܚܽܘܢ ܟ݁ܡܳܐ ܪܶܒ݁ܘܳܢ̈ ܐܺܝܬ݂ ܒ݁ܺܝܗܽܘܕ݂ ܐܰܝܠܶܝܢ ܕ݁ܗܰܝܡܶܢܘ <EOS> ܘܟ݂ܽܠܗܽܘܢ ܗܳܠܶܝܢ<EOS>
ܛܰܢܳܢܶܐ̈ ܐܶܢܽܘܢ ܕ݁ܢܳܡܽܘܣܳܐ <EOS>ܐܶܬ݂ܶܐܡܰܪ ܠܗܽܘܢ ܕ݁ܶܝܢ ܥܠܰܝܟ݁ ܕ݁ܡܰܠܶܦ݂ ܐܰܢ̱ܬ݁ ܕ݁ܢܶܦ݂ܪܩܽܘܢ<EOS>
ܡܶܢ ܡܽܘܫܶܐ ܟ݁ܽܠܗܽܘܢ ܝܺܗܽܘܕ݂ܳܝܶܐ̈ ܕ݁ܰܒ݂ܥܰܡ̱ܡܶܐ̈ ܟ݁ܰܕ݂ ܐܳܡܰܪ ܐܰܢ̱ܬ݁ ܕ݁ܠܳܐ<EOS>
ܢܶܗܘܽܘܢ ܓ݁ܳܙܪܺܝܢ ܒ݁ܢܰܝܗܽܘܢ̈ ܘܠܳܐ ܒ݁ܰܥܝܳܕ݂ܶܐ̈ ܕ݁ܢܳܡܽܘܣܳܐ ܢܶܗܘܽܘܢ ܡܗܰܠܟ݂ܺܝܢ<EOS>
<EOS>ܡܶܛܽܠ ܗܳܟ݂ܺܝܠ ܕ݁ܡܶܫܬ݁ܰܡܥܳܐ ܗ̱ܝ ܠܗܽܘܢ ܕ݁ܶܐܬ݂ܰܝܬ݁ ܠܟ݂ܳܐ<EOS>
ܥܒ݂ܶܕ݂ ܡܶܕ݁ܶܡ ܕ݁ܳܐܡܪܺܝܢܰܢ ܠܳܟ݂ <EOS> ܐܺܝܬ݂ ܠܰܢ ܓ݁ܰܒ݂ܪܶܐ̈<EOS>
ܐܰܪܒ݁ܥܳܐ ܕ݁ܰܢܕ݂ܺܝܪ ܠܗܽܘܢ ܕ݁ܢܶܬ݁ܕ݁ܰܟ݁ܽܘܢ <EOS>ܕ݁ܒ݂ܰܪ ܐܶܢܽܘܢ ܘܙܶܠ ܐܶܬ݁ܕ݁ܰܟ݁ܳܐ ܥܰܡܗܽܘܢ <EOS> ܘܰܐܦ݁ܶܩ ܥܠܰܝܗܽܘܢ<EOS>
ܢܰܦ݂ܩܳܬ݂ܳܐ̈ ܐܰܝܟ݂ ܕ݁ܢܶܓ݂ܪܥܽܘܢ ܪܺܫܰܝܗܽܘܢ̈ <EOS> ܘܡܶܬ݂ܝܰܕ݂ܥܳܐ ܠܟ݂ܽܠܢܳܫ ܕ݁ܡܶܕ݁ܶܡ<EOS>
ܕ݁ܶܐܬ݂ܶܐܡܰܪ ܥܠܰܝܟ݁ ܕ݁ܰܓ݁ܳܠ ܗ̱ܽܘ <EOS> ܘܰܐܢ̱ܬ݁ ܠܢܳܡܽܘܣܳܐ ܫܳܠܶܡ ܐܰܢ̱ܬ݁ ܘܢܳܛܰܪ <EOS>ܥܰܠ ܐܰܝܠܶܝܢ ܕ݁ܶܝܢ ܕ݁ܗܰܝܡܶܢܘ ܡܶܢ ܥܰܡ̱ܡܶܐ̈ ܚܢܰܢ ܟ݁ܬ݂ܰܒ݂ܢ<EOS>
ܕ݁ܢܶܗܘܽܘܢ ܢܳܛܪܺܝܢ ܢܰܦ݂ܫܗܽܘܢ ܇ ܡܶܢ ܕ݁ܰܕ݂ܒ݂ܺܝܚܳܐ <EOS> ܘܡܶܢ ܙܳܢܝܽܘܬ݂ܳܐ <EOS> ܘܡܶܢ ܚܢܺܝܩܳܐ<EOS>
<EOS> ܘܡܶܢ ܕ݁ܡܳܐ <EOS>ܗܳܝܕ݁ܶܝܢ ܦ݁ܰܘܠܳܘܣ ܕ݁ܒ݂ܰܪ ܐܶܢܽܘܢ ܠܓ݂ܰܒ݂ܪܶܐ̈ ܗܳܠܶܝܢ ܠܝܰܘܡܳܐ<EOS>
ܐ̱ܚܪܺܢܳܐ ܘܶܐܬ݁ܕ݁ܰܟ݁ܺܝ ܥܰܡܗܽܘܢ <EOS> ܘܥܰܠ ܐܶܙܰܠ ܠܗܰܝܟ݁ܠܳܐ ܁ ܟ݁ܰܕ݂ ܡܰܘܕ݁ܰܥ ܠܗܽܘܢ<EOS>
ܡܽܘܠܳܝܳܐ ܕ݁ܝܰܘܡܳܬ݂ܳܐ̈ ܕ݁ܬ݂ܰܕ݂ܟ݁ܺܝܬ݂ܳܐ ܥܕ݂ܰܡܳܐ ܕ݁ܶܐܬ݂ܩܰܪܰܒ݂ ܩܽܘܪܒ݁ܳܢܳܐ ܕ݁ܐ̱ܢܳܫ<EOS>
ܐ̱ܢܳܫ ܡܶܢܗܽܘܢ <EOS>ܘܟ݂ܰܕ݂ ܡܰܛܺܝ ܝܰܘܡܳܐ ܕ݁ܫܰܒ݂ܥܳܐ ܝܺܗܽܘܕ݂ܳܝܶܐ̈ ܕ݁ܡܶܢ ܐܰܣܺܝܰܐ<EOS>
ܚܙܰܐܘܽܗ̱ܝ ܒ݁ܗܰܝܟ݁ܠܳܐ <EOS> ܘܓ݂ܰܪܺܝܘ ܥܠܰܘܗ̱ܝ ܥܰܡܳܐ ܟ݁ܽܠܶܗ ܘܰܐܪܡܺܝܘ ܥܠܰܘܗ̱ܝ<EOS>
ܐܺܝܕ݂ܰܝܳܐ̈ ܇<EOS>
ܟ݁ܰܕ݂ ܡܒ݂ܰܓ݁ܢܺܝܢ ܘܳܐܡܪܺܝܢ <EOS> ܓ݁ܰܒ݂ܪܶܐ̈ ܒ݁ܢܰܝ̈ ܐܺܝܣܪܳܝܶܠ<EOS>
ܥܰܕ݁ܰܪܘ <EOS> ܗܳܢܳܐ ܗ̱ܘ ܓ݁ܰܒ݂ܪܳܐ ܕ݁ܠܽܘܩܒ݂ܰܠ ܥܰܡܳܐ ܕ݁ܺܝܠܰܢ ܡܰܠܶܦ݂ ܒ݁ܟ݂ܽܠ ܕ݁ܽܘܟ݁ܳܐ ܇<EOS>
ܘܠܽܘܩܒ݂ܰܠ ܢܳܡܽܘܣܳܐ <EOS> ܘܠܽܘܩܒ݂ܰܠ ܐܰܬ݂ܪܳܐ ܗܳܢܳܐ <EOS> ܘܳܐܦ݂ ܠܰܐܪܡܳܝܶܐ̈ ܐܰܥܶܠ ܠܗܰܝܟ݁ܠܳܐ<EOS>
ܘܣܰܝܒ݂ܶܗ ܠܰܐܬ݂ܪܳܐ ܗܳܢܳܐ ܩܰܕ݁ܺܝܫܳܐ <EOS>ܩܰܕ݁ܶܡܘ ܗ̱ܘܰܘ ܓ݁ܶܝܪ ܚܙܰܘ ܥܰܡܶܗ ܠܰܛܪܳܘܦ݂ܺܝܡܳܣ ܐܶܦ݂ܶܣܳܝܳܐ<EOS>
ܒ݁ܰܡܕ݂ܺܝܢ̱ܬ݁ܳܐ ܘܣܳܒ݂ܪܺܝܢ ܗ̱ܘܰܘ ܕ݁ܥܰܡ ܦ݁ܰܘܠܳܘܣ ܥܰܠ ܠܗܰܝܟ݁ܠܳܐ <EOS>ܘܶܐܫܬ݁ܰܓ݂ܫܰܬ݂ ܟ݁ܽܠܳܗ ܡܕ݂ܺܝܢ̱ܬ݁ܳܐ ܘܶܐܬ݂ܟ݁ܰܢܰܫܘ <EOS> ܟ݁ܽܠܶܗ ܥܰܡܳܐ<EOS>
ܘܰܐܚܕ݁ܽܘܗ̱ܝ <EOS> ܠܦ݁ܰܘܠܳܘܣ ܘܓ݂ܰܪܽܘܗ̱ܝ ܠܒ݂ܰܪ ܡܶܢ ܗܰܝܟ݁ܠܳܐ ܘܒ݂ܰܪ ܫܳܥܬ݂ܶܗ ܐܶܬ݁ܬ݁ܚܶܕ݂ܘ<EOS>
ܬ݁ܰܪܥܶܐ̈ <EOS>ܘܟ݂ܰܕ݂ ܒ݁ܳܥܶܐ ܗ̱ܘܳܐ ܟ݁ܶܢܫܳܐ ܠܡܶܩܛܠܶܗ ܐܶܫܬ݁ܰܡܥܰܬ݂<EOS>
ܠܟ݁ܺܠܺܝܰܪܟ݂ܳܐ ܕ݁ܶܐܣܦ݁ܺܝܪ ܕ݁ܟ݂ܽܠܳܗ ܡܕ݂ܺܝܢ̱ܬ݁ܳܐ ܐܶܬ݁ܬ݁ܙܺܝܥܰܬ݂ ܠܳܗ <EOS>ܘܒ݂ܰܪ ܫܳܥܬ݂ܶܗ ܕ݁ܒ݂ܰܪ ܠܩܶܢܛܪܽܘܢܳܐ ܘܠܶܐܣܛܪܰܛܺܝܳܘܛܶܐ̈<EOS>
ܣܰܓ݁ܺܝܶܐܐ̈ ܘܰܪܗܶܛܘ ܥܠܰܝܗܽܘܢ <EOS> ܘܟ݂ܰܕ݂ ܚܙܰܘ ܠܟ݁ܺܠܺܝܰܪܟ݂ܳܐ ܘܠܶܐܣܛܪܰܛܺܝܳܘܛܶܐ̈<EOS>
ܒ݁ܗܶܠܘ ܡܶܢ ܕ݁ܡܳܚܶܝܢ ܗ̱ܘܰܘ ܠܶܗ ܠܦ݁ܰܘܠܳܘܣ <EOS>ܘܰܩܪܶܒ݂ ܠܘܳܬ݂ܶܗ ܟ݁ܺܠܺܝܰܪܟ݂ܳܐ ܘܰܐܚܕ݁ܶܗ <EOS> ܘܰܦ݂ܩܰܕ݂<EOS>
ܕ݁ܢܶܐܣܪܽܘܢܶܗ ܒ݁ܬ݂ܰܪܬ݁ܶܝܢ̈ ܫܺܫܠܳܢ̈ <EOS> ܘܰܡܫܰܐܶܠ ܗ̱ܘܳܐ ܥܠܰܘܗ̱ܝ ܕ݁ܡܰܢܽܘ ܘܡܳܢܳܐ<EOS>
ܥܒ݂ܰܕ݂ <EOS>ܘܩܳܥܶܝܢ ܗ̱ܘܰܘ ܥܠܰܘܗ̱ܝ ܐ̱ܢܳܫܳܐ ܡܶܢ ܐܳܟ݂ܠܳܘܣ ܡܶܕ݁ܶܡ ܡܶܕ݁ܶܡ <EOS>ܘܡܶܛܽܠ ܩܥܳܬ݂ܗܽܘܢ ܁ ܠܳܐ ܡܶܫܟ݁ܰܚ ܗ̱ܘܳܐ ܠܡܶܕ݁ܰܥ ܐܰܝܕ݂ܳܐ ܗ̱ܝ ܫܰܪܺܝܪܬ݁ܳܐ <EOS> ܘܰܦ݂ܩܰܕ݂<EOS>
ܗ̱ܘܳܐ ܁ ܕ݁ܢܰܘܒ݁ܠܽܘܢܶܗ ܠܡܰܫܪܺܝܬ݂ܳܐ <EOS>ܘܟ݂ܰܕ݂ ܡܰܛܺܝ ܦ݁ܰܘܠܳܘܣ ܠܕ݂ܰܪܓ݁ܶܐ̈ ܛܰܥܢܽܘܗ̱ܝ ܐܶܣܛܪܰܛܺܝܳܘܛܶܐ̈<EOS>
ܡܶܛܽܠ ܩܛܺܝܪܳܐ ܕ݁ܥܰܡܳܐ <EOS>ܐܳܬ݂ܶܐ ܗ̱ܘܳܐ ܓ݁ܶܝܪ ܒ݁ܳܬ݂ܪܶܗ ܥܰܡܳܐ ܣܰܓ݁ܺܝܳܐܐ <EOS> ܘܩܳܥܶܝܢ ܗ̱ܘܰܘ<EOS>
ܘܳܐܡܪܺܝܢ ܫܩܽܘܠܳܝܗ̱ܝ <EOS>ܘܟ݂ܰܕ݂ ܡܰܛܺܝ ܠܡܶܥܰܠ ܠܡܰܫܪܺܝܬ݂ܳܐ <EOS> ܗܽܘ ܦ݁ܰܘܠܳܘܣ ܐܶܡܰܪ<EOS>
ܠܟ݁ܺܠܺܝܰܪܟ݂ܳܐ <EOS> ܐܶܢ ܡܰܦ݁ܶܣ ܐܰܢ̱ܬ݁ ܠܺܝ ܐܶܡܰܠܶܠ ܥܰܡܳܟ݂ <EOS> ܗܽܘ ܕ݁ܶܝܢ ܐܶܡܰܪ ܠܶܗ <EOS>ܝܰܘܢܳܐܝܺܬ݂ ܝܳܕ݂ܰܥ ܐܰܢ̱ܬ݁<EOS>
ܠܳܐ ܗ̱ܘܰܝܬ݁ ܐܰܢ̱ܬ݁ ܗܰܘ ܡܶܨܪܳܝܳܐ ܕ݁ܰܩܕ݂ܳܡ ܝܰܘܡܳܬ݂ܳܐ̈ ܗܳܠܶܝܢ<EOS>
ܐܰܙܺܝܥܬ݁ ܘܰܐܦ݁ܶܩܬ݁ ܠܡܰܕ݂ܒ݁ܪܳܐ ܇ ܐܰܪܒ݁ܥܳܐ ܐܰܠܦ݂ܺܝܢ̈ ܓ݁ܰܒ݂ܪܶܐ̈ <EOS> ܥܳܒ݂ܕ݁ܰܝ̈<EOS>
ܒ݁ܺܝܫܳܬ݂ܳܐ̈ <EOS>ܐܳܡܰܪ ܠܶܗ ܦ݁ܰܘܠܳܘܣ <EOS> ܐܶܢܳܐ ܓ݁ܰܒ݂ܪܳܐ ܐ̱ܢܳܐ ܝܺܗܽܘܕ݂ܳܝܳܐ ܡܶܢ<EOS>
ܛܰܪܣܳܘܣ ܕ݁ܩܺܝܠܺܝܩܺܝܰܐ ܡܕ݂ܺܝܢ̱ܬ݁ܳܐ ܝܺܕ݂ܺܝܥܬ݁ܳܐ ܕ݁ܒ݂ܳܗ ܝܺܠܺܝܕ݂ ܐ̱ܢܳܐ <EOS> ܒ݁ܳܥܶܐ<EOS>
ܐ̱ܢܳܐ ܡܶܢܳܟ݂ ܐܰܦ݁ܶܣ ܠܺܝ ܠܰܡܡܰܠܳܠܽܘ ܠܥܰܡܳܐ <EOS>ܘܟ݂ܰܕ݂ ܐܰܦ݁ܶܣ ܠܶܗ ܩܳܡ ܦ݁ܰܘܠܳܘܣ ܥܰܠ ܕ݁ܰܪܓ݁ܶܐ̈ <EOS> ܘܰܐܙܺܝܥ<EOS>
ܗ̱ܘܳܐ ܠܗܽܘܢ ܐܺܝܕ݂ܶܗ <EOS> ܘܟ݂ܰܕ݂ ܒ݁ܗܶܠܘ ܡܰܠܶܠ ܥܰܡܗܽܘܢ ܥܶܒ݂ܪܳܐܝܺܬ݂ ܘܶܐܡܰܪ ܠܗܽܘܢ<EOS>
<EOS>ܐܰܚܶܐ̈ ܘܰܐܒ݂ܳܗܳܬ݂ܳܐ̈ ܫܡܰܥܘ ܡܰܦ݁ܰܩ ܒ݁ܪܽܘܚ ܕ݁ܰܠܘܳܬ݂ܟ݂ܽܘܢ<EOS>
<EOS>ܘܟ݂ܰܕ݂ ܫܡܰܥܘ ܕ݁ܥܶܒ݂ܪܳܐܝܺܬ݂ ܡܡܰܠܶܠ ܗ̱ܘܳܐ ܥܰܡܗܽܘܢ<EOS>
ܝܰܬ݁ܺܝܪܳܐܝܺܬ݂ ܒ݁ܗܶܠܘ <EOS> ܘܶܐܡܰܪ ܠܗܽܘܢ <EOS>ܐܶܢܳܐ ܓ݁ܰܒ݂ܪܳܐ ܐ̱ܢܳܐ ܝܺܗܽܘܕ݂ܳܝܳܐ ܘܺܝܠܺܝܕ݂ ܐ̱ܢܳܐ ܒ݁ܛܰܪܣܳܘܣ<EOS>
ܕ݁ܩܺܝܠܺܝܩܺܝܰܐ <EOS> ܐܶܬ݂ܪܰܒ݁ܺܝܬ݂ ܕ݁ܶܝܢ ܒ݁ܗܳܕ݂ܶܐ ܡܕ݂ܺܝܢ̱ܬ݁ܳܐ ܥܰܠ ܓ݁ܶܢ̱ܒ݂ ܪܶܓ݂ܠܰܘܗ̱ܝ̈<EOS>
ܕ݁ܓ݂ܰܡܰܠܺܝܐܝܶܠ <EOS> ܘܶܐܬ݂ܪܕ݂ܺܝܬ݂ ܓ݁ܡܺܝܪܳܐܝܺܬ݂ ܒ݁ܢܳܡܽܘܣܳܐ ܕ݁ܰܐܒ݂ܳܗܳܬ݂ܰܢ̈ <EOS> ܘܺܐܝܬ݂ܰܝ<EOS>
ܗ̱ܘܺܝܬ݂ ܛܰܢܳܢܳܐ ܕ݁ܰܐܠܳܗܳܐ ܐܰܝܟ݂ ܡܳܐ ܕ݁ܳܐܦ݂ ܐܰܢ̱ܬ݁ܽܘܢ ܟ݁ܽܠܟ݂ܽܘܢ ܐܺܝܬ݂ܰܝܟ݁ܽܘܢ<EOS>
<EOS>ܘܰܠܗܳܕ݂ܶܐ ܐܽܘܪܚܳܐ ܪܶܕ݂ܦ݁ܶܬ݂ ܥܕ݂ܰܡܳܐ ܠܡܰܘܬ݁ܳܐ ܟ݁ܰܕ݂ ܐܳܣܰܪ<EOS>
ܗ̱ܘܺܝܬ݂ ܘܡܰܫܠܶܡ ܗ̱ܘܺܝܬ݂ ܠܒ݂ܶܝܬ݂ ܐܰܣܺܝܪܶܐ̈ ܁ ܓ݁ܰܒ݂ܪܶܐ̈ ܘܢܶܫܶܐ̈ ܇<EOS>
ܐܰܝܟ݂ ܡܳܐ ܕ݁ܣܳܗܶܕ݂ ܥܠܰܝ ܪܰܒ݁ ܟ݁ܳܗܢܶܐ̈ ܘܟ݂ܽܠܗܽܘܢ ܩܰܫܺܝܫܶܐ̈ <EOS>ܕ݁ܡܶܢܗܽܘܢ ܩܰܒ݁ܠܶܬ݂ ܐܶܓ݁ܪܳܬ݂ܳܐ̈ ܕ݁ܺܐܙܰܠ ܠܘܳܬ݂ ܐܰܚܶܐ̈ ܕ݁ܰܒ݂ܕ݂ܰܪܡܣܽܘܩ ܕ݁ܳܐܦ݂<EOS>
ܠܗܳܢܽܘܢ ܕ݁ܺܐܝܬ݂ ܗ̱ܘܰܘ ܬ݁ܰܡܳܢ ܐܰܝܬ݁ܶܐ ܐܶܢܽܘܢ ܠܽܐܘܪܺܫܠܶܡ ܟ݁ܰܕ݂ ܐܰܣܺܝܪܺܝܢ ܇<EOS>
ܘܰܢܩܰܒ݁ܠܽܘܢ ܡܣܳܡ ܒ݁ܪܺܫܳܐ <EOS>ܘܟ݂ܰܕ݂ ܐܳܙܶܠ ܗ̱ܘܺܝܬ݂ ܘܫܰܪܺܝܬ݂ ܡܡܰܛܶܐ ܐ̱ܢܳܐ ܠܕ݂ܰܪܡܣܽܘܩ<EOS>
ܒ݁ܦ݂ܶܠܓ݁ܶܗ ܕ݁ܝܰܘܡܳܐ ܡܶܢ ܬ݁ܚܶܝܬ݂ ܫܶܠܝܳܐ ܡܶܢ ܫܡܰܝܳܐ ܐܰܙܠܶܓ݂ ܥܠܰܝ ܢܽܘܗܪܳܐ<EOS>
ܣܰܓ݁ܺܝܳܐܐ <EOS>ܘܢܶܦ݂ܠܶܬ݂ ܥܰܠ ܐܰܪܥܳܐ <EOS> ܘܫܶܡܥܶܬ݂ ܩܳܠܳܐ ܕ݁ܳܐܡܰܪ ܗ̱ܘܳܐ ܠܺܝ <EOS>ܫܳܐܘܳܠ ܫܳܐܘܳܠ ܡܳܢܳܐ ܪܳܕ݂ܶܦ݂ ܐܰܢ̱ܬ݁ ܠܺܝ <EOS>ܐܶܢܳܐ ܕ݁ܶܝܢ ܥܢܺܝܬ݂ ܘܶܐܡܪܶܬ݂ <EOS> ܡܰܢ ܐܰܢ̱ܬ݁ ܡܳܪܝ <EOS> ܘܗܽܘ ܐܶܡܰܪ<EOS>
ܠܺܝ <EOS> ܐܶܢܳܐ ܗܽܘ ܝܶܫܽܘܥ ܢܳܨܪܳܝܳܐ ܕ݁ܰܐܢ̱ܬ݁ ܪܳܕ݂ܶܦ݂ ܐܰܢ̱ܬ݁ <EOS>ܘܐ̱ܢܳܫܳܐ ܕ݁ܺܐܝܬ݂ ܗ̱ܘܰܘ ܥܰܡܝ ܁ ܚܙܰܘ ܢܽܘܗܪܳܐ ܩܳܠܳܐ ܕ݁ܶܝܢ ܠܳܐ<EOS>
ܫܡܰܥܘ ܕ݁ܗܰܘ ܕ݁ܰܡܡܰܠܶܠ ܗ̱ܘܳܐ ܥܰܡܝ <EOS>ܘܶܐܡܪܶܬ݂ ܡܳܢܳܐ ܐܶܥܒ݁ܶܕ݂ ܡܳܪܝ <EOS> ܘܡܳܪܰܢ ܐܶܡܰܪ ܠܺܝ <EOS> ܩܽܘܡ ܙܶܠ<EOS>
ܠܕ݂ܰܪܡܣܽܘܩ ܘܬ݂ܰܡܳܢ ܢܶܬ݂ܡܰܠܰܠ ܥܰܡܳܟ݂ ܥܰܠ ܟ݁ܽܠ ܡܶܕ݁ܶܡ ܕ݁ܡܶܬ݂ܦ݁ܩܶܕ݂ ܠܳܟ݂<EOS>
ܕ݁ܬ݂ܶܥܒ݁ܶܕ݂ <EOS>ܘܟ݂ܰܕ݂ ܠܳܐ ܡܶܬ݂ܚܙܶܐ ܗ̱ܘܳܐ ܠܺܝ ܡܶܛܽܠ ܬ݁ܶܫܒ݁ܽܘܚܬ݁ܶܗ ܕ݁ܢܽܘܗܪܳܐ<EOS>
ܗܰܘ ܐܰܚܕ݁ܽܘܢܝ ܒ݁ܺܐܝܕ݂ܰܝ̈ ܗܳܢܽܘܢ ܕ݁ܥܰܡܝ ܗ̱ܘܰܘ <EOS> ܘܥܶܠܶܬ݂ ܠܕ݂ܰܪܡܣܽܘܩ <EOS>ܘܓ݂ܰܒ݂ܪܳܐ ܚܰܕ݂ ܚܰܢܰܢܝܳܐ ܟ݁ܺܐܢܳܐ ܒ݁ܢܳܡܽܘܣܳܐ ܐܰܝܟ݂<EOS>
ܕ݁ܣܳܗܕ݁ܺܝܢ ܗ̱ܘܰܘ ܥܠܰܘܗ̱ܝ ܟ݁ܽܠܗܽܘܢ ܝܺܗܽܘܕ݂ܳܝܶܐ̈ ܕ݁ܬ݂ܰܡܳܢ<EOS>
ܐܶܬ݂ܳܐ ܠܘܳܬ݂ܝ <EOS> ܘܶܐܡܰܪ ܠܺܝ <EOS> ܫܳܐܘܳܠ ܐܳܚܝ ܦ݁ܬ݂ܰܚ ܥܰܝܢܰܝܟ݁̈<EOS>
<EOS> ܘܒ݂ܳܗ ܒ݁ܫܳܥܬ݂ܳܐ ܐܶܬ݂ܦ݁ܰܬ݁ܰܚ ܥܰܝܢܰܝ̈ ܘܚܳܪܶܬ݂ ܒ݁ܶܗ <EOS>ܘܶܐܡܰܪ ܠܺܝ <EOS> ܐܰܠܳܗܳܐ ܕ݁ܰܐܒ݂ܳܗܳܬ݂ܰܢ̈ ܐܰܩܺܝܡܳܟ݂ ܠܡܶܕ݁ܰܥ<EOS>
ܨܶܒ݂ܝܳܢܶܗ <EOS> ܘܬ݂ܶܚܙܶܐ ܠܙܰܕ݁ܺܝܩܳܐ ܘܬ݂ܶܫܡܰܥ ܩܳܠܳܐ ܡܶܢ ܦ݁ܽܘܡܶܗ <EOS>ܘܬ݂ܶܗܘܶܐ ܠܶܗ ܣܳܗܕ݁ܳܐ ܠܘܳܬ݂ ܟ݁ܽܠܗܽܘܢ ܒ݁ܢܰܝܢܳܫܳܐ̈ ܇ ܥܰܠ ܟ݁ܽܘܠ<EOS>
ܡܳܐ ܕ݁ܰܚܙܰܝܬ݁ ܘܰܫܡܰܥܬ݁ <EOS>ܘܗܳܫܳܐ ܡܳܢܳܐ ܡܶܫܬ݁ܰܘܚܰܪ ܐܰܢ̱ܬ݁ <EOS> ܩܽܘܡ ܥܡܰܕ݂ ܘܶܐܬ݁ܕ݁ܰܟ݁ܳܐ ܡܶܢ<EOS>
ܚܛܳܗܰܝܟ݁̈ ܟ݁ܰܕ݂ ܩܳܪܶܐ ܐܰܢ̱ܬ݁ ܫܡܶܗ <EOS>ܘܗܶܦ݂ܟ݁ܶܬ݂ ܐܶܬ݂ܺܝܬ݂ ܠܟ݂ܳܐ ܠܽܐܘܪܺܫܠܶܡ ܘܨܰܠܺܝܬ݂ ܒ݁ܗܰܝܟ݁ܠܳܐ<EOS>
<EOS>ܘܰܚܙܺܝܬ݂ܶܗ ܒ݁ܚܶܙܘܳܐ ܁ ܟ݁ܰܕ݂ ܐܳܡܰܪ ܠܺܝ <EOS> ܐܶܣܬ݁ܰܪܗܰܒ݂ ܘܦ݂ܽܘܩ<EOS>
ܠܳܟ݂ ܡܶܢ ܐܽܘܪܺܫܠܶܡ ܡܶܛܽܠ ܕ݁ܠܳܐ ܡܩܰܒ݁ܠܺܝܢ ܣܳܗܕ݁ܽܘܬ݂ܳܟ݂ ܕ݁ܰܥܠܰܝ <EOS>ܘܶܐܢܳܐ ܐܶܡܪܶܬ݂ <EOS> ܡܳܪܝ ܐܳܦ݂ ܗܶܢܽܘܢ ܝܳܕ݂ܥܺܝܢ ܕ݁ܶܐܢܳܐ ܡܰܫܠܶܡ<EOS>
ܗ̱ܘܺܝܬ݂ ܠܒ݂ܶܝܬ݂ ܐܰܣܺܝܪܶܐ̈ ܘܡܳܚܶܐ ܗ̱ܘܺܝܬ݂ ܒ݁ܟ݂ܽܠ ܟ݁ܢܽܘܫܳܢ̈ ܠܰܐܝܠܶܝܢ<EOS>
ܕ݁ܰܡܗܰܝܡܢܺܝܢ ܗ̱ܘܰܘ ܒ݁ܳܟ݂ <EOS>ܘܟ݂ܰܕ݂ ܡܶܬ݂ܶܐܫܶܕ݂ ܗ̱ܘܳܐ ܕ݁ܡܶܗ ܕ݁ܶܐܣܛܶܦ݂ܰܢܳܣ ܣܳܗܕ݁ܳܟ݂ ܘܳܐܦ݂<EOS>
ܐܶܢܳܐ ܥܰܡܗܽܘܢ ܩܳܐܶܡ ܗ̱ܘܺܝܬ݂ ܘܫܳܠܶܡ ܗ̱ܘܺܝܬ݂ ܠܨܶܒ݂ܝܳܢܗܽܘܢ ܕ݁ܩܳܛܽܘܠܰܘܗ̱ܝ̈ <EOS> ܘܢܳܛܰܪ<EOS>
ܗ̱ܘܺܝܬ݂ ܡܳܐܢܶܐ̈ ܕ݁ܰܐܝܠܶܝܢ ܕ݁ܪܳܓ݂ܡܺܝܢ ܗ̱ܘܰܘ ܠܶܗ <EOS>ܘܶܐܡܰܪ ܠܺܝ <EOS> ܙܶܠ ܕ݁ܶܐܢܳܐ ܡܫܰܕ݁ܰܪ ܐ̱ܢܳܐ ܠܳܟ݂ ܠܪܽܘܚܩܳܐ<EOS>
ܠܡܰܟ݂ܪܳܙܽܘ ܠܥܰܡ̱ܡܶܐ̈<EOS>
ܘܟ݂ܰܕ݂ ܫܰܡܥܽܘܗ̱ܝ ܠܦ݁ܰܘܠܳܘܣ ܥܕ݂ܰܡܳܐ ܠܗܳܕ݂ܶܐ ܡܶܠܬ݂ܳܐ ܐܰܪܺܝܡܘ<EOS>
ܩܳܠܗܽܘܢ ܘܰܩܥܰܘ <EOS> ܢܶܫܬ݁ܩܶܠ ܡܶܢ ܐܰܪܥܳܐ ܐܰܝܢܳܐ ܕ݁ܗܳܟ݂ܰܢܳܐ ܗ̱ܘ ܠܳܐ ܓ݁ܶܝܪ ܘܳܠܶܐ ܠܶܗ<EOS>
ܠܡܶܚܳܐ <EOS>ܘܟ݂ܰܕ݂ ܡܒ݂ܰܓ݁ܢܺܝܢ ܗ̱ܘܰܘ <EOS> ܘܰܡܫܰܕ݁ܶܝܢ ܗ̱ܘܰܘ ܡܳܐܢܰܝܗܽܘܢ̈ <EOS>ܘܡܰܣܩܺܝܢ ܗ̱ܘܰܘ ܚܶܠܳܐ ܠܰܫܡܰܝܳܐ<EOS>
ܦ݁ܩܰܕ݂ ܟ݁ܺܠܺܝܰܪܟ݂ܳܐ ܕ݁ܢܰܥܠܽܘܢܶܗ ܠܡܰܫܪܺܝܬ݂ܳܐ <EOS> ܘܰܦ݂ܩܰܕ݂<EOS>
ܕ݁ܰܒ݂ܢܶܓ݂ܕ݁ܶܐ̈ ܢܶܫܬ݁ܰܐܰܠ ܐܰܝܟ݂ ܕ݁ܢܶܕ݁ܰܥ ܡܶܛܽܠ ܐܰܝܕ݂ܳܐ ܥܶܠܬ݂ܳܐ ܩܳܥܶܝܢ ܗ̱ܘܰܘ<EOS>
ܥܠܰܘܗ̱ܝ <EOS>ܘܟ݂ܰܕ݂ ܡܰܬ݂ܚܽܘܗ̱ܝ ܒ݁ܥܰܪܩܶܐ̈ ܐܶܡܰܪ ܗܽܘ ܦ݁ܰܘܠܳܘܣ ܠܩܶܢܛܪܽܘܢܳܐ<EOS>
ܕ݁ܩܳܐܶܡ ܗ̱ܘܳܐ ܥܠܰܘܗ̱ܝ <EOS> ܡܰܦ݁ܰܣ ܠܟ݂ܽܘܢ ܕ݁ܰܠܓ݂ܰܒ݂ܪܳܐ ܪܽܗ̱ܘܡܳܝܳܐ ܕ݁ܠܳܐ ܡܚܰܝܰܒ݂<EOS>
ܕ݁ܰܬ݂ܢܰܓ݁ܕ݂ܽܘܢ <EOS>ܘܟ݂ܰܕ݂ ܫܡܰܥ ܩܶܢܛܪܽܘܢܳܐ ܩܪܶܒ݂ ܠܘܳܬ݂ ܟ݁ܺܠܺܝܰܪܟ݂ܳܐ ܘܶܐܡܰܪ ܠܶܗ<EOS>
<EOS> ܡܳܢܳܐ ܥܳܒ݂ܶܕ݂ ܐܰܢ̱ܬ݁ <EOS> ܗܳܢܳܐ ܓ݁ܶܝܪ ܓ݁ܰܒ݂ܪܳܐ ܪܽܗ̱ܘܡܳܝܳܐ ܗ̱ܘ <EOS>ܘܰܩܪܶܒ݂ ܠܘܳܬ݂ܶܗ ܟ݁ܺܠܺܝܰܪܟ݂ܳܐ ܘܶܐܡܰܪ ܠܶܗ <EOS> ܐܶܡܰܪ ܠܺܝ ܐܰܢ̱ܬ݁<EOS>
ܪܽܗ̱ܘܡܳܝܳܐ ܐܰܢ̱ܬ݁ <EOS> ܘܶܐܡܰܪ ܠܶܗ <EOS> ܐܺܝܢ <EOS>ܘܰܥܢܳܐ ܟ݁ܺܠܺܝܰܪܟ݂ܳܐ ܘܶܐܡܰܪ <EOS> ܐܶܢܳܐ ܒ݁ܟ݂ܶܣܦ݁ܳܐ ܣܰܓ݁ܺܝܳܐܐ<EOS>
ܩܢܺܝܬ݂ܳܗ ܠܪܽܗ̱ܘܡܳܝܽܘܬ݂ܳܐ <EOS> ܐܳܡܰܪ ܠܶܗ ܦ݁ܰܘܠܳܘܣ <EOS> ܐܶܢܳܐ ܕ݁ܶܝܢ ܐܳܦ݂ ܒ݁ܳܗ<EOS>
ܐܶܬ݂ܝܰܠܕ݁ܶܬ݂ <EOS>ܘܡܶܚܕ݂ܳܐ ܦ݁ܪܰܩܘ ܠܗܽܘܢ ܡܶܢܶܗ ܗܳܢܽܘܢ ܕ݁ܒ݂ܳܥܶܝܢ ܗ̱ܘܰܘ<EOS>
ܠܰܡܢܰܓ݁ܳܕ݂ܽܘܬ݂ܶܗ <EOS> ܘܰܕ݂ܚܶܠ ܟ݁ܺܠܺܝܰܪܟ݂ܳܐ ܟ݁ܰܕ݂ ܝܺܠܶܦ݂ ܕ݁ܪܽܗ̱ܘܡܳܝܳܐ ܗ̱ܘ ܇ ܥܰܠ<EOS>
ܕ݁ܦ݂ܰܟ݂ܪܶܗ ܗ̱ܘܳܐ <EOS>ܘܰܠܝܰܘܡܳܐ ܐ̱ܚܪܺܢܳܐ ܨܒ݂ܳܐ ܗ̱ܘܳܐ ܠܡܶܕ݁ܰܥ ܫܰܪܺܝܪܳܐܝܺܬ݂<EOS>
ܕ݁ܡܳܢܳܐ ܗ̱ܝ ܩܛܺܓ݂ܪܳܢܽܘܬ݂ܳܐ ܕ݁ܡܰܝܬ݁ܶܝܢ ܗ̱ܘܰܘ ܥܠܰܘܗ̱ܝ ܝܺܗܽܘܕ݂ܳܝܶܐ̈ <EOS> ܘܰܫܪܳܝܗ̱ܝ<EOS>
ܘܰܦ݂ܩܰܕ݂ ܕ݁ܢܺܐܬ݂ܽܘܢ ܪܰܒ݁ܰܝ̈ ܟ݁ܳܗܢܶܐ̈ ܘܟ݂ܽܠܶܗ ܟ݁ܶܢܫܳܐ ܕ݁ܪܺܫܰܝܗܽܘܢ̈ <EOS> ܘܰܕ݂ܒ݂ܰܪ<EOS>
ܠܦ݁ܰܘܠܳܘܣ ܘܰܐܚܶܬ݂ ܐܰܩܺܝܡܶܗ ܒ݁ܰܝܢܳܬ݂ܗܽܘܢ <EOS>ܘܟ݂ܰܕ݂ ܚܳܪ ܦ݁ܰܘܠܳܘܣ ܒ݁ܟ݂ܶܢܫܗܽܘܢ ܐܶܡܰܪ <EOS> ܓ݁ܰܒ݂ܪܶܐ̈ ܐܰܚܰܝ̈<EOS>
ܐܶܢܳܐ ܒ݁ܟ݂ܽܠ ܬ݁ܺܐܪܬ݁ܳܐ ܛܳܒ݂ܬ݂ܳܐ ܐܶܬ݁ܕ݁ܰܒ݁ܪܶܬ݂ ܩܕ݂ܳܡ ܐܰܠܳܗܳܐ ܥܕ݂ܰܡܳܐ ܠܝܰܘܡܳܢܳܐ<EOS>
<EOS>ܘܚܰܢܰܢܝܳܐ ܟ݁ܳܗܢܳܐ ܦ݁ܩܰܕ݂ ܠܗܳܢܽܘܢ ܕ݁ܩܳܝܡܺܝܢ ܥܰܠ ܓ݁ܶܒ݁ܶܗ<EOS>
ܕ݁ܢܶܡܚܽܘܢܶܗ ܠܦ݁ܰܘܠܳܘܣ ܥܰܠ ܦ݁ܽܘܡܶܗ <EOS>ܘܦ݁ܰܘܠܳܘܣ ܐܶܡܰܪ ܠܶܗ <EOS> ܥܬ݂ܺܝܕ݂ ܗ̱ܽܘ ܐܰܠܳܗܳܐ ܕ݁ܢܶܡܚܶܝܟ݂ <EOS>ܐܶܣܬ݂ܳܐ ܡܚܰܘܰܪܬ݁ܳܐ <EOS> ܘܰܐܢ̱ܬ݁ ܝܳܬ݂ܶܒ݂ ܐܰܢ̱ܬ݁ ܕ݁ܳܐܶܢ ܐܰܢ̱ܬ݁ ܠܺܝ ܐܰܝܟ݂<EOS>
ܕ݁ܰܒ݂ܢܳܡܽܘܣܳܐ ܟ݁ܰܕ݂ ܥܳܒ݂ܰܪ ܐܰܢ̱ܬ݁ ܥܰܠ ܢܳܡܽܘܣܳܐ ܘܦ݂ܳܩܶܕ݂ ܐܰܢ̱ܬ݁ ܕ݁ܢܶܡܚܽܘܢܳܢܝ<EOS>
<EOS>ܘܰܐܝܠܶܝܢ ܕ݁ܩܳܝܡܺܝܢ ܗ̱ܘܰܘ ܬ݁ܰܡܳܢ ܁ ܐܳܡܪܺܝܢ ܠܶܗ <EOS> ܠܟ݂ܳܗܢܳܐ<EOS>
ܕ݁ܰܐܠܳܗܳܐ ܡܨܰܚܶܐ ܐܰܢ̱ܬ݁ <EOS>ܐܳܡܰܪ ܠܗܽܘܢ ܦ݁ܰܘܠܳܘܣ <EOS> ܠܳܐ ܝܳܕ݂ܰܥ ܗ̱ܘܺܝܬ݂ ܐܰܚܰܝ̈ ܕ݁ܟ݂ܳܗܢܳܐ<EOS>
ܗ̱ܘ <EOS> ܟ݁ܬ݂ܺܝܒ݂ ܗ̱ܽܘ ܓ݁ܶܝܪ ܕ݁ܰܠܪܺܫܳܐ ܕ݁ܥܰܡܳܟ݂ ܠܳܐ ܬ݁ܠܽܘܛ <EOS>ܘܟ݂ܰܕ݂ ܝܺܕ݂ܰܥ ܦ݁ܰܘܠܳܘܣ ܕ݁ܡܶܢܶܗ ܕ݁ܥܰܡܳܐ ܐܺܝܬ݂ܰܘܗ̱ܝ<EOS>
ܕ݁ܙܰܕ݁ܽܘܩܳܝܶܐ̈ ܘܡܶܢܶܗ ܕ݁ܰܦ݂ܪܺܝܫܶܐ̈ ܩܥܳܐ ܗ̱ܘܳܐ ܒ݁ܟ݂ܶܢܫܳܐ <EOS> ܓ݁ܰܒ݂ܪܶܐ̈ ܐܰܚܰܝ̈<EOS>
ܐܶܢܳܐ ܦ݁ܪܺܝܫܳܐ ܐ̱ܢܳܐ ܒ݁ܰܪ ܦ݁ܪܺܝܫܶܐ̈ <EOS> ܘܥܰܠ ܣܰܒ݂ܪܳܐ ܕ݁ܰܩܝܳܡܬ݁ܳܐ ܕ݁ܡܺܝܬ݂ܶܐ̈<EOS>
ܡܶܬ݁ܕ݂ܺܝܢ ܐ̱ܢܳܐ <EOS>ܘܟ݂ܰܕ݂ ܗܳܕ݂ܶܐ ܐܶܡܰܪ ܢܦ݂ܰܠܘ ܚܰܕ݂ ܒ݁ܚܰܕ݂ ܦ݁ܪܺܝܫܶܐ̈<EOS>
ܘܙܰܕ݁ܽܘܩܳܝܶܐ̈ ܘܶܐܬ݂ܦ݁ܠܶܓ݂ ܥܰܡܳܐ <EOS>ܙܰܕ݁ܽܘܩܳܝܶܐ̈ ܓ݁ܶܝܪ ܐܳܡܪܺܝܢ ܕ݁ܠܰܝܬ݁ ܩܝܳܡܬ݁ܳܐ ܘܠܳܐ ܡܰܠܰܐܟ݂ܶܐ̈<EOS>
ܘܠܳܐ ܪܽܘܚܳܐ <EOS> ܦ݁ܪܺܝܫܶܐ̈ ܕ݁ܶܝܢ ܡܰܘܕ݁ܶܝܢ ܒ݁ܟ݂ܽܠܗܶܝܢ <EOS>ܘܰܗܘܳܐ ܩܳܠܳܐ ܪܰܒ݁ܳܐ <EOS> ܘܩܳܡܘ ܐ̱ܢܳܫܳܐ ܣܳܦ݂ܪܶܐ̈ ܡܶܢ ܓ݁ܰܒ݁ܳܐ<EOS>
ܕ݁ܰܦ݂ܪܺܝܫܶܐ̈ ܘܢܳܨܶܝܢ ܗ̱ܘܰܘ ܥܰܡܗܽܘܢ <EOS> ܘܳܐܡܪܺܝܢ <EOS> ܠܳܐ ܡܶܫܟ݁ܚܺܝܢܰܢ ܡܶܕ݁ܶܡ ܕ݁ܒ݂ܺܝܫ<EOS>
ܒ݁ܗܳܢܳܐ ܓ݁ܰܒ݂ܪܳܐ <EOS> ܐܶܢ ܕ݁ܶܝܢ ܪܽܘܚܳܐ ܐܰܘ ܡܰܠܰܐܟ݂ܳܐ ܡܰܠܶܠ ܥܰܡܶܗ ܡܳܢܳܐ ܐܺܝܬ݂ ܒ݁ܳܗ<EOS>
ܒ݁ܗܳܕ݂ܶܐ <EOS>ܘܟ݂ܰܕ݂ ܗܘܳܐ ܫܓ݂ܽܘܫܝܳܐ ܪܰܒ݁ܳܐ ܒ݁ܰܝܢܳܬ݂ܗܽܘܢ ܕ݁ܚܶܠ ܗ̱ܘܳܐ<EOS>
ܟ݁ܺܠܺܝܰܪܟ݂ܳܐ ܕ݁ܰܠܡܳܐ ܢܦ݂ܰܫܚܽܘܢܶܗ ܠܦ݁ܰܘܠܳܘܣ <EOS> ܘܰܫܠܰܚ ܠܪܽܗ̱ܘܡܳܝܶܐ̈ ܕ݁ܢܺܐܬ݂ܽܘܢ<EOS>
ܢܶܚܛܦ݂ܽܘܢܶܗ ܡܶܢ ܡܨܰܥܬ݂ܗܽܘܢ <EOS> ܘܢܰܥܠܽܘܢܶܗ ܠܡܰܫܪܺܝܬ݂ܳܐ <EOS>ܘܟ݂ܰܕ݂ ܗܘܳܐ ܠܺܠܝܳܐ ܐܶܬ݂ܚܙܺܝ ܠܶܗ ܡܳܪܰܢ ܠܦ݁ܰܘܠܳܘܣ <EOS> ܘܶܐܡܰܪ<EOS>
ܠܶܗ <EOS> ܐܶܬ݂ܚܰܝܰܠ ܡܶܛܽܠ ܕ݁ܰܐܝܟ݂ ܕ݁ܰܐܣܗܶܕ݁ܬ݁ ܥܠܰܝ ܒ݁ܽܐܘܪܺܫܠܶܡ ܗܳܟ݂ܰܢܳܐ ܥܬ݂ܺܝܕ݂<EOS>
ܐܰܢ̱ܬ݁ ܕ݁ܳܐܦ݂ ܒ݁ܪܽܗ̱ܘܡܺܐ ܬ݁ܰܣܗܶܕ݂<EOS>
ܘܟ݂ܰܕ݂ ܗܘܳܐ ܨܰܦ݂ܪܳܐ ܐܶܬ݂ܟ݁ܰܢܰܫܘ ܗ̱ܘܰܘ ܐ̱ܢܳܫܺܝܢ̈ ܡܶܢ<EOS>
ܝܺܗܽܘܕ݂ܳܝܶܐ̈ <EOS> ܘܰܐܚܪܶܡܘ ܥܠܰܝܗܽܘܢ ܕ݁ܠܳܐ ܢܶܐܟ݂ܠܽܘܢ ܘܠܳܐ ܢܶܫܬ݁ܽܘܢ ܥܕ݂ܰܡܳܐ<EOS>
ܕ݁ܢܶܩܛܠܽܘܢܶܗ ܠܦ݁ܰܘܠܳܘܣ <EOS>ܗܳܘܶܝܢ ܗ̱ܘܰܘ ܕ݁ܶܝܢ ܗܳܢܽܘܢ ܕ݁ܰܐܩܺܝܡܘ ܒ݁ܡܰܘܡܳܬ݂ܳܐ̈ ܗܳܢܳܐ<EOS>
ܩܝܳܡܳܐ ܝܰܬ݁ܺܝܪ ܡܶܢ ܐܰܪܒ݁ܥܺܝܢ ܓ݁ܰܒ݂ܪܺܝܢ̈ <EOS>ܘܶܐܬ݂ܩܰܪܰܒ݂ܘ ܠܘܳܬ݂ ܟ݁ܳܗܢܶܐ̈ ܘܰܠܘܳܬ݂ ܩܰܫܺܝܫܶܐ̈ <EOS> ܘܳܐܡܪܺܝܢ<EOS>
ܗ̱ܘܰܘ ܕ݁ܚܶܪܡܳܐ ܐܰܚܪܶܡܢ ܥܠܰܝܢ ܕ݁ܡܶܕ݁ܶܡ ܠܳܐ ܢܶܛܥܰܡ ܥܕ݂ܰܡܳܐ ܕ݁ܢܶܩܛܽܘܠ ܠܦ݁ܰܘܠܳܘܣ<EOS>
<EOS>ܘܗܳܫܳܐ ܒ݁ܥܰܘ ܐܰܢ̱ܬ݁ܽܘܢ ܘܪܺܫܶܐ̈ ܕ݁ܰܟ݂ܢܽܘܫܬ݁ܳܐ ܡܶܢ<EOS>
ܟ݁ܺܠܺܝܰܪܟ݂ܳܐ ܕ݁ܢܰܝܬ݁ܶܝܘܗ̱ܝ ܠܘܳܬ݂ܟ݂ܽܘܢ ܐܰܝܟ݂ ܒ݁ܳܥܶܝܢ ܐܢ̱ܬ݁ܽܘܢ ܕ݁ܬ݂ܶܒ݂ܨܽܘܢ<EOS>
ܫܰܪܺܝܪܳܐܝܺܬ݂ ܣܽܘܥܪܳܢܶܗ <EOS> ܘܰܚܢܰܢ ܡܛܰܝܒ݂ܺܝܢܰܢ ܕ݁ܢܶܩܛܠܺܝܘܗ̱ܝ ܁ ܥܰܕ݂ܠܳܐ ܢܶܡܛܶܐ<EOS>
ܠܘܳܬ݂ܟ݂ܽܘܢ <EOS>ܘܰܫܡܰܥ ܗ̱ܘܳܐ ܒ݁ܰܪ ܚܳܬ݂ܶܗ ܕ݁ܦ݁ܰܘܠܳܘܣ ܐܳܦ݁ܰܪܣܢܳܐ ܗܳܢܳܐ ܘܥܰܠ<EOS>
ܠܡܰܫܪܺܝܬ݂ܳܐ ܘܒ݂ܰܕ݁ܶܩ ܠܦ݁ܰܘܠܳܘܣ <EOS>ܘܫܰܕ݁ܰܪ ܦ݁ܰܘܠܳܘܣ ܩܪܳܐ ܠܚܰܕ݂ ܡܶܢ ܩܶܢܛܪܽܘܢܶܐ̈ ܘܶܐܡܰܪ ܠܶܗ <EOS>ܐܰܘܒ݁ܶܠ ܠܰܥܠܰܝܡܳܐ ܗܳܢܳܐ ܠܘܳܬ݂ ܟ݁ܺܠܺܝܰܪܟ݂ܳܐ ܐܺܝܬ݂ ܠܶܗ ܓ݁ܶܝܪ ܡܶܕ݁ܶܡ ܕ݁ܢܺܐܡܰܪ ܠܶܗ<EOS>
<EOS>ܘܕ݂ܰܒ݂ܪܶܗ ܩܶܢܛܪܽܘܢܳܐ ܠܰܥܠܰܝܡܳܐ <EOS> ܘܰܐܥܠܶܗ ܠܘܳܬ݂ ܟ݁ܺܠܺܝܰܪܟ݂ܳܐ<EOS>
ܘܶܐܡܰܪ <EOS> ܦ݁ܰܘܠܳܘܣ ܐܰܣܺܝܪܳܐ ܩܪܳܢܝ <EOS> ܘܒ݂ܳܥܶܐ ܡܶܢܝ ܕ݁ܰܐܝܬ݁ܶܐ ܗܳܢܳܐ ܥܠܰܝܡܳܐ<EOS>
ܠܘܳܬ݂ܳܟ݂ ܇ ܕ݁ܺܐܝܬ݂ ܠܶܗ ܡܶܕ݁ܶܡ ܕ݁ܢܺܐܡܰܪ ܠܳܟ݂ <EOS>ܘܰܐܚܕ݁ܶܗ ܒ݁ܺܐܝܕ݂ܶܗ ܟ݁ܺܠܺܝܰܪܟ݂ܳܐ ܠܰܥܠܰܝܡܳܐ <EOS> ܘܢܰܓ݂ܕ݁ܶܗ ܠܚܰܕ݂<EOS>
ܓ݁ܰܒ݁ܳܐ <EOS> ܘܰܡܫܰܐܶܠ ܗ̱ܘܳܐ ܠܶܗ ܕ݁ܡܳܢܳܐ ܐܺܝܬ݂ ܠܳܟ݂ ܕ݁ܬ݂ܺܐܡܰܪ ܠܺܝ <EOS>ܘܶܐܡܰܪ ܠܶܗ ܥܠܰܝܡܳܐ <EOS> ܝܺܗܽܘܕ݂ܳܝܶܐ̈ ܐܶܬ݂ܚܰܫܰܒ݂ܘ ܕ݁ܢܶܒ݂ܥܽܘܢ<EOS>
ܡܶܢܳܟ݂ ܕ݁ܬ݂ܰܚܶܬ݂ ܠܦ݁ܰܘܠܳܘܣ ܡܚܳܪ ܠܟ݂ܶܢܫܗܽܘܢ ܇ ܐܰܝܟ݂ ܨܳܒ݂ܶܝܢ ܡܶܕ݁ܶܡ ܝܰܬ݁ܺܝܪ<EOS>
ܕ݁ܢܺܐܠܦ݁ܽܘܢ ܡܶܢܶܗ <EOS>ܐܰܢ̱ܬ݁ ܗܳܟ݂ܺܝܠ ܠܳܐ ܬ݁ܶܬ݁ܛܦ݁ܺܝܣ ܠܗܽܘܢ <EOS> ܗܳܐ ܓ݁ܶܝܪ ܝܰܬ݁ܺܝܪ ܡܶܢ<EOS>
ܐܰܪܒ݁ܥܺܝܢ ܓ݁ܰܒ݂ܪܺܝܢ̈ ܡܶܢܗܽܘܢ ܢܳܛܪܺܝܢ ܠܶܗ ܒ݁ܰܟ݂ܡܺܐܢܳܐ <EOS> ܘܰܐܚܪܶܡܘ ܥܰܠ ܢܰܦ݂ܫܗܽܘܢ<EOS>
ܕ݁ܠܳܐ ܢܶܐܟ݂ܠܽܘܢ ܘܠܳܐ ܢܶܫܬ݁ܽܘܢ ܥܕ݂ܰܡܳܐ ܕ݁ܢܶܩܛܠܽܘܢܶܗ <EOS> ܘܗܳܐ ܡܛܰܝܒ݂ܺܝܢ ܁ ܘܰܡܩܰܘܶܝܢ<EOS>
ܠܫܽܘܘܕ݁ܳܝܳܟ݂ <EOS>ܘܰܫܪܳܝܗ̱ܝ ܟ݁ܺܠܺܝܰܪܟ݂ܳܐ ܠܰܥܠܰܝܡܳܐ ܟ݁ܰܕ݂ ܦ݁ܰܩܕ݂ܶܗ ܕ݁ܐ̱ܢܳܫ<EOS>
ܠܳܐ ܢܶܕ݁ܰܥ ܕ݁ܗܳܠܶܝܢ ܒ݁ܰܕ݁ܶܩܬ݁ ܠܺܝ <EOS>ܘܰܩܪܳܐ ܠܰܬ݂ܪܶܝܢ̈ ܩܶܢܛܪܽܘܢܺܝܢ̈ ܘܶܐܡܰܪ ܠܗܽܘܢ <EOS> ܙܶܠܘ ܥܰܬ݁ܶܕ݂ܘ<EOS>
ܪܽܗ̱ܘܡܳܝܶܐ̈ ܡܰܐܬ݂ܶܝܢ ܕ݁ܢܺܐܙܽܠ̱ܘܢ ܠܩܶܣܰܪܺܝܰܐ <EOS> ܘܦ݂ܰܪܳܫܶܐ̈ ܫܰܒ݂ܥܺܝܢ <EOS> ܘܫܳܕ݂ܝܰܝ̈<EOS>
ܒ݁ܝܰܡܺܝܢܳܐ ܡܰܐܬ݂ܶܝܢ ܕ݁ܢܶܦ݁ܩܽܘܢ ܡܶܢ ܬ݁ܠܳܬ݂ ܫܳܥܺܝܢ̈ ܒ݁ܠܺܠܝܳܐ <EOS>ܛܰܝܶܒ݂ܘ ܕ݁ܶܝܢ ܐܳܦ݂ ܒ݁ܥܺܝܪܳܐ ܐܰܝܟ݂ ܕ݁ܢܰܪܟ݁ܒ݂ܽܘܢ ܠܦ݁ܰܘܠܳܘܣ<EOS>
ܘܰܢܦ݂ܰܠܛܽܘܢܶܗ ܠܘܳܬ݂ ܦ݁ܺܝܠܺܟ݁ܣ ܗܺܓ݂ܡܳܘܢܳܐ <EOS>ܘܰܟ݂ܬ݂ܰܒ݂ ܐܶܓ݁ܰܪܬ݁ܳܐ ܝܰܗ̱ܒ݂ ܠܗܽܘܢ <EOS> ܕ݁ܺܐܝܬ݂ ܒ݁ܳܗ ܗܳܟ݂ܰܢܳܐ<EOS>
<EOS>ܩܠܰܘܕ݂ܺܝܳܘܣ ܠܽܘܣܺܝܳܘܣ ܠܦ݂ܺܝܠܺܟ݁ܣ ܗܺܓ݂ܡܽܘܢܳܐ ܢܰܨܺܝܚܳܐ <EOS>ܫܠܳܡ <EOS>ܠܓ݂ܰܒ݂ܪܳܐ ܗܳܢܳܐ ܁ ܐܶܚܰܕ݂ܘ ܝܺܗܽܘܕ݂ܳܝܶܐ̈ ܐܰܝܟ݂ ܕ݁ܢܶܩܛܠܽܘܢܶܗ<EOS>
<EOS> ܘܩܳܡܶܬ݂ ܐܶܢܳܐ ܥܰܡ ܪܽܗ̱ܘܡܳܝܶܐ̈ ܘܦ݂ܰܪܶܩܬ݁ܶܗ ܟ݁ܰܕ݂ ܝܶܠܦ݁ܶܬ݂ ܕ݁ܪܽܗ̱ܘܡܳܝܳܐ ܗ̱ܘ<EOS>
<EOS>ܘܟ݂ܰܕ݂ ܒ݁ܳܥܶܐ ܗ̱ܘܺܝܬ݂ ܠܡܶܕ݁ܰܥ ܥܶܠܬ݂ܳܐ ܕ݁ܡܶܛܽܠܳܬ݂ܳܗ ܪܳܫܶܝܢ<EOS>
ܗ̱ܘܰܘ ܠܶܗ ܐܰܚܶܬ݁ܬ݁ܶܗ ܠܟ݂ܶܢܫܗܽܘܢ <EOS>ܘܶܐܫܟ݁ܚܶܬ݂ ܕ݁ܥܰܠ ܙܺܛܺܡܶܐ̈ ܕ݁ܢܳܡܽܘܣܗܽܘܢ ܪܳܫܶܝܢ ܗ̱ܘܰܘ ܠܶܗ <EOS>ܘܥܶܠܬ݂ܳܐ ܕ݁ܫܳܘܝܳܐ ܠܰܐܣܽܘܪܶܐ̈ ܐܰܘ ܠܡܰܘܬ݁ܳܐ ܁ ܠܰܝܬ݁ ܗ̱ܘܳܐ ܠܘܳܬ݂ܶܗ <EOS>ܘܟ݂ܰܕ݂ ܐܶܬ݂ܒ݁ܰܕ݁ܰܩ ܠܺܝ ܢܶܟ݂ܠܳܐ ܒ݁ܰܟ݂ܡܺܐܢܳܐ ܕ݁ܰܥܒ݂ܰܕ݂ܘ<EOS>
ܥܠܰܘܗ̱ܝ ܝܺܗܽܘܕ݂ܳܝܶܐ̈ ܡܶܚܕ݂ܳܐ ܫܰܕ݁ܰܪܬ݁ܶܗ ܠܘܳܬ݂ܳܟ݂ <EOS> ܘܦ݂ܰܩܕ݂ܶܬ݂ ܠܰܩܛܺܓ݂ܪܳܢܰܘܗ̱ܝ̈<EOS>
ܕ݁ܢܺܐܬ݂ܽܘܢ ܘܢܺܐܡܪܽܘܢ ܥܰܡܶܗ ܩܕ݂ܳܡܰܝܟ݁ <EOS> ܗܘܺܝ ܚܠܺܝܡ<EOS>
ܗܳܝܕ݁ܶܝܢ ܪܽܗ̱ܘܡܳܝܶܐ̈ ܐܰܝܟ݂ ܕ݁ܶܐܬ݂ܦ݁ܰܩܰܕ݂ܘ ܕ݁ܰܒ݂ܪܽܘܗ̱ܝ<EOS>
ܠܦ݁ܰܘܠܳܘܣ ܒ݁ܠܺܠܝܳܐ <EOS> ܘܰܐܝܬ݁ܝܽܘܗ̱ܝ ܠܰܐܢܛܺܝܦ݁ܰܛܪܳܣ ܡܕ݂ܺܝܢ̱ܬ݁ܳܐ <EOS>ܘܰܠܝܰܘܡܳܐ ܐ̱ܚܪܺܢܳܐ ܫܪܰܘ ܦ݁ܰܪܳܫܶܐ̈ ܠܪܰܓ݁ܳܠܶܐ̈ ܚܰܒ݂ܪܰܝܗܽܘܢ̈<EOS>
ܕ݁ܢܶܗܦ݁ܟ݂ܽܘܢ ܠܡܰܫܪܺܝܬ݂ܳܐ <EOS>ܘܰܐܝܬ݁ܝܽܘܗ̱ܝ ܠܩܶܣܰܪܺܝܰܐ <EOS> ܘܝܰܗ̱ܒ݂ܘ ܐܶܓ݁ܰܪܬ݁ܳܐ ܠܗܺܓ݂ܡܳܘܢܳܐ <EOS>ܘܰܐܩܺܝܡܽܘܗ̱ܝ ܩܕ݂ܳܡܰܘܗ̱ܝ ܠܦ݁ܰܘܠܳܘܣ <EOS>ܘܟ݂ܰܕ݂ ܩܪܳܐ ܐܶܓ݁ܰܪܬ݁ܳܐ ܡܫܰܐܶܠ ܗ̱ܘܳܐ ܠܶܗ ܕ݁ܡܶܢ ܐܰܝܕ݂ܳܐ<EOS>
ܗܽܘܦ݁ܰܪܟ݂ܺܝܰܐ ܐܺܝܬ݂ܰܘܗ̱ܝ <EOS> ܘܟ݂ܰܕ݂ ܝܺܠܶܦ݂ ܕ݁ܡܶܢ ܩܺܝܠܺܝܩܺܝܰܐ<EOS>
ܐܶܡܰܪ ܠܶܗ <EOS> ܫܳܡܰܥ ܐ̱ܢܳܐ ܠܳܟ݂ ܡܳܐ ܕ݁ܶܐܬ݂ܰܘ ܩܛܺܓ݂ܪܳܢܰܝܟ݁̈ <EOS>ܘܰܦ݂ܩܰܕ݂ ܕ݁ܢܶܛܪܽܘܢܶܗ ܒ݁ܰܦ݁ܪܶܛܳܘܪܺܝܳܢ ܕ݁ܗܶܪܳܘܕ݂ܶܣ <EOS>ܘܡܶܢ ܒ݁ܳܬ݂ܰܪ ܝܰܘܡܳܬ݂ܳܐ̈ ܚܰܡܫܳܐ ܢܚܶܬ݂ ܚܰܢܰܢܝܳܐ ܪܰܒ݁ ܟ݁ܳܗܢܶܐ̈<EOS>
ܥܰܡ ܩܰܫܺܝܫܶܐ̈ ܇ ܘܥܰܡ ܛܶܪܛܽܠܳܘܣ ܪܗܺܛܪܳܐ ܘܰܐܘܕ݁ܰܥܘ ܠܗܺܓ݂ܡܳܘܢܳܐ ܥܰܠ ܦ݁ܰܘܠܳܘܣ<EOS>
<EOS>ܘܟ݂ܰܕ݂ ܐܶܬ݂ܩܪܺܝ ܐܰܩܶܦ݂ ܗ̱ܘܳܐ ܛܶܪܛܽܠܳܘܣ ܡܩܰܛܪܶܓ݂ ܠܶܗ ܘܳܐܡܰܪ<EOS>
<EOS> ܒ݁ܣܽܘܓ݂ܳܐܐ ܕ݁ܫܰܝܢܳܐ ܥܳܡܪܺܝܢܰܢ ܡܶܛܽܠܳܬ݂ܳܟ݂ <EOS> ܘܬ݂ܰܩܢܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܗ̱ܘܰܝ̈<EOS>
ܠܥܰܡܳܐ ܗܳܢܳܐ ܒ݁ܰܫܩܳܠ ܛܰܥܢܳܟ݂ <EOS>ܘܟ݂ܽܠܰܢ ܒ݁ܟ݂ܽܠ ܕ݁ܽܘܟ݁ ܡܩܰܒ݁ܠܺܝܢܰܢ ܛܰܝܒ݁ܽܘܬ݂ܳܟ݂ <EOS> ܢܰܨܺܝܚܳܐ<EOS>
ܦ݁ܺܝܠܺܟ݁ܣ <EOS>ܕ݁ܠܳܐ ܕ݁ܶܝܢ ܢܰܠܶܐܝܟ݂ ܒ݁ܣܰܓ݁ܺܝܳܐܬ݂ܳܐ̈ ܒ݁ܳܥܶܐ ܐ̱ܢܳܐ ܡܶܢܳܟ݂<EOS>
ܕ݁ܬ݂ܶܫܡܰܥ ܠܡܰܟ݁ܺܝܟ݂ܽܘܬ݂ܰܢ ܒ݁ܦ݂ܳܣܺܝܩܳܬ݂ܳܐ̈ <EOS>ܐܶܫܟ݁ܰܚܢ ܓ݁ܶܝܪ ܠܓ݂ܰܒ݂ܪܳܐ ܗܳܢܳܐ ܕ݁ܺܐܝܬ݂ܰܘܗ̱ܝ ܡܫܰܚܛܳܢܳܐ<EOS>
ܘܰܡܥܺܝܪ ܫܓ݂ܽܘܫܝܳܐ ܠܟ݂ܽܠܗܽܘܢ ܝܺܗܽܘܕ݂ܳܝܶܐ̈ ܕ݁ܰܒ݂ܟ݂ܽܠܳܗ ܐܰܪܥܳܐ <EOS> ܪܺܫܳܐ ܗ̱ܘ ܓ݁ܶܝܪ<EOS>
ܕ݁ܝܽܘܠܦ݁ܳܢܳܐ ܕ݁ܢܳܨܪܳܝܶܐ̈ <EOS>ܘܰܠܗܰܝܟ݁ܠܰܢ ܨܒ݂ܳܐ ܠܰܡܣܰܝܳܒ݂ܽܘ <EOS> ܘܟ݂ܰܕ݂ ܐܶܚܰܕ݂ܢܳܝܗ̱ܝ ܒ݁ܥܰܝܢ<EOS>
ܕ݁ܰܢܕ݂ܽܘܢܺܝܘܗ̱ܝ ܐܰܝܟ݂ ܕ݁ܰܒ݂ܢܳܡܽܘܣܰܢ <EOS>ܐܶܬ݂ܳܐ ܕ݁ܶܝܢ ܠܽܘܣܺܝܳܘܣ ܟ݁ܺܠܺܝܰܪܟ݂ܳܐ <EOS> ܘܒ݂ܰܩܛܺܝܪܳܐ ܣܰܓ݁ܺܝܳܐܐ<EOS>
ܡܶܢ ܐܺܝܕ݂ܰܝܢ̈ ܐܰܥܕ݁ܝܶܗ <EOS> ܘܠܳܟ݂ ܫܰܕ݁ܪܶܗ <EOS>ܘܰܦ݂ܩܰܕ݂ ܠܰܩܛܺܪܓ݂ܳܢܰܘܗ̱ܝ̈ ܕ݁ܢܺܐܬ݂ܽܘܢ ܠܘܳܬ݂ܳܟ݂ <EOS> ܘܡܶܫܟ݁ܰܚ<EOS>
ܐܰܢ̱ܬ݁ ܟ݁ܰܕ݂ ܡܫܰܐܶܠ ܐܰܢ̱ܬ݁ ܠܶܗ ܕ݁ܬ݂ܺܐܠܰܦ݂ ܡܶܢܶܗ ܇ ܥܰܠ ܟ݁ܽܠܗܶܝܢ ܗܳܠܶܝܢ<EOS>
ܕ݁ܰܡܩܰܛܪܓ݂ܺܝܢܰܢ ܠܶܗ <EOS>ܐܰܪܺܝܒ݂ܘ ܕ݁ܶܝܢ ܥܠܰܘܗ̱ܝ ܐܳܦ݂ ܗܶܢܽܘܢ ܝܺܗܽܘܕ݂ܳܝܶܐ̈ ܟ݁ܰܕ݂ ܐܳܡܪܺܝܢ<EOS>
ܕ݁ܗܳܠܶܝܢ ܗܳܟ݂ܰܢܳܐ ܐܶܢܶܝܢ̈<EOS>
ܘܰܪܡܰܙ ܗܺܓ݂ܡܽܘܢܳܐ ܠܦ݁ܰܘܠܳܘܣ ܕ݁ܰܢܡܰܠܶܠ <EOS> ܘܰܥܢܳܐ ܦ݁ܰܘܠܳܘܣ<EOS>
ܘܶܐܡܰܪ <EOS> ܡܶܢ ܫܢܰܝܳܐ̈ ܣܰܓ݁ܺܝܳܐܬ݂ܳܐ̈ ܝܳܕ݂ܰܥ ܐ̱ܢܳܐ ܕ݁ܺܐܝܬ݂ܰܝܟ݁ ܕ݁ܰܝܳܢܳܐ ܕ݁ܥܰܡܳܐ<EOS>
ܗܳܢܳܐ <EOS> ܘܡܶܛܽܠ ܗܳܢܳܐ ܚܳܕ݂ܝܳܐܝܺܬ݂ ܢܳܦ݂ܶܩ ܐ̱ܢܳܐ ܪܽܘܚܳܐ ܥܰܠ ܐܰܦ݁ܰܝ̈ ܢܰܦ݂ܫܝ<EOS>
ܟ݁ܰܕ݂ ܡܶܫܟ݁ܰܚ ܐܰܢ̱ܬ݁ ܠܡܶܕ݁ܰܥ ܕ݁ܠܰܝܬ݁ ܠܺܝ ܝܰܬ݁ܺܝܪ ܡܶܢ<EOS>
ܬ݁ܪܶܥܣܰܪ ܝܰܘܡܺܝܢ̈ ܕ݁ܣܶܠܩܶܬ݂ ܠܽܐܘܪܺܫܠܶܡ ܠܡܶܣܓ݁ܰܕ݂ <EOS>ܘܠܳܐ ܐܶܫܟ݁ܚܽܘܢܝ ܕ݁ܰܡܡܰܠܶܠ ܐ̱ܢܳܐ ܥܰܡ ܐ̱ܢܳܫ ܒ݁ܗܰܝܟ݁ܠܳܐ <EOS>ܘܳܐܦ݂ܠܳܐ ܟ݁ܶܢܫܳܐ ܕ݁ܟ݂ܳܢܶܫ ܐ̱ܢܳܐ ܠܳܐ ܒ݁ܰܟ݂ܢܽܘܫܬ݁ܗܽܘܢ <EOS> ܘܠܳܐ ܒ݁ܰܡܕ݂ܺܝܢ̱ܬ݁ܳܐ<EOS>
<EOS>ܘܠܳܐ ܕ݁ܰܢܚܰܘܽܘܢ ܡܳܛܝܳܐ ܒ݁ܺܐܝܕ݂ܰܝܗܽܘܢ̈ ܩܕ݂ܳܡܰܝܟ݁ ܥܰܠ ܡܶܕ݁ܶܡ<EOS>
ܕ݁ܗܳܫܳܐ ܡܩܰܛܪܓ݂ܺܝܢ ܠܺܝ <EOS>ܒ݁ܪܰܡ ܕ݁ܶܝܢ ܗܳܕ݂ܶܐ ܡܰܘܕ݁ܶܐ ܐ̱ܢܳܐ ܕ݁ܒ݂ܶܗ ܒ݁ܗܳܢܳܐ ܝܽܘܠܦ݁ܳܢܳܐ<EOS>
ܕ݁ܳܐܡܪܺܝܢ ܁ ܒ݁ܶܗ ܦ݁ܳܠܰܚ ܐ̱ܢܳܐ ܠܰܐܠܳܗܳܐ ܕ݁ܰܐܒ݂ܳܗܰܝ̈ ܟ݁ܰܕ݂ ܡܗܰܝܡܶܢ ܐ̱ܢܳܐ<EOS>
ܠܟ݂ܽܠܗܶܝܢ ܕ݁ܰܟ݂ܬ݂ܺܝܒ݂ܳܢ̈ ܒ݁ܢܳܡܽܘܣܳܐ ܘܒ݂ܰܢܒ݂ܺܝܶܐ̈<EOS>
ܘܟ݂ܰܕ݂ ܐܺܝܬ݂ ܠܺܝ ܣܰܒ݂ܪܳܐ ܥܰܠ ܐܰܠܳܗܳܐ ܇ ܐܰܝܢܳܐ ܕ݁ܳܐܦ݂ ܗܶܢܽܘܢ<EOS>
ܗܳܠܶܝܢ ܡܣܰܒ݁ܪܺܝܢ ܕ݁ܰܥܬ݂ܺܝܕ݂ܳܐ ܕ݁ܬ݂ܶܗܘܶܐ ܩܝܳܡܬ݁ܳܐ ܕ݁ܡܶܢ ܒ݁ܶܝܬ݂ ܡܺܝܬ݂ܶܐ̈ ܁<EOS>
ܕ݁ܟ݂ܺܐܢܶܐ̈ <EOS> ܘܰܕ݂ܥܰܘܳܠܶܐ̈ <EOS>ܡܶܛܽܠ ܗܳܢܳܐ ܐܳܦ݂ ܥܳܡܶܠ ܐ̱ܢܳܐ ܕ݁ܬ݂ܺܐܪܬ݁ܳܐ ܕ݁ܟ݂ܺܝܬ݂ܳܐ<EOS>
ܬ݁ܶܗܘܶܐ ܠܺܝ ܩܕ݂ܳܡ ܐܰܠܳܗܳܐ ܇ ܘܰܩܕ݂ܳܡ ܒ݁ܢܰܝ̈ ܐ̱ܢܳܫܳܐ ܐܰܡܺܝܢܳܐܝܺܬ݂ <EOS>ܠܰܫܢܺܝܢ̈ ܕ݁ܶܝܢ ܣܰܓ݁ܺܝܳܐܢ̈ ܐܶܬ݂ܺܝܬ݂ ܠܘܳܬ݂ ܒ݁ܢܰܝ̈ ܥܰܡܳܐ ܕ݁ܺܝܠܝ<EOS>
ܕ݁ܶܐܬ݁ܶܠ ܙܶܕ݂ܩܬ݂ܳܐ ܘܶܐܩܰܪܶܒ݂ ܩܽܘܪܒ݁ܳܢܳܐ <EOS>ܘܶܐܫܟ݁ܚܽܘܢܝ ܗܳܠܶܝܢ ܒ݁ܗܰܝܟ݁ܠܳܐ ܁ ܟ݁ܰܕ݂ ܡܕ݂ܰܟ݁ܰܝ ܐ̱ܢܳܐ ܠܳܐ<EOS>
ܥܰܡ ܟ݁ܶܢܫܳܐ ܐܳܦ݂ܠܳܐ ܒ݁ܰܫܓ݂ܽܘܫܝܳܐ <EOS>ܐܶܠܳܐ ܐܶܢ ܕ݁ܰܫܓ݂ܰܫܘ ܐ̱ܢܳܫܺܝܢ̈ ܝܺܗܽܘܕ݂ܳܝܶܐ̈ ܕ݁ܶܐܬ݂ܰܘ ܡܶܢ<EOS>
ܐܰܣܺܝܰܐ ܐܰܝܠܶܝܢ ܕ݁ܘܳܠܶܐ ܗ̱ܘܳܐ ܕ݁ܰܢܩܽܘܡܽܘܢ ܥܰܡܝ ܩܕ݂ܳܡܰܝܟ݁ ܘܰܢܩܰܛܪܓ݂ܽܘܢ ܡܶܕ݁ܶܡ<EOS>
ܕ݁ܺܐܝܬ݂ ܠܗܽܘܢ <EOS>ܐܰܘ ܗܶܢܽܘܢ ܗܳܠܶܝܢ ܢܺܐܡܪܽܘܢ ܡܳܢܳܐ ܐܶܫܟ݁ܰܚܘ ܒ݁ܺܝ ܣܰܟ݂ܠܽܘܬ݂ܳܐ<EOS>
܇ ܟ݁ܰܕ݂ ܩܳܡܶܬ݂ ܩܕ݂ܳܡ ܟ݁ܶܢܫܗܽܘܢ <EOS>ܐܶܠܳܐ ܐܶܢ ܗܳܕ݂ܶܐ ܚܕ݂ܳܐ ܡܶܠܬ݂ܳܐ ܕ݁ܰܩܥܺܝܬ݂ ܟ݁ܰܕ݂ ܩܳܐܶܡ ܐ̱ܢܳܐ<EOS>
ܒ݁ܰܝܢܳܬ݂ܗܽܘܢ ܕ݁ܥܰܠ ܩܝܳܡܬ݁ܳܐ ܕ݁ܡܺܝܬ݂ܶܐ̈ ܡܶܬ݁ܕ݂ܺܝܢ ܐ̱ܢܳܐ ܝܰܘܡܳܢܳܐ ܩܕ݂ܳܡܰܝܟ݁ܽܘܢ<EOS>
<EOS>ܦ݁ܺܝܠܺܟ݁ܣ ܕ݁ܶܝܢ ܡܶܛܽܠ ܕ݁ܝܳܕ݂ܰܥ ܗ̱ܘܳܐ ܠܳܗ ܠܽܐܘܪܚܳܐ ܗܳܕ݂ܶܐ<EOS>
ܡܰܠܝܳܐܝܺܬ݂ ܬ݁ܰܗܺܝ ܐܶܢܽܘܢ ܟ݁ܰܕ݂ ܐܳܡܰܪ <EOS> ܕ݁ܡܳܐ ܕ݁ܶܐܬ݂ܳܐ ܟ݁ܺܠܺܝܰܪܟ݂ܳܐ ܫܳܡܰܥ<EOS>
ܐ̱ܢܳܐ ܒ݁ܰܝܢܳܬ݂ܟ݂ܽܘܢ <EOS>ܘܰܦ݂ܩܰܕ݂ ܠܩܶܢܛܪܽܘܢܳܐ ܕ݁ܢܶܛܪܺܝܘܗ̱ܝ ܠܦ݁ܰܘܠܳܘܣ ܒ݁ܰܢܝܳܚܳܐ<EOS>
ܘܰܕ݂ܠܳܐ ܐ̱ܢܳܫ ܡܶܢ ܝܳܕ݂ܽܘܥܰܘܗ̱ܝ̈ ܢܶܬ݂ܟ݁ܠܶܐ ܕ݁ܢܶܗܘܶܐ ܡܫܰܡܶܫ ܠܶܗ<EOS>
ܘܡܶܢ ܒ݁ܳܬ݂ܰܪ ܩܰܠܺܝܠ ܝܰܘܡܳܬ݂ܳܐ̈ ܫܰܕ݁ܰܪ ܦ݁ܺܝܠܺܟ݁ܣ<EOS>
ܘܕ݂ܽܘܪܣܺܠܰܐ ܐܰܢ̱ܬ݁ܬ݂ܶܗ ܕ݁ܺܐܝܬ݂ܶܝܗ ܗ̱ܘܳܬ݂ ܝܺܗܽܘܕ݂ܳܝܬ݁ܳܐ <EOS> ܘܰܩܪܰܘ ܠܶܗ ܠܦ݁ܰܘܠܳܘܣ <EOS>ܘܰܫܡܰܥܘ ܡܶܢܶܗ ܥܰܠ ܗܰܝܡܳܢܽܘܬ݂ܳܐ ܕ݁ܰܡܫܺܝܚܳܐ <EOS>ܘܟ݂ܰܕ݂ ܡܡܰܠܶܠ ܥܰܡܗܽܘܢ ܥܰܠ ܙܰܕ݁ܺܝܩܽܘܬ݂ܳܐ ܘܥܰܠ ܩܰܕ݁ܺܝܫܽܘܬ݂ܳܐ<EOS>
ܘܥܰܠ ܕ݁ܺܝܢܳܐ ܕ݁ܰܥܬ݂ܺܝܕ݂ ܐܶܬ݂ܡܠܺܝ ܕ݁ܶܚܠܬ݂ܳܐ ܦ݁ܺܝܠܺܟ݁ܣ <EOS> ܘܶܐܡܰܪ ܕ݁ܗܳܫܳܐ ܙܶܠ <EOS>ܘܶܐܡܰܬ݂ܝ ܕ݁ܢܶܗܘܶܐ ܠܺܝ ܐܰܬ݂ܪܳܐ ܐܶܫܰܕ݁ܰܪ ܒ݁ܳܬ݂ܪܳܟ݂ <EOS>ܣܳܒ݂ܰܪ ܗ̱ܘܳܐ ܓ݁ܶܝܪ ܕ݁ܫܽܘܚܕ݁ܳܐ ܡܶܬ݂ܺܝܗܶܒ݂ ܗ̱ܘܳܐ ܠܶܗ ܡܶܢ<EOS>
ܦ݁ܰܘܠܳܘܣ <EOS> ܡܶܛܽܠ ܗܳܕ݂ܶܐ ܐܳܦ݂ ܐܰܡܺܝܢܳܐܝܺܬ݂ ܡܫܰܕ݁ܰܪ ܗ̱ܘܳܐ ܡܰܝܬ݁ܶܐ ܠܶܗ ܘܰܡܡܰܠܶܠ<EOS>
ܥܰܡܶܗ <EOS>ܘܟ݂ܰܕ݂ ܡܰܠܺܝ ܠܶܗ ܬ݁ܰܪܬ݁ܶܝܢ̈ ܫܢܺܝܢ̈ ܐ̱ܚܪܺܢܳܐ ܗܺܓ݂ܡܽܘܢܳܐ<EOS>
ܐܶܬ݂ܳܐ ܗ̱ܘܳܐ ܠܕ݂ܽܘܟ݁ܬ݂ܶܗ ܇ ܕ݁ܡܶܬ݂ܩܪܶܐ ܗ̱ܘܳܐ ܦ݁ܳܪܩܺܝܳܘܣ ܦ݂ܺܗ̱ܣܛܳܘܣ <EOS> ܦ݁ܺܝܠܺܟ݁ܣ<EOS>
ܕ݁ܶܝܢ ܐܰܝܟ݂ ܕ݁ܢܶܥܒ݁ܶܕ݂ ܛܰܝܒ݁ܽܘܬ݂ܳܐ ܒ݁ܺܝܗܽܘܕ݂ܳܝܶܐ̈ ܫܰܒ݂ܩܶܗ ܠܦ݁ܰܘܠܳܘܣ ܟ݁ܰܕ݂<EOS>
ܐܰܣܺܝܪ <EOS>ܘܟ݂ܰܕ݂ ܐܶܬ݂ܳܐ ܦ݁ܺܗ̱ܣܛܳܘܣ ܠܩܶܣܰܪܺܝܰܐ ܒ݁ܳܬ݂ܰܪ ܬ݁ܠܳܬ݂ܳܐ<EOS>
ܝܰܘܡܺܝܢ̈ ܣܠܶܩ ܠܽܐܘܪܺܫܠܶܡ <EOS>ܘܰܐܘܕ݁ܥܽܘܗ̱ܝ ܪܰܒ݁ܰܝ̈ ܟ݁ܳܗܢܶܐ̈ ܘܪܺܫܶܐ̈ ܕ݁ܺܝܗܽܘܕ݂ܳܝܶܐ̈ ܥܰܠ<EOS>
ܦ݁ܰܘܠܳܘܣ <EOS> ܘܒ݂ܳܥܶܝܢ ܗ̱ܘܰܘ ܡܶܢܶܗ ܁<EOS>
ܟ݁ܰܕ݂ ܫܳܐܠܺܝܢ ܠܶܗ ܗܳܕ݂ܶܐ ܛܰܝܒ݁ܽܘܬ݂ܳܐ ܕ݁ܰܢܫܰܕ݁ܰܪ ܢܰܝܬ݁ܶܝܘܗ̱ܝ<EOS>
ܠܽܐܘܪܺܫܠܶܡ ܟ݁ܰܕ݂ ܥܳܒ݂ܕ݁ܺܝܢ ܗ̱ܘܰܘ ܟ݁ܡܺܐܢܶܐ̈ ܒ݁ܽܐܘܪܚܳܐ ܕ݁ܢܶܩܛܠܽܘܢܳܝܗ̱ܝ <EOS>ܘܦ݂ܺܗ̱ܣܛܳܘܣ ܦ݁ܰܢܺܝ ܦ݁ܶܬ݂ܓ݂ܳܡܳܐ ܕ݁ܦ݁ܰܘܠܳܘܣ ܡܶܬ݂ܢܛܰܪ<EOS>
ܒ݁ܩܶܣܰܪܺܝܰܐ <EOS> ܘܶܐܢܳܐ ܡܣܰܪܗܰܒ݂ ܐ̱ܢܳܐ ܕ݁ܶܐܚܙܽܘܩ <EOS>ܐܰܝܠܶܝܢ ܗܳܟ݂ܺܝܠ ܕ݁ܺܐܝܬ݂ ܒ݁ܟ݂ܽܘܢ ܕ݁ܡܳܛܝܳܐ ܒ݁ܺܐܝܕ݂ܰܝܗܽܘܢ̈<EOS>
ܢܶܚܬ݂ܽܘܢ ܥܰܡܰܢ <EOS> ܘܥܰܠ ܟ݁ܽܠ ܣܰܟ݂ܠܽܘ ܕ݁ܺܐܝܬ݂ ܒ݁ܶܗ ܒ݁ܓ݂ܰܒ݂ܪܳܐ ܢܩܰܛܪܓ݂ܽܘܢ <EOS>ܘܟ݂ܰܕ݂ ܗܘܳܐ ܬ݁ܰܡܳܢ ܝܰܘܡܳܬ݂ܳܐ̈ ܬ݁ܡܳܢܝܳܐ ܐܰܘ ܥܶܣܪܳܐ ܢܚܶܬ݂ ܠܶܗ<EOS>
ܠܩܶܣܰܪܺܝܰܐ ܘܰܠܝܰܘܡܳܐ ܐ̱ܚܪܺܢܳܐ ܝܺܬ݂ܶܒ݂ ܥܰܠ ܒ݁ܺܝܡ <EOS> ܘܰܦ݂ܩܰܕ݂ ܕ݁ܢܰܝܬ݁ܽܘܢ<EOS>
ܠܦ݁ܰܘܠܳܘܣ <EOS>ܘܟ݂ܰܕ݂ ܐܶܬ݂ܳܐ ܚܰܕ݂ܪܽܘܗ̱ܝ ܝܺܗܽܘܕ݂ܳܝܶܐ̈ ܕ݁ܰܢܚܶܬ݂ܘ ܡܶܢ<EOS>
ܐܽܘܪܺܫܠܶܡ <EOS> ܘܪܺܫܶܐ̈ ܣܰܓ݁ܺܝܶܐܐ̈ ܘܰܩܫܰܝܳܐ̈ ܡܰܝܬ݁ܶܝܢ ܗ̱ܘܰܘ ܒ݁ܳܬ݂ܪܶܗ ܐܰܝܠܶܝܢ ܕ݁ܠܳܐ<EOS>
ܡܶܫܟ݁ܚܺܝܢ ܗ̱ܘܰܘ ܕ݁ܰܢܚܰܘܽܘܢ <EOS>ܘܟ݂ܰܕ݂ ܦ݁ܰܘܠܳܘܣ ܢܳܦ݂ܶܩ ܗ̱ܘܳܐ ܪܽܘܚܳܐ ܕ݁ܠܳܐ ܐܰܣܟ݁ܶܠ ܡܶܕ݁ܶܡ ܇<EOS>
ܠܳܐ ܒ݁ܢܳܡܽܘܣܳܐ ܕ݁ܺܝܗܽܘܕ݂ܳܝܶܐ̈ ܘܠܳܐ ܒ݁ܗܰܝܟ݁ܠܳܐ ܘܠܳܐ ܒ݁ܩܶܣܰܪ<EOS>
ܦ݁ܺܗ̱ܣܛܳܘܣ ܕ݁ܶܝܢ ܡܶܛܽܠ ܕ݁ܨܳܒ݂ܶܐ ܗ̱ܘܳܐ ܕ݁ܢܰܪܫܶܐ ܛܰܝܒ݁ܽܘܬ݂ܳܐ<EOS>
ܒ݁ܺܝܗܽܘܕ݂ܳܝܶܐ̈ ܐܶܡܰܪ ܠܶܗ ܠܦ݁ܰܘܠܳܘܣ <EOS> ܨܳܒ݂ܶܐ ܐܰܢ̱ܬ݁ ܕ݁ܬ݂ܶܣܰܩ ܠܽܐܘܪܺܫܠܶܡ<EOS>
ܘܬ݂ܰܡܳܢ ܥܰܠ ܗܳܠܶܝܢ ܬ݁ܶܬ݁ܕ݂ܺܝܢ ܩܕ݂ܳܡܰܝ <EOS>ܥܢܳܐ ܦ݁ܰܘܠܳܘܣ ܘܶܐܡܰܪ <EOS> ܥܰܠ ܒ݁ܺܝܡ ܕ݁ܩܶܣܰܪ ܩܳܐܶܡ ܐ̱ܢܳܐ <EOS>ܗܳܪܟ݁ܳܐ ܗܽܘ ܙܳܕ݂ܶܩ ܠܺܝ ܠܡܶܬ݁ܕ݂ܳܢܽܘ <EOS> ܠܳܐ ܡܶܕ݁ܶܡ ܚܛܺܝܬ݂ ܠܺܝܗܽܘܕ݂ܳܝܶܐ̈ ܐܰܝܟ݂<EOS>
ܕ݁ܳܐܦ݂ ܐܰܢ̱ܬ݁ ܝܳܕ݂ܰܥ ܐܰܢ̱ܬ݁ <EOS>ܘܶܐܢ ܣܰܟ݂ܠܽܘܬ݂ܳܐ ܥܒ݂ܺܝܕ݂ܳܐ ܠܺܝ ܐܰܘ ܡܶܕ݁ܶܡ ܕ݁ܫܳܘܶܐ ܠܡܰܘܬ݁ܳܐ<EOS>
ܠܳܐ ܡܶܫܬ݁ܶܐܠ ܐ̱ܢܳܐ ܡܶܢ ܡܰܘܬ݁ܳܐ <EOS> ܐܶܢ ܕ݁ܶܝܢ ܠܰܝܬ݁ ܡܶܕ݁ܶܡ ܨܶܐܕ݂ܰܝ ܡܶܢ ܗܳܠܶܝܢ<EOS>
ܕ݁ܰܡܩܰܛܪܓ݂ܺܝܢ ܠܺܝ ܠܳܐ ܐ̱ܢܳܫ ܝܳܗܶܒ݂ ܠܺܝ ܠܗܽܘܢ ܡܰܘܗܒ݂ܰܬ݂ <EOS> ܒ݁ܓ݂ܶܢܰܘܗ̱ܝ̈ ܕ݁ܩܶܣܰܪ<EOS>
ܩܳܪܶܐ ܐ̱ܢܳܐ <EOS>ܗܳܝܕ݁ܶܝܢ ܦ݁ܺܗ̱ܣܛܳܘܣ ܡܰܠܶܠ ܥܰܡ ܒ݁ܢܰܝ̈ ܡܶܠܟ݁ܶܗ ܘܶܐܡܰܪ <EOS> ܒ݁ܓ݂ܶܢ<EOS>
ܩܶܣܰܪ ܩܪܰܝܬ݁ ܠܘܳܬ݂ ܩܶܣܰܪ ܐܳܙܶܠ ܐܰܢ̱ܬ݁ <EOS>ܘܟ݂ܰܕ݂ ܗܘܰܘ ܝܰܘܡܳܬ݂ܳܐ̈ ܢܚܶܬ݂ ܐܰܓ݂ܪܺܦ݁ܰܘܣ ܡܰܠܟ݁ܳܐ<EOS>
ܘܒ݂ܶܪܢܺܝܩܺܐ ܠܩܶܣܰܪܺܝܰܐ ܕ݁ܢܶܫܶܐܠܽܘܢ ܫܠܳܡܶܗ ܕ݁ܦ݂ܺܗ̱ܣܛܳܘܣ <EOS>ܘܟ݂ܰܕ݂ ܗܘܰܘ ܠܘܳܬ݂ܶܗ ܝܰܘܡܳܬ݂ܳܐ̈ ܐܶܫܬ݁ܰܥܺܝ ܦ݁ܺܗ̱ܣܛܳܘܣ<EOS>
ܠܡܰܠܟ݁ܳܐ ܕ݁ܺܝܢܶܗ ܕ݁ܦ݁ܰܘܠܳܘܣ ܁ ܟ݁ܰܕ݂ ܐܳܡܰܪ <EOS> ܓ݁ܰܒ݂ܪܳܐ ܚܰܕ݂ ܐܰܣܺܝܪܳܐ ܐܶܫܬ݁ܒ݂ܶܩ ܡܶܢ<EOS>
ܐܺܝܕ݂ܰܝ̈ ܦ݁ܺܝܠܺܟ݁ܣ <EOS>ܘܟ݂ܰܕ݂ ܗܘܺܝܬ݂ ܒ݁ܽܐܘܪܺܫܠܶܡ ܐܰܘܕ݁ܰܥܘ ܠܺܝ ܥܠܰܘܗ̱ܝ ܪܰܒ݁ܰܝ̈<EOS>
ܟ݁ܳܗܢܶܐ̈ ܘܩܰܫܺܝܫܶܐ̈ ܕ݁ܺܝܗܽܘܕ݂ܳܝܶܐ̈ <EOS> ܘܰܒ݂ܥܰܘ ܕ݁ܶܐܥܒ݁ܶܕ݂ ܠܗܽܘܢ ܕ݁ܺܝܢܳܐ ܡܶܢܶܗ<EOS>
<EOS>ܘܶܐܡܪܶܬ݂ ܠܗܽܘܢ ܕ݁ܠܰܝܬ݁ ܥܝܳܕ݂ܳܐ ܠܪܽܗ̱ܘܡܳܝܶܐ̈ ܕ݁ܢܶܬ݁ܠܽܘܢ<EOS>
ܒ݁ܰܪܢܳܫܳܐ ܡܰܘܗܒ݂ܰܬ݂ ܠܩܶܛܠܳܐ ܇ ܥܕ݂ܰܡܳܐ ܕ݁ܢܺܐܬ݂ܶܐ ܒ݁ܥܶܠ ܕ݁ܺܝܢܶܗ ܘܢܰܟ݁ܣܺܝܘܗ̱ܝ<EOS>
ܒ݁ܰܐܦ݁ܰܘܗ̱ܝ̈ ܇ ܘܢܶܬ݂ܺܝܗܶܒ݂ ܠܶܗ ܐܰܬ݂ܪܳܐ ܠܡܰܦ݁ܰܩ ܒ݁ܪܽܘܚܳܐ ܥܰܠ ܡܳܐ ܕ݁ܡܶܬ݂ܪܫܶܐ<EOS>
<EOS>ܘܟ݂ܰܕ݂ ܐܶܬ݂ܺܝܬ݂ ܠܟ݂ܳܐ ܕ݁ܠܳܐ ܬ݁ܽܘܗܳܝܳܐ ܠܝܰܘܡܳܐ ܐ̱ܚܪܺܢܳܐ ܁<EOS>
ܝܶܬ݂ܒ݁ܶܬ݂ ܥܰܠ ܒ݁ܺܝܡ <EOS> ܘܦ݂ܶܩܕ݁ܶܬ݂ ܕ݁ܢܰܝܬ݁ܽܘܢܳܝܗ̱ܝ ܠܺܝ ܠܓ݂ܰܒ݂ܪܳܐ <EOS>ܘܩܳܡܘ ܥܰܡܶܗ ܩܛܺܪܓ݂ܳܢܰܘܗ̱ܝ̈ ܘܠܳܐ ܐܶܫܟ݁ܰܚܘ ܡܶܕ݁ܶܡ ܪܶܫܝܳܢܳܐ<EOS>
ܒ݁ܺܝܫܳܐ ܕ݁ܰܢܚܰܘܽܘܢ ܥܠܰܘܗ̱ܝ ܇ ܐܰܝܟ݂ ܡܳܐ ܕ݁ܣܳܒ݂ܰܪ ܗ̱ܘܺܝܬ݂ <EOS>ܙܺܛܺܡܶܐ̈ ܕ݁ܶܝܢ ܡܶܕ݁ܶܡ ܡܶܕ݁ܶܡ ܥܰܠ ܕ݁ܶܚܠܰܬ݂ܗܽܘܢ ܐܺܝܬ݂ ܗ̱ܘܳܐ<EOS>
ܠܗܽܘܢ ܠܘܳܬ݂ܶܗ ܘܥܰܠ ܝܶܫܽܘܥ ܐ̱ܢܳܫ ܕ݁ܡܺܝܬ݂ ܇ ܗܰܘ ܕ݁ܳܐܡܰܪ ܗ̱ܘܳܐ ܦ݁ܰܘܠܳܘܣ ܕ݁ܚܰܝ<EOS>
ܗ̱ܽܘ <EOS>ܘܡܶܛܽܠ ܕ݁ܠܳܐ ܩܳܐܶܡ ܗ̱ܘܺܝܬ݂ ܐܶܢܳܐ ܥܰܠ ܒ݁ܥܳܬ݂ܳܐ ܕ݁ܗܳܠܶܝܢ<EOS>
ܐܶܡܪܶܬ݂ ܗ̱ܘܺܝܬ݂ ܠܦ݁ܰܘܠܳܘܣ <EOS> ܕ݁ܶܐܢ ܒ݁ܳܥܶܐ ܐܰܢ̱ܬ݁ ܕ݁ܬ݂ܺܐܙܰܠ ܠܽܐܘܪܺܫܠܶܡ ܇ ܘܬ݂ܰܡܳܢ<EOS>
ܬ݁ܶܬ݁ܕ݂ܺܝܢ ܥܰܠ ܗܳܠܶܝܢ <EOS>ܗܽܘ ܕ݁ܶܝܢ ܒ݁ܥܳܐ ܕ݁ܢܶܬ݂ܢܛܰܪ ܠܕ݂ܺܝܢܶܗ ܕ݁ܩܶܣܰܪ <EOS> ܘܦ݂ܶܩܕ݁ܶܬ݂<EOS>
ܕ݁ܢܶܬ݂ܢܛܰܪ ܥܕ݂ܰܡܳܐ ܕ݁ܶܐܫܰܕ݁ܪܺܝܘܗ̱ܝ ܠܘܳܬ݂ ܩܶܣܰܪ <EOS>ܘܶܐܡܰܪ ܐܰܓ݂ܪܺܦ݁ܰܘܣ <EOS> ܨܳܒ݂ܶܐ ܗ̱ܘܺܝܬ݂ ܕ݁ܶܐܫܡܥܺܝܘܗ̱ܝ ܠܓ݂ܰܒ݂ܪܳܐ<EOS>
ܗܳܢܳܐ <EOS> ܘܦ݂ܺܗ̱ܣܛܳܘܣ ܐܶܡܰܪ ܕ݁ܠܰܡܚܳܪ ܫܳܡܰܥ ܐܰܢ̱ܬ݁ ܠܶܗ<EOS>
ܘܰܠܝܰܘܡܳܐ ܐ̱ܚܪܺܢܳܐ ܐܶܬ݂ܳܐ ܐܰܓ݂ܪܺܦ݁ܰܘܣ ܘܒ݂ܶܪܢܺܝܩܺܐ ܒ݁ܙܰܘܚܳܐ<EOS>
ܣܰܓ݁ܺܝܳܐܐ <EOS> ܘܥܰܠ ܠܒ݂ܶܝܬ݂ ܕ݁ܺܝܢܳܐ ܁ ܥܰܡ ܟ݁ܺܠܺܝܰܪܟ݂ܶܐ̈ ܘܪܺܫܶܐ̈ ܕ݁ܰܡܕ݂ܺܝܢ̱ܬ݁ܳܐ <EOS>ܘܰܦ݂ܩܰܕ݂ ܦ݁ܺܗ̱ܣܛܳܘܣ ܘܶܐܬ݂ܳܐ ܦ݁ܰܘܠܳܘܣ <EOS>ܘܶܐܡܰܪ ܦ݁ܺܗ̱ܣܛܳܘܣ <EOS> ܐܰܓ݂ܪܺܦ݁ܰܘܣ ܡܰܠܟ݁ܳܐ ܘܟ݂ܽܠܟ݂ܽܘܢ ܓ݁ܰܒ݂ܪܶܐ̈<EOS>
ܕ݁ܺܐܝܬ݂ܰܝܟ݁ܽܘܢ ܥܰܡܰܢ ܥܰܠ ܗܳܢܳܐ ܓ݁ܰܒ݂ܪܳܐ ܕ݁ܚܳܙܶܝܢ ܐܢ̱ܬ݁ܽܘܢ ܟ݁ܽܠܶܗ ܥܰܡܳܐ<EOS>
ܕ݁ܺܝܗܽܘܕ݂ܳܝܶܐ̈ ܩܰܒ݁ܠܰܢܝ ܒ݁ܽܐܘܪܺܫܠܶܡ ܘܗܳܪܟ݁ܳܐ ܇ ܟ݁ܰܕ݂ ܩܳܥܶܝܢ ܕ݁ܠܳܐ ܬ݁ܽܘܒ݂ ܘܳܠܶܐ<EOS>
ܠܗܳܢܳܐ ܕ݁ܢܺܚܶܐ <EOS>ܐܶܢܳܐ ܕ݁ܶܝܢ ܐܰܕ݂ܪܟ݂ܶܬ݂ ܕ݁ܡܶܕ݁ܶܡ ܕ݁ܫܳܘܶܐ ܠܡܰܘܬ݁ܳܐ ܠܳܐ ܣܥܺܝܪ<EOS>
ܠܶܗ <EOS> ܘܡܶܛܽܠ ܕ݁ܗܽܘ ܒ݁ܥܳܐ ܕ݁ܢܶܬ݂ܢܛܰܪ ܠܕ݂ܺܝܢܶܗ ܕ݁ܩܶܣܰܪ ܦ݁ܶܩܕ݁ܶܬ݂ ܕ݁ܢܶܫܬ݁ܰܕ݁ܰܪ<EOS>
<EOS>ܘܠܳܐ ܝܳܕ݂ܰܥ ܐ̱ܢܳܐ ܡܳܢܳܐ ܐܶܟ݂ܬ݁ܽܘܒ݂ ܥܠܰܘܗ̱ܝ ܠܩܶܣܰܪ <EOS> ܡܶܛܽܠ<EOS>
ܗܳܢܳܐ ܨܒ݂ܺܝܬ݂ ܠܡܰܝܬ݁ܳܝܽܘܬ݂ܶܗ ܩܕ݂ܳܡܰܝܟ݁ܽܘܢ ܘܝܰܬ݁ܺܝܪܳܐܝܺܬ݂ ܩܕ݂ܳܡܰܝܟ݁ ܡܰܠܟ݁ܳܐ<EOS>
ܐܰܓ݂ܪܺܦ݁ܶܐ ܕ݁ܡܳܐ ܕ݁ܶܐܫܬ݁ܰܐܰܠ ܕ݁ܺܝܢܶܗ ܐܶܫܟ݁ܰܚ ܡܳܢܳܐ ܐܶܟ݂ܬ݁ܽܘܒ݂ <EOS>ܠܳܐ ܓ݁ܶܝܪ ܘܳܠܶܐ ܕ݁ܟ݂ܰܕ݂ ܡܫܰܕ݁ܪܺܝܢܰܢ ܓ݁ܰܒ݂ܪܳܐ ܐܰܣܺܝܪܳܐ<EOS>
ܕ݁ܠܳܐ ܢܶܟ݂ܬ݁ܽܘܒ݂ ܣܰܟ݂ܠܽܘܬ݂ܶܗ <EOS>ܘܶܐܡܰܪ ܐܰܓ݂ܪܺܦ݁ܰܘܣ ܠܦ݁ܰܘܠܳܘܣ <EOS> ܡܰܦ݁ܰܣ ܠܳܟ݂ ܠܰܡܡܰܠܳܠܽܘ ܥܰܠ<EOS>
ܐܰܦ݁ܰܝ̈ ܢܰܦ݂ܫܳܟ݂ ܗܳܝܕ݁ܶܝܢ ܦ݁ܰܘܠܳܘܣ ܦ݁ܫܰܛ ܐܺܝܕ݂ܶܗ ܘܢܳܦ݂ܶܩ ܗ̱ܘܳܐ ܪܽܘܚܳܐ ܘܳܐܡܰܪ<EOS>
<EOS>ܥܰܠ ܟ݁ܽܠ ܡܳܐ ܕ݁ܡܶܬ݂ܪܫܶܐ ܐ̱ܢܳܐ ܡܶܢ ܝܺܗܽܘܕ݂ܳܝܶܐ̈ ܡܰܠܟ݁ܳܐ<EOS>
ܐܰܓ݂ܪܺܦ݁ܶܐ ܣܳܒ݂ܰܪ ܐ̱ܢܳܐ ܥܰܠ ܢܰܦ݂ܫܝ ܕ݁ܛܽܘܒ݂ܳܢܳܐ ܐ̱ܢܳܐ ܇ ܕ݁ܰܩܕ݂ܳܡܰܝܟ݁ ܝܰܘܡܳܢܳܐ<EOS>
ܢܳܦ݂ܶܩ ܐ̱ܢܳܐ ܪܽܘܚܳܐ <EOS>ܝܰܬ݁ܺܝܪܳܐܝܺܬ݂ ܕ݁ܝܳܕ݂ܰܥ ܐ̱ܢܳܐ ܕ݁ܰܡܦ݁ܳܣ ܐܰܢ̱ܬ݁ ܒ݁ܟ݂ܽܠܗܽܘܢ<EOS>
ܙܺܛܺܡܶܐ̈ ܘܢܳܡܽܘܣܶܐ̈ ܕ݁ܺܝܗܽܘܕ݂ܳܝܶܐ̈ <EOS> ܡܶܛܽܠ ܗܳܢܳܐ ܒ݁ܳܥܶܐ ܐ̱ܢܳܐ ܡܶܢܳܟ݂<EOS>
ܕ݁ܰܒ݂ܡܰܓ݁ܪܰܬ݂ ܪܽܘܚܳܐ ܬ݁ܶܫܡܥܰܢܝ <EOS>ܝܳܕ݂ܥܺܝܢ ܐܶܢܽܘܢ ܓ݁ܶܝܪ ܐܳܦ݂ ܗܶܢܽܘܢ ܝܺܗܽܘܕ݂ܳܝܶܐ̈ ܐܶܢ ܨܳܒ݂ܶܝܢ<EOS>
ܕ݁ܢܶܣܗܕ݂ܽܘܢ ܕ݁ܽܘܒ݁ܳܪܰܝ̈ ܕ݁ܡܶܢ ܛܰܠܝܽܘܬ݂ܝ ܕ݁ܰܗܘܰܘ ܠܺܝ ܡܶܢ ܫܽܘܪܳܝܳܐ ܒ݁ܥܰܡܝ<EOS>
ܘܒ݂ܽܐܘܪܺܫܠܶܡ <EOS>ܡܶܛܽܠ ܕ݁ܡܶܢ ܢܽܘܓ݂ܪܳܐ ܡܦ݁ܳܣܺܝܢ ܒ݁ܺܝ ܘܝܳܕ݂ܥܺܝܢ<EOS>
ܕ݁ܰܒ݂ܝܽܘܠܦ݁ܳܢܳܐ ܪܺܫܳܝܳܐ ܕ݁ܰܦ݂ܪܺܝܫܶܐ̈ ܚܝܺܝܬ݂ <EOS>ܘܗܳܫܳܐ ܥܰܠ ܣܰܒ݂ܪܳܐ ܕ݁ܫܽܘܘ̱ܕ݁ܳܝܳܐ ܕ݁ܰܗܘܳܐ ܗ̱ܘܳܐ ܠܰܐܒ݂ܳܗܳܬ݂ܰܢ̈<EOS>
ܡܶܢ ܐܰܠܳܗܳܐ ܩܳܐܶܡ ܐ̱ܢܳܐ ܘܡܶܬ݁ܕ݂ܺܝܢ ܐ̱ܢܳܐ <EOS>ܕ݁ܥܰܠ ܗܳܢܳܐ ܣܰܒ݂ܪܳܐ ܬ݁ܰܪܬ݁ܰܥܶܣܪܶܐ̈ ܫܰܪܒ݂ܳܢ̈ ܡܣܰܒ݁ܪܳܢ̈<EOS>
ܕ݁ܰܢܡܰܢܥܳܢ̈ ܇ ܒ݁ܰܨܠܰܘܳܬ݂ܳܐ̈ ܚܦ݂ܺܝܛܳܬ݂ܳܐ̈ ܕ݁ܺܐܝܡܳܡܳܐ ܘܰܕ݂ܠܺܠܝܳܐ <EOS> ܘܰܥܠܰܘܗ̱ܝ ܥܰܠ<EOS>
ܗܳܢܳܐ ܣܰܒ݂ܪܳܐ ܡܶܬ݂ܪܫܶܐ ܐ̱ܢܳܐ ܡܶܢ ܐܺܝܕ݂ܰܝ̈ ܝܺܗܽܘܕ݂ܳܝܶܐ̈ <EOS> ܡܰܠܟ݁ܳܐ ܐܰܓ݂ܪܺܦ݁ܶܐ<EOS>
<EOS>ܡܳܢܳܐ ܕ݁ܳܝܢܺܝܢ ܐܢ̱ܬ݁ܽܘܢ <EOS> ܠܳܐ ܘܳܠܶܐ ܕ݁ܰܢܗܰܝܡܶܢ ܕ݁ܰܡܩܺܝܡ<EOS>
ܐܰܠܳܗܳܐ ܡܺܝܬ݂ܶܐ̈ <EOS>ܐܶܢܳܐ ܓ݁ܶܝܪ ܡܶܢ ܩܕ݂ܺܝܡ ܣܳܡܶܬ݂ ܒ݁ܪܶܥܝܳܢܝ ܕ݁ܣܰܩܽܘܒ݂ܠܶܐ̈<EOS>
ܣܰܓ݁ܺܝܶܐܐ̈ ܐܶܣܥܽܘܪ ܠܽܘܩܒ݂ܰܠ ܫܡܶܗ ܕ݁ܝܶܫܽܘܥ ܢܳܨܪܳܝܳܐ <EOS>ܗܳܕ݂ܶܐ ܕ݁ܥܶܒ݂ܕ݁ܶܬ݂ ܐܳܦ݂ ܒ݁ܽܐܘܪܺܫܠܶܡ ܘܩܰܕ݁ܺܝܫܶܐ̈ ܣܰܓ݁ܺܝܶܐܐ̈<EOS>
ܐܰܪܡܺܝܬ݂ ܒ݁ܶܝܬ݂ ܐܰܣܺܝܪܶܐ̈ ܇ ܒ݁ܫܽܘܠܛܳܢܳܐ ܕ݁ܩܰܒ݁ܠܶܬ݂ ܡܶܢ ܪܰܒ݁ܰܝ̈ ܟ݁ܳܗܢܶܐ̈ <EOS> ܘܟ݂ܰܕ݂<EOS>
ܡܶܬ݂ܩܰܛܠܺܝܢ ܗ̱ܘܰܘ ܡܶܢܗܽܘܢ ܐܶܫܬ݁ܰܘܬ݁ܦ݂ܶܬ݂ ܠܰܐܝܠܶܝܢ ܕ݁ܚܰܝܶܒ݂ܘ ܐܶܢܽܘܢ <EOS>ܘܰܒ݂ܟ݂ܽܠ ܟ݁ܢܽܘܫܳܐ ܡܶܫܬ݁ܰܢܰܕ݂ ܗ̱ܘܺܝܬ݂ ܒ݁ܗܽܘܢ ܟ݁ܰܕ݂ ܐܳܠܶܨ<EOS>
ܗ̱ܘܺܝܬ݂ ܕ݁ܢܶܗܘܽܘܢ ܡܓ݂ܰܕ݁ܦ݂ܺܝܢ ܒ݁ܰܫܡܶܗ ܕ݁ܝܶܫܽܘܥ <EOS> ܘܰܒ݂ܪܽܘܓ݂ܙܳܐ ܣܰܓ݁ܺܝܳܐܐ ܕ݁ܰܡܠܶܐ<EOS>
ܗ̱ܘܺܝܬ݂ ܥܠܰܝܗܽܘܢ ܐܳܦ݂ ܠܰܡܕ݂ܺܝܢܳܬ݂ܳܐ̈ ܐ̱ܚܪܳܢܝܳܬ݂ܳܐ̈ ܢܳܦ݂ܶܩ ܗ̱ܘܺܝܬ݂ ܠܡܶܪܕ݁ܰܦ݂<EOS>
ܐܶܢܽܘܢ <EOS>ܘܟ݂ܰܕ݂ ܐܳܙܶܠ ܗ̱ܘܺܝܬ݂ ܡܶܛܽܠ ܗܳܕ݂ܶܐ ܠܕ݂ܰܪܡܣܽܘܩ ܒ݁ܫܽܘܠܛܳܢܳܐ<EOS>
ܘܰܒ݂ܡܰܦ݁ܣܳܢܽܘܬ݂ܳܐ ܕ݁ܪܰܒ݁ܰܝ̈ ܟ݁ܳܗܢܶܐ̈<EOS>
ܒ݁ܦ݂ܶܠܓ݁ܶܗ ܕ݁ܝܰܘܡܳܐ ܒ݁ܽܐܘܪܚܳܐ ܚܙܺܝܬ݂ ܡܶܢ ܫܡܰܝܳܐ ܐܳܘ ܡܰܠܟ݁ܳܐ<EOS>
ܕ݁ܰܐܙܠܶܓ݂ ܥܠܰܝ ܘܥܰܠ ܟ݁ܽܠ ܕ݁ܥܰܡܝ ܗ̱ܘܰܘ ܇ ܢܽܘܗܪܳܐ ܕ݁ܰܡܝܰܬ݁ܰܪ ܡܶܢ ܕ݁ܫܶܡܫܳܐ <EOS>ܘܰܢܦ݂ܰܠܢ ܟ݁ܽܠܰܢ ܥܰܠ ܐܰܪܥܳܐ <EOS> ܘܫܶܡܥܶܬ݂ ܩܳܠܳܐ ܟ݁ܰܕ݂ ܐܳܡܰܪ ܠܺܝ<EOS>
ܥܶܒ݂ܪܳܐܝܺܬ݂ ܫܳܐܘܳܠ ܫܳܐܘܳܠ ܡܳܢܳܐ ܪܳܕ݂ܶܦ݂ ܐܰܢ̱ܬ݁ ܠܺܝ <EOS> ܩܫܶܐ ܗ̱ܽܘ ܠܳܟ݂<EOS>
ܠܰܡܒ݂ܰܥܳܛܽܘ ܠܥܽܘܩܣܶܐ̈ <EOS>ܘܶܐܢܳܐ ܐܶܡܪܶܬ݂ <EOS> ܡܰܢ ܐܰܢ̱ܬ݁ ܡܳܪܝ <EOS> ܘܡܳܪܰܢ ܐܶܡܰܪ ܠܺܝ <EOS> ܐܶܢܳܐ<EOS>
ܗܽܘ ܝܶܫܽܘܥ ܢܳܨܪܳܝܳܐ ܕ݁ܰܐܢ̱ܬ݁ ܪܳܕ݂ܶܦ݂ ܐܰܢ̱ܬ݁ <EOS>ܘܶܐܡܰܪ ܠܺܝ <EOS> ܩܽܘܡ ܥܰܠ ܪܶܓ݂ܠܰܝܟ݁̈ <EOS> ܡܶܛܽܠ ܗܳܕ݂ܶܐ ܓ݁ܶܝܪ<EOS>
ܐܶܬ݂ܚܙܺܝܬ݂ ܠܳܟ݂ ܕ݁ܰܐܩܺܝܡܳܟ݂ ܡܫܰܡܫܳܢܳܐ ܘܣܳܗܕ݁ܳܐ ܕ݁ܡܶܕ݁ܶܡ ܕ݁ܰܚܙܰܝܬ݁ܳܢܝ ܇<EOS>
ܘܕ݂ܰܥܬ݂ܺܝܕ݂ ܐܰܢ̱ܬ݁ ܕ݁ܬ݂ܶܚܙܶܝܢܝ <EOS>ܘܶܐܦ݁ܰܨܶܝܟ݂ ܡܶܢ ܥܰܡܳܐ ܕ݁ܺܝܗܽܘܕ݂ܳܝܶܐ̈ ܘܡܶܢ ܥܰܡ̱ܡܶܐ̈<EOS>
ܐ̱ܚܪܳܢܶܐ̈ ܕ݁ܰܠܘܳܬ݂ܗܽܘܢ ܡܫܰܕ݁ܰܪ ܐ̱ܢܳܐ ܠܳܟ݂<EOS>
ܕ݁ܰܬ݂ܦ݂ܰܬ݁ܰܚ ܥܰܝܢܰܝܗܽܘܢ̈ ܇ ܐܰܝܟ݂ ܕ݁ܢܶܗܦ݁ܟ݂ܽܘܢ ܡܶܢ ܚܶܫܽܘܟ݂ܳܐ<EOS>
ܠܢܰܗܺܝܪܳܐ <EOS> ܘܡܶܢ ܫܽܘܠܛܳܢܶܗ ܕ݁ܣܳܛܳܢܳܐ ܠܘܳܬ݂ ܐܰܠܳܗܳܐ ܇ ܘܰܢܩܰܒ݁ܠܽܘܢ ܫܽܘܒ݂ܩܳܢ<EOS>
ܚܛܳܗܶܐ̈ <EOS> ܘܦ݂ܶܣܳܐ ܥܰܡ ܩܰܕ݁ܺܝܫܶܐ̈ ܒ݁ܗܰܝܡܳܢܽܘܬ݂ܳܐ ܕ݁ܒ݂ܺܝ <EOS>ܡܶܛܽܠ ܗܳܕ݂ܶܐ ܡܰܠܟ݁ܳܐ ܐܰܓ݂ܪܺܦ݁ܶܐ ܇ ܠܳܐ ܩܳܡܶܬ݂ ܒ݁ܚܶܪܝܳܢܳܐ<EOS>
ܠܽܘܩܒ݂ܰܠ ܚܶܙܘܳܐ ܫܡܰܝܳܢܳܐ <EOS>ܐܶܠܳܐ ܐܰܟ݂ܪܙܶܬ݂ ܡܶܢ ܠܩܽܘܕ݂ܡܺܝܢ ܠܗܳܢܽܘܢ ܕ݁ܰܒ݂ܕ݂ܰܪܡܣܽܘܩ <EOS>ܘܰܠܗܳܢܽܘܢ ܕ݁ܒ݂ܽܐܘܪܺܫܠܶܡ <EOS> ܘܕ݂ܰܒ݂ܟ݂ܽܠܗܶܝܢ ܩܽܘܪܝܳܐ̈ ܕ݁ܺܝܗܽܘܕ݂ <EOS> ܘܳܐܦ݂ ܠܥܰܡ̱ܡܶܐ̈<EOS>
ܐܰܟ݂ܪܙܶܬ݂ ܕ݁ܰܢܬ݂ܽܘܒ݂ܽܘܢ ܘܢܶܬ݂ܦ݁ܢܽܘܢ ܠܘܳܬ݂ ܐܰܠܳܗܳܐ ܇ ܘܢܶܥܒ݁ܕ݂ܽܘܢ ܥܒ݂ܳܕ݂ܶܐ̈<EOS>
ܕ݁ܫܳܘܶܝܢ ܠܰܬ݂ܝܳܒ݂ܽܘܬ݂ܳܐ <EOS>ܘܥܰܠ ܐܰܦ݁ܰܝ̈ ܗܳܠܶܝܢ ܐܰܚܕ݁ܽܘܢܝ ܝܺܗܽܘܕ݂ܳܝܶܐ̈ ܒ݁ܗܰܝܟ݁ܠܳܐ<EOS>
ܘܨܳܒ݂ܶܝܢ ܗ̱ܘܰܘ ܠܡܶܩܛܠܰܢܝ <EOS>ܥܰܕ݁ܪܰܢܝ ܕ݁ܶܝܢ ܐܰܠܳܗܳܐ ܥܕ݂ܰܡܳܐ ܠܝܰܘܡܳܐ ܗܳܢܳܐ <EOS> ܘܗܳܐ ܩܳܐܶܡ<EOS>
ܐ̱ܢܳܐ ܘܰܡܣܰܗܶܕ݂ ܐ̱ܢܳܐ ܠܰܙܥܽܘܪܳܐ ܘܰܠܪܰܒ݁ܳܐ ܟ݁ܰܕ݂ ܡܶܕ݁ܶܡ ܠܒ݂ܰܪ ܡܶܢ ܡܽܘܫܶܐ<EOS>
ܘܰܢܒ݂ܺܝܶܐ̈ ܠܳܐ ܐܳܡܰܪ ܐ̱ܢܳܐ ܇ ܐܶܠܳܐ ܐܰܝܠܶܝܢ ܕ݁ܗܶܢܽܘܢ ܐܶܡܰܪܘ ܕ݁ܰܥܬ݂ܺܝܕ݂ܳܢ̈<EOS>
ܕ݁ܢܶܗܘܝܳܢ̈<EOS>
ܕ݁ܢܶܚܰܫ ܡܫܺܝܚܳܐ <EOS> ܘܢܶܗܘܶܐ ܪܺܫܺܝܬ݂ܳܐ ܕ݁ܰܩܝܳܡܬ݁ܳܐ ܕ݁ܡܶܢ ܒ݁ܶܝܬ݂<EOS>
ܡܺܝܬ݂ܶܐ̈ <EOS> ܘܕ݂ܰܥܬ݂ܺܝܕ݂ ܕ݁ܢܰܟ݂ܪܶܙ ܢܽܘܗܪܳܐ ܠܥܰܡܳܐ ܘܰܠܥܰܡ̱ܡܶܐ̈ <EOS>ܘܟ݂ܰܕ݂ ܗܳܟ݂ܰܢܳܐ ܢܳܦ݂ܶܩ ܗ̱ܘܳܐ ܦ݁ܰܘܠܳܘܣ ܪܽܘܚܳܐ ܩܥܳܐ<EOS>
ܦ݁ܺܗ̱ܣܛܳܘܣ ܒ݁ܩܳܠܳܐ ܪܳܡܳܐ ܫܢܰܝܬ݁ ܠܳܟ݂ ܦ݁ܰܘܠܶܐ <EOS> ܣܶܦ݂ܪܳܐ ܣܰܓ݁ܺܝܳܐܐ ܥܰܒ݂ܕ݁ܳܟ݂<EOS>
ܕ݁ܬ݂ܶܫܢܶܐ <EOS>ܐܳܡܰܪ ܦ݁ܰܘܠܳܘܣ <EOS> ܠܳܐ ܫܢܺܝܬ݂ ܢܰܨܺܝܚܳܐ ܦ݁ܺܗ̱ܣܛܳܘܣ ܐܶܠܳܐ<EOS>
ܡܶܠܰܝ̈ ܫܪܳܪܳܐ ܘܬ݂ܰܩܢܽܘܬ݂ܳܐ ܡܡܰܠܶܠ ܐ̱ܢܳܐ <EOS>ܘܳܐܦ݂ ܡܰܠܟ݁ܳܐ ܐܰܓ݂ܪܺܦ݁ܰܘܣ ܝܰܬ݁ܺܝܪܳܐܝܺܬ݂ ܝܳܕ݂ܰܥ ܥܠܰܝܗܶܝܢ<EOS>
ܕ݁ܗܳܠܶܝܢ <EOS> ܘܡܶܛܽܠ ܗܳܢܳܐ ܥܺܝܢ ܒ݁ܰܓ݂ܠܶܐ ܡܡܰܠܶܠ ܐ̱ܢܳܐ ܩܕ݂ܳܡܰܘܗ̱ܝ ܡܶܛܽܠ ܕ݁ܰܚܕ݂ܳܐ<EOS>
ܡܶܢ ܗܳܠܶܝܢ ܡܶܠܶܐ̈ ܁ ܠܳܐ ܣܳܒ݂ܰܪ ܐ̱ܢܳܐ ܕ݁ܛܰܥܝܳܢ̈ ܠܶܗ <EOS> ܕ݁ܠܳܐ ܗ̱ܘܳܐ ܒ݁ܛܽܘܫܝܳܐ<EOS>
ܣܥܺܝܪܳܢ̈ <EOS>ܡܗܰܝܡܶܢ ܐܰܢ̱ܬ݁ ܡܰܠܟ݁ܳܐ ܐܰܓ݂ܪܺܦ݁ܶܐ ܠܰܢܒ݂ܺܝܶܐ̈ ܝܳܕ݂ܰܥ ܐ̱ܢܳܐ<EOS>
ܕ݁ܰܡܗܰܝܡܶܢ ܐܰܢ̱ܬ݁ <EOS>ܐܳܡܰܪ ܠܶܗ ܐܰܓ݂ܪܺܦ݁ܰܘܣ <EOS> ܒ݁ܩܰܠܺܝܠ ܡܶܕ݁ܶܡ ܡܦ݁ܺܝܣ ܐܰܢ̱ܬ݁ ܠܺܝ<EOS>
ܕ݁ܶܐܗܘܶܐ ܟ݁ܪܺܣܛܝܳܢܳܐ <EOS>ܘܦ݁ܰܘܠܳܘܣ ܐܶܡܰܪ <EOS> ܒ݁ܳܥܶܐ ܗ̱ܘܺܝܬ݂ ܡܶܢ ܐܰܠܳܗܳܐ ܒ݁ܩܰܠܺܝܠ<EOS>
ܘܰܒ݂ܣܰܓ݁ܺܝ <EOS> ܠܳܐ ܗ̱ܘܳܐ ܠܳܟ݂ ܒ݁ܰܠܚܽܘܕ݂ ܐܶܠܳܐ ܐܳܦ݂ ܠܟ݂ܽܠܗܽܘܢ ܐܰܝܠܶܝܢ ܕ݁ܫܳܡܥܺܝܢ ܠܺܝ<EOS>
ܝܰܘܡܳܢܳܐ ܕ݁ܢܶܗܘܽܘܢ ܐܰܟ݂ܘܳܬ݂ܝ ܠܒ݂ܰܪ ܡܶܢ ܐܰܣܽܘܪܶܐ̈ ܗܳܠܶܝܢ <EOS>ܘܩܳܡ ܠܶܗ ܡܰܠܟ݁ܳܐ ܘܗܺܓ݂ܡܳܘܢܳܐ ܘܒ݂ܶܪܢܺܝܩܺܐ ܘܰܐܝܠܶܝܢ<EOS>
ܕ݁ܝܳܬ݂ܒ݁ܺܝܢ ܗ̱ܘܰܘ ܥܰܡܗܽܘܢ <EOS>ܘܟ݂ܰܕ݂ ܦ݁ܪܰܩܘ ܡܶܢ ܬ݁ܰܡܳܢ ܡܡܰܠܠܺܝܢ ܗ̱ܘܰܘ ܚܰܕ݂ ܥܰܡ ܚܰܕ݂<EOS>
ܘܳܐܡܪܺܝܢ <EOS> ܕ݁ܡܶܕ݁ܶܡ ܕ݁ܫܳܘܶܐ ܠܡܰܘܬ݁ܳܐ ܐܰܘ ܠܰܐܣܽܘܪܶܐ̈ ܠܳܐ ܥܒ݂ܰܕ݂ ܓ݁ܰܒ݂ܪܳܐ ܗܳܢܳܐ<EOS>
<EOS>ܘܶܐܡܰܪ ܐܰܓ݂ܪܺܦ݁ܰܘܣ ܠܦ݂ܺܗ̱ܣܛܳܘܣ <EOS> ܡܶܫܟ݁ܰܚ ܗ̱ܘܳܐ ܓ݁ܰܒ݂ܪܳܐ<EOS>
ܗܳܢܳܐ ܕ݁ܢܶܫܬ݁ܪܶܐ ܐܶܠܽܘ ܒ݁ܓ݂ܶܢ ܩܶܣܰܪ ܠܳܐ ܩܪܳܐ <EOS>ܘܰܦ݂ܩܰܕ݂ ܥܠܰܘܗ̱ܝ ܦ݁ܺܗ̱ܣܛܳܣ ܕ݁ܢܶܫܬ݁ܰܕ݁ܰܪ ܠܘܳܬ݂ ܩܶܣܰܪ<EOS>
ܠܺܐܝܛܰܠܺܝܰܐ <EOS> ܘܰܐܫܠܡܶܗ ܠܦ݁ܰܘܠܳܘܣ ܘܠܰܐܣܺܝܪܶܐ̈ ܐ̱ܚܪܳܢܶܐ̈ ܥܰܡܶܗ ܠܓ݂ܰܒ݂ܪܳܐ ܚܰܕ݂<EOS>
ܩܶܢܛܪܽܘܢܳܐ ܡܶܢ ܐܶܣܦ݁ܺܝܪ ܣܶܒ݂ܰܣܛܺܐ <EOS> ܕ݁ܰܫܡܶܗ ܗܘܳܐ ܝܽܘܠܺܝܳܘܣ<EOS>
ܘܟ݂ܰܕ݂ ܗܘܳܬ݂ ܕ݁ܢܶܪܕ݁ܶܐ ܢܚܶܬ݂ܢ ܠܶܐܠܦ݂ܳܐ ܕ݁ܺܐܝܬ݂ܶܝܗ ܗ̱ܘܳܬ݂<EOS>
ܡܶܢ ܐܰܕ݂ܪܡܢܽܛܳܘܣ ܡܕ݂ܺܝܢ̱ܬ݁ܳܐ <EOS> ܘܳܐܙܳܠ̱ܐ ܗ̱ܘܳܬ݂ ܠܰܐܬ݂ܪܳܐ ܕ݁ܰܐܣܺܝܰܐ <EOS> ܘܥܰܠ ܗ̱ܘܳܐ<EOS>
ܥܰܡܰܢ ܠܶܐܠܦ݂ܳܐ ܐܰܪܺܣܛܰܪܟ݂ܳܘܣ ܡܰܩܶܕ݂ܳܘܢܺܝܰܐ ܕ݁ܡܶܢ ܬ݂ܶܣܰܠܳܘܢܺܝܩܺܐ ܡܕ݂ܺܝܢ̱ܬ݁ܳܐ<EOS>
<EOS>ܘܰܠܝܰܘܡܳܐ ܐ̱ܚܪܺܢܳܐ ܡܰܛܺܝܢ ܠܨܰܝܕ݁ܳܢ <EOS> ܘܶܐܬ݂ܚܰܫܰܚ ܩܶܢܛܪܽܘܢܳܐ<EOS>
ܒ݁ܰܡܪܰܚܡܳܢܽܘܬ݂ܳܐ ܠܘܳܬ݂ ܦ݁ܰܘܠܳܘܣ ܘܰܐܦ݁ܶܣ ܠܶܗ ܕ݁ܢܺܐܙܰܠ ܠܘܳܬ݂ ܪܳܚܡܰܘܗ̱ܝ̈ ܇<EOS>
ܘܢܶܬ݁ܬ݁ܢܺܝܚ <EOS>ܘܡܶܢ ܬ݁ܰܡܳܢ ܪܕ݂ܰܝܢ ܘܡܶܛܽܠ ܕ݁ܪܽܘܚܶܐ̈ ܣܰܩܽܘܒ݂ܠܳܢ̈ ܗ̱ܘܰܝ̈<EOS>
ܐܶܬ݂ܟ݁ܪܶܟ݂ܢ ܥܰܠ ܩܽܘܦ݁ܪܳܘܣ <EOS>ܘܰܥܒ݂ܰܪܢ ܝܰܡܳܐ ܕ݁ܩܺܝܠܺܝܩܺܝܰܐ ܘܰܕ݂ܦ݁ܰܡܦ݂ܽܘܠܺܝܰܐ <EOS> ܘܡܰܛܺܝܢ<EOS>
ܠܡܽܘܪܰܐ ܡܕ݂ܺܝܢ̱ܬ݁ܳܐ ܕ݁ܠܽܘܩܺܝܰܐ <EOS>ܘܶܐܫܟ݁ܰܚ ܬ݁ܰܡܳܢ ܩܶܢܛܪܽܘܢܳܐ ܐܶܠܦ݂ܳܐ ܡܶܢ ܐܰܠܶܟ݁ܣܰܢܕ݁ܪܺܝܰܐ ܇<EOS>
ܕ݁ܳܐܙܳܠ̱ܐ ܗ̱ܘܳܬ݂ ܠܺܐܝܛܰܠܺܝܰܐ ܘܰܐܘܬ݁ܒ݂ܰܢ ܒ݁ܳܗ <EOS>ܘܡܶܛܽܠ ܕ݁ܝܰܩܺܝܪܳܐܝܺܬ݂ ܪܳܕ݂ܝܳܐ ܗ̱ܘܳܬ݂ ܠܝܰܘܡܳܬ݂ܳܐ̈ ܣܰܓ݁ܺܝܶܐܐ̈<EOS>
ܠܡܰܚܣܶܢ ܡܰܛܺܝܢ ܠܽܘܩܒ݂ܰܠ ܩܢܺܝܕ݂ܳܘܣ ܓ݁ܳܙܰܪܬ݁ܳܐ <EOS> ܘܡܶܛܽܠ ܕ݁ܠܳܐ ܫܳܒ݂ܩܳܐ ܗ̱ܘܳܬ݂<EOS>
ܪܽܘܚܳܐ ܕ݁ܢܺܐܙܰܠ ܬ݁ܪܺܝܨܳܐܝܺܬ݂ ܐܶܬ݂ܟ݁ܪܶܟ݂ܢ ܥܰܠ ܩܪܺܛܺܐ ܇ ܠܽܘܩܒ݂ܰܠ ܣܰܠܡܳܘܢܺܐ<EOS>
ܡܕ݂ܺܝܢ̱ܬ݁ܳܐ <EOS>ܘܰܠܡܰܚܣܶܢ ܟ݁ܰܕ݂ ܪܳܕ݂ܶܝܢܰܢ ܚܕ݂ܳܪܶܝܗ̈ ܡܰܛܺܝܢ ܠܕ݂ܽܘܟ݁ܬ݂ܳܐ<EOS>
ܕ݁ܡܶܬ݂ܩܰܪܝܳܐ ܠܡܺܐܢܶܐ̈ ܫܰܦ݁ܺܝܪܶܐ̈ <EOS> ܘܩܰܪܺܝܒ݂ܳܐ ܗ̱ܘܳܬ݂ ܠܳܗ ܡܕ݂ܺܝܢ̱ܬ݁ܳܐ ܕ݁ܰܫܡܳܗ<EOS>
ܠܰܐܣܶܐܰܐ <EOS>ܘܰܗܘܰܝܢ ܬ݁ܰܡܳܢ ܙܰܒ݂ܢܳܐ ܣܰܓ݁ܺܝܳܐܐ ܥܕ݂ܰܡܳܐ ܕ݁ܰܥܒ݂ܰܪ ܐܳܦ݂<EOS>
ܝܰܘܡܳܐ ܕ݁ܨܰܘܡܳܐ ܕ݁ܺܝܗܽܘܕ݂ܳܝܶܐ̈ <EOS> ܘܰܗܘܳܐ ܠܶܗ ܩܶܢܛܳܐ ܕ݁ܢܶܪܕ݁ܶܐ ܐ̱ܢܳܫ ܒ݁ܝܰܡܳܐ <EOS>ܘܡܳܠܶܟ݂ ܗ̱ܘܳܐ ܠܗܽܘܢ ܦ݁ܰܘܠܳܘ<EOS>
ܘܳܐܡܰܪ <EOS> ܓ݁ܰܒ݂ܪܶܐ̈ ܚܳܙܶܐ ܐ̱ܢܳܐ ܕ݁ܒ݂ܽܐܘܠܨܳܢܳܐ ܘܰܒ݂ܚܽܘܣܪܳܢܳܐ<EOS>
ܣܰܓ݁ܺܝܳܐܐ ܗܳܘܝܳܐ ܡܰܪܕ݁ܺܝܬ݂ܰܢ ܇ ܠܰܘ ܒ݁ܰܠܚܽܘܕ݂ ܕ݁ܡܰܘܒ݁ܠܳܗ ܕ݁ܶܐܠܦ݂ܰܢ ܁ ܐܶܠܳܐ ܐܳܦ݂<EOS>
ܕ݁ܢܰܦ݂ܫܳܬ݂ܰܢ̈ ܕ݁ܺܝܠܰܢ <EOS>ܩܶܢܛܪܽܘܢܳܐ ܕ݁ܶܝܢ ܠܩܽܘܒ݂ܶܪܢܺܛܺܐ ܘܰܠܡܳܪܳܗ ܕ݁ܶܐܠܦ݂ܳܐ ܫܳܡܰܥ<EOS>
ܗ̱ܘܳܐ ܝܰܬ݁ܺܝܪ ܡܶܢ ܡܶܠܰܘܗ̱ܝ̈ ܕ݁ܦ݁ܰܘܠܳܘܣ <EOS>ܘܡܶܛܽܠ ܕ݁ܠܳܐ ܥܳܗܶܢ ܗ̱ܘܳܐ ܗܰܘ ܠܡܺܐܢܳܐ ܠܡܰܣܬ݁ܳܝܽܘ ܒ݁ܶܗ ܣܰܬ݂ܘܳܐ<EOS>
ܣܰܓ݁ܺܝܶܐܐ̈ ܡܶܢܰܢ ܨܳܒ݂ܶܝܢ ܗ̱ܘܰܘ ܕ݁ܢܶܪܕ݁ܶܐ ܡܶܢ ܬ݁ܰܡܳܢ ܘܶܐܢܗܽܘ ܕ݁ܡܶܫܟ݁ܚܺܝܢ<EOS>
ܕ݁ܰܢܡܰܢܥܽܘܢ ܘܢܰܣܬ݁ܽܘܢ ܒ݁ܰܠܡܺܐܢܳܐ ܚܰܕ݂ ܕ݁ܺܐܝܬ݂ܰܘܗ̱ܝ ܗ̱ܘܳܐ ܒ݁ܰܩܪܺܛܺܐ <EOS> ܘܡܶܬ݂ܩܪܶܐ<EOS>
ܗ̱ܘܳܐ ܦ݁ܽܘܢܺܟ݁ܣ <EOS> ܘܚܳܐܰܪ ܗ̱ܘܳܐ ܠܬ݂ܰܝܡܢܳܐ <EOS>ܘܟ݂ܰܕ݂ ܢܶܫܒ݁ܰܬ݂ ܪܽܘܚܳܐ ܕ݁ܬ݂ܰܝܡܢܳܐ ܇ ܘܰܣܒ݂ܰܪܘ ܕ݁ܰܡܡܰܛܶܝܢ<EOS>
ܐܰܝܟ݂ ܨܶܒ݂ܝܳܢܗܽܘܢ ܪܳܕ݂ܶܝܢ ܗ̱ܘܰܘ ܚܕ݂ܳܪܰܝ̈ ܩܪܺܛܺܐ <EOS>ܘܡܶܢ ܒ݁ܳܬ݂ܰܪ ܩܰܠܺܝܠ ܁ ܢܦ݂ܰܩ ܥܠܰܝܢ ܡܰܫܒ݂ܳܐ ܕ݁ܥܰܠܥܳܠܳܐ<EOS>
ܕ݁ܡܶܬ݂ܩܪܶܐ ܛܽܘܦ݂ܳܢܺܝܩܳܘܣ ܐܶܘܪܰܩܠܺܝܕ݂ܳܘܢ <EOS>ܘܶܐܬ݂ܚܰܛܦ݁ܰܬ݂ ܐܶܠܦ݂ܳܐ <EOS> ܘܠܳܐ ܐܶܫܟ݁ܚܰܬ݂ ܕ݁ܰܬ݂ܩܽܘܡ ܠܽܘܩܒ݂ܰܠ<EOS>
ܪܽܘܚܳܐ <EOS> ܘܝܰܗ̱ܒ݂ܢ ܠܰܐܝܕ݂ܳܐ ܕ݁ܗܺܝ <EOS>ܘܟ݂ܰܕ݂ ܥܒ݂ܰܪܢ ܓ݁ܳܙܰܪܬ݁ܳܐ ܚܕ݂ܳܐ ܕ݁ܡܶܬ݂ܩܰܪܝܳܐ ܩܽܘܕ݂ܰܐ<EOS>
ܠܡܰܚܣܶܢ ܐܶܫܟ݁ܰܚܢ ܐܶܚܰܕ݂ܢ ܠܩܰܪܩܽܘܪܳܐ <EOS>ܘܟ݂ܰܕ݂ ܫܩܰܠܢܳܗ ܡܚܰܝܨܺܝܢ ܗ̱ܘܰܝܢ ܘܡܰܬ݂ܩܢܺܝܢ ܠܳܗ ܠܶܐܠܦ݂ܳܐ <EOS>ܘܡܶܛܽܠ ܕ݁ܕ݂ܳܚܠܺܝܢ ܗ̱ܘܰܝܢ ܕ݁ܕ݂ܰܠܡܳܐ ܢܶܦ݁ܶܠ ܒ݁ܡܰܚܰܬ݁ܬ݁ܶܗ ܕ݁ܝܰܡܳܐ ܐܰܚܶܬ݂ܢܳܝܗ̱ܝ<EOS>
ܠܰܐܪܡܶܢܳܘܢ <EOS> ܘܗܳܟ݂ܘܳܬ݂ ܪܳܕ݂ܶܝܢ ܗ̱ܘܰܝܢ <EOS>ܘܟ݂ܰܕ݂ ܩܳܡ ܠܶܗ ܥܠܰܝܢ ܟ݁ܺܝܡܽܘܢܳܐ ܩܰܫܝܳܐ ܠܝܰܘܡܳܐ ܐ̱ܚܪܺܢܳܐ ܁<EOS>
ܫܕ݂ܰܝܢ ܡܳܐܢܺܝܢ̈ ܒ݁ܝܰܡܳܐ <EOS>ܘܰܠܝܰܘܡܳܐ ܕ݁ܰܬ݂ܠܳܬ݂ܳܐ ܡܳܐܢܶܐ̈ ܕ݁ܺܝܠܳܗ ܕ݁ܶܐܠܦ݂ܳܐ<EOS>
ܒ݁ܺܐܝܕ݂ܰܝܢ̈ ܫܕ݂ܰܝܢ <EOS>ܘܟ݂ܰܕ݂ ܐܶܚܰܕ݂ ܠܶܗ ܣܰܬ݂ܘܳܐ ܝܰܘܡܳܬ݂ܳܐ̈ ܝܰܬ݁ܺܝܪܶܐ̈ ܇ ܘܠܳܐ<EOS>
ܫܶܡܫܳܐ ܡܶܬ݂ܚܙܶܐ ܗ̱ܘܳܐ ܘܠܳܐ ܣܰܗܪܳܐ ܘܠܳܐ ܟ݁ܰܘܟ݁ܒ݂ܶܐ̈ ܣܰܒ݂ܪܳܐ ܕ݁ܚܰܝܰܝܢ̈ ܟ݁ܽܠ<EOS>
ܟ݁ܽܠܶܗ ܐܶܬ݂ܦ݁ܣܶܩ ܗ̱ܘܳܐ ܠܶܗ <EOS>ܘܟ݂ܰܕ݂ ܐ̱ܢܳܫ ܡܶܕ݁ܶܡ ܠܳܐ ܡܶܣܬ݁ܰܝܒ݁ܰܪ ܗ̱ܘܳܐ ܗܳܝܕ݁ܶܝܢ ܩܳܡ<EOS>
ܦ݁ܰܘܠܳܘܣ ܒ݁ܰܝܢܳܬ݂ܗܽܘܢ ܘܶܐܡܰܪ <EOS> ܐܶܠܽܘ ܐܶܬ݁ܛܦ݁ܺܝܣܬ݁ܽܘܢ ܠܺܝ ܓ݁ܰܒ݂ܪܶܐ̈ ܠܳܐ ܪܳܕ݂ܶܝܢ<EOS>
ܗ̱ܘܰܝܢ ܡܶܢ ܩܪܺܛܺܐ ܘܡܶܬ݂ܚܰܣܟ݁ܺܝܢ ܗ̱ܘܰܝܢ ܡܶܢ ܚܽܘܣܪܳܢܳܐ ܘܡܶܢ ܐܽܘܠܨܳܢܳܐ ܗܳܢܳܐ<EOS>
<EOS>ܘܗܳܫܳܐ ܡܳܠܶܟ݂ ܐ̱ܢܳܐ ܕ݁ܬ݂ܶܗܘܽܘܢ ܕ݁ܠܳܐ ܥܳܩܳܐ <EOS> ܢܰܦ݂ܫܳܐ ܓ݁ܶܝܪ<EOS>
ܡܶܢܟ݂ܽܘܢ ܚܕ݂ܳܐ ܠܳܐ ܐܳܒ݂ܕ݁ܳܐ ܐܶܠܳܐ ܐܶܢ ܐܶܠܦ݂ܳܐ <EOS>ܐܶܬ݂ܚܙܺܝ ܠܺܝ ܓ݁ܶܝܪ ܒ݁ܠܺܠܝܳܐ ܗܳܢܳܐ ܡܰܠܰܐܟ݂ܶܗ ܕ݁ܰܐܠܳܗܳܐ ܇ ܗܰܘ<EOS>
ܕ݁ܕ݂ܺܝܠܶܗ ܐ̱ܢܳܐ ܘܠܶܗ ܦ݁ܳܠܰܚ ܐ̱ܢܳܐ <EOS>ܘܶܐܡܰܪ ܠܺܝ <EOS> ܠܳܐ ܬ݁ܶܕ݂ܚܰܠ ܦ݁ܰܘܠܶܐ <EOS> ܥܬ݂ܺܝܕ݂ ܗ̱ܽܘ ܠܳܟ݂ ܠܰܡܩܳܡ<EOS>
ܩܕ݂ܳܡ ܩܶܣܰܪ <EOS> ܘܗܳܐ ܝܰܗ̱ܒ݂ ܠܳܟ݂ ܐܰܠܳܗܳܐ ܡܰܘܗܰܒ݂ܬ݁ܳܐ ܠܟ݂ܽܠ ܕ݁ܪܳܕ݂ܶܝܢ ܥܰܡܳܟ݂ <EOS>ܡܶܛܽܠ ܗܳܢܳܐ ܐܶܬ݂ܠܰܒ݁ܰܒ݂ܘ ܓ݁ܰܒ݂ܪܶܐ̈ ܡܗܰܝܡܶܢ ܐ̱ܢܳܐ ܓ݁ܶܝܪ<EOS>
ܒ݁ܰܐܠܳܗܳܐ ܕ݁ܗܳܟ݂ܰܢܳܐ ܗܳܘܶܐ ܁ ܐܰܝܟ݂ ܡܳܐ ܕ݁ܶܐܬ݂ܡܰܠܰܠ ܥܰܡܝ <EOS>ܒ݁ܪܰܡ ܠܓ݂ܳܙܰܪܬ݁ܳܐ ܚܕ݂ܳܐ ܐܺܝܬ݂ ܠܰܢ ܕ݁ܢܶܫܬ݁ܕ݂ܶܐ <EOS>ܘܡܶܢ ܒ݁ܳܬ݂ܰܪ ܐܰܪܒ݁ܬ݂ܰܥܣܰܪ ܝܰܘܡܺܝܢ̈ ܕ݁ܰܛܥܰܝܢ ܘܶܐܬ݁ܛܰܪܰܦ݂ܢ<EOS>
ܒ݁ܗܰܕ݂ܪܺܝܰܘܣ ܝܰܡܳܐ ܒ݁ܦ݂ܶܠܓ݁ܶܗ ܕ݁ܠܺܠܝܳܐ ܁ ܣܒ݂ܰܪܘ ܡܰܠܳܚܶܐ̈ ܕ݁ܠܰܐܪܥܳܐ<EOS>
ܡܶܬ݂ܩܰܪܒ݂ܺܝܢ ܗ̱ܘܰܘ <EOS>ܘܰܐܪܡܺܝܘ ܐܶܘܩܺܝܢܰܣ̈ ܘܶܐܫܟ݁ܰܚܘ ܩܰܘܡܺܝܢ̈ ܥܶܣܪܺܝܢ <EOS> ܘܬ݂ܽܘܒ݂<EOS>
ܩܰܠܺܝܠ ܪܕ݂ܰܘ ܘܶܐܫܟ݁ܰܚܘ ܩܰܘܡܺܝܢ̈ ܚܰܡܫܰܥܶܣܪܶܐ̈ <EOS>ܘܟ݂ܰܕ݂ ܕ݁ܰܚܺܝܠܺܝܢ ܗ̱ܘܰܝܢ ܕ݁ܰܠܡܳܐ ܢܶܫܬ݁ܟ݂ܰܚ ܠܰܢ<EOS>
ܒ݁ܕ݂ܽܘܟ݁ܝܳܬ݂ܳܐ̈ ܕ݁ܺܐܝܬ݂ ܒ݁ܗܶܝܢ ܫܽܘܥܶܐ̈ ܐܰܪܡܺܝܘ ܡܶܢ ܚܰܪܬ݂ܳܗ ܕ݁ܶܐܠܦ݂ܳܐ<EOS>
ܐܶܘܩܺܝܢܰܣ̈ ܐܰܪܒ݁ܰܥ <EOS> ܘܰܡܨܰܠܶܝܢ ܗ̱ܘܰܘ ܕ݁ܢܶܗܘܶܐ ܝܰܘܡܳܐ <EOS>ܡܰܠܳܚܶܐ̈ ܕ݁ܶܝܢ ܒ݁ܥܰܘ ܠܡܶܥܪܰܩ ܡܶܢܳܗ ܡܶܢ ܐܶܠܦ݂ܳܐ <EOS> ܘܰܐܚܶܬ݂ܘ<EOS>
ܡܶܢܳܗ ܠܩܰܪܩܽܘܪܳܐ ܠܝܰܡܳܐ ܒ݁ܥܶܠܬ݂ܳܐ ܕ݁ܢܺܐܙܽܠ̱ܘܢ ܒ݁ܳܗ ܘܢܶܐܣܪܽܘܢܳܗ ܠܶܐܠܦ݂ܳܐ<EOS>
ܒ݁ܰܐܪܥܳܐ <EOS>ܘܟ݂ܰܕ݂ ܚܙܳܐ ܦ݁ܰܘܠܳܘܣ ܐܶܡܰܪ ܠܩܶܢܛܪܽܘܢܳܐ ܘܠܶܐܣܛܪܰܛܺܝܳܘܛܶܐ̈ <EOS>ܕ݁ܶܐܢ ܗܳܠܶܝܢ ܒ݁ܶܐܠܦ݂ܳܐ ܠܳܐ ܡܟ݂ܰܬ݁ܪܺܝܢ ܐܰܢ̱ܬ݁ܽܘܢ ܠܳܐ ܡܶܫܟ݁ܚܺܝܢ ܐܢ̱ܬ݁ܽܘܢ<EOS>
ܕ݁ܬ݂ܺܚܽܘܢ <EOS>ܗܳܝܕ݁ܶܝܢ ܦ݁ܣܰܩܘ ܐܶܣܛܪܰܛܺܝܳܘܛܶܐ̈ ܠܚܰܒ݂ܠܶܝܗ̈ ܕ݁ܩܰܪܩܽܘܪܳܐ ܡܶܢ<EOS>
ܐܶܠܦ݂ܳܐ ܘܫܰܒ݂ܩܽܘܗ ܛܳܥܝܳܐ <EOS>ܗܽܘ ܕ݁ܶܝܢ ܦ݁ܰܘܠܳܘܣ ܥܕ݂ܰܡܳܐ ܕ݁ܰܗܘܳܐ ܨܰܦ݂ܪܳܐ ܡܦ݁ܺܝܣ ܗ̱ܘܳܐ<EOS>
ܠܟ݂ܽܠܗܽܘܢ ܕ݁ܰܢܩܰܒ݁ܠܽܘܢ ܣܰܝܒ݁ܳܪܬ݁ܳܐ ܁ ܟ݁ܰܕ݂ ܐܳܡܰܪ ܠܗܽܘܢ <EOS> ܝܰܘܡܳܢܳܐ ܗܳܐ<EOS>
ܐܰܪܒ݁ܬ݂ܰܥܣܰܪ ܝܰܘܡܺܝܢ̈ ܡܶܢ ܩܶܢܛܳܐ ܡܶܕ݁ܶܡ ܠܳܐ ܛܥܺܝܡ ܠܟ݂ܽܘܢ <EOS>ܡܶܛܽܠ ܗܳܕ݂ܶܐ ܒ݁ܳܥܶܐ ܐ̱ܢܳܐ ܡܶܢܟ݂ܽܘܢ ܕ݁ܰܬ݂ܩܰܒ݁ܠܽܘܢ<EOS>
ܡܶܐܟ݂ܽܘܠܬ݁ܳܐ ܠܩܽܘܝܳܡܳܐ ܕ݁ܚܰܝܰܝܟ݁ܽܘܢ̈ <EOS> ܡܶܢܬ݂ܳܐ ܓ݁ܶܝܪ ܡܶܢ ܪܺܫܳܐ ܕ݁ܚܰܕ݂ ܡܶܢܟ݂ܽܘܢ<EOS>
ܠܳܐ ܐܳܒ݂ܕ݁ܳܐ <EOS>ܘܟ݂ܰܕ݂ ܗܳܠܶܝܢ ܐܶܡܰܪ ܢܣܰܒ݂ ܠܰܚܡܳܐ ܘܫܰܒ݁ܰܚ ܠܰܐܠܳܗܳܐ ܩܕ݂ܳܡ<EOS>
ܟ݁ܽܠܗܽܘܢ ܘܰܩܨܳܐ ܘܰܐܩܶܦ݂ ܠܡܶܐܟ݂ܰܠ <EOS>ܘܶܐܬ݂ܒ݁ܰܝܰܐܘ ܟ݁ܽܠܗܽܘܢ ܘܩܰܒ݁ܶܠܘ ܬ݁ܽܘܪܣܳܝܳܐ <EOS>ܐܺܝܬ݂ܰܝܢ ܗ̱ܘܰܝܢ ܕ݁ܶܝܢ ܒ݁ܶܐܠܦ݂ܳܐ ܡܰܐܬ݂ܶܝܢ ܘܫܰܒ݂ܥܺܝܢ ܘܫܶܬ݂<EOS>
ܢܰܦ݂ܫܳܢ̈ <EOS>ܘܟ݂ܰܕ݂ ܣܒ݂ܰܥܘ ܡܶܐܟ݂ܽܘܠܬ݁ܳܐ ܐܰܩܶܠܘ ܡܶܢ ܐܶܠܦ݂ܳܐ ܘܰܫܩܰܠܘ<EOS>
ܚܶܛܶܐ̈ ܘܰܫܕ݂ܰܘ ܒ݁ܝܰܡܳܐ <EOS>ܘܟ݂ܰܕ݂ ܗܘܳܐ ܝܰܘܡܳܐ ܣܰܦ݁ܳܢܶܐ̈ ܐܰܝܕ݂ܳܐ ܗ̱ܝ ܐܰܪܥܳܐ ܁ ܠܳܐ<EOS>
ܐܶܫܬ݁ܰܘܕ݁ܰܥܘ <EOS> ܐܶܠܳܐ ܚܳܪܘ ܥܰܠ ܓ݁ܶܢ̱ܒ݂ ܝܰܒ݂ܫܳܐ ܟ݁ܶܢܦ݂ܳܐ ܚܕ݂ܳܐ ܕ݁ܝܰܡܳܐ ܐܰܝܟ݁ܳܐ<EOS>
ܕ݁ܪܳܢܶܝܢ ܗ̱ܘܰܘ ܕ݁ܶܐܢ ܡܶܫܟ݁ܚܳܐ <EOS> ܢܶܕ݂ܚܽܘܢܳܗ ܠܶܐܠܦ݂ܳܐ <EOS>ܘܰܦ݂ܣܰܩܘ ܐܶܘܩܺܝܢܰܣ̈ ܡܶܢ ܐܶܠܦ݂ܳܐ ܘܰܐܪܦ݁ܺܝܘ ܐܶܢܶܝܢ̈ ܒ݁ܝܰܡܳܐ<EOS>
<EOS> ܘܰܫܪܰܘ ܪܳܟ݂ܒ݁ܶܐ̈ ܕ݁ܣܰܘܟ݁ܳܢܶܐ̈ ܘܰܬ݂ܠܰܘ ܐܰܪܡܶܢܳܘܢ ܙܥܽܘܪܳܐ ܠܪܽܘܚܳܐ ܕ݁ܢܳܫܒ݁ܳܐ <EOS>ܘܪܳܕ݂ܶܝܢ ܗ̱ܘܰܘ ܠܰܐܦ݁ܰܝ̈ ܝܰܒ݂ܫܳܐ <EOS>ܘܓ݂ܶܫܰܬ݂ ܐܶܠܦ݂ܳܐ ܒ݁ܕ݂ܽܘܟ݁ܬ݂ܳܐ ܕ݁ܪܳܡܳܐ ܇ ܒ݁ܰܝܢܳܬ݂ ܬ݁ܪܶܝܢ̈<EOS>
ܥܽܘܡܩܺܝܢ̈ ܕ݁ܝܰܡܳܐ <EOS> ܘܶܐܬ݂ܚܰܪܝܰܬ݂ ܒ݁ܳܗ <EOS> ܘܩܳܡ ܥܠܶܝܗ ܓ݁ܰܒ݁ܳܗ ܩܰܕ݂ܡܳܝܳܐ ܘܠܳܐ<EOS>
ܡܶܬ݁ܬ݁ܙܺܝܥ ܗ̱ܘܳܐ <EOS> ܓ݁ܰܒ݁ܳܗ ܕ݁ܶܝܢ ܐ̱ܚܪܳܝܳܐ ܐܶܫܬ݁ܪܺܝ ܡܶܢ ܩܛܺܝܪܳܐ ܕ݁ܓ݂ܰܠ̱ܠܶܐ̈<EOS>
<EOS>ܘܰܨܒ݂ܰܘ ܗ̱ܘܰܘ ܐܶܣܛܪܰܛܺܝܳܘܛܶܐ̈ ܕ݁ܰܢܩܰܛܠܽܘܢ ܐܶܢܽܘܢ<EOS>
ܠܰܐܣܺܝܪܶܐ̈ ܇ ܕ݁ܠܳܐ ܢܰܪܡܽܘܢ ܣܰܚܘܳܐ ܘܢܶܥܪܩܽܘܢ ܠܗܽܘܢ ܡܶܢܗܽܘܢ <EOS>ܘܩܶܢܛܪܽܘܢܳܐ ܟ݁ܠܳܐ ܐܶܢܽܘܢ ܡܶܢ ܗܳܕ݂ܶܐ ܡܶܛܽܠ ܕ݁ܨܳܒ݂ܶܐ ܗ̱ܘܳܐ<EOS>
ܕ݁ܢܰܚܶܐ ܠܦ݁ܰܘܠܳܘܣ <EOS> ܘܠܰܐܝܠܶܝܢ ܕ݁ܡܶܫܟ݁ܚܺܝܢ ܗ̱ܘܰܘ ܠܡܰܪܡܳܝܽܘ ܣܰܚܘܳܐ ܦ݁ܩܰܕ݂ ܠܗܽܘܢ<EOS>
ܕ݁ܰܒ݂ܩܰܕ݂ܡܳܝܶܐ̈ ܢܶܣܚܽܘܢ ܘܢܶܥܒ݁ܪܽܘܢ ܠܰܐܪܥܳܐ <EOS>ܘܰܠܫܰܪܟ݁ܳܐ ܥܰܠ ܕ݁ܰܦ݁ܶܐ̈ ܘܥܰܠ ܩܰܝܣܶܐ̈ ܐ̱ܚܪܳܢܶܐ̈ ܕ݁ܶܐܠܦ݂ܳܐ <EOS>ܐܰܥܒ݁ܰܪܘ ܐܶܢܽܘܢ <EOS> ܘܗܳܟ݂ܰܢܳܐ ܟ݁ܽܠܗܽܘܢ ܐܶܫܬ݁ܰܘܙܰܒ݂ܘ ܠܰܐܪܥܳܐ<EOS>
ܘܡܶܢ ܒ݁ܳܬ݂ܰܪܟ݁ܶܢ ܝܺܠܶܦ݂ܢ ܕ݁ܡܺܠܺܝܛܺܐ ܡܶܬ݂ܩܰܪܝܳܐ ܗܳܝ<EOS>
ܓ݁ܳܙܰܪܬ݁ܳܐ <EOS>ܘܒ݂ܰܪܒ݁ܪܳܝܶܐ̈ ܕ݁ܥܳܡܪܺܝܢ ܗ̱ܘܰܘ ܒ݁ܳܗ ܪܰܚܡܶܐ̈ ܣܰܓ݁ܺܝܶܐܐ̈<EOS>
ܚܰܘܺܝܘ ܠܘܳܬ݂ܰܢ <EOS> ܘܰܐܘܚܶܕ݂ܘ ܢܽܘܪܳܐ ܘܰܩܪܰܐܘܽܢ ܠܟ݂ܽܠܰܢ ܕ݁ܢܶܫܚܰܢ ܇ ܡܶܛܽܠ ܡܶܛܪܳܐ<EOS>
ܣܰܓ݁ܺܝܳܐܐ ܘܩܽܘܪܫܳܐ ܕ݁ܺܐܝܬ݂ ܗ̱ܘܳܐ <EOS>ܘܦ݁ܰܘܠܳܘܣ ܫܩܰܠ ܣܽܘܓ݂ܳܐܐ ܕ݁ܚܰܒ݁ܽܘܒ݂ܶܐ̈ ܘܣܳܡ ܥܰܠ ܢܽܘܪܳܐ <EOS>ܘܢܶܦ݂ܩܰܬ݂ ܡܶܢܗܽܘܢ ܐܳܟ݂ܶܕ݂ܢܳܐ ܡܶܢ ܪܰܬ݂ܚܳܐ ܕ݁ܢܽܘܪܳܐ ܘܢܶܟ݂ܬ݁ܰܬ݂ ܒ݁ܺܐܝܕ݂ܶܗ <EOS>ܘܟ݂ܰܕ݂ ܚܙܰܐܘܽܗ ܒ݁ܰܪܒ݁ܪܳܝܶܐ̈ ܕ݁ܬ݂ܰܠܝܳܐ ܒ݁ܺܐܝܕ݂ܶܗ ܐܳܡܪܺܝܢ<EOS>
ܗ̱ܘܰܘ <EOS> ܟ݁ܒ݂ܰܪ ܗܳܢܳܐ ܓ݁ܰܒ݂ܪܳܐ ܩܳܛܽܘܠܳܐ ܗ̱ܘ <EOS> ܕ݁ܟ݂ܰܕ݂ ܐܶܫܬ݁ܰܘܙܰܒ݂ ܡܶܢ ܝܰܡܳܐ<EOS>
ܟ݁ܺܐܢܽܘܬ݂ܳܐ ܠܳܐ ܫܒ݂ܰܩܬ݂ܶܗ ܕ݁ܢܺܚܶܐ <EOS>ܗܽܘ ܕ݁ܶܝܢ ܦ݁ܰܘܠܳܘܣ ܐܰܢܺܝܦ݂ ܐܺܝܕ݂ܶܗ ܘܰܫܕ݂ܳܗ ܠܳܐܟ݂ܶܕ݂ܢܳܐ<EOS>
ܒ݁ܢܽܘܪܳܐ <EOS> ܘܡܶܕ݁ܶܡ ܕ݁ܰܣܢܶܐ ܠܳܐ ܗܘܳܝܗ̱ܝ <EOS>ܣܳܒ݂ܪܺܝܢ ܗ̱ܘܰܘ ܕ݁ܶܝܢ ܒ݁ܰܪܒ݁ܪܳܝܶܐ̈ ܕ݁ܒ݂ܰܪ ܫܳܥܬ݂ܶܗ ܡܶܬ݂ܡܣܶܐ<EOS>
ܘܢܳܦ݂ܶܠ ܟ݁ܰܕ݂ ܡܺܝܬ݂ ܥܰܠ ܐܰܪܥܳܐ <EOS> ܘܟ݂ܰܕ݂ ܥܶܕ݁ܳܢܳܐ ܣܰܓ݁ܺܝܳܐܐ ܣܰܟ݁ܺܝܘ ܘܰܚܙܰܘ<EOS>
ܕ݁ܡܶܕ݁ܶܡ ܕ݁ܰܣܢܶܐ ܠܳܐ ܗܘܳܝܗ̱ܝ ܫܰܚܠܶܦ݂ܘ ܡܶܠܰܝܗܽܘܢ̈ ܘܶܐܡܰܪܘ ܕ݁ܰܐܠܳܗܳܐ ܗ̱ܘ<EOS>
ܐܺܝܬ݂ ܗ̱ܘܳܐ ܕ݁ܶܝܢ ܩܽܘܪܝܳܐ̈ ܒ݁ܶܗ ܒ݁ܗܰܘ ܐܰܬ݂ܪܳܐ ܠܓ݂ܰܒ݂ܪܳܐ<EOS>
ܚܰܕ݂ ܕ݁ܰܫܡܶܗ ܗܘܳܐ ܦ݁ܳܘܦ݁ܠܺܝܳܘܣ <EOS> ܕ݁ܗܽܘ ܗܘܳܐ ܪܺܫܳܗ ܕ݁ܓ݂ܳܙܰܪܬ݁ܳܐ <EOS> ܘܩܰܒ݁ܠܰܢ<EOS>
ܒ݁ܒ݂ܰܝܬ݁ܶܗ ܬ݁ܠܳܬ݂ܳܐ ܝܰܘܡܺܝܢ̈ <EOS> ܚܳܕ݂ܝܳܐܝܺܬ݂ <EOS>ܐܰܒ݂ܽܘܗ̱ܝ ܕ݁ܶܝܢ ܕ݁ܦ݁ܳܘܦ݁ܠܺܝܳܘܣ ܁ ܒ݁ܶܐܫܳܬ݂ܳܐ ܘܰܒ݂ܟ݂ܺܐܒ݂<EOS>
ܡܥܰܝܳܐ̈ ܟ݁ܪܺܝܗ ܗ̱ܘܳܐ <EOS> ܘܥܰܠ ܠܘܳܬ݂ܶܗ ܦ݁ܰܘܠܳܘܣ ܘܨܰܠܺܝ <EOS> ܘܣܳܡ ܥܠܰܘܗ̱ܝ ܐܺܝܕ݂ܶܗ<EOS>
ܘܰܐܚܠܡܶܗ <EOS>ܘܟ݂ܰܕ݂ ܗܘܳܬ݂ ܗܳܕ݂ܶܐ ܐܳܦ݂ ܫܰܪܟ݁ܳܐ ܐܰܝܠܶܝܢ ܕ݁ܺܐܝܬ݂ ܗ̱ܘܰܘ ܒ݁ܳܗ<EOS>
ܒ݁ܓ݂ܳܙܰܪܬ݁ܳܐ ܟ݁ܪܺܝܗܶܐ̈ ܩܳܪܒ݁ܺܝܢ ܗ̱ܘܰܘ ܠܘܳܬ݂ܶܗ ܘܡܶܬ݂ܰܐܣܶܝܢ ܗ̱ܘܰܘ <EOS>ܘܺܐܝܩܳܪܶܐ̈ ܪܰܘܪܒ݂ܶܐ̈ ܝܰܩܪܽܘܢ <EOS> ܘܟ݂ܰܕ݂ ܢܳܦ݂ܩܺܝܢ ܗ̱ܘܰܝܢ ܡܶܢ<EOS>
ܬ݁ܰܡܳܢ ܙܰܘܕ݂ܽܘܢ <EOS>ܢܦ݂ܰܩܢ ܕ݁ܶܝܢ ܒ݁ܳܬ݂ܰܪ ܝܰܪܚܶܐ̈ ܬ݁ܠܳܬ݂ܳܐ ܘܰܪܕ݂ܰܝܢ ܒ݁ܶܐܠܦ݂ܳܐ<EOS>
ܐܰܠܶܟ݁ܣܰܢܕ݁ܪܳܝܬ݁ܳܐ ܕ݁ܰܐܣܬ݁ܝܰܬ݂ ܗ̱ܘܳܬ݂ ܒ݁ܳܗ ܒ݁ܓ݂ܳܙܰܪܬ݁ܳܐ <EOS> ܘܺܐܝܬ݂ ܗ̱ܘܳܬ݂ ܥܠܶܝܗ<EOS>
ܐܳܬ݂ܳܐ ܕ݁ܬ݂ܳܐܡܶܐ̈ <EOS>ܘܶܐܬ݂ܰܝܢ ܠܣܽܪܰܩܳܘܣܰܐ ܡܕ݂ܺܝܢ̱ܬ݁ܳܐ <EOS> ܘܩܰܘܺܝܢ ܬ݁ܰܡܳܢ ܝܰܘܡܳܬ݂ܳܐ̈<EOS>
ܬ݁ܠܳܬ݂ܳܐ <EOS>ܘܡܶܢ ܬ݁ܰܡܳܢ ܐܶܬ݂ܟ݁ܪܶܟ݂ܢ ܘܡܰܢܰܥܢ ܠܪܺܓ݂ܺܝܳܘܢ ܡܕ݂ܺܝܢ̱ܬ݁ܳܐ <EOS>ܘܒ݂ܳܬ݂ܰܪ ܝܰܘܡܳܐ ܚܰܕ݂ ܢܶܫܒ݁ܰܬ݂ ܠܰܢ ܪܽܘܚܳܐ ܕ݁ܬ݂ܰܝܡܢܳܐ <EOS> ܘܠܰܬ݂ܪܶܝܢ̈ ܝܰܘܡܺܝܢ̈<EOS>
ܐܶܬ݂ܰܝܢ ܠܦ݁ܳܘܛܺܝܰܐܠܳܣ ܡܕ݂ܺܝܢ̱ܬ݁ܳܐ ܕ݁ܺܐܝܛܰܠܺܝܰܐ <EOS>ܘܶܐܫܟ݁ܰܚܢ ܬ݁ܰܡܳܢ ܐܰܚܶܐ̈ <EOS> ܘܰܒ݂ܥܰܘ ܡܶܢܰܢ ܘܰܗܘܰܝܢ ܠܘܳܬ݂ܗܽܘܢ<EOS>
ܝܰܘܡܳܬ݂ܳܐ̈ ܫܰܒ݂ܥܳܐ <EOS> ܘܗܳܝܕ݁ܶܝܢ ܐܶܙܰܠܢ ܠܪܽܗ̱ܘܡܺܐ <EOS>ܘܟ݂ܰܕ݂ ܫܡܰܥܘ ܐܰܚܶܐ̈ ܕ݁ܬ݂ܰܡܳܢ ܢܦ݂ܰܩܘ ܠܽܐܘܪܥܰܢ ܥܕ݂ܰܡܳܐ<EOS>
ܠܫܽܘܩܳܐ ܕ݁ܡܶܬ݂ܩܪܶܐ ܐܰܦ݁ܺܝܳܘܣ ܦ݂ܳܘܪܳܘܣ ܘܰܥܕ݂ܰܡܳܐ ܠܰܬ݂ܠܳܬ݂ ܚܳܢܘܳܢ̈ <EOS> ܘܟ݂ܰܕ݂ ܚܙܳܐ<EOS>
ܐܶܢܽܘܢ ܦ݁ܰܘܠܳܘܣ ܐܰܘܕ݁ܺܝ ܠܰܐܠܳܗܳܐ ܘܶܐܬ݂ܚܰܝܰܠ <EOS>ܘܥܰܠܢ ܠܪܽܗ̱ܘܡܺܐ <EOS> ܘܰܐܦ݁ܶܣ ܩܶܢܛܪܽܘܢܳܐ ܠܦ݁ܰܘܠܳܘܣ ܕ݁ܢܶܫܪܶܐ<EOS>
ܐܰܝܟ݁ܳܐ ܕ݁ܨܳܒ݂ܶܐ ܇ ܥܰܡ ܐܶܣܛܪܰܛܺܝܳܘܛܳܐ ܗܰܘ ܕ݁ܢܳܛܰܪ ܗ̱ܘܳܐ ܠܶܗ<EOS>
ܘܡܶܢ ܒ݁ܳܬ݂ܰܪ ܬ݁ܠܳܬ݂ܳܐ ܝܰܘܡܺܝܢ̈ ܫܰܕ݁ܰܪ ܦ݁ܰܘܠܳܘܣ ܩܪܳܐ<EOS>
ܠܪܺܫܳܢܰܝܗܽܘܢ̈ ܕ݁ܺܝܗܽܘܕ݂ܳܝܶܐ̈ <EOS> ܘܟ݂ܰܕ݂ ܐܶܬ݂ܟ݁ܰܢܰܫܘ ܐܶܡܰܪ ܠܗܽܘܢ <EOS> ܓ݁ܰܒ݂ܪܶܐ̈<EOS>
ܐܰܚܰܝ̈ ܐܶܢܳܐ ܟ݁ܰܕ݂ ܒ݁ܡܶܕ݁ܶܡ ܠܳܐ ܩܳܡܶܬ݂ ܠܽܘܩܒ݂ܰܠ ܥܰܡܳܐ ܘܢܳܡܽܘܣܳܐ ܕ݁ܰܐܒ݂ܳܗܰܝ̈<EOS>
ܒ݁ܰܐܣܽܘܪܶܐ̈ ܐܶܫܬ݁ܰܠܡܶܬ݂ ܡܶܢ ܐܽܘܪܺܫܠܶܡ ܒ݁ܺܐܝܕ݂ܳܐ ܕ݁ܪܽܗ̱ܘܡܳܝܶܐ̈ <EOS>ܘܗܶܢܽܘܢ ܟ݁ܰܕ݂ ܫܰܐܠܽܘܢܝ ܨܒ݂ܰܘ ܕ݁ܢܶܫܪܽܘܢܳܢܝ ܡܶܛܽܠ ܕ݁ܠܳܐ<EOS>
ܐܶܫܟ݁ܰܚܘ ܒ݁ܳܬ݂ܰܪܝ ܪܶܫܝܳܢܳܐ ܡܶܕ݁ܶܡ ܕ݁ܫܳܘܶܐ ܠܡܰܘܬ݁ܳܐ <EOS>ܘܟ݂ܰܕ݂ ܩܳܝܡܺܝܢ ܗ̱ܘܰܘ ܠܽܘܩܒ݂ܰܠܝ ܝܺܗܽܘܕ݂ܳܝܶܐ̈ ܐܶܬ݂ܰܐܠܨܶܬ݂<EOS>
ܕ݁ܶܐܩܥܶܐ ܒ݁ܓ݂ܶܢ ܩܶܣܰܪ ܇ ܠܳܐ ܐܰܝܟ݂ ܐܺܝܬ݂ ܠܺܝ ܕ݁ܶܐܩܰܛܪܶܓ݂ ܒ݁ܡܶܕ݁ܶܡ ܠܰܒ݂ܢܰܝ̈ ܥܰܡܝ<EOS>
<EOS>ܡܶܛܽܠ ܗܳܢܳܐ ܒ݁ܥܺܝܬ݂ ܡܶܢܟ݂ܽܘܢ ܕ݁ܬ݂ܺܐܬ݂ܽܘܢ ܘܶܐܚܙܶܝܟ݂ܽܘܢ<EOS>
ܘܶܐܫܬ݁ܰܥܶܐ ܠܟ݂ܽܘܢ ܗܳܠܶܝܢ <EOS> ܡܶܛܽܠ ܣܰܒ݂ܪܳܐ ܓ݁ܶܝܪ ܕ݁ܺܐܝܣܪܳܝܶܠ ܐܰܣܺܝܪ ܐ̱ܢܳܐ<EOS>
ܒ݁ܫܺܫܰܠܬ݁ܳܐ ܗܳܕ݂ܶܐ <EOS>ܐܳܡܪܺܝܢ ܠܶܗ ܗܶܢܽܘܢ <EOS> ܚܢܰܢ ܐܶܓ݁ܰܪܬ݁ܳܐ ܥܠܰܝܟ݁ ܠܳܐ ܩܰܒ݁ܶܠܢ ܡܶܢ<EOS>
ܝܺܗܽܘܕ݂ ܘܠܳܐ ܐ̱ܢܳܫ ܡܶܢ ܐܰܚܶܐ̈ ܕ݁ܶܐܬ݂ܰܘ ܡܶܢ ܐܽܘܪܺܫܠܶܡ ܇ ܐܶܡܰܪܘ ܠܰܢ ܡܶܕ݁ܶܡ<EOS>
ܕ݁ܒ݂ܺܝܫ ܥܠܰܝܟ݁ <EOS>ܨܳܒ݂ܶܝܢܰܢ ܕ݁ܶܝܢ ܕ݁ܢܶܫܡܰܥ ܡܶܢܳܟ݂ ܡܶܕ݁ܶܡ ܕ݁ܡܶܬ݂ܪܰܥܶܐ ܐܰܢ̱ܬ݁ <EOS>ܡܶܛܽܠ ܕ݁ܝܽܘܠܦ݁ܳܢܳܐ ܗܳܢܳܐ ܝܳܕ݂ܥܺܝܢܰܢ ܕ݁ܥܰܠ ܐ̱ܢܳܫ ܠܳܐ ܡܩܰܒ݁ܰܠ <EOS>ܘܰܐܩܺܝܡܘ ܠܶܗ ܝܰܘܡܳܐ ܘܰܟ݂ܢܰܫܘ ܘܶܐܬ݂ܰܘ ܠܘܳܬ݂ܶܗ ܣܰܓ݁ܺܝܶܐܐ̈<EOS>
ܟ݁ܰܪ ܕ݁ܰܫܪܶܐ ܗ̱ܘܳܐ <EOS> ܘܰܓ݂ܠܳܐ ܠܗܽܘܢ ܥܰܠ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܁ ܟ݁ܰܕ݂ ܡܣܰܗܶܕ݂<EOS>
ܘܰܡܦ݁ܺܝܣ ܠܗܽܘܢ ܥܰܠ ܝܶܫܽܘܥ ܡܶܢ ܢܳܡܽܘܣܳܐ ܕ݁ܡܽܘܫܶܐ ܘܡܶܢ ܢܒ݂ܺܝܶܐ̈ ܇ ܡܶܢ ܨܰܦ݂ܪܳܐ<EOS>
ܘܰܥܕ݂ܰܡܳܐ ܠܪܰܡܫܳܐ <EOS>ܘܐ̱ܢܳܫܺܝܢ̈ ܡܶܢܗܽܘܢ ܡܶܬ݁ܛܦ݁ܺܝܣܺܝܢ ܗ̱ܘܰܘ ܠܡܶܠܰܘܗ̱ܝ̈<EOS>
ܘܰܐ̱ܚܪܳܢܶܐ̈ ܠܳܐ ܡܶܬ݁ܛܦ݁ܺܝܣܺܝܢ ܗ̱ܘܰܘ <EOS>ܘܶܐܫܬ݁ܪܺܝܘ ܡܶܢ ܠܘܳܬ݂ܶܗ ܟ݁ܰܕ݂ ܠܳܐ ܫܳܠܡܺܝܢ ܠܰܚܕ݂ܳܕ݂ܶܐ̈ <EOS>ܘܶܐܡܰܪ ܠܗܽܘܢ ܗܽܘ ܦ݁ܰܘܠܳܘܣ ܡܶܠܬ݂ܳܐ ܗܳܕ݂ܶܐ <EOS> ܫܰܦ݁ܺܝܪ ܡܰܠܶܠ ܪܽܘܚܳܐ ܕ݁ܩܽܘܕ݂ܫܳܐ<EOS>
ܒ݁ܦ݂ܽܘܡ ܐܶܫܰܥܝܳܐ ܢܒ݂ܺܝܳܐ ܠܽܘܩܒ݂ܰܠ ܐܰܒ݂ܳܗܳܬ݂ܟ݂ܽܘܢ̈<EOS>
ܟ݁ܰܕ݂ ܐܳܡܰܪ ܕ݁ܙܶܠ ܠܘܳܬ݂ ܥܰܡܳܐ ܗܳܢܳܐ ܘܶܐܡܰܪ ܠܗܽܘܢ <EOS>ܕ݁ܫܶܡܥܳܐ ܬ݁ܶܫܡܥܽܘܢ ܘܠܳܐ ܬ݁ܶܣܬ݁ܰܟ݁ܠܽܘܢ <EOS> ܘܬ݂ܶܚܙܽܘܢ ܘܠܳܐ ܬ݁ܶܒ݂ܚܪܽܘܢ <EOS>ܐܶܬ݂ܥܰܒ݁ܺܝ ܠܶܗ ܓ݁ܶܝܪ ܠܶܒ݁ܶܗ ܕ݁ܥܰܡܳܐ ܗܳܢܳܐ <EOS> ܘܡܰܫܡܰܥܬ݂ܗܽܘܢ<EOS>
ܐܰܘܩܰܪܘ <EOS> ܘܥܰܝܢܰܝܗܽܘܢ̈ ܥܰܡܶܨܘ ܕ݁ܠܳܐ ܢܶܚܙܽܘܢ ܒ݁ܥܰܝܢܰܝܗܽܘܢ̈ ܘܢܶܫܡܥܽܘܢ<EOS>
ܒ݁ܶܐܕ݂ܢܰܝܗܽܘܢ̈ ܇ ܘܢܶܣܬ݁ܰܟ݁ܠܽܘܢ ܒ݁ܠܶܒ݁ܗܽܘܢ ܘܰܢܬ݂ܽܘܒ݂ܽܘܢ ܠܘܳܬ݂ܝ ܘܶܐܫܒ݁ܽܘܩ ܠܗܽܘܢ<EOS>
<EOS>ܬ݁ܶܬ݂ܺܝܕ݂ܰܥ ܠܟ݂ܽܘܢ ܗܳܟ݂ܺܝܠ ܗܳܕ݂ܶܐ ܕ݁ܰܠܥܰܡ̱ܡܶܐ̈ ܗ̱ܘ<EOS>
ܐܶܫܬ݁ܰܕ݁ܰܪ ܗܳܢܳܐ ܦ݁ܽܘܪܩܳܢܳܐ ܕ݁ܰܐܠܳܗܳܐ <EOS> ܗܶܢܽܘܢ ܓ݁ܶܝܪ ܐܳܦ݂ ܫܳܡܥܺܝܢ ܠܶܗ<EOS>
ܘܟ݂ܰܕ݂ ܗܳܠܶܝܢ ܐܶܡܰܪ ܢܦ݂ܰܩܘ ܝܺܗܽܘܕ݂ܳܝܶܐ̈ <EOS> ܘܣܰܓ݁ܺܝ ܕ݁ܳܪܫܺܝܢ<EOS>
ܗ̱ܘܰܘ ܒ݁ܰܝܢܳܬ݂ܗܽܘܢ <EOS>ܘܶܐܓ݂ܰܪ ܠܶܗ ܦ݁ܰܘܠܳܘܣ ܡܶܢ ܕ݁ܺܝܠܶܗ ܒ݁ܰܝܬ݁ܳܐ ܘܰܗܘܳܐ ܒ݁ܶܗ<EOS>
ܬ݁ܰܪܬ݁ܶܝܢ̈ ܫܢܺܝܢ̈ <EOS> ܘܰܡܩܰܒ݁ܶܠ ܗ̱ܘܳܐ ܬ݁ܰܡܳܢ ܠܟ݂ܽܠܗܽܘܢ ܐܰܝܠܶܝܢ ܕ݁ܳܐܬ݂ܶܝܢ ܗ̱ܘܰܘ<EOS>
ܠܘܳܬ݂ܶܗ <EOS>ܘܡܰܟ݂ܪܶܙ ܗ̱ܘܳܐ ܥܰܠ ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܘܡܰܠܶܦ݂ ܗ̱ܘܳܐ<EOS>
ܥܺܝܢ ܒ݁ܰܓ݂ܠܶܐ ܥܰܠ ܡܳܪܰܢ ܝܶܫܽܘܥ ܡܫܺܝܚܳܐ ܕ݁ܠܳܐ ܟ݁ܶܠܝܳܢ <EOS>