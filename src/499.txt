ܬܘܪܓܡܐ ܕܡܠܠ ܡܪܝ ܪܒܘܠܐ ܐܦܣܩܘܦܐ ܕܐܘܪܗܝ ܒܥܕܬܐ ܕܩܘܣܛܢܛܝܢܦܘܠܝܣ ܩܕܡ ܥܡܐ ܟܠܗ<EOS>
ܙܥܘܪ̈ܐ ܐܿܝܬܝܢ ܚܢܢ ܒܡܠܬܢܼ ܘܒܝܕܥܬܢ<EOS> ܐܢܬܘܢ ܕܝܢ ܪܘܪ̈ܒܐ ܐܝܬܝܟܘܢܼ<EOS> ܒܚܟܡܬܐ ܕܪܘܚܐܼ ܘܒܠܛܝܼܫܘܬܐ ܕܠܫܢܐ<EOS> ܡܛܠܗܢܐܼ ܡܼܢܘ ܕܠܐ ܢܣܬܿܪܕ ܒܥܕܬܐ ܕܐܝܟ ܗܕܐ<EOS> ܝܩܝܪܐ ܗܝ ܓܝܪ ܣܓܿܝܿ<EOS> ܕܗ̈ܕܝܘܛܐ ܢܕܘܢܘܢ ܡܠܬܗ ܕܣܿܦܪܐ<EOS> ܐܢܐ ܕܝܢ ܗܕܐ ܡܿܨܠܐ ܗܿܘܝܬ ܘܒܿܥܐ ܡܢ ܐܠܗܐܼ݂ ܕܟܠ ܐܢܫ ܗܟܢܐ ܢܗܘܐ ܣܟܘܠܬܢ ܡܢ ܡܘܗܒܬܐ ܕܪܘܚܐ ܕܒ̈ܠܒܘܬܢ ܐܝܬ ܠܼܢ<EOS> ܐܝܟ ܕܠܐ ܢܣܬܼܢܩ ܗܘܐ ܥܠ ܡܠܦܢܘܬܐ ܕܚܒܪܗ<EOS> ܡܒܘܥܐ ܓܝܪ ܕܟܠܗ ܝܘܠܦܢܐ ܐܝܬܝܗܿ ܛܝܒܘܬܐܿ<EOS> ܗܿܝ ܕܒܗܿ ܡܪܢ ܠܥܕܬܗ ܡܿܦ ܗܘܐ ܘܡܙܡܿܪ<EOS> ܐܦܢ ܓܝܪ ܐܝܬ ܗܘܐ ܠ ܝܕܥܬܐ ܒܟܝܢܼܢ<EOS> ܐܠܐ ܐܡܼܠܟܬ ܥܠܝܢ ܚܛܝܬܐ ܒܨܒܝܢܼܢ<EOS> ܘܐܚܫܼܟܬܗ ܣܘܟܠܢ<EOS> ܡܛܠ ܗܢܐܐܬܬ ܡܘܗܒܬܐ ܕܢܡܘܣܐ ܟܬܝܒܐܼ<EOS> ܐܝܟ ܕܒܚܙܬܗ ܕܗܢܐ ܓܠܝܐܼ<EOS> ܬܬܥܿܝܪ ܒܢ ܗܿܝ ܟܣܝܬܐ ܕܡܿܟܢܐ ܒܢ<EOS> ܡܛܠ ܕܝܢ ܕܩ̈ܕܡܝܐ ܬܘܒ ܚܝ̈ܝܗܘܢ ܒܡܪܦܝܿܘܬܐ<EOS>
ܕܒܿܪܘܼ<EOS> ܠܗܿܝ ܕܟܝܢܐ ܦܓܪ̈ܝܗܘܢ ܐܬܡܝܬܘܼ<EOS> ܘܠܗܿܝ ܕܢܡܘܣܐܼ ܒܢܦܫ̈ܬܗܘܢ ܩܒܼܪܘ<EOS> ܒܡܚܝܠܘܬܐ ܓܝܪ ܕܒܣܪܗܘܢܼ<EOS> ܠܐ ܐܫܟܚܘ ܕܢܓܡܪܘܢ ܒܿܥܒ̈ܕܐܿ<EOS> ܗܼܘ ܗܿܘ ܡܕܡ ܕܡܢ ܟܝܢܗܘܢ ܝܕܥܘ܇ ܘܡܢ ܢܡܘܣܐ ܐܬܥܿܗܕܘ<EOS> ܡܢ ܕܝܢ ܕܐܬܼܓܠܝܬ ܛܝܒܘܬܗ ܕܐܠܗܐ ܡܚܼܝܠ ܟܠ ܠܒܢܝ̈ܢܫܐ ܟܠܗܘܢܼ<EOS> ܕܪܬܢ ܒܝܕ ܚܟܡܬܐ ܕܡܢܗܿ<EOS> ܕܢܟܦܘܪ ܒܪܘܫܥܐ ܘܒܐܪ̈ܓܝܓܬܐ ܕܥܠܡܐ<EOS> ܘܢܚܐ ܒܥܠܡܐ ܗܢܐܼ݂ ܒܢܟܦܘܬܐܿ ܘܒܟܐܢܘܬܐܼ ܘܒܕܚܠܬ ܐܠܗܐ ܡܕܒܪܢܘܬܗ ܓܝܪ ܕܡܪܢ ܘܚܫܗ ܕܐܝܬܘܗܝ ܦܘܪܩܢܐ ܕܟܠܼܢ<EOS> ܝܗܼܒ ܠܢ ܥܘܕܪܢܐ ܫܪܝܪܐ ܕܡܿܚܝܨ ܠܟܪܝܗܘܬܢ<EOS> ܕܠܐ ܒܠܚܘܕ ܝܕܥܬܐ ܗܘܼܬ ܐܝܬ ܒܼܢ<EOS> ܐܠܐܼ ܐܦ ܚܝܠܐ ܠܘܬ ܦܘܠܚܢܐ ܕܦܘܩ̈ܕܢܘܗܝ ܣܦܩ̈ܢ ܗܠܝܢ ܐܚ̈ܝ ܐܢ ܬܨܒܘܢ ܠܡܬܛܦܣܘܼ<EOS> ܕܬܼܪܦܘܢ ܡܟܝܠ ܟܠܗܿ ܒܥܬܐ ܕܥܘ̈ܩܒܐ ܘܡܨܘܬܐ ܕܡ̈ܠܐܼ<EOS> ܘܠܘܬ ܥܿܒ̈ܕܐ ܡܬܬܒܥܝܢ ܚܢܢ ܕܢܣܥܘܪ ܢܪܗܼܛ ܚܦܝܛܐܝܬ<EOS> ܠܐ ܓܝܪ ܙܕܩܿ ܠܢ ܝܘܡܢܐܿ<EOS> ܕܟܠܗ ܪܥܝܢܢ ܒܒܥܬܐ ܝܬܝܪܬܐ ܘܒܚܪܝܝܘܬ ܡ̈ܠܐ ܢܐܣܪܝܘܗܝ<EOS> ܕܒܙܚܐ ܗܝ ܓܝܪ ܗܕܐܼ݂ ܘܕܣܓܝܐܘܬ ܡܘܝܩܐ<EOS> ܕܒܘܫܩܐ ܐܢܫ ܥܠ ܪܒܘܬܗ ܕܐܠܗܐܿ<EOS> ܕܠܐ ܕܚܠܐ ܢܕܪܘܫ ܡܿܪܚܐܝܬ<EOS> ܣܛܢܐ ܗܘ ܓܝܪ ܗܿܘ ܕܚܼܣܡ ܒܐܩܪܢ ܩܕܡܝܐܿ<EOS> ܘܫܕܢ ܒܫܘ̈ܕܠܘܗܝ ܡܢ ܐܬܪܢ ܐܪܓܝܓܐܼ<EOS> ܗܼܘ ܛܐܢܼ ܐܦ ܝܘܡܢܐ ܒܦܘܪܩܢܐ ܐܚܪܝܐ ܕܗܘܼܐ ܠܢ<EOS> ܕܢܣܼܚܦܢ ܗܼܘ ܒܓܘܪ̈ܓܘܗܝܼ ܐܦ ܡܢ ܪܘܡܗܿ ܕܫܡܝܐ<EOS> ܗܼܘܝܘ ܓܝܪ ܡܗܦܟ ܠܢ ܒܨ̈ܢܥܬܗ ܡܢ ܦܘܠܚܢܐ ܕܦܘܩ̈ܕܢܘܗܝ ܕܡܪܢܿ<EOS> ܗܠܝܢ ܕܡܨܝܢ ܡܩܦܝܢ ܠܢ ܒܗܿ<EOS> ܒܫܘܬܦܘܬܐ ܕܡܢܗ<EOS> ܠܘܬ ܕܝܢ ܒܥܬܐ ܩܫܝܬܐ ܕܥܿܒܪܐ ܠܡܫܘܚܬܢܿ<EOS>ܢܿܓܕ ܠܢ ܕܢܘܒܕܢ ܡܢ ܚ̈ܝܝܢ<EOS> ܡܥܕܪܐ ܕܝܢ ܕܢܩܼܢܐ ܐܢܫ ܝܕܥܬܐ ܒܡܫܘܚܬܐܼ݂ ܡܣܬ ܕܡܢܗܿ ܢܬܿܚܦܛ ܠܥܿܒ̈ܕܐ ܛܿܒ̈ܐ<EOS> ܐܝܟ ܕܐܦ ܫܦܝܪ ܠܢ ܠܡܚܼܪ ܒܫܡܫܐ ܒـ <EOS> <EOS> <EOS>ܬܐ ܕܡܢ ܦܐܝܘܬܗ ܕܥܒܝܕܐ ܢܣܬܿܟܠ ܡܝܬܪܘܬܐ ܕܒܪܘܝܗ<EOS> ܐܢ ܕܝܢ ܠܒܪ ܡܢ ܘܿܠܝܬܐ ܢܓܡܕ ܐܢܫ ܠܡܨܕܘ ܒܫܡܫܐܼ<EOS> ܠܐ ܗܘܐ ܒܠܚܘܕ ܠܗ ܠܐ ܚܿܙܐ ܐܝܟ ܡܐ ܕܨܿܒܐܼ݂ ܐܠܐܼ ܐܦ ܠܢܘܗܪܐ ܕܥܝ̈ܢܘܗܝ ܡܿܟܐ ܒܡܪܚܘܬܗ<EOS> ܨܒܿܐ ܗܿܘܝܬ ܕܝܢ ܕܥܠ ܕܘܒܪ̈ܐ ܕܡܝܬ ܪܘܬܐ ܐܡܠܠ ܥܠ ܥܕܬܗ ܕܐܠܗܐ<EOS> ܠܐ ܗܘܐ ܕܥܠ ܡܠܦܢܘܬܝ ܕܝܠܝ ܣܢܝܩܐܿ<EOS> ܓܒܪܐ ܩܘܪܝܝܐ ܘܥܡܿܪ ܥܡ ܩܘܪ̈ܝܝܐ<EOS> ܚܢܢ ܓܝܪ ܐܝܟ ܕܒܣܘܓܐܐܼ<EOS> ܐܦ ܣܘܪܝܐܝܬ ܗܘ ܡܡܠܠܝܢ ܚܢܢ<EOS> ܡܢܐ ܗܟܝܠ ܢܿܠܦ ܠܟܢܘܫܬܐ ܕܐܝܟ ܗܕܐܿ<EOS> ܕܣܦܩܐ ܗܝ ܗܝܼ ܕܠܟܠܢܫ ܬܿܠܦ ܬܪ̈ܝܢ ܐܢܘܢ ܦܘܩ̈ܕܢܐ ܪ̈ܝܫܝܐ ܚܒ̈ܝܒܝ܇ ܗܿܢܘܢ ܕܒܗܘܢ ܢܡܘܣܐ ܘܢܒ̈ܝܐ ܡܣܬܝܟܝܢ܇ ܩܕܡܝܐ ܕܬܪܚܡ ܠܡܪܝܐ ܐܠܗܟܼ<EOS> ܡܢ ܟܘܠܗ ܠܒܟ<EOS> ܡܿܢ ܗܟܝܠ ܕܪܚܿܡܼ ܠܐ ܡܥܩܒܿ ܐܠܐܼ ܡܫܬܼܡܥ<EOS> ܘܠܐ ܒܿܨܐܿ ܐܠܐܼ ܒܥܿܒ̈ܕܐ<EOS> ܡܿܢ ܠܡ ܓܝܪ ܕܡܿܚܒ ܠܝܼ ܦܘܩ̈ܕܢܝ ܢܿܛܪ<EOS> ܐܚܪܢܐ ܕܝܢ ܕܬܪ̈ܝܢ ܕܕܡܿܐ ܠܗܼ<EOS> ܕܬܿܚܒ ܠܩܪܝܒܟܼ ܐܝܟ ܢܦܫܟ<EOS> ܡܿܢ ܬܘܒ ܕܡܿܚܒܼ ܠܐ ܩܿܛܠ<EOS> ܠܐ ܓܿܢܒܿ ܠܐ ܓܐܪ<EOS> ܐܦ ܠܐ ܡܕܓܠ ܐܘ ܥܿܠܒ<EOS> ܗܿܘ ܓܝܪ ܡܕܡ ܕܠܐ ܨܿܒܐ ܠܡܣܬܥܪܘ ܠܗ ܡܢ ܐܢܫܼ<EOS> ܗܼܘ ܠܐܚܪܝܼܢ ܠܐ ܣܿܥܪ<EOS> ܐܠܐ ܐܝܟ ܡܐ ܕܨܒܿܐ ܕܢܥܒܼܕܘܢ ܠܗ ܒ̈ܢܝ ܐܢܫܐܼ<EOS> ܐܦ ܗܼܘܼ ܗܟܢܐܿ ܥܿܒܕ ܠܗܘܢܼ ܟܕ ܡܚܿܒ ܠܗܘܢ ܗܠܝܢ ܐܢܘܢ ܝܘ̈ܠܦܢܐ ܡܘܬܪ̈ܢܐ ܕܢܦܫ̈ܬܢܿ ܐܚ̈ܝ<EOS> ܘܡܕܡ ܕܚܿܫܚ<EOS>
ܠܒܢܝܢܐ ܕܟܠܗܿ ܥܕܬܐ ܕܡܫܝܚܐ<EOS> ܡܛܠ ܗܢܐ ܠܘܬܗܝܢ ܙܕܩܿ ܠܢ ܕܢܬܐܡܢ ܒܟܠ ܙܒܼܢ ܒܥܿܒ̈ܕܝܢ<EOS> ܗܼܢܝܢ ܓܝܪ ܒܠܚܘܕ ܐܝܬܝܗܝܢ ܡܠܘܐܐ ܛܿܒܐ ܕܙܕܝܩܘܬܢ ܫܪܝܪܬܐ ܡܛܠ ܕܝܢ ܕܝܕܥܿ ܐܢܐ ܕܛܘܿܝܒܐ ܕܡܫܡܥܬܟܘܢ ܥܡ ܣܘܟܠܐ ܕܒܘܝܢܟܘܢ ܠܡܠܬܢ ܘܠܗܝܡܢܘܬܢ ܚܐܪ ܘܡܣܟܐ ܕܢܫܡܥ ܘܠܫܪܪܢ ܕܒܡܫܝܚܐ ܐܠܝܨ ܕܢܕܥܼ<EOS> ܡܬܼܥܨܝܢܢ ܡܢ ܚܘܒܟܘܢ ܠܡܡܠܠܘ ܩܕܡܝܟܘܢܼ<EOS> ܐܝܠܝܢ ܕܒܫܬܩܐ ܒܠܚܘܕ ܕܗܝܡܢܘܬܐ ܙܕܩܿ ܒܠܚܘܕ ܢܬܝܩܪ̈ܢ<EOS> ܬܒܥܬܐ ܗܟܝܠ ܕܒܥܬܟܘܢܼ ܗܕܐ ܐܝܬܝܗܿ<EOS> ܕܐܢ ܡܪܝܡ ܒܬܘܠܬܐ ܝܠܕܬ ܐܠܗܐ ܗܝ ܒܫܪܪܐ<EOS> ܐܘ ܒܫܡܐ ܒܠܚܘܕ ܡܬܩܪܝܐ<EOS> ܐܘ ܕܠܡܐ ܐܦ ܠܐ ܗܟܢ ܙܕܩܿ ܕܬܬܼܟܢܐ<EOS> ܚܢܢ ܕܝܢ ܒܕܫܪܝܪ ܠܢ ܣܒܪܢ ܗܘܝܘ ܓܝܪ ܐܦ ܚܝ̈ܝܢ ܘܡܗܼܝܡܢ ܠܢ ܬܘܠܟܢܢ ܗܘܝܘ ܓܝܪ ܐܝܬܘܗܝ ܐܦ ܫܘܒܗܪܢܼ<EOS> ܐܡܪܝܢ ܚܢܢ ܒܩܠܐ ܪܡܿܐ ܕܠܐ ܟܘܚܕ ܕܐܝܬܝܗܿ ܡܪܝܡܼ ܝܠܼܕܬ ܐܠܗܐ<EOS> ܘܒܟܢܘܬܐܼ ܐܦ ܗܟܢܐ ܡܬܟܪܙܐ<EOS> ܗܘܼܬ ܠܗܿ ܓܝܪ ܒܐܪܥܐ ܐܡܐ ܠܐܠܗܐ ܡܠܬܐ ܒܨܒܝܢܗ<EOS> ܠܗ ܕܟܝܢܐܝܬ ܐܡܐ ܒܫܡܝܐܼ ܠܐ ܐܝܬ ܗܘܐ ܠܗ<EOS> ܫܕܪ ܠܡ ܓܝܪ ܐܠܗܐ ܠܒܪܗܼ ܘܗܘܼܐ ܡܢ ܐܢܬܬܐ ܩܿܥܐ ܫܠܝܚܐ<EOS> ܐܢ ܕܝܢ ܐܢܫ ܡܡܪܚ ܕܢܐܡܪ ܕܟܝܢܐܝܬ ܝܠܼܕܬ ܠܐܠܗܐ ܡܠܬܐܼ݂ ܠܘ ܒܠܚܘܕ ܕܫܦܝܪ ܠܐ ܐܿܡܪ ܐܠܐܼ ܕܐܦ ܒܝܫܐܝܬ ܡܘܕܐ<EOS> ܝܠܕܬ ܐܠܗܐ ܓܝܪ ܩܿܪܝܢܢ ܠܒܬܘܠܬܐ ܩܕܝܫܬܐܼ<EOS> ܠܐ ܗܘܐ ܡܛܠ ܕܟܝܢܐܝܬ ܝܠܕܬ ܠܐܠܗܘܬܐܼ݂ ܐܠܐ ܡܛܠ ܕܐܬܝܠܕ ܡܢܗܿ ܐܠܗܐ ܡܠܬܐ ܟܕ ܗܘܼܐ ܒܪܢܫܐ<EOS> ܗܐ ܠܡ ܓܝܪ ܒܬܘܠܬܐ ܬܼܒܛܼܢ ܘܬܐܠܕ ܒܪܐ<EOS> ܘܢܬܼܩܪܐ ܫܡܗܼ ܥܡܢܘܐܝܠ<EOS> ܕܡܬܿܦܫܩܼ ܥܡܢ ܐܠܗܢ<EOS> ܐܠܐ ܗܘܼܐ<EOS>
ܕܝܢ ܐܝܟ ܡܿܢ ܕܡܢ ܒܬܘܠܬܐ ܛܘܒܢܝܬܐ ܩܼܢܐ ܡܪܢ ܪܫܝܬܐ ܩܕܡܝܬܐ<EOS> ܐܝܬ ܗܘܐ ܓܝܪ ܒܪܫܝܬ ܡܠܬܐ ܠܘܬ ܐܒܘܗܝ ܐܝܟ ܣܗܕܘܬܐ ܕܝܘܚܢܼܢ<EOS> ܐܠܐܼ ܐܝܟ ܡܿܢ ܕܡܗܿ ܐܬܚܙܝ ܡܫܝܚܐ ܒܒܣܪ ܡܛܠ ܪ̈ܚܡܼܘܗܝ܇ ܗܿܘ ܕܐܝܬܘܗܝ ܐܠܗܐ ܥܠ ܟܠ ܟܝܢܐܝܬ<EOS> ܫܒܘܩܘ ܠܢ ܕܝܢ ܚܒ̈ܝܒܝ<EOS> ܡܛܠ ܙܥܘܪܘܬܐ ܕܡܠܬܢ<EOS> ܠܐ ܗܘܐ ܓܝܪ ܒܬܪ ܝܘ̈ܠܦܢܐ ܕܣܝܘܡܐ ܡܡܠܠܝܢܢ<EOS> ܠܐ ܓܝܪ ܐܝܬ ܠܢ ܥܝܕܐܿ<EOS> ܕܢܩܿܕܡ ܢܟܬܿܒ ܬܘܪܓܡܢ܇ ܘܢܐܠܦܝܘܗܝ<EOS> ܘܗܝܕܝܢ ܢܬܼܢܝܘܗܝ<EOS> ܐܠܐ ܗܿܘ ܡܕܡ ܕܡܘܠܕܐ ܛܝܒܘܬܐ ܒܬܪܥܝܬܢܼ<EOS> ܗܿܘ ܗܘ ܡܡܠܠܝܢ ܚܢܼܢ ܕܠܐ ܛܘܝܒ ܠܥܡܗ ܕܐܠܗܐ<EOS> ܠܟܘܢ ܕܝܢ ܐܚ̈ܝ ܡܦܼܝܣܝܢ ܚܢܼܢ<EOS> ܕܬܚܘܪܘܢ ܡܗܿܘܢܐܝܬ ܒܚܝܠܐ ܕܡܠܬܢ ܦܫܝܛܬܐܼ<EOS> ܘܠܐ ܒܪܘܿܟܒܐ ܕܡ̈ܠܐ ܓ̈ܠܝܦܬܐ ܡܗܝܡܢܝܢ ܚܢܢ ܗܟܝܠܼ<EOS> ܕܐܝܬܘܗܝ ܗܘܐ ܐܠܗܐ ܡܠܬܐܼ ܠܘܬ ܐܠܗܐ<EOS> ܘܟܝܢܐܝܬ ܡܢ ܥܠܡܼ ܝܠܝܕ ܡܢ ܐܒܐ<EOS> ܒܚܪܬܗܘܢ ܕܝܢ ܕܙܒ̈ܢܐ ܡܛܠ ܦܘܪܩܢܼܢ<EOS> ܐܬܝܼܠܕ ܒܒܣܪ ܡܢ ܠܬܘܠܬܐ ܠܐ ܗܟܝܠ ܗܠܝܢ ܕܣܒܪܝܢ ܕܟܝܢܐܝܬ ܐܬܝܠܕ ܡܢ ܠܬܘܠܬܐ<EOS> ܫܦܝܪ ܡܘܕܝܼܢ<EOS> ܐܦܠܐ ܗܠܝܢ ܕܐܡܪܝܢ ܕܒܪ ܐܢܫܐ ܗܘ ܫܝܚܡܐܿ<EOS> ܐܘ ܡܫܝܚ ܒܪܘܚܐ ܝܠܼܕܬ ܡܪܝܡܿ<EOS> ܡܨܼܝܢ ܕܢܡܿܕܘܢ ܡܢ ܓܘܕܦܐܿ<EOS> ܐܦܢ ܢܬܿܥܠܠܘܢ<EOS> ܕܡܛܠ ܕܪ̈ܫܐ ܕܠܘܩܒܠ ܗܪ̈ܛܝܩܘ ܡܫܬܐܠܝܢ ܕܢܟܪܙܘܢ܇ ܕܒܬܘܠܬܐ ܩܕܝܫܬܐ ܝܠܼܕܬ ܐܠܗܐ ܗܝ<EOS> ܚܢܢ ܕܝܢ ܐܝܟ ܬܘܕܝܬܐ ܕܐܒ̈ܗܝܢ ܩ̈ܕܝܫܐ ܡܗܝܡܢܝܢ ܚܢܼܢ<EOS> ܕܐܠܗܐ ܡܠܬܐ ܐܬܿܓܫܡܼ ܘܗܘܼܐ ܒܪ ܐܢܫܐ ܡܛܠܬܢ<EOS> ܘܠܐ ܗܘܐ ܐܚܪܢܐ ܒܐܚܪܢܐ ܐܠܐ ܚܕ ܗܘܿ ܕܐܝܬܘܗܝ ܡܢ ܥܠܡ ܠܘܬ ܐܒܐ ܡܢ ܟܝܢܗ ܕܐܒܐ<EOS> ܗܼܘ ܟܕ ܗܘܼ ܐܬܝܠܕ ܒܒܣܪ<EOS>
ܡܢ ܙܪܥ ܕܒܝܬ ܕܘܝܕ܇ ܡܢ ܒܬܘܠܬܐ ܩܕܝܫܬܐ ܝܠܼܕܬ ܐܠܗܐ<EOS> ܟܕ ܠܐ ܬܘܒ ܐܘܒܕ ܗܝܿ ܕܐܝܬܘܗܝ ܗܘܐܿ<EOS> ܐܠܗܐ ܘܒܪܐ ܘܝܚܝܕܝܐ<EOS> ܐܠܐ ܐܦ ܟܕ ܗܘܼܐ ܒܪܢܫܐܼ<EOS> ܐܼܝܬܘܗܝ ܐܠܗܐ ܒܟܝܢܗܼ<EOS> ܘܒܪܐ ܒܩܢܘܡܗܼ<EOS> ܘܝܚܝܕܝܐ ܒܡܢܝܢܗ<EOS> ܐܦ ܒܘܟܪܐ ܒܐܢܫܘܬܗ<EOS> ܘܡܕܡ ܬܘܣܦܬܐ ܐܘ ܒܨܝܪܘܬܐ ܐܝܟ ܕܒܫܘܚܠܦܐ ܠܘܬܗܼ ܠܐ ܐܣܬܼܥܪ<EOS> ܟܕ ܕܝܢ ܐܝܬܘܗܝ ܒܟܝܢܗ ܠܐ ܚܫܘܫܐܼ<EOS> ܚܫ ܦܓܪܗ ܕܝܠܗܼ ܒܨܒܝܢܗ<EOS> ܗܼܘ ܠܗ ܓܝܪ ܝܚܝܕܝܐܼ<EOS> ܒܕܗܘܼܐ ܟܘܡܪܐ ܩܿܪܒ ܠܐܒܘܗܝ ܚܠܦܝܢ ܕܒܚܐ ܕܠܐ ܡܘܡ<EOS> ܘܐܿܚܝܢ ܒܡܘܬܗ ܕܥܠ ܐܦ̈ܝܢ<EOS> ܐܝܟܢܐ ܓܝܪ ܕܐܬܟܬܿܫ ܒܦܓܪܗ ܥܡ ܣܛܢܐ ܘܙܟܝܗܝ ܘܫܒܥܕܗ [ܬܚـ]ـܝܬ ܪ̈ܓܠܝܼܢ<EOS> ܚܫ ܐܦ <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS> <EOS>