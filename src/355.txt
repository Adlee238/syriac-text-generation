ܬܘܼܒ̣<EOS>ܡܐܡܪܐ<EOS> ܢܘ<EOS>ܕܥܲܠ ܥܲܬ݁ܝܼܪܵܐ ܘܠܵܥܵܙܲܪ<EOS>ܠܵܟ̣ ܝܵܗ̇ܘܿܒ̣ܵܐ ܐܲܓ̣ܥܸܠ ܫܸܐܠܵܬܼ̈ܝ ܟܲܕܼ ܣܵܓܹ݁ܕܼ ܐ̄ܢܵܐ<EOS>ܘܡܸܢܵܟ̣ ܐܸܣܲܒ̣ ܟܠ ܣܘܼܢܩܵܢ̈ܝܼܢ ܣܘ̈ܢܩܢ<EOS> ܡܵܐ<EOS>ܟܡܐ<EOS> ܕܒ̣ܵܥܹ̇ܐ ܐ̄ܢܵܐ<EOS>ܒܬܼܘܼܟ̣ܠܵܢܵܟ̣ ܡܵܪܝ ܐܸܣܕܘܿܪ ܐܣܘܪ<EOS> ܒܵܥܘܼܬܼܝ<EOS>ܦܵܪܘܿܫܵܐܝܼܬܼ<EOS>ܘܲܒ̣ܨܸܒ̣ܝܵܢܵܟ̣ ܡܲܠܵܐ ܚܘܼܣܪܵܢܝ ܥܲܬ݁ܝܼܪܵܐܝܼܬܼ<EOS>ܨܒ̣ܝܼ ܒܝܼ ܕܐܸܨܒܸ݁ܐ ܕܲܠܨܸܒ̣ܝܵܢܵܟ̣ ܐܲܓ̣ܥܸܠ ܚܲܝܲܝ̈<EOS>ܘܠܵܟ̣ ܡܵܪܝ ܐܸܚܸܐ ܐܵܦܸܢ ܗܵܫܵܐ ܫܲܦܝܼܪܵܐܝܼܬܼ<EOS>ܐܲܢ̄ܬ݁ ܐܲܪܕܵܐ ܒܝܼ ܡܥܝܼܢܵܐ ܕܓ̣ܵܣ̇ܝܵܐ ܡܲܝ̈ܵܐ ܚܲܝܹ̈ܐ<EOS>ܕܬܸܫܬܸܐ ܥܵܢ̈ܵܐ ܙܒ̣ܝܼܢܲܬܼ ܒܲܕܼܡܵܟ̣ ܡ̣ܢ ܡܲܒ݁ܘܼܥܵܟ̣<EOS>ܐ̄ܪܵܙܵܟ̣ ܢܲܩ̣ܪܵܗ̇ ܠܟܹܐܦܵܐ ܕܝܸܠܕܲܬ݀ ܢܲܗܪ̈ܵܘܵܬܼܵܐ<EOS>ܙܩܝܼܦܵܟ̣ ܢܙܘܼܥ ܢܲܦ̮ܫܵܐ ܒܬܲܗܪܵܐ ܕܬܲܦܪܸܐ ܕܬܦܪܐ ܒܬܗܪܐ<EOS>ܫܲܪ̈ܒܲܝܟ<EOS>ܢܲܦ̮ܫܵܐ ܥܩܲܪܬܼܵܐ ܠܟܹܐܦܵܐ ܥܩܲܪܬܼܵܐ ܕܵܡ̇ܝܵܐ ܐܵܦ ܗܝ݀<EOS>ܐܵܘܠܸܕܼ ܡܹܐܡܪ̈ܲܝܟ ܕܐܵܦ ܟܹܐܦܵܐ ܢܲܗܪ̈ܵܘܵܬܼܵܐ<EOS>ܫܘܼܒ̣ܚܵܟ̣ ܕܝܼܠܵܟ̣ ܐܵܦ ܡ̣ܢ ܟܹܐܦܹ̈ܐ ܦܫܝܼܩ ܢܸܬܼܡܲܠܲܠ<EOS>ܕܡܵܐ ܝܲܬ݁ܝܼܪܵܐ ܡ̣ܢ ܢܲܦ̮̈ܫܵܬܼܵܐ ܕܲܪ̈ܓ̣ܝܼܫܵܢ ܒܵܟ̣<EOS>ܠܵܐ ܡܵܪܝ ܐܸܫܠܸܐ ܡ̣ܢ ܬܸܫܒ݁ܘܿܚܬܵܐ ܕܐܲܠܵܗܘܼܬܼܵܟ̣<EOS>ܕܠܵܐ ܢܡܲܠ̈ܝܵܢ ܠܵܟ̣ ܟܹܐܦܹ̈ܐ ܕܘܼܟܲܬܼܝ ܐܸܢ ܫܵܠܹ̇ܐ ܐ̄ܢܵܐ<EOS>ܟܬܼܝܼܒ̣ ܕܐܸܢ ܬܸܫܠܘܿܢ ܟܹܐܦܹ̈ܐ ܢܸܩܥ̈ܝܵܢ ܐܸܩܥܸܐ ܡܵܕܹܝܢ<EOS>ܕܠܵܐ ܢܸܬ݁ܬܲܒܼ̈ܥܵܢ ܟܹܐܦܹ̈ܐ ܚܠܵܦܲܝ ܠܲܡܫܲܒܵܚܘܼ<EOS>ܠܟܹܐܦܵܐ ܫܸܬܼܩܵܐ ܘܠܝܼ ܡܵܪܝ ܡܸܠܬܼܵܐ ܗܲܒ̣ ܬܲܩܢܵܐܝܼܬܼ<EOS>ܕܦܘܼܡܵܐ ܡܠܝܼܠܵܐ ܢܙܝܼܥ ܬܸܫܒ݁ܘܿܚܬܵܟ̣ ܦܵܪܘܿܫܵܐܝܼܬܼ<EOS>ܠܵܘ ܠܐܲܠܵܗܵܐ ܡܵܘܬܲܪ ܫܘܼܒ̣ܚܲܢ ܐܘܿ ܦܵܪ̈ܘܿܫܹܐ<EOS>ܕܐܲܝܟ̣ ܕܐܝܼܬܼܵܘܗܝ ܗ݀ܘ ܓܐܸܐ ܘܲܡܫܲܒܲܚ ܘܲܡܠܸܐ ܛܘܼ̈ܒܹܐ<EOS>ܐܲܝܢܵܐ ܕܚܵܒܹ̇ܨ ܥܲܠ ܬܸܫܒ݁ܘܿܚܬܹܗ ܗ݀ܘ ܡܸܬܼܥܲܕܲܪ<EOS>ܢܸܡܠܸܐ ܡܵܕܹܝܢ ܦܘܼ̈ܡܲܝܢ ܫܘܼܒ̣ܚܵܐ ܕܒܹܗ ܢܸܬܼܝܲܬܲܪ ܕܢܬܝܬܪ ܒܗ<EOS>ܠܲܡܫܲܒ݁ܚܵܢܹ̈ܐ ܐܲܓ̣ܪܵܐ ܝܵܗܹ̇ܒ̣ ܣܲܓܝܼܵܐܝܼܬܼ<EOS>ܘܟܲܕܼ ܗ݀ܘ ܫܘܼܒ̣ܚܵܐ ܠܵܐ ܡܲܗܢܸܐ ܠܹܗ ܒܛܝܼ̈ܡܹܐ ܙܲܒ̣ܢܹܗ ܠܗ ܠܐ ܡ̇ܗܢܐ<EOS>ܒܛܝ̈ܡܐ ܢܣ̇ܒ<EOS>ܟܲܕܼ ܛܵܒ̣ ܝܵܬܲܪ ܟܠܗܘܿܢ ܚܲܝܵܘ̈ܗܝ ܗܵܘ̇ ܕܲܡܫܲܒܲܚ<EOS>ܐܲܓ̣ܪܵܐ ܕܫܘܼܒ̣ܚܹܗ ܬܘܼܒ̣ ܡܲܠܟܥܘܼܬܼܵܐ ܩܲܨ ܢܸܬܸܠ ܠܹܗ<EOS>ܠܗܵܘ̇ ܕܹܝܢ ܐܲܝܢܵܐ ܕܛܵܠܹ̇ܡ ܫܘܼܒ̣ܚܵܐ ܡ̣ܠܲܟ̣ ܓܹܗܲܢܵܐ<EOS>ܕܟܲܕܼ ܓܵܙܹ̇ܡ ܠܹܗ ܢܨܘܼܕܹܗ ܠܚܲܝܹ̈ܐ ܪ̈ܘܼܚܵܢܵܝܹܐ<EOS>ܠܲܚܒܸܢܵܢܵܐ ܕܲܢܛܲܪ ܟܲܟ݁ܪܹܗ ܕܠܵܐ ܬܹܐܓ̣ܘܼܪܬܵܐ<EOS>ܐ̄ܣܘܼܪܹ̈ܐ ܘܣܘܼܛܡܹ̈ܐ ܘܲܠܚܸܫܘܿܟ̣ܵܐ ܕܚܝܼܠܵܐ ܛܲܪܕܹܗ<EOS>ܡܕܲܚܸܠ ܡܲܣܓܸܐ ܘܥܲܠ ܒܲܛܝܼ̈ܠܹܐ ܙܵܘܥܵܐ ܪܵܡܹ̇ܐ<EOS>ܕܟܲܕܼ ܡܸܬܼܠܲܚܲܡ ܢܵܘܬܲܪ ܐܸܢܘܿܢ ܡܵܐ ܕܲܩ̣ܪܸܒ̣ܘ ܠܹܗ<EOS>ܒܟ̣ܠ ܥܸܠ̈ܠܵܬܼܵܐ ܠܟ̣ܠܢܵܫ ܒܵܥܹ̇ܐ ܕܢܸܩܢܸܐ ܚܲܝܵܘ̈ܗܝ<EOS>ܕܲܒ̣ܟ̣ܠ ܦܘܼܪ̈ܣܝܼܢ ܢܟܲܢܸܫ ܢܟܢܘܫ<EOS> ܥܵܠܡܹ̈ܐ ܨܹܝܕܼ<EOS>ܝܵܠܘܿܕܹܗ<EOS>ܦܬܲܚ̣ ܡܲܠܟ݁ܘܼܬܼܵܐ ܕܲܢܓܲܪܸܓ̣ ܒܵܗ̇ ܠܐܲܝܢܵܐ ܕܲܡܚܝܼܠ<EOS>ܘܣܵܡ̣ ܓܹܗܲܢܵܐ ܕܲܢܕܲܚܸܠ ܒܵܗ̇ ܠܐܲܝܢܵܐ ܕܲܪܦܸܐ<EOS>ܘܲܒ̣ܓ̣ܘܼܪ̈ܵܓܹܐ ܘܲܒ̣ܕܼܘܼ̈ܚܵܠܹܐ ܗܵܐ ܡܸܬܼܦܲܪܲܣ<EOS>ܕܢܹܐܣܘܿܪ ܐܵܢܘܿܢ ܠܲܒ̣̈ܢܲܝ ܐ̄ܢܵܫܵܐ ܒܚܘܼܒܵܐ ܨܹܐܕܼܵܘܗܝ<EOS>ܠܐܲܝܢܵܐ ܕܡܲܚܸܒ̣ ܠܵܐ ܡܲܠܟ݁ܘܼܬܼܵܐ ܘܠܵܐ ܓܹܗܲܢܵܐ<EOS>ܗܵܘ̇ܝܵܐ ܥܸܠܬܼܵܐ ܕܢܹܐܣܘܿܪ ܚܘܼܒܹܗ ܨܹܝܕܼ ܐܲܠܵܗܵܐ<EOS>ܠܵܐ ܓܘܼܪܵܓ̣ܵܐ ܘܠܵܐ ܕܘܼܚܵܠܵܐ ܓܘܪ̈ܓܐ ܘܠܐ ܕܘ̈ܚܠܐ<EOS>ܒܵܥܹ̇ܐ ܚܘܼܒܵܐ<EOS>ܕܲܕܼܠܵܐ ܥܸܠܬܼܵܐ ܐ̄ܣܝܼܪ ܒܐܲܠܵܗܵܐ ܓܘܼܫܡܵܢܵܐܝܼܬܼ<EOS>ܐܲܝܢܵܐ ܕܩܵܐܹ̇ܡ ܥܲܠ ܗܵܘ̇ ܕܲܪܓ̣ܵܐ ܕܚܘܼܒܵܐ ܪܲܒܵܐ<EOS>ܝܲܬ݁ܝܼܪܬܵܐ ܝܬܪܬܐ<EOS> ܗ̄ܝܼ ܠܹܗ ܐܵܦ ܡܲܠܟ݁ܘܼܬܼܵܐ ܐܵܦ<EOS>ܓܹܗܲܢܵܐ<EOS>ܠܵܐ ܡܸܫܬܲܓܲܫ ܒܐܲܓ̣ܪܵܐ ܕܢܸܦܠܘܿܚ ܥܲܡ ܐܲܠܵܗܵܐ<EOS>ܕܪܸܓ݁ܬܹܗ ܡܡܲܠܸܐ ܠܵܘ ܓܹܝܪ ܠܐܲܓ̣ܪܵܐ ܕܡܸܢܹܗ ܚܵܐܲܪ<EOS>ܘܠܵܐ ܡܕܲܚܠܵܐ ܠܹܗ ܢܘܼܪܵܐ ܕܢܸܥܪܘܿܩ ܡ̣ܢ ܒܝܼ̈ܫܵܬܼܵܐ<EOS>ܕܡܸܣܢܵܐ ܣܵܢܹ̇ܐ ܥܒ̣ܵܕܹ̈ܐ ܒܝܼ̈ܫܹܐ ܕܠܵܐ ܕܘܼܚܵܠܵܐ<EOS>ܘܠܲܐܝܢܵܐ ܘܐܝܢܐ<EOS> ܕܗܵܟܲܢ ܩܲܪܝܼܒ̣ ܚܘܼܒܹܗ ܨܹܝܕܼ<EOS>ܐܲܠܵܗܵܐ<EOS>ܠܵܐ ܡܓܲܪܸܓ̣ ܠܹܗ ܘܠܵܐ ܡܕܲܚܸܠ ܠܹܗ ܕܡܸܢܹܗ ܐܝܼܬܼܵܘܗܝ<EOS>ܘܡܵܐ ܕܲܫܪܲܥ̣ ܐ̄ܢܵܫ ܡ̣ܢ ܗܵܘ̇ ܕܲܪܓ̣ܵܐ ܕܚܘܼܒܵܐ ܘܲܢܦܲܠ̣<EOS>ܩܪܒ̣ ܐܲܠܵܗܵܐ ܡܓܲܪܸܓ̣ ܣܵܡܹ̇ܟ̣ ܘܲܡܠܲܒܸܒ̣ ܠܹܗ<EOS>ܦܬܲܚ̣ ܡܲܠܟ݁ܘܼܬܼܵܐ ܣ̣ܕܲܪ ܡܘܼܠܟܵܢܹ̈ܐ ܘܐܲܣܓܝܼ ܛܘܼ̈ܒܹܐ<EOS>ܕܐܵܦܸܢ ܒܐܲܓ̣ܪܵܐ ܕܡܸܫܬܵܘܕܸܐ ܠܹܗ ܢܸܣܒ̣ܝܼܘܗܝ ܢܣܒܗ<EOS> ܨܹܐܕܼܵܘܗܝ<EOS>ܘܠܲܐܝܢܵܐ ܕܡܲܡܐܸܢ ܐܵܦ ܠܵܐ ܐ̄ܓ̣ܝܼܪܵܐ ܕܢܸܗܘܸܐ ܨܵܒܹ̇ܐ<EOS>ܐܲܕܼܠܸܩ̣ ܢܘܼܪܵܐ ܫ̣ܓܲܪ ܓܹܗܲܢܵܐ ܘܗܵܐ ܓܵܙܹ̇ܡ ܠܹܗ<EOS>ܕܲܒ̣ܠܘܼܚܵܡܹ̈ܐ ܘܲܒ̣ܣܘܼܪ̈ܵܕܹܐ ܘܒܣܘܪܕܐ<EOS>ܘܲܒ̣ܙܘܼܗܵܪܹ̈ܐ<EOS>ܢܸܕܼܚܲܠ ܡܸܢܹܗ ܘܠܵܐ ܢܸܬܼܩܲܪܲܒ̣ ܨܹܝܕܼ ܒܝܼ̈ܫܵܬܼܵܐ<EOS>ܡܸܟܹܝܠ ܛܲܟ̣ܣܹ̈ܐ ܕܙܲܕ݁ܝܼܩܘܼܬܼܵܐ ܬܠܵܬܼܵܐ ܐܸܢܘܿܢ<EOS>ܘܒܲܬܼܠܵܬܲܝ̈ܗܘܿܢ ܪܵܗ̇ܛܵܐ ܐܘܼܪܚܵܐ ܕܒܹܝܬܼ ܐܲܠܵܗܵܐ<EOS>ܚܲܕܼ ܡ̣ܢ ܚܘܼܒܵܐ ܗܵܘ̇ ܕܹܝܢ ܕܲܬܼܪܹܝܢ ܡܸܛܠ ܐܲܓ̣ܪܵܐ<EOS>ܘܗܵܘ̇ ܕܲܬܼܠܵܬܼܵܐ ܕܢܸܣܬܲܪܲܕܼ ܐ̄ܢܵܫ ܡ̣ܢ ܓܹܗܲܢܵܐ<EOS>ܕܡܲܚܸܒ̣ ܝܵܪܬܵܐ ܗ̄ܘ̣ ܠܵܘ ܓܹܝܪ ܒܐܲܓ̣ܪܵܐ ܝ̄ܕܼܝܼܥܵܐ ܦܵܠܲܚ̇<EOS>ܐܲܝܟ̣ ܕܲܟ̣ܬܼܝܼܒ̣ܵܐ ܕܟ̣ܠܡܸܕܸܡ ܕܝܼܠܝ ܕܝܼܠܵܟ̣ ܕܝܠܟܘܢ<EOS>ܐܝܼܬܼܵܘܗܝ<EOS>ܗܵܘ̇ ܬܘܼܒ̣ ܐܲܝܢܵܐ ܕܲܠܡܲܠܟ݁ܘܼܬܼܵܐ ܪܓ̣ܝܼܓ̣ ܕܐܲܠܵܗܵܐ<EOS>ܐ̄ܓ̣ܝܼܪܵܐ ܗ̄ܘ̣ ܟܹܐܢܵܐ ܕܢܵܣܹ̇ܒ̣ ܐܲܓ̣ܪܹܗ ܒܓܲܠܝܘܼܬܼ ܐܲܦܹ̈ܐ<EOS>ܘܲܕ݁ܕܵܚܹ̇ܠ ܬܘܼܒ̣ ܡ̣ܢ ܓܹܗܲܢܵܐ ܟܲܕܼ ܙܲܕܝܼܩܵܐ ܗ̄ܘ̣<EOS>ܥܲܒ̣ܕܵܐ ܗ̄ܘ̣ ܛܵܒ̣ܵܐ ܕܢܵܛܲܪ ܢܲܦ̮ܫܹܗ ܡ̣ܢ ܣܘܼܓ݁ܦܵܢܹ̈ܐ<EOS>ܬܠܵܬܼܵܐ ܬܸܓ̣ܡ̈ܝܼܢ ܐܝܼܬܼ ܒܹܝܬܼ ܐܲܒ̣ܵܐ ܕܚܲܒ݁ܝܼܒ̣ܝܼܢ ܠܹܗ<EOS>ܐ̄ܓ̣ܝܼܪܹ̈ܐ ܘܥܲܒ̣̈ܕܹܐ ܘܲܒ̣̈ܢܲܝܵܐ ܬܘܼܒ̣ ܕܝܵܪ̈ܬܵܘܗܝ ܐܸܢܘܿܢ<EOS>ܕܵܚܹ̇ܠ ܥܲܒ̣ܕܵܐ ܡ̣ܢ ܡܲܚ̈ܘܵܬܼܵܐ ܘܛܵܒ̣ ܫܲܦܝܼܪܵܐ<EOS>ܕܲܟ̣ܡܵܐ ܕܕܼܵܚܹ̇ܠ ܐܵܦܠܵܐ ܡܲܣܟܸ݁ܠ ܒܲܥܒ̣ܝܼ̈ܕܼܵܬܹܗ<EOS>ܘܚܵܕܹܐ ܦܵܥܠܵܐ ܒܐܲܓ̣ܪܵܐ ܛܵܒ̣ܵܐ ܘܒܹܗ ܡܸܬܼܠܲܒܲܒ̣<EOS>ܘܡܸܛܠܵܬܹܗ ܡܲܣܓܸܐ ܦܵܠܲܚ̇ ܟܲܫܝܼܪܵܐܝܼܬܼ<EOS>ܒܪܵܐ ܕܹܝܢ ܕܐܲܣܝܼܪ ܚܘܼܒܹܗ ܒܐܲܒ̣ܘܼܗܝ ܢܲܦ̮ܫܵܐܝܼܬܼ<EOS>ܡܸܪܚܲܡ ܪܵܚܹܡ ܘܲܡܚܲܒܸ݁ܒ̣ ܠܹܗ ܚܘܼܒܵܢܵܐܝܼܬܼ ܕܠܐ ܥ̈ܠܬܐ<EOS>ܟܝܵܢܵܐ ܡܙܝܼܥ ܠܹܗ ܕܢܸܪܚܲܡ ܠܐܲܒ̣ܘܼܗܝ ܟܲܕܼ ܠܵܐ ܝܵܕܲܥ̇<EOS>ܕܡܸܛܠ ܡܵܢܵܐ ܪܵܚܹ̇ܡ ܠܐܲܒ̣ܘܼܗܝ ܐܸܠܵܐ ܕܐܲܒ̣ܵܐ ܗ̄ܘ̣<EOS>ܘܐܸܠܵܐ ܐܝܼܬܼ ܠܹܗ ܠܵܐ ܡܲܠܟ݁ܘܼܬܼܵܐ ܘܠܵܐ ܓܹܗܲܢܵܐ<EOS>ܒܪܵܐ ܡܲܚܸܒ̣ ܗ̄ܘ̣ ܘܲܡܝܲܩܲܪ ܠܹܗ ܥܲܠ ܕܐܲܒ̣ܘܼܗܝ ܗ̄ܘ̣<EOS>ܪܚܝܼܡ ܐܲܠܵܗܵܐ ܥܲܠ ܕܐܲܠܵܗܵܐ ܗ̄ܘ̣ ܒܹܝܬܼ ܦܵܪ̈ܘܿܫܹܐ<EOS>ܘܲܕܼܠܵܐ ܥܵܠܬܼܵܐ ܦܵܠ̇ܚܝܼܢ ܥܲܡܹܗ ܡܸܛܠ ܚܘܼܒܹܗ<EOS>ܠܵܐܹ̇ܐ ܐ̄ܚܪܹܢܵܐ ܐܚܪ̈ܢܐ ܠܐܝ̈ܢ<EOS> ܡܸܛܠ ܛܘܼ̈ܒܹܐ ܕܲܢܛܝܼܪܝܼܢ<EOS>ܠܹܗ ܠܗܘܢ<EOS>ܕܐܵܦ ܗܘ݀ ܗܵܢܵܐ ܫܘܼܦܪܵܐ ܗ̄ܘ̣ ܕܲܬܼܪܹܝܢ ܒܹܝܬܼ ܐܲܠܵܗܵܐ<EOS>ܐ̄ܚܪܹܢܵܐ ܫܵܦܲܪ ܐܚܪ̈ܢܐ ܕܚ̈ܠܝܢ<EOS> ܡܸܛܠ ܛܸܒܵܗ̇ ܕܢܘܼܪܵܐ<EOS>ܕܲܕܼܚܝܼܠ<EOS>ܕܲܕܼܠܵܐ ܢܹܐܩܲܕܼ ܠܵܐ ܡܸܬܼܩܲܪܲܒ̣ ܢܐܩܕܘܢ ܠܐ ܡܬܩܪ̈ܒܝܢ<EOS>ܨܹܝܕܼ ܒܝܼ̈ܫܵܬܼܵܐ<EOS>ܚܢܲܢ ܕܹܝܢ ܗܵܫܵܐ ܒܐܲܝܢܵܐ ܕܲܪܓܟܵܐ ܝܑܼܕܝܼܥܝܼܢ ܚ̄ܢܲܢ<EOS>ܘܒܲܐܝܢܵܐ ܬܸܓ̣ܡܵܐ ܐܝܼܬܼ ܠܲܢ ܫܘܼܦܪܵܐ ܢܚܵܘܸܐ ܢܚ̣ܙܐ<EOS> ܢܲܦ̮ܫܲܢ<EOS>ܐܸܬ݁ܕܲܡܝܼܢܲܢ ܢܸܪܗܲܛ ܒܵܬܲܪ ܫܲܦܝܼܪ̈ܵܬܼܵܐ<EOS>ܒܢܲܝ̈ܵܐ ܪܵܚܡ̇ܝܼܢ ܪ̈ܚܝܡܝܢ<EOS> ܐ̄ܓ̣ܝܼܪܹ̈ܐ ܦܵܠ̇ܚܝܼܢ ܥܲܒ̣̈ܕܹܐ<EOS>ܕܵܚ̇ܠܝܼܢ<EOS>ܚܢܲܢ ܠܵܐ ܡܸܪܚܲܡ ܐܵܦܠܵܐ ܡܸܦܠܲܚ ܐܵܦܠܵܐ ܡܸܕܼܚܲܠ<EOS>ܠܵܐ ܓܹܝܪ ܠܚܘܼܒܵܐ ܗܵܘ̇ ܕܲܒ̣̈ܢܲܝܵܐ ܩܲܪܝܼܒ̣ܝܼܢ ܚ̄ܢܲܢ<EOS>ܘܠܵܐ ܠܦܘܼܠܚܵܢܵܐ ܗܵܘ̇ ܕܐܲܓ̣ܪܹ̈ܐ ܥܲܠܝܼܠܝܼܢܲܢ<EOS>ܠܵܐ ܐܲܝܟ̣ ܥܲܒ̣̈ܕܹܐ ܡ̣ܢ ܡܲܚ̈ܘܵܬܼܵܐ ܕܲܚܝܼܠܝܼܢܲܢ<EOS>ܠܡܲܢ ܕܵܡܹܝܢܲܢ ܡ̣ܢ ܓܵܘ ܒܲܝܬܵܐ ܘܠܵܐ ܠܚܲܕܼ ܬܸܓ̣ܡܵܐ<EOS>ܒܕܲܪܓ̣ܵܐ ܪܵܡܵܐ ܗܵܘ̇ ܕܲܒ̣̈ܢܲܝܵܐ ܠܵܐ ܟܲܬܲܪܢ ܐܝܪܬ<EOS> ܚ̄ܢܲܢ<EOS>ܘܲܒ̣ܦܘܼܠܚܵܢܵܐ ܗܵܘ̇ ܕܐܲܓ̣ܝܼܪܹ̈ܐ ܠܵܐ ܚܲܡܣܸܢ̄ܢ<EOS>ܕܸܚܠܬܼܵܐ ܕܥܲܒ̣̈ܕܹܐ ܫܩܝܼܠܵܐ ܗ̄ܝܼ ܡܸܢܲܢ ܘܐܸܬܼܓܲܠܝܲܬ݀ ܠܵܗ̇<EOS>ܕܐܵܦ ܠܵܐ ܒܒܲܝܬܵܐ ܐܝܼܬܼ ܠܲܢ ܕܘܼܟ݁ܬܼܵܐ ܕܲܢܟܲܬܲܪ ܒܵܗ̇<EOS>ܥܒ̣ܵܕܹܐ ܒܝܼ̈ܫܹܐ ܒܪܘܼܚܩܵܐ ܣܵܡܘܼܢ ܣܡܘܢܝ<EOS> ܩܪܢܝ<EOS> <EOS> ܨܪܢܝ<EOS>ܡ̣ܢ ܐܲܠܵܗܵܐ<EOS>ܐܲܝܟ̣ ܢܘܼܟ̣ܪ̈ܵܝܹܐ ܥܲܒ̣ܕܘܼܢ ܡܸܢܹܗ ܘܠܲܐܝܟܵܐ ܢܹܐܙܲܠ<EOS>ܩ̣ܪܵܢ ܒܲܒ̣̈ܢܲܝܵܐ ܡ̣ܢܵܢ ܒܐܲܓ̣ܝܼܪܹ̈ܐ ܘܥܲܒ̣̈ܕܹܐ ܣܵܡܲܢ<EOS>ܘܲܬܼܠܵܬܲܝ̈ܗܘܿܢ ܬܸܓ̣ܡܹ̈ܐ ܐܲܪܦܝܼܢ ܕܲܢܫܲܢܸܐ ܠܲܢ<EOS>ܒܨܲܠܡܹܗ ܨܵܪܲܢ ܗܵܕܲܐ ܗ̄ܝܼ ܦܸܨܬܼܵܐ ܗܵܝ̇ ܕܲܒ̣̈ܢܲܝܵܐ<EOS>ܕܢܸܗܘܸܐ ܥܲܡܹܗ ܘܢܹܐܪـܼܲ ܕܝܼܠܹܗ ܘܢܸܬ݁ܕܲܡܸܐ ܠܹܗ ܒܗ<EOS>ܘܥܲܠ ܕܲܫܒܲܩܢܵܝܗܝ ܘܲܛ̣ܥܲܝܢ ܚܘܼܒܵܐ ܕܐܲܒ̣ܵܗܘܼܬܹܗ<EOS>ܢܚܸܬܼ ܗܦܟ<EOS> ܫܲܓܸܫ̣ ܠܲܢ ܕܢܸܦܠܘܿܚ ܥܲܡܹܗ ܘܢܸܣܲܒ̣<EOS>ܐܲܓ̣ܪܲܢ<EOS>ܘܡ̣ܢ ܕܲܚ̣ܙܵܐ ܠܹܗ ܕܐܵܦ ܒܵܗ̇ ܒܗܵܕܹܐ ܡܲܐܝܼܢܵܐ ܠܲܢ<EOS>ܒܢܘܼܪܵܐ ܓܙܲܡ̣ ܠܲܢ ܕܟܲܕܼ ܕܵܚ̇ܠܝܼܢ ܚ̄ܢܲܢ ܢܸܦܢܸܐ ܨܹܐܕܼܵܘܗܝ<EOS>ܗܵܘܬܼܵܐ ܕܢܘܼܪܵܐ ܘܦܲܚܬܵܐ ܪܲܒܵܐ ܕܫܲܠܗܹܒ̣ܝܼܬܼܵܐ<EOS>ܓܠ̣ܵܐ ܚܵܘܝܼ ܠܲܢ ܕܲܒ̣ܣܘܼܪܵܕܼܵܐ ܠܘܵܬܹܗ ܢܸܪܗܲܛ<EOS>ܝܑܼܚܝܼܕܼܵܝܹܗ ܕܐܲܒ̣ܵܐ ܒܪ̈ܲܚܡܹܐ ܥܒܲܕܼ ܠܲܢ ܐܲܚܵܘ̈ܗܝ ܘܟ̣ܠܗܘܿܢ ܕܟܠܗܘܢ<EOS>ܐ̄ܪ̈ܵܙܹܐ ܕܐܝܼܬܼ ܒܹܝܬܼ ܐܲܒ̣ܘܼܗܝ ܓܠ̣ܵܐ ܒܲܕܸܩ̣ ܦܫܩ<EOS> ܠܲܢ<EOS>ܐܸܫܬܲܥܝܼ ܠܲܢ ܥܲܠ ܓܹܗܲܢܵܐ ܘܥܲܠ ܥܲܬ݁ܝܼܪܵܐ<EOS>ܘܥܲܠ ܠܵܥܵܙܲܪ ܡܲܠܟ݁ܘܼܬܼܵܐ ܕܒܹܝܬܼ ܐܲܠܵܗܵܐ<EOS>ܒܥ̣ܵܐ ܕܢܵܘܕܲܥ ܠܲܢ ܥܲܠ ܗܵܘ̇ ܦܲܚܬܵܐ ܕܐܝܼܬܼ ܒܲܡܨܲܥܬܼܵܐ<EOS>ܘܕܲܐܝܟܲܢ ܚܵܙܹ̇ܝܢ ܓܲܒܹ̈ܐ ܚܕܼܵܕܹ̈ܐ ܒܚܲܫܵܐ ܒܥܠܡܐ<EOS> ܪܲܒܵܐ<EOS>ܓܠ̣ܵܐ ܠܲܢ ܐ̄ܪ̈ܵܙܹܐ ܕܡܵܢ ܐܝܼܬܼ ܬܲܡܵܢ ܥܲܕܼܠܵܐ ܢܹܐܙܲܠ<EOS>ܕܲܢܟ̣ܵܘܸܢ ܠܲܢ ܛܸܒܹܗ ܕܕܼܝܼܢܵܐ ܚܠܵܦ ܡܲܪܕܘܼܬܼܵܐ<EOS>ܫܸܡ̈ܥܹܐ ܕܚܝܼ̈ܠܹܐ ܐܲܝܬܝܼ ܠܐܲܬܼܪܲܢ ܟܲܕܼ ܐܵܬܹ̇ܐ ܠܹܗ<EOS>ܕܲܢܙܲܗܲܪ ܕܢܢܗܪ<EOS> ܠܲܢ ܒܲܫܡ̈ܘܼܥܵܬܹܗ ܕܕܼܝܼܢܵܐ ܪܲܒܵܐ<EOS>ܥܝܵܕܹܗ ܕܐܲܬܼܪܵܐ ܕܐܸܬ݀ܵܐ ܡܸܢܹܗ ܒܥ̣ܵܐ ܕܢܲܠܸܦ ܠܲܢ<EOS>ܕܢܸܗܘܸܐ ܡܛܲܝ̈ܒܹܐ ܠܘܼܩܒܲܠ ܢܘܼܪܵܐ ܕܲܠܚܝܼܡܵܐ ܠܲܢ<EOS>ܚ̣ܙܵܐ ܠܥܲܬ݁ܝܼܪܵܐ ܟܲܕܼ ܝܵܩܹ̇ܕܼ ܗ̄ܘ̣ܵܐ ܒܓ̣ܵܘ ܓܹܗܲܢܵܐ<EOS>ܘܐܸܬ݀ܵܐ ܓܠ̣ܵܐ ܠܲܢ ܕܲܢܦܲܠܸܛ ܠܲܢ ܡ̣ܢ ܛܘܼܪܵܦܹܗ<EOS>ܚܲܕܼ ܣܘܼܥܪܵܢܵܐ ܡ̣ܢ ܣܘܼܥܪ̈ܵܢܵܘܗܝ ܕܐܲܬܼܪܵܐ ܦܲܪܣܝܼ<EOS>ܕܡܵܐ ܕܲܫܡܲܥܢܵܝܗܝ ܢܙܘܿܥ ܠܸܒܲܢ ܢܕܚ̣ܠ<EOS> ܡ̣ܢ<EOS>ܒܝܼ̈ܫܵܬܼܵܐ<EOS>ܐܲܣܓܝܼ ܪܲܚܡܲܢ ܘܲܕܼܢܵܘܕܲܥ ܠܲܢ ܕܲܟ̣ܡܵܐ ܪܲܚܡܲܢ<EOS>ܐܲܦܸܩ ܐ̄ܪܵܙܹܗ ܐܲܦܩܗ ܠܐܪܙܐ<EOS> ܕܥܵܠܡܵܐ ܚܲܕܼܬܼܵܐ ܡܸܛܠܵܬܲܢ<EOS>ܒܥܵܠܡܲܢ ܒܝܼܫܵܐ ܐ̄ܪܵܙܵܐ ܕܥܵܠܡܹܗ ܠܵܐ ܡܲܦܸܩ ܗ̄ܘ̣ܵܐ<EOS>ܐܸܠܘܼ ܚܘܼܒܹܗ ܠܵܐ ܚܵܘܝܼ ܠܲܢ ܢܲܗܝܼܪܵܐܝܼܬܼ<EOS>ܓܠ̣ܵܐ ܟܲܣ̈ܝܵܬܼܵܐ ܕܐܝܼܬܼ ܒܹܝܬܼ ܐܲܒ̣ܘܼܗܝ ܕܲܢܫܲܪܲܪ ܠܲܢ<EOS>ܕܲܒ̣̈ܢܲܝ ܐ̄ܪܵܙܵܐ ܘܪ̈ܵܚܡܹܐ ܘܐܲܚܹ̈ܐ ܕܝܼܠܹܗ ܥܲܒ̣ܕܲܢ<EOS>ܡܵܢ ܡܘܢ<EOS> ܕܐܸܫܬܲܡܲܫ ܬܲܡܵܢ ܒܐܲܬܼܪܹܗ ܚ̣ܵܘܝܼ<EOS>ܒܐܲܬܼܪܲܢ<EOS>ܕܥܕܼܠܵܐ ܢܹܐܙܲܠ ܢܹܐܠܲܦ ܢܠܦ<EOS> ܐܸܢܹܝܢ<EOS>ܠܲܥܒ̣ܝܼ̈ܕܼܵܬܹܗ<EOS>ܡܲܢ ܝܵܕܲܥ̇ ܗ̄ܘ̣ܵܐ ܫܲܪܒܹܗ ܕܚܝܼܠܵܐ ܕܗܵܘ̇ ܐܲܬ݁ܝܼܪܵܐ<EOS>ܐܸܠܘܼ ܠܵܐ ܓܠ̣ܵܐ ܡܵܪܲܢ ܫܲܪܒܹܗ ܕܲܢܙܲܗܲܪ ܠܲܢ<EOS>ܐܵܘ ܬܲܫܥܝܼܬܹܗ ܕܗܵܘ̇ ܠܵܥܵܙܲܪ ܡܲܢ ܚܵܟܹ̇ܡ ܗ̄ܘ̣ܵܐ<EOS>ܐܸܠܘܼ ܠܵܐ ܗܘ݀ ܬܢ̣ܵܗ̇ ܕܲܢܠܲܒܸܒ̣ ܠܐܲܝܢܵܐ ܕܲܨܪܝܼܟ̣<EOS>ܥܲܠ ܕܲܟ̣ܣܸܐ ܗ̄ܘ̣ܵܐ ܥܵܠܡܵܐ ܚܲܕܼܬܼܵܐ ܘܠܵܐ ܥܠܡܗ ܪܒܐ ܕܠܐ<EOS>ܚܙܸܐ ܗ̄ܘ̣ܵܐ ܠܲܢ<EOS>ܐ̄ܬ݀ܵܐ ܚ̣ܵܘܝܼ ܠܲܢ ܟ̱ܠܹܗ ܫܲܪܒܹܗ ܒܚܲܕܼ ܣܘܼܥܪܵܢܵܐ<EOS>ܒܗܵܘ̇ ܠܵܥܵܙܲܪ ܕܵܘܝܵܐ ܕܫܘܼܚܢܵܘ̈ܗܝ ܕܲܬܼܢ̣ܵܐ ܫܲܪܒܹܗ<EOS>ܐܲܠܸܦ̣ ܗܵܕܹܐ ܕܐܲܝܢܵܐ ܕܲܣܢܝܼܩ ܠܵܐ ܢܸܬܼܪܲܥܲܡ<EOS>ܘܲܒ̣ܥܲܬ݁ܝܼܪܵܐ ܓܲܐܝܵܐ ܕܚ̣ܵܘܝܼ ܬܘܼܒ̣ ܚܲܟܸ݁ܡ ܠܲܢ<EOS>ܕܲܟ̣ܡܵܐ ܠܚܝܼܡܵܐ ܢܘܼܪܵܐ ܕܕܼܝܪܢܵܐ ܥܲܠ ܥܲܬ݁ܝܼܪܵܐ ܥܬܝܼܪ̈ܐ<EOS>ܕܠܵܐ ܐ̄ܢܵܫ ܢܸܩܢܸܐ ܕܲܗܒ̣ܵܐ ܐܲܠܸܦ̣ ܟܲܕܼ ܡܲܠܸܦ ܗ̄ܘ̣ܵܐ<EOS>ܘܲܗܦܲܟ̣ ܚ̣ܵܘܝܼ ܥܲܠ ܥܲܬܝܼܪܵܐ ܟܲܕܼ ܝܵܩܹ̇ܕܼ ܗ̄ܘ̣ܵܐ<EOS>ܕܡ̣ܢ ܗܵܝ̇ ܕܲܗܘ݀ܵܬܼ ܨܹܝܕܼ ܢܸܕܲܥ ܟܠܢܵܫ<EOS>ܕܢܘܼܪܵܐ ܡܛܲܝܸܒ̣ ܥܘܼܬܼܪܵܐ ܠܡܵܪܵܘܗܝ ܐܸܢ ܩܵܢܹ̇ܝܢ ܠܹܗ<EOS>ܒܚܲܕܼ ܬܘܼܒ̣ ܙܲܒ̣ܢܵܐ ܡܲܠܸܠ̣ ܘܵܝܵܐ ܨܹܝܕܼ ܥܲܬ݁ܝܼܪܹ̈ܐ<EOS>ܘܠܵܐ ܓܲܠܝܵܐ ܗ̄ܘ̣ܵܬܼ ܕܡܵܢܲܐ ܗ̄ܝܼ ܥܸܠܬܹܗ ܕܘܵܝܵܐ ܬܲܡܵܢ<EOS>ܘܲܒ̣ܥܲܬ݁ܝܼܪܵܐ ܗܵܘ̇ ܕܐܸܫܬܲܢܲܩ ܕܲܬܼܢ̣ܵܐ ܫܲܪܒܹܗ<EOS>ܚ̣ܵܘܝܼ ܠܟ̣ܠ ܐ̄ܢܵܫ ܕܡܸܛܠ ܡܵܢܵܐ ܠܥܲܬ݁ܝܼܪܹ̈ܐ ܘܵܝ<EOS>ܝܲܗ̄ܒ̣ ܬܘܼܒ̣ ܛܘܼܒ̣ܵܐ ܠܟ̣ܠ ܡܸܣ̈ܟܹ݁ܢܹܐ ܘܠܵܐ ܓܲܠܝܵܐ ܗ̄ܘ̣ܵܬܼ<EOS>ܡܸܛܠ ܡܵܢܵܐ ܐ̄ܡܲܪ ܛܒܲܝܗܘܿܢ ܠܲܕܼܡܸܣܟܹ݁ܢܝܼܢ<EOS>ܘܡ̣ܢ ܕܐܸܫܬܲܡܥܲܬ݀ ܥܲܠ ܠܵܥܵܙܲܪ ܕܲܟ̣ܡܵܐ ܝܑܼܪܸܒ̣<EOS>ܒܹܗ ܐܸܬܼܦܲܫܲܩ ܛܘܼܒ̣ܵܐ ܕܡܲܠܸܠ̣ ܨܹܝܕܼ ܡܸܣ̈ܟܹ݁ܢܹܐ<EOS>ܡܸܠܬܹܗ ܕܡܵܪܲܢ ܟ̱ܠܵܗ̇ ܢܘܼܗܪܵܐ ܗ̄ܝܼ ܠܲܕܼܫܵܡܲܥ̇ ܠܵܗ̇<EOS>ܘܣܲܒ̣ܪܵܐ ܘܚܲܝܹ̈ܐ ܘܟ̣ܠ ܝܘܼܬܼܪ̈ܵܢܹܐ ܡܲܠܝܵܐ ܟ̱ܠܵܗ̇<EOS>ܕܢܵܘܬܲܪ ܡܲܠܸܠ̣ ܢܹܐܬܲܪ ܡܵܕܹܝܢ ܡ̣ܢ ܝܘܼܠܦܵܢܹܗ<EOS>ܕܲܠܝܘܼܬܼܪܵܢܵܐ ܬܸܗܘܸܐ ܡܸܠܬܹܗ ܒܹܝܬܼ ܦܵܪ̈ܘܿܫܹܐ<EOS>ܥܲܠ ܠܵܥܵܙܲܪ ܘܥܲܠ ܥܲܬ݁ܝܼܪܵܐ ܕܲܬܼܢܵܐ ܫܲܪܒܹܗ<EOS>ܡܵܢ ܥܬܝܪܐ ܘܥܠ ܠܥܙܪ<EOS> <EOS> ܡܘܢ<EOS> ܐܵܠ̇ܨܵܐ ܗ̄ܘ̣ܵܬܼ<EOS>ܕܢܲܝܬܸܐ ܠܓܸܠܝܵܐ ܣܘܼܥܪ̈ܵܢܲܝܗܘܿܢ<EOS>ܐܸܠܵܐ ܕܢܵܘܬܲܪ ܠܲܒ̣ܢܲܝ̈ܢܵܫܵܐ ܡ̣ܢ ܫܲܪ̈ܒܲܝܗܘܿܢ<EOS>ܘܲܕܼܢܸܬܼܥܲܕܪܘܼܢ ܟܠ ܫܵܡ̈ܘܿܥܹܐ ܒܓܸܠܝܵܢܲܝ̈ܗܘܿܢ<EOS>ܢܸܬܸ݁ܠ ܡܵܕܹܝܢ ܘܲܥܕܵܐ ܠܡܸܠܬܲܢ ܨܹܝܕܼ ܝܘܼܬܼܪܵܢܵܐ<EOS>ܘܡܸܛܠ ܗܵܕܹܐ ܢܡܲܠܸܠ ܒܲܠܚܘܿܕܼ ܥܲܠ ܕܲܢܥܲܕܲܪ<EOS>ܒܫܲܪܒܹܗ ܕܚܝܼܠܵܐ ܕܗܵܘ̇ ܥܲܬ݁ܝܼܪܵܐ ܕܲܒ̣ܓܹܗܲܢܵܐ ܘܕܠܥܙܪ<EOS>ܡܠܘܿܐܵܐ ܪܲܒܵܐ ܕܟ̣ܠ ܝܘܼܬܼܪ̈ܵܢܹܐ ܐܝܼܬܼ ܠܐܵܡܘܿܪܵܐ<EOS>ܢܸܫܡܲܥ ܡܵܕܹܝܢ ܦܵܪܘܿܫܵܐܝܼܬܼ ܗܵܫܵܐ ܟ̱ܠܲܢ<EOS>ܘܲܠܝܘܼܬܼܪܵܢܵܐ ܢܸܗܘܸܐ ܫܲܪܒܹܗ ܡܵܐ ܕܡܸܬܼܡܲܠܲܠ<EOS>ܟܬܼܝܼܒ̣ ܒܲܣܒܲܪܬܼܵܐ ܕܓܲܒ̣ܪܵܐ ܐܝܼܬܼ ܗ̄ܘ̣ܵܐ ܚܲܕܼ ܥܲܬ݁ܝܼܪܵܐ<EOS>ܕܲܠܒ̣ܝܼܫ ܒܘܼܨܵܐ ܐܵܦ ܐܲܪ̈ܓܘܵܢܹܐ ܘܲܓ̣ܐܸܐ ܘܲܚܬܼܝܼܪ<EOS>ܡܸܬܼܒܲܣܲܡ ܗ̄ܘ̣ܵܐ ܘܡܸܬܼܦܲܛܲܡ ܗ̄ܘ̣ܵܐ ܘܡܸܬܼܓܲܐܸܐ ܗ̄ܘ̣ܵܐ ܒܥܘܬܪܗ ܪܒܐ<EOS>ܘܚܵܝܹ̇ܐ ܟܠܝܘܿܡ ܟܠ ܓܲܐܝܵܐܝܼܬܼ ܘܲܚܬܼܝܼܪܵܐܝܼܬܼ<EOS>ܘܚܲܕܼ ܡܸܣܟܹ݁ܢܵܐ ܕܵܘܝܵܐ ܪܡܸܐ ܗܘ̣ܵܐ ܠܘܼܩܒܲܠ ܬܲܪܥܹܗ<EOS>ܘܲܣܢܝܼܩ ܘܐܲܠܝܼܨ ܫܝܼܛ ܘܲܡܓܲܙܲܝ ܘܲܡܠܸܐ ܟܹܐܒܹ̈ܐ<EOS>ܘܡܸܬܼܪܲܓ̣ܪܲܓ̣ ܗ̄ܘ̣ܵܐ ܕܢܸܡܠܸܐ ܟܲܪܣܹܗ ܡ̣ܢ ܦܲܪ̈ܬܘܼܬܹܐ<EOS>ܕܗܵܘ̇ ܥܲܬ݁ܝܼܪܵܐ ܕܐܝܼܬܼ ܗ̄ܘ̣ܵܐ ܠܩܘܼܒ̣ܠܹܗ ܘܠܵܐ ܝܵܗ̇ܒ݁ܝܼܢ ܠܹܗ<EOS>ܘܗܵܘ̇ ܡܸܣܟܹܢܵܐ ܡܠܸܐ ܗ̄ܘ̣ܵܐ ܟܹܐܒܹ̈ܐ ܘܲܚܒ̣ܵܪ̈ܵܬܼܵܐ<EOS>ܘܲܡܠܲܟ̣ܚܝܼܚܝܼܢ ܗ̄ܘ̣ܵܐ ܟܲܠܒܹ̈ܐ ܫܘܼܚܢܵܘ̈ܗܝ ܢܲܓ̣ܝܼܪܵܐܝܼܬܼ<EOS>ܫܡܲܥܘ ܦܵܪ̈ܘܿܫܹܐ ܥܲܠ ܥܲܬ݁ܝܼܪܵܐ ܘܥܲܠ ܠܵܥܵܙܲܪ<EOS>ܘܥܲܠ ܚܲܝܲܝ̈ܗܘܿܢ ܘܥܲܠ ܦܘܼܪ̈ܫܵܢܹܐ ܕܕܼܘܼܒܵܪ̈ܲܝܗܘܿܢ<EOS>ܗܵܘ̇ ܡܸܣܟܹܢܵܐ ܠܵܘ ܡܸܣܟܹܢܵܐ ܥܒ̣ܝܼܕܼ ܗ̄ܘ̣ܵܐ ܒܲܠܚܘܿܕܼ<EOS>ܐܸܠܵܐ ܒܟܹܐܒܹ̈ܐ ܡܸܬܼܢܵܘܲܠ ܗ̄ܘ̣ܵܐ ܐܲܝܟ̣ ܕܐܸܫܬܲܡܥܲܬ݀<EOS>ܡܸܬܼܩܲܦܲܚ ܗ̄ܘ̣ܵܐ ܒܡܸܣܟܹܢܘܼܬܼܵܐ ܘܲܒ̣ܟܘܼܪ̈ܗܵܢܹܐ<EOS>ܬܲܪܬܝܢ ܒܝܼ̈ܫܵܢ ܐܝܼܬܼ ܒܹܗ ܗܘܐ<EOS> ܒܥܵܠܡܵܐ ܘܲܠܘܵܬܹܗ<EOS>ܗ̄ܘܲܝ̈<EOS>ܚܲܣܝܼܪܘܼܬܼܵܐ ܘܲܟ̣ܪܝܼܗܘܼܬܼܵܐ ܐܸܬܼܟܲܪܟܵܝܗܝ ܗ̄ܘܲܝ̈<EOS>ܘܲܒ̣ܬܲܪ̈ܬܲܝܗܹܝܢ ܡܸܬ݁ܛܲܪܲܦ ܗ̄ܘ̣ܵܐ ܘܠܵܐ ܡܪܲܛܸܢ ܗ̄ܘ̣ܵܐ<EOS>ܕܡܸܣܟܹܝܢ ܘܲܚܠܝܼܡ ܡ̣ܢ ܥܲܬ݁ܝܼܪܵܐ ܟܪܝܼܗܵܐ ܛܵܒ̣ ܗ̄ܘ̣ܵܐ<EOS>ܕܥܲܬ݁ܝܼܪ ܘܲܟ̣ܪܝܼܗ ܬܘܼܒ̣ ܡ̣ܢ ܥܘܼܬܼܪܹܗ ܡܸܬܼܒܲܝܲܐ ܗܘ݀ ܗܘܐ<EOS>ܚܲܝܠܵܐ ܚܠܝܼܡܵܐ ܠܘܼܩܒܲܠ ܕܲܗܒ̣ܵܐ ܣܝܼܡ ܫܵܡ̇ܘܿܥܵܐ ܚܒܝ̈ܒܝ<EOS>ܘܦܲܚܸܡ ܘܐܲܫܘܵܐ ܡܸܣܟܹܢܘܼܬܼܵܐ ܥܲܡ ܟܘܼܪܗܵܢܵܐ<EOS>ܘܐܲܝܟܵܐ ܕܲܚܕܼܵܐ ܡܸܢܗܹܝܢ ܥܵܪܨܵܐ ܥܲܠ ܒܲܪ ܐ̄ܢܵܫܵܐ<EOS>ܒܚܲܫܵܐ ܪܲܒܵܐ ܡܣܲܝܒܲܪ ܗ̄ܘ̣ ܠܵܗ̇ ܟܲܕܼ ܡܸܬܼܡܲܪܡܲܪ<EOS>ܡܵܐ ܕܫܲܘ̈ܝܵܢ ܕܫܘܝܢ<EOS> ܕܹܝܢ ܐܲܝܢܵܐ ܕܡܸܫܟܲܚ ܕܢܹܐܪܘܿܥ<EOS>ܕܢܘܕܥ<EOS>ܐܸܢܹܝܢ ܟܲܕܼ ܠܵܐ ܡܪܲܛܸܢ ܣܲܓܝܼ ܢܲܨܝܼܚ ܡ̣ܢ ܢܲܨܝܼ̈ܚܹܐ<EOS>ܗܵܐ ܠܵܥܵܙܲܪ ܡܸܣܟܹܢܵܐ ܗ̄ܘ̣ܵܐ ܘܲܟ̣ܪܝܼܗܵܐ ܗ̄ܘ̣ܵܐ<EOS>ܚܲܣܝܼܪ ܠܲܚܡܵܐ ܘܲܡܠܸܐ ܫܘܼܚ̈ܢܹܐ ܘܟܹܐܒܹ̈ܐ ܟܠܝܘܿܡ<EOS>ܡܵܐ ܕܐܝܼܬܼ ܚܲܫܵܐ ܚܫ̈ܐ<EOS> ܐܸܢ ܐܝܼܬܼ ܪ̈ܵܚܡܹܐ ܒܘܼܝܵܐܵܐ ܐ̄ܢܘܿܢ<EOS>ܕܣܵܡ̇ܟ݁ܝܼܢ ܠܸܒܵܐ ܘܲܒ̣ܥܸܢܝܵܢܗܘܿܢ ܚܲܫܵܐ ܦܵܐܹ̇ܓ̣<EOS>ܠܠܵܥܵܙܲܪ ܕܹܝܢ ܐܵܦܠܵܐ ܪ̈ܵܚܡܹܐ ܐܝܼܬܼ ܗ̄ܘ̣ܵܐ ܒܐܲܬܼܪܲܢ<EOS>ܘܡܸܛܠ ܗܵܢܵܐ ܟܲܠܒܹ̈ܐ ܗܘ݀ܵܘ ܠܹܗ ܒܢܲܝ̈ ܥܸܢܝܵܢܵܐ<EOS>ܥܵܠܡܲܢ ܟ̱ܠܹܗ ܒܡܲܣܲܒ̣ ܒܐܲܦܹ̈ܐ ܨܒ̣ܝܼ̈ܥܵܢ ܐܲܦܵܘ̈ܗܝ<EOS>ܘܲܠܥܲܬ݁ܝܼܪܵܐ ܝܵܕܲܥ̇ ܢܸܪܚܲܡ ܕܲܓܵܠܵܐܝܼܬܼ<EOS>ܕܙܲܒ̣ܢܵܐ ܗ̄ܘ̣ ܚܘܼܒܹܗ ܘܐܲܝܢܵܐ ܕܝܲܗ̄ܒ̣ ܠܹܗ ܙܲܒ̣ܢܵܐ ܐܝܼܕܼܵܐ<EOS>ܡܲܣܓܸܐ ܪܵܚܹ̇ܡ ܘܲܡܝܲܩܲܪ ܘܡܚܒܒ<EOS> ܠܹܗ<EOS>ܥܵܘܵܠܵܐܝܼܬܼ<EOS>ܠܡܵܣܟܹܢܵܐ ܕܹܝܢ ܠܵܐ ܐܝܼܬܼ ܪ̈ܵܚܡܹܐ ܘܠܵܐ ܩܲܪ̈ܝܼܒܹܐ ܪܚܡܐ ܘܠܐ ܩܪܝܒܐ<EOS>ܕܠܵܘ ܕܐܲܠܵܗܵܐ ܗ̄ܘ̣ ܚܘܼܒܹܗ ܕܥܵܠܡܵܐ ܐܸܠܵܐ ܕܐܲܦܹ̈ܐ<EOS>ܐܸܢ ܕܹܝܢ ܡܸܣܟܹܝܢ ܘܲܪܡܸܐ ܡܲܢ ܝܵܕܲܥ̇ ܠܹܗ<EOS>ܐܸܠܵܐ ܟܲܠܒܹ̈ܐ ܗܵܠܹܝܢ ܕܲܟ̣ܢܲܫ̣ܘ ܨܹܝܕܼ ܠܵܥܵܙܲܪ<EOS>ܡܠܸܐ ܗ̄ܘ̣ܵܐ ܫܘܼܚ̈ܢܹܐ ܘܠܵܐ ܓܵܫ̇ܝܼܢ ܠܹܗ ܐܵܣܵܘ̈ܵܬܼܵܐ<EOS>ܕܠܵܐ ܐܝܼܬܼ ܗ̄ܘ̣ܵܐ ܠܹܗ ܐܲܓ̣ܪܵܐ ܕܢܸܬܸܠ ܕܲܣܢܝܼܩܵܐ ܗ̄ܘ̣ܵܐ<EOS>ܓܠܝܼܙ ܡ̣ܢ ܪ̈ܵܚܡܹܐ ܘܡ̣ܢ ܡܵܙܘܿܢܵܐ ܘܡ̣ܢ ܚܘܼܠܡܵܢܵܐ<EOS>ܘܐܝܼܬܼ ܠܹܗ ܫܘܼܚ̈ܢܹܐ ܘܡܸܣܟܹ݁ܢܘܼܬܼܵܐ ܘܟܲܠܒܹ̈ܐ ܚܲܒ̣ܪ̈ܵܘܗܝ<EOS>ܠܵܐ ܩܸܢܝܵܢܵܐ ܕܢܸܬܼܒܲܝܲܐ ܒܹܗ ܘܢܸܛܥܸܐ ܚܲܫܵܘ̈ܗܝ ܚܫܗ<EOS>ܘܠܵܐ ܚܘܼܠܡܵܢܵܐ ܕܒܹܗ ܢܸܬܼܠܲܒܲܒ̣ ܥܲܠ ܕܲܣܢܝܼܩܵܐ ܕܣܢܝܩ<EOS> ܗ̄ܘ̣<EOS>ܐܵܦܠܵܐ ܪ̈ܵܚܡܹܐ ܕܣܵܡ̇ܟ݁ܝܼܢ ܠܸܒܹܗ ܥܲܠ ܥܵܩ̈ܵܬܹܗ<EOS>ܟܲܠܒܹ̈ܐ ܘܟܹܐܒܹ̈ܐ ܘܚܲܣܝܼܪܘܼܬܼܵܐ ܘܬܼܘܼܒ̣ ܡܸܕܸܡ ܠܵܐ<EOS>ܠܵܐ ܥܵܨܘܿܒܹ̈ܐ ܥܨܘܒܐ<EOS> ܐܝܼܬܼ ܗ̄ܘ̣ܵܐ ܠܫܘܼܚܢܵܘ̈ܗܝ ܟܲܕܼ<EOS>ܣܲܓܝܼܐܝܼܢ<EOS>ܘܠܵܐ ܣܵܡ̇ܘܿܟܹ̈ܐ ܣܡܘܟܐ<EOS> ܠܠܸܒܹܗ ܕܲܬܼܒ̣ܝܼܪ ܒܲܣܢܘܼܩܘܼܬܼܵܐ<EOS>ܟܵܐܹ̇ܒ̣ ܘܲܟ̣ܦܸܢ ܘܲܡܠܸܐ ܘܵܝܹ̈ܐ ܘܝܐ<EOS> ܘܡܵܢܵܐ ܢܸܥܒܸ݁ܕܼ<EOS>ܘܟܲܕܼ ܛܵܒ̣ ܗܵܟܲܢ ܠܵܐ ܡܒܲܓܸܢ ܗ̄ܘ̣ܵܐ ܕܦܵܪܘܿܫܵܐ ܗ̄ܘ̣ܵܐ<EOS>ܥܲܬ݁ܝܼܪܵܐ ܕܹܝܢ ܗܵܘ̇ ܕܥܲܠ ܬܲܪܥܹܗ ܣܚܝܼܦ ܗ̄ܘ̣ܵܐ ܘܲܫܕܸܐ<EOS>ܫܡܲܥ ܬܘܼܒ̣ ܕܐܲܝܟܲܢ ܡܸܬܼܓܲܐܸܐ ܗ̄ܘ̣ܵܐ ܘܲܡܠܸܐ ܛܘܼ̈ܒܹܐ<EOS>ܓܘܼܫܡܹܗ ܚܠܝܼܡ ܗ̄ܘ̣ܵܐ ܘܲܒ̣ܩܸܢܝܵܢܹܗ ܥܲܬ݁ܝܼܪܵܐ ܗ̄ܘ̣ܵܐ<EOS>ܠܒ̣ܘܼܫܹܗ ܦܐܸܐ ܗ̄ܘ̣ܵܐ ܐܵܦ ܡܹܐܟܼ̈ܠܵܬܹܗ ܫܲܦܝܼܪ̈ܵܢ ܗ̄ܘܲܝ̈<EOS>ܡܠܸܐ ܦܵܬܼܘܿܪܹܗ ܘܪܵܥܹ̇ܡ ܒܲܝܬܹܗ ܘܲܕܼܚܝܼܠ ܐܲܬܼܪܹܗ<EOS>ܥܲܬ݁ܝܼܪ ܘܲܚܠܝܼܡ ܘܟ̣ܠܢܵܫ ܪܵܚܹ̇ܡ ܘܲܡܝܲܩܲܪ ܠܹܗ<EOS>ܠܒ̣ܘܼܫܵܐ ܪܓ̣ܝܼܓ̣ܵܐ ܘܦܲܓ̣ܪܵܐ ܚܠܝܼܡܵܐ ܘܟ̣ܝܼܣܵܐ ܡܲܠܝܵܐ<EOS>ܘܚܲܝܹ̈ܐ ܓܐܲܝ̈ܵܐ ܘܟ̣ܠ ܕܟܠ<EOS> ܛܵܒ̣ܵܬܼܵܐ ܕܠܵܐ<EOS>ܢܸܟܼ̈ܝܵܢܹܐ<EOS>ܚܵܕܹܐ ܒܥܘܼܬܼܪܹܗ ܘܪܵܡ ܒܲܠܒ̣ܘܼܫܵܘ̈ܗܝ ܘܲܦܐܸܐ ܟ̱ܠܹܗ<EOS>ܒܵܣܹ̇ܡ ܘܲܚܠܝܼܡ ܘܲܒ̣ܡܸܣܟܹ݁ܢܵܐ ܠܵܐ ܚܵܐܲܪ ܗ̄ܘ̣ܵܐ<EOS>ܠܵܥܵܙܲܪ ܕܹܝܢ ܥܲܠ ܬܲܪܥܹܗ ܗ̄ܘ̣ܵܐ ܕܗܵܢܵܐ ܓܲܐܝܵܐ<EOS>ܘܲܡܠܸܐ ܘܵܝܹ̈ܐ ܘܚܵܙܹ̇ܐ ܛܘܼ̈ܒܹܐ ܘܠܵܐ ܡܸܬܼܪܲܥܲܡ<EOS>ܕܢܸܣܒܲܥ ܒܲܠܚܘܿܕܼ ܡ̣ܢ ܦܲܪ̈ܬܘܼܬܹܐ ܡܸܬܼܪܲܓ̣ܪܲܓ̣ ܗ̄ܘ̣ܵܐ<EOS>ܘܝܲܬ݁ܝܼܪ̈ܵܬܼܵܐ ܕܐܝܼܬܼ ܗ̄ܘ̣ܵܐ ܬܲܡܵܢ ܠܵܐ ܒܵܥܹ̇ܐ ܗ̄ܘ̣ܵܐ<EOS>ܠܵܐ ܠܲܠܒ̣ܘܼܫܵܐ ܐܵܦܠܵܐ ܠܥܘܼܬܼܪܵܐ ܘܡܸܬܼܚܲܬܼܚܲܬܼ ܗ̄ܘ̣ܵܐ<EOS>ܘܠܵܐ ܠܡܹܐܟ̣̈ܠܵܬܼܵܐ ܕܥܲܠ ܦܵܬܼܘܿܪܵܐ ܕܣܲܓܝܼ̈ܐܵܢ ܗ̄ܘܲܝ̈<EOS>ܥܲܠ ܦܲܪ̈ܬܘܼܬܹܐ ܕܐܵܟ̣݁ܠܝܼܢ ܟܲܠܒܹ̈ܐ ܣܢܝܼܩ ܗ̄ܘܟܵܐ ܒܲܠܚܘܿܕܼ<EOS>ܕܐܵܦ ܗ݀ܝ ܟܝܵܢܵܐ ܬܲܒ̣ܥ̣ܵܗ̇ ܘܟܸܢ ܐܸܬܼܪ̈ܲܓ̣ܪܲܓ̣<EOS>ܐܸܠܘܼ ܟܝܵܢܵܐ ܠܵܐ ܓܲܪܝܼ ܗ̄ܘ̣ܵܐ ܟܲܦܢܵܐ ܪܲܒܵܐ<EOS>ܡܟܢ ܦܘܼܪܫܵܢܹܗ ܘܠܵܐ ܠܦܲܪ̈ܬܘܼܬܹܐ ܡܸܬܼܪܲܓ̣ܪܲܓ̣ ܗ̄ܘ̣ܵܐ<EOS>ܣܲܢܝܵܐ ܪܸܓ݁ܬܼܵܐ ܡܵܐ ܕܫܵܐܹ̇ܠ ܐ̄ܢܵܫ ܝܲܬ݁ܝܼܪ̈ܵܬܼܵܐ<EOS>ܘܡܵܐ ܕܲܟ̣ܝܵܢܵܐ ܬܵܒܲܥ̇ ܕܝܼܠܹܗ ܫܲܦܝܼܪ ܗ̄ܘ̣ ܠܹܗ<EOS>ܠܠܲܚܡܵܐ ܕܝܵܘܡܵܐ ܕܢܸܬܼܪܲܓ̣ܪܲܓ̣ ܐ̄ܢܵܫ ܡ̣ܢ ܕܲܟ̣ܝܵܢܵܐ ܗ̄ܝܼ<EOS>ܡܹܐܟ̣̈ܠܵܬܼܵܐ ܡܐܟܘܠܬܐ<EOS> ܕܹܝܢ ܡܵܐ ܕܲܡܫܲܚܠܸܦ ܪܸܓܬܹܗ<EOS>ܪܓܬܗ̇<EOS> ܡܵܘܬܵܐܠ ܗ̄ܝܼ<EOS>ܗܵܘ̇ ܦܵܪܘܿܫܵܐ ܐܵܦ ܠܵܐ ܠܠܲܚܡܵܐ ܫܲܠܡܵܐ ܫܚܝܡܐ<EOS> ܪܲܓ̣ ܗ̄ܘ̣ܵܐ<EOS>ܐܸܠܵܐ ܕܢܸܣܒܲܥ ܡ̣ܢ ܦܲܪ̈ܬܘܼܬܹܐ ܘܢܸܫܪܸܐ ܟܲܦܢܹܗ<EOS>ܟܲܕܼ ܩܵܡ̣ ܥܠܵܘܗܝ ܟܝܵܢܵܐ ܘܐܲܠܨܹܗ ܐܲܝܟ̣ ܬܵܒ̣݁ܘܿܥܵܐ<EOS>ܠܲܙܥܘܿܧ̈ܝܵܬܼܵܐ ܗ̄ܘ̣ ܡܸܬܼܪܲܓ̣ܪܲܓ̣ ܗ̄ܘ̣ܵܐ ܕܲܢܩܲܪܸܒ̣ ܠܹܗ<EOS>ܡܸܬܼܪܲܓ̣ܪܲܓ̣ ܗ̄ܘ̣ܵܐ ܕܢܸܡܠܸܐ ܟܲܪܣܹܗ ܡ̣ܢ ܦܲܪ̈ܬܘܼܬܹܐ<EOS>ܘܐܵܦ ܠܵܐ ܗܵܕܹܐ ܐܸܬܼܝܲܗܒܲܬ݀ ܠܹܗ ܕܢܸܣܓܸܐ ܫܘܼܦܪܹܗ<EOS>ܡܸܬܼܪܲܓ̣ܪܲܓ̣ ܗ̄ܘ̣ܵܐ ܡܓܲܕܵܦܘܼ ܕܹܝܢ ܠܵܐ ܡܓܲܕܸܦ ܗ̄ܘ̣ܵܐ<EOS>ܘܥܲܠ ܝܵܗ̇ܘܿܒ̣ܵܗ̇ ܕܡܸܣܟܹ݁ܢܘܼܬܼܵܐ ܠܵܐ ܡܪܲܛܸܢ ܗ̄ܘ̣ܵܐ<EOS>ܡ̣ܢ ܐܲܠܵܗܵܐ ܡܛܵܬܹܗ ܦܸܨܬܼܵܐ ܕܡܸܣܟܹܢܘܼܬܼܵܐ<EOS>ܘܲܕܼܝܵܕܲܥ̇ ܗ̄ܘ̣ܵܐ ܕܡ̣ܢ ܐܲܠܵܗܵܐ ܗ̄ܝܼ ܫܲܩ̣ܠܵܗ̇ ܘܲܫܠܝܼ<EOS>ܐܲܓܲܪ ܪܘܼܚܹܗ ܒܟܲܦܢܵܗ̇ ܘܡܲܪܥܵܐ ܘܒܲܣܢܘܼܩܘܼܬܼܵܐ<EOS>ܘܣܲܝܒܲܪ ܟܹܐܒܹܗ ܐܲܝܟ̣ ܦܵܪܘܿܫܵܐ ܕܠܵܐ ܪܘܼܥܵܡܵܐ<EOS>ܗܵܟܲܢ ܛܲܥ̣ܢܵܗ̇ ܠܡܸܣܟܹܢܘܼܬܼܵܐ ܘܲܕܼܠܵܐ ܪܸܛܢܵܐ ܕܠܐ ܪܘܥܡܐ<EOS>ܐܲܝܟ̣ ܡܵܘܗܲܒ̣ܬܼܵܐ ܕܡ̣ܢ ܐܲܠܵܗܵܐ ܐܸܬܼܝܲܗܒܲܬ݀ ܠܹܗ<EOS>ܚܟܵܪ ܒܐܲܠܵܗܵܐ ܕܦܲܠܸܓ̣ ܥܘܼܬܼܪܵܐ ܘܡܸܣܟܹܢܘܼܬܼܵܐ<EOS>ܘܲܕܼܠܹܗ ܝܲܗ̄ܒ̣ ܠܹܗ ܡܸܣܟܹܢܘܼܬܼܵܐ ܠܵܐ ܪܵܛܹ̇ܢ ܗ̄ܘ̣ܵܐ<EOS>ܒܸ݁ܡܦܲܠܓܟܵܢܵܐ ܚ̣ܵܪ ܕܲܬܼܪܝܼܨܵܐ ܗ̄ܘ̣ ܘܲܕܼܦܵܪܘܿܫܵܐ ܗ̄ܘ̣<EOS>ܘܠܵܐ ܚܟܵܪ ܕܲܥܠܝܼܒ̣ ܐܸܠܵܐ ܕܲܬܼܪܝܼܨ ܕܲܡܦܲܠܸܓ̣<EOS>ܓܘܼܫܡܵܐ ܟܪܝܼܗܵܐ ܘܒܲܝܬܵܐ ܣܦܝܼܩܵܐ ܡܛܵܝܗܝ ܠܲܥܠܝܼܒ̣ܵܐ<EOS>ܘܠܵܐ ܒܥ̣ܵܐ ܢܚܲܠܸܦ ܡܸܕܸܡ ܕܲܡܛ̣ܵܝܗܝ ܕܲܬܼܪܝܼܨܵܐ ܗ̄ܘ̣ܵܐ<EOS>ܚ̣ܙܵܐ ܕܲܒ̣ܦܸܨܬܹܗ ܠܵܐ ܐܝܼܬܼ ܥܘܼܬܼܪܵܐ ܘܠܵܐ ܘܠܵܐ ܩܸܢܝܵܢܵܐ ܩܢܝ̈ܢܐ<EOS>ܘܠܲܕܼܠܵܐ ܕܝܼܠܹܗ ܠܵܐ ܐܸܬܼܪܲܓ̣ܪܲܓ̣ ܕܢܸܩܢܸܐ ܐܸܢܘܿܢ<EOS>ܚ̣ܙܵܐ ܠܦܲܪ̈ܬܘܼܬܹܐ ܕܡܹܐܒܲܕܼ ܐܵܒ̣݁ܕܝܼܢ ܡ̣ܢ ܥܲܬ݁ܝܼܪܵܐ ܒܝܬ ܥܬܝܪ̈ܐ<EOS>ܘܟܸܢ ܗ̄ܘ̣ ܠܗܵܠܹܝܢ ܐܸܬܼܪܲܓ̣ܪܲܓ̣ ܗ̄ܘ̣ܵܐ ܕܢܸܬܼܝܲܗܒ݁ܘܼܢ ܠܹܗ<EOS>ܐܸܠܘܼ ܚܵܫ̇ܚܝܼܢ ܐܵܘ ܡܲܗܢܹܝܢ ܗ̄ܘ̣ܵܘ ܒܹܝܬܼ ܥܲܬ݁ܝܼܪܵܐ ܥܬܝܪ̈ܐ<EOS>ܠܵܐ ܪܵܐܹ̇ܚ̣ ܗ̄ܘ̣ܵܐ ܕܠܵܐ ܢܸܬ݁ܬ݁ܕܝܼܢ ܗ̄ܘ̣ܵܐ ܡ̣ܢ ܟܹܐܢܘܼܬܼܵܐ<EOS>ܒܵܬܲܪ ܕܲܢܬܲܪܘ ܡ̣ܢ ܦܵܬܼܘܿܪܵܐ ܕܢܦ̣ܠܘ ܡ̣ܢ ܦܬܘܪܗ<EOS>ܪܲܓ̣ ܗ̄ܘ̣ܵܐ ܐܸܢܘܿܢ<EOS>ܟܲܕܼ ܡܸܬ݁ܬ݁ܕܝܼܫܝܼܢ ܕܠܵܐ ܢܸܣܬܲܓ̣ܦ ܡܵܪܹܐ ܒܲܝܬܵܐ<EOS>ܠܗܵܠܹܝܢ ܕܐܸܒܸ݁ܕܼܘ ܕܝܬܪܘ<EOS> ܐܸܬܼܪܲܓ̣ܪܲܓ̣ ܗ̄ܘ̣ܵܐ ܘܠܵܐ ܐܸܬ݀ܵܘ<EOS>ܠܹܗ<EOS>ܘܬܼܘܼܒ̣ ܣܲܝܒܲܪ ܗ̄ܘ̣ܵܐ ܟܲܕܼ ܠܵܐ ܡܪܲܛܸܢ ܒܲܣܢܝܼܩܘܼܬܼܵܐ<EOS>ܠܵܐ ܚܵܣܹ̇ܡ ܗ̄ܘ̣ܵܐ ܠܵܐ ܒܥܲܬ݁ܝܼܪܵܐ ܘܠܵܐ ܒܦܵܬܼܘܿܪܹܗ<EOS>ܘܠܵܐ ܒܲܠܒ̣ܘܼܫܹܗ ܘܠܵܐ ܒܚܘܼܠܡܵܢܹܗ ܘܠܵܐ ܒܲܢܝܵܚܵܘ̈ܗܝ<EOS>ܥܲܠ ܦܲܪ̈ܬܘܼܬܹܐ ܨܠܵܬ݀ ܗ̄ܘ̣ܵܬܼ ܪܸܓܬܹܗ ܕܢܸܒ̣ܥܸܐ ܐܸܢܘܿܢ<EOS>ܘܲܕܼܠܵܐ ܐ̄ܬ݀ܵܘ ܠܹܗ ܫܠܝܼ ܗ̄ܘ̣ܵܐ ܘܐܲܗܡ̣ܝܼ ܐܵܦ ܡ̣ܢ ܗܵܠܹܝܢ<EOS>ܥܲܬ݁ܝܼܪܵܐ ܕܹܝܢ ܒܵܣܹ̇ܡ ܘܲܓ̣ܐܸܐ ܘܠܵܐ ܚܵܐܲܪ ܒܹܗ<EOS>ܒܕܼܵܘܝܵܐ ܕܲܣܚܝܼܦ ܠܘܼܩܒܲܠ ܬܲܪܥܹܗ ܘܲܡܠܸܐ ܟܹܐܒܹ̈ܐ<EOS>ܪ̈ܵܡܵܢ ܥܲܝܢܵܘ̈ܗܝ ܘܲܪܘܝܼܚ ܠܸܒܹܗ ܘܚܵܕܹܐ ܟ̱ܠܹܗ<EOS>ܘܫܝܼܛ ܠܹܗ ܡܥܵܩܵܐ ܟܲܕܼ ܡ̣ܢ ܬܲܪܥܹܗ ܠܵܐ ܡܲܪܚܸܩ ܗ̄ܘ̣ܵܐ<EOS>ܢܵܦܹ̇ܩ ܘܲܢܦܝܼܚ ܥܵܐܹ̇ܠ ܘܲܚܬܼܝܼܪ ܝܵܬܹ̇ܒ̣ ܘܲܓ̣ܐܸܐ<EOS>ܩܵܐܹ̇ܡ ܘܲܦܐܸܐ ܐܵܙܹ̇ܠ ܘܲܦܨܝܼܚ ܐܵܬܹ̇ܐ ܘܕܼܵܐܹ̇ܨ<EOS>ܓܢܸܐ ܘܡܸܬܼܒܲܣܲܡ ܣܡܝܼܟ̣ ܘܡܸܬܼܦܲܛܲܡ ܗܕܼܝܼܪ ܒܲܠܒ̣ܘܼ̈ܫܹܐ<EOS>ܣܡܝܼܟ̣ ܒܲܛܥܘܼܡܹ̈ܐ ܫܪܸܐ ܒܲܢܝܵܚܹ̈ܐ ܥܢܸܐ ܒܓܹܐ̈ܘܵܬܼܵܐ<EOS>ܘܐܲܣܝܼܢ ܒܲܝܬܹܗ ܘܡܲܠܝܵܐ ܟܲܪܣܹܗ ܘܲܚܠܝܼܡ ܓܘܼܫܡܹܗ<EOS>ܘܟ̣ܠ ܛܵܒ̣ܵܬܼܵܐ ܕܐܝܼܬܼ ܒܹܗ ܒܥܵܠܡܵܐ ܣܲܓܝܼ̈ܐܵܢ ܠܹܗ<EOS>ܠܵܥܵܙܲܪ ܕܹܝܢ ܕܘܸܐ ܗ̄ܘ̣ܵܐ ܘܡܸܣܟܹܝܢ ܡܫܲܦܲܠ ܘܲܣܢܝܼܩ<EOS>ܘܲܟ̣ܪܝܼܗ ܘܲܟ̣ܦܸܢ ܘܐܲܠܝܼܨ ܘܲܫܒ̣ܝܼܩ ܫܝܼܛ ܘܲܡܓܲܙܲܝ<EOS>ܣܦܝܼܩܵܐ ܟܲܪܣܹܗ ܘܲܨܕܸܐ ܥܘܼܡܪܹܗ ܘܲܡܠܸܐ ܫܘܼܚ̈ܢܹܐ<EOS>ܘܐܝܼܬܼ ܠܹܗ ܟܹܐܒܹ̈ܐ ܘܚܲܝܹ̈ܐ ܒܝܼ̈ܫܹܐ ܘܣܵܒܹ̇ܠ ܙܵܘ̈ܥܹܐ<EOS>ܥܸܫܢܲܬ݀ ܒܝܼܫܬܹܗ ܣܓܝܼ ܐܘܼܠܨܵܢܹܗ ܢ̣ܓܲܪ ܛܘܼܪܵܦܹܗ<EOS>ܘܲܡܛܵܐ ܩܸܨܹܗ ܕܢܲܓ̣ܗܸܐ ܠܥܵܠܡܵܐ ܘܲܠܒ̣ܝܼ̈ܫܵܬܹܗ<EOS>ܐܸܠܦܹܗ ܠܐܝܼܬܼܵܐ ܒܥܵܠܡܵܐ ܕܟܹܐܒܹ̈ܐ ܟܠܗ<EOS> ܡܸܬܼܪܲܕܼܦܵܐ<EOS>ܗ̄ܘ̣ܵܬܼ<EOS>ܘܐܲܝܟ̣ ܠܲܠܡܹܐܢܵܐ ܕܐܝܼܬܼ ܒܹܗ ܢܝܵܚܵܐ ܠܡܵܘܬܵܐ ܣܸܡܟܲܬ݀<EOS>ܩܵܡܲܬ݀ ܥܠܵܘܗܝ ܡܸܣܟܹܢܘܼܬܼܵܐ ܐܲܝܟ̣ ܡܲܚܫܘܼܠܵܐ<EOS>ܘܪܲܕܼܦܘܼܗܝ ܟܹܐܒܹ̈ܐ ܐܲܝܟ̣ ܟܝܼܡ̈ܘܿܢܹܐ ܒܝܲܡܵܐ ܪܲܒܵܐ<EOS>ܘܲܕܼܚܲܟ݁ܝܼܡ ܗ̄ܘ̣ܵܐ ܕܲܒܲܪ ܐܸܠܦܹܗ ܕܠܵܐ ܢܸܟ̣̈ܝܵܢܹܐ<EOS>ܘܡ̣ܢ ܒܹܝܬܼ ܚܲܫܹ̈ܐ ܟܢܲܫ̣ ܬܹܐܓ̣ܘܿܪܬܵܐ ܕܥܘܼܬܼܪܵܐ ܪܲܒܵܐ<EOS>ܒܚܲܕܼ ܕܚܕ<EOS> ܚܲܕܼ ܝܵܘܡܵܐ ܐܸܬ݁ܛܲܠܲܩܘ ܗ̄ܘ̣ܵܘ ܚܲܝܹ̈ܐ<EOS>ܒܝܼ̈ܫܹܐ<EOS>ܘܐܲܝܟ̣ ܬܲܓܵܪܵܐ ܥܲܠ̣ ܠܐܵܘܵܢܵܐ ܕܲܡܠܸܐ ܢܵܘܚܵܐ<EOS>ܕܚܲܝ̈ ܠܲܚ̈ܕܼܵܕܹܐ ܫܢܲܝ̈ܵܐ ܕܚܲܫܹ̈ܐ ܘܲܕܼ̈ܥܵܩܵܬܼܵܐ<EOS>ܘܲܥ̣ܒܲܪ ܟܠܗܹܝܢ ܐܲܝܟ̣ ܛܸܠܵܠܵܐ ܘܠܵܐ ܝܑܼܕܼܝܼ̈ܥܵܢ<EOS>ܠܲܩܸܛ̣ ܠܲܫܢܵܘ̈ܗܝ ܘܲܒ̣ܬܸܢ̈ܚܵܬܼܵܐ ܣܒܲܠ̣ ܥܸܕܵܢܵܘ̈ܗܝ<EOS>ܘܐܸܬܼܓܲܡܪܲܬ݀ ܗ̄ܘ̣ܵܬܼ ܐܘܼܪܚܹܗ ܠܐܝܼܬܼܵܐ ܘܥܲܠ̣ ܠܲܢܝܵܚܵܐ ܠܝܚܘ̈ܗܝ<EOS> <EOS>ܫ̣ܘܲܪ ܘܐܸܫܬܲܪܓܲܠ ܘܐܫܬܪܓܠܘ<EOS> ܝܲܪ̈ܚܹܐ ܕܟܹܐܒ̣ܵܘ̈ܗܝ ܚܲܕܼ ܒܵܬܲܪ<EOS>ܚܲܕܼ<EOS>ܣܚܲܦ̣ܘ ܠܲܚܕܼܵܕܹ̈ܐ ܘܲܢܦܲܩ̣ܘ ܫܲܢܝܼܘ ܨܹܝܕܼ ܫܘܼܠܵܡܵܐ<EOS>ܝܲܒܸܠ̣ܘ ܣܲܒ̣ܠܘܼܗܝ ܪܲܫܡܵܐ ܘܨܲܦܪܵܐ ܗܵܢܵܐ ܨܹܝܕܼ ܗܵܘ̇<EOS>ܘܐܲܓ̣ܗܝܼ ܠܟ̣ܠܗܘܿܢ ܙܲܒ̣̈ܢܹܐ ܠܙܝܼ̈ܙܹܐ ܘܲܠܟܹܐܒܲܝ̈ܗܘܿܢ<EOS>ܐܸܬܼܗܲܦܟܲܬ݀ ܗ̄ܘ̣ܵܬܼ ܓܝܼܓ̣ܠܵܐ ܕܚܲܝܵܘ̈ܗܝ ܨܹܝܕܼ ܫܘܼܠܵܡܵܐ<EOS>ܘܡ̣ܢ ܒܹܝܬܼ ܚܲܫܹ̈ܐ ܣܸܒ̣ܠܲܬ݀ ܘܣܵܡܬܹܗ ܒܐܲܬܼܪܵܐ ܪܵܡܵܐ<EOS>ܡܝܼܬܼ ܠܵܥܵܙܲܪ ܐܹܝܢ ܒܲܫܪܵܪܵܐ ܡܵܘܬܹܗ ܢܝܵܚܵܐ ܗ̄ܘ̣<EOS>ܟܒܲܪ ܕܹܝܢ ܙܵܕܹܩ ܐܹܡܲܪ ܕܲܚ̣ܝܵܐ ܕܡܝܼܬܼ ܗ̄ܘ̣ܵܐ ܟܲܕܼ ܚܲܝ<EOS>ܢܦܲܠ̣ ܡܸܣܟܹܢܵܐ ܡ̣ܢ ܩܸܩ̱ܠܬܵܐ ܠܒܹܝܬܼ ܡܲܠܟ݁ܘܼܬܼܵܐ<EOS>ܫܪܲܥ̣ ܡ̣ܢ ܐܲܬܼܪܹܗ ܠܐܲܬܼܪܵܐ ܓܲܐܝܵܐ ܕܚܲܝܹ̈ܐ ܛܵܒܹ̈ܐ<EOS>ܢܦܲܠ̣ ܡ̣ܢ ܥܘܼܡܩܵܐ ܘܩܲܒ݁ܠܹܗ ܪܵܘܡܵܐ ܕܒܹܝܬܼ ܐܲܒ̣ܪܵܗܵܡ<EOS>ܡܝܼܬܼ ܟܹܐܒ̣ܬܼܵܢܵܐ ܐܲܝܟ̣ ܕܲܠܡܹܐܡܲܪ ܚ̣ܝܵܐ ܕܡܲܝܝܼܬܼ ܝܚܐ ܕܡܝܬ<EOS>ܗ̄ܘ̣ܵܐ<EOS>ܡܝܼܬܼ ܠܵܥܵܙܲܪ ܘܲܒ̣̈ܢܲܝ̈ ܢܘܼܗܪܵܐ ܟܢܲܫ̣ܘ ܠܐܝܼܩܵܪܹܗ<EOS>ܘܩܲܒ݁ܠܘܼܗܝ ܣܸܕܼܪܹ̈ܐ ܒܙܵܘܚܵܐ ܪܲܒܵܐ ܠܲܡܝܲܩܵܪܘܼ<EOS>ܦܪܲܣ̣ܘ ܦܪܣ<EOS> ܡܲܠܲܐܟܹ̈ܐ ܫܘܿܫܸܦܲܝ̈ܗܘܿܢ ܩܲܕܝܼ̈ܫܵܬܼܵܐ<EOS>ܘܟܸܠ̈ܠܹܐ ܕܢܘܼܗܪܵܐ ܩܪܲܡ̣ܘ ܠܹܗ ܒܐܘܼܪܚܵܐ ܩܪܡ ܠܐܝܩܪܗ<EOS> ܕܒܹܝܬܼ<EOS>ܡܲܠܟ݁ܘܼܬܼܵܐ<EOS>ܡܬܲܚ̣ܘ ܣܸܕܼܪ̈ܲܝܗܘܿܢ ܚܲܝ̈ܠܵܘܵܬܼܵܐ ܕܲܫܡܲܝܵܢܹ̈ܐ<EOS>ܕܢܹܐܬܸܐ ܠܲܐܝܵܐ ܕܟܹܐܒܹ̈ܐ ܠܒܹܝܬܼ ܡܲܠܲܐܟܹ̈ܐ<EOS>ܥܢܵܢܹ̈ܐ ܕܢܘܼܗܪܵܐ ܐܲܝܟ̣ ܐܸܣܦܘܼ̈ܓܹܐ ܚܸܘܵܪ̈ܵܬܼܵܐ ܥ̣ܒܲܪ ܥܒܪܘ<EOS>ܥܲܠ ܫܘܼܚܢܵܘ̈ܗܝ ܘܐܸܬܼܢ̱ܫܝܼ ܗ̄ܘ̣ܵܐ ܠܲܚܒ̣ܵܪ̈ܵܬܹܗ<EOS>ܥܪܲܩ̣ܘ ܟܘܼܪ̈ܗܵܢܹܐ ܘܲܫܠܸܡ̣ܘ ܟܹܐܒܹ̈ܐ ܘܸܣܟܹ݁ܢܘܼܬܼܵܐ<EOS>ܘܥܲܠ̣ ܩܵܡ̣ ܓܲܒ̣ܪܵܐ ܒܐܲܬܼܪܵܐ ܕܛܘܼ̈ܒܹܐ ܘܲܕܼܓܹܐ̈ܘܵܬܼܵܐ<EOS>ܢܦܲܩ̣ܘ ܢܦܩ<EOS> ܡܲܠܲܐܟܹ̈ܐ ܘܐܲܝܟ̣ ܕܲܠܚܲܬܼܢܵܐ ܩ̣ܛܲܪܘ<EOS>ܠܹܗ ܬܵܓ̣ܵܐ<EOS>ܘܙܲܝܲܚ̣ܘ ܐܲܥ̣ܠܘܼܗܝ ܢܸܚܙܸܐ ܓܢܘܿܢܵܐ ܕܒܹܝܬܼ ܐܲܒ̣ܪܵܗܵܡ<EOS>ܥܒܲܪ ܗ̄ܘ̣ܵܐ ܠܒ̣ܝܼܒ̣ܵܐ ܒܐܲܬܼܪ̈ܵܘܵܬܼܵܐ ܕܚܝܼ̈ܠܹܐ ܘܲܦܨܝܼܚ<EOS>ܘܲܒ̣ܡܲܥܒܲܪܬܵܐ ܕܚܝܼܠܬܵܐ ܕܢܘܼܪܵܐ ܘܠܵܐ ܐܸܣܬܲܪܲܕܼ<EOS>ܟܸܢܫܹ̈ܐ ܕܢܘܼܗܪܵܐ ܕܢܘܪܐ<EOS> ܗܘ݀ܵܘ ܠܹܗ ܠܘܝܼܬܼܵܐ ܟܲܕܼ ܪܵܕܹܐ<EOS>ܗ̄ܘ̣ܵܐ<EOS>ܒܝܲܡܬܼܵܐ ܒܡܐܬܐ<EOS> ܕܚܝܼܠܬܵܐ ܕܡܲܠܝܵܐ ܚܸܫܟܵܐ<EOS>ܚܫܐ<EOS> ܘܠܵܐ ܕܵܚܹ̇ܠ ܗ̄ܘ̣ܵܐ<EOS>ܓܘܼܕܼܵܐ ܙܪܝܼܙܬܵܐ ܕܒܹܝܬܼ ܓܲܒ̣ܪܝܹܠ ܥܸܒ̣ܪܲܬ݀ ܥܲܡܹܗ<EOS>ܒܐܲܬܼܪܹܗ ܕܡܵܘܬܵܐ ܘܠܵܐ ܐܸܣܬܲܪܲܕܼ ܐܲܝܟ̣ ܚܲܠܵܫܵܐ<EOS>ܠܗܵܘܬܼܵܐ ܪܲܒ݁ܬܼܵܐ ܥ̣ܒܲܪ ܥܲܠ ܐܝܼܕܼܵܐ ܕܒܹܝܬܼ ܡܝܼܟ̣ܵܐܹܝܠ<EOS>ܘܐܵܘܒܸ݁ܠ̣ܘ ܣܵܡ̣ܘܼܗܝ ܨܹܝܕܼ ܒܝܬ<EOS> ܐܲܒ̣ܪܵܗܵܡ ܒܹܝܬܼ<EOS>ܡܲܠܟ݁ܘܼܬܼܵܐ<EOS>ܢܚܸܬܼ ܗ̄ܘ̣ܵܐ ܠܕܲܪܓ̣ܵܐ ܕܡܸܣܟܹܢܘܼܬܼܵܐ ܐܲܝܟ̣ ܟܲܫܝܼܪܵܐ<EOS>ܘܲܕܼܠܵܐ ܪܲܛܸܢ ܙܟ̣ܵܐ ܒܵܗ̇ ܘܲܣܠܸܩ̣ ܐܲܝܟ̣ ܢܲܨܝܼܚܵܐ<EOS>ܩܵܡ̣ ܒܐܵܓ̣ܘܿܢܵܐ ܕܟܲܦܢܵܐ ܘܟܹܐܒܹ̈ܐ ܘܐܸܬܼܟܲܫܲܪ ܒܹܗ<EOS>ܘܲܬܼܗܲܪܘ ܥܝܼܪܹ̈ܐ ܕܲܟ̣ܡܵܐ ܥܲܙܝܼ ܕܠܵܐ ܪܘܼܥܵܡܵܐ<EOS>ܘܥܲܠ ܕܲܙܟ̣ܵܐ ܗ̄ܘ̣ܵܐ ܢܦܲܩ̣ܘ ܡܲܠܲܐܟܹ̈ܐ ܒܲܟ̣ܠܝܼܠܲܝ̈ܗܘܿܢ<EOS>ܕܲܢܩܲܒ݁ܠܘܼܢܵܝܗܝ ܟܲܕܼ ܡܸܬܼܝܲܩܲܪ ܡ̣ܢ ܟܸܢܲܝ̈ܗܘܿܢ<EOS>ܥܲܠ̣ ܗ̄ܘܟܵܐ ܠܟ̣ܘܼܪܵܐ ܕܡܸܣܟܹܢܘܼܬܼܵܐ ܕܲܗܒ̣ܵܐ ܓܲܒ̣ܝܵܐ<EOS>ܘܕܲܐܙܗܲܪ ܫܘܼܦܪܹܗ ܫܩܲܠ̣ܘ ܗ̄ܘ̣ܵܘ ܣܵܡ̣ܘܼܗܝ ܒܹܝܬܼ ܡܲܠܟ݁ܘܼܬܼܵܐ<EOS>ܒܥܲܪܣܵܐ ܕܟܹܐܒܹ̈ܐ ܢܦܲܠ̣ ܐܲܝܟ̣ ܕܲܗܒ̣ܵܐ ܥܲܠ ܣܲܕܵܢܵܐ<EOS>ܘܚܲܫ̣ܠܘܼܗܝ ܚܲܫܹ̈ܐ ܥܕܲܡܵܐ ܕܢܸܗܘܸܐ ܠܬܼܵܓ̣ܵܐ ܪܲܒܵܐ<EOS>ܓܢܸܐ ܡܸܣܟܹܢܵܐ ܒܥܘܼܒܹܗ ܕܐܲܒ̣ܪܵܡ ܒܹܝܬܼ ܡܲܠܟ݁ܘܼܬܼܵܐ<EOS>ܘܲܡܛ̣ܵܐ ܙܲܒ̣ܢܵܐ ܕܐܵܦ ܥܲܬ݁ܝܼܪܵܐ ܢܡܘܼܬܼ ܒܲܫܪܵܪܵܐ<EOS>ܡܝܼܬܼ ܥܲܬ݁ܝܼܪܵܐ ܕܡܵܘܬܹ݁ܗ ܕܗܵܢܵܐ ܐܹܝܢ ܡܵܘܬܵܐ ܗ̄ܘ̣ܵܐ<EOS>ܡܝܼܬܼ ܠܲ ܘܐܸܬܼܩܒܲܪ ܩܒ̣ܘܼܪܬܹܗ ܣܵܗ̇ܕܵܐ ܕܡܵܘܬܹܗ ܡܵܘܬܵܐ ܗ̄ܘ̣<EOS>ܥܲܠ ܠܵܥܵܙܲܪ ܟܬܼܝܼܒ̣ ܕܡܝܼܬܼ ܘܐܵܘܒ݁ܠܘܼܗܝ ܨܹܝܕܼ ܐܲܒ̣ܪܵܗܵܡ<EOS>ܘܥܲܠ ܥܲܬ݁ܝܼܪܵܐ ܕܟܲܕܼ ܡܝܼܬܼ ܘܐܸܬܼܩܒܲܪ ܘܲܢܚܸܬܼ ܘܐܒܠܘܗܝ<EOS>ܠܲܫܝܘܿܠ<EOS>ܣܲܓܝܼ ܐܵܠ̇ܨܵܐ ܥܲܠ ܦܘܼܪܫܵܢܵܐ ܥܲܡ ܩܸܪܝܵܢܵܐ<EOS>ܐܸܢ ܕܹܝܢ ܡܸܦܪܲܫ ܠܵܐ ܦܵܪܹܫ ܐ̄ܢܵܫ ܐܵܦܠܵܐ ܢܸܩܪܸܐ<EOS>ܕܢܸܩܪܸܐ ܡܸܩܪܵܐ ܟܠ ܐ̄ܢܵܫ ܝܵܕܲܥ̇ ܫܲܪܝܼܪܵܐܝܼܬܼ<EOS>ܦܘܼܪܫܵܢܵܐ ܕܹܝܢ ܨܹܝܕܼ ܕܲܙܥܘܿܪܝܼܢ ܡܸܫܟܲܚ ܐܲܢ̄ܬ݁ ܠܹܗ<EOS>ܣܲܓܝܼ ܐܵܠ̇ܨܵܐ ܕܢܸܒ̣ܨܘܿܪ ܩܲܠܝܼܠ ܡ̣ܢ ܩܸܪܝܵܢܵܐ<EOS>ܘܨܹܝܕܼ ܦܘܼܪܫܵܢܵܐ ܬܟܲܬܲܪ ܢܲܦ̮ܫܵܐ ܢܲܗܝܼܪܵܐܝܼܬܼ<EOS>ܩܵܠܵܗ̇ ܕܡܸܠܬܼܵܐ ܫܵܡ̈ܥܵܢ ܐܸܢܹܝܢ ܐܵܦ ܚܲܝ̈ܘܵܬܼܵܐ<EOS>ܦܘܼܪܫܵܢܵܗ̇ ܕܹܝܢ ܐ̄ܢܵܫܵܐ ܕܗܵܘܢܵܐ ܘܲܕܼܣܘܸܟܵܠܵܐ<EOS>ܡܵܕܹܝܢ ܗܘܢܵܐ ܢܸܦ̮ܬܲܚ ܐܸܕܼܢܵܘ̈ܗܝ ܨܹܝܕܼ ܝܘܼܠܦܵܢܵܐ<EOS>ܕܗ݀ܘܝܘܼ ܡܸܫܟܲܚ ܢܸܚܙܸܐ ܫܘܼܦܪܵܐ ܕܲܒ̣ܩܸܪܝܵܢܵܐ ܕܒܩܪ̈ܝܢܐ<EOS>ܥܲܠ ܡܸܣܟܹܢܵܐ ܠܵܐ ܟܬܼܝܼܒ̣ ܕܐܸܬܼܩܒܲܪ ܘܲܠܡܵܢܵܐ ܟܲܝ<EOS>ܐܸܠܵܐ ܡܸܛܠ ܕܡܵܘܬܹܗ ܪܚܝܼܡܵܐ ܠܵܘ ܡܵܘܬܵܐ ܗ̄ܘ̣ܵܐ<EOS>ܡ̣ܢ ܒܝܼ̈ܫܵܬܼܵܐ ܨܹܝܕܼ ܛܵܒ̣ܵܬܼܵܐ ܕܚ̣ܵܝܗܝ ܥܘܼܢܕܵܢܵܐ<EOS>ܘܐܲܝܟ̣ ܡܸܚܵܐ ܚ̣ܝܵܐ ܘܠܵܐ ܟܬܼܝܼܒ̣ ܕܐܸܬܼܩܒܲܪ ܕܲܚ̣ܝܵܐ ܗ̄ܘ̣ܵܐ ܠܹܗ<EOS>ܥܲܬ݁ܝܼܪܵܐ ܕܹܝܢ ܓܝܪ<EOS> ܕܲܟ̣ܬܼܝܼܒ̣ ܕܐܸܬܼܩܒܲܪ ܥܲܠ ܕܲܒ̣ܡܵܘܬܹܗ<EOS>ܩܲܕܝܼ ܘܵܝܵܐ ܘܐܲܬܼܪܵܐ ܐ̄ܠܝܼܨܵܐ ܘܦܲܚܬܵܐ ܪܲܒܵܐ<EOS>ܟܲܕܼ ܡܝܼܬܼ ܗܵܢܵܐ ܡܸܩܒܲܪ ܩܲܒ̣ܪܘܼܗܝ ܒܲܕܼܡܝܼܬܼܵܐ ܗ̄ܘ̣ܵܐ<EOS>ܘܲܢܚܸܬܼ ܠܲܫܝܘܿܠ ܗܵܕܹܐ ܕܠܵܐ ܗܘ݀ܵܬܼ ܨܹܝܕܼ ܠܵܥܵܙܲܪ<EOS>ܠܗܵܢܵܐ ܩܲܒ̣ܪܘܼܗܝ ܘܲܠܵܘ̇ ܐܵܘܒ݁ܠܘܼܗܝ ܐܲܝܟ̣ ܕܐܸܫܬܲܡܥܲܬ݀<EOS>ܚܲܕܼ ܠܲܫܡܲܝܵܐ ܘܚܲܕܼ ܠܲܬܼܗܘܿܡܵܐ ܘܐܸܫܬܲܕܲܪܘ ܗ̄ܘ̣ܵܘ<EOS>ܟܬܼܝܼܒ̣ ܥܲܠ ܗܵܢܵܐ ܕܟܲܕܼ ܡܸܫܬܲܢܲܩ ܬܲܡܵܢ ܒܲܫܝܘܿܠ<EOS>ܐܲܪܝܼܡ ܥܲܝܢܵܘ̈ܗܝ ܘܲܚ̣ܙܵܐ ܠܐܲܒ̣ܪܵܡ ܘܲܠܠܵܥܵܙܲܪ<EOS>ܡ̣ܢ ܕܡܢ<EOS> ܗܵܝ̇ ܕܲܟܼܬܼܝܼܒ̣ ܕܐܲܪܝܼܡ̣ ܥܲܝܢܵܘ̈ܗܝ<EOS>ܐܸܬܼܝܲܕܼܥܲܬ݀ ܠܵܗ̇<EOS>ܕܲܒ̣ܥܘܼܡܩܵܐ ܗ̄ܘܟܵܐ ܘܗܵܘ̇ ܡܸܣܟܹ݁ܢܵܐ ܒܪܵܘܡܵܐ ܕܲܠܥܸܠ<EOS>ܡܝܼܬܼ ܟܹܝܬܼ ܘܐܸܬܼܩܒܲܪ ܗܵܢܵܐ ܕܵܘܝܵܐ ܐܲܝܟ̣ ܕܐܸܬܼܐܲܡܪܲܬ݀<EOS>ܘܲܢܚܸܬܼ ܩܲܕܝܼ ܗܵܘܬܼܵܐ ܕܢܘܼܪܵܐ ܒܚܲܫܵܐ ܪܲܒܵܐ<EOS>ܐܲܝܟ̣ ܛܸܠܵܠܵܐ ܕܦܵܢܝܵܐ ܪܗܝܼܒ̣ܵܐ ܥ̣ܒܲܪ ܛܵܒ̣ܵܬܹܗ<EOS>ܘܥܲܠ̣ ܐܸܬܼܟܲܪ̈ܟܵܝܗܝ ܟܠ ܒܝܼ̈ܫܵܬܼܵܐ ܕܠܵܐ ܫܘܼܠܵܡܵܐ<EOS>ܐܲܝܟ̣ ܕܲܒ̣ܚܸܠܡܵܐ ܥ̣ܬܲܪ ܘܐܸܬܼܓܲܐܝܼ ܘܲܛܥ̣ܵܐ ܢܲܦ̮ܫܹܗ<EOS>ܘܐܸܬ݁ܬ݁ܥܝܼܪ ܘܲܚ̣ܙܵܐ ܕܲܫܚܝܼܩ ܘܐܲܠܝܼܨ ܘܲܡܠܸܐ ܚܲܫܹ̈ܐ<EOS>ܐܲܝܟ̣ ܗܵܒܵܒ̣ܵܐ ܕܲܦܐܸܐ ܓܵܘܢܹܗ ܢܨܲܚ̣ ܒܲܠܒ̣ܘܸܫܹܗ ܒܠܒܘ̈ܫܐ<EOS>ܘܡܸܚܕܼܵܐ ܕܲܡܛ̣ܵܝܗܝ ܪܸܬܼܚܵܐ ܕܢܘܼܪܵܐ ܢܬܲܪ ܘܐܸܬܼܚܲܒܲܠ<EOS>ܫ̣ܡܸܢ ܒܲܛܥܘܼܡܹ̈ܐ ܘܲܒ̣ܚܲܡܪ̈ܵܢܹܐ ܘܲܒ̣ܦܘܼ̈ܢܵܩܹܐ<EOS>ܘܟܲܕܼ ܦܸܓ̣ܥܲܬ݀ ܒܹܗ ܢܘܼܪܵܐ ܕܕܼܝܼܢܵܐ ܟܕܲܪ ܘܐܸܫܬܲܦܲܠ ܘܐܫܬܚܠܦ<EOS>ܢܲܙܠܹܗ ܙܲܒ̣ܢܵܐ ܡ̣ܢ ܬܸܫܘܝܼܬܹܗ ܪܵܡܬܼܵܐ ܘܲܢܦܲܠ̣<EOS>ܒܥܘܼܡܩܵܐ ܚܠܝܼܠܵܐ ܕܠܲܝܬ݁ ܠܹܗ ܓܸܫܵܐ ܘܲܡܠܸܐ ܢܘܼܪܵܐ<EOS>ܐܸܬܼܗܲܦܟܲܬ݀ ܗ̄ܘ̣ܵܬܼ ܥܲܪܣܹܗ ܓܐܝܼܬܼܵܐ ܘܲܡܟܲܠܲܠܬܵܐ<EOS>ܘܲܢܚܸܬܼ ܡܸܢܵܗ̇ ܘܩܲܒ݁ܠ̣ܵܝ̈ܗܝ ܓܘܼܡܪܹ̈ܐ ܕܫܲܠܗܹܒ̣ܝܼܬܼܵܐ<EOS>ܣܲܚܦܹܗ ܡܵܘܬܵܐ ܠܗܵܘ̇ ܦܵܬܼܘܿܪܹܗ ܕܲܡܠܸܐ ܛܘܼ̈ܒܹܐ<EOS>ܘܲܒ̣ܓܹܗܲܢܵܐ ܕܠܲܝܬ݁ ܒܵܗ̇ ܡܲܝ̈ܵܐ ܥ̣ܒܲܕܼ ܠܹܗ ܐܲܬܼܪܵܐ<EOS>ܫܒܲܩ̣ ܚܲܠܵܫܵܐ ܫܸܩܝܵܐ ܡܨܲܠܠܵܐ ܒܥܘܼܡܪܵܐ ܓܲܐܝܵܐ<EOS>ܘܲܢܚܸܬܼ ܠܐܲܬܼܪܵܐ ܕܛܘܼܦܬܼܵܐ ܕܡܲܝ̈ܵܐ ܠܵܐ ܝܵܗ̇ܒ݁ܝܼܢ ܠܹܗ<EOS>ܐܸܨܛܲܕܝܼ ܒܹܗ ܥܲܠܡܵܐ ܝܫܸܕܼܠܵܘ̈ܗܝ ܘܕܲܐܣܓܝܼ ܪܲܚܡܹܗ<EOS>ܪܚܸܡܬܹܗ ܢܘܼܪܵܐ ܘܲܗܘ݀ܵܐ ܠܲܚܡܵܐ ܠܫܲܠܗܹܒ̣ܝܼܬܼܵܐ<EOS>ܢܚܸܬܼ ܠܲܬܼܗܘܿܡܹ̈ܐ ܘܝܼܪܸܬܼ ܚܸܫܟܵܐ ܒܥܘܼܡܪܵܐ ܕܲܫܝܘܿܠ<EOS>ܘܚܲܕܼܪܘܼܗܝ ܙܵܘ̈ܥܹܐ ܘܚܲܫܹ̈ܐ ܘܟܹܐܒܹ̈ܐ ܘܟ̣ܠ ܥܵܩ̈ܵܬܼܵܐ<EOS>ܘܟܲܕܼ ܡܸܫܬܲܢܲܩ ܬܲܡܵܢ ܒܲܫܝܘܿܠ ܐܲܪܝܼܡ ܥܲܝܢܵܘ̈ܗܝ<EOS>ܘܲܚ̣ܙܵܝܗܝ ܠܐܲܒ̣ܪܵܗܵܡ ܘܲܠܠܵܥܵܙܲܪ ܒܹܝܬܼ ܡܲܠܟ݁ܘܼܬܼܵܐ<EOS>ܚ̣ܙܵܝܗܝ ܠܲܣܢܝܼܩܵܐ ܗܵܘ̇ ܕܥܲܠ ܬܲܪܥܹܗ ܕܝܼܫ ܗ̄ܘ̣ܵܐ ܟܠܝܘܿܡ<EOS>ܟܲܕܼ ܡܸܬܼܓܲܐܸܐ ܒܐܲܬܼܪܵܐ ܪܵܡܵܐ ܥܲܬ݁ܝܼܪܵܐܝܼܬܼ<EOS>ܚ̣ܙܵܝܗܝ ܠܲܡܫܲܦܠܵܐ ܕܣܝܼܡ ܠܹܗ ܟܠܝܼܠܵܐ ܥܲܡ ܢܲܨܝܼ̈ܚܹܐ<EOS>ܘܲܓ̣ܐܸܐ ܒܪܵܘܡܵܐ ܘܲܡܠܸܐ ܕܡܵܠ̣ܐ<EOS> ܛܘܼ̈ܒܹܐ<EOS>ܕܲܫ̈ܡܲܝܵܢܹܐ<EOS>ܚ̣ܵܪ ܒܹܗ ܕܲܣܡܝܼܟ̣ ܥܲܠ ܦܵܬܼܘܿܪܵܐ ܕܒܹܝܬܼ ܐܲܒ̣ܪܵܗܵܡ<EOS>ܘܐܵܟܹ̇ܠ ܢܘܼܗܪܵܐ ܘܫܵܬܹ̇ܐ ܙܝܼܘܵܐ ܠܡܸܬܼܦܲܛܵܡܘܼ<EOS>ܚ̣ܙܵܝܗܝ ܗ̄ܘ̣ܵܐ ܕܲܓ̣ܢܸܐ ܥܲܠ ܐܲܓܵܢܵܐ ܕܡܲܠܝܵܐ ܚܲܝܹ̈ܐ<EOS>ܘܠܵܗܹ̇ܩ ܡܸܢܵܗ̇ ܟܠ ܒܘܼ̈ܣܵܡܹܐ ܪܘܼܚܵܢܵܐܝܼܬܼ<EOS>ܐܸܬܼܚܵܘܝܼ ܠܹܗ ܒܐܲܬܼܪܵܐ ܕܚܲܫܹ̈ܐ ܠܵܐ ܥܵܐ̇ܠܝܼܢ ܠܹܗ<EOS>ܘܟܹܐܒܹ̈ܐ ܠܲܓ̣ܡܵܪ ܠܵܐ ܡܸܬܼܩܲܪܒ̣ܝܼܢ ܨܹܝܕܼ ܕܲܝܵܪ̈ܵܘܗܝ<EOS>ܚ̣ܙܵܝܗܝ ܒܲܓ̣ܢܘܿܢܵܐ ܕܲܩ̣ܛܲܪ ܐܲܒ̣ܵܐ ܠܪܵܚܡܹܗ ܐܲܒ̣ܪܵܡ<EOS>ܕܲܥܒ̣ܝܼܕܼ ܗ̄ܘ̣ܵܐ ܒܹܗ ܚܕܼܘܼܓ̣ܵܐ ܐܵܦ ܗܘ݀ ܥܲܡ ܩܲܕܼܝܼ̈ܫܹܐ<EOS>ܐܸܬܼܒܲܝܲܢ ܗ̄ܘ̣ܵܐ ܕܗܘ݀ ܗܵܘ̇ ܒܗ ܕܗ̇ܘ ܗܘ̣<EOS> ܣܢܝܼܩܵܐ<EOS>ܕܲܡܫܲܠ ܗ̄ܘ̣ܵܐ ܕܠܘܼܩܒܲܠ ܠܘܩܒܠ<EOS>ܬܲܪܥܹܗ ܘܚܵܐܲܪ ܗ̄ܘܟܵܐ ܒܹܗ ܘܠܵܐ ܚܵܐܹ̇ܢ ܠܹܗ<EOS>ܝܲܕܼܥܹܗ ܕܗܘ݀ܝܘܼ ܗܵܘ̇ ܟܹܐܒ̣ܬܼܵܢܵܐ ܕܲܟ̣ܪܝܼܟ̣ܝܼܢ ܗ̄ܘ̣ܵܘ<EOS>ܟܲܠܒܹ̈ܐ ܠܫܘܼܚܢܵܘ̈ܗܝ ܘܲܡܠܲܟ̣ܚܝܼܢ ܠܹܗ ܒܠܸܫܵܢܲܝ̈ܗܘܿܢ<EOS>ܥܲܝܢܵܐ ܕܢܘܼܗܪܵܐ ܡܲܠܝܵܐ ܣܒܲܪܬܼܵܐ ܒܟ̣ܠܗܹܝܢ ܡܸܠܹܝ̈ܗ̇<EOS>ܘܡ̣ܢ ܟܠ ܓܲܒ݁ܝܼ̈ܢ ܐܲܦܹ̈ܐ ܐܝܼܬܼ ܠܵܗ̇ ܢܲܗܝܼܪܵܐܝܼܬܼ<EOS>ܗܝ݀ ܐܲܠܦܲܬ݀ ܠܲܢ ܥܲܠ ܓܸܠܝܵܢܹܗ ܕܥܵܠܡܵܐ ܚܲܕܼܬܼܵܐ<EOS>ܘܥܲܠ ܐܸܣܟܹܡܵܘ̈ܗܝ ܘܥܲܠ ܣܘܼܥܪ̈ܵܢܵܘܗܝ ܘܥܲܠ ܕܘܼܒܵܪ̈ܵܘܗܝ<EOS>ܒܵܗ̇ ܒܗ<EOS> ܐܸܫܟܲܚܢܲܢ ܕܢܸܕܲܥ ܗܵܪܟܵܐ<EOS>ܢܲܗܝܼܪܵܐܝܼܬܼ<EOS>ܕܲܠܗܲܠ ܡܵܢ ܐܝܼܬܼ ܘܐܲܝܟܲܢ ܐܝܼܬܼܵܘܗܝ ܕܝܼܢܵܐ ܪܲܒܵܐ<EOS>ܐܸܠܘܼ ܣܒܲܪܬܼܵܐ ܠܵܐ ܚܵܘܝܲܬ݀ ܠܲܢ ܡܲܢ ܝܵܕܲܥ̇ ܗ̄ܘ̣ܵܐ<EOS>ܕܚܵܙܹ̇ܝܢ ܐܸܢܘܿܢ ܓܲܒܹ̈ܐ ܚܕܼܵܕܹ̈ܐ ܒܥܵܠܡܵܐ ܚܲܕܼܬܼܵܐ<EOS>ܡ̣ܢ ܗܵܝ̇ ܕܲܗܘ݀ܵܬܼ ܨܹܝܕܼ ܥܲܬ݁ܝܼܪܵܐ ܘܨܹܝܕܼ ܠܵܥܵܙܲܪ<EOS>ܡܸܣܬܲܟ݁ܠܝܼܢܲܢ ܟ̱ܠܵܗ̇ ܚܙܵܬܼܵܐ ܕܓܲܒܹ̈ܐ ܬܲܡܵܢ<EOS>ܚܵܙܹ̇ܝܢ ܘܝܵܕܼܥ̇ܝܼܢ ܘܫܵܡ̇ܥܝܼܢ ܩܵܠܵܐ ܗܵܢܵܐ ܡ̣ܢ ܗܵܘ̇<EOS>ܕܠܲܝܬ݁ ܗ̄ܘ̣ܵܐ ܡܲܡܠܠܵܐ ܐܵܦ ܫܸܐ̈ܠܵܬܼܵܐ ܠܗܵܘ̇ ܡ̣ܢ ܗܵܢܵܐ<EOS>ܟܹܐܝܢ ܕܲܝܵܢܵܐ ܘܡܸܛܠ ܕܲܬܼܪܝܼܨ ܕܝܼܢܹܗ ܪܲܒܵܐ<EOS>ܦܪܝܼܣܵܐ ܗܵܕܹܐ ܓܕܢܸܚܙܘܿܢ ܓܲܒܹ̈ܐ ܚܕܼܵܕܹ̈ܐ ܬܲܡܵܢ<EOS>ܕܲܗܘ݀ܵܐ ܚܵܐܲܪ ܝܲܬܼܡܵܐ ܥܠܝܼܒ̣ܵܐ ܡ̣ܢ ܡܲܠܟ݁ܘܼܬܼܵܐ<EOS>ܘܚܵܙܹ̇ܐ ܒܢܘܼܪܵܐ ܠܐܲܝܢܵܐ ܕܥܲܠܒܹܗ ܟܲܕܼ ܡܸܫܬܲܢܲܩ<EOS>ܗܘ݀ܵܬܼ ܐܲܪܡܲܠܬܵܐ ܩܵܝ̇ܡܵܐ ܒܪܵܘܡܵܐ ܡ̣ܢ ܝܲܡܝܼܢܵܐ<EOS>ܘܲܒ̣ܒ̣ܵܙܘܿܙܵܗ̇ ܚܵܝ̇ܪܵܐ ܕܲܫܕܸܐ ܒܓ̣ܵܘ ܓܹܗܲܢܵܐ<EOS>ܕܲܗܘ݀ܵܐ ܚܵܙܹ̇ܐ ܢܟ̣ܝܼܠܵܐ ܩܵܐܹ̇ܝܢ ܡ̣ܢ ܣܸܡܵܠܵܐ<EOS>ܠܗܵܒܹܝܠ ܕܲܩܛܲܠ̣ ܕܲܓ̣ܢܸܐ ܘܢܵܨܲܚ ܡ̣ܢ ܝܲܡܝܼܢܵܐ<EOS>ܕܢܸܚܙܘܿܢ ܛܠܝܼ̈ܡܹܐ ܠܛܵܠܘܿܡܲܝ̈ܗܘܿܢ ܟܲܕܼ ܡܸܬܼܦܲܪܥܝܼܢ<EOS>ܘܲܠܕܲܝܵܢܵܐ ܢܸܬ݁ܠܘܿܢ ܙܸܕܼܩܵܐ ܕܟܹܐܝܢ ܗ̄ܘ̣ ܕܝܼܢܹܗ<EOS>ܡܸܛܠ ܗܵܕܹܐ ܒܵܠܩ̇ܝܼܢ ܓܲܒܹ̈ܐ ܚܲܕܼ ܠܘܼܩܒܲܠ ܚܲܕܼ<EOS>ܕܠܵܐ ܢܸܬܼܚܲܦܸܐ ܕܝܼܢܹܗ ܕܡܵܪܝܵܐ ܡ̣ܢ ܒܸܪ̈ܝܵܬܹܗ<EOS>ܘܐܲܝܢܵܐ ܕܲܚ̣ܙܵܐ ܗܵܪܟܵܐ ܕܲܥܠܝܼܒ̣ ܘܛܵܒ̣ ܟܸܪܝܲܬ݀ ܠܹܗ<EOS>ܢܸܚܕܸܐ ܬܲܡܵܢ ܡܵܐ ܕܥܵܠܘܿܒܹ̈ܐ ܒܢܘܼܪܵܐ ܚܵܙܹ̇ܐ<EOS>ܘܐܲܝܢܵܐ ܕܣܵܒܲܪ ܕܗܵܪܟܵܐ ܫܸܓ̣ܡܵܐ ܗ̄ܘ̣ ܢܸܚܕܸܐ ܬܲܡܵܢ<EOS>ܕܐܵܦ ܥܲܠ ܡܸܠܬܼܵܐ ܙܥܘܿܪܬܵܐ ܕܦܘܼܡܵܐ ܐܝܼܬܼ ܥܘܼܩܵܒ̣ܵܐ<EOS>ܘܢܸܕܥܘܼܢ ܥܲܡܡܹ̈ܐ ܕܙܲܕܝܼܩ ܡܵܪܝܵܐ ܒܟ̣ܠܗܘܿܢ ܕܝܼܢܵܘ̈ܗܝ<EOS>ܘܲܒ̣ܟܹܐܢܘܼܬܼܵܐ ܠܟ̣ܠ ܐ̄ܢܵܫ ܕܵܐܹ̇ܢ ܐܲܝܟ̣ ܣܘܼܥܪ̈ܵܢܵܘܗܝ<EOS>ܡܸܛܠ ܗܵܢܵܐ ܣܲܩܒܸܠ̣ ܘܐܲܦܢܝܼ ܘܐܲܩܒܸ݁ܠ̣ ܘܲܬܼܪܲܨ<EOS>ܐܲܬܼܪܵܐ ܪܵܡܵܐ ܕܒܹܝܬܼ ܡܲܠܟ݁ܘܼܬܼܵܐ ܠܓ̣ܵܘ ܓܹܗܲܢܵܐ<EOS>ܕܠܵܐ ܟܲܣܝܵܐܝܼܬܼ ܢܸܗܘܸܐ ܕܵܐܹ̇ܢ ܠܲܒ̣ܢܲܝ̈ܢܵܫܵܐ<EOS>ܓܠܵܝܗܝ ܐܲܝܟ̣ ܢܘܼܗܪܵܐ ܠܕܼܝܼܢܹܗ ܪܒܵܐ ܩܕܼܵܡ ܒܸܪ̈ܝܵܬܼܵܐ<EOS>ܥ̣ܒܲܕܼ ܠܵܗ̇ ܐܲܦܹ̈ܐ ܠܲܬܼܪܝܼܨܘܼܬܹܗ ܕܲܢܚܘܼܪܘܼܢ ܒܵܗ̇<EOS>ܥܲܡܡܹ̈ܐ ܘܥܵܠܡܵܐ ܕܠܵܐ ܡܸܨܛܲܠܝܵܐ ܠܡܲܣܲܒ̣ ܒܐܲܦܹ̈ܐ<EOS>ܟܠ ܟܲܣ̈ܝܵܬܼܵܐ ܠܓܸܠܝܵܐ ܢܵܦ̈ܩܵܢ ܒܕܼܝܼܢܹܗ ܪܲܒܵܐ<EOS>ܘܡܸܛܠ ܗܵܢܵܐ ܣܕܼܝܼܪܝܼܢ ܓܲܒܹ̈ܐ ܚܲܕܼ ܩܒܲܠ ܚܲܕܼ<EOS>ܕܡܵܐ ܕܐܸܬܼܦܲܪܣܝܼ ܕܝܼܢܵܐ ܘܲܢܦܲܩ̣ ܒܲܬܼܪܝܼܨܘܼܬܼܵܐ<EOS>ܬܪ̈ܲܝܗܘܿܢ ܓܲܒܹ̈ܐ ܢܸܩܥܘܿܢ ܙܲܕܝܼܩ ܚܲܕܼ ܕܵܐܹ̇ܢ ܟܠ<EOS>ܟܡܵܐ ܟܹܐܢܵܐ ܗ̄ܘܟܵܬܼ ܕܢܸܚܙܹܝܘܗܝ ܗܵܢܵܐ ܓܲܒ̣ܪܵܐ ܓܲܐܝܵܐ<EOS>ܠܗܵܘ̇ ܡܸܣܟܹܢܵܐ ܒܗܵܝ̇ ܪܲܒ݁ܘܼܬܼܵܐ ܕܲܫܪܸܐ ܗ̄ܘ̣ܵܐ ܒܵܗ̇<EOS>ܘܐܲܝܟ̣ ܕܐܸܬܼܪܲܓ̣ܪܲܓ̣ ܢܸܡܠܸܐ ܟܲܪܣܹܗ ܡ̣ܢ ܦܲܪ̈ܬܘܼܬܼܵܘܗܝ<EOS>ܢܸܬܼܝܲܐܲܒ̣ ܗ̄ܘ̣ܵܐ ܠܛܘܼܦܬܼܵܐ ܙܥܘܿܪܬܵܐ ܡ̣ܢ ܓܹܐ̈ܘܵܬܹܗ<EOS>ܟܹܐܢܘܼܬܼܵܐ ܓܹܝܪ ܬܸܩܠܲܬ݀ ܫܲܘܝܲܬ݀ ܣܘܼܥܪ̈ܵܢܲܝܗܘܿܢ<EOS>ܘܦܸܪܥܲܬ݀ ܚܘܼ̈ܒ̣ܠܹܐ ܒܟܲܝܠܵܐ ܬܪܝܼܨܵܐ ܕܲܥܒ̣ܵܕܲܝ̈ܗܘܿܢ<EOS>ܥܲܡ ܦܲܪ̈ܬܘܼܬܹܐ ܛܘܼܦܬܼܵܐ ܕܡܲܝ̈ܵܐ ܒܦܸܚܡܵܐ ܣܵܡܲܬ݀<EOS>ܕܬܸܦܪܘܿܥ ܫܲܘܝܲܬܼ ܐܲܝܟ̣ ܕܲܒ̣ܟܲܦܹ̈ܐ ܚܘܼ̈ܒ̣ܠܹܐ ܬܲܡܵܢ<EOS>ܗܵܘ̇ ܠܦܲܪ̈ܬܘܼܬܹܐ ܘܗܵܢܵܐ ܠܛܘܼܦܬܪܵܐ ܡܸܬܼܝܲܐܲܒ̣ ܗ̄ܘ̣ܵܐ<EOS>ܘܲܕܼܠܵܐ ܫܩܲܠ̣ ܗܵܘ̇ ܠܵܐ ܫܩܲܠ̣ ܗܵܢܵܐ ܕܠܵܐ ܟܹܐܢܵܐ ܕܠܵܐ ܟܹܐܢܵܐ ܗ̄ܘ̣ܵܬܼ<EOS>ܚ̣ܙܵܝܗܝ ܡ̣ܢ ܪܘܼܚܩܵܐ ܒܹܝܬܼ ܡܲܠܟ݁ܘܼܬܼܵܐ ܐܲܝܟ̣ ܕܲܚ̣ܙܵܝܗܝ ܗ̄ܘ̣ܵܐ<EOS>ܬܘܼܒ̣ ܡ̣ܢ ܪܘܼܚܩܵܐ ܒܹܗ ܡܸܬܼܩܲܦܲܚ ܡ̣ܢ ܟܹܐܢܘܼܬܼܵܐ<EOS>ܗܵܘ̇ ܚܲܙܵܝܵܐ ܟܲܣܝܵܐ ܕܲܚ̣ܙܵܐ ܠܗܵܘ̇ ܡܸܣܟܹܢܵܐ<EOS>ܕܲܠܦܲܪ̈ܬܘܼܬܹܐ ܡܸܬܼܪܲܓ̣ܪܲܓ̣ ܗ̄ܘܟܵܐ ܘܠܵܐ ܝܵܗ̇ܒ݁ܝܼܢ ܠܹܗ<EOS>ܗܘ݀ ܐܲܠܨܹܗ ܗ̄ܘ̣ܵܐ ܠܗܵܘ̇ ܥܲܬ݁ܝܼܪܵܐ ܕܢܸܬܼܪܲܓ̣ܪܲܓ̣ ܗ̄ܘ̣ܵܐ<EOS>ܠܛܘܼܦܬܼܵܐ ܕܡܲܝ̈ܵܐ ܘܠܵܐ ܝܵܗ̇ܒ݁ܝܼܢ ܠܹܗ ܕܒܹܝܬܼ ܠܵܥܵܙܲܪ<EOS>ܗ݀ܘ ܫܲܘܝܼ ܠܹܗ ܥܲܪܣܵܐ ܕܢܘܼܪܵܐ ܒܓܟܵܘ ܓܹܗܲܢܵܐ<EOS>ܚܠܵܦ ܬܸܫܘܝܼܬܼܵܐ ܕܟܹܐܒܹ̈ܐ ܕܲܚ̣ܙܵܐ ܠܗܵܘ̇ ܡܸܣܟܹܢܵܐ<EOS>ܚܠܵܦ ܐܲܪܓܘܵܢܹܗ ܘܲܚܠܵܦ ܒܘܼܨܹܗ ܕܲܓ̣ܐܸܐ ܗ̄ܘ̣ܵܐ ܒܹܗ<EOS>ܝܲܗ̄ܒ̣ ܠܲܣܢܝܼܩܵܐ ܙܝܼܘܵܐ ܘܗܸܕܼܪܵܐ ܕܢܸܬܼܥܲܛܲܦ ܗ̄ܘ̣ܵܐ<EOS>ܘܲܚܠܵܦ ܗܵܠܹܝܢ ܚܲܝܹ̈ܐ ܓܐܲܝ̈ܵܐ ܕܲܚ̣ܝܵܐ ܗܵܢܵܐ<EOS>ܢܣܲܒ̣ ܠܵܥܵܙܲܪ ܗܵܝ̇ ܡܲܠܟ݁ܘܼܬܼܵܐ ܕܠܵܐ ܡܸܫܬܲܪܝܵܐ<EOS>ܚܠܵܦ ܡܹܐܟ̣̈ܠܵܬܹܗ ܕܗܵܘ<EOS>̇ ܥܲܬ݁ܝܼܪܵܐ ܝܲܗ̄ܒ̣ ܠܲܣܢܝܼܩܵܐ<EOS>ܦܵܬܼܘܿܪ ܛܘܼ̈ܒܹܐ ܕܠܲܝܬ݁ ܐܲܦܘܼܣܝܵܐ ܠܲܣܝܒܵܪ̈ܵܬܹܗ<EOS>ܦܲܚܸܡ ܗܵܫܵܐ ܫܲܠܗܹܒ̣ܝܼܬܼܵܐ ܠܘܼܩܒܲܠ ܫܘܼܚ̈ܢܹܐ<EOS>ܘܢܘܼܪܵܐ ܕܕܝܼܢܵܐ ܚܠܵܦ ܐܸܫܵܬܹܗܕܗܵܘ̇ ܡܸܣܟܹ݁ܢܵܐ<EOS>ܘܨܲܗܝܵܐ ܪܲܒܵܐ ܕܚܲܕܼܪܹܗ ܒܢܘܼܪܵܐ ܠܗܵܘ̇ ܥܲܬ݁ܝܼܪܵܐ<EOS>ܠܘܼܩܒܲܠ ܟܲܦܢܹܗ ܪܲܒܵܐ ܘܩܲܫܝܵܐ ܕܗܵܘ̇ ܡܸܣܟܹ݁ܢܵܐ<EOS>ܘܐܲܝܟ̣ ܕܲܫܐܸܠ̣ ܗ̄ܘ̣ܵܐ ܗܵܪܟܵܐ ܣܢܝܼܩܵܐ ܡ̣ܢ ܦܲܪ̈ܬܘܼܬܹܐ<EOS>ܫܐܸܠ̣ ܥܲܬ݁ܝܼܪܵܐ ܛܘܼܦܬܼܵܐ ܕܡܲܝ̈ܵܐ ܒܚܲܫܵܐ ܪܲܒܵܐ<EOS>ܫܕܸܐ ܗ̄ܘ̣ܵܐ ܒܢܘܼܪܵܐ ܘܲܟ̣ܪܝܼܟ̣ܵܐ ܠܹܗ ܫܲܠܗܹܒ̣ܝܼܬܼܵܐ<EOS>ܘܡܲܝܠܸܠ ܕܵܘܝܵܐ ܘܠܵܐ ܚܵܢ̇ܝܼܢ ܠܹܗ ܕܒܹܝܬܼ ܠܵܥܵܙܲܪ<EOS>ܣܲܦܝܼܦܵܐ ܒܹܗ ܢܘܼܪܵܐ ܘܓ̣ܵܥܹ̇ܐ ܡ̣ܢ ܐܘܼܠܨܵܢܵܐ<EOS>ܘܩܵܝ̇ܡܝܼܢ ܪ̈ܵܚܡܹ̇ܐ ܒܪܘܼܚܩܵܐ ܡܸܢܹܗ ܘܠܵܐ ܥܵܢܹ̇ܝܢ ܠܹܗ<EOS>ܐܲܠܨܹܗ ܬܲܡܵܢ ܨܲܗܝܵܐ ܕܡܲܝ̈ܵܐ ܒܓܟܵܘ ܓܵܘܙܲܠܬܵܐ<EOS>ܘܫܲܪܝܼ ܩܵܥܹ̇ܐ ܐܵܒ̣ܝ ܐܲܒ̣ܪܵܗܵܡ ܪܲܚܸܡ ܥܠܲܝ<EOS>ܚ̣ܙܵܝܗܝ ܠܲܣܡܵܟ̣ܵܐ ܕܟܹܐܢܹ̈ܐ ܕܲܫܪܸܐ ܒܪܵܘܡܵܐ ܕܲܠܥܸܠ<EOS>ܘܡ̣ܢ ܓܹܗܲܢܵܐ ܥ̣ܒܲܕܼ ܒܵܥܘܼܬܼܵܐ ܒܚܲܫܵܐ ܪܲܒܵܐ<EOS>ܚ̣ܙܵܐ ܠܠܵܥܵܙܲܪ ܕܝܼܕܼܝܼܥ ܘܲܪܚܝܼܡ ܒܹܝܬܼ ܩܲܕܝܼ̈ܫܹܐ<EOS>ܘܫܲܐܠܹܗ ܕܢܹܐܬܸܐ ܠܢܘܼܪܵܐ ܠܘܵܬܹܗ ܕܲܢܦܝܼܓ̣ ܨܲܗܝܹܗ<EOS>ܚ̣ܙܵܐ ܕܡܸܫܟܲܚ ܗ̄ܘ̣ ܗܵܘ̇ ܡܸܣܟܹ݁ܢܵܐ ܕܐܸܢ ܡܸܫܬܲܕܲܪ<EOS>ܡ̣ܢ ܗܵܝ̇ ܓܘܼܕܵܐ ܡܲܪܘܲܚ ܗܘ݀ ܠܹܗ ܡ̣ܢ ܐܘܼܠܨܵܢܹܗ<EOS>ܚ̣ܙܵܝܗܝ ܕܐܸܢ ܐܵܬܹ̇ܐ ܟܵܐܹ̇ܐ ܒܢܘܼܪܵܐ ܘܡܸܫܬܲܡܥܵܐ ܠܹܗ<EOS>ܘܢܵܝ̇ܚܵܐ ܩܲܠܝܼܠ ܫܲܠܗܹܒ̣ܝܼܬܼܵܐ ܕܲܟ̣ܪܝܼܟ̣ܵܐ ܠܹܗ<EOS>ܘܡܸܛܠ ܗܵܢܵܐ ܓܥ̣ܵܐ ܒܲܦܝܵܣܵܐ ܨܹܝܕܼ ܐܲܒ̣ܪܵܗܵܡ<EOS>ܕܠܹܗ ܢܫܲܕܲܪ ܗ̄ܘ̣ܵܐ ܕܲܡ ܥܵܒܹ̇ܕܼ ܠܹܗ ܢܦܹܐܫܵܐ ܩܲܠܝܼܠ<EOS>ܐܵܒ̣ܝ ܐܲܒ̣ܪܵܗܵܡ ܪܲܚܸܡ ܥܠܲܝ ܡܸܬܼܟܲܫܲܦ ܗ̄ܘ̣ܵܐ<EOS>ܘܲܠܠܵܥܵܙܲܪ ܫܲܕܲܪ ܨܹܐܕܲܝ ܡܸܬܼܟܲܫܲܦ ܗ̄ܘ̣ܵܐ<EOS>ܘܢܲܝܬܸܐ ܥܲܡܹܗ ܛܘܼܦܬܼܵܐ ܕܡܲܝ̈ܵܐ ܡ̣ܢ ܨܹܐܕܲܝܟ݁ܘܿܢ<EOS>ܘܲܠܪܹܫ ܢܲܪܛܸܒ̣ ܕܝܼܩܸܕܼ ܡ̣ܢ ܨܲܗܘܵܢܵܐ<EOS>ܘܵܝ ܥܲܬ݁ܝܼܪܵܐ ܓܲܐܝܵܐ ܕܫܸܩܝܹܗ ܘܲܕܼܚܲܡܪ̈ܵܢܵܘܗܝ<EOS>ܕܠܲܐܝܢܵܐ ܫܸܦܠܵܐ ܢܚܸܬܼ ܗ̄ܘ̣ܵܐ ܕܢܸܫܐܲܠ ܛܘܼܦܬܼܵܐ ܒܲܠܚܘܿܕܼ<EOS>ܘܵܝ ܘܵܝ ܓܲܐܝܵܐ ܕܲܛ̈ܥܵܡܵܬܹܗ ܘܲܕܼܦܘܼܢܵܩܵܘ̈ܗܝ<EOS>ܕܐܲܝܢܵܐ ܨܲܗܝܵܐ ܪܲܒܵܐ ܚܲܕܼܪܹܗ ܒܓ̣ܵܘ ܓܹܗܲܢܵܐ<EOS>ܘܵܝ ܡ̣ܢ ܐܲܝܟܵܐ ܠܐܲܝܟܵܐ ܢܦܲܠ̣ ܗ̄ܘ̣ܵܐ ܡ̣ܢ ܦܘܼܪ̈ܦܵܥܹܐ<EOS>ܕܢܸܗܘܸܐ ܣܢܝܼܩܵܐ ܠܢܘܼܛܦܲܬܼ ܡܲܝ̈ܵܐ ܘܠܵܐ ܢܵܣܹ̇ܒ̣ ܗ̄ܘ̣ܵܐ<EOS>ܘܵܝ ܠܹܗ ܠܕܼܵܘܝܵܐ ܟܡܵܐ ܐܸܬܼܓܲܐܝܼ ܒܚܲܝܹ̈ܐ ܕܲܬܼܢܵܢ<EOS>ܘܐܸܙܲܠ̣ ܐܸܫܟܲܚ̣ ܚܲܝܹ̈ܐ ܒܝܼ̈ܫܹܐ ܕܟ̣ܠ ܫܘܼܢܵܩ̈ܝܼܢ<EOS>ܘܵܝ ܠܹܗ ܠܪܵܡܵܐ ܟܡܵܐ ܡܥܲܠܲܝ ܗ̄ܘ̣ܵܐ ܡ̣ܢ ܣܲܓܝܼ̈ܐܹܐ<EOS>ܘܣܲܚ̣ܦܹܗ ܙܲܒ̣ܢܵܐ ܒܢܲܚܠܵܐ ܕܲܡܠܸܐ ܫܲܠܗܹܒ̣ܝܼܬܼܵܐ<EOS>ܘܵܝ ܕܲܓ̣ܐܸܐ ܗ̄ܘ̣ܵܐ ܘܲܡܦܲܢܲܩ ܗ̄ܘ̣ܵܐ ܘܲܡܦܲܛܲܡ ܗ̄ܘ̣ܵܐ<EOS>ܘܥܸܪܨܲܬ݀ ܥܠܵܘܗܝ ܘܗܵܐ ܡܸܬܼܓܲܪܓܲܪ ܥܲܠ ܓܵܘܙܲܠܬܵܐ<EOS>ܘܵܝ ܕܲܪܓ̣ܝܼܓ̣ ܗ̄ܘ̣ܵܐ ܘܲܦܐܸܐ ܘܲܪܚܝܼܡ ܐܲܝܟ̣ ܗܲܒܵܒ̣ܵܐ<EOS>ܘܕܸܠܩܲܬ݀ ܢܘܼܪܵܐ ܕܕܼܝܼܢܵܐ ܘܲܕܼܥܸܟ̣ ܟ̱ܠܹܗ ܫܘܼܦܪܹܗ<EOS>ܘܵܝ ܥܲܬ݁ܝܼܪܵܐ ܕܲܡܫܲܚܠܲܦ ܗ̄ܘ̣ܵܐ ܟܠ ܚܲܡܪ̈ܵܢܝܼܢ<EOS>ܛܘܼܦܬܼܵܐ ܙܥܘܿܪܬܵܐ ܫܐܸܠ̣ ܗ̄ܘ̣ܵܐ ܘܓܲܠܙܘܼܗܝ ܘܲܣܓ̣ܝܼ ܚܲܫܹܗ<EOS>ܘܵܝ ܕܲܚܬܼܝܼܪ ܗ̄ܘܟܵܐ ܒܫܵܩܵܘ̈ܬܹܗ ܘܲܒ̣ܢܲܚܬܘܼܡܵܘ̈ܗܝ<EOS>ܘܲܨܗܝܼ ܡܲܝ̈ܵܐ ܒܢܘܼܪܵܐ ܘܲܩ̣ܪܵܐ ܘܐ̄ܢܵܫ ܠܵܐ ܫܲܡ̣ܥܹܗ<EOS>ܘܵܝ ܕܲܡܥܵܕܼ ܗ̄ܘ̣ܵܐ ܒܟܸܢܫܵܐ ܕܥܲܒ̣̈ܕܹܐ ܘܲܕܼܫܲܡܵܫܹ̈ܐ<EOS>ܘܲܠܡܸܣܟܹ݁ܢܵܐ ܡܸܬܼܟܲܫܲܦ ܗ̄ܘܟܵܐ ܕܡܲܝ̈ܵܐ ܢܲܫܩܹܝܘܗܝ<EOS>ܐܵܒ̣ܝ ܐܲܒ̣ܪܵܗܵܡ ܫܲܕܲܪ ܨܹܐܕܲܝ ܠܐܵܚܝ ܠܵܥܵܙܲܪ<EOS>ܡܸܕܲܥ ܝܲܕܼܥܹܗ ܕܗܵܘ̇ ܗ̄ܘ̣ ܕܐܝܼܬܼ ܗ̄ܘ̣ܵܐ ܠܘܼܩܒܲܠ ܬܲܪܥܹܗ<EOS>ܐܲܝܟ̣ ܐ̄ܢܵܫ ܢܹܐܡܲܪ ܝܵܕܲܥ̇ ܗ̄ܘ̣ ܠܝܼ ܘܝܵܕܲܥ̇ ܐ̄ܢܵܐ ܠܹܗ<EOS>ܘܲܕܼܡܲܢ ܐܸܢܵܐ ܘܲܕܼܡܵܢܵܐ ܗܘܹ̇ܝܬܼ ܗܘ݀ ܚܵܟܹ̇ܡ ܗ̄ܘ̣<EOS>ܚ̣ܙܵܐ ܥܲܬ݁ܝܼܪܵܐ ܕܲܒ̣̈ܢܲܝ ܓܲܒܹ݁ܗ ܘܲܒ̣̈ܢܲܝ ܡܸܠܟܹܗ<EOS>ܘܲܒ̣̈ܢܲܝ ܬܸܓ̣ܡܹܗ ܠܲܝܬ݁ ܒܲܣܡܵܟ̣ܵܐ ܕܒܹܝܬܼ ܐܲܒ̣ܪܵܗܵܡ<EOS>ܒܢܲܝ̈ ܦܵܬܼܘܿܪܹܗ ܠܵܐ ܚ̣ܙܵܐ ܬܲܡܵܢ ܘܠܵܐ ܚܲܒ݁ܝܼܒ̣ܵܐܝܼܬܼ<EOS>ܐܵܦܠܵܐ ܪ̈ܵܚܡܵܘܗܝ ܘܠܵܐ ܫܘܼܦܪ̈ܵܢܹܐ ܒܢܲܝ̈ ܥܸܢܝܵܢܹܗ<EOS>ܡ̣ܢ ܝܵܕܼܘܿܥܵܘ̈ܗܝ ܗܵܠܹܝܢ ܕܲܬܼܢܵܢ ܠܵܐ ܚ̣ܙܵܐ ܬܲܡܵܢ<EOS>ܐܸܠܵܐ ܒܲܠܚܘܿܕܼ ܗܵܘ̇ ܡܸܣܟܹܢܵܐ ܕܲܩܕܼܵܡ ܬܲܪܥܹܗ<EOS>ܐܸܠܘܼ ܪܵܚܡܹܗ ܐܵܘ ܩܲܪܝܼܒܹܗ ܚ̣ܙܵܐ ܒܡܲܠܟ݁ܘܼܬܼܵܐ<EOS>ܠܹܗ ܫܵܐܹ̇ܠ ܗ̄ܘ̣ܵܐ ܚܠܵܦ ܠܵܥܵܙܲܪ ܢܹܐܬܸܐ ܨܹܐܕܼܵܘܗܝ<EOS>ܘܲܕܼܥܸܪܨܲܬ݀ ܗ̄ܘ̣ܵܬܼ ܠܗ̇<EOS> ܘܠܲܝܬ݁ ܗ̄ܘ̣ܵܐ<EOS>ܬܲܡܵܢ ܐ̄ܢܵܫ ܡ̣ܢ ܕܝܼܠܹܗ<EOS>ܫܲܐܠܹܗ ܕܢܹܐܬܸܐ ܠܗܵܘ̇ ܕܥܲܠ ܬܲܪܥܹܗ ܐ̄ܡܝܼܢ ܗ̄ܘܟܵܐ ܟܠܝܘܿܡ<EOS>ܪ̈ܵܚܡܵܘܗܝ ܕܗܵܢܵܐ ܡܸܣܬܲܒ̣ܪܵܐ ܠܝܼ ܕܲܠܘܵܬܹܗ ܗ̄ܘ̣ܵܘ<EOS>ܒܲܕܼܓ̣ܘܿܢ ܠܵܐ ܚ̣ܙܵܐ ܐ̄ܢܵܫ ܡ̣ܢ ܓܘܼܕܹܗ ܨܹܝܕܼ ܐܲܒ̣ܪܵܗܵܡ<EOS>ܡ̣ܢ ܗܵܘ̇ ܟ̱ܠܹܗ ܟܸܢܫܵܐ ܕܐܝܼܬܼ ܗ̄ܘܟܵܐ ܒܬܲܪܥܹܗ ܪܲܒܵܐ<EOS>ܣܚܝܼܦܵܐ ܕܟ̣ܠܗܘܿܢ ܚ̣ܙܵܐ ܗ̄ܘ̣ܵܐ ܬܲܡܵܢ ܒܹܝܬܼ ܡܲܠܟ݁ܘܼܬܼܵܐ<EOS>ܘܐܲܝܟ̣ ܡܵܘܕܲܥܬܵܐ ܫܲܐܠܹܗ ܒܲܫܡܹܗ ܕܢܹܐܬܸܐ ܨܹܐܕܼܵܘܗܝ<EOS>ܕܐܵܦ ܗܝ݀ ܗܵܕܹܐ ܒܣܲܪܬܹܗ ܣܲܓܝܼ ܕܛܵܠܘܿܡܵܐ ܗ̄ܘܟܵܐ<EOS>ܒܡܲܟ݁ܣܵܢܘܼܬܼܵܐ ܕܢܲܦ̮ܫܹܗ ܫܲܪܝܼ ܕܢܸܩܪܸܐ ܗ̄ܘ̣ܵܐ ܠܹܗ<EOS>ܕܲܒ̣ܗܝ̇ ܥܸܠܬܼܵܐ ܢܸܬܼܩܲܛܪܲܓ̣ ܗ̄ܘ̣ܵܐ ܡ̣ܢ ܟܹܐܢܘܼܬܼܵܐ<EOS>ܕܟܲܕܼ ܥܲܠ ܬܲܪܥܹܗ ܣܚܝܼܦ ܗ̄ܘ̣ܵܐ ܘܲܫܕܸܐ ܠܡܵܢ ܠܵܐ ܝܲܕܼܥܹܗ<EOS>ܘܡ̣ܢ ܕܐܲܪܚܸܩ ܠܹܗ ܡܸܢܹܗ ܣܲܓܝܼ ܠܡܵܢ ܩܵܪܹܐ ܗ̄ܘ̣ܵܐ<EOS>ܫܲܐܠܹܗ ܕܢܹܐܬܸܐ ܠܢܘܼܪܵܐ ܨܹܐܕܼܵܘܗܝ ܐܲܝܟ̣ ܚܲܒ݁ܝܼܒ̣ܵܐ <EOS> <EOS>ܘܲܕܼܠܵܘ ܪܵܚܡܵܐ ܗ̄ܘ̣ ܣܵܗܹ̇ܕܼ ܫܸܦܠܹܗ ܘܲܣܚܝܼܦܘܼܬܹܗ<EOS>ܠܘܼܩܒܲܠ ܬܲܪܥܹܗ ܪܡܸܐ ܗ̄ܘ̣ܵܐ ܒܟܹܐܒܹ̈ܐ ܘܒܲܣܢܝܼܩܘܼܬܼܵܐ<EOS>ܘܲܕܼܠܵܐ ܝܲܕܼܥܹܗ ܗܵܝܕܹܝܢ ܗܵܫܵܐ ܠܡܵܢ ܩܵܪܹܐ ܠܹܗ<EOS>ܕܵܫ̣ ܟܲܕܼ ܢܵܦܹ̇ܩ ܣܚܲܦ̣ ܟܲܕܼ ܥܵܐܹ̇ܠ ܛ̣ܥܵܝܗܝ ܟܲܕܼ ܒܵܣܹ̇ܡ<EOS>ܘܡ̣ܢ ܕܐܸܬܼܡܲܛܝܼ ܕܢܸܬ݁ܬ݁ܢܝܼܚ ܐܵܦ ܗܘ݀ ܗܵܐ ܡܲܠܐܸܐ ܠܹܗ<EOS>ܠܡܲܚܣܸܢ ܐܲܓ̣ܗܝܼ ܠܫܘܼܚ̈ܢܹܐ ܘܟܹܐܒܹ̈ܐ ܘܠܲܣܢܝܼܩܘܼܬܼܵܐ<EOS>ܘܩܵܡ̣ ܩܵܪܹܐ ܠܹܗ ܕܢܹܐܬܸܐ ܢܛܲܒ݁ܥܹܗ ܒܓ̣ܵܘ ܓܹܗܲܢܵܐ<EOS>ܟܲܕܼ ܦܵܬܼܘܿܪܹܗ ܡܠܸܐ ܟܠ ܛܘܼ̈ܒ̣ܝܼܢ ܠܵܐ ܝܲܕܼܥܹܗ ܗ̄ܘ̣ܵܐ<EOS>ܘܡ̣ܢ ܕܲܚܕܲܪܬܹܗ ܝܲܡܬܼܵܐ ܕܢܘܼܪܵܐ ܚܲܒ̣ܪܵܐ ܥܲܒ̣ܕܹܗ<EOS>ܟܲܕܼ ܡܸܬܼܓܲܐܸܐ ܒܲܛ̈ܥܵܡܵܬܹܗ ܪܲܚܝܼܩܵܐ ܗ̄ܘ̣ܵܐ<EOS>ܘܡ̣ܢ ܕܐܸܫܬܲܦܲܠ ܒܲܝܢܵܬܼ ܓܘܼܡܪܹ̈ܐ ܗܘ݀ܵܐ ܩܲܪܝܼܒ̣ܵܐ<EOS>ܐܵܒ̣ܝ ܐܲܒ̣ܪܵܗܵܡ ܪܲܚܸܡ ܥܠܲܝ ܡܸܬܼܟܲܫܲܦ ܗ̄ܘ̣ܵܐ<EOS>ܘܲܠܠܵܥܵܙܲܪ ܫܲܕܲܪ ܨܹܐܕܲܝ ܢܲܪܘܲܚ ܠܐܘܼܠܨܵܢܝ<EOS>ܓܥ̣ܵܐ ܥܲܬ݁ܝܼܪܵܐ ܩܵܠܹ̈ܐ ܕܚܲܫܵܐ ܡ̣ܢ ܓܹܗܲܢܵܐ<EOS>ܘܲܥܢܵܝܗܝ ܐܲܒ̣ܪܵܡ ܡ̣ܢ ܡܲܠܟ݁ܘܼܬܼܵܐ ܟܲܕܼ ܐܵܡܲܪ ܠܹܗ<EOS>ܐܸܬ݁ܕܲܟ̣ܪ ܐܘܿ ܒܹܪܝ ܕܲܠܛܵܒ̣ܵܬܼܵܟ̣ ܩܲܒܸ݁ܠ̣ܬ݁ ܐܸܢܹܝܢ<EOS>ܐܵܦ ܠܵܥܵܙܲܪ ܣܒܲܠ̣ ܒܝܼ̈ܫܵܬܹܗ ܣܲܓܝܼܵܐܝܼܬܼ<EOS>ܘܗܵܫܵܐ ܗܵܪܟܵܐ ܗܵܐ ܡܸܬ݁ܬ݁ܢܝܼܚ ܗܘ݀ ܘܐܲܢ̄ܬ݁ ܡܸܫܬܲܢܲܩ<EOS>ܕܝܼܠܵܟ̣ ܬܲܡܵܢ ܘܕܼܝܼܠܹܗ ܗܵܪܟܵܐ ܘܡܵܢ ܒܵܥܹ̇ܐ ܐܲܢ̄ܬ݁<EOS>ܠܵܘ ܦܘܼܫܵܩܵܐ ܒܵܥ̇ܝܵܐ ܣܒܲܪܬܼܵܐ ܒܹܝܬܼ ܦܵܪ̈ܘܿܫܹܐ<EOS>ܕܟ̣ܠܵܗ̇ ܢܘܼܗܪܵܐ ܗ̄ܝܼ ܐܵܦ ܦܘܼܫܵܩܵܐ ܕ̣̣ܠܗܘܿܢ ܐ̄ܪ̈ܵܙܹܐ<EOS>ܚܵܫܹ̇ܟ̣ ܫܸܡܫܵܐ ܘܢܘܼܗܪܵܐ ܕܝܼܠܹܗ ܠܵܐ ܡܸܫܬܲܚܠܲܦ<EOS>ܥܵܪܹܒ̣ ܣܲܗܪܵܐ ܘܕܸܢܚܹܗ ܡܲܙܠܸܓ̣ ܥܲܠ ܒܸܪ̈ܝܵܬܼܵܐ<EOS>ܒܲܠܚܘܿܕܼ ܥܲܝ̈ܢܹܐ ܕܠܸܒܵܐ ܢܸܦ̮ܬܲܚ ܕܐܲܚܝܼ̈ܕܼܵܢ ܠܲܢ<EOS>ܘܗܵܐ ܐܸܬܼܚܲܙܝܲܬ݀ ܢܲܗܝܼܪܵܐܝܼܬܼ ܟܲܕܼ ܫܲܦܝܼܪܵܐ<EOS>ܗܵܐ ܚܵܘܝܲܬ݀ ܠܲܢ ܐܸܢ ܚܵܙܹ̇ܝܢ ܚ̄ܢܲܢ ܦܵܪܘܿܫܵܐܝܼܬܼ<EOS>ܕܗܵܢܵܐ ܥܵܠܡܵܐ ܠܘܼܩܒܲܠ ܗܵܘ̇ ܗ̄ܘ̣ ܒܟ̣ܠ ܣܘܼܥܪ̈ܵܢܝܼܢ<EOS>ܛܵܒ̣ܵܬܹܗ ܓܹܝܪ ܒܝܼ̈ܫܵܬܼܵܐ ܐ̄ܢܹܝܢ ܫܲܪܝܼܪܵܐܝܼܬܼ<EOS>ܐܵܦ ܒܝܼ̈ܫܵܬܹܗ ܬܘܼܒ̣ ܛܵܒ̣ܵܬܼܵܐ ܚܲܬ݁ܝܼܬܼܵܐܝܼܬܼ<EOS>ܟܠ ܛܵܒ̣ܵܬܹܗ ܕܗܵܢܵܐ ܥܵܠܡܵܐ ܡܵܘܬܵܐ ܡܲܠ̈ܝܵܢ<EOS>ܘܡ̣̤ ܒܝܼ̈ܫܵܬܹܗ ܚܲܝܹ̈ܐ ܥܵܦܹ̇ܐ ܡܲܢ ܕܲܡܣܲܝܒܲܪ<EOS>ܡܲܢ ܕܲܡܢܵܚ ܒܹܗ ܫܚܵܩܹ̈ܐ ܡܛܲܝܒ̣ܝܼܢ ܘܲܢܛܝܼܪܝܼܢ ܠܹܗ<EOS>ܘܡܲܢ ܕܲܫܚܝܼܩ ܒܹܗ ܕܢܸܬ݁ܬ݁ܢܝܼܚ ܐܝܼܬܼ ܠܹܗ ܒܥܵܠܡܵܐ ܚܲܕܼܬܼܵܐ<EOS>ܣܒܲܪܬܹܗ ܕܡܵܪܲܢ ܗܵܟܲܢ ܡܲܠܦܵܐ ܠܲܒ̣ܢܲܝ̈ܢܵܫܵܐ<EOS>ܘܐܲܝܢܵܐ ܕܒ̣ܵܥܹ̇ܐ ܕܠܵܐ ܢܸܣܬܲܟܲܠ ܡ̣ܢ ܕܝܼܠܹܗ ܗ̄ܝܼ<EOS>ܐ̄ܡܲܪ ܓܲܠܝܵܐܝܼܬܼ ܕܐܲܝܢܵܐ ܕܐܸܫܟܲܚ̣ ܢܲܦ̮ܫܹܗ ܢܵܘܒܕܼܝܼܗ̇<EOS>ܘܐܲܝܢܵܐ ܕܐܵܘܒܸ݁ܕܼ ܕܡ̇ܘܒܕ<EOS> ܢܲܦ̮ܫܹܗ ܒܥܵܠܡܵܐ ܬܘܼܒ̣ ܡܸܫܟܲܚ ܠܵܗ̇<EOS>ܕܡܵܘܒܸܕܼ ܢܲܦ̮ܫܹܗ ܗܵܘ̇ ܗ̄ܘ̣ ܕܲܠܐܸܐ ܘܲܪܕܝܼܦ ܘܲܫܚܝܼܩ<EOS>ܘܲܙܩܝܼܦ ܟܠܝܘܿܡ ܠܘܼܩܒܲܠ ܚܲܫܗܹܐ ܘܲܪ̈ܓ̣ܝܼܓܟܵܬܼܵܐ<EOS>ܘܡܵܐܹ̇ܬܼ ܟܠܝܘܿܡ ܡܸܛܠ ܣܲܒ̣ܪܵܐ ܕܥܵܠܡܵܐ ܕܲܥܬܼܝܼܕܼ<EOS>ܘܡ̣ܢ ܝܲܬ݁ܝܼܪܘܼ ܚܲܝ ܒܹܗ ܒܥܵܠܡܵܐ ܕܠܵܐ ܪܵܚܹܡ ܠܹܗ<EOS>ܘܲܕܼܡܵܘܒܸ݁ܕܼ ܠܵܗ̇ ܢܲܦ̮ܫܹܗ ܗܵܪܟܵܐ ܐܵܙܹ̇ܠ ܡܸܫܟܲܚ<EOS>ܐܲܬܼܪܵܐ ܪܓ̣ܝܼܓܟܵܐ ܘܚܲܝܹ̈ܐ ܕܢܘܼܗܪܵܐ ܕܠܵܐ ܫܘܼܠܵܡܵܐ<EOS>ܘܡܸܫܟܲܚ ܢܲܦ̮ܫܹܗ ܕܡܲܠܝܵܐ ܛܘܼ̈ܒܹܐ ܒܥܵܠܡܵܐ ܪܲܒܵܐ<EOS>ܘܫܵܠܡܵܐ ܥܠܵܘܗܝ ܗܵܝ̇ ܕܡܸܫܟܲܚ ܢܲܦ̮ܫܹܗ ܐܸܢ ܡܵܘܒܸ݁ܕܼ ܠܵܗ̇<EOS>ܗܘ̇ ܓܹܝܪ ܐܲܝܢܵܐ ܕܲܓ̣ܐܸܐ ܘܲܡܢܵܚ ܘܚܵܛܹ̇ܐ ܘܲܚܬܼܝܼܪ<EOS>ܘܲܫܟ̣ܚܝܼܚܝܼܢ ܠܹܗ ܚܲܝܹ̈ܐ ܕܥܵܠܡܵܐ ܘܟ̣ܠ ܓܹܐ̈ܘܵܬܹܗ<EOS>ܘܪܵܚܹ̇ܡ ܥܘܼܬܼܪܵܐ ܘܲܒ̣ܩܸܢ̈ܝܵܢܹܐ ܐ̄ܣܝܼܪܵܐ ܢܲܦ̮ܫܹܗ<EOS>ܘܣܵܢܹ̇ܐ ܫܚܵܩܹ̈ܐ ܘܡܲܣܓܸܐ ܥܵܪܹܩ ܡ̣ܢ ܛܘܼܪ̈ܵܦܹܐ<EOS>ܘܡܸܫܟܲܚ ܢܲܦ̮ܫܹܗ ܒܚܲܝܹ̈ܐ ܓܐܲܝ̈ܵܐ ܕܠܵܐ ܥܵܩ̈ܵܬܼܵܐ<EOS>ܗܵܢܵܐ ܡܵܘܒܸ݁ܕܼ ܘܲܡܚܲܝܸܒ̣ ܠܵܗ̇ ܕܐܸܫܟܲܚ<EOS>ܘܐܵܙܹ̇ܠ ܝܵܪܹܬܼ ܝܲܡܵܐ ܕܢܘܼܪܵܐ ܐܲܝܟ̣ ܥܲܬ݁ܝܼܪܵܐ<EOS>ܕܗܵܪܟܵܐ ܩܲܒܸܠ̣ ܟܠ ܛܵܒ̣ܵܬܹܗ ܐܲܝܟ̣ ܕܐܸܬܼܐܲܡܪܲܬ݀<EOS>ܐܘܿ ܠܲܢܝܵܚܹ̈ܐ ܕܥܵܠܡܵܐ ܗܵܢܵܐ ܟܡܵܐ ܡܲܪܝܼܪܝܼܢ<EOS>ܕܢܵܒ̣ܥ̇ܝܼܢ ܡܸܢܗܘܿܢ ܟܠ ܛܘܼܪ̈ܵܦܹܐ ܠܩܲܢܵܝܲܝ̈ܗܘܿܢ<EOS>ܐܘܿ ܠܲܠܒ̣ܘܼ̈ܫܹܐ ܘܲܠܦܘܼܪ̈ܦܵܥܹܐ ܘܲܠܩܸܢ̈ܝܵܢܹܐ<EOS>ܕܝܵܠ̇ܕܝܼܢ ܚܲܫܹ̈ܐ ܘܟܹܐܒܹ̈ܐ ܘܡܵܘܬܵܐ ܘܟ̣ܠ ܫܘܼܢܵܩܹ̈ܐ<EOS>ܐܘܿ ܠܡܹܐܟܼ̈ܠܵܬܼܵܐ ܘܠܲܛ̈ܥܵܡܵܬܼܵܐ ܘܲܠܚܲܡܪ̈ܵܢܹܐ<EOS>ܕܐܲܝܢܵܐ ܨܲܗܝܵܐ ܐܸܬ݁ܬܲܓܲܪ ܠܹܗ ܗܵܘ̇ ܠܗܘ<EOS> ܥܲܬ݁ܝܼܪܵܐ<EOS>ܐܘܿ ܠܦܵܬܼܘܿܪܵܐ ܪܲܒܵܐ ܘܡܲܠܝܵܐ ܕܟ̣ܠ ܓܹܐ̈ܘܵܬܼܵܐ<EOS>ܕܢܵܒܼ̈ܥܵܢ ܡܸܢܹܗ ܟܠ ܥܵܩ̈ܵܬܼܵܐ ܒܵܬܲܪ ܩܲܠܝܼܠ<EOS>ܐܘܿ ܠܹܗ ܠܥܘܼܬܼܪܵܐ ܕܝܲܩܲܪ ܡܵܪܹܗ ܙܲܒ̣ܢܵܐ ܩܲܠܝܼܠ<EOS>ܘܐܵܘܒܸ݁ܠ̣ ܣܲܚ̣ܦܹܗ ܒܝܲܡܵܐ ܕܢܘܼܪܵܐ ܕܠܵܐ ܫܘܼܠܵܡܵܐ<EOS>ܐܘܿ ܠܩܸܢܝܵܢܵܐ ܡܵܢܵܐ ܥ̣ܒܲܕܼ ܠܹܗ ܠܗܵܘ̇ ܚܲܠܵܫܵܐ<EOS>ܕܐܲܝܟ̣ ܕܲܒ̣ܚܸܠܡܵܐ ܩܢܵܝܗܝ ܘܲܠܥܵܠܲܡ ܗܵܐ ܡܸܫܬܲܢܲܩ<EOS>ܐܘܿ ܠܹܗ ܠܕܲܗܒ̣ܵܐ ܕܲܟ̣ܡܵܐ ܡܲܛܥܸܐ ܘܠܵܐ ܡܸܬܼܩܲܕܸܐ<EOS>ܕܢܵܦܲܚ ܡܲܚܬܲܪ ܘܲܠܫܘܼܠܵܡܵܐ ܒܢܘܼܪܵܐ ܫܵܕܹܐ<EOS>ܐܘܿ ܠܐܝܼܩܵܪܹ̈ܐ ܕܐܲܝܟ̣ ܛܸܠܵܠܵܐ ܥ̣ܒܲܪܘ ܘܐܸܬ݁ܛܲܠܲܩܘ<EOS>ܘܲܢܒܲܥ̣ ܡܸܢܗܘܿܢ ܚܸܣܕܵܐ ܘܨܲܥܪܵܐ ܘܟ̣ܠ ܒܝܼ̈ܫܵܬܼܵܐ<EOS>ܐܘܿ ܠܫܵܪ̈ܘܵܬܹܗ ܘܠܲܚܫܵܡ̈ܝܵܬܹܗ ܕܓܲܒ̣ܪܵܐ ܓܲܐܝܵܐ<EOS>ܕܐܲܝܠܹܝܢ ܚܲܫܹ̈ܐ ܐܸܬ݁ܬܲܓܲܪܘ ܠܹܗ ܒܓܟܵܘ ܓܹܗܲܢܵܐ<EOS>ܐܘܿ ܠܛܵܒ̣ܵܬܼܵܐ ܕܲܫܩܲܠ̣ ܐܸܢܹܝܢ ܚܹܐܦܵܐ ܪܲܒܵܐ<EOS>ܘܲܚܠܵܦܲܝܗܹܝܢ ܐܲܝܬܝܼ ܙܲܒ̣ܢܵܐ ܟܠ ܒܝܼ̈ܫܵܬܼܵܐ<EOS>ܐܘܿ ܠܹܗ ܠܥܵܠܡܵܐ ܕܲܟ̣ܡܵܐ ܡܲܛܥܸܐ ܠܲܒ̣ܢܲܝ̈ܢܵܫܵܐ<EOS>ܘܒܲܪ̈ܓ̣ܝܼܓ̣ܵܬܹܗ ܫܵܕܹܠ ܚܵܢܹ̇ܩ ܘܡܵܘܒܸ݁ܕܼ ܠܗܘܿܢ<EOS>ܟܦܝܼܪ ܒܵܟ̣ ܥܵܠܡܵܐ ܕܲܟ̣ܡܵܐ ܣܲܢ̈ܝܵܢ ܫܲܦܝܼܪ̈ܵܬܼܵܟ̣<EOS>ܘܲܟ̣ܡܵܐ ܒܝܼ̈ܫܵܢ ܘܲܡܠ̈ܝܵܢ ܘܵܝܹ̈ܐ ܟܠ ܛܵܒ̣ܵܬܼܵܟ̣<EOS>ܕܸܚܠܬܼܵܐ ܗ̄ܝܼ ܡܸܢܵܟ̣ ܛܘܼܒ̣ܵܘܗܝ ܠܐܲܝܢܵܐ ܕܐܲܣܓܝܼ ܣܲܩ̣ܪܵܟ̣<EOS>ܘܲܒ̣ܥܸܠܕܒ̣ܵܒܹܗ ܪܲܒܵܐ ܚܲܫܒܵܟ̣ ܐܲܝܟ̣ ܕܐܵܦ ܐܝܼܬܲܝܟ<EOS>ܘܵܝ ܠܲܕܼܪܲܚܡܘܼܟ̣ ܘܵܝ ܬܘܼܒ̣ ܗܵܪܟܵܐ ܠܲܕܼܣܵܢܹ̇ܝܢ ܠܵܟ̣<EOS>ܕܪܲܚܡܵܟ̣ ܝܑܼܩܸܕܼ ܘܲܫܚܝܼܩ ܘܲܠܐܸܐ ܐܲܝܢܵܐ ܕܲܣܢܵܟ̣<EOS>ܠܡܸܥܪܲܩ ܡܸܟܹܝܠ ܡ̣ܢ ܛܵܒ̣ܵܬܼܵܟ̣ ܥܵܠܡܵܐ ܒܝܼܫܵܐ<EOS>ܕܢܸܓ̣ܕܵܐ ܘܢܘܼܪܵܐ ܘܕܼܝܼܢܵܐ ܪܲܒܵܐ ܒܗܹܝܢ ܡܸܫܟܲܚ ܐ̄ܢܵܫ<EOS>ܡ̣ܢ ܡܵܘܗܲܒ̣ܬܼܵܟ̣ ܢܸܕܼܚܲܠ ܟܠ ܐ̄ܢܵܫ ܐܸܢ ܦܵܪܘܿܫܵܐ ܗ̄ܘ̣<EOS>ܕܲܒ̣ܓ̣ܵܘ ܕܸܒ̣ܫܵܐ ܡܪܵܪܹ̈ܐ ܣܵܝ̇ܡܲܬ݁ ܡܵܐ ܝܵܗܹ̇ܒ̣ ܐܲܢ̄ܬ݁<EOS>ܚܠܸܐ ܘܚܵܢܚܹܩ ܐܲܢ̄ܬ݁ ܕܐܵܦ ܚܲܠܝܘܼܬܼܵܟ̣ ܡܲܪܼܪܘܼܬܼܵܐ ܗ̄ܝܼ<EOS>ܛܵܒ̣ܵܬܼܵܟ̣ ܓܹܝܪ ܒܝܼ̈ܫܵܬܼܵܐ ܐ̄ܢܹܝܢ ܐܲܝܟ̣ ܡܵܐ ܕܲܟ̣ܬܼܝܼܒ̣<EOS>ܡܸܟܹܝܠ ܗܵܫܵܐ ܡ̣ܢ ܒܝܼ̈ܫܵܬܼܵܟ̣ ܠܵܐ ܢܸܕܼܚܲܠ ܐ̄ܢܵܫ<EOS>ܐܸܠܵܐ ܢܸܕܼܚܲܠ ܐܸܢ ܝܵܕܼܘܿܥܵܐ ܗ̄ܘ̣ ܡ̣ܢ ܛܵܒ̣ܵܬܼܵܟ̣<EOS>ܒܝܼ̈ܫܵܬܼܵܟ̣ ܓܹܝܪ ܗܵܠܹܝܢ ܕܲܣܒܲܠ̣ ܗܵܘ̇ ܡܸܣܟܹ݁ܢܵܐ<EOS>ܡܸܢܗܹܝܢ ܐܸܫܟܲܚ̣ ܗܵܝ̇ ܡܲܠܟ݁ܘܼܬܼܵܐ ܕܒܹܝܬܼ ܐܲܒ̣ܪܵܗܵܡ<EOS>ܘܡܲܢ̣ܢܘܼ ܡܸܫܟܲܚ ܢܣܝܼܡ ܠܸܒܹܗ ܥܲܠ ܒܝܼ̈ܫܵܬܼܵܟ̣<EOS>ܘܢܸܪܚܲܡ ܐܸܢܹܝܢ ܐܸܠܵܐ ܚܠܝܼܨܵܐ ܕܐܲܝܟ̣ ܠܵܥܵܙܲܪ<EOS>ܐܸܢ ܕܹܝܢ ܪܵܚܹ̇ܡ ܐ̄ܢܵܫ ܒܝܼ̈ܫܵܬܼܵܐ ܕܥܵܠܡܵܐ ܗܵܢܵܐ<EOS>ܐܸܬܼܝܲܕܼܥܲܬ݀ ܠܵܗ̇ ܕܡܸܢܗܹܝܢ ܝܵܪܹܬܼ ܟܠ ܛܵܒ̣ܵܬܼܵܐ<EOS>ܕܢܸܣܲܒ̣ ܓܹܝܪ ܐ̄ܢܵܫ ܗܵܪܟܵܐ ܘܲܠܗܲܠ ܠܵܐ ܝܵܗ̇ܒ݁ܝܼܢ ܠܹܗ<EOS>ܒܚܲܕܼ ܗ̄ܘ̣ ܥܵܠܡܵܐ ܡܸܬ݁ܬ݁ܢܝܼܚ ܒܲܠܚܘܿܕܼ ܒܐܲܝܢܵܐ ܕܪܵܚܹ̇ܡ<EOS>ܐܲܝܢܵܐ ܕܢܸܦܩܲܬ݀ ܢܲܦ̮ܫܹܗ ܗܵܪܟܵܐ ܠܥܵܠܡܵܐ ܗܵܢܵܐ<EOS>ܘܐܲܣܓܝܼ ܪܲܚܡܹܗ ܒܗܵܘ̇ ܕܹܝܢ ܥܵܠܡܵܐ ܠܲܝܬ݁ ܠܹܗ ܐܲܬܼܪܵܐ<EOS>ܡܲܢ ܓܹܝܪ ܕܲܠܗܲܠ ܣܝܼ̈ܡܵܢ ܐܲܦܵܘ̈ܗܝ ܦܵܪܘܿܫܵܐܝܼܬܼ<EOS>ܢܝܵܚܵܐ ܕܗܵܪܟܵܐ ܟܘܼܒܵܐ ܚܫܝܼܒ̣ ܠܹܗ ܕܡܵܚܹ̇ܐ ܘܲܡܫܝܼܡ<EOS>ܘܗܸܢܹܝܢ ܗܵܠܹܝܢ ܕܡܢ<EOS> ܐܝܼܬܼ ܠܵܟ̣ ܕܬܸܕܲܥ̇ ܢܲܗܝܼܪܵܐܝܼܬܼ<EOS>ܡ̣ܢ ܗܵܘ̇ ܡܲܡܠܠܵܐ ܕܡܲܠܸܠ̣ ܐܲܒ̣ܪܵܡ ܨܹܝܕܼ ܥܲܬ݁ܝܼܪܵܐ<EOS>ܩܲܒܸ݁ܠ̣ܬ݁ ܠܲܡ ܐܲܢ̄ܬ݁ ܟܠ ܛܵܒ̣ܵܬܼܵܟ̣ ܘܗܘ݀ ܒܝܼ̈ܫܵܬܹܗ<EOS>ܘܲܚܠܵܦ ܗܵܠܹܝܢ ܗܵܐ ܡܸܬ݁ܬ݁ܢܝܼܚ ܗܘ݀ ܘܐܲܢ̄ܬ݁ ܡܸܫܬܲܢܲܩ<EOS>ܣܲܓܝܼ ܩܲܫܝܵܐ ܡܸܠܬܼܵܐ ܠܫܸܡܥܵܗ̇ ܘܡܲܢ ܣܵܦܹ̇ܩ ܠܵܗ̇<EOS>ܐܸܠܵܐ ܐܲܝܢܵܐ ܕܣܵܢܹ̇ܐ ܢܝܵܚܹ̈ܐ ܛܵܒܹ̈ܐ<EOS>ܗܵܘ̇ ܥܲܬ݁ܝܼܪܵܐ ܡܸܛܠ ܕܐܸܬ݁ܬ݁ܢܝܼܚ ܗܵܐ ܡܸܫܬܲܢܲܩ<EOS>ܘܥܲܠ ܕܐܸܬܼܓܲܐܝܼ ܒܗܵܠܹܝܢ ܚܲܝܹ̈ܐ ܒܠܲܥܬܹܗ ܢܘܼܪܵܐ<EOS>ܠܵܐ ܟܬܼܝܼܒ̣ ܕܲܚܛ̣ܵܐ ܐܸܠܵܐ ܕܐܸܬ݁ܬ݁ܢܝܼܚ ܐܵܦ ܐܸܬܼܓܲܐܝܼ<EOS>ܘܲܕܼܒ̣ܵܣܹ̇ܡ ܗ̄ܘ̣ܵܐ ܘܲܠܡܸܣܟܹܢܵܐ ܠܵܐ ܝܵܗܹ̇ܒ̣ ܗ̄ܘ̣ܵܐ<EOS>ܕܒܲܙ ܐܵܘ ܕܲܚܛܲܦ̣ ܠܵܐ ܐܸܬܼܩܲܛܪܲܓ̣ ܡ̣ܢ ܟܹܐܢܘܼܬܼܵܐ<EOS>ܐܵܦܠܵܐ ܕܐܲܥܘܸܠ̣ ܐܵܦܠܵܐ ܕܐܲܥܘܝܼ ܠܲܟ̣̈ܢܵܘܵܬܹܗ<EOS>ܠܵܐ ܩܒܲܠ̣ ܡܸܢܹܗ ܝܲܬܼܡܵܐ ܕܲܚܛܲܦ̣ ܘܐܲܥܕܝܼ ܩܒܠܘ ܬܡܢ ܝܬܡܐ ܡܢܗ ܕܐܥܕܝ<EOS>ܢܸܟ̣ܣܵܘ̈ܗܝ<EOS>ܘܠܵܐ ܐܲܪܡܲܠܬܵܐ ܕܥܲܠ̣ ܩܸܢܝܵܢܵܗ̇ ܠܓ̣ܵܘ ܡ̣ܢ ܬܲܪܥܹܗ<EOS>ܒܗܵܕܹܐ ܒܲܠܚܘܿܕܼ ܡܸܬܼܩܲܛܪܲܓ̣ ܗ̄ܘ̣ܵܐ ܩܕܼܵܡ ܕܲܝܵܢܵܐ<EOS>ܕܡܸܬܼܓܲܐܸܐ ܗ̄ܘ̣ܵܐ ܘܲܒ̣ܡܸܣܟܹ݁ܢܵܐ ܠܵܐ ܚܵܐܲܪ ܗ̄ܘ̣ܵܐ<EOS>ܟܲܕܼ ܢܸܦܩܲܬ݀ ܠܵܗ̇ ܡܲܟ݁ܣܵܢܘܼܬܼܵܐ ܡ̣ܢ ܐܲܒ̣ܪܵܗܵܡ<EOS>ܟܠܗܘܿܢ ܚܲܫܵܘ̈ܗܝ ܘܲܥܒ̣ܝܼ̈ܕܼܵܬܹܗ ܬܢ̣ܵܐ ܠܹܗ ܬܢ̣ܵܐ ܠܹܗ ܟܹܐܢܵܐ<EOS>ܐܸܠܘܼ ܐܝܼܬܼ ܗ̄ܘ̣ܵܐ ܐ̄ܚܪܹܢܵܐ ܡܸܕܸܡ ܕܲܚܫܝܼܫ ܗ̄ܘ̣ܵܐ ܒܹܗ<EOS>ܠܵܐ ܟܵܐܹ̇ܡ ܗ̄ܘ̣ܵܐ ܥܠܵܘܗܝ ܙܲܕܝܼܩܵܐ ܘܲܡܚܲܦܸܐ ܠܹܗ<EOS>ܒܗܵܠܹܝܢ ܕܝܼܠܹܗ ܐܲܟ݁ܣܹܗ ܩܘܼܫܬܵܐ ܟܲܕܼ ܠܵܐ ܛܲܠܡܹܗ<EOS>ܕܲܫܩܲܠ̣ ܗ̄ܘ̣ܵܐ ܓܹܝܪ ܟܠ ܛܵܒ̣ܵܬܹܗ ܐ̄ܡܲܪ ܠܹܗ ܒܲܠܚܘܿܕܼ<EOS>ܠܵܘ ܒܲܚܛܘܼܦܝܵܐ ܐܵܦܠܵܐ ܒܒܸܙܬܼܵܐ ܡܚܲܣܸܕܼ ܗ̄ܘ̣ܵܐ ܠܹܗ<EOS>ܕܐܸܠܘܼ ܐܝܼܬܼ ܗ̄ܘ̣ܵܐ ܠܘܵܬܹܗ ܗܵܠܹܝܢ ܡܦܲܪܣܸܐ ܗ̄ܘ̣ܵܐ ܠܹܗ<EOS>ܡܲܕܼܟܵܪܘܼ ܓܹܝܪ ܡܲܕܼܟܲܪ ܡܬܟܪܘ ܓܝܪ ܡܬܟܝ<EOS>ܗ̄ܘ̣ܵܐ ܠܹܗ ܗܵܠܹܝܢ ܕܲܗ݀ܘܲܝ̈<EOS>ܘܐܸܠܵܐ ܕܩܲܒܸ݁ܠ̣ ܟܠ ܛܵܒ̣ܵܬܹܗ ܠܵܐ ܐܸܡܲܪ ܠܹܗ<EOS>ܠܗܵܘ̇ ܟܲܝ ܐܲܝܢܵܐ ܕܐܲܥܘܸܠ̣ ܘܐܲܥ̣ܘܝܼ ܡܵܢ ܓܵܕܹܫ ܠܹܗ<EOS>ܘܠܵܘ ܕܐܸܬܼܓܲܐܝܼ ܐܸܠܵܐ ܕܐܲܓ̣ܥܝܼ ܠܲܟ̣̈ܢܵܘܵܬܹܗ<EOS>ܗܵܢܵܐ ܝܑܼܩܸܕܼ ܡܸܛܠ ܕܐܲܗܡ̣ܝܼ ܡ̣ܢ ܡܸܣܟܹܢܵܐ<EOS>ܡܲܢ ܕܹܝܢ ܕܐܵܦ ܠܹܗ ܠܡܸܣܟܹܢܵܐ ܒܲܙ̣ ܡܵܢ ܡܘܢ<EOS> ܗܵܘܹ̇ܐ ܠܹܗ<EOS>ܗܵܘ̇ ܐܸܫܬܲܢܲܩ ܡܸܛܠ ܕܲܒ̣ܣܸܡ ܡ̣ܢ ܩܸܢܝܵܢܹܗ<EOS>ܡܲܢ ܟܲܝ ܕܲܫܩܲܠ̣ ܠܲܚܡܹܗ ܕܟܲܦܢܵܐ ܟܡܵܐ ܗ̄ܘ̣ ܝܲܩܕܵܢܹܗ<EOS>ܥܲܠ ܕܲܠܒ̣ܘܼܫܹܗ ܓܐܸܐ ܓܐܝ<EOS> ܗ̄ܘ̣ܵܐ ܣܲܓܝܼ<EOS>ܠܒܸܫ̣ ܓܵܘܙܲܠܬܵܐ<EOS>ܕܗܵܘ̇ ܟܲܝ ܕܐܲܫܠܲܚ ܐܵܦ ܠܐܲܪܡܲܠܬܵܐ ܕܝܼܢܹܗ ܡܵܢܵܘ<EOS>ܠܡܵܢ ܠܡܘܢ<EOS> ܐܸܬܼܡܲܠܲܠ ܫܲܪܒܹܗ ܕܗܵܢܵܐ<EOS>ܒܐܲܪ̈ܝܼܟ̣ܵܬܼܵܐ<EOS>ܘܲܕܼܒ̣ܵܙܘܿܙܵܐ ܘܲܕܼܚܵܛܘܿܦܵܐ ܠܲܝܬܵܘܗܝ ܫܲܪܒܹܗ<EOS>ܠܗܵܢܵܐ ܓܲܐܝܵܐ ܒܢܘܼܪܵܐ ܣܲܚ̣ܝܦܘܼܗܝ ܥܲܠ ܕܲܓ̣ܐܸܐ ܗ̄ܘ̣ܵܐ<EOS>ܠܒ̣ܵܙܘܿܙܵܐ ܟܲܝ ܐܲܝܕܵܐ ܕܘܼܟ݁ܬܼܵܐ ܡܛܵܬܹܗ ܬܲܡܵܢ<EOS>ܗܵܢ ܥܲܠ ܕܐܸܬ݁ܬ݁ܢܝܼܚ ܗܘ݀ܵܐ ܝܑܼܕܼܝܼܥܵܐ ܒܓ̣ܵܘ ܓܹܗܲܢܵܐ<EOS>ܠܐܲܝܢܵܐ ܕܲܫܚܲܩ̣ ܠܲܟ̣̈ܢܵܘܵܬܹܗ ܐܲܝܟܵܐ ܢܸܒ̣ܥܹܝܘܗܝ<EOS>ܡܸܣܬܲܒ̣ܪܵܐ ܠܝܼ ܕܠܸܐܫܬܵܐ ܕܗܵܘܬܼܵܐ ܢܚܸܬܼ ܒܵܙܘܿܙܵܐ<EOS>ܟܵܡܲܬ݀ ܥܠܵܘܗܝ ܫܲܠܗܹܒ̣ܝܼܬܼܵܐ ܠܬܲܚܬ݁ ܒܲܬܼܗܘܿܡܵܐ<EOS>ܘܠܵܐ ܝܼܗܒܲܬ݀ ܠܹܗ ܕܢܸܚܙܸܐ ܠܐܲܒ̣ܪܵܡ ܘܲܠܠܵܥܵܙܲܪ<EOS>ܗܵܢܵܐ ܕܠܵܐ ܒܲܙ̣ ܚ̣ܙܵܝܗܝ ܠܐܲܒ̣ܪܵܗܵܡ ܘܲܠܠܵܥܵܙܲܪ<EOS>ܚܵܛܘܿܦܵܐ ܕܹܝܢ ܒܐܸܫܬܵܗ̇ ܕܗܵܘܬܼܵܐ ܫܕܸܐ ܘܲܡܫܲܦܲܠ<EOS>ܓܪܲܦܬܹܗ ܢܘܼܪܵܐ ܘܐܲܚܬܲܬ݀ ܣܵܡܬܹܗ ܠܬܲܚܬ݁ ܒܲܬܼܗܘܿܡܹ̈ܐ<EOS>ܘܠܲܝܬܵܘܗܝ ܫܲܪܒܹܗ ܕܐܸܬܼܚܲܦܝܼ ܠܹܗ ܒܫܲܠܗܹܒ̣ܝܼܬܼܵܐ<EOS>ܛܡܝܼܪ ܗ̄ܘ̣ܵܐ ܒܓ̣ܘܼܡܪܹ̈ܐ ܘܲܫܠܸܐ ܫܲܪܒܹܗ ܘܠܵܐ ܡܸܬܼܡܲܠܲܠ<EOS>ܒܠܲܥܬܹܗ ܗܵܘܬܼܵܐ ܘܲܒ̣ܛܸܠ̣ ܡܹܐܡܪܵܐ ܘܡܲܡܠܠܵܐ ܕܲܥܠܵܘܗܝ<EOS>ܕܗܵܢܵܐ ܓܲܐܝܵܐ ܝܑܼܕܼܝܼܥ ܘܲܓ̣ܠܸܐ ܕܝܼܢܹܗ ܪܲܒܵܐ<EOS>ܘܫܲܪܒܹܗ ܘܡܲܡܠܠܹܗ ܘܲܗ̈ܦܵܟ̣ܵܬܹܗ ܟܬܼܝܼܒ̣ ܒܲܣܒܲܪܬܼܵܐ<EOS>ܡܹܐܡܪܵܐ ܕܗܵܢܵܐ ܢܲܪܡܸܐ ܙܵܘܥܵܐ ܥܲܠ ܥܲܬ݁ܝܼܪܹ̈ܐ<EOS>ܘܡ̣ܢ ܬܲܫܥܝܼܬܹܗ ܬܫܥܝ̈ܬܗ<EOS> ܪܗܵܒ̣ܬܵܐ ܬܸܦܸܠ ܒܐܲܝܢܵܐ ܕܲܓ̣ܐܸܐ<EOS>ܚܲܫܵܐ ܪܲܒܵܐ ܢܙܝܼܥܵܗ̇ ܠܡܸܠܲܬܼܝ ܬܸܬܼܢܸܐ ܫܲܪܒܹܗ<EOS>ܘܲܒ̣ܬܸܢ̈ܚܵܬܼܵܐ ܢܡܲܠܠܝܼܘܗܝ ܦܘܼܡܵܐ ܕܪܲܒ݁ ܗ̄ܘ̣ ܟܹܐܒܹܗ<EOS>ܓܵܥܹ̇ܐ ܒܢܘܼܪܵܐ ܘܲܡܪܝܼܡ ܩܵܠܵܘ̈ܗܝ ܡ̣ܢ ܓܹܗܲܢܵܐ<EOS>ܡܲܣܓܸܐ ܢܵܩܹ̇ܫ ܘܐܲܚܝܼܕܼ ܬܲܪܥܵܐ ܘܠܵܐ ܥܵܢܹ̇ܝܢ ܠܹܗ<EOS>ܐܲܝܟܵܐ ܕܠܵܐ ܐܝܼܬܼ ܬܲܪܥܵܐ ܠܪ̈ܲܚܡܹܐ ܫܐܸܠ̣ ܗ̄ܘ̣ܵܐ ܪ̈ܲܚܡܹܐ<EOS>ܘܒ̣ܵܬܲܪ ܕܐܸܬ݁ܬ݁ܚܸܕܼ ܬܲܪܥܵܐ ܒܪܘܼܓ̣ܙܵܐ ܢܩܲܫ̣ ܢܸܥܘܿܠ ܗ̄ܘ̣ܵܐ<EOS>ܐܘܿܗ ܡ̣ܢ ܥܵܠܡܵܐ ܡܵܢܵܐ ܥ̣ܒܲܕܼ ܠܹܗ ܠܗܵܘ̇ ܚܲܠܵܫܵܐ<EOS>ܐܲܣ̣ܪܹܗ ܒܚܘܼܒܹܗ ܘܥܲܠ ܕܲܚܕܼܝܼ ܒܹܗ ܣܒܲܠ̣ ܥܵܩ̈ܵܬܼܵܐ<EOS>ܡܸܛܠ ܕܐܸܬ݁ܬ݁ܢܝܼܚ ܘܥܲܠ ܕܲܡܠ̣ܵܐ ܒܹܗ ܟܲܪܣܹܗ ܠܲܚܡܵܐ<EOS>ܗܵܐ ܫܚܝܼܩ ܘܲܟ̣ܡܝܼܪ ܘܲܨܗܸܐ ܘܡܲܝܠܸܠ ܡ̣ܢ ܝܲܩܕܵܢܵܐ<EOS>ܛܘܼܦܬܼܵܐ ܕܡܲܝ̈ܵܐ ܫܐܸܠ̣ ܒܲܦܝܵܣܵܐ ܡ̣ܢ ܒܹܝܬܼ ܡܲܠܟܵܐ<EOS>ܘܝܸܩܪܲܬ݀ ܠܗܘܿܢ ܥܲܠ ܕܲܒ̣ܙܲܒ̣ܢܵܗ̇ ܠܵܐ ܫܲܐܠ̣ܵܗ̇ ܗ̄ܘ̣ܵܐ<EOS>ܐܸܬ݁ܬ݁ܚܸܕܼ ܗ̄ܘ̣ܵܐ ܠܹܗ ܬܲܪܥܵܐ ܪܲܒܵܐ ܕܒܹܝܬܼ ܡܲܠܟ݁ܘܼܬܼܵܐ<EOS>ܘܠܵܘ ܙܲܒ̣ܢܵܐ ܗ̄ܘ̣ܵܐ ܕܲܠܫܘܼ̈ܐܵܠܹܐ ܐܸܕܼܢܵܐ ܢܸܨܠܘܿܢ<EOS>ܓܢܘܿܢܹܗ ܕܚܲܬܼܢܵܐ ܐܸܬܼܝܲܩܲܪ ܗ̄ܘ̣ܵܐ ܘܥܲܠ̣ ܠܲܚܠܘܿܠܹܗ<EOS>ܘܠܵܐ ܡܩܲܒܸ݁ܠ ܗ̄ܘ̣ܵܐ ܚܕܼܘܿܓ̣ܵܐ ܐ̄ܚܪܹܢܵܐ ܚܕܘ̈ܓܐ ܐ̄ܚܪ̈ܢܐ<EOS>ܒܗܵܘ̇ ܥܸܕܵܢܵܐ<EOS>ܠܓ̣ܵܘ ܩܲܝܛܘܿܢܵܗ̇ ܥܸܠܲܬ݀ ܟܲܠܬܼܵܐ ܠܡܸܬܼܚܲܬܵܢܘܼ<EOS>ܘܲܕܼܢܵܩܹ̇ܫ ܗ̄ܘܟܵܐ ܕܲܠܩܘܼܒ̣ܠܵܐ ܗ̄ܘ̣ܵܐ ܘܠܵܐ ܥܵܢܹ̇ܝܢ ܠܹܗ<EOS>ܕܒܹܝܬܼ ܢܘܿܚ ܥܲܠ̣ܘ ܗ̄ܘ̣ܵܘ ܘܐܸܬ݁ܬ݁ܚܸܕܼ ܬܲܪܥܵܐ ܕܗܵܝ̇ ܟܹܐܘܸܠܵܐ ܟܘܐܠܐ<EOS> ܟܘܝܠܐ<EOS>ܘܕܲܠܒܲܪ ܦܵܫ̣ܘ ܗ̄ܘ̣ܵܘ ܘܢܸܥܠܘܼܢ ܡܸܟܹܝܠ ܠܵܐ ܦܫܝܼܩܵܐ ܗ̄ܘ̣ܵܬܼ<EOS>ܠܐܲܝܢܵܐ ܕܠܵܐ ܥܲܠ̣ ܓܲܪܦܹܗ ܝܲܡܵܐ ܘܡܵܡܘܿܠ ܡܲܝ̈ܵܐ ܕܫܠܗܒܝܬܐ<EOS>ܘܲܠܩܹܒ̣ܘܿܬܼܵܐ ܕܚܲܝܹ̈ܐ ܢܸܥܘܿܠ ܠܵܐ ܡܸܫܟܲܚ ܗ̄ܘ̣ܵܐ<EOS>ܡ̣ܢ ܡܵܡܘܿܠܵܐ ܪܲܒܵܐ ܕܢܘܼܪܵܐ ܐ̄ܚܝܼܕܼ ܗ̄ܘ̣ܵܐ ܬܲܪܥܵܐ<EOS>ܘܠܵܐ ܦܵܬܼܚ̇ܝܼܢ ܗ̄ܘ̣ܵܘ ܗܵܠܹܝܢ ܕܲܠܓ̣ܵܘ ܕܐܸܫܬܵܘܙܲܒ̣ܘ ܗ̄ܘ̣ܵܘ<EOS>ܠܵܘ ܡ̣ܢ ܪ̈ܲܚܡܹܐ ܓܠܝܼܙ ܐܲܠܵܗܵܐ ܒܕܼܝܼܢܹܗ ܪܲܒܵܐ<EOS>ܗܘ݀ ܥܸܕܵܢܹܗ ܕܗܵܘ̇ ܥܲܬ݁ܝܼܪܵܐ ܕܠܵܐ ܪ̈ܲܚܡܹܐ ܗ̄ܘ̣ܵܐ<EOS>ܓܸܪܡܲܬ݀ ܗ̄ܘ̣ܵܐ ܠܵܗ̇ ܒܝܼܫܬܵܐ ܘܢܸܦܩܲܬ݀ ܥܲܠ ܪ̈ܲܫܝܼܥܹܐ<EOS>ܘܥܲܠ̣ܘ ܘܥܠ<EOS>ܐܸܬܼܝܲܩܲܪܘ ܪ̈ܵܚܡܹܐ ܬܲܡܵܢ ܒܹܝܬܼ ܡܲܠܟ݁ܘܼܬܼܵܐ<EOS>ܡܵܐ ܕܕܲܝܵܢܵܐ ܫ̣ܪܵܐ ܓܙܵܪ ܕܝܼܢܵܐ ܠܵܐ ܡܫܲܐܸ̇ܠ ܬܘܼܒ̣<EOS>ܕܚܵܒ̣ ܓܹܝܪ ܚܵܒ̣ ܠܹܗ ܘܕܲܙܟܟܵܐ ܙܟ̣ܵܐ ܠܹܗ ܘܠܲܝܬ݁ ܫܘܼ̈ܐܵܠܹܐ ܫܐܘܠܐ<EOS>ܗܵܘ̇ ܥܲܬ݁ܝܼܪܵܐ ܒܵܬܲܪ ܕܲܫܠܸܡ̣ ܕܝܼܢܵܐ ܪܲܒܵܐ<EOS>ܡܥܝܼܪ ܗ̄ܘ̣ܵܐ ܦܝܵܣܵܐ ܘܡܸܛܠ ܗܵܢܵܐ ܐܵܦܠܵܐ ܫܲܡ̣ܥܘܼܗܝ<EOS>ܢܸܦܠܲܬ݀ ܗ̄ܘ̣ܵܬܼ ܠܵܗ̇ ܥܪܲܩܬܼܵܐ ܒܦܘܼܡܹܗ ܕܫܲܠܗܹܒ̣ܝܼܬܼܵܐ<EOS>ܘܕܲܝܵܢܵܐ ܬܘܼܒ̣ ܠܵܐ ܨܵܒܹ̇ܐ ܗ̄ܘ̣ܵܐ ܕܡܸܠܬܹܗ ܢܸܫܡܲܥ<EOS>ܗܘ݀ܵܘ ܫܘܼ̈ܐܵܠܹܐ ܫܐܘ̈ܠܐ<EOS> ܘܲܢܦܲܩ̣ ܕܝܼܢܵܐ ܒܲܬܼܪܝܼܨܘܼܬܼܵܐ<EOS>ܘܠܲܝܬ݁ ܗ̄ܘ̣ܵܐ ܐܲܬܼܪܵܐ ܠܵܐ ܠܒ̣ܵܥܘܼܬܼܵܐ ܘܠܵܐ ܠܲܦܝܵܣܵܐ<EOS>ܡܸܛܠ ܗܵܢܵܐ ܠܵܐ ܫܲܕܲܪ ܗ̄ܘ̣ܵܐ ܗܵܘ̇ ܙܲܕܝܼܩܵܐ<EOS>ܛܘܼܦܬܼܵܐ ܕܡܲܝ̈ܵܐ ܠܗܵܘ̇ ܕܐܵܘܚܲܪ ܗ̄ܘ̣ܵܐ ܘܟܸܢ ܫܲܐܠܵܗ̇ ܗ̄ܘ̣ܵܐ<EOS>ܛܒ̣ܵܬܼܵܟ̣ ܠܲܡ ܩܲܒ݁ܠ̣ܬ݁ ܐܸܢܹܝܢ ܐܵܡܲܪ ܗ̄ܘ̣ܵܐ ܠܹܗ<EOS>ܘܲܠܠܵܥܵܙܲܪ ܠܵܐ ܝܑܼܕܲܥܬܵܝܗܝ ܟܲܕܼ ܥܲܡܵܟ̣ ܗ̄ܘ̣ܵܐ<EOS>ܐܸܠܘܼ ܡܥܵܕܼ ܗ̄ܘ̣ܵܐ ܕܢܸܬܸܒ̣ ܥܲܡܵܟ̣ ܥܲܠ ܦܵܬܼܘܿܪܵܟ̣<EOS>ܐܵܦܠܵܐ ܗܵܫܵܐ ܡܲܪܚܸܩ ܗ̄ܘ̣ܵܐ ܬܘܼܒ̣ ܡ̣ܢ ܥܸܢܝܵܢܵܟ̣<EOS>ܐܸܠܘܼ ܕܲܗܸܢ̣ܬ݁ ܢܲܦ̮ܫܹܗ ܥܲܡܵܟ̣ ܒܲܚܫܵܡܝܼܬܼܵܟ̣<EOS>ܫܩܝܼܠ ܗ̄ܘ̣ܵܐ ܥܝܵܕܼܵܟ̣ ܢܹܐܬܸܐ ܠܘܵܬܼܵܟ̣ ܐܲܝܟ̣ ܚܲܒ݁ܝܼܒ̣ܵܐ<EOS>ܐܸܠܘܼ ܐܸܫܬܝܼ ܡ̣ܢ ܐܲܓܵܢܵܟ̣ ܕܲܡܛܲܪܲܦ ܗ̄ܘ̣ܵܐ<EOS>ܟܒܲܪ ܗܵܐ ܕܝܢ<EOS> ܗܵܫܵܐ ܢܲܗܪܵܐ ܬܪܲܥ̣ ܠܵܗ̇<EOS>ܠܫܲܠܗܹܒ̣ܝܼܬܼܵܐ<EOS>ܠܵܐܐܲܦܸܢܸܩ̣ܬܵܝܗܝ ܥܲܡܵܟ̣ ܬܲܡܵܢ ܒܲܛ̈ܥܵܡܵܬܼܵܐ ܒܛܥܡ̈ܬܟ<EOS>ܘܠܲܝܬ݁ ܧܠܹܗ ܐܘܼܪܚܵܐ ܕܢܹܐܬܸܐ ܠܘܵܬܼܵܟ̣ ܡܵܢ ܩܵܪܹܐ ܐܲܢ̄ܬ݁<EOS>ܘܥܲܡ ܗܵܠܹܝܢ ܬܘܼܒ̣ ܗܵܘܬܼܵܐ ܣܝܼܡܵܐ ܡܸܨܥܲܬ݀ ܓܲܒܹ̈ܐ<EOS>ܘܠܵܐ ܐܝܼܬܼ ܥܸܒ̣ܪܵܐ ܓܒܪܐ<EOS> ܕܢܹܐܙܲܠ ܘܢܹܐܬܸܐ<EOS>ܐ̄ܢܵܫ ܨܹܝܕܼ ܚܲܒ̣ܪܹܗ<EOS>ܠܵܐ ܡ̣ܢ ܗܵܪܟܵܐ ܕܢܹܐܬܸܐ ܠܘܵܬܼܟ̣ܘܿܢ ܐܝܼܬܼ ܡܲܥܒܲܪܬܵܐ<EOS>ܘܠܵܐ ܡ̣ܢ ܬܲܡܵܢ ܬܹܐܬܼܘܿܢ ܨܹܐܕܲܝܢ ܐܝܼܬܼ ܠܵܗ̇ ܗܘ<EOS> ܦܘܼܣܵܐ<EOS>ܦܣܝܼܩ ܗ̄ܘ̣ ܓܲܫܪܵܐ ܘܥܲܡܝܼܩ ܦܲܚܬܵܐ ܘܲܡܠܸܐ ܢܘܼܪܵܐ<EOS>ܘܲܕܼܚܝܼܠ ܢܹܐܪܒܵܐ ܘܠܵܐ ܐ̄ܢܵܫ ܡܸܫܟܲܚ ܕܲܢܗܲܠܸܟ̣ ܠܹܗ<EOS>ܦܲܣܩ̣ܵܗ̇ ܪܘܼܓ̣ܙܵܐ ܠܐܘܼܪܚܵܐ ܕܓܲܒܹ̈ܐ ܕܠܵܐ ܬܗܲܠܸܟ̣ ܬܘܼܒ̣<EOS>ܐܸܠܵܐ ܕܢܸܫܠܸܐ ܟܠܢܵܫ ܒܐܲܬܼܪܹܗ ܐܲܝܟܵܐ ܕܐܝܼܬܼܵܘܗܝ<EOS>ܠܵܐ ܡܩܲܒܸ݁ܠ ܬܘܼܒ̣ ܐܲܬܼܪܵܐ ܠܐܲܬܼܪܵܐ ܕܢܸܫܬܲܡܲܫ ܕܢܫܬܒܚ<EOS> ܒܹܗ<EOS>ܘܠܵܐ ܣܘܼܥܪܵܢܵܐ ܠܓܲܒܵܐ ܢܸܥܒܲܪ ܕܣܘܥܪܢܐ ܠܓܒܐ ܕܢܥܒܪ<EOS>ܡ̣ܢ ܨܹܝܕܼ ܚܲܒ̣ܪܹܗ<EOS>ܒܹܪܝ ܥܲܠ ܡܵܢܵܐ ܗܵܟܲܢ ܐܵܘܚܲܪܬ݁ ܕܬܸܒ̣ܥܸܐ ܪ̈ܲܚܡܹܐ<EOS>ܘܲܛܥܲܝܬ݁ ܘܐܲܗܡܝܼܬ݁ ܡ̣ܢ ܒܵܥܘܼܬܼܵܐ ܘܟܸܢ ܩܲܪܸܒ̣ܬܵܗ̇<EOS>ܥܕܲܡܵܐ ܠܗܵܫܵܐ ܐܲܝܟܵܐ ܫܠܸܐ ܗ̄ܘܲܝܬ݁ ܡ̣ܢ ܬܲܟ̣ܫܲܦ̮ܬܵܐ ܬܟܬܘܫܐ<EOS>ܕܡܸܟܹܝܠ ܩܵܠܵܟ̣ ܠܵܐ ܐ̄ܢܵܫ ܫܵܡܲܥ̇ ܡܵܢ ܡܲܝܠܸܠ ܐܲܢ̄ܬ݁<EOS>ܣܪܝܼܚ ܗ̄ܘ̣ ܙܲܒ̣ܢܵܗ̇ ܙܒܢܐ<EOS> ܕܲܬܼܝܵܒ̣ܘܼܬܼܵܐ<EOS>ܒܙܲܒ̣ܢܵܐ ܕܲܥ̣ܒܲܪ<EOS>ܘܐܸܣܬܲܠܝܲܬ݀ ܠܵܗ̇ ܘܠܵܐ ܡܸܬܼܩܲܒ݁ܠܵܐ ܡܸܟܵܐ ܘܲܠܗܲܠ<EOS>ܥܕܲܡܵܐ ܠܗܵܪܟܵܐ ܛܲܝܒ݁ܘܼܬܼܵܐ ܗ̄ܘ̣ܵܬܼ ܕܫܵܡ̇ܥܵܐ ܩܵܠܹ̈ܐ<EOS>ܘܡܸܟܵܐ ܘܲܠܗܲܠ ܗܵܐ ܟܹܐܢܘܼܬܼܵܐ ܛܥܝܼܢܵܐ ܛܥܢܐ<EOS> ܢܸܓ̣ܕܹ̈ܐ<EOS>ܡܸܛܠ ܡܵܢܵܐ ܗܵܢܵܐ ܟ̱ܠܹܗ ܢܘܼܓ̣ܪܵܐ ܐܲܒ̣ܣܝܼܬ݁<EOS>ܘܲܥ̣ܒܲܪ ܙܲܒ̣ܢܵܗ̇ ܕܲܬܼܝܵܒ̣ܘܼܬܼܵܐ ܘܟܸܢ ܩܲܪܸܒ̣ܬܵܗ̇<EOS>ܦܣܝܼܩܝܼܢ ܐܸܢܘܿܢ ܐܲܬܼܪ̈ܵܘܵܬܼܵܐ ܚܲܕܼ ܡ̣ܢ ܚܲܒ̣ܪܹܗ<EOS>ܘܦܲܚܬܵܐ ܕܠܵܐ ܓܫܝܼܪ ܐܝܼܬܼ ܒܲܡܨܲܥܬܼܵܐ ܘܡܵܢ ܥܵܒܹ̇ܕܼ ܐܲܢ̄ܬ݁<EOS>ܩܲܕܵܐ ܢܘܼܪ̣ܵ ܕܵܘܝܵܐ ܘܲܫܠܝܼ ܡ̣ܢ ܝܲܠ̈ܠܵܬܼܵܐ<EOS>ܕܠܵܐ ܐ̄ܢܵܫ ܥܵܒܲܪ ܡܸܟܵܐ ܠܬܲܡܵܢ ܐܲܝܟ̣ ܕܐܵܡܲܪ ܐܲܢ̄ܬ݁<EOS>ܚܲܫܵܐ ܪܲܒܵܐ ܠܐܲܝܢܵܐ ܕܫܵܡܲܥ̇ ܦܵܪܘܿܫܵܐܝܼܬܼ<EOS>ܡܹܐܡܪܵܐ ܕܚܝܼܠܵܐ ܕܢܘܼܪܵܐ ܕܕܼܝܼܢܵܐ ܕܲܟ̣ܡܵܐ ܩܲܫܝܵܐ<EOS>ܡܲܢ ܕܹܝܢ ܝܗ̄ܒ̣ ܠܝܼ ܐܸܒ̣ܟܸ݁ܐ ܘܐܲܒ̣ܟܸ݁ܐ ܠܲܕܼܫܵܡܲܥ ܠܝܼ<EOS>ܕܲܕܼܠܵܐ ܕܸܡ̈ܥܹܐ ܫܲܪܒܹܗ ܕܕܼܵܘܝܵܐ ܠܵܐ ܡܸܬܼܡܲܠܲܠ ܢܬܡܠܠ<EOS>ܓܘܼܢܚܵܐ ܗ̄ܘ̣ ܫܲܪܒܹܗ ܐܸܓ̣ܥܸܐ ܒܚܲܫܵܐ ܒܫܪܒܗ<EOS> ܘܟܸܢ ܐܵܡܲܪ<EOS>ܐ̄ܢܵܐ<EOS>ܟܡܵܐ ܕܚܝܼܠܵܐ ܗ̄ܘ̣ܵܬܼ ܫܵܥܬܼܵܐ ܕܡܲܠܸܠ̣ ܥܲܡ ܐܲܒ̣ܪܵܗܵܡ<EOS>ܟܲܕܼ ܒܵܥܘܼܬܹܗ ܠܐܲܦܵܘ̈ܗܝ ܛܲܪܦܘܼܗ̇ ܒܬܲܪܥܵܐ ܪܲܒܵܐ<EOS>ܘܦܵܫ̣ ܗ̄ܘ̣ܵܐ ܦܝܵܣܵܐ ܡܲܣܠܲܝ ܘܲܣܢܸܐ ܘܠܵܐ ܡܸܬܼܩܲܒܲܠ<EOS>ܘܐܸܬܼܦܲܢܝܼ ܠܹܗ ܗܵܘ̇ ܦܸܬܼܓ̣ܵܡܵܐ ܕܲܡܠܸܐ ܪܘܼܓ̣ܙܵܐ<EOS>ܘܝܼܕܲܥ̣ ܕܵܘܝܵܐ ܕܲܠܫܘܼܐܵܠܵܐ ܠܵܐ ܐܝܼܬܼ ܐܲܬܼܪܵܐ<EOS>ܘܲܚ̣ܙܵܐ ܕܙܲܒ̣ܢܵܐ ܠܵܐ ܝܵܗܹ̇ܒ̣ ܠܹܗ ܐܝܼܕܼܵܐ ܕܲܢܬܼܘܼܒ̣<EOS>ܘܐܸܫܬܲܪܲܪ ܗ̄ܘ̣ܵܐ ܕܠܵܐ ܐܝܼܬܼ ܪ̈ܲܚܡܹܐ ܕܲܢܦܲܨܘܿܢܵܝܗܝ<EOS>ܘܲܫܪܸܟ̣ ܟ̱ܠܹܗ ܠܲܦܣܵܩ ܣܲܒ̣ܪܵܐ ܒܓ̣ܵܘ ܓܹܗܲܢܵܐ<EOS>ܘܲܒ̣ܛܸܠ̣ܘ ܩܵܠܵܘ̈ܗܝ ܡ̣ܢ ܒܵܥܘܼܬܼܵܐ ܕܨܹܝܕܼ ܐܲܒ̣ܪܵܗܵܡ<EOS>ܘܙܸܥܪܲܬ݀ ܢܲܦ̮ܫܹܗ ܒܥܲܝܢܵܘ̈ܗܝ ܘܐܲܗܡ̣ܝܼ ܡ̣ܢ ܬܲܟ̣ܫܲܦ̮ܬܵܐ ܬܫܡܫܬܗ<EOS>ܘܲܪܢܵܐ ܒܠܸܒܹܗ ܕܠܵܐ ܚܵܢ̇ܝܼܢ ܠܹܗ ܕܒܹܝܬܼ ܐܲܒ̣ܪܵܗܵܡ<EOS>ܘܥܸܦܲܬ݀ ܥܠܵܘܗܝ ܥܢܵܢܵܐ ܕܢܘܼܪܵܐ ܡ̣ܢ ܟܠ ܓܲܒ݁ܝܼ̈ܢ<EOS>ܘܚܲܒ̣ܛ̣ܘܼܗܝ ܓܘܼܡܪܹ̈ܐ ܕܫܲܠܗܹܒ̣ܝܼܬܼܵܐ ܒܐܲܬܼܪܵܐ ܥܲܣܩܵܐ<EOS>ܘܝܼܠܸܦ̣ ܘܲܚ̣ܙܵܐ ܕܠܵܐ ܐܝܼܬܼ ܐܲܬܼܪܵܐ ܠܡܸܬܼܦܲܠܵܛܘܼ<EOS>ܘܐܸܣܬܲܟܲܠ ܗ̄ܘ̣ܵܐ ܕܲܠܛܘܼܪܵܦܹܗ ܠܲܝܬ݁ ܫܘܼܠܵܡܵܐ<EOS>ܘܲܩ̣ܪܵܐ ܐܲܣܓܝܼ ܘܦܸܣܩܲܬ݀ ܗ̄ܘ̣ܵܬܼ ܠܵܗ̇ ܕܠܵܐ ܥܵܢܹ̇ܝܢ ܠܹܗ<EOS>ܘܫܐܸܠ̣ ܛܘܼܦܬܼܵܐ ܘܐܸܬܼܦܲܢܝܼ ܠܹܗ ܕܠܵܐ ܝܵܗ̇ܒܝܼܢ ܠܹܗ<EOS>ܘܝܲܠܦܹܗ ܠܐܲܬܼܪܵܐ ܕܲܒ̣ܫܸ̈ܐܠܵܬܼܵܐ ܠܵܐ ܡܥܵܕܼܝܼܢ ܒܹܗ<EOS>ܘܲܚ̣ܙܵܐ ܕܓܲܒܹ̈ܐ ܦܲܪܝܼܩܝܼܢ ܐ̄ܢܘܿܢ ܚܲܕܼ ܡ̣ܢ ܚܒ̣ܪܹܗ<EOS>ܘܐ̄ܢܵܫ ܡ̣ܢ ܬܲܡܵܢ ܕܢܸܥܒܲܪ ܨܹܐܕܼܵܘܗܝ ܠܵܐ ܡܸܫܬܲܥܒܲܕܼ<EOS>ܘܕܼܢܹܐܙܲܠ ܗܘ݀ ܣܟ̣ܝܼܪܵܐ ܗ̄ܝܼ ܐܘܼܪܚܵܐ ܐܘܪܚܗ<EOS> ܕܠܵܐ ܢܗܲܠܸܟ̣<EOS>ܒܵܗ̇<EOS>ܘܓܲܫܪܵܐ ܦܣܝܼܩ ܗ̄ܘ̣ ܘܠܵܐ ܐ̄ܢܵܫ ܥܵܒܲܪ ܐܲܝܟ̣ ܕܲܣܒܲܪ ܠܹܗ ܗܘܐ<EOS>ܘܬܲܪܥܵܐ ܐ̄ܚܝܼܕܼ ܗ̄ܘ̣ ܘܠܵܐ ܦܵܬܼܚ̇ܝܼܢ ܠܹܗ ܠܲܕܼܢܵܩܹ̇ܫ ܒܹܗ<EOS>ܘܲܡܣܲܝܲܟ̣ ܗ̄ܘ̣ ܐܲܬܼܪܵܐ ܒܐܲܬܼܪܹܗ ܘܠܵܐ ܡܩܲܒܸ݁ܠ ܬܘܼܒ̣<EOS>ܠܵܐ ܥܵܠܘܿܠܹ̈ܐ ܘܠܵܐ ܢܸܦܘܿܩܹ̈ܐ ܒܚܲܕܼ ܡ̣ܢ ܐܸܣܟܹܝܡ<EOS>ܘܠܵܐ ܐܝܼܬܼ ܐܵܣܝܵܐ ܕܢܹܐܬܸܐ ܢܸܓܘܿܫ ܟܹܐܒܹܗ ܪܲܒܵܐ<EOS>ܘܠܵܐ ܣܵܥܘܿܪܵܐ ܕܢܸܥܒܸ݁ܕܼ ܡܸܕܸܡ ܠܲܚܒ̣ܵܪ̈ܵܬܹܗ<EOS>ܘܝܲܠܦܹܗ ܠܫܘܼܚܢܵܐ ܕܲܠܥܵܠܲܡ ܗ̄ܘ̣ ܕܠܵܐ ܚܘܼܠܡܵܢܵܐ<EOS>ܘܐܲܗܡ̣ܝܼ ܒܠܸܒܹܗ ܡ̣ܢ ܒܵܥܘܼܬܼܵܐ ܕܠܵܐ ܢܩܲܪܸܒ̣ ܬܘܼܒ̣<EOS>ܒܗܵܘ̇ ܥܸܕܵܢܵܐ ܣ̣ܢܵܝܗܝ ܗ̄ܘ̣ܵܐ ܠܥܘܼܬܼܪܹܗ ܘܲܠܛܲܒ̣ܵܬܹܗ<EOS>ܘܫܵܛ̣ ܗ̄ܘ̣ܵܐ ܘܲܒ̣ܣܲܪ ܐܵܦ ܠܲܢܝܵܚܵܘ̈ܗܝ ܘܲܠܓܹܐ̈ܘܵܬܹܗ<EOS>ܝܲܗ̄ܒ̣ ܗ̄ܘ̣ܵܐ ܥܵܝܵܐ ܠܟ̣ܠܹܗ ܕܲܗܒܹܗ ܘܲܠܩܸܢܝܵܢܹܗ<EOS>ܘܐܲܗܸܠ̣ ܣܓܝܼ ܒܲܠܒ̣ܘܼ̈ܫܹܐ ܘܲܒ̣ܦܘܼܪ̈ܦܵܥܹܐ<EOS>ܬܲܡܵܢ ܝܑܼܠܸܦ̣ ܕܗܵܪܟܵܐ ܕܢܹܐܠܲܦ ܠܵܐ ܨܵܒܹ̇ܐ ܗ̄ܘ̣ܵܐ<EOS>ܕܲܪ̈ܓ̣ܝܼܓ̣ܵܬܼܵܐ ܢܘܼܪܵܐ ܡܥܝܼܪ̈ܵܢ ܥܲܠ ܡܵܪ̈ܲܝܗܹܝܢ<EOS>ܗܘ݀ܵܬܼ ܣܵܦܲܪܬܹܗ ܫܲܠܗܹܒ̣ܝܼܬܼܵܐ ܘܗܝ݀ ܚܲܟܸܡܬܹܗ<EOS>ܕܙܵܕܹܩ ܗ̄ܘ̣ܵܐ ܠܹܗ ܕܲܠܡܸܣܟܹܢܵܐ ܡܬܼܘܿܡ ܠܵܐ ܢܫܘܼܛ<EOS>ܒܥܲܪ̈ܩܹܐ ܕܢܘܼܪܵܐ ܒܠܲܥ̣ ܗ̄ܘ̣ܵܐ ܘܝܼܠܸܦ̣ ܡ̣ܢ ܕܲܝܵܢܵܐ ܕܲܣܢܸܐ ܕܣܢ̇ܐ<EOS>ܠܹܗ ܠܐ̄ܢܵܫ ܢܲܪܟܸ݁ܢ ܥܲܝܢܵܘ̈ܗܝ ܡ̣ܢ ܡܸܣܟܹ݁ܢܹ̈ܐ ܡܣܟܢܐ<EOS>ܐܲܝܟ̣ ܒܹܝܬܼ ܣܸܦܪܵܐ ܣܦ̇ܪ̈ܐ<EOS> ܗܘ݀ܵܬܼ<EOS>ܓܹܗܲܢܵܐ ܘܒ̣ܵܗ̇ ܐܸܬܼܚܲܟܲܡ<EOS>ܐܲܝܟܲܢ ܕܙܵܕܹܩ ܕܢܸܬ݁ܕܲܒܲܪ ܒܹܗ ܒܥܘܼܬܼܪܵܐ ܡܵܪܹܗ<EOS>ܘܲܟ̣ܒܲܪ ܗܵܠܹܝܢ ܩܵܠܹ̈ܐ ܝܲܗ̄ܒ̣ ܗ̄ܘ̣ܵܐ ܒܓ̣ܵܘ ܓܹܗܢܵܐ<EOS>ܕܛܘܼܒ̣ܵܘܗܝ ܠܐܲܝܢܵܐ ܚ̣ܙܵܐ ܥܘܼܬܼܪܵܐ ܕܐܲܝܟ̣ ܡܵܐ ܕܲܚܙܹ̇ܝܬܼ<EOS>ܛܘܼܒ̣ܵܘܗܝ ܠܐܲܝܢܵܐ ܕܲܠܒܸܫ̣ ܪ̈ܘܼܩܥܹܐ ܒܥܵܠܡܵܐ ܘܲܚܕܲܪ<EOS>ܕܒ̣ܘܼܨܵܐ ܕܠܸܒ̣ܫܹ̇ܬܼ ܐܲܥܝܼܪ ܥܠܲܝ ܫܲܠܗܹܒ̣ܝܼܬܼܵܐ<EOS>ܛܘܼܒ̣ܵܘܗܝ ܠܐܲܝܢܵܐ ܕܲܗܘ݀ܵܐ ܣܢܝܼܩܵܐ ܐܲܝܟ̣ ܠܵܥܵܙܲܪ<EOS>ܘܲܡܛ̣ܵܐ ܠܐܲܬܼܪܹܗ ܘܝܼܪܸܬܼ ܛܘܼܒ̣ܵܐ ܕܒܹܝܬܼ ܐܲܒ̣ܪܵܗܵܡ<EOS>ܛܘܼܒ̣ܵܘܗܝ ܠܐܲܝܢܵܐ ܕܲܗܘ݀ܵܐ ܟܲܦܢܵܐ ܘܲܨܗܵܐ ܘܨܗܐ<EOS> ܬܲܡܵܢ<EOS>ܕܝܵܗ̇ܒ݁ܝܼܢ ܗ̄ܘ̣ܵܘ ܠܹܗ ܗܵܪܟܵܐ ܡܲܝ̈ܵܐ ܐܸܢ ܒܵܥܹ̇ܐ ܗ̄ܘ̣ܵܐ<EOS>ܛܘܼܒ̣ܵܘܗܝ ܠܐܲܝܢܵܐ ܕܠܵܐ ܣܒܲܥ̣ ܠܲܚܡܵܐ ܒܥܵܠܡܵܐ ܒܝܼܫܵܐ<EOS>ܕܐܸܢܵܐ ܕܣܸܒ̣ܥܹ̇ܬܼ ܗܵܐ ܝܵܩܹ̇ܕܼ ܐ̄ܢܵܐ ܡܲܪܝܼܪܵܐܝܼܬܼ<EOS>ܛܘܼܒ̣ܵܘܗܝ ܠܐܲܝܢܵܐ ܕܠܵܐ ܐܸܬܼܓܲܐܝܼ ܒܚܲܝܹ̈ܐ ܬܲܡܵܢ<EOS>ܘܐܸܬ݀ܵܐ ܠܗܵܪܟܵܐ ܘܲܚ̣ܝܵܐ ܫܲܦܝܼܪ ܐܲܝ̣ ܠܵܥܵܙܲܪ<EOS>ܛܘܼܒ̣ܵܘܗܝ ܠܐܲܝܢܵܐ ܕܲܟ̣ܪܝܼܗ ܘܲܟ̣ܦܸܢ ܐܲܝܟ̣ ܡܸܣܟܹܢܵܐ<EOS>ܘܣܵܡ̣ܘܼܗܝ ܨܹܐܕܼܵܘܗܝ ܢܸܚܸܐ ܥܲܡܹܗ ܕܠܵܐ ܛܘܼܪܵܦܵܐ<EOS>ܛܘܼܒ̣ܵܘܗܝ ܠܐܲܝܢܵܐ ܕܪܲܕܼܦܘܼܗܝ ܫܘܼܚ̈ܢܹܐ ܒܥܵܠܡܵܐ ܕܲܠܗܲܠ<EOS>ܘܠܵܐ ܚ̣ܙܵܐ ܗܵܪܟܵܐ ܓܘܼܡܪ̈ܲܝ ܢܘܼܪܵܐ ܕܲܟ̣ܪ̈ܝܼܟ̣ܵܢ ܠܝܼ ܠܗ<EOS>ܛܘܼܒ̣ܵܘܗܝ ܠܐܲܝܢܵܐ ܕܢܵܘܠܘܼܗܝ ܟܹܐܒܹ̈ܐ ܘܲܣܢܝܼܩܘܼܬܼܵܐ<EOS>ܘܒܲܝܢܵܬܼ ܓܲܠܠܹ̈ܐ ܕܢܘܼܪܵܐ ܐܲܟ̣ܘܵܬܼܝ ܠܵܐ ܐܸܬ݁ܛܪܦ<EOS>ܛܘܼܒ̣ܵܘܗܝ ܠܐܲܝܢܵܐ ܕܠܲܚܡܵܐ ܕܝܵܘܡܵܐ ܠܵܐ ܐܸܫܬܲܪܬܲܚ<EOS>ܘܲܦܠܲܛ̣ ܗܵܪܟܵܐ ܡ̣ܢ ܓܵܘܙܲܠܬܵܐ ܕܲܠܚܝܼܡܵܐ ܠܝܼ<EOS>ܛܘܼܒ̣ܵܘܗܝ ܠܐܲܝܢܵܐ ܕܲܗܘ݀ܵܐ ܥܲܒ̣ܕܵܐ ܠܡܸܣܟܹܢܘܼܬܼܵܐ<EOS>ܘܠܵܐ ܐܸܫܬܲܡܲܗ ܡܵܪܵܐ ܠܥܘܼܬܼܪܵܐ ܘܝܼܩܸܕܼ ܐܲܟ̣ܘܵܬܼܝ<EOS>ܟܦܝܼܪ ܒܲܠܒ̣ܘܼ̈ܫܹܐ ܘܲܒ̣ܩܸܢ̈ܝܵܢܹܐ ܘܲܒ̣ܦܘܼܪ̈ܦܵܥܹܐ<EOS>ܘܲܒ̣ܓܹܐ̈ܘܵܬܹܗ ܘܲܒ̣̈ܛܵܒ̣ܵܬܹܗ ܕܥܵܠܡܵܐ ܕܲܠܗܲܠ<EOS>ܡܲܢ ܕܹܝܢ ܥܲܒ̣ܕܲܢܝ ܬܲܡܵܢ ܩܸܢܵܐ ܠܟܹܐܒܹ̈ܐ ܟܠܝܘܿܡ<EOS>ܘܝܲܗ̄ܒ̣ ܠܝܼ ܗܵܪܟܵܐ ܐܸܩܪܘܿܒ̣ ܠܐܲܬܼܪܵܐ ܕܒܹܝܬܼ ܠܵܥܵܙܲܪ<EOS>ܡܲܢ ܕܹܝܢ ܚܲܕܼܪܘܼܢܝ ܟܲܠܒܹ̈ܐ ܒܥܵܠܡܵܐ ܘܲܠܟܲܚ̣ܘ ܫܘܼܚ̈ܢܲܝ<EOS>ܘܦܲܨܝܲܢܝ ܗܵܪܟܵܐ ܡ̣ܢ ܢܘܼ̈ܟ̣ܬܵܬܼܵܐ ܕܫܲܠܗܹܒ̣ܝܼܬܼܵܐ<EOS>ܡܲܢ ܕܹܝܢ ܐܝܼܬܼ ܗ̄ܘ̣ܵܐ ܐܘܼܪܚܵܐ ܠܡܵܪܝܵܐ ܠܡܵܘܬܵܐ ܒܓ̣ܵܘ ܓܹܗܲܢܵܐ<EOS>ܘܥܸܢ̇ܕܹܬܼ ܡܸܢܵܗ̇ ܐܲܝܟ̣ ܡܵܐ ܕܥܸܢ̇ܕܹܬܼ ܡ̣ܢ ܓܹܐ̈ܘܵܬܼܵܐ<EOS>ܥ̣ܒܲܪ ܐܲܝܟ̣ ܚܸܠܡܵܐ ܘܐܲܝܟ̣ ܛܸܠܵܠܵܐ ܟܠܗܹܝܢ ܛܵܒ̣ܵܬܼܝ<EOS>ܘܗܵܪܟܵܐ ܠܒ̣ܝܼ̈ܫܵܬܼܝ ܠܲܝܬ݁ ܫܘܼܠܵܡܵܐ ܘܡܵܢܵܐ ܐܸܥܒܸ݁ܕܼ<EOS>ܡܲܢ ܕܹܝܢ ܝܲܗ̄ܒ̣ ܠܝܼ ܐ̄ܢܵܫ ܡ̣ܢ ܡܝܼ̈ܬܹܐ ܕܢܹܐܙܲܠ ܢܹܐܡܲܪ<EOS>ܒܥܵܠܡܵܐ ܕܲܠܗܲܠ ܒܐܲܝܠܹܝܢ ܚܲܫܹ̈ܐ ܣܚܝܼܦ ܐ̄ܢܵܐ ܗܵܪܟܵܐ<EOS>ܒܗܵܠܹܝܢ ܙܵܘ̈ܥܹܐ ܡܸܫܬܲܢܲܩ ܗ̄ܘ̣ܵܐ ܕܵܘܝܵܐ ܒܲܫܝܘܿܠ<EOS>ܘܲܒ̣ܬ݀ܢ̈ܚܵܬܼܵܐ ܡܪܝܼܡ ܗ̄ܘ̣ܵܐ ܩܵܠܹܗ ܘܠܵܐ ܥܵܢܹ̇ܝܢ ܠܹܗ<EOS>ܛܘܼܦܬܼܵܐ ܙܥܘܿܪܬܵܐ ܫܐܸܠ̣ ܒܲܦܝܵܣܵܐ ܘܠܵܐ ܝܲܗ̄ܒ̣ܘ ܗ̄ܘ̣ܵܘ ܠܹܗ<EOS>ܘܐܸܠܘܼ ܫܲܩ̣ܠܵܗ̇ ܠܛܘܼܦܬܼܵܐ ܡܵܢ ܟܲܝ ܡܸܬܼܥܲܕܲܪ ܗ̄ܘ̣ܵܐ<EOS>ܐܘܿ ܥܲܬ݁ܝܼܪܵܐ ܪܲܒܵܐ ܘܓܲܐܝܵܐ ܘܒܲܪ ܓܹܐ̈ܘܵܬܼܵܐ<EOS>ܠܡܵܢܵܐ ܙܥܘܿܪܝܵܐ ܫܐܸܠܬܼܵܟ̣ ܗܵܟܲܢ ܟܲܕܼ ܫܵܐܹ̇ܠ ܐܲܢ̄ܬ݁<EOS>ܛܘܼܦܬܼܵܐ ܕܡܲܝ̈ܵܐ ܠܝܲܡܵܐ ܕܢܘܼܪܵܐ ܡܵܢ ܬܸܥܒܸ݁ܕܼ ܗ̄ܘ̣ܵܬܼ<EOS>ܘܲܒ̣ܗܵܘ̇ ܡܲܕܼܒ݁ܪܵܐ ܕܫܲܠܗܹܒ̣ܝܼܬܼܵܐ ܟܡܵܐ ܬܸܣܦܲܩ ܗ̄ܘ̣ܵܬܼ<EOS>ܛܘܼܦܬܼܵܐ ܙܥܘܿܪܬܵܐ ܠܗܵܝ̇ ܓܵܘܙܲܠܬܵܐ ܕܠܲܝܬ݁ ܠܵܗ̇ ܓܸܫܵܐ<EOS>ܐܸܠܘܼ ܐ̄ܬܲܬ݀ ܠܵܟ̣ ܕܲܫܐܸܠܬܵܗ̇ ܕܐܫܬܠܗ<EOS> ܡܵܢ ܥܵܒܼ̇ܕܵܐ<EOS>ܗ̄ܘ̣ܵܬܼ<EOS>ܙܥܘܿܪܝܵܐ ܗ̄ܝܼ ܫܐܸܠܬܼܵܟ̣ ܟܲܕܼ ܒܵܥܘܼܬܼܵܟ̣ ܣܲܓܝܼ ܪܲܒܵܐ<EOS>ܘܲܠܡܵܢ ܗܵܟܲܢ ܬܲܙܥܲܪ ܬܸܫܐܲܠ ܡ̣ܢ ܒܹܝܬܼ ܡܲܠܟܵܐ<EOS>ܐܵܡܲܪ ܕܵܘܝܵܐ ܘܐܸܢ ܟܲܕܼ ܗܵܟܲܢ ܗܵܐ ܠܵܐ ܢܸܣ̇ܒܹܝܬܼ<EOS>ܐܸܠܘܼ ܫܸܐ̇ܠܹܬܼ ܡܸܕܸܡ ܪܲܒܵܐ ܡܵܢ ܗܵܘܹ̇ܐ ܗ̄ܘ̣ܵܐ<EOS>ܐܸܢ ܟܲܕܼ ܛܘܼܦܬܼܵܐ ܗ̄ܝܼܒܥܹ̇ܝܬܼ ܡ̣ܢ ܬܲܡܵܢ ܒܸܗܬܲܬ݀ ܒܵܥܘܼܬܼܝ<EOS>ܐܸܠܘܼ ܐܲܣ̇ܓܝܼܬܼ ܡܵܢ ܐܵܡ̇ܪܝܼܢ ܗ̄ܘ̣ܵܘ ܢܸܗܘܸܐ ܗ̄ܘ̣ܵܐ ܠܝܼ<EOS>ܒܡܸܕܸܡ ܕܲܙܥܘܿܪ ܥܝܵܕܼܵܘ̈ܗܝ ܕܐܲܬܼܪܵܐ ܢܲܣ̇ܝܼܬܼ ܕܐܹܠܲܦ<EOS>ܘܗܵܐ ܝܑܼܠܦ̇ܬܹܗ ܕܲܒ̣ܫܸܐ̈ܠܵܬܼܵܐ ܠܵܐ ܡܥܵܕܼܝܼܢ ܒܹܗ<EOS>ܚܘܼ̈ܒ̣ܠܹܐ ܦܵܪܥܝܼܢ ܘܐܲܝܢܵܐ ܕܐܲܪܡ̣ܝܼ ܚܘܼ̈ܒ̣ܠܹܐ ܛܵܒܹ̈ܐ<EOS>ܒܟܲܝܠܵܐ ܕܐܲܟ̇ܝܼܠ ܫܵܩܹ̇ܠ ܐܵܦ ܗܘ݀ ܡ̣ܢ ܟܹܐܢܘܼܬܼܵܐ<EOS>ܚܘܼ̈ܒ̣ܠܲܝ ܒܝܼܫܝܼܢ ܕܲܠܡܸܣܟܹ݁ܢܵܐ ܡܬܼܘܿܡ ܠܵܐ ܚܵܢܹ̇ܬܼ<EOS>ܘܡܸܛܠ ܗܵܢܵܐ ܠܵܐ ܚܵܢ̇ܝܼܢ ܠܝܼ ܕܟܹܐܢܹ̈ܐ ܐܸܢܘܿܢ<EOS>ܐܵܡܲܪ ܕܵܘܝܵܐ ܡܸܟܹܝܠ ܕܐܸܢܵܐ ܫܪܸܐ ܠܹܗ ܣܘܼܥܪܵܢܝ<EOS>ܘܠܵܐ ܐܝܼܬܼ ܐܲܬܼܪܵܐ ܠܪ̈ܲܚܡܹܐ ܠܪ̈ܚܡܐ<EOS> <EOS> ܠܪ̈ܚܡܐ<EOS>ܕܢܹܐܬܼܘܿܢ ܘܲܢܦܲܨܘܿܢܵܢܝ<EOS>ܐܵܒ̣ܝ ܐܲܒ̣ܪܵܗܵܡ ܫܲܕܲܪ ܢܹܐܙܲܠ ܐ̄ܢܵܫ ܡ̣ܢ ܡܝܼ̈ܬܹܐ<EOS>ܢܹܐܡܲܪ ܠܐܲܚܲܝ̈ ܥܲܠ ܐܘܼܠܨܵܢܵܐ ܕܲܪܡܸܐ ܐ̄ܢܵܐ ܒܹܗ<EOS>ܐܸܫܠܘܿܚ ܠܒܹܝܬܼ ܐܵܒ̣ܝ ܘܲܠܚܲܒ݁ܝܼ̈ܒܲܝ ܐܵܦ ܠܲܟܼ̈ܢܵܘܵܬܼܝ<EOS>ܕܐܲܝܟܲܢ ܐܸܢܵܐ ܘܒܲܐܝܠܹܝܢ ܚܲܫܹ̈ܐ ܡܸܬܼܩܲܦܲܚ ܐ̄ܢܵܐ<EOS>ܐ̄ܢܵܫ ܡ̣ܢ ܡܝܼ̈ܬܹܐ ܢܹܐܘܙܲܠ ܢܲܟ̣ܪܸܙ ܒܲܝܢܵܬܼ ܫܘܼ̈ܩܹܐ<EOS>ܕܥܵܠܡܵܐ ܟ̱ܠܹܗ ܕܢܸܕܼܚܲܠ ܟܠ ܐ̄ܢܵܫ ܦܘܼܢܵܩܹ̈ܐ<EOS>ܚܕܼܵܐ ܐܸܓܲܪܬܵܐ ܕܡܲܠܝܵܐ ܙܵܘ̈ܥܹܐ ܘ̣̣ܠ ܥܵܩ̈ܵܬܼܵܐ<EOS>ܢܸܣܲܒ̣ ܡܸܟܵܐ ܘܲܠܥܲܬ݁ܝܼܪܹ̈ܐ ܕܥܵܠܡܵܐ ܢܵܘܒܸ݁ܠ<EOS>ܐܹܨܘܿܪ ܨܲܠܡܵܐ ܠܐܘܼܠܨܵܢܝ ܪܲܒܵܐ ܒܡܸ̈ܠܲܝ ܚܲܫܵܐ<EOS>ܘܢܹܐܙܲܠ ܘܢܸܬ݁ܬ݁ܣܝܼܡ ܒܹܝܬܼ ܥܲܬ݁ܝܼܪܹ̈ܐ ܕܲܢܚܘܼܪܘܼܢ ܒܹܗ<EOS>ܐܸܫܠܘܿܚ ܠܗܘܿܢ ܕܠܝܼ ܠܵܐ ܢܕܲܡܘܿܢ ܒܲܥܒ̣ܵܕܲܝ̈ܗܘܿܢ<EOS>ܘܥܲܠ ܩܸܢ̈ܝܵܢܹܐ ܕܥܵܠܡܵܐ ܘܒܩܢ̈ܝܢܐ ܣܪ̈ܝܩܐ<EOS>ܐܲܟ̣ܘܵܬܼܝ ܠܵܐ ܢܸܬ݁ܬܲܟ̣ܠܘܼܢ<EOS>ܢܸܣܢܘܿܢ ܥܘܼܬܼܪܵܐ ܕܥܲܠ ܕܲܪܚܸܡ̇ܬܹܗ ܗܵܐ ܝܵܩܹ̇ܕܼ ܐ̄ܢܵܐ<EOS>ܘܠܵܐ ܢܸܬ݁ܬܲܚܕܘܼܢ ܠܵܐ ܒܲܢܝܵܚܹ̈ܐ ܘܠܵܐ ܒܲܠܒ̣ܘܼ̈ܫܹܐ<EOS>ܐܵܘܕܲܥ ܐܸܢܘܿܢ ܥܲܠ ܓܹܗܲܢܵܐ ܕܲܟ̣ܡܵܐ ܩܲܫܝܵܐ<EOS>ܘܕܲܟ̣ܡܵܐ ܠܚܝܼܡܵܐ ܢܘܼܪܵܐ ܕܕܼܝܼܢܵܐ ܥܲܠ ܥܬ݁ܝܼܪܹ̈ܐ<EOS>ܐܸܡܠܘܿܟ̣ ܐܸܢܘܿܢ ܕܐܸܢ ܡܸܣܟܹܢܵܐ ܒܫܘܼܩܵܐ ܢܸܚܙܘܿܢ<EOS>ܗܘ݀ܵܘ ܣܵܓ̣ܕܝܼܢ ܠܹܗ ܘܲܡܥܲܦܩܝܼܢ ܠܹܗ ܒܕܼܪ̈ܵܥܲܝܗܘܿܢ<EOS>ܐܲܠܸܦ ܐܸܢܘܿܢ ܕܣܲܓܝܼ ܪܲܒܵܐ ܦܵܪܹܗ̄ܣܝܼܵܐ<EOS>ܕܲܠܡܸܣ̈݁ܟܹ݁ܢܹܐ ܝ̄ܗܝܼܒ̣ܵܐ ܗܵܪܟܵܐ ܒܥܵܠܡܵܐ ܪܲܒܵܐ<EOS>ܐܹܚܵܘܸܐ ܠܗܘܿܢ ܕܐܲܝܢܵܐ ܕܡܲܗܡܸܐ ܡ̣ܢ ܡܸܣܟܹܢܵܐ<EOS>ܗܵܘܹ̇ܐ ܒܵܥܹ̇ܐ ܛܘܼܦܬܼܵܐ ܕܡܲܝ̈ܵܐ ܘܠܵܐ ܝܵܗ̇ܒ݁ܝܼܢ ܒܹܗ<EOS>ܒܝܼ ܢܸܬܼܚܲܟ݁ܡܘܼܢ ܕܠܵܐ ܢܸܨܛܲܕܸܐ ܘܢܲܛܥܸܐ ܐܸܢܘܿܢ<EOS>ܥܵܠܡܵܐ ܒܫܸܕܼܠܵܘ̈ܗܝ ܐܲܝܟ̣ ܕܐܲܛ̣ܥܝܼ ܒܝܼ ܘܗܵܪܟܵܐ ܣܲܚ̣ܦܲܢܝ<EOS>ܐܲܝܟ̣ ܡܲܚܙܝܼܬܼܵܐ ܢܸܗܘܸܐ ܣܘܼܥܪܵܢܝ ܒܹܝܬܼ ܥܲܬ݁ܝܼܪܹ̈ܐ<EOS>ܕܲܢܚܘܼܪܘܼܢ ܒܝܼ ܒܗ<EOS> ܘܠܵܐ ܢܕܲܡܘܿܢ ܠܝܼ ܒܝ<EOS>ܘܢܹܐܩܕܘܼܢ ܐܲܟ̣ܘܵܬܼܝ<EOS>ܐܸܫܬܲܥܸܐ ܠܗܘܿܢ ܥܲܠ ܓܵܘܙܲܠܬܵܐ ܘܥܲܠ ܝܲܩܕܵܢܵܐ<EOS>ܘܥܲܠ ܬܲܫܢܝܼ̈ܩܹܐ ܕܡܵܪ̈ܲܝ ܕܲܗܒ̣ܵܐ ܟܡܵܐ ܡܲܪܝܼܪܝܼܢ<EOS>ܐܸܗܘܸܐ ܥܸܠܬܼܵܐ ܘܡܹܐܡܪܵܐ ܘܡܲܬܼܠܵܐ ܕܲܡܠܸܐ ܚܲܫܹ̈ܐ<EOS>ܒܹܝܬܼ ܥܲܬ݁ܝܼܪܹ̈ܐ ܘܲܢܡܲܠܠܘܼܢܵܝܗܝ ܟܲܕܼ ܪܲܬ݁ܝܼܬܼܝܼܢ<EOS>ܠܝܼ ܢܸܬ݁ܕܲܟ̣ܪܘܼܢ ܘܢܲܪܦܘܿܢ ܐܝܼܕܼܵܐ ܒܩܸܢܝܵܢܲܝ̈ܗܘܿܢ<EOS>ܕܡܸܢܗܘܿܢ ܩܵܕܼܚܵܐ ܫܲܠܗܹܒ̣ܝܼܬܼܵܐ ܕܬܼܵܘܩܸܕܼ ܐܸܢܘܿܢ<EOS>ܐܸܗܘܸܐ ܐܸܢܵܐ ܐܲܝܟ̣ ܫܘܿܥܝܼܬܼܵܐ ܕܡܲܠܝܵܐ ܙܵܘ̈ܥܹܐ<EOS>ܘܲܢܬܲܢܘܿܢܵܝ ܗܵܢܵܐ ܠܗܵܢܵܐ ܒܚܸܣܕܵܐ ܪܲܒܵܐ<EOS>ܐܸܗܘܸܐ ܥܕܼܝܼܠܵܐ ܘܲܠܗܘܿܢ ܐܲܪܚܸܩ ܡ̣ܢ ܥܸܕܼܠܵܝܵܐ<EOS>ܘܲܒ̣ܥܸܠܲܬܼܝ ܕܝܼܠܝ ܢܲܡܕܘܼܢ ܗܸܢܘܿܢ ܡ̣ܢ ܡܲܪܕܘܼܬܼܵܐ<EOS>ܢܹܐܙܲܠ ܗܵܫܵܐ ܐ̄ܢܵܫ ܡ̣ܢ ܡܝܼ̈ܬܹܐ ܐܲܝܟ̣ ܕܐܲܦܝܼܣܹ̇ܬܼ<EOS>ܘܢܹܐܡܲܪ ܬܲܡܵܢ ܡܵܢ ܐܝܼܬܼ ܗܵܪܟܵܐ ܕܢܵܘܬܲܪ ܐܸܢܘܿܢ<EOS>ܚܘܼܪܘ ܦܵܪ̈ܘܿܫܹܐ ܟܡܵܐ ܐܸܬܼܚܲܟܲܡ ܗܵܘ̇ ܥܲܬ݁ܝܼܪܵܐ<EOS>ܡ̣ܢ ܡܲܪܕܘܼܬܼܵܐ ܥܕܲܡܵܐ ܕܢܲܠܸܦ ܐܸܠܘܼ ܫܲܒ̣ܩ̣ܘܼܗܝ<EOS>ܢܘܼܪܵܐ ܕܕܼܝܼܢܵܐ ܡܚܲܟ݁ܡܵܐ ܠܚܲܪܬܼܵܐ ܠܟ̣ܠ ܡܵܪ̈ܘܿܕܸܐ<EOS>ܘܗܝ݀ ܡܲܠܦܵܐ ܠܗܘܿܢ ܐܘܼܪܚܵܐ ܕܩܘܼܫܬܵܐ ܕܠܵܐ ܝܑܼܠܸܦ̣ܘ ܗ̄ܘ̣ܵܘ<EOS>ܡܲܢ ܕܲܒ̣ܡܸܠܹ̈ܐ ܘܲܒ̣ܘܼ̈ܠܦܵܢܹܐ ܠܵܐ ܐܸܬܼܚܲܟܲܡ<EOS>ܒܫܲܒ̣ܛܹ̈ܐ ܕܢܘܼܪܵܐ ܒܵܠܲܥ̇ ܘܝܵܠܹ̇ܦ ܐܲܝܟ̣ ܥܲܬ݁ܝܼܪܵܐ<EOS>ܐܲܝܢܵܐ ܕܲܡ̣ܪܲܕܼ ܡ̣ܢ ܦܘܼܩܕܵܢܵܐ ܘܡ̣ܢ ܢܵܘܿܣܵܐ<EOS>ܒܫܲܠܗܹܒ̣ܝܼܬܼܵܐ ܕܕܼܝܼܢܵܐ ܝܵܠܹ̇ܦ ܡܵܢ ܙܵܕܹܩ ܗ̄ܘ̣ܵܐ<EOS>ܐܲܝ̣ ܥܲܬ݁ܝܼܪܵܐ ܕܐܲܗܡ̣ܝܼ ܗܵܪܟܵܐ ܡ̣ܢ ܝܘܼܠܦܵܢܵܐ<EOS>ܘܡ̣ܢ ܕܲܡܛܵܬܹܗ ܢܘܼܪܵܐ ܕܢܲܠܸܦ ܡܸܬܼܚܲܦܲܛ ܗ̄ܘ̣ܵܐ<EOS>ܟܲܕܼ ܗܘ݀ ܒܥܘܼܬܼܪܹܗ ܕܲܩܕܼܵܡ ܥܲܝܢܵܘ̈ܗܝ ܠܵܐ ܒܵܚܲܪ ܗ̄ܘ̣ܵܐ<EOS>ܘܡ̣ܢ ܕܐܸܫܬܲܢܲܩ ܚܵܪ ܗ̄ܘ̣ܵܐ ܠܛܵܘܪܵܐ ܕܡܵܢ ܕܡܘܢ<EOS> ܘܵܠܹ̇ܐ<EOS>ܗ̄ܘ̣ܵܐ<EOS>ܗܵܝܕܹܝܢ ܝܑܼܠܸܦ̣ ܟܲܕܼ ܝܘܼܠܦܵܢܵܐ ܠܵܐ ܡܥܲܕܲܪ ܗ̄ܘ̣ܵܐ<EOS>ܥܲܠ ܢܘܼܪܵܐ ܓܹܝܪ ܐܸܢ ܙܵܪܲܥ̇ ܐ̄ܢܵܫ ܡܵܢܵܐ ܢܸܚܨܘܿܕܼ<EOS>ܒܓ̣ܵܘ ܓܹܗܲܢܵܐ ܪܸܥܡܲܬ݀ ܢܲܦ̮ܫܹܗ ܥܲܠ ܚܲܒ݁ܝܼܒ̣ܵܘ̈ܗܝ<EOS>ܘܡܲܠܦܵܢܘܼܬܼܵܐ ܢܫܲܕܲܪ ܠܗܘܿܢ ܡܸܬܼܦܲܪܲܣ ܗ̄ܘ̣ܵܐ<EOS>ܟܲܕܼ ܐܝܼܬܼ ܒܐܝܼܕܼܵܘ̈ܗܝ ܠܵܐ ܐܲܪܘܲܚ̣ ܗ̄ܘ̣ܵܐ ܠܐܲܝܢܵܐ ܕܲܣܢܝܼܩ<EOS>ܘܟܲܕܼ ܟܠ ܕܐܝܼܬܼ ܠܹܗ ܓܡܲܪ ܗ̄ܘ̣ܵܐ ܡܲܠܸܦ ܟܲܕܼ ܠܵܐ ܬܲܒ̣ܥܘܼܗܝ<EOS>ܚܲܕܼ ܐܝܼܙܓܲܕܵܐ ܡ̣ܢ ܒܹܝܬܼ ܡܝܼ̈ܬܹܐ ܒܥ̣ܵܐ ܕܲܢܫܲܕܲܪ<EOS>ܕܡܲܠܦܵܢܘܼܬܼܵܐ ܠܥܵܠܡܵܐ ܢܲܝܬܸܐ ܡ̣ܢ ܓܹܗܲܢܵܐ<EOS>ܘܲܥ̣ܢܵܝܗܝ ܐܲܒ̣ܪܵܡ ܐܲܝܟ̣ ܡܲܠܦܵܢܵܐ ܕܫܲܪܝܼܪ̈ܵܬܼܵܐ<EOS>ܕܐܝܼܬܼ ܗ̄ܘ̣ ܒܥܵܠܡܵܐ ܢܒ̣ܝܹ̈ܐ ܘܡܘܼܫܹܐ ܕܢܲܠܸܦ ܢܠܦ<EOS>ܐܸܢܘܿܢ<EOS>ܡ̣ܢ ܗܵܕܹܐ ܬܘܼܒ̣ ܐܝܼܬܼ ܝܘܼܬܼܪܵܢܵܐ ܠܲܒ̣ܢܲܝ̈ܢܵܫܵܐ<EOS>ܕܠܵܐ ܢܸܬܼܦܲܫܚܘܼܢ ܥܲܠ ܗܵܘ̇ ܥܵܠܡܵܐ ܕܐܲܝܟܲܢ ܐܝܼܬܼܵܘܗܝ<EOS>ܕܠܵܐ ܐ̄ܢܵܫ ܢܹܐܡܲܪ ܕܡܲܢ ܕܹܝܢ ܝܲܗ̄ܒ̣ ܠܝܼ ܐ̄ܢܵܫ ܡ̣ܢ ܡܝܼ̈ܬܹܐ<EOS>ܕܢܸܫܬܲܥܸܐ ܠܝܼ ܕܡܵܢ ܐܝܼܬܼ ܬܲܡܵܢ ܘܐܲܝܟܲܢ ܐܸܢܘܿܢ<EOS>ܘܲܢܡܲܠܸܠ ܠܝܼ ܥܲܠ ܓܹܗܲܢܵܐ ܘܥܲܠ ܡܲܠܟ݁ܘܼܬܼܵܐ<EOS>ܘܲܢܦܲܫܸܩ ܠܝܼ ܥܲܠ ܗܵܘ̇ ܕܝܼܢܵܐ ܒܐܲܪ̈ܝܼܟ̣ܵܬܼܵܐ<EOS>ܗܵܕܹܐ ܒܥ̣ܵܐ ܗ̄ܘܟܵܐ ܗܵܘ̇ ܥܲܬ݁ܝܼܪܵܐ ܕܲܢܫܲܕܲܪ ܗ̄ܘ̣ܵܐ<EOS>ܡܝܼܬܼܵܐ ܠܥܵܠܡܵܐ ܐܸܠܘܼ ܫܲܡ̣ܥܘܼܗܝ ܐܲܝܟ̣ ܕܲܒ̣ܥ̣ܵܐ ܗܘ̣ܵܐ<EOS>ܘܲܕܼܠܵܐ ܢܸܒ̣ܥܸܐ ܐ̄ܢܵܫ ܗܵܝ̇ ܕܲܒ̣ܥ̣ܵܐ ܐܸܫܬܲܡܥܲܬ݀ ܠܵܗ̇<EOS>ܕܝܲܬ݁ܝܼܪܬܵܐ ܗ̄ܘ̣ܵܬܼ ܕܢܲܠܸܦ ܡܝܼܬܼܵܐ ܠܲܒ̣ܢܲܝ̈ܢܵܫܵܐ<EOS>ܗܵܐ ܐܝܼܬܼ ܡܘܼܫܹܐ ܘܥܲܡܹܗ ܢܒ̣ܝܹ̈ܐ ܐܵܦ ܟܵܪ̈ܘܿܙܹܐ<EOS>ܡܼܢܗܘܿܢ ܢܹܐܠܲܦ ܥܵܠܡܵܐ ܟ̱ܠܹܗ ܕܡܵܢ ܚܵܫܲܚ̣ ܠܹܗ<EOS>ܐܲܝܢܵܐ ܕܒ̣ܵܥܹ̇ܐ ܕܢܹܐܬܸܐ ܡܝܼܬܼܵܐ ܘܢܸܫܬܲܥܸܐ ܠܹܗ<EOS>ܥܲܠ ܗܵܘ̇ ܥܵܠܵܐ ܕܵܡܹ̇ܐ ܗ̄ܘ̣ ܠܸܒܹܗ ܠܲܕܼܥܲܬ݁ܝܼܪܵܐ<EOS>ܘܲܕܼܝܲܬ݁ܪܬܵܐ ܗ̄ܝܼ ܐܸܬܼܐܲܡܪܲܬ݀ ܠܹܗ ܡ̣ܢ ܐܲܒ̣ܪܵܗܵܡ<EOS>ܘܲܕܼܡܸܫܟܲܚ ܗ̄ܝܼ ܐ̄ܢܵܫ ܒܲܢܒ̣ܝܹ̈ܐ ܟܠ ܦܘܼܫܵܩܹ̈ܐ<EOS>ܟܬܼܵܒܹ̈ܐ ܒܥܵܠܡܵܐ ܐܵܣܵܘ̈ܵܬܼܵܐ ܕܢܲܦ̮ܫܵܐ ܐܸܢܘܿܢ<EOS>ܕܲܠܟ̣ܠ ܟܹܐܒ̣̈ܝܼܢ ܟܠ ܚܘܼ̈ܠܡܵܢܝܼܢ ܒܗܘܿܢ ܡܸܫܟܲܚ ܐܲܢ̄ܬ݁<EOS>ܗܸܢܘܿܢ ܡܲܠܦܝܼܢ ܐܘܼܪܚܵܐ ܕܚܲܝܹ̈ܐ ܠܲܒ̣ܢܲܝ̈ܢܵܫܵܐ<EOS>ܘܦܵܬܼܚ̇ܝܼܢ ܬܲܪܥܵܐ ܠܓ̣ܵܘ ܡܲܠܟ݁ܘܼܬܼܵܐ ܒܓܸܠܝܵܢܲܝ̈ܗܘܿܢ<EOS>ܐܲܝܟ̣ ܠܲܡܦܹܝ̈ܕܹܐ ܕܢܘܼܗܪܵܐ ܪܲܒܵܐ ܒܥܵܠܡܵܐ ܣܝܼܡܝܼܢ<EOS>ܘܪܵܕܼܦ̇ܝܼܢ ܛܘܼܥܝܲܝ ܐܲܝܟ̣ ܚܸܫܘܿܟ̣ܵܐ ܡ̣ܢ ܢܲܦ̮ܫܵܬܼܵܐ<EOS>ܒܗܘܿܢ ܡܸܫܟܲܚ ܐ̄ܢܵܫ ܪܵܘܡܵܐ ܘܥܘܼܡܩܵܐ ܦܬܼܵܝܵܐ ܘܐܘܼܪܟܵܐ<EOS>ܘܥܘܼܬܼܪܵܐ ܟ̱ܠܹܗ ܘܟ̣ܠܗܘܿܢ ܓܲܙܹ̈ܐ ܕܒܹܝܬܼ ܐܲܠܵܗܵܐ<EOS>ܒܗܘܿܢ ܡܸܫܟܲܚ ܐ̄ܢܵܫ ܐܵܦ ܪܸܥܝܵܢܵܗ̇ ܕܐܲܠܵܗܘܼܬܼܵܐ<EOS>ܘܡܵܛܹ̇ܐ ܕܢܲܕܼܪܸܟ̣ ܡܲܕܥܵܐ ܪܵܡܵܐ ܗܵܘ̇ ܕܐܝܼܬܼܘܼܬܼܵܐ<EOS>ܗܵܐ ܒܲܟ̣ܬܼܵܒܹ̈ܐ ܟܠܗܘܿܢ ܚܲܝܹ̈ܐ ܕܲܒ̣ܢܲܝ̈ܢܵܫܵܐ<EOS>ܘܗܸܢܘܿܢ ܡܲܠܦܝܼܢ ܕܐܲܝܟܲܢ ܬܸܩܪܘܿܒ̣ ܨܹܝܕܼ ܐܲܠܵܗܵܐ<EOS>ܐܸܠܘܼ ܐܝܼܬܼ ܗ̄ܘ̣ܵܐ ܚܲܫܚܘܼ ܒܡܝܼܬܼܵܐ ܕܢܸܫܬܲܕܲܪ ܗ̄ܘ̣ܵܐ<EOS>ܡܸܫܬܲܕܲܪ ܗ̄ܘ̣ܵܐ ܐܲܝܟ̣ ܕܐܲܦܝܼܣ ܗ̄ܘ̣ܵܐ ܗܵܘ̇ ܥܲܬ݁ܝܼܪܵܐ<EOS>ܐܲܠܵܗܵܐ ܓܹܝܪ ܒܟ̣ܠܗܘܿܢ ܦܘܼܪ̈ܣܹܐ ܨܒ̣ܵܐ ܕܲܢܥܲܕܲܪ<EOS>ܠܲܒ̣ܢܲܝ̈ܢܵܫܵܐ ܘܢܲܝܬܸܐ ܐܸܢܘܿܢ ܠܲܬܼܝܵܒ̣ܘܼܬܼܵܐ<EOS>ܘܐܸܠܘܼ ܒܥܵܬܹܗ ܕܗܵܘ̇ ܥܲܬ݁ܝܼܪܵܐ ܕܝܘܼܬܼܪܵܢܵܐ ܗ̄ܘ̣ܵܬܼ<EOS>ܡܸܬܼܩܲܒ݁ܠܵܐ ܗ̄ܘ̣ܵܬܼ ܥܲܠ ܐܲܠܵܗܵܐ ܘܲܡܫܲܕܲܪ ܗ̄ܘ̣ܵܐ<EOS>ܗܵܘ̇ ܕܝܼܚܝܼܕܹܗ ܫܲܕܲܪ ܘܐܸܬ݀ܵܐ ܠܒܹܝܬܼ ܡܵܝ̈ܘܿܬܹܐ<EOS>ܕܢܹܐܬܸܐ ܡܝܼܬܼܵܐ ܐܸܠܘܼ ܡܵܘܬܲܪ ܠܵܐ ܟܵܠܹ̇ܐ ܗ̄ܘ̣ܵܐ<EOS>ܡܵܢ ܐܝܼܬܼ ܗ̄ܘ̣ܵܐ ܠܹܗ ܠܡܝܼܬܼܵܐ ܕܢܹܐܡܲܪ ܠܲܒ̣ܢܲܝ̈ܢܵܫܵܐ<EOS>ܐܸܠܘܼ ܫܲܕܪܘܼܗܝ ܘܐܸܬ݀ܵܐ ܠܐܲܬܼܪܲܢ ܡ̣ܢ ܨܹܐܕܲܝܗܘܿܢ<EOS>ܟܬܼܵܒܹ̈ܐ ܡܸܕܸܡ ܠܵܐ ܒܲܨܲܪܘ ܠܲܢ ܡ̣ܢ ܝܘܼܠܦܵܢܵܐ<EOS>ܘܟ̣ܠ ܡܵܢ ܕܐܵܠ̇ܨܵܐ ܥܠܵܘܗܝ ܢܸܬܼܡܲܠܲܠ ܗܸܢܘܿܢ ܐܲܡ̣ܪܘܼܗܝ<EOS>ܟܬܼܝܼܒ̣ ܗ̄ܘ̣ܵܐ ܒܡܘܼܫܹܐ ܕܠܵܐ ܐ̄ܢܵܫ ܢܲܗܡܸܐ ܡ̣ܢ ܒܲܪ ܒܸܣܪܹܗ<EOS>ܘܢܸܬܸܠ ܙܸܕܼܩܵܐ ܘܲܠܡܸܣܟܹ݁ܢܵܐ ܘܲܠܥܵܡܘܿܪܵܐ<EOS>ܘܲܕܼܠܵܐ ܢܓܲܡܲܪ ܣܦܵܪܵܐ ܕܚܲܩܠܹܗ ܡܵܐ ܕܚܵܨܹ̇ܕܼ ܐ̄ܢܵܫ<EOS>ܘܲܕܼܠܵܐ ܢܒܲܥܲܪ ܟܲܪܡܹܗ ܡܸܛܠ ܐܲܝܢܵܐ ܕܲܣܢܝܼܩ<EOS>ܕܬܸܩܨܸܐ ܠܲܚܡܵܟ̣ ܠܟܲܦܢܵܐ ܟܬܼܝܼܒ̣ ܗ̄ܘ̣ ܬܘܼܒ̣ ܒܲܢܒ̣ܝܹ̈ܐ<EOS>ܕܠܐܲܟ̣ܣܢܵܝܵܐ ܬܲܥܸܠ ܠܒܲܝܬܵܟ̣ ܡܵܐ ܕܲܡܛܲܪܲܦ<EOS>ܝܲܗ̄ܒ̣ ܬܘܼܒ̣ ܛܘܼ̈ܒܹܐ ܠܐܲܝܢܵܐ ܕܚܵܐܲܪ ܨܹܝܕܼ ܡܸܣܟܹ݁ܢܵܐ<EOS>ܘܐܸܫܬܵܘܕܝܼ ܠܹܗ ܕܲܡܦܲܠܸܛ ܠܹܗ ܒܝܵܘܡܵܐ ܒܝܼܫܵܐ<EOS>ܐܸܠܘܼ ܫܡܲܥ̣ ܗ̄ܘ̣ܵܐ ܗܵܠܹܝܢ ܟܠܗܹܝܢ ܗܵܘ̇ ܥܲܬ݁ܝܼܪܵܐ<EOS>ܣܵܦ̈ܩܵܢ ܗ̄ܘܲܝ̈ ܠܹܗ ܕܲܒ̣ܗܹܝܢ ܢܸܚܸܐ ܫܲܦܝܼܪܵܐܝܼܬܼ<EOS>ܐܲܠܸܦ̣ ܡܘܼܫܹܐ ܕܲܠܩܲܪܝܼܒܹܗ ܐ̄ܢܵܫ ܐܲܝܟ̣ ܢܲܦ̮ܫܹܗ<EOS>ܢܸܗܘܸܐ ܡܲܚܸܒ̣ ܘܲܠܡܵܢ ܠܵܐ ܫܡܲܥ̣ ܗܵܘ̇ ܥܲܬ݁ܝܼܪܵܐ<EOS>ܩܲܪܝܼܒ̣ ܗ̄ܘ̣ܵܐ ܠܹܗ ܗܵܘ̇ ܡܸܣܟܹܢܵܐ ܕܲܠܘܵܬܹܗ ܗ̄ܘ̣ܵܐ<EOS>ܘܲܦܫܝܼܩ ܗ̄ܘ̣ܵܐ ܠܹܗ ܕܢܲܝܬܹܝܘܗܝ ܘܢܸܬܸܒ̣ ܥܲܠ ܦܵܬܼܘܿܪܹܗ<EOS>ܘܡܸܛܠ ܕܐܲܗܡ̣ܝܼ ܡ̣ܢ ܒܲܪ ܒܸܣܪܹܗ ܕܥܲܠ ܬܲܪܥܹܗ ܗ̄ܘ̣ܵܐ<EOS>ܐܲܗܡ̣ܝܼ ܟܹܐܢܵܐ ܘܠܵܐ ܝܲܗ̄ܒ̣ ܗ̄ܘ̣ܵܐ ܠܹܗ ܛܘܼܦܬܼܵܐ ܕܲܫܐܸܠ̣ ܕܐܫܠ<EOS>ܫܡܝܼܥܵܐ ܗ̄ܘ̣ܵܬܼ ܠܹܗ ܕܛܘܼܒ̣ܵܘܗܝ ܠܐܲܝܢܵܐ ܕܚ̣ܵܪ ܒܡܸܣܟܹ݁ܢܵܐ<EOS>ܘܐܸܠܘܼ ܚ̣ܵܪ ܒܹܗ ܚܵܢ̇ܝܼܢ ܗ̄ܘ̣ܵܘ ܠܹܗ ܘܠܵܐ ܝܵܩܹ̇ܕܼ ܗ̄ܘ̣ܵܐ<EOS>ܒܝܵܘܡܵܐ ܕܒ̣ܝܼܫܬܵܐ ܢܦܲܠܛܘܼܗܝ ܡܵܪܝܵܐ ܐܲܝܟ̣ ܕܐܸܫܬܵܘܕܝܼ<EOS>ܘܲܕܼܠܵܐ ܚ̣ܵܪ ܗ̄ܘ̣ܵܐ ܠܵܐ ܐܸܬܼܦܲܠܲܛ ܡ̣ܢ ܐܘܼܠܨܵܢܵܐ<EOS>ܝܵܘܡܵܐ ܕܒ̣ܝܼܫܬܵܐ ܗܵܘ̇ ܗ̄ܘ̣ ܝܵܘܡܵܐ ܕܕܼܝܼܢܵܐ ܪܲܒܵܐ<EOS>ܘܐܲܝܢܵܐ ܕܚܵܐܲܪ ܒܹܗ ܒܡܸܣܟܹܢܵܐ ܡܸܬܼܦܲܠܲܛ ܗܘ݀ ܗܘ̇<EOS> ܗܘ<EOS>ܡܸܛܠ ܗܵܢܵܐ ܠܵܐ ܐܸܬܼܦܲܠܲܛ ܗܵܘ̇ ܡ̣ܢ ܢܘܼܪܵܐ<EOS>ܡܸܛܠܗܵܕܹܐ ܡܛܠ ܗܢܐ<EOS> ܕܲܒ̣ܡܸܣܟܹܢܵܐ ܠܵܐ ܚܵܐܲܪ ܗ̄ܘ̣ܵܐ<EOS>ܗܵܠܹܝܢ ܟܠܗܹܝܢ ܒܡܘܼܫܹܐ ܟܬܼܝܼ̈ܒ̣ܵܢ ܐܵܦ ܒܲܢܒ̣ܝ̈ܵܐ<EOS>ܘܠܵܘ ܝܘܼܠܦܵܢܵܐ ܚ̣ܣܲܪ ܒܹܗ ܒܥܵܠܡܵܐ ܕܢܸܚܸܐ ܡܸܢܹܗ<EOS>ܘܝܲܬܝܼܪܬܵܐ ܗ̄ܘ̣ܵܬܼ ܕܢܹܐܬܸܐ ܡܝܼܬܼܵܐ ܐܲܝܟ̣ ܕܒ̣ܵܥܹ̇ܐ ܕܒܥ̇ܐ<EOS>ܗ̄ܘ̣ܵܐ<EOS>ܕܠܵܐ ܡܥܲܕܲܪ ܗ̄ܘ̣ܵܐ ܐܲܝܟܵܐ ܕܡܘܼܫܹܐ ܒܥܵܠܡܵܐ ܡܲܠܸܦ<EOS>ܘܲܒ̣ܟܹܐܢܘܼܬܼܵܐ ܥ̣ܢܵܝܗܝ ܐܲܒ̣ܪܵܗܵܡ ܟܲܕܼ ܐܵܡܲܪ ܠܹܗ<EOS>ܕܗܵܐ ܐܝܼܬܼ ܗ̄ܘ̣ ܢܒ̣ܝܹ̈ܐ ܠܗܘܿܢ ܢܸܫܬܲܡܥܘܼܢ<EOS>ܐܵܡܲܪ ܕܵܘܝܵܐ ܠܵܐ ܒܵܥܹ̇ܐ ܐ̄ܢܵܐ ܐܵܒ̣ܝ ܐܲܒ̣ܪܵܗܵܡ<EOS>ܐܸܠܵܐ ܡܝܼܬܼܵܐ ܠܥܵܠܡܵܐ ܢܹܐܙܲܠ ܢܲܠܸܦ ܐܸܢܘܿܢ<EOS>ܐܵܡܲܪ ܟܹܐܢܵܐ ܐܸܢ ܠܲܟ̣ܬܼܵܒܹ̈ܐ ܠܵܐ ܡܸܫܬܲܡܥܝܼܢ<EOS>ܘܠܵܐ ܐܸܢ ܐܵܙܹ̇ܠ ܡܝܼܬܼܵܐ ܫܵܡ̇ܥܝܼܢ ܡܲܠܦܵܢܘܼܬܹܗ ܡܠܦܢܘܬܐ<EOS>ܐܸܢ ܠܲܢܒ̣ܝܹ̈ܐ ܒܢܲܝ̈ ܪܸܥܝܵܢܵܗ̇ ܕܐܲܠܵܗܘܼܬܼܵܐ<EOS>ܫܵܝ̇ܛܝܼܢ ܬܲܡܵܢ ܡܲܢ̣ܘܼ ܡܸܫܟܲܚ ܢܲܠܸܦ ܐܸܢܘܿܢ<EOS>ܐܸܢ ܟܸܢܵܪܹܗ ܡܠܝܼܠܵܐ ܕܡܘܼܫܹܐ ܠܵܐ ܡܸܬܼܩܲܒܲܠ<EOS>ܡܲܢ̣ܘܼ ܣܵܦܹ̇ܩ ܕܲܒ̣ܝܘܼܠܦܵܢܵܐ ܢܲܫܡܲܥ ܢܫܪ<EOS> ܐܸܢܘܿܢ<EOS>ܐܸܢ ܗܵܘ̇ ܪܲܒܵܐ ܡܠܸܐ ܓܸܠܝܵܢܹ̈ܐ ܫܝܼܛ ܟܲܕܼ ܡܲܠܸܦ<EOS>ܫܚܝܼܡܵܐ ܕܢܹܐܙܲܠ ܡܵܢܵܐ ܥܵܒ̣̇ܕܝܼܢ ܡܘܢ ܥܒ݁ܕܝܢ ܠܗ<EOS> ܡܵܐ<EOS>ܕܲܡܡܲܠܸܠ<EOS>ܠܡܘܼܫܹ̈ܐ ܛܵܠܡ̇ܝܼܢ ܠܡܲܢ ܟܲܝ ܫܵܡ̇ܥܝܼܢ ܡܵܐ ܕܲܡܡܲܠܸܠ ܐܢ ܡܫܬܕܪܝܢ<EOS>ܒܹܪܝ ܝܲܬ݁ܝܼܪܬܵܐ ܗ̄ܝܼ ܢܹܐܙܲܠ ܡܝܼܬܼܵܐ ܕܠܵܐ ܥܵܢܹ̇ܝܢ ܠܹܗ<EOS>ܫܲܦܝܼܪ ܡܲܠܸܠ̣ ܗܵܘ̇ ܙܲܕܝܼܩܵܐ ܨܹܝܕܼ ܥܲܬ݁ܝܼܪܵܐ<EOS>ܘܲܒ̣ܟܹܐܢܘܼܬܼܵܐ ܛܠܲܡ̣ ܠܲܒ̣ܥܵܬܹܗ ܘܠܵܐ ܐܸܬܼܩܲܒܲܠ<EOS>ܒܗܵܘ̇ ܥܸܕܵܢܵܐ ܥܲܦ̣ܘ ܐܘܼ̈ܠܨܵܢܹܐ ܥܠܵܘܗܝ ܕܲܫܚܝܼܩܵܐ<EOS>ܘܲܒ̣ܨܲܪ ܘܲܙܥܲܪ ܘܲܬܼܚܸܒ̣ ܘܐܵܘܦܝܼ ܒܚܲܫܵܐ ܪܲܒܵܐ<EOS>ܒܗܵܘ̇ ܥܸܕܵܢܵܐ ܐܸܬ݁ܛܲܠܲܩ ܗ̄ܘܲܝ̈ ܟܠܗܹܝܢ ܡܸܠܵܘ̈ܗܝ<EOS>ܘܠܲܝܬ݁ ܗ̄ܘܟܵܐ ܐܲܬܼܪܵܐ ܠܗ ܬܘܒ<EOS> ܕܲܢܡܲܠܸܠ<EOS>ܬܘܼܒ̣ ܥܲܡ ܐܲܒ̣ܪܵܗܵܡ<EOS>ܒܗܵܘ̇ ܥܸܕܵܢܵܐ ܓܡܲܪ ܫܸܐ̈ܠܵܬܹܗ ܘܲܦ̈ܝܵܣܵܬܹܗ<EOS>ܘܲܚܪܸܫ̣ ܩܵܠܹܗ ܘܲܕܼܥܸܟ̣ ܫܲܪܒܹ݁ܗ ܘܩܲܕܝܼ ܢܘܼܪܹܗ<EOS>ܒܗܵܘ̇ ܥܸܕܵܢܵܐ ܕܲܦܣܲܩ̣ ܡܲܡܠܠܹܗ ܡ̣ܢ ܐܲܒ̣ܪܵܗܵܡ<EOS>ܟܒܲܪ ܝܲܬ݁ܝܼܪܵܐ ܣܸܒ̣ܟܲܬ݀ ܗ̄ܘ̣ܵܬܼ ܒܹܗ ܫܲܠܗܹܒ̣ܝܼܬܼܵܐ<EOS>ܒܗܵܘ̇ ܥܸܕܵܢܵܐ ܕܬܲܪܬܹܝܢ ܒܵܥ̈ܘܵܢ ܐܸܬܼܩܲܪܲܒ̣ ܗ̄ܘܲܝ̈<EOS>ܘܐܲܣܠܝܼܘ ܐܸܢܹܝܢ ܥܲܦ̣ ܥܵܩ̈ܵܬܹܗ ܕܐܬܩܪܒ ܗ̈ܘܝ<EOS> ܐܣܠܝܘ ܐܢܝܢ ܥܦ̣ܬ ܥܩܬܗ<EOS>ܒܟܹܐܒ̣ܵܐ ܪܲܒܵܐ<EOS>ܒܗܵܘ̇ ܥܸܕܵܢܵܐ ܢܗܲܡ̣ ܒܹܗ ܝܲܡܵܐ ܕܫܲܠܗܹܒ̣ܝܼܬܼܵܐ<EOS>ܘܲܒ̣ܟ̣ܝܼܡܘܿܢܵܐ ܘܒܟܝܘܢܐ<EOS> ܪܲܒܵܐ ܕܢܘܼܪܵܐ ܡܸܫܬܲܢܲܩ<EOS>ܡܫܬܬܩ<EOS> ܗ̄ܘ̣ܵܐ<EOS>ܒܗܵܘ̇ ܥܸܕܵܢܵܐ ܕܓܲܠܠܵܐ ܠܓܕܲܠܠܵܐ ܡܛܲܪܸܦ ܗ̄ܘ̣ܵܐ ܠܹܗ<EOS>ܘܓ̣ܘܼܡܪܹ̈ܐ ܠܓ̣ܘܼܡܪܹ̈ܐ ܝܵܗ̈ܒܵܢ ܗ̄ܘܲܝ̈ ܠܹܗ ܕܢܸܣܓܸܐ ܚܲܫܹܗ<EOS>ܒܗܵܘ̇ ܥܸܕܵܢܵܐ ܕܟ̣ܠ ܥܸܠ̈ܠܵܬܹܗ ܐܸܣܬܲܝܲܟ̣ ܗ̄ܘܲܝ̈<EOS>ܘܠܲܝܬ݁ ܥܸܢܝܵܢܵܐ ܕܒܹܝܬܼ ܐܲܒ̣ܪܵܗܵܡ ܢܸܬܼܒܲܝܲܐ ܒܹܗ<EOS>ܒܗܵܘ̇ ܥܸܕܵܢܵܐ ܕܲܫܬܸܩ̣ ܟܹܐܢܵܐ ܘܠܵܐ ܡܡܲܠܸܠ ܠܹܗ<EOS>ܘܩܵܠܵܐ ܕܢܘܼܪܵܐ ܠܚܘܿܕܼ ܫܵܡܲܥ̇ ܗ̄ܘ̣ܵܐ ܕܢܵܗ̇ܡܵܐ ܪܲܒܲܬܼ<EOS>ܒܗܵܘ̇ ܥܸܕܵܢܵܐ ܕܐܲܗܦܸܟ̣ ܪܘܼܓ̣ܙܵܐ ܒܬܲܪܥܵܐ ܡܸܠܵܘ̈ܗܝ<EOS>ܘܠܲܝܬ݁ ܠܹܗ ܥܸܠܬܼܵܐ ܐܸܠܵܐ ܕܢܹܐܡܲܪ ܘܵܝ ܠܝܼ ܒܲܠܚܘܿܕܼ<EOS>ܒܗܵܘ̇ ܥܸܕܵܢܵܐ ܕܗܘ݀ ܥܲܡ ܢܲܦ̮ܫܹܗ ܡܸܬܼܡܲܪܝܼܪ ܗ̄ܘ̣ܵܐ<EOS>ܘܓܟܵܥܹ̇ܐ ܒܚܲܫܵܐ ܘܫܠܐ<EOS> ܘܲܚܠܝܼܛ ܩܵܠܹܗ ܥܲܡ ܓܵܘܙܲܠܬܵܐ<EOS>ܒܕܓܠܘܬܐ<EOS>ܒܗܵܘ̇ ܥܸܕܵܢܵܐ ܕܐܲܪܟܸܢ ܥܲܝܢܵܘ̈ܗܝ ܡ̣ܢ ܐܲܒ̣ܪܵܗܵܡ<EOS>ܘܠܵܐ ܚܵܐܲܪ ܒܹܗ ܘܠܵܐ ܚܵܙܹ̇ܐ ܠܹܗ ܘܠܵܐ ܫܵܡܲܥ̇ ܠܹܗ<EOS>ܒܗܵܘ̇ ܥܸܕܵܢܵܐ ܕܲܠܝܲܡܝܼܢܵܐ ܘܲܠܣܸܡܵܠܵܐ<EOS>ܚ̣ܵܪ ܟܲܕܼ ܓܵܥܹ̇ܐ ܘܠܲܝܬ݁ ܚܲܒ݁ܝܼ̈ܒܹܐ ܕܲܢܦܲܨܘܿܢܵܝܗܝ<EOS>ܒܗܵܘ̇ ܥܸܕܵܢܵܐ ܟܒܲܪ ܐܘܿܠܝܼܬܼܵܐ ܕܡܲܠܝܵܐ ܙܵܘ̈ܥܹܐ<EOS>ܒܩܵܠܲܝ̈ ܚܲܫܵܐ ܐܲܪܡ̣ܝܼ ܗܘ݀ ܗܘܐ<EOS> ܠܹܗ ܟܲܕܼ ܐܵܡܲܪ<EOS>ܗ̄ܘ̣ܵܐ<EOS>ܐܲܝܟܵܐ ܐܸܢܘܿܢ ܪ̈ܵܚܡܹ̇ܐ ܘܚܲܒ̣ܪܹ̈ܐ ܐܵܦ ܚܲܒ݁ܝܼ̈ܒܹܐ<EOS>ܕܠܵܐ ܡܦܲܨܹܝܢ ܠܝܼ ܡ̣ܢ ܝܲܩܕܵܢܵܐ ܕܫܲܠܗܹܒ̣ܝܼܬܼܵܐ<EOS>ܐܲܝܟܵܐ ܐܸܢܘܿܢ ܡܵܠܟܲܝ̈ ܡܸܠܟܲܝ̈ ܘܲܒ̣ܢܲܝ̈ ܥܸܢܝܵܢܝ<EOS>ܕܢܵܦ̇ܚܝܼܢ ܗ̄ܘ̣ܵܘ ܠܝܼ ܒܐܲܫܝܼ̈ܠܵܬܼܵܐ ܒܫܐ̈ܠܬܐ<EOS> ܕܐܸܛܥܸܐ<EOS>ܚܲܝܲܝ̈<EOS>ܐܲܝܟܵܘ ܥܘܼܬܼܪܵܐ ܕܐܸܨܛܲܕܝܼ ܒܝܼ ܘܠܵܐ ܩ̣ܵܘܝܼ ܠܝܼ<EOS>ܘܐܲܣܓܝܼ ܫ̣ܓܲܪ ܠܝܼ ܢܘܼܪܵܐ ܘܫܲܢܝܼ ܘܗܵܫܵܐ ܠܲܝܬܵܘܗܝ<EOS>ܐܲܝܟܵܘ ܦܵܬܼܘܿܪܝ ܗܵܘ̇ ܕܲܡܠܸܐ ܗ̄ܘ̣ܵܐ ܟܠܗܘܿܢ ܛܘܼ̈ܒܹܐ<EOS>ܕܗܵܐ ܒܵܥܹ̇ܐ ܐ̄ܢܵܐ ܛܘܼܦܬܼܵܐ ܕܡܲܝ̈ܵܐ ܘܠܵܐ ܝܵܗ̇ܒ݁ܝܼܢ ܠܝܼ<EOS>ܐܲܝܟܵܘ ܕܲܗܒ̣ܵܐ ܕܪܸܗ̇ܛܹܬܼ ܒܵܬܼܪܹܗ ܠܲܡܟܲܢܵܫܘܼ<EOS>ܕܐܸܢ ܡܸܬܼܚܲܠܲܦ ܒܲܚܕܼܵܐ ܛܘܼܦܬܼܵܐ ܟ̱ܠܹܗ ܢܹܐܙܲܠ<EOS>ܐܲܝܟܵܐ ܐܸܢܘܿܢ ܢܲܚ̈ܬܹܐ ܕܒ̣ܘܼܨܵܐ ܘܲܕܼܫܹܐܪ̈ܵܝܹܐ<EOS>ܕܗܵܪܟܵܐ ܙܩܘܿܪܵܐ ܕܓ̣ܘܼܡܪ̈ܲܝ ܢܘܼܪܵܐ ܠܒ̣ܝܼܫ ܐ̄ܢܵܐ ܒܲܠܚܘܿܕܼ<EOS>ܐܲܝܟܵܘ ܫܘܼܠܛܵܢܝ ܐܲܝܟܵܘ ܩܸܢܝܵܢܝ ܐܲܝܟܵܘ ܬܘܼܟ̣ܠܵܢܝ<EOS>ܐܲܝܟܵܘ ܥܵܠܡܵܐ ܕܥܲܒ̣ܕܲܢܝ ܚܸܣܕܵܐ ܘܲܫܡܵܐ ܣܲܪܝܵܐ<EOS>ܐܘܿ ܠܹܟ̣ܝ ܢܘܼܪܵܐ ܫܓ̣ܝܼܪܲܬܼ ܥܵܠܲܡ ܡܵܢ ܐܸܥܒܸ݁ܕܼ ܠܹܟ̣ܝ<EOS>ܕܠܵܐ ܐܝܼܬܼ ܐܲܬܼܪܵܐ ܒܚܲܕܼ ܡ̣ܢ ܓܲܒ݁ܝܼ̈ܢ ܠܡܸܥܪܲܩ ܠܚܕ ܡ̣ܢ ܓܒ̈ܝܢ ܐܥܪܘܩ<EOS>ܡܸܢܹܟ̣ܝ<EOS>ܐܘܿ ܓܹܗܲܢܵܐ ܪܲܒ݁ܬܼܵܐ ܕܕܼܝܼܢܵܐ ܟܡܵܐ ܡܲܪܝܼܪܲܬ݁<EOS>ܘܠܵܐ ܢܵܫ̇ܒܵܐ ܒܹܟ̣ܝ ܪܘܼܚܵܐ ܕܪ̈ܲܚܡܹܐ ܠܐ̄ܢܵܫܵܐ ܕܐܲܟ̣ܘܵܬܼܝ<EOS>ܐܘܿ ܓܵܘܙܲܠܬܵܐ ܕܝܲܗ̄ܒ̣ ܠܝܼ ܥܘܼܬܼܪܵܐ ܟܲܕܘܼ ܠܹܟ̣ܝ ܡܹܢܝ<EOS>ܢܘܼܚܝ ܢܘܚ<EOS> ܐܸܢ ܡܲܨܝܵܐ ܐܵܦܸܢ ܩܲܠܝܼܠ ܕܐܸܓ̣ܗܸܐ<EOS>ܡܸܢܹܟ̣ܝ<EOS>ܐܘܿ ܐܘܼ̈ܠܨܵܢܹܐ ܕܲܩ̇ܢܹܝܬܼ ܐܸܢܘܿܢ ܡ̣ܢ ܦܘܼܪ̈ܦܵܥܹܐ<EOS>ܒܐܲܝܢܵܐ ܐܲܬܼܪܵܐ ܐܸܫܛܸܐ ܡܸܢܟ̣ܘܿܢ ܠܵܐ ܝܵܕܲܥ̇ ܐ̄ܢܵܐ<EOS>ܠܵܘ ܕܲܝܵܢܵܐ ܨܠ̣ܵܐ ܥܠܲܝ ܕܝܼܢܵܐ ܐܸܢܵܐ ܣܸܪܚܹܬܼ<EOS>ܕܐܸܚ̇ܕܹܬܼ ܪ̈ܲܚܡܲܝ ܡ̣ܢ ܡܸܣܟܹܢܵܐ ܘܠܵܐ ܥܲܕܲܪܬܹܗ<EOS>ܒܗܵܢܵܐ ܫܲܪܒܵܐ ܐܲܝܢܵܐ ܕܒ̣ܵܥܹ̇ܐ ܢܸܦ̮ܬܲܚ ܐܸܕܼܢܵܘ̈ܗܝ<EOS>ܣܲܓܝܼ ܝܵܬܲܪ ܡܸܛܠ ܕܲܡܠܸܐ ܚܲܫܵܐ ܚܫ̈ܐ<EOS> ܟ̱ܠܹܗ<EOS>ܒܹܗ ܝܵܠܹ̇ܦ ܐ̄ܢܵܫ ܥܲܠ ܡܲܠܟ݁ܘܼܬܼܵܐ ܘܥܲܠ ܓܹܗܲܢܵܐ<EOS>ܕܲܪܓ̣ܝܼܓ̣ܵܐ ܗܵܝ̇ ܘܲܕܼܚܝܼܠܵܐ ܗܵܝ̇ ܠܲܕܼܦܵܪܘܿܫܝܼܢ<EOS>ܡܲܢ ܟܲܝ ܫܵܡܲܥ̇ ܥܲܠ ܛܘܼܪܵܦܹܗ ܕܗܵܘ̇ ܥܲܬܝܼܪܵܐ<EOS>ܘܠܵܐ ܡܸܣܬܲܪܲܕܼ ܡ̣ܢ ܝܲܩܕܵܢܹܗ ܢܸܣܢܸܐ ܚܲܝܵܘ̈ܗܝ<EOS>ܐܵܘ ܡܲܢ ܝܵܠܹ̇ܦ ܝܠܦ ܬܘܒ<EOS> ܥܲܠ ܠܵܥܵܙܲܪ ܕܲܟ̣ܡܵܐ ܝܑܼܪܸܒ̣<EOS>ܘܠܵܐ ܪܵܚܹ̇ܡ ܠܵܗ̇ ܠܡܸܣܟܹ݁ܢܘܼܬܼܵܐ ܐܸܢ ܝܵܕܼܘܿܥܵܐ ܗ̄ܘ̣<EOS>ܠܗܲܠ ܗ̄ܘ̣ ܥܘܼܬܼܪܵܐ ܘܲܬܼܢܵܢ ܘܬܡ̈ܢ<EOS> ܐܝܼܬܹܝܗ̇<EOS>ܡܸܣܟܹ݁ܢܘܼܬܼܵܐ<EOS>ܘܠܲܝܬ݁ ܫܘܼܚܠܵܦܵܐ ܐܸܠܵܐ ܫܪܵܪܵܐ ܨܹܝܕܼ ܨܸܒܼ̈ܘܵܬܼܵܐ<EOS>ܗܵܪܟܵܐ ܙܲܒܼ̈ܢܹܐ ܓܝܼ̈ܓ̣ܠܹܐ ܪܟ̣ܝܼܒ̣ܝܼܢ ܠܲܡܫܲܢܵܝܘܼ<EOS>ܘܡܸܬܼܝܲܒ݁ܠܝܼܢ ܒܹܗ ܟܠܝܘܿܡ ܥܘܼܬܼܪܵܐ ܘܡܸܣܟܹ݁ܢܘܼܬܼܵܐ<EOS>ܕܥܲܬܝܼܪ ܝܵܘܡܵܢ ܐܲܟ̣ܒܲܪ ܠܲܡܚܵܪ ܡܸܬܼܡܲܣܟ̣݁ܢ ܠܹܗ<EOS>ܕܡܸܣܟܹܝܢ ܗܵܫܵܐ ܒܵܬܲܪ ܩܲܠܝܼܠ ܟܒܲܪ ܥܵܬܲܪ ܠܹܗ<EOS>ܕܲܟ̣ܪܝܼܗ ܡܸܬܼܠܸܡ ܘܗܵܘܹ̇ܐ ܟܪܝܼܗܵܐ ܐܲܝܢܵܐ ܕܲܚܠܝܼܡ<EOS>ܕܥܲܠ ܫܘܼ̈ܚܠܵܦܹܐ ܣܪܝܼܓ̣ ܗܵܢ ܥܵܠܡܵܐ ܘܲܥܒ̣ܝܼ̈ܕܼܵܬܹܗ<EOS>ܛܲܠܝܵܐ ܪܵܒܹ݁ܐ ܘܓܲܒ̣ܪܵܐ ܣܵܐܹ̇ܒ̣ ܘܣܵܒ̣ܵܐ ܡܵܐܹ̇ܬܼ<EOS>ܕܠܲܝܬ݁ ܒܹܗ ܒܥܵܠܡܵܐ ܩܵܘܡܬܼܵܐ ܓܡܝܼܪܬܵܐ ܕܠܵܐ ܫܘܼܚܠܵܦܵܐ<EOS>ܥܵܒܲܪ ܨܲܦܪܵܐ ܘܐܵܬܹ̇ܐ ܛܲܗܪܵܐ ܘܪܵܟܹܝܢ ܦܵܢܝܵܐ<EOS>ܘܐܵܬܹ̇ܐ ܪܲܡܫܵܐ ܘܕܼܘܼܟ݁ܬܼܵܐ ܕܟ̣ܠܗܘܿܢ ܗܘ݀ ܫܵܩܹ̇ܠ ܠܵܗ̇<EOS>ܪܓ̣ܝܼܓ̣ ܐܝܼܡܵܡܵܐ ܘܚܲܒ݁ܝܼܒ̣ ܢܘܼܗܪܹܗ ܘܲܦܐܸܐ ܫܘܼܦܪܹܗ<EOS>ܘܪܵܚܹ̇ܫ ܥܵܐܹ̇ܠ ܠܸܠܝܵܐ ܚܠܵܦܵܘܗܝ ܘܲܡܚܲܒܸ݁ܠ ܠܹܗ<EOS>ܠܗܲܠ ܠܵܘ ܗܵܟܲܢ ܟܕܼܝܼܢܝܼܢ ܙܲܒܼ̈ܢܹܐ ܒܓ̣ܝܼ̈ܓ̣ܠܹܐ ܬܲܡܵܢ<EOS>ܘܠܵܐ ܥܸܕܵܢܹ̈ܐ ܬܚܹܝܬܼ ܫܘܼܚ̈ܠܵܦܹܐ ܠܲܡܫܲܢܵܝܘܼ<EOS>ܠܲܝܬ݁ ܡܲܥܒܲܪܬܵܐ ܠܪܲܡܫܵܐ ܕܢܸܥܒܲܪ ܒܵܬܲܪ ܨܲܦܪܵܐ<EOS>ܐܵܦܠܵܐ ܠܸܠܝܵܐ ܕܢܲܥܕܸܐ ܕܘܼܟ݁ܬܼܵܐ ܡ̣ܢ ܐܝܼܡܵܡܵܐ<EOS>ܡ̣ܢ ܝܲܡܝܼܢܵܐ ܐܝܼܬܼ ܐܝܼܡܵܡܵܐ ܧܕܠܲܝܬ݁ ܠܹܗ ܪܲܡܫܵܐ<EOS>ܘܲܫܪܸܐ ܠܸܠܝܵܐ ܕܠܲܝܬ݁ ܠܹܗ ܨܲܦܪܵܐ ܡ̣ܢ ܣܸܡܵܠܵܐ<EOS>ܠܵܘ ܕܡܸܬܼܟܲܪܟܝܼܢ ܐܸܠܵܐ ܕܩܵܝܡ̇ܝܼܢ ܕܠܵܐ ܫܘܼܚܠܵܦܵܐ<EOS>ܕܐܝܼܬܼ ܒܲܡܨܲܥܬܼܵܐ ܦܲܚܬܵܐ ܪܲܒܵܐ ܕܠܲܝܬ݁ ܠܹܗ ܒܗ<EOS>ܓܲܫܪܵܐ<EOS>ܦܣܝܼܩܵܐ ܗ̄ܝܼ ܐܘܼܪܚܵܐ ܩܕܼܵܡ ܥܸܕܵܢܹ̈ܐ ܕܠܵܐ ܢܸܬܼܟܲܪܟܘܼܢ<EOS>ܘܲܬܼܒ̣ܝܼܪ ܣܲܪܢܵܗ̇ ܕܓ̣ܝܼܓ̣ܠܵܐ ܕܓܝ̈ܓܠܐ<EOS> ܘܫܲܪܝܵܐ ܡ̣ܢ<EOS>ܫܘܼܚ̈ܠܵܦܹܐ<EOS>ܠܲܝܬ݁ ܠܹܗ ܓܲܫܪܵܐ ܠܢܘܼܗܪܵܐ ܕܢܸܥܒܲܪ ܨܹܝܕܼ ܚܸܫܘܿܟ̣ܵܐ<EOS>ܘܠܵܐ ܠܸܫܘܿܟ̣ܵܐ ܕܢܲܪܡܸܐ ܐܘܼܪܚܹܗ ܨܹܝܕܼ ܢܲܗܝܼܪܵܐ<EOS>ܟܠ ܡܲܢ ܕܐܝܼܬܼ ܠܹܗ ܥܒ̣ܵܕܹ̈ܐ ܬܲܡܵܢ ܘܙܲܕܝܼܩܘܼܬܼܵܐ<EOS>ܟ̱ܠܹܗ ܥܘܼܬܼܪܹܗ ܐܝܢܐ ܕܐܝܬ ܠܗ ܬܡ̇ܢ ܥܘܬܪܐ ܢܩܕܝܘܗܝ ܬܡ̇ܢ ܕܟܠܗ ܥܘܬܪܐ<EOS>ܕܝܼܠܹܗ ܐܝܼܬܼܵܘܗܝ ܘܲܡܩܲܕܸܐ ܠܹܗ<EOS>ܘܐܲܝܢܵܐ ܕܡܸܣܟܹ݁ܝܢ ܗܵܘ̇ ܡܸܣܟܹ݁ܢܵܐ ܗ̄ܘ̣ ܫܲܪܝܼܪܵܐܝܼܬܼ<EOS>ܕܠܵܐ ܡܸܬܼܚܲܠܲܦ ܡܫܬܚܠܦ<EOS> ܙܲܒ̣ܢܵܐ ܬܲܡܵܢ ܘܲܡܫܲܚܸܠܦ ܠܹܗ<EOS>ܠܗܵܘ̇ ܥܲܬ݁ܝܼܪܵܐ ܢܸܩܪܹܝܘܗܝ ܡܵܕܹܝܢ ܚܲܕܼ ܡܸܣܟܹܢܵܐ<EOS>ܘܲܠܵܥܵܙܲܪ ܚܲܕܼ ܥܲܬ݁ܝܼܪܵܐ ܕܲܫ̈ܡܵܗܵܬܼܵܐ<EOS>ܡܵܗܹ̈ܐ ܕܗܵܪܟܵܐ ܒܥܵܠܡܵܐ ܕܗܵܪܟܵܐ ܡܲܪܦܸܐ ܟܠ ܐ̄ܢܵܫ<EOS>ܘܲܫܡܵܐ ܕܫܲܪܝܼܪ ܩܵܢܹ̇ܐ ܬܲܡܵܢ ܡ̣ܢ ܣܘܼܥܪܵܢܹܗ<EOS>ܕܢܲܚ̣ ܠܹܗ ܢܘܼܗܪܵܐ ܡ̣ܢ ܝܘܼܠܦܵܢܵܐ ܥܲܠ ܒܸܪ̈ܝܵܬܼܵܐ<EOS>ܘܲܪܕܲܦ̣ ܡܸܢܲܢ ܚܸܫܟܹܗ ܕܥܵܠܡܵܐ ܕܲܡܟܲܡܲܗ ܠܲܢ ܕܡܕܡܟ ܗܘܐ<EOS>ܥܵܠܡܵܐ ܗ̄ܘ̣ ܚܲܕܼܬܼܵܐ ܕܠܵܐ ܚܙܸܐ ܗ̄ܘ̣ܵܐ ܠܲܢ ܥܲܠ ܕܲܟ̣ܣܸܐ ܗ̄ܘ̣ܵܐ<EOS>ܘܐܸܬ݀ܵܐ ܡܫܝܼܚܵܐ ܓܠ̣ܵܐ ܘܚܵܘܝܹܗ ܠܲܢ ܢܲܗܝܼܪܵܐܝܼܬܼ<EOS>ܘܵܝܹ̈ܐ ܘܝܐ<EOS> ܘܛܘܼ̈ܒܹܐ ܕܐܝܼܬܼ ܒܹܗ ܒܐܲܬܼܪܵܐ ܓܠ̣ܵܐ<EOS>ܐܸܢܘܿܢ ܠܲܢ<EOS>ܘܡܲܡܲܠܠܵܐ ܕܓܲܒܹ̈ܐ ܘܟ̣ܠ ܕܐܸܫܬܲܡܲܫ ܐܸܫܬܲܥܝܼ ܠܲܢ<EOS>ܗܵܘ̇ ܥܲܬ݁ܝܼܪܵܐ ܕܢܹܐܬܸܐ ܡܝܼܬܼܵܐ ܡܦܝܼܣ ܗ̄ܘ̣ܵܐ ܠܐܲܒ̣ܪܵܡ<EOS>ܘܐܸܣܬܲܥܪܲܬ݀ ܠܵܗ̇ ܕܪܲܒܵܐ ܡܸܢܵܗ̇ ܡܸܛܠܵܬܲܢ<EOS>ܗܘ݀ ܐܲܠܵܗܵܐ ܗܘ݀ܵܐ ܒܲܪܢܵܫܵܐ ܗ̇ܘ ܐܠܗܐ ܕܗܘܐ ܐܢܫܐ<EOS>ܘܐܸܬ݀ܵܐ ܠܐܲܬܼܪܲܢ<EOS>ܘܟ̣ܠܹܗ ܫܲܪܒܹܗ ܕܥܵܠܡܵܐ ܚܲܕܼܬܼܵܐ ܓܠܵܝܗܝ ܐܲܝܟ̣ ܕܐܝܼܬܼܵܘܗܝ<EOS>ܚܠܵܦ ܕܐܲܦܝܼܣ ܗܵܘ̇ ܕܢܹܐܬܸܐ ܡܝܼܬܼܵܐ ܗܵܐ ܐܸܬ݀ܵܐ ܠܹܗ<EOS>ܡܵܪܹܐ ܡܝܼ̈ܬܹܐ ܘܟ̣ܠܗܹܝܢ ܡܲܠܸܠ̣ ܕܲܢܥܲܕܲܪ ܠܲܢ<EOS>ܒܣܘܼܥܪܵܢܵܐ ܚ̣ܵܪ ܕܐܸܢ ܡܸܬܼܡܲܠܲܠ ܣܲܓ݁ܝܼ ܡܵܘܬܲܪ<EOS>ܘܠܵܐ ܨܒ̣ܵܐ ܕܢܲܪܦܹܝܘܗܝ ܗܵܘ̇ ܡܵܪܹܐ ܟܠ ܐܲܝܟ̣ ܕܐܸܫܬܵܘܕܝܼ<EOS>ܕܠܵܐ ܐܸܫܬܲܕܲܪ ܡܝܼܬܼܵܐ ܕܢܹܐܬܸܐ ܕܠܵܐ ܡܵܘܬܲܪ ܗ̄ܘܟܵܐ<EOS>ܗܵܐ ܡܢܲܚܡܵܢܵܐ ܕܟ̣ܠܗܘܿܢ ܡܝܼ̈ܬܹܐ ܐ̄ܬ݀ܵܐ ܡܲܠܸܠ̣ ܠܲܢ<EOS>ܕܠܵܐ ܬܸܬܼܒܲܨܲܪ ܐܵܦܠܵܐ ܗܵܕܹܐ ܡ̣ܢ ܥܘܼܕܼܪܵܢܲܢ<EOS>ܐܸܬ݁ـܲܢܝܲܬ݀ ܠܵܗ̇ ܐܲܝܟ̣ ܕܐܸܫܲܡܫܲܬ݀ ܕܬܼܥܲܕܲܪ ܠܲܢ<EOS>ܡܵܪܵܐ ܕܟ̣ܠܗܘܿܢ ܐܲܬܼܪ̈ܵܘܵܬܼܵܐ ܕܵܠ̣ ܡ̣ܢ ܐܲܬܼܪܹܗ<EOS>ܘܐܸܬ݀ܵܐ ܓܠ̣ܵܐ ܠܲܢ ܕܲܒ̣ܗܵܘ̇ ܐܲܬܼܪܵܐ ܡܵܢ ܐܸܬܼܡܲܠܲܠ<EOS>ܘܟܲܕܼ ܒܵܥܘܼܬܹܗ ܕܗܵܘ̇ ܥܬ݁ܝܼܪܵܐ ܠܵܐ ܐܸܫܬܲܡܥܲܬ݀<EOS>ܗܵܝ̇ ܕܲܒ̣ܥ̣ܵܐ ܗ̄ܘ̣ܵܐ ܐܸܣܬܲܥܪܲܬ݀ ܠܵܗ̇ ܒܐܝܼܕܲܝ̈ ܡܵܪܲܢ<EOS>ܕܢܸܬܼܡܲܠܲܠ ܗ̄ܘ̣ܵܐ ܫܲܪܒܹ݁ܗ ܒܐܲܬܼܪܲܢ ܡܸܬܼܟܲܫܲܦ ܗ̄ܘܟܵܐ<EOS>ܘܲܕܼܸܢܸܬ݁ܬܲܢ̈ܝܵܢ ܠܲܢ ܥܵܩ̈ܵܬܹܗ ܡܦܝܼܣ ܗ̄ܘ̣ܵܐ ܠܐܲܒ̣ܪܵܡ<EOS>ܘܠܵܘ ܥܲܠ ܕܐܲܦܝܼܣ ܐܸܠܵܐ ܡܸܛܠ ܕܲܨܒ̣ܵܐ ܐܲܒ̣ܵܐ<EOS>ܫܲܕܲܪ ܠܲܒ̣ܪܹܗ ܘܐܸܬ݀ܵܐ ܬܢܵܝܗܝ ܠܲܢ ܟ̱ܠܹܗ ܫܲܪܒܵܐ<EOS>ܕܠܵܐ ܡܸܫܟܲܚ ܗ̄ܘ̣ܵܐ ܕܢܸܥܒܲܪ ܡܝܼܬܼܵܐ ܘܢܹܐܬܸܐ ܠܐܲܬܼܪܲܢ<EOS>ܗܵܐ ܐܸܬ݀ܵܐ ܠܹܗ ܚܲܝܵܐ ܘܐ̄ܪܵܙܹܗ ܕܥܵܠܡܵܐ ܦܲܪܣܝܼ ܐܬܐ ܚܙܝܐ ܘܐܪ̈ܙܐ<EOS> ܘܐܙܠ<EOS> <EOS>ܐܲܝܬܝܼ ܠܥܵܠܡܲܢ ܩܵܠܹ̈ܐ ܕܲܗܘ݀ܵܘ ܡ̣ܢ ܓܹܗܲܢܵܐ<EOS>ܘܡܲܡܠܵܐ ܕܲܢܦܲܩ̣ ܡ̣ܢ ܡܲܠܟ݁ܘܼܬܼܵܐ ܨܹܝܕܼ ܥܲܬ݁ܝܼܪܵܐ<EOS>ܨܘܼܪܬܵܐ ܕܚܲܫܹ̈ܐ ܐܲܝܬܝܼ ܠܐܲܬܼܪܲܢ ܡ̣ܢ ܗܵܘ̇ ܐܲܬܼܪܵܐ<EOS>ܘܦܲܪܣ̣ܵܗ̇ ܒܫܘܼ̈ܩܹܐ ܕܥܵܠܡܵܐ ܟ̱ܠܹܗ ܕܢܸܚܙܸܐ ܢܚܙܝܗ̇<EOS> ܟܠܢܵܫ<EOS>ܚܠܵܦ ܣܲܡܡܵܢܹ̈ܐ ܒܡܸܠܹ̈ܐ ܐܲܩܝܼܡ̣ ܨܲܠܡܵܐ ܪܲܒܵܐ<EOS>ܠܥܵܠܡܵܐ ܕܲܠܗܲܠ ܡ̣ܢ ܣܘܼܥܪܵܢܹܗ ܕܗܵܘ̇ ܥܲܬ݁ܝܼܪܵܐ<EOS>ܘܦܲܪܣܹܗ ܠܫܲܪܒܹܗ ܥܲܠ ܡܲܫܡܲܥܬܵܐ ܕܟ̣ܠܗܘܿܢ ܚܲܝܹ̈ܐ<EOS>ܕܲܗܘ݀ܵܘ ܝܵܕܼܥ̇ܝܼܢ ܕܲܒ̣ܗܵܘ̇ ܐܲܬܼܪܵܐ ܡܵܢ ܐܸܬܼܡܲܠܲܠ<EOS>ܕܠܵܐ ܬܘܼܒ̣ ܢܸܒ̣ܥܸܐ ܐ̄ܚܪܹܢܵܐ ܗܵܟܲܢ ܐܲܝܟ̣ ܥܲܬ݁ܝܼܪܵܐ<EOS>ܕܡ̣ܢ ܡܢ<EOS> ܓܹܗܲܢܵܐ ܢܸܦܘܿܩ ܡܝܼܬܼܵܐ ܘܢܹܐܬܸܐ ܢܲܠܸܦ<EOS>ܘܠܵܐ ܬܸܬܼܡܲܠܲ ܕܐܸܠܘܼ ܐ̄ܬ݀ܵܐ ܗ̄ܘ̣ܵܐ ܐܬܐ<EOS> ܐܵܦ ܡܵܘܬܲܪ<EOS>ܗ̄ܘ̣ܵܐ<EOS>ܘܐܸܠܘܼ ܫܲܡܥܹܗ ܥܵܠܡܵܐ ܥܡܐ<EOS> ܠܫܲܪܒܵܐ<EOS>ܡܸܬܼܥܲܕܲܪ ܗ̄ܘ̣ܵܐ<EOS>ܫܩܝܼܠܵܐ ܗ̄ܝܼ ܥܸܠܬܼܵܐ ܘܠܵܐ ܐܝܼܬܼ ܘܠܝܬ ܬܘܒ<EOS> ܠܡܹܐܡܲܪ<EOS>ܨܹܝܕܼ ܐܲܠܵܗܵܐ<EOS>ܕܐܝܼܬܼ ܗ̄ܘ̣ ܦܘܼܪܣܵܐ ܐ̄ܚܪܹܢܵܐ ܕܡܵܘܬܲܪ ܘܲܟ̣ܠܵܝܗܝ ܡܸܢܲܢ<EOS>ܡܵܢ ܐܝܼܬܼ ܗ̄ܘ̣ܵܐ ܠܹܗ ܕܲܟ̣ܣܸܐ ܘܲܪܚܝܼܡ ܐܲܝܟ̣ ܚܒ݁ܝܼܒܹܗ<EOS>ܘܲܕܼܝܲܗ̣ܒܹ݁ܗ ܠܲܢ ܡܵܢ ܟܲܝ ܡܸܫܟܲܚ ܢܸܟ̣ܠܸܐ ܡܸܢܲܢ<EOS>ܟܠܗܘܿܢ ܐ̄ܪ̈ܵܙܹܐ ܕܐܝܼܬܼ ܒܹܝܬܼ ܐܲܒ̣ܵܐ ܒܪܹܗ ܐܲܦܸܩ̣ ܠܲܢ<EOS>ܘܠܵܐ ܐܝܼܬܼ ܗܵܫܵܐ ܠܐܲܒ̣ܵܐ ܡܸܕܸܡ ܕܲܟ̣ܣܸܐ ܡܸܢܲܢ<EOS>ܐܵܦ ܥܲܠ ܛܘܼܦܬܼܵܐ ܕܡܲܝ̈ܵܐ ܕܲܫܐܸܠ̣ ܕܐܫܐܠ<EOS> ܚܲܕܼܸ<EOS>ܥܲܬ݁ܝܼܪܵܐ ܡܢ ܓܘ ܢܘܪܐ<EOS>ܓܠ̣ܵܐ ܠܲܢ ܡܵܪܲܢ ܕܲܢܚܵܘܸܐ ܠܲܢ ܕܲܟ̣ܡܵܐ ܪܲܚܡܵܢ<EOS>ܐܵܦ ܗܵܝ̇ ܕܐܲܦܝܼܣ ܕܢܹܐܬܸܐ ܡܝܼܬܼܵܐ ܘܠܵܐ ܥܢ̣ܵܐܘܼܗܝ ܗ̄ܘ̣ܵܘ<EOS>ܒܡܹܐܬܼܝܹܗ ܒܡܐܬܝܬܗ<EOS> <EOS> ܕܝܼܠܹܗ ܐܸܬܼܓܲܡܪܲܬ݀ ܠܵܗ̇<EOS>ܒܥܵܬܼܵܐ ܟ̱ܠܵܗ̇ ܣܵܒܘܿܡܵܐ ܛܵܥܸ̇ܐ ܒܦܵܣܘܿܩܵܐ ܗܵܢܵܐ<EOS>ܟܲܕܼ ܡܲܠܸܦ ܠܘܼܩܒܲܠ ܝܘܼܠܦܵܢܵܐ ܬܪܝܼܨܵܐ ܕܒܹܗ ܒܡܹܐܡܪܵܐ ܗܵܢܵܐ ܐܲܠܸܦ̣ ܕܠܲܝܬ݁<EOS>ܦܘܼܪܩܵܢܵܐ ܠܲܒ̣̈ܢܲܝ ܓܹܗܲܢܵܐ<EOS> ܚܙܝܼ ܦܲܐܬܼܵܐ ، ، – <EOS> <EOS>ܥܲܬ݁ܝܼܪܵܐ ܚ̣ܵܘܝܼ ܚܘܼܒܹܗ ܡ̣ܢ ܓܹܗܲܢܵܐ<EOS>ܘܲܕܼܢܸܫܠܘܿܚ ܠܲܢ ܒܐܝܼ̈ܕܲܝ ܡܝܼܬܼܵܐ ܡܸܬܼܟܲܫܲܦ ܗ̄ܘ̣ܵܐ<EOS>ܬܵܘ ܢܸܬܼܟܲܫܲܦ ܗܵܫܵܐ ܟ̱ܠܲܢ ܡܸܛܠܵܬܹܗ<EOS>ܐܲܝܟ̣ ܕܐܲܦܝܼܣ ܗ̄ܘ̣ܵܐ ܗܘ݀ ܠܐܲܒ̣ܪܵܗܵܡ ܡܸܛܠܵܬܲܢ<EOS>ܡܵܪܲܢ ܕܐܸܬ݀ܵܐ ܬܢ̣ܵܐ ܠܲܢ ܡܸܠܵܘ̈ܗܝ ܙܸܠ ܘܐܸܡܲܪ ܠܹܗ<EOS>ܕܲܫܡܲܥܢܲܢ ܠܲܢ ܥܲܠ ܝܲܩܕܵܢܵܟ̣ ܘܥܲܠ ܛܘܼܪܵܦܵܟ̣<EOS>ܝܑܼܠܸܦܢܲܢ ܠܲܢ ܐܵܦ ܕܲܡܦܲܝܼܣ ܗ̄ܘܲܝܬ݁ ܕܢܹܐܬܸܐ ܡܝܼܬܼܵܐ<EOS>ܘܢܸܫܬܲܥܸܐ ܠܲܢ ܥܲܠ ܐܘܼܠܨܵܢܵܟ̣ ܘܲܢܥܲܕܲܪ ܠܲܢ<EOS>ܚܢܲܢ ܠܵܘ ܗܵܕܹܐ ܡܦܝܼܣܝܼܢ ܚ̄ܢܲܢ ܡܵܪܝ ܕܲܬܼܫܲܕܲܪ ܐ̄ܢܵܫ<EOS>ܐܲܢ̄ܬ݁ ܙܸܠ ܘܐܸܡܲܪ ܐܲܝܟ̣ ܐܸܬܲܝܬ݁ ܐܵܦ ܐܲܠܸܦܬܵܢ<EOS>ܕܝܼܠܵܟ̣ ܒܲܠܚܘܿܕܼ ܫܲܪܝܵܐ ܐܘܼܪܚܵܟ̣ ܬܹܐܬܸܐ ܘܬܹܐܙܲܠ<EOS>ܘܲܠܓܹܗܲܢܵܐ ܘܲܠܡܲܠܟ݁ܘܼܬܼܵܐ ܕܲܦܫܝܼܩ ܗ̄ܘ̣ܵܐ ܠܵܟ̣<EOS>ܠܵܐ ܟܵܠܹ̇ܐ ܠܵܟ̣ ܦܲܚܬܵܐ ܕܬܸܥܒܲܪ ܠܐܲܬܼܪ̈ܵܘܵܬܼܵܐ<EOS>ܘܬܸܣܥܘܿܪ ܐܸܢܘܿܢ ܘܲܬܼܡܲܠܸܐ ܠܗܘܿܢ ܣܘܼܢܩܵܢܲܝ̈ܗܘܿܢ<EOS>ܠܵܐ ܡܣܲܪܕܵܐ ܠܵܟ̣ ܗܵܘܬܼܵܐ ܕܣܝܼܡܵܐ ܒܲܝܢܵܬܼ ܓܲܒܹ̈ܐ<EOS>ܕܡܸܟܵܐ ܠܗܵܪܟܵܐ ܬܲܪܡܸܐ ܐܘܼܪܚܵܟ̣ ܐܸܢ ܨܵܒܹ̇ܐ ܐܲܢ̄ܬ݁<EOS>ܙܸܠ ܡܵܪܝ ܨܹܐܕܼܵܘܗܝ ܐܲܝܟ̣ ܕܲܫܦܲܪ ܠܵܟ̣ ܬܹܐܬܸܐ ܨܹܐܕܲܝܢ<EOS>ܘܐܸܢ ܦܵܩܹ̇ܕܼ ܐܲܢ̄ܬ݁ ܐܵܦ ܗܝ݀ ܛܘܼܦܬܼܵܐ ܐܲܢ̄ܬ݁ ܐܲܪܘܲܚ ܠܹܗ<EOS>ܠܵܥܵܙܲܪ ܓܹܝܪ ܠܵܐ ܡܸܫܟܲܚ ܗ̄ܘ̣ܵܐ ܕܢܸܛܥܲܢ ܡܲܝ̈ܵܐ<EOS>ܘܢܸܫܘܲܪ ܦܲܚܬܵܐ ܘܢܸܣܥܘܿܪ ܐܘܼܪܚܵܐ ܕܠܵܘ ܕܝܼܠܹܗ ܗ̄ܘ̣ܵܬܼ<EOS>ܠܲܢ ܗܵܐ ܡܲܠܝܲܬ݁ ܕܘܼܟܲܬܼ ܡܝܼܬܼܵܐ ܕܠܵܐ ܐܸܫܬܲܕܲܪ<EOS>ܡܲܠܵܐ ܐܵܦ ܠܹܗ ܒܡܲܝ̈ܵܐ ܕܘܼܟ݁ܬܹܗ ܕܗܵܘ̇ ܠܵܥܵܙܲܪ<EOS>ܥܲܠ ܕܡܵܟ̣ ܠܵܐ ܚܵܣ̣ܬ݁ ܕܲܬܼܪܲܥܬܵܝܗܝ ܠܲܢ ܢܸܬܼܚܲܣܸܐ ܒܹܗ<EOS>ܕܐܸܬܲܝܬ݁ ܘܐܲܝܬ݁ܝܼܬ݁ ܙܸܠ ܡܵܪܝ ܘܐܵܒܸ݁ܠ ܣܲܒ̣ܪܵܐ ܛܵܒ̣ܵܐ<EOS>ܠܲܕܼܗܵܪܟܵܐ ܕܡܵܐ ܘܲܠܗܲܠ ܡܲܝ̈ܵܐ ܒܪ̈ܲܚܡܹܐ ܐܵܘܫܸܛ<EOS>ܐܵܦ ܥܲܠ ܡܝܼܬܼܵܐ ܦܣܲܩ̣ ܐܲܒ̣ܪܵܗܵܡ ܕܠܵܐ ܡܸܫܬܲܕܲܪ<EOS>ܐܵܦ ܥܲܠ ܛܘܼܦܬܼܵܐ ܕܠܵܐ ܠܐܲܝܢܵܐ ܕܲܒ̣ܥ̣ܵܗ̇<EOS>ܕܲܗܘ݀ܵܬܼ ܠܵܗ̇ ܗܵܝ̇ ܬܸܗܘܸܐ ܠܲܢ ܗܵܕܼ ܘܕܗܘܬ ܗܕܐ ܬܗܘܐ ܠܗ̇ ܗ̇ܝ<EOS> ܒܢܘܼܪܵܐ<EOS>ܡܕܲܟ݁ܝܵܢܝܼܬܼܵܐ ܐܸܢܹܝܢ ܒܓܸܗܲܢܵܐ ܠܵܐ<EOS> <EOS> ܒܵܟ̣ ܚܐܹ̇ܢ ܟܠ<EOS>ܕܲܒ̣ܬܲܪ̈ܬܲܝܗܹܝܢ ܐܲܢ̄ܬ݁ ܬܸܫܬܲܒܲܚ ܗܵܪܟܵܐ ܘܲܠܗܲܠ<EOS>ܡܵܪܝ ܘܲܥܠܲܝ ܚܘܼܣ ܘܐܸܚܸܐ ܒܪ̈ܲܚܡܹܐ ܡ̣ܢ ܝܲܡܝܼܢܵܐ<EOS>ܘܠܵܐ ܐܸܫܬܲܢܲܩ ܐܲܝܟ̣ ܥܲܬ݁ܝܼܪܵܐ ܒܨܲܗܝܵܐ ܬܲܡܵܢ<EOS>ܒܐܸܠܦܵܐ ܕܡܲܝ̈ܵܐ ܠܝܲܡܵܐ ܠܗܘܬܐ<EOS> ܕܢܘܼܪܵܐ ܗܲܒܼ<EOS>ܠܝܼ ܕܐܸܥܒܲܪܕܐܥܒܪ<EOS>ܕܠܵܐ ܸܟ̇ܘܿܪ ܥܠܲܝ ܐܲܬܼܪܵܐ ܥܲܣܩܵܐ ܕܫܲܠܗܹܒܼܝܼܬܼܵܐ<EOS>ܡܲܥܡܘܿܕܝܼܬܼܵܐ ܬܣܲܬܪܲܢܝ ܬܣܬܪܢ <EOS> ܬܲܡܵܢ ܡ̣ܢ<EOS>ܝܲܩܕܵܢܵܐ<EOS>ܘܬܸܦܪܘܿܣ ܟܸܢܦܹܝܗ̇ ܓܠܠܝ̈ܗ̇<EOS> ܥܲܠ ܓܲܘܙܲܠܬܵܐ<EOS>ܡܵܐ ܕܥܵܒ݁ܲܪ ܐ̄ܢܵܐ<EOS>ܗܵܕܹܐ ܡܥܝܼܢܵܐ ܕܡܲܝܵܐ ܚܲܝܹ̈ܐ ܬܸܬܼܠܵܘܸܐܐ ܠܝܼ<EOS>ܘܠܵܐ ܡܵܪܝ ܐܸܗܘܸܐ ܣܢܝܼܩܵܐ ܠܛܘܼܦܬܼܵܐ ܒܹܝܬܼ ܨܲܗ̈ܘܵܢܹܐ<EOS>ܠܵܐ ܡܵܪܝ ܐܸܒܼܥܹܐ ܡܲـ̈ܝܵܐ ܬܲܡܵܢ ܡ̣ܢ ܐܲܒܼܪܵܗܵܡ<EOS>ܕܐܸܬܼܢܲܣܝܼ ܠܝܼ ܕܠܲܐܝܼܢܵܐ ܕܒܼܵܥܹܐ ܠܵܐ ܝܵܗܒܝܼܢ ܠܹܗ<EOS>ܐܸܢ ܢܵܦ̇ܠܵܐ ܠܝܼ ܐܘܼܚܵܐ ܠܢܘܼܪܵܐ ܒܥܵܘ̣ܠܵܐ ܕܐܝܼܕܲܝ̈<EOS>ܐܸܚܙܹܝܟܼ ܬܲܡܵܢ ܐܲܝܼܟ ܚܲܢܲܢܝܵܐ ܠܲܪܒܼܝܼܥܵܝܵܐ<EOS>ܐܸܢ ܫܵܕܹܐ ܠܝܼ ܚܲܛܵܗܲܝ ܬܲܡܵܢ ܨܹܕܼ ܥܲܬܝܼܪܵܐ<EOS>ܬܲܡܵܢ ܐܲܝܼܟܼ ܥܲܙܲܪܝܵܐ ܒܗܵܘ݁ ܡܲܠܲܐܟ̣ܵܐ<EOS>ܐܸܢ ܟܹܐܢܘܼܬܼܵܐ ܠܓܼܵܘ ܐܲܬܘܼܢܵܐ ܦܵܩܕܵܐ ܐܸܥܘܿܠ<EOS>ܒܵܟܼ ܐܸܬܼ̄ܢܫܸܐ ܠܢܘܼܪܵܐ ܘܐܸܦܘܿܩ ܐܲܝܼܟ ܡܝܼܫܵܐܝܼܠ<EOS>ܡܲـ̈ܝܵܐ ܚܲܝܹ̈ܐ ܐܲܢ̄ܬ ܗ̄ܘ ܡܵܪܲܢ ܘܲܫܩܲܠܬܵܟ̣ ܠܝܼ<EOS>ܙܘܵܕܹ̈ܐ ܠܢܘܼܪܵܐ ܡܟ̤ ܓ݂ܗܲܢܵܐ ܠܵܐ ܡܸܫܬܵܘܙܲܒ̣ ܚܲܛܵܝܵܐ ܐܸܠܵܐ ܡ̣ܢ ܢܘܼܪܵܐ<EOS>ܡܕܲܟ݁ܝܵܢܝܼܬܼܵܐ ܒܲܠܚܘܿܕܼ<EOS> <EOS> ܕܡܸܢܵܟ̣ ܐܸܫܬܸܐ ܐܸܢ ܨܵܗܹ̇ܐ<EOS>ܐ̄ܢܵܐ<EOS>ܗ݀ܘܝܼ ܠܝܼ ܓܲܫܪܵܐ ܒܗܵܘܬܼܵܐ ܕܣܝܼܡܵܐ ܒܲܝܢܵܬܼ ܓܲܒܹ̈ܐ<EOS>ܕܲܥܠܲܝܟ ܐܸܥܒܲܪ ܨܹܝܕܼ ܝܵܠܘܿܕܼܵܟ̣ ܘܐܸܚܸܐ ܥܲܡܵܟ̣<EOS>ܗܵܐ ܡ̣ܢ ܗܵܪܟܵܐ ܣܲܒ̣ ܠܵܟ̣ ܕܸܡ̈ܥܹܐ ܕܚܲܒ݁ܝܼܒ̣ܝܼܢ ܠܵܟ̣<EOS>ܘܗܲܒ̣ ܠܝܼ ܬܲܡܵܢ ܡܲܝ̈ܵܐ ܚܲܝܹ̈ܐ ܘܠܵܐ ܐܸܫܬܲܢܲܩ<EOS>ܗܵܐ ܡ̣ܢ ܗܵܫܵܐ ܡܦܝܼܣ ܐ̄ܢܵܐ ܠܵܟ̣ ܡܵܪܝ ܩܲܒܸܠ ܒܵܥܘܼܬܼܝ<EOS>ܘܐܸܗܘܸܐ ܛܪܝܼܕܼܵܐ ܡ̣ܢ ܓܹܗܲܢܵܐ ܕܲܡܙܝܼܥܵܐ ܠܝܼ<EOS>ܬܸܒ̣ܗܲܬܼ ܢܘܼܪܵܐ ܡ̣ܢ ܗܲܕܵܡܲܝ̈ ܡܵܐ ܕܲܡ̣ܚܵܗ̇ ܡܹܢܝ<EOS>ܪܹܝܚ݂ܗ ܕܦܲܓ̣ܪܵܟ̣ ܘܲܕܼܡܵܟ̣ ܚܲܣܝܵܐ ܕܲܡܡܲܙܲܓ̣ ܒܝܼ<EOS>ܛܵܒ̣ܵܐ ܕܫܲܠܝܼܛ ܥܲܠ ܡܲܠܟ݁ܘܼܬܼܵܐ ܘܥܲܠ ܓܹܗܲܢܵܐ<EOS>ܒܵܟ̣ ܐܸܫܬܵܘܙܲܒ̣ ܡ̣ܢ ܓܹܗܲܢܵܐ ܠܓ̣ܵܘ ܡܲܠܟ݁ܘܼܬܼܵܐ<EOS>ܚܢܵܢܵܟ̣ ܪܲܒܵܐ ܬܪܘܿܥ ܠܵܗ̇ ܠܢܘܼܪܵܐ ܕܲܠܚܝܼܡܵܐ ܠܝܼ<EOS>ܒܪܝܼܟ̣ ܐܲܢ̄ܬ݁ ܡ̣ܢ ܟܠ ܚܵܐܹ̇ܢ ܟ̱ܠܵܐ ܒܥܵܠܡܵܐ ܪܲܒܵܐ<EOS>ܫܠܸܡ̣ ܡܹܐܡܪܵܐ ܕܥܲܠ ܥܲܬ݁ܝܼܪܵܐ ܘܠܵܥܵܙܲܪ<EOS>ܕܐܲܡܝܼܪ ܠܡܵܪܝ ܝܲܥܩܘܿܒ̣<EOS>