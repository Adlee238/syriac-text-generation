ܥܲܠ ܨܠܘܿܬܼܵܐ ܕܐܲܠܸܦ̣ ܡܵܪܲܢ ܠܬܲܠܡܝܼܕܼܵܘ̈ܗܝ ܐܲܒ̣ܘܼܢ ܕܒܲܫܡܲܝܵܐ<EOS>ܢܸܬܼܩܲܕܲܫ ܫܡܵܟ̣<EOS>ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒ̣<EOS>ܡܐܡܪܐ<EOS> ܢـ<EOS>ܥܲܠ ܨܠܘܿܬܼܵܐ ܕܐܲܠܸܦ̣ ܡܵܪܲܢ ܠܬܲܠܡܝܼܕܼܵܘ̈ܗܝ<EOS>ܐܲܒ̣ܘܼܢ ܕܒܲܫܡܲܝܵܐ ܢܸܬܼܩܲܕܲܫ ܫܡܵܟ̣<EOS>ܒܲܪ ܐܲܠܵܗܵܐ ܕܡܸܢܹܗ ܥܵܬܼ݁ܪܝܼܢ ܟܠ ܡܲܠܵܠܹ̈ܐ<EOS>ܗܲܒ̣ ܠܝܼ ܡܸܠܬܼܵܐ ܐܹܡܲܠܸܠ ܒܵܗ̇ ܡܸܛܠܵܬܼܵܟ̣<EOS>ܡܵܪܵܐ ܕܐܸܬ݀ܵܐ ܕܢܸܗܘܸܐ ܐܲܚܵܐ ܠܥܲܒ̣̈ܕܹܐ ܕܲܦܪܲܩ̣<EOS>ܩܢܝܼܢܝ ܕܐܸܙܡܲܪ ܠܵܟ̣ ܫܘܼܒ̣ܚܵܐ ܫܲܦܝܵܐ ܒܩܵܠܵܐ ܪܵܡܵܐ<EOS>ܕܝܼܠܵܟ̣ ܐܸܢܘܿܢ ܡܹܐܡܪܹ̈ܐ ܘܡܸ̈ܠܹܐ ܘܲܙܡܝܼܪ̈ܵܬܼܵܐ<EOS>ܡ̣ܢ ܕܝܼܠܵܟ̣ ܡܵܪܝ ܩܲܒܸ݁ܠ ܫܘܼܒ̣ܚܵܐ ܡ̣ܢ ܚܲܠܵܫܵܐ<EOS>ܕܝܼܠܵܟ̣ ܗ̄ܘ̣ ܡܵܪܝ ܦܘܼܡܵܐ ܘܡܸܠܬܼܵܐ ܐܵܦ ܠܸܫܵܢܵܐ<EOS>ܗܲܒ̣ ܠܹܗ ܠܦܘܼܡܵܐ ܕܟܲܕܼ ܠܵܐ ܫܵܘܹ̇ܐ ܢܙܝܼܥ ܬܸܫܒ݁ܘܿܚܬܵܟ̣<EOS>ܕܝܼܠܵܟ̣ ܐܝܼܬܼܵܘܗܝ ܗܵܘܢܵܐ ܘܡܲܕܥܵܐ ܐܵܦ ܪܸܥܝܵܢܵܐ<EOS>ܗܲܒ̣ ܠܹܗ ܠܗܵܘܢܵܐ ܕܟܲܕܼ ܚܵܐܲܪ ܒܵܟ̣ ܢܸܬܼܢܸܐ ܫܲܪܒܵܟ̣<EOS>ܕܝܼܠܵܟ̣ ܐܸܢܘܿܢ ܙܵܘ̈ܥܹܝܗ̇ ܕܢܲܦ̮ܫܵܐ ܐܵܦ ܚܘܼܫܵܒܹ̈ܝܗ̇<EOS>ܗܲܒ̣ ܠܵܗ̇ ܠܢܲܦ̮ܫܵܐ ܕܬܸܚܙܸܐ ܫܘܼܦܪܵܟ̣ ܘܲܬܼܡܲܠܸܠ ܠܵܟ̣<EOS>ܗܲܒ̣ ܠܝܼ ܡܸܠܬܼܵܟ̣ ܡܸܠܬܼܵܐ ܕܐܸܬ݀ܵܐ ܕܢܸܗܘܸܐ ܒܸܣܪܵܐ<EOS>ܐܹܡܲܠܸܠ ܒܵܗ̇ ܥܲܠ ܡܹܐܬܼܝܼܬܼܵܟ̣ ܡܲܠܝܲܬܼ ܬܲܗܪܵܐ<EOS>ܠܘܵܬܲܢ ܐܸܬܲܝܬ݁ ܒܐܲܒ̣ܘܼܟ̣ ܩ̣ܵܘܝܼܬ݁ ܠܥܸܠ ܐܲܢ̄ܬ݁ ܘܲܠܬܲܚܬ݁<EOS>ܫܡܲܝܵܐ ܘܐܲܪܥܵܐ ܡܲܠ̈ܝܵܢ ܡܸܢܵܟ̣ ܒܲܪ ܐܲܠܵܗܵܐ<EOS>ܡܠܝܼ ܦܘܼܡܝ ܫܘܼܒ̣ܚܵܐ ܐܲܝܟ̣ ܕܐܲܡܝܼܪ ܠܵܟ̣ ܕܲܦܬܲܚ ܘܐܸܡܠܹܝܘܗܝ<EOS>ܦܬܲܚܲܝܗܝ ܘܲܡܠܝܼܘܗܝ ܐܵܦ ܐܸܠܵܐ ܦܬܼܝܼܚ ܕܲܚܒܸܢܵܢܵܐ ܗ̄ܘ̣<EOS>ܐܲܢ̄ܬ݁ ܗ̄ܘ̣ ܦܵܬܲܚ ܦܘܼ̈ܡܹܐ ܣܟ̣ܝܼܪܹ̈ܐ ܠܲܡܡܲܠܵܠܘܼ<EOS>ܡܲܢ ܓܹܝܪ ܡܸܫܟܲܚ ܢܸܦ̮ܬܲܚ ܦܘܼܡܹܗ ܡ̣ܢ ܒܸܠܥܵܕܲܝܟ<EOS>ܒܲܙܒܲܢ ܡܲܠܠܲܬ݀ ܐܵܦ ܐܲܬܵܢܵܐ ܕܢܸܕܲܥ ܟܠܢܵܫ<EOS>ܕܲܦܫܝܼܩ ܗ̄ܘ̣ ܠܵܟ̣ ܕܐܵܦ ܠܲܒ̣ܥܝܼܪܵܐ ܡܸܠܬܼܵܐ ܬܸܬܸܠ<EOS>ܦܬܲܚ ܠܝܼ ܐܲܢ̄ܬ݁ ܦܘܼܡܝ ܕܐܸܢܵܐ ܣܟܲܪܬܹܗ ܒܥܵܘܼܠܵܐ ܕܐܝܼ̈ܕܲܝ<EOS>ܕܠܵܟ̣ ܫܲܦܝܼܪ̈ܵܢ ܫܲܦܝܼܪ̈ܵܬܼܵܐ ܕܬܸܣܥܘܿܪ ܐܸܢܹܝܢ<EOS>ܦܬܲܚܲܝܗܝ ܘܲܡܠܝܼܘܗܝ ܕܐܲܢ̄ܬ݁ ܗ̄ܘ̣ ܦܵܬܲܚ ܟܠ ܕܐܲܚܝܼܕܼܝܼܢ<EOS>ܦܘܼ̈ܡܹܐ ܣܟ̣ܝܼܪܹ̈ܐ ܒܵܟ̣ ܡܸܬܼܦܲܬܼܚܝܼܢ ܠܲܡܫܲܒܵܚܘܼ<EOS>ܡܲܢ̣ܘܼ ܦܬܲܚ ܡܵܪܝ ܬܲܪܥܵܐ ܒܟܹܐܦܵܐ ܕܟܐܦܐ <EOS> ܒܓ̣ܵܘ ܐܲܫܝܼܡܘܿܢ<EOS>ܘܲܢܦܲܩ̣ܘ ܡܸܢܵܗ̇ ܢܲܗܪ̈ܵܘܵܬܼܵܐ ܠܥܲܡܵܐ ܪܲܒܵܐ<EOS>ܡܲܢ̣ܢܘܼ ܦܲܬܼܚܹܗ ܠܓܲܪܡܵܐ ܚܲܪܒܵܐ ܕܲܠܒܲܟ̣ ܫܸܡܫܘܿܢ<EOS>ܘܐܲܦܸܩ̣ ܡܸܢܹܗ ܫܸܩܝܵܐ ܚܲܕܼܬܼܵܐ ܠܗܵܘ̇ ܕܲܨܗܸܐ ܗ̄ܘ̣ܵܐ<EOS>ܡܲܢ̣ܘܼ ܦܬܲܚ̣ ܗ̄ܘ̣ܵܐ ܩܘܼܠܬܼܵܐ ܘܩܲܪܢܵܐ ܒܹܝܬܼ ܐܲܪܡܲܠܬܵܐ<EOS>ܘܝܲܗ̄ܒ̣ ܗ̄ܘܲܝ̈ ܣܲܒ̣ܥܵܐ ܒܲܙܒܲܢ ܟܲܦܢܵܐ ܒܬܲܗܪܵܐ ܪܲܒܵܐ<EOS>ܒܵܟ̣ ܐܸܬܼܦܲܬܲܚܘ ܟܠܗܘܿܢ ܬܲܪ̈ܥܹܐ ܕܐܲܚܝܼܕܼܝܼܢ ܗ̄ܘ̣ܵܘ<EOS>ܥܲܝ̈ܢܹܐ ܕܣܲܡܝܵܐ ܘܐܸܕܼܢܹ̈ܐ ܕܕܼܘܼܓܵܐ ܘܦܘܼܡܵܐ ܕܦܹܐܩܵܐ<EOS>ܣܲܡܝܵܐ ܕܢܸܚܙܸܐ ܕܘܸܓܵܐ ܕܢܸܫܡܲܥ ܦܹܐܩܵܐ ܢܡܲܠܸܠ<EOS>ܡܵܕܹܝܢ ܐܵܦ ܠܝܼ ܦܬܲܚ ܠܝܼ ܣܸܦܘܵܬܼ̈ܝ ܠܲܡܡܲܠܵܠܘܼ<EOS>ܦܬܲܚ ܐܵܦ ܠܐܸܕܼܢܵܐ ܕܬܸܫܡܲܥ ܫܲܪܒܵܟ̣ ܦܵܪܘܿܫܵܐܝܼܬܼ<EOS>ܕܐܲܢ̄ܬ݁ ܗ̄ܘ̣ ܩܠܝܼܕܼܵܐ ܘܒ̣ܵܟ̣ ܡܸܬܼܦܲܬ̈ܚܵܢ ܟܠ ܒܼܪ̈ܝܵܬܼܵܐ<EOS>ܬܸܚܙܹܝܟ̣ ܢܲܦ̮ܫܵܐ ܕܐܸܢ ܚܵܙ̇ܝܵܐ ܠܵܟ̣ ܢܵܗ̇ܪܵܐ ܡܸܢܵܟ̣<EOS>ܘܲܡܡܲܠܠܵܐ ܠܵܟ̣ ܢܲܗܝܼܪܵܐܝܼܬܼ ܒܵܟ̣ ܢܲܗܝܼܪܵܐ<EOS>ܡܲܚܫܸܟ̣ ܥܵܠܡܵܐ ܠܟ̣ܠ ܡܲܢ ܕܐܲܣܪܹܗ ܒܲܪ̈ܓ̣ܝܼܓ̣ܵܬܼܵܐ<EOS>ܘܢܵܗܲܪ ܡܸܢܵܟ̣ ܐܸܢ ܚܵܐܲܪ ܒܵܟ̣ ܚܲܒ݁ܝܼܒ̣ܵܐܝܼܬܼ<EOS>ܒܥܲܝܢܵܐ ܕܐ̄ܢܵܫܵܐ ܠܲܝܬ݁ ܒܵܗ̇ ܢܘܼܗܪܵܐ ܕܡܸܢܹܗ ܬܼܢܗܲܪ<EOS>ܐܸܢܕܹܝܢ ܫܲܦܝܵܐ ܡܩܲܒ݁ܠܵܢܝܼܬܼܵܐ ܕܢܘܼܗܪܵܐ ܐܝܼܬܹܝܗ̇<EOS>ܐܵܘ ܡ̣ܢ ܫܸܡܫܵܐ ܐܵܘ ܡ̣ܢ ܢܘܼܪܵܐ ܢܘܗܪܐ <EOS> <EOS> ܡܩܲܒ݁ܠܵܐ ܢܘܼܗܪܵܐ<EOS>ܘܡ̣ܢ ܘܡܐ <EOS><EOS>ܕܩܲܒܸܠܬܹܗ ܗܘ݀ܵܐ ܠܹܗ ܕܝܼܠܵܗ̇ ܐܵܦ ܗܝ݀ ܕܝܼܠܹܗ<EOS>ܗܵܟܲܢ ܗ̄ܝܼ ܡܵܪܝ ܗܝ݀ ܢܲܦ̮ܫܵܐ ܡܵܐ ܕܲܚܙܵܬܼܵܟ̣<EOS>ܡܩܲܒ݁ܠܵܐ ܡܸܢܵܟ̣ ܡܸܠܬܼܵܐ ܘܢܵܦ̇ܩܵܐ ܡܡܲܠܠܵܐ ܫܲܪܒܵܟ̣<EOS>ܠܵܐ ܢܲܗܝܼܪܵܐ ܘܡܵܐ ܕܚܵܪܲܬ݀ ܒܵܟ̣ ܢܵܗ̇ܪܵܐ ܡܸܢܵܟ̣<EOS>ܘܒ̣ܵܟ̣ ܚܵܙ̇ܝܵܐ ܠܵܟ̣ ܘܲܡܡܲܠܠܵܐ ܥܠܲܝܟ ܥܲܬ݁ܝܼܪܵܐܝܼܬܼ<EOS>ܐܵܦܠܵܐ ܥܲܝܢܵܐ ܚܵܙ̇ܝܵܐ ܠܫܸܡܫܵܐ ܐܸܠܵܐ ܐܸܢ ܒܹܗ<EOS>ܗܘ݀ ܝܵܗܹ̇ܒ̣ ܠܵܗ̇ ܢܘܼܪܵܐ ܕܬܸܚܙܹܝܘܗܝ ܚܲܒ݁ܝܼܒ̣ܵܐܝܼܬܼ<EOS>ܗܘ݀ ܚܵܐܲܪ ܒܵܗ̇ ܐܵܦ ܡܲܠܒܸܫ ܠܵܗ̇ ܙܝܼܘܵܐ ܡܸܢܹܗ<EOS>ܘܲܒ̣ܗܵܘ̇ ܙܝܼܘܵܐ ܢܵܗ̇ܪܵܐ ܕܬܸܚܙܸܐ ܠܟ̣ܠ ܒܸܪ̈ܝܵܬܼܵܐ<EOS>ܚܘܼܪ ܒܵܗ̇ ܒܢܲܦ̮ܫܵܐ ܐܲܝܟ̣ ܕܐܵܦ ܫܸܡܫܵܐ ܒܥܲܝܢܵܐ ܚܵܐܲܪ<EOS>ܘܡܸܢܵܟ̣ ܬܸܠܒܲܫ ܢܘܼܗܪܵܐ ܬܡܲܠܸܠ ܥܲܠ ܓܸܠܝܵܢܵܟ̣<EOS>ܬܵܐ ܙܸܠ ܗܵܘܢܵܐ ܚܙܝܼܘܗܝ ܠܲܡܫܝܼܚܵܐ ܟܲܕܼ ܩܵܐܹ̇ܡ ܗ̄ܘ̣ܵܐ<EOS>ܒܲܝܢܵܬܼ ܟܸܢܫܹ̈ܐ<EOS>ܟܢܫܐ <EOS> ܘܕܼܵܡܹ̇ܐ ܠܓ̣ܝܼܚܘܿܢ ܕܲܡܠܸܐ ܪ̈ܲܚܡܹܐ<EOS>ܪܵܕܹܐ ܕܪܐ <EOS>ܘܡ̇ܫܦܲܥ ܟܠ ܚܘܼܠܡܵܢ̈ܝܼܢ ܠܲܡ̈ܡܲܚܲܝܵܐ<EOS>ܘܛܲܚ̣ܦܵܐ ܒܹܗ ܐܲܪܥܵܐ ܕܲܝܗܘܼܕܼ ܘܲܒ̣ܥܘܼܕܼܪ̈ܵܢܵܘܗܝ<EOS>ܓܵܐܲܚ ܡܸܢܹܗ ܚܢܵܢܵܐ ܪܲܒܵܐ ܐܲܝܟ̣ ܡܵܡܘܿܠܵܐ<EOS>ܘܲܠܟ̣ܘܼܪ̈ܗܵܢܹܐ ܘܟܹܐܒܹ̈ܐ ܓܵܪܹܦ ܠܲܡܛܲܠܵܩܘܼ<EOS>ܚ̣ܙܵܘ ܒܹܗ ܣܡܲܝ̈ܵܐ ܫܡܲܥ̣ܘ ܒܹܗ ܕܘܼ̈ܓܹܐ ܚ̣ܝܵܘ ܒܹܗ ܡܝܼ̈ܬܹܐ<EOS>ܘܢܸܗܪܲܬ݀ ܡܸܢܹܗ ܟ̱ܠܵܗ̇ ܐܲܪܥܵܐ ܕܚܸܫܘܿܟ̣ܵܐ ܗ̄ܘ̣ܵܬܼ<EOS>ܟܠ ܕܲܦܓܲܥ̣ ܒܹܗ ܫܩܲܠ̣ ܚܘܼ̈ܠܡܵܢܹܐ ܘܟܸܢ ܥܵܒܲܪ ܗ̄ܘ̣ܵܐ<EOS>ܘܲܠܟ̣ܠ ܕܐܸܬ݀ܵܐ ܝܲܗ̄ܒ̣ ܥܘܼܕܼܪ̈ܵܢܹܐ ܥܘܕܪܢܐ <EOS> <EOS> ܘܟܸܢ ܐܵܙܹ̇ܠ ܐܙܠ̣ <EOS>ܗ̄ܘ̣ܵܐ<EOS>ܩܵܡ̣ܘ ܒܹܗ ܢܵܦ̈ܠܹܐ ܜܢ̣ܵܘ ܒܹܗ ܛܪ̈ܝܼܕܹܐ ܣܒܲܥ̣ܘ ܒܹܗ ܟܲܦܢܹ̈ܐ<EOS>ܕܥܲܠ ܗܵܝ̇ ܐܸܬ݀ܵܐ ܕܲܡܣܲܚ̈ܦܵܬܹܗ ܕܥܵܠܡܵܐ ܢܲܩܝܼܡ<EOS>ܗܲܠܸܟ̣ ܒܐܲܪܥܵܐ ܕܢܸܥܩܘܿܪ ܟܘܼ̈ܒܹܐ ܡ̣ܢ ܦܸܢ̈ܝܵܬܼܵܐ<EOS>ܘܢܸܙܪܘܿܥ ܫܲܝܢܵܐ ܒܐܲܬܼܪܵܐ ܕܲܚܪܸܒ̣ ܡ̣ܢ ܚܲܪܡܵܢܵܐ<EOS>ܓܒ̣ܵܐ ܠܹܗ ܫܠܝܼ̈ܚܹܐ ܕܲܢܫܲܕܲܪ ܗ̄ܘ̣ܵܐ ܠܐܲܬܼܪ̈ܵܘܵܬܼܵܐ<EOS>ܕܲܒ̣ܗܘܿܢ ܢܲܝܬܸܐ ܒܪܝܼܬܼܵܐ ܟ̱ܠܵܗ̇ ܨܹܝܕܼ ܝܵܠܘܿܕܹܗ<EOS>ܫܸܡܫܵܐ ܡܫܝܼܚܵܐ ܫܩܲܠ̣ ܠܹܗ ܫܵܥܹ̈ܐ ܬܲܪܬܹܝܢ ܘܲܥܣܲܪ<EOS>ܢܸܟ̣ܢܘܿܫ ܢܸܥܒܸ݁ܕܼ ܚܲܕܼ ܐܝܼܡܵܡܵܐ ܕܢܘܼܗܪܵܐ ܪܲܒܵܐ<EOS>ܬܪܸܥܣܲܪ ܕܲܪ̈ܓ̣ܝܼܢ ܕܲܒ̣ܗܘܿܢ ܣܵܠܹ̇ܩ ܫܸܡܫܵܐ ܘܢܵܚܹ̇ܬܼ<EOS>ܘܦܵܪܹܣ ܕܸܢܚܹܗ ܥܲܠ ܐܲܪ̈ܥܵܬܼܵܐ ܚܸܫ̈ܘܿܟ̣ܵܬܼܵܐ<EOS>ܬܪܸܥܣܲܪ ܨܸܡܚ̈ܝܼܢ ܡ̣ܢ ܐܸܣܦܹܝܪܵܐ ܕܙܲܕܝܼܩܘܼܬܼܵܐ<EOS>ܢܦܲܩ̣ܘ ܐܲܝܟ̣ ܒܲܪ̈ܩܹܐ ܒܵܬܲܪ ܠܸܠܝܵܐ ܕܚܲܦܝܼ ܠܐܲܪܥܵܐ<EOS>ܫܩܲܠ̣ ܡ̣ܢ ܥܵܠܡܵܐ ܬܪܸܥܣܲܪ ܓܲܒ̣ܪ̈ܝܼܢ ܕܲܫ̈ܡܵܗܵܬܼܵܐ<EOS>ܫܦܲܝ̈ܵܐ ܦܫܝܼ̈ܛܹܐ ܐܵܦ ܬܲܡܝܼ̈ܡܹܐ ܘܲܕܼܠܵܐ ܒܝܼܫܘܼ<EOS>ܓܒ̣ܵܐ ܨܲܝܵܕܹ̈ܐ ܕܠܵܐ ܥܲܬ݁ܝܼܪܹ̈ܐ ܘܠܵܐ ܚܲܟ݁ܝܼܡܹ̈ܐ<EOS>ܠܵܐ ܓܹܝܪ ܒܵܥ̇ܝܵܐ ܐܘܼܪܚܹܗ ܕܲܒ̣ܪܵܐ ܚܲܟ݁ܝܼܡܘܼܬܼܵܐ<EOS>ܕܲܢܩܲܦܲܚ ܗ̄ܘ̣ܵܐ ܠܥܘܼܬܼܪܹܗ ܕܥܵܠܡܵܐ ܘܲܠܚܸܟ̣̈ܡܵܬܹܗ<EOS>ܓܒ̣ܵܐ ܗܸܕܼܝܘܿܛܹ̈ܐ ܕܢܲܦܩܘܼܢ ܠܐܲܪܥܵܐ ܟܵܪܘܿܙܘܼܬܹܗ<EOS>ܪܵܚܡ̇ܝܼܢ ܗ̄ܘ̣ܵܘ ܠܹܗ̇ ܘܐܲܚܝܼܕܼܝܼܢ ܒܹܗ ܘܢܲܩܝܼܦܝܼܢ ܠܹܗ<EOS>ܢܲܗܝܼܪܝܼܢ ܒܹܗ ܘܲܚܠܝܼܛܝܼܢ ܒܹܗ ܘܥܲܬ݁ܝܼܪܝܼܢ ܒܹܗ<EOS>ܫܒܲܩ̣ܘ ܗ̄ܘ̣ܵܘ ܥܵܠܡܵܐ ܘܐܸܬ݀ܵܘ ܒܵܬܼܪܹܗ ܡܸܛܠ ܚܘܼܒܹܗ<EOS>ܣܢ̣ܵܘ ܩܸܢܝܵܢܹ̈ܐ ܕܠܹܗ ܢܸܩܢܘܿܢ ܗ̄ܘ̣ܵܘ ܚܲܒ݁ܝܼܒ̣ܵܐܝܼܬܼ<EOS>ܐܲܪܦܝܼܘ ܓܸܢܣܵܐ ܒܢܲܝ̈ܵܐ ܘܐܲܚܹ̈ܐ ܐܵܦ ܐܲܒ̣ܵܗܹ̈ܐ<EOS>ܥܘܼܡܪܵܐ ܘܛܘܿܗܡܵܐ ܘܐܸܙܲܠ̣ܘ ܥܲܡܹܗ ܐܲܝܟ̣ ܨܸܒ̣ܝܵܢܹܗ<EOS>ܫܡܲܥ̣ܘ ܗ̄ܘ̣ܵܘ ܡܸܠܬܹܗ ܟܠ ܡܘܿܢ ܡ̣ܢ <EOS> ܡ̇ܢ <EOS> ܕܐܸܡܲܪ ܐܲܝܟܲܢ<EOS>ܕܐܸܡܲܪ<EOS>ܕܐܸܠܵܐ ܐܸܢ ܒܹܗ ܠܵܐ ܚܵܐܹ̇ܝܢ ܗ̄ܘ̣ܵܘ ܠܲܡܗܲܠܵܟ̣ܘܼ<EOS>ܕܠܵܐ ܢܸܩܢܘܿܢ ܗ̄ܘ̣ܵܘ ܕܲܗܒ̣ܵܐ ܘܣܹܐܡܵܐ ܐܲܠܸܦ̣ ܐܸܢܘܿܢ<EOS>ܘܲܠܦܘܼܩܕܵܢܹܗ ܐܲܝܟ̣ ܩܸܢܝܵܢܵܐ ܪܲܒܵܐ ܚܲܛ̣ܦܘܼܗܝ<EOS>ܕܠܵܐ ܢܹܐܨܦܘܼܢ ܡܵܢܵܐ ܢܡܲܠܠܘܼܢ ܐܸܠܸܦ̣ ܐܸܢܘܿܢ<EOS>ܘܠܵܐ ܒܵܥܹ̇ܝܢ ܗ̄ܘ̣ܵܘ ܠܲܡܡܲܠܵܠܘܼ ܐܸܠܵܐ ܐܸܢ ܒܹܗ<EOS>ܐܵܡ̇ܪܝܼܢ ܗ̄ܘ̣ܵܘ ܠܹܗ ܐܲܠܸܦ ܠܲܢ ܡܵܪܝ ܠܲܡܨܲܠܵܝܘܼ<EOS>ܕܐܵܦܠܵܐ ܨܠܘܿܬܼܵܐ ܢܡܲܠܠܘܼܢ ܡܸܡܬܼܘܿܡ ܡ̣ܢ ܒܸܠܥܵܕܼܵܘܗܝ<EOS>ܡܲܚܬܼܝܼܢ ܗ̄ܘ̣ܵܐ ܐܵܦ ܡ̣ܢ ܡܸܠܬܼܵܐ ܕܐܝܼܬܼ ܠܲܟ̣ܝܵܢܵܐ<EOS>ܘܐܸܠܵܐ ܐܸܢ ܠܹܗ ܕܝܼܠܹܗ ܒܲܠܚܘܿܕܼ ܠܵܐ ܚܲܝܝܼܢ ܗ̄ܘ̣ܵܘ<EOS>ܕܠܵܐ ܢܹܐܨܦܘܼܢ ܗ̄ܘ̣ܵܘ ܠܲܡܡܲܠܵܠܘܼ ܩܕܼܵܡ ܕܲܝܵܢܹ̈ܐ<EOS>ܦܲܩܸܕܼ ܐܸܢܘܿܢ ܘܐܵܘܣܸܦ̣ܘ ܗܸܢܘܿܢ ܥܲܠ ܦܘܼܩܕܵܢܹܗ<EOS>ܕܠܵܐ ܢܡܲܠܠܘܼܢ ܗ̄ܘ̣ܵܘ ܠܵܐ ܩܕܼܵܡ ܐܲܒ̣ܘܼܗܝ ܐܵܦܠܵܐ ܩܕܼܵܡܵܘܗܝ<EOS>ܒܲܨ̈ܠܵܘܵܬܼܵܐ ܡ̣ܢ ܒܸܠܥܵܕܼܵܘܗܝ ܐܸܬ݁ܛܲܝܲܒ̣ܘ ܗ̄ܘ̣ܵܘ<EOS>ܐܲܠܸܦ ܠܲܢ ܡܵܪܝ ܠܲܡܨܲܠܵܝܘܼ ܐܵܡ̇ܪܝܼܢ ܗ̄ܘ̣ܵܘ ܠܹܗ<EOS>ܕܐܵܦܠܵܐ ܨܠܘܼܬܼܵܐ ܢܙܝܼܥ ܨܹܝܕܼ ܐܲܒ̣ܘܼܟ̣ ܐܸܠܵܐ ܡܸܢܵܟ̣<EOS>ܫܐܸܠ̣ܘ ܬܲܠܡܝܼ̈ܕܹܐ ܢܲܠܸܦ ܐܸܢܘܿܢ ܠܲܡܨܲܠܵܝܘܼ<EOS>ܘܢܸܗܪܲܬ݀ ܫܸܦܪܲܬ݀ ܫܸܐܠܲܬܼ ܚܘܼܒܵܐ ܠܒܲܪ ܐܲܠܵܗܵܐ<EOS>ܘܫܲܪܝܼ ܢܲܠܸܦ ܣܵܦ̇ܪܵܐ ܪܲܒܵܐ ܡܗܝܪܐ <EOS> ܠܲܒ̣̈ܢܲܝ ܐ̄ܪܵܙܹܗ<EOS>ܕܐܲܝܟܲܢ ܙܵܕܹܩ ܠܲܡܨܲܠܵܝܘܼ ܡܵܐ ܕܲܡܨܲܠܹܝܢ<EOS>ܕܠܵܐ ܢܸܬܼܡܲܠ̈ܠܵܢ ܝܲܬ݁ܝܼܪ̈ܵܬܼܵܐ ܒܲܨ̈ܠܵܘܵܬܼܵܐ<EOS>ܗܵܠܹܝܢ ܕܐܵܠ̈ܨܵܢ ܣܵܡ̣ ܒܲܨܠܘܿܬܼܵܐ ܕܐܲܠܸܦ̣ ܐܸܢܘܿܢ<EOS>ܩܲܕܼܡܵܝܑܼܬܼ ܓܹܝܪ ܦܲܩܸܕܼ ܐܸܢܘܿܢ ܕܡܵܐ ܕܲܡܨܲܠܹܝܢ<EOS>ܠܵܐ ܢܸܬܼܡܲܠ̈ܠܵܢ ܝܲܬ݁ܝܼܪ̈ܵܬܼܵܐ ܡ̣ܢ ܨܹܐܕܲܝܗܘܿܢ<EOS>ܕܠܵܐ ܢܵܘܪܟ̣ܘܿܢ ܗ̄ܘ̣ܵܘ ܨܠܘܿܬܼܵܐ ܐܲܠܸܦ̣ ܒܲܙܗܝܼܪܘܼܬܼܵܐ<EOS>ܕܠܵܐ ܡ̣ܢ ܡܸܠܹ̈ܐ ܐܲܪ̈ܝܼܟ̣ܵܬܼܵܐ ܨܠܘܿܬܼܵܐ ܬܸܦ̮ܟܲܗ<EOS>ܗܵܢܵܐ ܡܹܐܡܪܵܐ ܕܡܲܦܲܩ ܠܝܼ ܒܹܗ ܠܲܡܡܲܠܵܠܘܼ<EOS>ܨܠܘܿܬܼܵܐ ܦܐܝܼܬܼܵܐ ܕܬܲܠܸܦ̣ ܡܵܪܲܢ ܡܸܬ݁ܕܲܢܚܵܐ ܒܹܗ<EOS>ܘܒ̣ܵܥܹ̇ܐ ܡܹܐܡܪܵܐ ܫܸܡܥܵܐ ܕܲܫܦܸܐ ܡ̣ܢ ܒܝܼ̈ܫܵܬܼܵܐ<EOS>ܘܪܸܚܡܲܬܼ ܡܵܪܝܵܐ ܕܐܝܼܬܹܝܗ̇ ܣܵܟ̣ܵܐ ܕܫܲܦܝܼܪ̈ܵܬܼܵܐ<EOS>ܘܚܘܼܒܵܐ ܕܗܘ݀ܝܘܼ ܚܙܵܩܵܐ ܪܲܒܵܐ ܕܗܲܝܡܵܢܘܼܬܼܵܐ<EOS>ܘܒܲܝܢܵܬܼ ܗܵܠܹܝܢ ܫܵܦܲܪ ܡܹܐܡܪܵܐ ܨܹܝܕܼ ܫܵܡ̈ܡܘܿܥܹܐ<EOS>ܐܸܠܘܼ ܐܝܼܬܼ ܒܹܗ ܒܡܹܐܡܪܵܐ ܟܠܗܘܿܢ ܫܘܼܦܪܹ̈ܐ ܪ̈ܵܡܹܐ<EOS>ܐܸܢ ܫܵܡܘܿܥܵܐ ܠܵܐ ܪܵܚܹ̇ܡ ܠܹܗ ܠܵܐ ܫܵܦܲܪ ܠܹܗ<EOS>ܨܠܘܿܬܼܵܐ ܕܐܲܠܸܦ̣ ܠܲܒܼ̈ܢܲܝ ܐ̄ܪܵܙܹܗ ܒܲܪ ܐܵܠܵܗܵܐ<EOS>ܡܸܬܼܦܲܫܩܵܐ ܠܵܟ̣ ܐܸܢ ܫܵܡܲܥ̇ ܐܲܢ̄ܬ݁ ܚܲܒ݁ܝܼܒ̣ܵܐܝܼܬܼ<EOS>ܢܲܠܸܦ ܐܸܢܘܿܢ ܠܲܡܨܲܠܵܝܘܼ ܫܐܸܠ̣ܘ ܬܲܠܡܝܼ̈ܕܹܐ<EOS>ܘܲܕܼܝܵܕܲܥ̇ ܗ̄ܘ̣ܵܐ ܕܫܲܦܝܼܪ ܫܲܐܠ̣ܘܼܗܝ ܠܵܐ ܟܠ̣ܵܐ ܐܸܢܘܿܢ<EOS>ܗܵܟܲܢܵܐ ܠܲܡ ܨܲܠܵܝܘܼ ܐܲܢ̄ܬ݁ܘܿܢ ܡܵܐ ܕܲܡܨܲܠܹܝܢ<EOS>ܐ̄ܒ̣ܘܿܢ ܕܒܲܫܡܲܝܵܐ ܢܸܬܼܩܲܕܲܫ ܫܡܵܟ̣ ܐܲܝܟ̣ ܕܐܵܩ ܩܲܕܝܼܫ<EOS>ܬܹܐܬܸܐ ܠܘܵܬܲܢ ܐܵܦ ܡܲܠܟ݁ܘܼܬܼܵܟ̣ ܡ̣ܢ ܟܲܪ ܕܐܝܼܬܹܝܗ̇<EOS>ܐܵܦ ܨܸܒ̣ܝܵܢܵܟ̣ ܢܸܗܘܸܐ ܒܐܲܪܥܵܐ ܐܲܝܟ̣ ܕܒܲܫܡܲܝܵܐ<EOS>ܗܲܒ̣ ܠܲܢ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܡ̣ܢ ܒܹܝܬܼ ܓܲܙܵܟ̣<EOS>ܘܲܫܒ̣ܘܿܩ ܚܵܘ̈ܒܲܝܢ ܘܚܲܣܵܐ ܚܛܵܗܲܝ̈ܢ ܐܲܝܟ̣ ܕܲܫܒܲܩܢܲܢ<EOS>ܘܲܠܢܸܣܝܘܿܢܵܐ ܠܵܐ ܬܲܥܠܲܝܢ ܕܲܡܚܝܼܠܝܼܢܲܢ<EOS>ܐܸܠܵܐ ܦܲܨܵܢ ܐܲܢ̄ܬ݁ ܡ̣ܢ ܒܝܼܫܵܐ ܕܪܲܒ݁ ܗ̄ܘ̣ ܚܲܝܠܵܟ̣<EOS>ܡܸܛܠ ܕܕܼܝܼܠܵܟ̣ ܗ̄ܝܼ ܡܲܠܟ݁ܘܼܬܼܵܐ ܘܓܲܢ̄ܒܵܪܘܼܬܼܵܐ<EOS>ܐܵܦ ܫܘܼܠܛܵܢܵܐ ܥܲܡ ܬܸܫܒ݁ܘܿܚܬܵܐ ܠܥܵܠܡܝܼܢ ܐܵܡܹܝܢ<EOS>ܙܲܝܢܵܐ ܪܲܒܵܐ ܣܵܡ̣ ܒܲܨܠܘܿܬܼܵܐ ܒܲܪ ܐܲܠܵܗܵܐ<EOS>ܘܝܲܗ̄ܒ̣ ܠܲܫܠܝܼܚܵܘ̈ܗܝ ܢܹܐܪܥܘܼܢ ܕܲܪܹܗ ܕܐܵܟܹܠܩܲܪܨܵܐ<EOS>ܪܸܒ݁ܘܿ ܪܸ̈ܒ݁ܘܵܢ ܕܲܨ̈ܠܵܘܵܬܼܵܐ ܕܲܡܨܲܠܸܐ ܐ̄ܢܵܫ<EOS>ܒܲܥܣܲܪ ܡܸܠܝܼ̈ܢ ܣܲܝܸܟ̣ ܐܸܢܹܝܢ ܒܲܪ ܐܲܠܵܗܵܐ<EOS>ܟ̱ܠܹܗ ܚܲܝܠܵܐ ܕܟ̣ܠ ܒܵܥ̈ܘܵܬܼܵܐ ܒܥܘܬܐ<EOS> ܒܚܕܐ<EOS> ܚܒܫܗ̇ ܕܟ̣ܠ<EOS>ܕܲܣܢܝܼܩܝܼܢ<EOS>ܒܗܵܕܹܐ ܨܠܘܿܬܼܵܐ ܙܥܘܿܪܬܵܐ ܚܲܒ̣ܫܹܗ ܘܝܲܗ̄ܒ̣ ܠܲܫܠܝܼܚܵܘ̈ܗܝ<EOS>ܒܗܵܝ̇ ܩܲܕܼܡܵܝܬܵܐ ܡܸܠܬܼܵܐ ܕܐܲܠܸܦ̣ ܢܸܩܪܸܐ ܐܲܒ̣ܘܼܢ<EOS>ܒܵܗ̇ ܡܸܫܬܲܗܸܐ ܟ̱ܠܹܗ ܚܲܝܠܹܗ ܕܲܒ̣ܥܸܠܕܲܪܵܐ<EOS>ܪܲܒ݁ ܚܲܝܠܲܢ ܓܹܝܪ ܝܵܕܲܥ̇ ܗ̄ܘ̣ ܠܹܗ ܠܲܒ̣ܥܸܠܕܲܪܲܢ<EOS>ܕܲܟ̣ܡܵܐ ܚܲܨܝܼܦ ܘܲܟ̣ܡܵܐ ܣܵܢܹ̇ܐ ܠܲܒ̣ܢܲܝ̈ܢܵܫܵܐ<EOS>ܘܲܟ̣ܡܵܐ ܚܵܣܹ̇ܡ ܘܲܟ̣ܡܵܐ ܡܲܩܪܸܒ̣ ܘܲܟ̣ܡܵܐ ܣܵܪܲܚ<EOS>ܘܐܲܝܟܵܐ ܕܡܸܫܟܲܚ ܐܲܬܼܪܵܐ ܕܢܸܙܟܸܐ ܚܒ̣ܵܠܵܐ ܥܵܒܹ̇ܕܼ<EOS>ܚܦܝܼܛ ܠܐܲܒ̣ܕܵܢܵܐ ܢܩܸܐ ܠܣܘܼܪܚܵܢܵܐ ܪܵܚܹ̇ܡ ܒܝܼܫܬܵܐ<EOS>ܦܫܝܼܩ ܠܹܗ ܩܸܛܠܵܐ ܚܵܕܹܐ ܒܲܕܼܡܵܐ ܡܥܝܼܪ ܡܲܨܘܼܬܼܵܐ<EOS>ܡܲܠܸܦ ܚܲܪܒܵܐ ܘܥܝܼܪ ܒܐܵܓ̣ܘܿܢܵܐ ܥܲܠ ܬܲܟ̣ܬ݁ܘܼܫܵܐ<EOS>ܘܡܸܚܕܼܵܐ ܕܩܵܐܹ̇ܡ ܐ̄ܢܵܫ ܒܲܨܠܘܿܬܼܵܐ ܠܘܵܬܹܗ ܩܵܐܹ̇ܡ<EOS>ܘܐܸܠܘܼ ܡܸܫܟܲܚ ܟܠ ܕܲܡܨܲܠܸܐ ܡܵܐ ܕܲܡܨܲܠܸܐ<EOS>ܣܵܟܲܪ ܗ̄ܘ̣ܵܐ ܠܹܗ ܠܦܘܼܡܹܗ ܒܥܵܘ̣ܠܵܐ ܕܠܵܐ ܢܨܲܠܸܐ ܗ̄ܘ̣ܵܐ<EOS>ܣܵܢܹ̇ܐ ܨܠܘܿܬܼܵܐ ܘܲܡܥܲܪܩܸܠ ܠܵܗ̇ ܘܲܡܕܼܵܘܸܕܼ ܠܵܗ̇<EOS>ܘܲܡܩܲܦܲܚ ܠܵܗ̇ ܘܐܸܠܘܼ ܦܫܝܼܩ ܠܹܗ ܟܵܠܹ̇ܐ ܗ̄ܘ̣ܵܐ ܠܵܗ̇<EOS>ܢܲܝܙܟܹ̈ܐ ܘܓܹܐܪܹ̈ܐ ܠܵܐ ܡܙܝܼܥܝܼܢ ܠܹܗ ܠܐܲܝܢܵܐ ܕܲܫܠܝܼܚ<EOS>ܐܲܝܟ̣ ܕܲܡܙܝܼܥܵܐ ܨܠܘܿܬܼܵܐ ܠܒ̣ܝܼܫܵܐ ܘܣܵܢܹ̇ܐ ܢܸܚܙܹܝܗ̇<EOS>ܡܸܛܠ ܗܵܢܵܐ ܡܥܝܼܪ ܚܘܼ̈ܫܵܒܹܐ ܕܠܵܐ ܫܲܦܝܼܪܝܼܢ<EOS>ܘܲܡܕܲܠܲܚ ܠܵܗ̇ ܠܢܲܦ̮ܫܵܐ ܒܨܸܦܬܼܵܐ ܕܟ̣ܠ ܣܘܼܥܪ̈ܵܢܝܼܢ<EOS>ܘܙܵܠܲܚ̣ ܬܸܛܪܹܗ ܥܲܠ ܡܲܚܫܲܒ̣ܬܵܐ ܕܠܵܐ ܬܸܫܬܲܦܸܐ<EOS>ܕܲܒ̣ܟ̣ܠ ܦܘܼܪ̈ܣܝܼܢ ܡ̣ܢ ܕܲܟ̣ܝܘܼܬܼܵܐ ܨܠܘܿܬܼܵܐ ܬܸܒ̣ܛܲܠ<EOS>ܗܵܘܹ̇ܐ ܩܵܐܹ̇ܡ ܡܵܐ ܕܲܡܨܲܠܸܐ ܗܵܘ̇ ܕܲܡܨܲܠܸܐ<EOS>ܘܚܵܐܲܪ ܢܸܚܙܸܐ ܙܵܘ̈ܥܹܐ ܕܢܲܦ̮ܫܹܗ ܠܐܲܝܟܵܐ ܨܵܠܹ̇ܝܢ<EOS>ܘܐܸܢ ܚܵܙܹ̇ܐ ܠܹܗ ܕܲܡܠܸܐ ܚܲܫܵܐ ܘܦܵܪܘܿܫܘܼܬܼܵܐ<EOS>ܘܲܙܗܸܐ ܘܩܵܐܹ̇ܡ ܕܢܸܫܐܲܠ ܪ̈ܲܚܡܹܐ ܚܲܨܝܼܦܵܐܝܼܬܼ<EOS>ܡܸܬܼܦܲܪܲܣ ܠܹܗ ܘܡܸܬܼܚܲܟܲܡ ܠܹܗ ܘܡܸܬܼܚܲܪܲܥ ܠܹܗ<EOS>ܕܐܲܝܟܲܢ ܘܲܒ̣ܡܘܿܢ ܢܸܕܼܠܘܿܚ ܢܲܦ̮ܫܹܗ ܡ̣ܢ ܒܵܥܘܼܬܼܵܐ<EOS>ܘܪܵܡܹ̇ܐ ܒܠܸܒܹܗ ܡܸܕܸܡ ܡܸܕܸܡ ܕܲܣܢܸܐ ܣܲܓܝܼ<EOS>ܘܲܡܥܵܘܸܟ̣ ܠܹܗ ܠܗܵܘ̇ ܕܲܡܨܲܠܸܐ ܕܠܵܐ ܢܨܲܠܸܐ ܬܘܼܒ̣<EOS>ܘܡܵܐ ܕܚܘܼ̈ܫܵܒܹܐ ܒܝܼ̈ܫܹܐ ܐܲܪܡ̣ܝܼ ܒܓ̣ܵܘ ܪܸܥܝܵܢܵܐ<EOS>ܗܵܦܹ̇ܟ̣ ܡܲܬܼܘܸܐ ܠܗܵܘ̇ ܕܐܸܬܼܚܲܫܲܒ̣ ܟܠ ܒܝܼ̈ܫܵܬܼܵܐ<EOS>ܘܲܒ̣ܚܘܼ̈ܫܵܒܹܐ ܥܲܝܘܼ̈ܩܬܼܵܢܹܐ ܐܲܝܟ̣ ܒܵܣܲܪ ܠܹܗ<EOS>ܘܐܲܝܟ̣ ܡܲܟܸܣ ܠܹܗ ܕܲܠܡܘܿܢ ܗܵܠܹܝܢ ܡܸܬܼܚܲܫܲܒ̣ ܐܲܢ̄ܬ݁<EOS>ܘܲܡܩܲܦܲܚ ܠܹܗ ܘܲܡܫܲܬܸܩ ܠܹܗ ܡ̣ܢ ܒܵܥܘܼܬܼܵܐ<EOS>ܕܟܲܕܼ ܠܵܐ ܐܲܣܟܸܠ̣ ܐܲܝܟ̣ ܗܵܘ̇ ܕܐܲܣܟܸܠ̣ ܢܸܗܘܸܐ ܚܵܐܹ̇ܫ<EOS>ܕܡ̣ܢ ܗܵܘ̇ ܚܲܫܵܐ ܨܠܘܿܬܼܵܐ ܬܸܒ̣ܛܲܠ ܕܲܪܚܝܼܡܵܐ ܗ̄ܘ̣ܵܬܼ<EOS>ܕܲܡܥܝܼܩܵܐ ܠܹܗ ܠܐܵܟܹܠܩܲܪܨܵܐ ܐܸܠܵܐ ܬܸܒ̣ܛܲܠ<EOS>ܐܸܠܘܼ ܡܵܐܹ̇ܬܼ ܠܵܐ ܕܵܚܹ̇ܠ ܗ̄ܘ̣ܵܐ ܢܸܚܙܸܐ ܡܵܘܬܵܐ<EOS>ܐܲܟ̣ܡܵܐ ܕܕܼܵܚܹ̇ܠ ܢܸܚܙܸܐ ܨܠܘܿܬܼܵܐ ܩܕܼܵܡ ܐܲܠܵܗܵܐ<EOS>ܐܵܦܠܵܐ ܡܲܪܚܸܩ ܡ̣ܢ ܨܹܝܕܼ ܘܲܥܕܹܗ ܕܗܵܘ̇ ܕܲܡܨܲܠܸܐ<EOS>ܥܕܲܡܵܐ ܕܢܸܚܙܸܐ ܐܲܝܟܲܢ ܢܵܦܹ̇ܩ ܡ̣ܢ ܒܵܥܘܼܬܼܵܐ<EOS>ܐܵܦ ܫܵܓܹ̇ܫ ܠܹܗ ܒܝܲܕܼ ܣܘܼܥܪ̈ܵܢܹܐ ܕܥܵܠܡܵܐ ܒܝܼܫܵܐ<EOS>ܘܡܵܐ ܕܪܸܥܝܵܢܹܗ ܠܘܵܬܹܗ ܫܲܩܠܹܗ ܕܲܒ̣ܪܹܗ ܘܲܢܦܲܩ̣<EOS>ܘܐܸܢ ܦܸܓ̣ܥܲܬ݀ ܒܹܗ ܢܲܦ̮ܫܵܐ ܕܚܝܼܨܵܐ ܡ̣ܢ ܣܘܼܥܪ̈ܵܢܹܐ<EOS>ܡܸܨܛܲܕܸܐ ܒܵܗ̇ ܘܐܵܦ ܡܥܗܸܕܼ ܠܵܗ̇ ܕܛܵܒ̣ܬܼܵܐ ܬܸܣܥܘܿܪ<EOS>ܐܵܦ ܡܲܪܢܸܐ ܠܵܗ̇ ܥܲܠ ܗܵܝ̇ ܛܲܒ̣ܬܼܵܐ ܕܲܨܠܘܿܬܼܵܐ ܗ̄ܝܼ ܠܲܡ<EOS>ܘܐܸܢ ܡܸܣܬܲܥܪܵܐ ܘܐܸܠܵܐ ܨܠܘܿܬܼܵܐ ܗܵܐ ܒܲܛܝܼܠܵܐ ܒܛܠܬܼ ܗܘܬ ܠܗ̇ <EOS>ܒܕܲܪܵܐ ܩܵܐܹ̇ܡ ܐܲܝܢܵܐ ܕܩܵܪܹܒ̣ ܠܲܡܨܲܠܵܝܘܼ<EOS>ܘܥܲܡܹܗ ܩܵܐܹ̇ܡ ܐܵܦ ܣܵܛܵܢܵܐ ܠܲܡܣܲܓܵܦܘܼ<EOS>ܚ̣ܙܵܐ ܗ̄ܘ̣ܵܐ ܢܒ̣ܝܼܵܐ ܙܟܪܝܐ<EOS> ܓ<EOS> ܠܝܼܫܘܿܥ ܟܵܗܢܵܐ ܒܲܪ<EOS>ܝܘܿܙܵܕܵܩ<EOS>ܕܲܡܨܲܠܸܐ ܗ̄ܘ̣ܵܐ ܒܲܩܕܼܘܿܫ ܩܘܼ̈ܕܼܫܹܐ ܩܕܼܵܡ ܐܲܠܵܗܵܐ<EOS>ܘܲܠܣܵܛܵܢܵܐ ܚ̣ܙܵܐ ܟܲܕܼ ܩܵܐܹ̇ܡ ܡ̣ܢ ܝܲܡܝܼܢܹܗ<EOS>ܘܒ̣ܵܥܹ̇ܐ ܕܢܲܪܡܸܐ ܪܘܼܚܹܗ ܕܟ̣ܵܗܢܵܐ ܒܹܝܬܼ ܐܲܠܵܗܵܐ<EOS>ܘܒ̣ܵܥܹ̇ܐ ܢܕܼܵܘܸܕܼ ܗܵܝ̇ ܒܵܥܘܼܬܹܗ ܕܟ̣ܵܗܢܵܐ ܪܲܒܵܐ<EOS>ܘܐܸܠܘܼ ܠܵܐ ܟܠ̣ܵܝܗܝ ܗܵܘ̇ ܡܲܠܲܐܟ̣ܵܐ ܡܕܼܵܘܸܕܼ ܗ̄ܘ̣ܵܐ ܠܹܗ<EOS>ܗܵܢܵܐ ܥܝܵܕܼܵܐ ܐܝܼܬܼ ܠܹܗ ܠܒ̣ܝܼܫܵܐ ܨܹܝܕܼ ܕܲܡܨܲܠܹܝܢ<EOS>ܕܐܸܢܗ݀ܘ ܕܡܸܫܟܲܚ ܢܸܡܣܘܿܪ ܐܸܢܘܿܢ ܒܹܝܬܼ ܐܲܠܵܗܵܐ<EOS>ܡܸܛܠ ܗܵܢܵܐ ܒܫܘܼܪܵܝ ܡܸܠܬܼܵܐ ܗܵܝ̇ ܕܲܨܠܘܿܬܼܵܐ<EOS>ܕܐܲܠܸܦ̣ ܡܵܪܲܢ ܢܸܩܪܘܿܢ ܐܲܒ̣ܘܼܢ ܠܐܒܐ <EOS> ܝܲܗ̄ܒ̣ ܠܲܫܠܝܼܚܵܘ̈ܗܝ<EOS>ܕܡܸܚܕܼܵܐ ܕܩܵܪܒܲܬ݁ ܕܩܪܒܬ <EOS> ܠܲܡܨܲܠܵܝܘܼ ܬܹܐܡܲܪ ܐܲܒ̣ܘܼܢ<EOS>ܕܢܸܫܡܲܥ ܒܝܼܫܵܐ ܕܡܲܩܪܸܒ̣ ܥܲܡܵܟ̣ ܕܡܲܢ̣ܘܼ ܐܲܒ̣ܘܼܟ̣<EOS>ܕܠܵܐ ܒܫܘܼܪܵܝܵܐ ܕܕܲܪܵܐ ܢܹܐܬܸܐ ܒܲܛܪܘܼܢܘܼܬܹܗ<EOS>ܟܲܕܼ ܠܵܐ ܝܵܕܲܥ̇ ܕܐܝܼܬܼ ܠܵܟ̣ ܐܲܒ̣ܵܐ ܠܥܸܠ ܒܲܫܡܲܝܵܐ<EOS>ܘܟܲܕܼ ܫܵܐܹ̇ܛ ܠܵܟ̣ ܐܲܝܟ̣ ܕܲܠܓܸܢܣܵܐ ܡܚܝܼܠܵܐ ܢܸܥܒܸ݁ܕܼ<EOS>ܕܲܪܵܐ ܥܲܡܵܟ̣ ܘܲܢܒܲܣܲܪ ܒܵܟ̣ ܒܲܛܪܘܼܢܘܼܬܹܗ<EOS>ܡܸܛܠܗܵܢܵܐ ܝܑܼܠܸܦܲܬ݁ ܕܬܸܩܪܸܐ ܠܐܲܒ̣ܵܐ ܐܲܒ̣ܘܼܢ<EOS>ܕܡ̣ܢ ܫܘܼܪܵܝܵܐ ܢܸܗܘܸܐ ܝܵܕܲܥ̇ ܝܕܥ<EOS> ܝܼܕܥ <EOS> ܡܲܢ̣ܘܼ ܐܲܒ̣ܘܼܟ̣<EOS>ܡܸܚܕܼܵܐ ܕܫܵܡܲܥ̇ ܕܐܝܼܬܼ ܠܵܟ̣ ܐܲܒ̣ܵܐ ܠܥܸܠ ܒܲܫܡܲܝܵܐ<EOS>ܡܸܬ݁ܕܵܘܲܕܼ ܠܹܗ ܘܙܵܝ̇ܥܵܐ ܪܸܓ̣ܠܹܗ ܡܵܐ ܕܡܸܬܼܟܲܬܲܫ<EOS>ܠܛܲܠܝܵܐ ܕܵܡܹ̇ܝܬ݁ ܕܲܡܚܝܼܠ ܘܐܝܼܬܼ ܠܹܗ ܐ̄ܒ̣ܵܐ ܓܲܢ̄ܒܵܪܵܐ<EOS>ܘܡܵܐ ܕܡܸܬܼܟܲܬܲܫ ܩܵܪܹܐ ܠܐܲܒ̣ܘܼܗܝ ܥܲܠ ܬܲܟ̣ܬ݁ܘܼܫܵܐ<EOS>ܘܲܒ̣ܥܸܠܕܲܪܹܗ ܡܸܚܕܼܵܐ ܕܫܵܡܲܥ̇ ܕܩܵܪܹܐ ܠܐܲܒ̣ܘܼܗܝ<EOS>ܡܲܪܦܸܐ ܘܥܸܪܹܩ ܥܲܠ ܕܲܡܚܝܼܠ ܗ̄ܘ̣ ܡ̣ܢ ܓܲܢ̄ܒܵܪܵܐ<EOS>ܗܵܟܲܢ ܐܵܦ ܐܲܢ̄ܬ݁ ܬܸܩܪܸܐ ܐܲܒ̣ܘܼܢ ܡܸܬܼܦܲܩܲܕܼ ܐܲܢ̄ܬ݁<EOS>ܕܢܸܥܪܘܿܩ ܒܝܼܫܵܐ ܡܸܚܕܼܵܐ ܕܫܵܡܲܥ̇ ܕܐܲܝܢܵܘ ܐܲܒ̣ܘܼܟ̣<EOS>ܐ̄ܒ̣ܘܼܢ ܕܒܲܫܡܲܝܵܐ ܢܸܬܼܩܲܕܲܫ ܫܡܵܟ̣ ܐܵܡܲܪ ܐܲܢ̄ܬ݁ ܠܹܗ<EOS>ܚܢܲܢ ܢܸܬܼܩܲܕܲܫ ܕܲܫܡܵܟ̣ ܒܲܢ ܗ̄ܘ̣ ܠܲܢ ܩܲܕܸܫ ܡܵܪܝ<EOS>ܥܠܲܝܢ ܐܸܬܼܩܪܝܼ ܫܡܵܟ̣ ܢܸܬܼܩܲܕܲܫ ܒܲܢ ܡܸܠܛܠܵܬܼܵܟ̣<EOS>ܩܲܕܝܼܫ ܐܲܢ̄ܬ݁ ܗ̄ܘ̣ ܫܡܵܟ̣ ܢܸܬܼܩܲܕܲܫ ܒܲܢ ܚܲܠܵܫܹ̈ܐ<EOS>ܨܠܘܿܬܼܵܐ ܕܐܲܠܸܦ̣ ܒܲܪ ܐܲܠܵܗܵܐ ܥܘܼܬܼܪܵܐ ܡܲܠܝܵܐ<EOS>ܘܡܸܢܵܗ̇ ܐܝܼܬܼ ܠܵܟ̣ ܕܬܸܕܲܥ ܡܲܢ ܐܲܢ̄ܬ݁ ܘܲܟ̣ܡܵܐ ܪܲܒ݁ ܐܲܢ̄ܬ݁<EOS>ܗܝ݀ ܡܲܠܦܵܐ ܕܐܝܼܬܼ ܠܵܟ̣ ܐܲܒ̣ܵܐ ܡܲܠܟܵܐ ܪܲܒܵܐ<EOS>ܘܝܵܪܒܵܐ ܢܲܦ̮ܫܵܟ̣ ܕܠܲܐܝܕܵܐ ܡܫܘܼܚܬܼܵܐ ܡܛ̣ܵܐ ܕܲܚܝܼܚܵܟ̣<EOS>ܒܲܪ ܐܲܠܵܗܵܐ ܢܚܸܼ ܡ̣ܢ ܪܵܘܡܵܐ ܗܘ݀ܵܐ ܒܲܪܢܵܫܵܐ<EOS>ܘܡ̣ܢ ܓܵܘ ܥܘܼܡܩܵܐ ܐܲܣ̣ܩܵܟ̣ ܬܸܗܘܸܐ ܒܪܵܐ ܠܐܲܠܵܗܵܐ<EOS>ܗܘ݀ܵܐ ܠܵܟ̣ ܐܲܚܵܐ ܡ̣ܢ ܓܵܘ ܟܲܪܣܵܐ ܡܲܠܝܲܬܼ ܩܘܼ̈ܕܼܫܹܐ<EOS>ܘܥܲܒ̣ܕܵܟ̣ ܐܲܚܘܼܗܝ ܡ̣ܢ ܓܵܘ ܟܲܪܣܵܐ ܕܡܲܥܡܘܿܕܼܝܼܬܼܵܐ<EOS>ܗܘ݀ܵܐ ܒܲܪܢܵܫܵܐ ܡܸܛܠܵܬܼܵܟ̣ ܟܲܕܼ ܐܲܠܵܗܵܐ ܗ̄ܘ̣<EOS>ܕܬܸܗܘܸܐ ܥܲܡܹܗ ܒܪܵܐ ܠܐܲܠܵܗܵܐ ܟܲܕܼ ܒܲܪܢܵܫܵܐ ܐܢ̄ܬ݁<EOS>ܐܸܬܼܡܲܣܟܲܢ ܗܘ݀ ܟܲܕܼ ܥܲܬ݁ܝܼܪܵܐ ܗ̄ܘ̣ ܡܸܛܠܵܬܼܵܟ̣<EOS>ܕܐܲܢ̄ܬ݁ ܡܸܣܟܹܢܵܐ ܬܸܩܢܸܐ ܥܘܼܬܼܪܵܐ ܥܘܬܪܗ <EOS> <EOS> ܡܸܛܠܵܬܹܗ<EOS>ܒܪܵܐ ܠܐܲܠܵܗܵܐ ܥܲܒ̣ܕܵܟ̣ ܥܲܡܹܗ ܡ̣ܢ ܓܵܘ ܡܲܝ̈ܵܐ<EOS>ܕܟܲܕܼ ܝܑܼܚܝܼܕܼܵܐ ܗ̄ܘ̣ ܢܸܩܢܸܐ ܐܲܚܹ̈ܐ ܒܝܲܠܕܵܐ ܕܲܬܼܪܹܝܢ<EOS>ܡܸܛܠ ܕܐܵܦ ܗܘ݀ ܒܝܲܠܕܵܐ ܕܲܬܼܪܹܝܢ ܗܘ݀ܵܐ ܒܲܪܢܵܫܵܐ<EOS>ܒܗܵܘ̇ ܡܵܘܠܵܕܵܐ ܕܲܬܼܪܹܝܢ ܥܲܒ̣ܕܵܟ̣ ܒܪܵܐ ܠܐܲܠܵܗܵܐ<EOS>ܘܲܕܼܠܵܐ ܬܸܛܥܸܐ ܡܲܢ̣ܘܼ ܐܲܒ̣ܘܼܟ̣ ܡܵܐ ܕܲܡܨܲܠܹܝܬ݁<EOS>ܐ̄ܒ̣ܘܼܢ ܕܒܲܫܡܲܝܵܐ ܐܲܠܦܵܟ̣ ܬܸܩܪܸܐ ܒܪܹܫ ܒܵܥܘܼܬܼܵܟ̣<EOS>ܕܢܲܦ̮ܫܵܟ̣ ܬܹܐܪܲܒ̣ ܡ̣ܢ ܥܘܼܗܕܵܢܵܐ ܕܓܸܢܣܵܐ ܪܲܒܵܐ<EOS>ܘܲܒ̣ܥܸܠܕܲܪܵܟ̣ ܢܸܕܼܚܲܠ ܕܐܝܼܬܼ ܠܵܟ̣ ܐ̄ܒ̣ܵܐ ܓܲܢ̄ܒܵܪܵܐ<EOS>ܕܐܸܢ ܫܵܐܹ̇ܛ ܠܵܟ̣ ܡܸܛܠ ܚܵܘܵܐ ܕܐܝܼܬܹܝܗ̇ ܐܸܡܵܟ̣<EOS>ܢܸܗܦܘܿܟ̣ ܢܸܕܼܚܲܠ ܥܲܠ ܕܝܼܠܸܕܬܼܵܟ̣ ܡܲܥܡܘܿܕܼܝܼܬܼܵܐ<EOS>ܘܐܸܢ ܡܸܙܕܵܘܙܸܐ ܕܲܠܒܲܪ ܐܵܕܼܵܡ ܫܲܦܠܵܐ ܢܸܦܟ݁ܘܿܪ<EOS>ܢܙܘܼܥ ܟܲܕܼ ܫܵܡܲܥ̇ ܕܐܝܼܬܼ ܠܵܟ̣ ܐܲܒ̣ܵܐ ܠܥܸܠ ܒܲܫܡܲܝܵܐ<EOS>ܘܡܵܐ ܕܡܸܬܼܟܲܬܲܫ ܥܲܡܵܟ̣ ܢܸܙܟܹܝܟ̣ ܒܲܛܪܘܼܢܘܼܬܹܗ<EOS>ܬܸܗܘܸܐ ܢܵܝ̇ܕܵܐ ܪܸܓ̣ܠܹܗ ܒܕܲܪܵܐ ܒܛܸܒܹ݁ܗ ܕܐܲܒ̣ܘܼܟ̣<EOS>ܢܙܘܼܥ ܗܘ݀ ܡܸܢܵܟ̣ ܡܸܛܠ ܐܲܒ̣ܘܼܟ̣ ܕܲܩܫܸܐ ܡܸܢܹܗ<EOS>ܘܐܲܢ̄ܬ݁ ܬܸܬܼܚܲܦܲܛ ܬܸܣܥܘܿܪ ܟܠܝܘܿܡ ܫܲܦܝܼܪ̈ܵܬܼܵܐ<EOS>ܘܬܸܗܘܸܐ ܥܵܪܹܩ ܡ̣ܢ ܣܘܼܥܪ̈ܵܢܹܐ ܕܠܵܐ ܫܲܦܝܼܪܝܼܢ<EOS>ܥܲܠ ܕܐܲܠܵܗܵܐ ܐܝܼܬܼܵܘܗܝ ܐܲܒ̣ܘܼܟ̣ ܕܲܡܠܸܐ ܫܘܼܦܪܹ̈ܐ<EOS>ܬܸܗܘܸܐ ܕܲܟ̣ܝܵܐ ܘܲܕܼܠܵܐ ܡܘܼܡܵܐ ܥܲܠ ܕܲܒ̣ܪܵܐ ܐܲܢ̄ܬ݁<EOS>ܘܡܲܣܛܸܐ ܘܥܵܒܲܪ ܡ̣ܢ ܒܝܼ̈ܫܵܬܼܵܐ ܡܸܛܠ ܐܲܒ̣ܘܼܟ̣<EOS>ܕܠܵܐ ܟܲܕܼ ܚܵܛܹ̇ܝܬ݁ ܢܸܨܛܲܥܲܪ ܠܹܗ ܡܸܛܠܵܬܼܵܟ̣<EOS>ܗܵܘ̇ ܕܲܫܦܲܪ ܠܹܗ ܢܸܗܘܸܐ ܐܲܒ̣ܘܼܟ̣ ܟܲܕܼ ܝܵܕܲܥ̇ ܠܵܟ̣<EOS>ܚܙܝܼ ܕܲܠܡܵܢ̣ܘܼ ܩܵܪܹܝܬ݁ ܐܲܒ̣ܘܼܢ ܒܹܝܬܼ ܚܘܼܣܵܝܵܐ<EOS>ܘܨܲܠܸܠ ܢܲܦ̮ܫܵܟ̣ ܡܸܛܠܵܬܹܗ ܕܠܵܐ ܠܐ <EOS> <EOS> ܢܵܨܛܲܥܲܪ<EOS>ܗܵܐ ܠܐܝܼܩܵܪܵܐ ܪܲܒܵܐ ܣܠܸܩ̣ܬ݁ ܐܲܢ̄ܬ݁ ܡܸܛܠܵܬܹܗ<EOS>ܠܵܐ ܢܹܐܬܸܐ ܗܘ݀ ܠܨܲܥܪܵܐ ܪܲܒܵܐ ܡܸܛܠܵܬܼܵܟ̣<EOS>ܒܹܗ ܝܵܪܹܒ̣ ܐܲܢ̄ܬ݁ ܠܵܐ ܢܸܙܥܲܪ ܒܵܟ̣ ܐܸܢ ܦܵܪܘܿܫܵܐ ܐܢ̄ܬ݁<EOS>ܛܘܿܪ ܛܪ <EOS><EOS> ܐܝܼܩܵܪܵܐ ܠܐܲܒ̣ܵܐ ܕܪܲܒ݁ ܗ̄ܘ̣ ܘܒܹܗ ܝܵܪܹܒ̣ ܐܲܢ̄ܬ݁<EOS>ܥܲܠ ܗܵܝ̇ ܡܵܪܲܢ ܐܲܠܦܵܟ̣ ܕܬܸܩܪܸܐ ܠܐܲܒ̣ܵܐ ܐܲܒ̣ܘܼܢ<EOS>ܕܓܸܢܣܵܐ ܪܲܒܵܐ ܣܲܓܝܼ ܬܵܒܲܥ̇ ܫܡܵܐ ܫܲܦܝܼܪܵܐ<EOS>ܡܸܢܵܗ̇ ܕܗܵܕܹܐ ܕܠܹܗ ܠܐܲܠܵܗܵܐ ܕܠܐܠܗܐ <EOS> <EOS> <EOS> ܐܲܒ̣ܘܼܢ<EOS>ܩܵܪܹܝܬ݁<EOS>ܬܹܐܨܲܦ ܬܸܫܦܲܪ ܐܲܝܟ̣ ܡܵܐ ܐܟܡܐ <EOS> ܐܝܟ ܡܢ<EOS> ܡܛܠ <EOS>ܕܲܗ݀ܘܲܝܬ݁ ܒܪܵܐ ܠܐܲܠܵܗܵܐ<EOS>ܕܲܢܙܝܼܥ ܡܸܢܵܟ̣ ܠܲܒ̣ܥܸܠܕܲܪܵܟ̣ ܐܲܠܦܵܟ̣ ܕܐܲܝܟܲܢ<EOS>ܬܸܩܪܸܐ ܐܲܒ̣ܘܼܢ ܕܲܫܡܹܗ ܡܙܝܼܥ ܒܸܪ̈ܝܵܬܼܵܐ<EOS>ܠܵܟ̣ ܠܘܼܒܵܒ̣ܵܐ ܟܲܕܼ ܝܵܠܹ̇ܦ ܐܲܢ̄ܬ݁ ܡܲܢ̣ܘܼ ܐܲܒ̣ܘܼܟ̣<EOS>ܠܗܵܘ̇ ܕܘܼܚܵܠܵܐ ܕܫܵܡܲܥ̇ ܕܐܝܼܬܼ ܠܵܟ̣ ܐ̄ܒ̣ܵܐ ܓܲܢ̄ܒܵܪܵܐ<EOS>ܥܲܠ ܡܵܘܠܵܕܵܐ ܕܡܲܥܡܘܿܕܼܝܼܬܼܵܐ ܨܒ̣ܵܐ ܕܲܢܫܲܕܪܵܟ̣<EOS>ܟܲܕܼ ܡܥܲܗܸܕܼ ܠܵܟ̣ ܕܝܼܠܝܼܕܼ ܐܲܢ̄ܬ݁ ܗ̄ܘ̣ ܪܘܼܚܵܢܵܐܝܼܬܼ<EOS>ܕܢܸܗܘܸܐ ܐܝܼܬܼ ܠܵܟ̣ ܣܲܒ̣ܪܵܐ ܪܲܒܵܐ ܠܘܵܬܼ ܐܲܠܵܗܵܐ<EOS>ܕܗܘ݀ܵܐ ܐܲܒ̣ܘܼܟ̣ ܘܲܗ݀ܘܲܝܬ݁ ܠܹܗ ܒܪܵܐ ܒܝܲܠܕܵܐ ܕܲܬܼܪܹܝܢ<EOS>ܠܐܲܒ̣ܵܐ ܩܵܪܹܝܬ݁ ܡܵܐ ܕܲܡܨܲܠܹܝܬ݁ ܢܹܐܬܸܐ ܢܸܦܪܘܿܩ<EOS>ܒܢܵܘ̈ܗܝ ܕܐܸܫܬܲܥܒܲܕܼܘ ܠܐܵܟܹܠܩܲܪܨܵܐ ܗܵܐ ܡ̣ܢ ܥܵܠܲܡ<EOS>ܐܵܡܲܪ ܐܲܢ̄ܬ݁ ܠܹܗ ܡܸܫܒܵܐ ܫܒܸܐ ܐ̈ܢܵܐܠ ܘܲܡܙܲܒܲܢ ܐ̄ܢܵܐ<EOS>ܘܲܗܘܹ̇ܝܬܼ ܥܲܒ̣ܕܵܐ ܘܗܵܐ ܡܫܲܥܒܲܕܼ ܐ̄ܢܵܐ ܒܹܝܬܼ ܢܘܼܟ̣ܪ̈ܵܝܹܐ<EOS>ܚܛܝܼܬܼܵܐ ܙܒܲܢܬܲܢܝ ܘܐܸܢܵܐ ܢܸܦܠܹ̇ܝܬܼ ܡ̣ܢ ܚܹܐܪܘܼܬܼܵܐ<EOS>ܘܕܲܒ̣ܪܘܼܢܝ ܡܸܢܵܟ̣ ܘܲܗܘܹ̇ܝܬܼ ܥܲܒ̣ܕܵܐ ܠܲܣܪܝܼܩܘܼܬܼܵܐ<EOS>ܡܵܪܵܐ ܒܝܼܫܵܐ ܕܲܩ̇ܢܹܝܬܼ ܟܲܕܼܢܲܢܝ ܒܢܝܼܪܵܐ ܩܲܫܝܵܐ<EOS>ܘܗܵܐ ܡܢܵܘܲܠ ܠܝܼ ܒܹܝܬܼ ܥܲܒ̣ܕܘܼܬܼܵܐ ܕܡܲܠܝܵܐ ܚܲܫܹ̈ܐ<EOS>ܐܸܙܕܲܒܢܹ̇ܬܼ ܡܵܪܝ ܐܲܝܟܲܢ ܐܸܦܢܸܐ ܥܲܠ ܚܹܐܪܘܼܬܼܵܐ<EOS>ܕܐܸܢܵܐ ܘܐܢܐ <EOS><EOS> ܒܨܸܒ̣ܝܵܢܝ ܐܸܙܹ̇ܠ̄ܬܼ ܥܲܡܹܗ ܕܡܵܪܵܐ ܒܝܼܫܵܐ<EOS>ܚܸܘܝܵܐ ܢܟ̣ܝܼܠܵܐ ܫܩܲܠ̣ ܡܿܢܝ ܩܲܢܝܵܐ ܘܲܪܡܵܝ ܐܝܼܕܼܵܐ<EOS>ܘܒܹܝܬܼ ܠܹܗ ܠܚܵܘܵܐ ܟܬܲܒ̣ܘ ܐܸܫܛܵܪܵܐ ܘܥܲܒ̣ܕܵܐ ܥܲܒ̣ܕܘܼܢܝ<EOS>ܐ̄ܢܵܐ ܝܸܗ̇ܒܹ݁ܬܼ ܦܘܼܡܝ ܘܲܗܘܹ̇ܝܬܼ ܥܲܒ̣ܕܵܐ ܕܒܲܪ ܚܹܐܪܹ̈ܐ ܗ̄ܘܹ̇ܝܬܼ<EOS>ܘܐܵܟܹܠܩܲܪܨܵܐ ܕܲܙܒ̣ܢܲܢܝ ܚܲܒ̣ܫܲܢܝ ܒܲܣܪܝܼܩܘܼܬܹܗ<EOS>ܕܠܵܟ̣ ܕܹܝܢ ܐܲܒ̣ܵܐ ܐܝܼܕܼܵܐ ܒܐܸܫܛܵܪܝ ܠܵܐ ܪܲܡܝܵܐ ܠܵܟ̣<EOS>ܠܵܐ ܙܲܒܸܢܬܵܢܝ ܠܵܐ ܬܸܫܒܘܿܩܲܝܢܝ ܨܹܝܕܼ ܥܵܘܵܠܵܐ<EOS>ܬܹܐܬܸܐ ܙܒ̣ܝܼܢܬܵܐ ܕܲܟ̣ܬܲܒ̣ ܚܸܘܝܵܐ ܡ̣ܢ ܒܸܠܥܵܕܲܝܟ<EOS>ܘܲܚܙܝܼ ܬܲܡܵܢ ܕܲܪܡܵܝ ܐܝܼܕܼܵܟ̣ ܠܵܐ ܡܸܫܟܲܚ ܐܲܢ̄ܬ݁<EOS>ܥܲܬܵܐ ܗ ܥܲܩܒ<EOS><EOS> <EOS> ܥܲܡܹܗ ܕܐܲܝܟܲܢܵܐ ܒܪܵܐ ܒܸܠܥܵܕܼ ܐܲܒ̣ܘܼܗܝ<EOS>ܐܲܡܪܲܚ̣ ܢܸܙܒܸܢ ܗܵܘ ܡܵܪܘܿܕܼܵܐ ܘܠܵܐ ܐܸܣܬܲܪܲܕܼ<EOS>ܕܢܹܐܙܲܠ ܛܲܠܝܵܐ ܢܙܲܒܸܢ ܢܲܦ̮ܫܹܗ ܒܸܠܥܵܕܼ ܐܲܒ̣ܘܼܗܝ<EOS>ܡܲܢ ܙܵܒܹ̇ܝܢ ܠܹܗ ܘܲܬܼܟ̣ܝܼܠ ܥܠܵܘܗܝ ܕܲܡܩܲܕܸܐ ܠܹܗ<EOS>ܬܹܐܬܸܐ ܙܒ̣ܝܼܢܬܵܐ ܘܐܸܢ ܪܲܡܝܵܐ ܠܹܗ ܐܝܼܕܼܵܐ ܠܐܲܒ̣ܵܐ<EOS>ܘܐܸܠܵܐ ܢܸܒ̣ܛܲܠ ܐܵܦ ܙܵܒ̣ܘܿܢܵܐ ܘܲܡܙܲܒ݁ܢܵܢܵܐ<EOS>ܐܸܙܕܲܒ݁ܢܹܬܼ ܡܵܪܝ ܘܐܲܢ̄ܬ݁ ܠܵܐ ܪܓ̣ܝܼܫ ܐܲܢ̄ܬ݁ ܟܲܕܼ ܐܲܒ̣ܵܐ ܐܲܢ̄ܬ݁<EOS>ܠܵܐ ܬܸܫܬܲܪܲܪ ܬܸܢܘܲܝ ܕܲܗܘ݀ܵܬܼ ܡ̣ܢ ܒܸܠܥܵܕܲܝܟ<EOS>ܠܵܐ ܢܸܚܕܸܐ ܠܝܼ ܒܝܼܫܵܐ ܕܣܵܒܲܪ ܕܲܡܩܲܕܸܐ ܠܝܼ<EOS>ܠܵܐ ܙܲܒܸ݁ܢܬܵܢܝ ܠܵܐ ܬܲܗܡܸܐ ܡܹܢܝ ܟܲܕܼ ܕܝܼܠܵܟ̣ ܐ̄ܢܵܐ<EOS>ܠܵܐ ܪܲܡܝܵܐ ܠܵܟ̣ ܐܝܼܕܼܵܐ ܒܲܟ̣ܬܼܵܒ̣ܝ ܠܵܐ ܢܸܫܬܲܪܲܪ<EOS>ܬܠܘܿܚ ܠܲܙܒ̣ܝܼܢܬܵܐ ܕܲܥܒܲܕܼ ܚܸܘܝܵܐ ܒܢܸܟ̣ܠܵܐ ܪܲܒܵܐ<EOS>ܐܝܼܬܼ ܗ̄ܘ̣ܵܐ ܠܝܼ ܫܡܵܟ̣ ܕܐܝܼܬܼܵܘܗܝ ܨܲܠܡܵܟ̣ ܘܐܸܬ݁ܛܲܡܲܐ ܠܹܗ<EOS>ܐ̄ܒ̣ܘܼܢ ܕܒܲܫܡܲܝܵܐ ܢܸܬܼܩܲܕܲܫ ܫܡܵܟ̣ ܡܸܛܠܵܬܼܵܟ̣<EOS>ܐ̄ܒ̣ܵܐ ܠܵܐ ܬܲܪܦܸܐ ܒܹܝܬܼ ܥܲܒ̣ܕܘܼܬܼܵܐ ܒܢܲܝ̈ܵܐ ܕܲܥܪܲܩ̣ܘ<EOS>ܬܵܐ ܕܒܲܪ ܐܸܢܘܿܢ ܡ̣ܢ ܡܵܪܘܿܕܼܵܐ ܕܫܲܥܒܸ݁ܕܼ ܐܸܢܘܿܢ<EOS>ܟܠ ܡܘܿܢ ܕܲܗܘ݀ܵܐ ܡ̣ܢ ܒܸܠܥܵܕܲܝܟ ܠܵܐ ܢܸܬܼܩܲܝܲܡ<EOS>ܥܲܠ ܕܐܲܒ̣ܵܐ ܐܲܢ̄ܬ݁ ܡܸܠܬܼܵܟ̣ ܬܩܘܼܡ ܘܲܩܢܝܼ ܕܝܼܠܵܟ̣<EOS>ܒܸܠܥܵܕܼ ܓܲܒ̣ܪܵܗ̇ ܙܲܒ݁ܢܲܬ ܚܵܘܵܐ ܒܢܲܝ̈ܵܐ ܠܐܲܒ̣ܕܵܢ<EOS>ܒܓ̣ܵܢ ܕܲܝܵܢܵܐ ܟܬܼܵܒ̣ܵܐ ܕܐܲܢ̄ܬ݁ܬܼܵܐ ܠܵܐ ܡܸܬܼܩܲܒܲܠ<EOS>ܚܸܘܝܵܐ ܗ̄ܘ̣ ܣܵܦ̇ܪܵܐ ܘܗܵܝ̇ ܕܲܡܙܲܒ݁ܢܵܐ ܐܲܢ̄ܬ݁ܬܼܵܐ ܐܝܼܬܹܝܗ̇<EOS>ܘܐܸܢܵܐ ܗܘܹ̇ܝܬܼ ܠܝܼ ܒܝܼܫ ܒܝܼܫ ܡܸܢܗܘܿܢ ܒܹܝܬܼ ܥܲܒ̣ܕܘܼܬܼܵܐ<EOS>ܠܵܐ ܫܲܪܝܼܪܝܼܢ ܠܵܐ ܢܸܬܼܩܲܒ݁ܠܘܼܢ ܐܸܫܛܵܪ̈ܲܝܗܘܿܢ<EOS>ܬܲܠܲܚ ܘܐܲܚܪܸܒ̣ ܘܲܫܪܝܼ ܟ̱ܠܵܗ̇ ܕܲܓܵܠܘܼܬܼܵܐ<EOS>ܐܲܢ̄ܬ݁ ܗ̄ܘ̣ ܡܵܪܵܐ ܘܐܝܼܬܼ ܥܲܒ̣̈ܕܹܐ ܛܥܝܼ̈ܢܲܝ ܨܲܠܡܵܟ̣<EOS>ܘܐܸܨܛܲܕܝܼ ܒܗܘܿܢ ܚܲܕܼ ܛܲܪܟܵܢܵܐ ܘܲܙܒܲܢ ܐܸܢܘܿܢ<EOS>ܘܐܲܦܸܩ̣ ܐܸܢܘܿܢ ܡ̣ܢ ܡܵܪܘܼܬܼܵܟ̣ ܡܲܠܝܲܬܼ ܫܘܼܦܪܹ̈ܐ<EOS>ܘܢܵܘܸܠ̣ ܐܸܢܘܿܢ<EOS>ܘܗܵܐ ܡܬܢ̇ܘܠܝܢ <EOS> ܒܹܝܬܼ ܥܲܒ̣ܕܘܼܬܼܵܐ ܕܡܲܠܝܵܐ ܘܵܝܹ̈ܐ<EOS>ܠܵܐ ܬܲܓܲܪ ܠܹܗ ܕܲܙܒܲܢ ܥܲܒ̣ܕܲܝ̈ܟ ܡ̣ܢ ܒܸܠܥܵܕܲܝܟ<EOS>ܣܲܒ̣ ܐܸܢܘܿܢ ܠܵܟ̣ ܠܵܐ ܬܸܬܸܠ ܠܹܗ ܕܢܸܩܢܸܐ ܐܸܢܘܿܢ<EOS>ܨܒ̣ܵܐ ܕܒܲܚܛܘܼܦܝܵܐ ܢܸܗܘܸܐ ܡܵܪܵܐ ܥܲܠ ܩܸܢܝܵܢܵܟ̣<EOS>ܩܢܝܼ ܐܲܢ̄ܬ݁ ܕܝܼܠܵܟ̣ ܘܲܠܚܵܛܘܿܦܵܐ ܫܕܼܝܼ ܠܐܲܒ̣ܕܵܢܵܐ<EOS>ܡܵܪܵܐ ܐܢ̄ܬ݁ ܘܐܲܒ̣ܵܐ ܬܵܐ ܦܪܘܿܩ ܕܝܼܠܵܟ̣ ܡ̣ܢ ܡܵܪܘܿܕܼܵܐ<EOS>ܕܲܕܼܠܵܐ ܕܝܼܠܹܗ ܒܵܥܹ̇ܐ ܕܢܸܩܢܸܐ ܥܵܘܵܠܵܐܝܼܬܼ<EOS>ܐ̄ܒ̣ܘܼܢ ܕܒܲܫܡܲܝܵܐ ܢܸܬܼܩܲܕܲܫ ܫܡܵܟ̣ ܡܵܐ ܕܐܵܡܲܪ ܐܲܢ̄ܬ݁<EOS>ܟܠܗܘܿܢ ܗܵܠܹܝܢ ܙܵܘ̈ܥܹܐ ܚܵܒ̣݁ܫܲܬ݁ ܡܵܐ ܕܲܡܨܲܠܹܝܬ݁<EOS>ܡܸܛܠ ܗܵܠܹܝܢ ܐܲܠܦܵܟ̣ ܡܵܪܲܢ ܬܸܩܪܸܐ ܐܲܒ̣ܘܼܢ<EOS>ܕܟ̣ܠ ܝܘܼܬܼܪ̈ܵܢܹܐ ܡ̣ܢ ܒܵܥܘܼܬܼܵܐ ܢܸܫܬܲܟ̣ܚܘܼܢ ܠܵܟ̣<EOS>ܕܐܲܢ̄ܬ݁ ܬܸܙܕܲܗܸܐ ܡܸܛܠ ܕܐܝܼܬܼ ܠܵܟ̣ ܐܲܒ̣ܵܐ ܪܵܡܵܐ<EOS>ܘܒ̣ܝܼܫܵܐ ܢܸܕܼܚܲܠ ܪܲܒ݁ܘܼܬܹܗ ܕܪܵܡܵܐ ܐܲܒ̣ܘܼܟ̣<EOS>ܘܢܹܐܬܼ̈ܝܵܢ ܟܠܗܹܝܢ ܩܲܕܼ̈ܡܵܝܵܬܼܵܐ ܘܡܸܨ̈ܥܵܝܵܬܼܵܐ<EOS>ܕܲܥܒ̣ܝܼ̈ܕܼܵܢ ܠܵܟ̣ ܒܸܠܥܵܕܼ ܐܲܒ̣ܵܐ ܘܢܸܫܪܸܐ ܐܸܢܹܝܢ<EOS>ܘܥܲܠ ܕܲܛܠܸܐ ܗ̄ܘܲܝܬ݁ ܘܲܡܙܲܒܲܢ ܗ̄ܘܲܝܬ݁ ܒܸܠܥܵܕܼ ܐܲܒ̣ܘܼܟ̣<EOS>ܬܸܒ̣ܛܲܠ ܬܸܢܘܲܝ ܗܵܝ̇ ܕܲܙܒ̣ܝܼܢܬܵܐ ܘܬܸܬܼܚܲܪܲܪ ܐܲܢ̄ܬ݁<EOS>ܘܲܗܘܵܬܼ ܝܵܕܼܥܵܐ ܚܛܝܼܬܼܵܐ ܕܙܸܒ̣ܢܲܬ ܒܐܝܼ̈ܕܲܝ ܚܸܘܝܵܐ<EOS>ܕܡܸܫܬܲܪܝܵܐ ܠܵܗ̇ ܬܸܢܘܲܝ ܕܲܗܘܵܬܼ ܡ̣ܢ ܚܲܪܡܵܢܵܐ<EOS>ܕܲܒ̣ܥܵܐ ܐܸܢܘܿܢ ܐܲܒ̣ܵܐ ܠܲܒ̣ܢܵܘ̈ܗܝ ܢܸܬܼܦܲܢܘܿܢ ܠܹܗ<EOS>ܘܗܵܐ ܩܵܪܹܝܢ ܠܹܗ ܘܡܲܢ̣ܘܼ ܡܸܫܟܲܚ ܢܸܟ̣ܠܸܐ ܐܸܢܘܿܢ<EOS>ܥܲܠ ܗܵܝ̇ ܐܲܒ̣ܘܼܢ ܐܲܠܦܵܟ̣ ܕܬܸܩܪܸܐ ܒܲܪ ܐܲܠܵܗܵܐ<EOS>ܕܒܲܫܡܹܗ ܕܐܲܒ̣ܵܐ ܟܠ ܛܵܒ̣ܵܬܼܵܐ ܢܸܫܬܲܟ̣̈ܚܵܢ ܠܵܟ̣<EOS>ܢܸܬܼܩܲܕܲܫ ܫܡܵܟ̣ ܡܵܐ ܕܐܵܡܲܪ ܐܲ̄ܬ݁ ܠܵܟ̣ ܗ̄ܘ̣ ܡܲܠܸܦ<EOS>ܬܸܗܘܸܐ ܩܲܕܝܼܫ ܡܸܛܠ ܐܲܒ̣ܘܼܟ̣ ܕܲܡܠܸܐ ܩܘܼ̈ܕܼܫܹܐ<EOS>ܘܬܸܬܸܠ ܐܲܬܼܪܵܐ ܚܛܝܼܬܼܵܐ ܒܢܲܦܫܵܐ ܕܠܵܐ ܩܲܕܝܼܫܵܐ<EOS>ܒܛܸܒܵܐ ܕܚܝܼܠܵܐ ܘܲܫܡܵܐ ܪܲܒܵܐ ܕܐܲܒ̣ܵܗܘܼܬܼܵܐ ܘܫܡܗ̇ ܒܪܐ ܕܐܠܗܘܬܐ <EOS> <EOS>ܢܸܬܼܩܲܕܲܫ ܫܡܵܟ̣ ܘܬܹܐܬܸܐ ܠܘܵܬܲܢ ܐܵܦ ܡܲܠܟ݁ܘܼܬܼܵܟ̣<EOS>ܕܐܸܢ ܡܲܠܟ݁ܘܼܬܼܵܐ ܙܵܝ̇ܚܵܐ ܕܬܹܐܬܸܐ ܪܥܸܠ̣ܘ ܡܵܪ̈ܘܿܕܹܐ<EOS>ܥܲܠ ܗܵܝ̇ ܐܲܠ̣ܦܵܟ̣ ܡܵܪܲ ܕܬܸܩܪܸܐ ܠܗܵܝ̇ ܡܲܠܟ݁ܘܼܬܼܵܐ<EOS>ܡܸܛܠ ܬܸܓ̣ܡܹ̈ܐ ܕܫܹ̈ܐܕܹܐ ܠܙܝܼ̈ܙܹܐ ܕܲܟ̣ܪܝܼܟ̣ܝܼܢ ܠܵܟ̣<EOS>ܘܨܵܠܹ̇ܝܢ ܦܲܚܹ̈ܐ ܘܛܵܡ̇ܪܝܼܢ ܢܸܫ̈ܒܹܐ ܘܲܡܨܲܝܼ̈ܕܼܵܬܼܵܐ<EOS>ܘܫܵܕܹܝܢ ܓܹܐܪܹ̈ܐ ܕܥܵܘ̣ܠܵܐ ܒܢܲܦܫܵܐ ܕܲܢܡܲܚܘܿܢܵܗ̇<EOS>ܘܲܕܼܠܵܐ ܬܚܘܼܒ̣ ܡ̣ܢ ܡܲܫܪܝܼܬܼܵܐ ܨܲܗܝܲܬܼ ܠܲܕܼܡܵܐ<EOS>ܩܪܝܼ ܠܡܲܠܟ݁ܘܼܬܼܵܐ ܘܡܸܚܕܼܵܐ ܥܵܪܩܝܼܢ ܫܹܐܕܹ̈ܐ ܛܲܢ̈ܦܹܐ<EOS>ܚܲܝ̈ܠܲܝ ܒܝܼܫܵܐ ܠܢܲܦܫܵܟ̣ ܒܵܥܹ̇ܝܢ ܠܲܡܡܲܚܵܝܘܼ<EOS>ܘܐܲܝܟ̣ ܠܲܡܕܼܝܼܢ̄ܬܵܐ ܕܫܘܼܪܹ̈ܐ ܟܲܪܟܘܼܗ̇ ܠܲܡܬܲܪܵܥܘܼ<EOS>ܘܡܸܚܕܼܵܐ ܕܫܵܡ̇ܥܝܼܢ ܥܲܠ ܡܲܠܟ݁ܘܼܬܼܵܐ ܕܒܹܝܬܼ ܐܲܠܵܗܵܐ<EOS>ܕܙܵܝ̇ܚܵܐ ܬܹܐܬܸܐ ܥܪܲܩ̣ ܠܸܓ̣ܝܘܿܢܹ̈ܐ ܚܸܫ̈ܘܿܟ̣ܵܬܼܵܐ<EOS>ܡܸܛܠ ܗܵܢܵܐ ܐܲܠܦܵܟ̣ ܡܵܪܲܢ ܡܵܐ ܕܲܡܨܲܠܹܝܬ݁<EOS>ܩܪܝܼ ܠܡܲܠܟ݁ܘܼܬܼܵܐ ܘܗܵܐ ܐܸܙܕܲܟ̣ܝܲܬ ܡܵܪܘܿܕܼܘܼܬܼܵܐ<EOS>ܫܵܡܲܥ̇ ܒܝܼܫܵܐ ܕܲܠܡܲܠܟ݁ܘܼܬܼܵܐ ܕܐܲܒ̣ܵܐ ܩܵܪܹܝܬ݁<EOS>ܘܡܸܣܬܲܟܲܠ ܠܹܗ ܕܲܠܡܲܠܟ݁ܘܼܬܼܵܐ ܠܵܐ ܡܨܸܐ ܢܹܐܪܘܿܥ<EOS>ܠܵܘ ܒܲܨܠܘܿܬܼܵܐ ܠܐ̄ܢܵܫ ܙܲܕܝܼܩܵܐ ܠܥܸܕܼܪܵܟ̣ ܩܵܪܹܝܬ݁<EOS>ܘܠܵܐ ܠܲܢܒ̣ܝܼܵܐ ܢܹܐܬܸܐ ܢܣܲܝܥܵܟ̣ ܡܵܐ ܕܲܡܨܲܠܹܝܬ݁<EOS>ܘܠܵܐ ܠܲܫܠܝܼܚܵܐ ܢܲܥܪܸܩ ܡܸܢܵܟ̣ ܠܲܒ̣ܥܸܠܕܲܪܵܟ̣<EOS>ܘܠܵܐ ܠܦܘܼܪܩܵܢܵܟ̣ ܚܲܕܼ ܪ̈ܲܒܲܝ ܚܲܝ̈ܠܵܘܵܬܼܵܐ<EOS>ܘܠܵܐ ܠܓܲܒ̣ܪܝܹܠ ܕܐܲܝܟܲܢ ܕܐܸܬܵܐ ܨܹܝܕܼ ܕܵܢܝܼܐܹܝܠ<EOS>ܢܹܐܬܸܐ ܠܘܵܬܼܵܟ̣ ܠܲܡܲܝܵܠܘܼ ܒܗܵܝ̇ ܒܵܥܘܼܬܼܵܐ<EOS>ܘܠܵܐ ܠܡܝܼܟ̣ܵܐܹܝܠ ܕܐܲܝܟ̣ ܕܲܢܩܸܦ̣ ܗ̄ܘ̣ܵܐ ܠܝܼܫܘܿܠ ܒܲܪܢܘܿܢ<EOS>ܢܸܫܡܘܿܛ ܣܲܝܦܵܐ ܠܘܼܩܒܲܠ ܗܵܠܹܝܢ ܗ̇ܢܘܢ <EOS> ܕܲܟ̣ܪܝܼܟ̣ܝܼܢ ܠܵܟ̣<EOS>ܡܲܪܦܹܝܬ݁ ܚܲܝ̈ܠܹܐ ܘܪ̈ܲܒܲܝ ܚܲܝ̈ܠܹܐ ܘܫܲܠܝܼ̈ܛܵܢܹܐ<EOS>ܘܠܵܗ̇ ܠܡܲܠܟ݁ܘܼܬܼܵܐ ܩܵܪܹܝܬܼ ܩܵܪܹܝܬ݁ ܬܹܐܬܸܐ ܥܲܠ ܡܵܪ̈ܘܿܕܹܐ<EOS>ܠܵܐ ܠܡܲܠܲܐܟܹ̈ܐ ܐܵܦܠܵܐ ܠܟܹܐܢܹ̈ܐ ܘܠܵܐ ܠܙܲܕܝܼ̈ܩܹܐ<EOS>ܐܲܠ̣ܦܵܟ̣ ܡܵܪܲܢ ܕܬܸܩܪܸܐ ܠܥܸܕܼܪܵܟ̣ ܡܵܐ ܕܲܡܨܲܠܹܝܬ݁<EOS>ܐܸܠܵܐ ܕܬܸܩܪܸܐ ܠܗܵܝ̇ ܡܲܠܟ݁ܘܼܬܼܵܐ ܕܒܹܝܬܼ ܐܲܠܵܗܵܐ<EOS>ܕܙܵܝ̇ܥܝܼܢ ܡܸܢܵܗ̇ ܟܠܗܘܿܢ ܚܲܝܠܵܘ̈ܗܝ ܕܲܒ̣ܥܸܠܕܲܪܵܐ<EOS>ܩܪܝܼ ܠܡܲܠܟ݁ܘܼܬܼܵܐ ܕܬܹܐܬܸܐ ܠܘܵܬܼܵܟ̣ ܡܲܠܝܲܬܼ ܢܘܼܗܪܵܐ<EOS>ܘܡܸܚܕܼܵܐ ܥܵܪܩܝܼܢ ܟܠܗܘܿܢ ܕܲܝܘܹ̈ܐ ܒܢܲܝ̈ ܚܸܫܘܿܟ̣ܵܐ<EOS>ܡܸܚܕܼܵܐ ܕܫܵܡ̇ܥܝܼܢ ܫܹܐܕܼ̈ܐ ܕܩܵܪܹܝܬ݁ ܢܹܐܬܸܐ ܡܲܠܟܵܐ<EOS>ܠܵܐ ܡܩܵܘܹܝܢ ܠܹܗ ܥܕܲܡܵܐ ܕܢܹܐܬܸܐ ܢܸܫܟܲܚ ܐܸܢܘܿܢ<EOS>ܒܛܸܒܹ݁ܗ ܥܵܪܩܝܼܢ ܡܲܢ ܓܹܝܪ ܠܘܼܩܒܲܠ ܡܲܠܟܵܐ ܪܲܒܵܐ<EOS>ܡܸܫܟܲܚ ܢܲܩܪܸܒ̣ ܐܲܝܟܵܐ ܕܐܵܬܹ̇ܐ ܠܲܡܥܲܕܵܪܘܼ<EOS>ܐܸܠܘܼ ܐܸܬ̤ܵܐ ܐܵܘ ܡܲܠܲܐܟ̣ܵܐ ܐܵܘ ܙܲܕܝܼܩܵܐ<EOS>ܐܵܘ ܡܲܩܪܸܒ̣ ܗ̄ܘ̣ܵܐ ܐܵܘ ܠܵܐ ܡܲܩܪܸܒ̣ ܐܵܟܹܠܩܲܪܨܵܐ<EOS>ܐܸܢ ܙܵܝ̇ܚܵܐ ܕܹܝܢ ܗܵܝ̇ ܡܲܠܟ݁ܘܼܬܼܵܐ ܕܬܹܐܬܸܐ ܐܲܝܟܲܢ<EOS>ܐܝܼܬܼ ܒܹܗ ܚܲܝܠܵܐ ܕܢܹܐܪܘܿܥ ܙܵܘܚܵܐ ܕܗܵܝ̇ ܪܲܒ݁ܘܼܬܼܵܐ<EOS>ܡܸܛܠܗܵܢܵܐ ܕܬܹܐܬܸܐ ܠܘܵܬܼܵܟ̣ ܗܝ̤ ܡܲܠܟ݁ܘܼܬܼܵܐ<EOS>ܐܲܠ̣ܦܵܟ̣ ܕܬܸܦܪܸܐ ܒܪܵܐ ܕܐܲܠܵܗܵܐ ܡܵܐ ܕܲܡܨܲܠܹܝܬ݁<EOS>ܘܲܕܼܙܲܡܸܢܬܵܗ̇ ܬܹܐܬܸ ܠܘܵܬܼܵܟ̣ ܐܲܬܼܩܸܢ ܐܵܦ ܐܲܢ̄ܬ݁<EOS>ܕܘܼܟ݁ܬܼܵܐ ܕܚܵܫ̇ܚܵܐ ܠܗܵܝ̇ ܡܲܫܪܝܼܬܼܵܐ ܬܸܬܼܝܲܩܲܪ ܒܵܗ̇<EOS>ܗܵܐ ܠܡܲܠܟ݁ܘܼܬܼܵܐ ܩܵܪܹܝܬ݁ ܬܹܐܬܸܐ ܐܲܬܸܩܸܢ ܐܲܬܼܪܵܐ<EOS>ܒܲܝܬܵܐ ܕܲܢܩܸܕܼ ܘܲܡܠܸܐ ܟ̱ܠܹܗ ܟܠܗ̇ <EOS> <EOS> ܩܲܕܝܼܫܘܼܬܼܵܐ<EOS>ܬܲܪܥܹܗ ܕܒܲܝܬܵܐ ܕܐܝܼܬܼܵܘܗܝ ܦܘܼܡܵܐ ܬܠܝܼ ܥܲܠ ܬܲܪܥܹܝܗ̇<EOS>ܐܲܦܲܝ̈ ܬܲܪܥܵܐ ܕܲܒ̣ܐܹܝܢ ܘܠܵܐ ܨܝܼܪ ܘܲܡܨܲܒܲܬܼ ܟܠ<EOS>ܡܸܨܥܲܬܼ ܒܲܝܬܵܐ ܕܐܝܼܬܼܵܘܗܝ ܠܸܒܵܐ ܪܘܿܣ ܕܲܟ̣ܝܘܼܬܼܵܐ<EOS>ܟܠ ܚܘܼ̈ܫܵܒܹܐ ܕܪܵܚܡ̇ܝܼܢ ܟܠܝܘܿܢ ܫܲܦܝܼܪ̈ܵܬܼܵܐ<EOS>ܒܢܲܦܫܵܐ ܕܐܝܼܬܹܝܗ̇ ܕܵܪܲܬܼ ܒܲܝܬܵܐ ܕܡܲܠܟܵܐ ܕܐܵܬܹ̇ܐ<EOS>ܐܲܥܛܲܪ ܒܸܣ̈ܡܹܐ ܥܒ̣ܵܕܹ̈ܐ ܛܵܒܹ̈ܐ ܡ̣ܢ ܟܠ ܓܲܒ݁ܝܼ̈ܢ<EOS>ܒܐܲܪܥܹܗ ܕܒܲܝܬܵܐ ܫܕܼܝܼ ܐܵܡܸܠܵܐ ܕܚܘܼܒܵܐ ܫܲܦܝܵܐ<EOS>ܕܐܲܝܟܵܐ ܕܫܵܪܹܐ ܚܘܼܒܵܐ ܒܵܥܹ̇ܐ ܕܢܸܚܙܸܐ ܬܲܡܵܢ<EOS>ܩ̣ܪܲܝܬ݁ ܒܲܨܠܘܿܬܼܵܐ ܬܹܐܬܸܐ ܠܘܵܬܼܵܟ̣ ܗܵܝ̇ ܡܲܠܟ݁ܘܼܬܼܵܐ<EOS>ܘܕܲܩ̣ܪܲܝܬ݁ ܐܵܬܼ̇ܝܵܐ ܗ̄ܝ̣ ܛܲܝܸܒ̣ ܐܲܬܼܪܵܐ ܕܬܸܬܼܝܲܩܲܪ ܒܹܗ<EOS>ܗܵܘ̇ ܕܲܣܕܼܝܼܪ ܗ̄ܘ̣ܵܐ ܕܢܲܩܪܸܒ̣ ܥܲܡܵܟ̣ ܗܵܐ ܥܵܪܹܩ ܠܹܗ<EOS>ܠܘܵܬܼܵܟ̣ ܐܵܬܹ̇ܐ ܡܲܠܟܵܐ ܕܢܸܫܪܸܐ ܐܲܝܟܵܐ ܫܵܪܹܐ<EOS>ܚܙܝܼ ܠܡܵܐ ܪܓ̣ܝܼܙ ܐܲܢ̄ܬ݁ ܚܙܝܼ ܠܡܵܐ ܕܠܝܼܚ ܐܲܢ̄ܬ݁ ܚܙܝܼ ܠܡܵܐ ܫܓ̣ܝܼܫ ܐܲܢ̄ܬ݁<EOS>ܚܙܝܼ ܠܡܵܐ ܪܸܚܡܲܬܼ ܟܸܣܦܵܐ ܒܢܲܦܫܵܟ̣ ܐܵܘ ܝܲܥܢܘܼܬܼܵܐ<EOS>ܚܙܝܼ ܠܡܵܐ ܐܝܼܬܼ ܒܵܟ̣ ܕܲܓܵܠܘܼܬܼܵܐ ܪܹܝܚܵܐ ܣܲܪܝܵܐ<EOS>ܐܵܘ ܙܵܢܝܘܼܬܼܵܐ ܣܝܵܢܵܐ ܕܥܵܪܹܩ ܡܲܠܟܵܐ ܡܸܢܹܗ ܡܢܗ̇ <EOS>ܚܙܝܼ ܠܡܵܐ ܢܸܟ̣ܠܵܐ ܘܡܲܡܠܠܵܐ ܕܦܵܢܹ̇ܐ ܠܲܬܼܪܹܝܢ ܓܲܒ݁ܝܼ̈ܢ<EOS>ܐܵܘ ܠܘܼ̈ܚܫܵܬܼܵܐ ܘܐܸܕܼܢܵܐ ܕܨܲܠܝܵܐ ܠܡܹܐܟܲܠܩܲܪܨܵܐ<EOS>ܐܸܢ ܐܝܼܬܼ ܗܵܠܹܝܢ ܐܲܦܸܩ ܐܸܢܘܿܢ ܕܐܵܬܹ̇ܐ ܡܲܠܟܵܐ<EOS>ܕܐܸܢܗ̤ܘ ܕܐܵܬܹ̇ܐ ܘܡܸܫܟܲܚ ܗܵܠܹܝܢ ܠܵܐ ܫܵܪܹܐ ܒܵܟ̣<EOS>ܘܐܸܢ ܥܵܛܹ̇ܦ ܠܹܗ ܡܵܐ ܕܐܲܝܬܝܼܬܵܝܗܝ ܐܵܦ ܥܵܛܹ̇ܦ ܠܹܗ<EOS>ܘܗ̤ ܡܵܪܘܿܕܼܵܐ ܘܲܡܣܲܪܲܚ ܠܵܟ̣ ܒܲܛܪܘܼܢܘܼܬܹܗ<EOS>ܕܘܼܟ݁ܬܼܵܐ ܕܫܵܘ̇ܝܵܐ ܠܡܲܫܪܝܼܬܼ ܡܲܠܟܵܐ ܬܸܗܘܸܐ ܢܲܦܫܵܟ̣<EOS>ܢܹܐܬܸܐ ܘܢܸܫܪܸܐ ܐܲܝܟ̣ ܕܲܩܪܲܝܬܵܝܗܝ ܢܹܐܬܸܐ ܨܹܐܕܲܝܟ<EOS>ܡܸܛܠܗܵܢܵܐ ܝܑܼܠܸܦ̣ܬ݁ ܕܬܸܩܪܸܐ ܠܗܵܝ̇ ܡܲܠܟ݁ܘܼܬܼܵܐ<EOS>ܬܹܐܬܸܐ ܠܘܵܬܼܵܟ̣ ܕܲܬ݁ܛܲܝܸܒ̣ ܠܵܗ̇ ܐܲܬܼܪܵܐ ܢܲܩܕܵܐ<EOS>ܕܡܸܚܕܼܵܐ ܕܙܵܝ̇ܚܵܐ ܬܹܐܬܸܐ ܢܸܥܪܘܿܩ ܐܵܟܹܠܩܲܪܨܵܐ<EOS>ܘܬܸܙܕܲܗܸܐ ܐܲܢ̄ܬ݁ ܘܲܬܼܩܲܒܸܠܝܼܗ̇ ܩܲܕܝܼܫܵܐܝܼܬܼ<EOS>ܩܵܪܹܐ ܐܲܢ̄ܬ݁ ܓܹܝܪ ܬܹܐܬܸܐ ܠܘܵܬܲܢ ܡܲܠܟ݁ܘܼܬܼܵܟ̣ ܡܪܝ<EOS>ܐܵܦ ܨܸܒ̣ܝܵܢܵܟ̣ ܢܸܗܘܸܐ ܒܐܲܪܥܵܐ ܐܲܝܟ̣ ܕܒܲܫܡܲܝܵܐ<EOS>ܨܸܒ̣ܝܵܢܵܟ̣ ܡܪܝ ܢܸܫܬܲܡܲܫ ܒܲܢ ܐܵܡܲܪ ܐܲܢ̄ܬ݁ ܠܹܗ<EOS>ܒܲܒ̣ܢܲܝ̈ܢܵܫܵܐ ܐܲܝܟ̣ ܕܲܒ̣ܥܝܼܪܹ̈ܐ ܪ̈ܘܼܚܵܢܵܝܹܐ<EOS>ܡܟ̣ܵܢܵܐ ܗ̄ܝܼ ܗܵܕܹܐ ܠܗܵܘ̣ ܕܲܡܨܲܠܸܐ ܩܕܼܵܡ ܐܲܠܵܗܵܐ<EOS>ܕܲܠܨܸܒ̣ܝܵܢܹܗ ܢܸܗܘܸܐ ܝܵܗܹ̇ܒ̣ ܟܠ ܫܸܐ̈ܠܵܬܹܗ<EOS>ܐܵܦ ܗܘ̤ ܡܵܪܲܢ ܗܵܟܲܢ ܨܲܠܝܼ ܗ̄ܘ̣ܵܐ<EOS>ܘܐܸܡܲܪ ܠܐܲܒ̣ܵܐ ܠܵܐ ܠܲܡ ܨܸܒ̣ܝܵܢܝ ܐܸܠܵܐ ܕܝܼܠܵܟ̣<EOS>ܗܵܟܲܢ ܐܲܠܦ̣ܵܟ̣ ܬܸܗܘܸܐ ܡܦܝܼܣ ܐܲܢ̄ܬ݁ ܒܲܨ̈ܠܵܘܵܬܼܵܟ̣<EOS>ܕܨܸܒ̣ܝܵܢܵܟ̣ ܡܵܪܝ ܢܸܗܘܸܐ ܒܐܲܪܥܵܐ ܐܲܝܟ̣ ܕܒܲܫܡܲܝܵܐ<EOS>ܐܲܝܟ̣ ܡܲܠܲܐܟܹ̈ܐ ܕܠܵܐ ܡܬܼܘܿܡ ܥܵܒ̣݁ܪܝܼܢ ܥܲܠ ܨܸܒ̣ܝܵܢܵܟ̣<EOS>ܗܵܟܲܢ ܢܸܗܘܘܿܢ ܘܲܒ̣ܢܲܝ̈ܢܵܫܵܐ ܡܸܫܬܲܡܥܝܼܢ ܠܵܟ̣<EOS>ܬܸܗܘܸܐ ܐܲܪܥܵܐ ܪܵܥ̇ܡܵܐ ܒܟܸܢ̈ܫܹܐ ܕܲܡܫܲܒ݁ܚܝܼܢ ܠܵܟ̣<EOS>ܐܲܝܟ̣ ܕܲܫܡܲܝܵܐ ܚܵܒ̣ܨܵܐ ܒܓ̣ܘܼ̈ܕܹܐ ܕܲܡܫܲܡ̈ܫܵܢ ܠܵܟ̣<EOS>ܨܠܝܼ ܨܸܒ̣ܝܵܢܵܟ̣ ܥܲܠ ܨܸܒ̣ܝܵܢܲܢ ܢܸܗܘܸܐ ܕܝܼܠܵܟ̣<EOS>ܕܲܠܨܸܒ̣ܝܵܢܵܟ̣ ܢܸܗܘܸܐ ܫܵܠܹ̇ܡ ܗܘ݀ ܨܸܒ̣ܝܵܢܲܢ<EOS>ܨܒ̣ܝܼ ܢܸܨܒܸ݁ܐ ܒܵܟ̣ ܕܟ̣ܠܡܵܐ ܕܨܵܒܹ݁ܝܬ݁ ܢܸܨܒܸ݁ܐ ܘܲܚܢܲܢ<EOS>ܕܠܵܐ ܢܸܨܒܸ݁ܐ ܬܘܼܒ̣ ܐܸܠܵܐ ܢܸܗܘܘܿܢ ܟܠ ܨܸܒ̣ܝܵܢܲܝ̈ܟ<EOS>ܨܸܒ̣ܝܵܢܵܟ̣ ܡܵܪܝ ܢܸܗܘܸܐ ܒܐܲܪܥܵܐ ܐܲܝܟ̣ ܕܒܲܫܡܲܝܵܐ<EOS>ܢܫܲܒ݁ܚܘܼܢ ܐ̄ܢܵܫܵܐ ܐܲܝܟ̣ ܕܲܡܫܲܒ݁ܚܝܼܢ ܐܵܦ ܡܲܠܲܐܟܹ̈ܐ<EOS>ܐܲܝܟ̣ ܕܲܡܫܲܡܫܝܼܢ ܗܵܠܹܝܢ ܣܸܕܼܪܹ̈ܐ ܕܒܹܝܬܼ ܓܲܒ̣ܪܝܹܠ<EOS>ܕܠܵܐ ܚܸܪܝܵܢܵܐ ܢܫܲܡ̈ܫܵܢ ܒܐܲܪܥܵܐ ܐܵܦ ܥܹ̈ܕܵܬܼܵܐ<EOS>ܐܲܝܟ̣ ܕܲܡ̈ܝܲܒ݁ܒ̣ܵܢ ܗܵܠܹܝܢ ܗܵܠܹܝܢ ܓܘܼ̈ܕܹܐ ܕܒܹܝܬܼ ܡܝܼܟ̣ܵܐܹܝܠ<EOS>ܒܚܘܼܒܵܐ ܫܲܦܝܵܐ ܢܘܼܙܥ ܝܘܼܒܵܒ̣ܵܟ̣ ܒܲܟ̣ܢܘܼ̈ܫܵܬܲܢ<EOS>ܐܲܝܟ̣ ܕܲܡܩܲܕܸܫ ܟܸܢܫܵܐ ܙܲܗܝܵܐ ܗܵܘ̇ ܕܲܣܪ̈ܵܦܹܐ<EOS>ܢܩܲܕܫܵܟ̣ ܬܸܓ̣ܡܵܐ ܕܲܒ̣ܢܲܝ̈ܢܵܫܵܐ ܒܐܲܪܥܵܐ ܟ̱ܠܵܗ̇<EOS>ܐܲܝܟ̣ ܕܲܡܒܲܪܟ̣ܵܐ ܗܵܝ̇ ܡܲܪܟܲܒ̣ܬܼܵܐ ܙܝܼܥܲܬܼ ܚܸܙ̈ܘܹܐ<EOS>ܬܸܗܘܸܐ ܩܵܥ̇ܝܵܐ ܥܹܕܬܵܐ ܒܙܵܘܥܵܐ ܒܪܼܟ̣ ܡ̣ܢ ܐܲܬܼܪܹܗ<EOS>ܟܠܗܘܿܢ ܛܲܟ̣ܣܹ̈ܐ ܕܲܡܫܲܒ݁ܚܵܢܹ̈ܐ ܕܐܝܼܬܼ ܒܲܫܡܲܝܵܐ<EOS>ܢܸܫܬܲܡܥܘܼܢ ܠܵܟ̣ ܘܲܢܫܲܡܫܘܼܢܵܟ̣ ܪܘܼܚܵܢܵܐܝܼܬܼ<EOS>ܟ̱ܠܵܗ̇ ܐܲܪܥܵܐ ܬܸܗܘܸܐ ܡܫܲܡܵܐ ܟܠ ܨܸܒ̣ܝܵܢܲܝ̈ܟ̣<EOS>ܐܲܝܟ̣ ܕܲܫܡܲܝܵܐ ܠܵܐ ܡܬܼܘܿܡ ܥܵܒ̣ܪܵܐ ܡ̣ܢ ܦܘܼܩܕܵܢܲܝ̈ܟ ܦܘܩܕܢܟ <EOS>ܟܵܗ̈ܢܹܐ ܕܐܲܪܥܵܐ ܐܲܝܟ̣ ܡܲܠܲܐܟܹ̈ܐ ܕܐܝܼܬܼ ܒܲܫܡܲܝܵܐ<EOS>ܢܸܫܬܲܡܥܘܼܢ ܠܵܟ̣ ܘܲܢܫܲܡܫܘܼܢܵܟ̣ ܩܲܕܝܼܫܵܐܝܼܬܼ<EOS>ܒܟ̣ܠ ܐܸܣܟܹܡ̈ܝܼܢ ܘܲܒ̣ܟ̣ܠ ܛܘܼ̈ܦ̮ܣܝܼܢ ܘܲܒ̣ܟ̣ܠ ܦܘܼܪ̈ܣܝܼܢ<EOS>ܢܸܗܘܘܿܢ ܒܐܲܪܥܵܐ ܟܠ ܨܸܒ̣ܝܵܢܲܝ̈ܟ ܐܲܝܟ̣ ܕܒܲܫܡܲܝܵܐ<EOS>ܨܠܘܿܬܼܵܐ ܗ̄ܝܼ ܗܵܕܹܐ ܕܣܵܦ̇ܩܵܐ ܕܬܸܬܸܠ ܟܠ ܫܸ̈ܐܠܵܬܼܵܐ<EOS>ܠܗܵܘ̇ ܕܲܡܨܲܠܸܐ ܡ̣ܢ ܦܘܼܪ̈ܢܵܣܹܝܗ̇ ܐܲܠܵܗܵܝܹ̈ܐ<EOS>ܐܲܝܢܵܐ ܕܨܵܒܹ̇ܐ ܠܡܸܗܘܵܐ ܕܢܗܘܐ <EOS> ܓܡܝܼܪܹ̈ܐ ܒܹܝܬܼ ܐܲܠܵܗܵܐ<EOS>ܒܗܵܕܹܐ ܨܠܘܿܬܼܵܐ ܢܸܗܘܸܐ ܩܵܐܹ̇ܡ ܦܵܪܘܿܫܵܐܝܼܬܼ<EOS>ܨܠܘܿܬܼܵܐ ܗ̄ܝܼ ܗܵܕܹܐ ܕܲܡܩܲܒ݁ܠܵܢܵܐ ܕܲܨ̈ܠܵܘܵܬܼܵܐ<EOS>ܗܘ݀ ܐܲܠܸܦ ܠܲܢ ܕܐܲܝܟܲܢ ܢܨܲܠܸܐ ܗܵܘ̇ ܕܲܡܨܲܠܸܐ<EOS>ܒܪܵܐ ܕܗ݀ܘ ܡܲܥܸܠ ܟܠ ܒܵܥ̈ܘܵܬܼܵܐ ܨܹܝܕܼ ܝܵܠܘܿܕܹܗ<EOS>ܐܲܠܦ̣ܵܟ̣ ܕܐܲܝܟܲܢ ܬܹܐܡܲܪ ܠܐܲܒ̣ܘܼܗܝ ܡܵܐ ܕܲܡܨܲܠܹܝܬ݁<EOS>ܐܲܝܟ̣ ܪܸܥܝܵܢܹܗ ܕܐܲܒ̣ܵܐ ܟܲܣܝܵܐ ܥ̣ܒܲܕܼ ܒܵܥܘܼܬܼܵܐ<EOS>ܘܣ̣ܵܡܵܗ̇ ܒܦܘܼܡܵܟ̣ ܕܲܬܼܨܲܠܸܐ ܠܹܗ ܐܲܝܟ̣ ܪܸܥܝܵܢܹܗ ܕܬܡܠܠ ܠܗ ܐܝܟ ܨܒܝܢܗ<EOS> <EOS> <EOS>ܨܒ̣ܵܐ ܢܚܵܘܸܐ ܠܵܟ̣ ܕܐܲܝܟܲܢ ܨܵܒܹ̇ܐ ܕܲܬܼܡܲܠܸܠ ܠܹܗ<EOS>ܕܐܲܝܟ̣ ܨܸܒ̣ܝܵܢܹܗ ܬܸܗܘܸܐ ܡܡܲܠܸܠ ܡܵܐ ܕܲܡܨܲܠܹܝܬ݁<EOS>ܘܐܲܝܟ̣ ܕܐܵܦ ܝܑܼܠܸܦ̣ܬ݁ ܗܵܟܲܢ ܙܵܕܹܩ ܠܲܡܨܲܠܵܝܘܼ<EOS>ܕܟ̣ܠܗܹܝܢ ܕܐܵܠ̈ܨܵܢ ܒܵܗ̇ ܒܲܨܠܘܿܬܼܵܐ ܡܸܫܬܲܟ̣̈ܚܵܢ ܠܵܟ̣<EOS>ܗܲܒ̣ ܠܲܢ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܒܥܝܼ ܠܐܲܠܵܗܵܐ<EOS>ܡܘܿܢ ܓܹܝܪ ܒܵܥܹ̇ܝܢ ܚܲܝܹ̈ܐ ܕܝܵܘܡܵܐ ܐܸܠܵܐ ܠܲܚܡܵܐ<EOS>ܕܲܗܒ̣ܵܐ ܘܣܹܐܡܵܐ ܘܡܲܪ̈ܓܵܢܝܵܬܼܵܐ ܐܵܦ ܒܹܪ̈ܘܼܠܹܐ<EOS>ܟܹܐܦܹ̈ܐ ܕܦܸܕ݁ܬܼܵܐ ܘܒ̣ܘܼܨܵܐ ܥܙܝܼܠܵܐ ܘܢܲܚ̈ܬܹܐ ܛܵܒܹ̈ܐ<EOS>ܠܵܘ ܡ̣ܢ ܚܲܝܹ̈ܐ ܐܸܢܘܿܢ ܗܵܠܹܝܢ ܥܘܼܬܼܪܹ̈ܐ ܪ̈ܵܡܹܐ<EOS>ܕܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܒܲܠܚܘܿܕܼ ܒܵܥܹ̇ܐ ܦܲܓ̣ܪܵܐ<EOS>ܘܐܸܢ ܬܸܬܸܠ ܠܹܗ ܡܲܪ̈ܓܵܢܝܵܬܼܵܐ ܕܟ̣ܘܼܫ ܘܲܕܼܗܸܢܕܘܿ<EOS>ܘܬܸܟ̣ܠܹܝܘܗܝ ܠܲܚܡܵܐ ܥܵܐܹ̇ܦ ܡܵܐܹ̇ܬܼ ܡܵܘܦܸܐ ܘܓ̣ܵܪܹܣ<EOS>ܠܲܚܡܵܐ ܗ̄ܘ̣ ܒܵܥܹ̇ܐ ܦܲܓ̣ܪܵܐ ܠܚܲܝܹ̈ܐ ܘܬܼܘܼܒ̣ ܡܸܕܸܡ ܠܵܐ<EOS>ܘܡܸܛܠ ܕܲܣܪܝܼܩ ܥܵܠܡܵܐ ܫܵܐܹ̇ܠ ܝܲܬ݁ܝܼܪ̈ܵܬܼܵܐ<EOS>ܠܵܐ ܓܹܝܪ ܐܵܟܹ̇ܠ ܦܲܓ̣ܪܵܐ ܕܲܗܒ̣ܵܐ ܐܸܢ ܬܸܬܸܠ ܠܹܗ<EOS>ܘܠܵܐ ܝܘܿܩܲܢ̈ܬܹܐ<EOS>ܝܩܝ̈ܢܬܐ<EOS> <EOS> ܝܩ̈ܢܬܐ <EOS> ܝܵܩܘܼ̈ܢܕܸܐ<EOS> <EOS> ܐܵܦܠܵܐ<EOS>ܟܹܐܦܹ̈ܐ ܝܲܩܝܼܪ̈ܵܬܼܵܐ<EOS>ܠܵܐ ܐܝܼܬܼ ܛܲܥܡܵܐ ܐܵܦܠܵܐ ܪܹܝܚܵܐ ܠܡܲܪܓܵܢܝܼܬܼܵܐ<EOS>ܘܠܵܐ ܡܸܬܼܐܲܟ̣ܠܵܐ ܘܠܵܐ ܡܸܫܬܲܬ݁ܝܵܐ ܘܗܵܐ ܝܲܩܝܼܪܵܐ<EOS>ܠܡܘܿܢ ܝܲܩܝܼܪܵܐ ܐܸܠܵܐ ܕܲܣܪܝܼܩ ܥܵܠܡܵܐ ܘܲܣܦܝܼܩ<EOS>ܡ̣ܢ ܝܑܼܕܲܥܬܼܵܐ ܘܝܲܨܝܼܦ ܢܸܩܢܸܐ ܝܲܬ݁ܝܼܪ̈ܵܬܼܵܐ<EOS>ܠܲܚܡܵܐ ܕܝܵܘܡܵܐ ܫܵܩܹ̇ܠ ܡܲܠܟܵܐ ܡ̣ܢ ܡܲܠܟ݁ܘܼܬܹܗ<EOS>ܘܠܲܚܡܵܐ ܕܝܵܘܡܵܐ ܫܵܩܹ̇ܠ ܦܵܥܠܵܐ ܡ̣ܢ ܦܘܼܠܚܵܢܹܗ<EOS>ܚܫܲܚܬܹܗ ܕܦܲܓ̣ܪܵܐ ܐܵܦ ܣܘܼܢܩܵܢܹܗ ܐܵܦ ܡܵܙܘܿܢܹܗ<EOS>ܡܲܫܘܹܝܢ ܫܵܩ̇ܠܝܼܢ ܡܲܠܟܵܐ ܘܦܵܥܠܵܐ ܘܲܫܘܹܝܢ ܐܸܢܘܿܢ<EOS>ܘܟܲܕܼ ܛܵܒ̣ ܐܝܼܬܼ ܐܝܼܬܼ ܠܹܗ ܠܡܲܠܟܵܐ ܥܠܲܠܬܼܵܐ ܕܟ̣ܠܵܗ̇ ܐܲܪܥܵܐ<EOS>ܐܸܠܵܐ ܠܲܚܡܵܐ ܕܝܵܘܡܵܐ ܡܸܢܵܗ̇ ܠܵܐ ܝܵܗ̇ܒ݁ܝܼܢ ܠܹܗ<EOS>ܘܟܲܕܼ ܗ݀ܘ ܛܒ<EOS><EOS> <EOS> ܦܵܥܠܵܐ ܐܲܓ̣ܪܵܐ ܕܝܵܘܡܵܐ ܐܝܼܬܼ ܠܹܗ ܒܲܠܚܘܿܕܼ<EOS>ܗܘ݀ ܗܵܘ̇ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܠܵܐ ܟܵܠܹ̇ܝܢ ܠܹܗ<EOS>ܘܡܘܿܢ ܡܵܘܬܲܪ ܠܹܗ ܕܲܗܒ̣ܵܐ ܠܡܲܠܟܵܐ ܐܵܘ ܥܲܠ̈ܠܵܬܼܵܐ<EOS>ܕܠܲܚܡܵܐ ܕܦܵܥܠܵܐ<EOS>ܕܝܘܡܐ <EOS> ܫܵܩܹ̇ܠ ܒܲܠܚܘܿܕܼ ܡ̣ܢ ܡܲܠܟ݁ܘܼܬܹܗ<EOS>ܣܵܘܩܵܐ ܘܠܲܚܡܵܐ ܐܝܼܬܼ ܠܲܟ̣ܝܵܢܵܐ ܕܢܸܚܸܐ ܡܸܢܹܗ<EOS>ܘܲܠܡܸܣܟܹܢܵܐ ܐܝܼܬܼ ܠܹܗ ܣܵܘܩܵܐ ܘܐܝܼܬܼ ܠܹܗ ܠܲܚܡܵܐ<EOS>ܘܲܠܥܲܬ݁ܝܼܪܵܐ ܠܵܐ ܡܲܘܬܲܪ ܠܹܗ ܕܲܗܒ̣ܵܐ ܕܲܩܢܸܐ<EOS>ܕܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܒܲܠܚܘܿܕܼ ܗܘ݀ ܣܵܦܹ̇ܩ ܠܹܗ<EOS>ܘܗܵܟܲܢܵܐ ܝ̄ܗܝܼܒ̣ ܡ̣ܢ ܐܲܠܵܗܵܐ ܠܪܹܫܵܐ ܟܲܝܠܵܐ ܦܪܵܣܵܐ ܦܪܣܐ<EOS> <EOS> <EOS>ܫܲܘܝܵܐ ܕܝܵܘܡܵܐ ܒܝܵܘܡܹܗ ܢܸܚܸܐ ܡܸܢܹܗ<EOS>ܐܸܢ ܠܲܟ̣ܝܵܢܵܐ ܬܸܥܨܸܐ ܢܹܐܟ̣ܘܿܠ ܒܐܵܣܘܿܛܘܼܬܼܵܐ<EOS>ܝܲܬ݁ܝܼܪ ܡ̣ܢ ܗܵܘ̇ ܟܲܝܠܵܐ ܕܲܦܩܝܼܕܼ ܢܲܣܓܸܐ ܢܸܣܲܒ̣<EOS>ܡܸܬܼܦܲܪܣܸܐ<EOS>ܡܸܬܼܪܲܦܸܐ <EOS> ܠܹܗ ܡܸܬܼܢܲܬܲܥ ܠܹܗ ܐܵܦ ܝܵܩܲܪ ܠܹܗ<EOS>ܘܒ̣ܵܛܹ̇ܠ ܩܵܐܹ̇ܡ ܡ̣ܢ ܡܹܐܟ̣ܘܼܠܬܵܐ ܥܲܠ ܕܐܲܣܓܝܼ ܠܹܗ<EOS>ܦܪܵܣܵܐ ܕܲܬܼܪܹܝܢ ܝܵܘܡ̈ܝܼܢ ܐܲܟ̣ܠܹܗ ܒܚܲܕܼ ܥܸܕܵܢܵܐ<EOS>ܘܡܸܛܠܵܗܵܢܵܐ ܝܵܘܡܵܐ ܒܵܨܲܪ ܡ̣ܢ ܡܹܐܟ̣ܘܼܠܵܐ<EOS>ܕܢܸܗܘܸܐ ܩܨܝܼܨ ܠܹܗ ܦܪܵܣܵܐ ܕܝܵܘܡܵܢ ܕܐܲܟ̣ܠܹܗ ܐܸܬܼܡܵܠܝܼ<EOS>ܘܟܸܢ ܡܹܐܟ̣ܘܼܠܬܵܐ ܒܛܲܟ̣ܣܵܐ ܫܵܩܹ̇ܠ ܐܲܝܟ̣ ܕܲܡܟ̣ܵܢܵܐ<EOS>ܟܝܵܢܵܐ ܩܵܐܹ̇ܡ ܐܲܝܟ̣ ܬܵܒ̣ܘܿܥܵܐ ܥܲܠ ܐܵܣܘܿܛܵܐ<EOS>ܘܐܸܢ ܡܸܬܼܝܲܥܲܢ ܥܲܠ ܡܹܐܟ̣ܘܼܠܬܵܐ ܘܡܲܣܓܸܐ ܐܵܟܹ̇ܠ<EOS>ܬܵܒܲܥ̇ ܡܸܢܹܗ ܡܸܕܸܡ ܕܐܸܟܲܠ̣ ܗܵܘ̇ ܝܲܬ݁ܝܼܪܵܐ<EOS>ܐܵܦ ܡܲܟ̣ܪܲܗ ܠܹܗ ܘܲܡܢܲܦܸܨ ܠܹܗ ܠܗܵܘ̇ ܝܲܬ݁ܝܼܪܵܐ<EOS>ܘܟܸܢ ܝܵܗܹ̇ܒ̣ ܠܹܗ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܒܲܠܚܘܿܕܼ<EOS>ܕܗܵܢܵܐ ܣܵܦܹ̇ܩ ܢܸܗܘܸܐ ܠܚܲܝܹ̈ܐ ܗܲܢܝܼܵܐܝܼܬܼ<EOS>ܡܸܛܠ ܗܵܢܵܐ ܐܲܠܦܲܢ ܡܵܪܲ ܠܲܡܨܲܠܵܘܼ<EOS>ܕܗܲܒ̣ ܠܲܢ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ ܢܸܚܸܐ ܡܸܢܹܗ<EOS>ܕܠܵܐ ܢܸܒ̣ܥܸܐ ܐ̄ܢܵܫ ܕܲܗܒ̣ܵܐ ܘܣܹܐܡܵܐ ܡܵܐ ܕܲܡܨܲܠܸܐ<EOS>ܘܠܵܐ ܩܸܢ̈ܝܵܢܹܐ ܘܠܵܐ ܗܸܢ̈ܝܵܢܹܐ ܘܠܵܐ ܝܘܼܬܼܪ̈ܵܢܹܐ<EOS>ܕܠܵܐ ܢܸܬܼܪܲܓܪܲܓ̣ ܢܸܒ̣ܥܸܐ ܗܵܠܹܝܢ ܝܲܬ݁ܝܼܪ̈ܵܬܼܵܐ<EOS>ܒܠܲܚܡܵܐ ܕܝܵܘܡܵܐ ܣܲܝܟ̣ܵܗ̇ ܨܠܘܿܬܼܵܐ ܕܫܵܐ̇ܠܵܐ ܬܸܣܲܒ̣<EOS>ܣܵܡ̣ܵܗ̇ ܨܠܘܿܬܼܵܐ ܕܲܠܥܲܬ݁ܝܼܪܹ̈ܐ ܘܲܠܡܸܣ̈ܟܹܢܹܐ<EOS>ܬܸܗܘܸܐ ܒܵܣ̇ܪܵܐ ܐܸܢ ܡܸܬܼܝܲܥܢܲܢ ܥܲܠ ܝܲܬ݁ܝܼܪܵܐ<EOS>ܕܐܸܢ ܡܸܣܟܹܢܵܐ ܢܸܗܘܸܐ ܒܵܥܹ̇ܐ ܐ̇ܚܪܹܢܵܐ ܡܸܕܸܡ<EOS>ܐܸܠܵܐ ܠܲܚܡܵܐ ܢܸܬܼܩܲܛܪܲܓ̣ ܠܹܗ ܡ̣ܢ ܝܵܗܘܿܒ̣ܵܐ<EOS>ܘܥܲܬ݁ܝܼܪܵܐ ܬܘܼܒ̣ ܡܵܐ ܕܲܡܨܲܠܸܐ ܕܗܲܒ̣ ܠܲܢ ܠܲܚܡܵܐ<EOS>ܢܸܗܘܸܐ ܒܣܝܼܪܵܐ<EOS>ܒܲܗܝܼܬܼ <EOS> ܥܲܠ ܕܐܝܼܬܼ ܗ̄ܘ̣ ܠܹܗ ܪܸܒ݁ܘܿ ܠܲܚܡ̈ܝܼܢ<EOS>ܘܗܵܘܹ̇ܐ ܝܵܕܲܥ̇ ܕܗܵܘ̇ ܝܲܬ݁ܝܼܪܵܐ ܕܣܝܼܡ ܠܹܗ ܨܹܐܕܼܵܘܗܝ<EOS>ܠܵܘ ܕܝܼܠܹܗ ܗ̄ܘ̣ ܐܸܠܵܐ ܕܗܵܠܹܝܢ ܟܲܦܢܹ̈ܐ ܕܲܠܒܲܪ<EOS>ܠܲܚܡܵܐ ܕܝܵܘܡܵܐ ܐܲܝܟܵܐ ܕܚܲܣܝܼܪ ܒܹܝܬܼ ܡܸܣܟܹܢܵܐ<EOS>ܗܵܐ ܒܒܲܝܬܹܗ ܣܝܼܡ ܕܐܲܝܟ̣ ܪܲܒ݁ܒܲܝܬܵܐ ܥܒ̣ܝܼܕܼ ܠܲܟ̣ܢܵܬܹܗ<EOS>ܘܐܸܠܵܐ ܡܲܦܸܩ ܝܵܗܹ̇ܒ̣ ܡܸܢܹܗ ܠܐܲܝܢܵܐ ܕܲܟ̣ܦܸܢ<EOS>ܢܸܒ̣ܠܲܥ ܐܝܼܬܼ ܠܹܗ ܡ̣ܢ ܕܲܝܵܢܵܐ ܩܕܼܵܡ ܟܹܐܢܘܼܬܼܵܐ ܟܐܢܘܬܐ ܩܕܡ ܕܝܢܐ <EOS> <EOS>ܟܲܕܼ ܡܩܲܛܪܸܓ̣ ܠܹܗ ܡܬܩܛܪܓ <EOS> ܡܬܟܐܪ <EOS> ܕܲܠܡܘܿܢ<EOS>ܛܲܫܝܼ ܦܪܵܣܵܐ ܕܐܲܚܵܘ̈ܗܝ<EOS>ܘܟܲܦܢܝܼܢ ܗܵܠܹܝܢ ܘܐܸܬܼܓܲܐܝܼ ܗܘ݀ ܒܲܕܼܠܵܐ ܕܝܼܠܹܗ<EOS>ܡܸܛܠܗܵܢܵܐ ܗܲܒ̣ ܠܲܢ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ<EOS>ܐܲܠܦܹܗ ܢܨܲܠܸܐ ܕܗܵܘ̇ ܝܲܬ݁ܝܼܪܵܐ ܕܐܝܼܬܼ ܠܹܗ ܢܸܬܸܠ<EOS>ܘܢܲܫܘܸܐ ܢܲܦ̮ܫܹܗ ܥܲܡ ܡܸܣ̈ܟܹ݁ܢܹܐ ܡ̣ܢ ܩܸܢܝܵܢܹܗ<EOS>ܘܥܲܡܗܘܿܢ ܢܿܐܟ̣ܘܿܠ ܡ̣ܢ ܕܐܲܠܵܗܵܐ ܝܲܗ̄ܒ̣ ܕܝܗܒ̣ <EOS> ، <EOS> ܘܐܲܣܓܝܼ ܠܹܗ<EOS>ܘܢܸܗܘܸܐ ܡܨܲܠܸܐ ܕܗܲܒ̣ ܠܲܢ ܠܲܚܡܵܐ ܐ̄ܡܝܼܢܵܐ ܕܝܵܘܡܵܐ<EOS>ܒܓܲܠܝܘܼܬܼ ܐܲܦܹ̈ܐ ܥܲܡ ܡܸܣ̈ܟܹ݁ܢܹܐ ܕܐܲܚܵܘ̈ܗܝ ܐܸܢܘܿܢ<EOS>ܡܵܐ ܫܲܦܝܼܪܵܐ ܨܠܘܿܬܼܵܐ ܕܐܲܠܸܦ̣ ܒܲܪ ܐܲܠܵܗܵܐ<EOS>ܛܘܼܒ̣ܵܘܗܝ ܠܐܲܝܢܵܐ ܕܣܵܡ̣ܵܗ̇ ܒܢܲܦ̮ܫܹܗ ܘܐܸܙܕܲܗܝܼ ܒܵܗ̇<EOS>ܟܠܗܘܿܢ ܫܘܼܦܪܹ̈ܐ ܕܙܲܕܝܼܩܘܼܬܼܵܐ ܘܕܲܓ̣ܡܝܼܪܘܼܬܼܵܐ<EOS>ܡܸܫܬܲܟ̣ܚܝܼܢ ܒܵܗ̇ ܠܐܲܝܢܵܐ ܕܝܵܠܹ̇ܦ ܘܲܡܨܲܠܸܐ ܠܵܗ̇<EOS>ܟܠ ܫܸ̈ܐܠܵܬܼܵܐ ܫܲܦܝܼܪ̈ܵܬܼܵܐ ܘܝܲܩܝܼܪ̈ܵܬܼܵܐ<EOS>ܡܸܬܼܦܲܢ̈ܝܵܢ ܒܵܗ̇ ܠܢܲܦ̮ܫܵܐ ܕܫܵܐ̇ܠܵܐ ܡ̣ܢ ܐܲܠܵܗܵܐ<EOS>ܟܠ ܡܵܘܗ̈ܒ̣ܵܬܼܵܐ ܕܡܲܠ̈ܝܵܢ ܥܘܼܬܼܪܹ̈ܐ ܠܟ̣ܠ ܕܲܣܢܝܼܩܝܼܢ<EOS>ܡܸܬܼܝܲܗ̈ܒܵܢ ܒܵܗ̇ ܡ̣ܢ ܒܹܝܬܼ ܓܲܙܵܐ ܕܐܲܠܵܗܘܼܬܼܵܐ<EOS>ܫܒ̣ܘܿܩ ܠܲܢ ܚܵܘ̈ܒܲܝܢ ܐܲܠܦ̣ܵܟ̣ ܬܹܐܡܲܪ ܒܲܪ ܐܲܠܵܗܵܐ<EOS>ܕܢܸܫܒ݁ܘܿܩ ܒܵܥܹ̇ܐ ܘܥܲܠ ܗܵܝ̇ ܐܲܠܦ̣ܵܟ̣ ܡܘܿܢ ܬܹܐܡܲܪ ܠܹܗ<EOS>ܐܸܠܘܼ ܠܵܐ ܓܹܝܪ ܥܲܠ ܫܘܼܒ̣ܩܵܢܵܐ ܣܝܼ̈ܡܵܢ ܐܲܦܵܘ̈ܗܝ<EOS>ܠܵܐ ܡܲܠܸܦ ܗ̄ܘ̣ܵܐ ܬܸܗܘܸܐ ܐܵܡܲܪ ܠܟ ܬܐܡܪ ܠܗ <EOS> ܫܒ̣ܘܿܩ ܠܝܼ ܚܵܘ̈ܒܲܝ<EOS>ܐܸܠܵܐ ܡܸܛܠ ܕܲܣܢܝܼܩ ܢܸܫܒ݁ܘܿܩ ܠܲܕܼܚܲܝܵܒ̣ܝܼܢ<EOS>ܐܲܠܸܦ̣ ܐܸܢܘܿܢ ܐܵܦ ܕܲܢܦܝܼܣܘܼܢ ܥܲܠ ܫܘܼܒ̣ܩܵܢܵܐ<EOS>ܫܒ̣ܘܿܩ ܠܲܢ ܚܵܘ̈ܒܲܝܢ ܘܲܚܛܵܗܲܝ̈ܢ ܡܵܪܝ ܐܲܠܸܦ̣ ܐܸܢܘܿܢ<EOS>ܠܲܒܼ̈ܢܲܝ ܐ̄ܪܵܙܹܗ ܢܹܐܡܪܘܼܢ ܠܐܲܒ̣ܘܼܗܝ ܡܵܐ ܕܲܡܨܲܠܹܝܢ<EOS>ܝܲܗ̄ܒ̣ ܠܘܼܒܵܒ̣ܵܐ ܕܒ̣ܵܥܹ̇ܐ ܢܸܫܒ݁ܘܿܩ ܠܲܕܼܚܲܝܵܒ̣ܝܼܢ<EOS>ܘܥܲܠ ܗܵܝ̇ ܐܲܠܸܦ̣ ܕܲܢܦܝܼܣܘܼܿܢܵܝܗܝ ܥܲܠ ܫܘܼܒ̣ܩܵܢܵܐ<EOS>ܡܲܢ ܠܵܐ ܢܸܚܕܸܐ ܒܡܵܪܹܐ ܚܵܘܒܵܐ ܕܗ݀ܘ ܡܲܠܸܦ ܠܹܗ<EOS>ܡܘܿܢ ܢܹܐܡܲܪ ܠܹܗ ܡܵܐ ܕܥܵܐܹ̇ܠ ܗ̄ܘ̣ ܢܸܚܙܸܐ ܐܲܦܵܘ̈ܗܝ<EOS>ܫܒ̣ܘܿܩ ܠܲܢ ܚܵܘ̈ܒܲܝܢ ܒܵܥܹ̇ܐ ܢܸܫܡܲܥ ܡ̣ܢ ܚܲܝܵܒܹ̈ܐ<EOS>ܕܲܠܟܹܐܢܘܼܬܹܗ ܢܸܬܸܠ ܥܸܠܬܼܵܐ ܨܹܝܕܼ ܫܘܼܒ̣ܩܵܢܵܐ<EOS>ܕܠܵܐ ܡܵܐ ܕܫܵܒܹ̇ܩ ܢܸܗܘܸܐ ܥܕܼܝܼܠܵܐ ܡ̣ܢ ܟܹܐܢܘܼܬܹܗ<EOS>ܕܟܲܕܼ ܠܵܐ ܡܦܝܼܣܝܼܢ ܥܲܠ ܫܘܼܒ̣ܩܵܢܵܐ ܠܡܘܿܢ ܫܵܒܹ̇ܩ ܐܲܢ̄ܬ݁<EOS>ܐܵܦ ܠܲܡܫܲܪܝܵܐ ܗܵܟܲܢ ܫܲܐܠܹܗ ܟܲܕܼ ܡܲܐܣܸܐ ܠܹܗ<EOS>ܕܐܸܢܗܘ݀ ܕܨܵܒܹ̇ܐ ܚܠܝܼܡܵܐ ܡܸܢܹܗ ܢܹܐܠܲܦ<EOS>ܘܲܠܚܲܝܵܒܹ̈ܐ ܐܲܠܸܦ̣ ܐܸܢܘܿܢ ܕܲܢܨܲܠܘܿܢ ܠܹܗ<EOS>ܫܒ̣ܘܿܩ ܠܲܢ ܚܵܘ̈ܒܲܝܢ ܕܠܵܐ ܢܸܫܒ݁ܘܿܩ ܗ݀ܘ ܟܲܕܼ ܠܵܐ ܒܵܥܹ̇ܝܢ<EOS>ܒܵܥܹ̇ܐ ܗ̄ܘ̣ ܢܸܫܒ݁ܘܿܩ ܘܒ̣ܵܥܹ̇ܐ ܗ̄ܘ̣ ܢܸܒ̣ܥܘܿܢ ܪ̈ܲܚܡܹܐ ܡܸܢܹܗ<EOS>ܕܲܒ̣ܒ̣ܵܥܘܼܬܼܵܐ ܕܗܵܘ̇ܝܵܐ ܬܸܫܦܲܪ ܐܵܦ ܡܵܘܗܲܒ̣ܬܼܵܐ<EOS>ܬܵܒܲܥ̇ ܡܸܢܗܘܿܢ ܦܵܪܘܿܫܘܼܬܼܵܐ ܡܵܐ ܕܲܡܨܲܠܹܝܢ<EOS>ܕܠܵܐ ܬܸܗܘܸܐ ܠܵܗ̇ ܦܲܫܘܼܪܘܼܬܼܵܐ ܡܵܐ ܕܲܡܪܲܚܸܡ<EOS>ܗܵܐ ܐܸܫܛܵܪܵܟ̣ ܣܝܼܡ ܠܐܲܠܵܗܵܐ ܨܹܝܕܼ ܟܹܐܢܘܼܬܹܗ<EOS>ܘܲܕܼܠܵܐ ܦܝܵܣܵܐ ܐ̄ܢܵܫ ܡ̣ܢ ܐܝܼܕܼܵܗ̇ ܐܝܕܗ <EOS> ܠܵܐ ܡܲܦܸܩ ܠܹܗ<EOS>ܘܲܕܼܠܵܐ ܨܵܒܹ̇ܐ ܢܥܝܼܩ ܟܹܐܢܘܼܬܹܗ ܡܵܐ ܕܫܵܒܹ̇ܩ ܠܵܟ̣<EOS>ܐܲܠܦܵܟ̣ ܕܲܬܼܦܝܼܣ ܥܲܠ ܫܘܼܒ̣ܩܵܢܵܐ ܡܵܐ ܕܲܡܨܲܠܹܝܬ݁<EOS>ܕܐܵܦ ܟܹܐܢܘܼܬܹܗ ܡܸܚܕܼܵܐ ܕܫܵܡ̇ܥܵܐ ܕܲܡܦܝܼܣ ܐܲܢ̄ܬ݁ ܠܹܗ<EOS>ܪܵܬܼܚܵܐ ܒܚܘܼܒܵܐ ܘܐܵܫܕܵܐ ܪ̈ܲܚܡܹܐ ܥܲܠ ܚܲܝܵܒܹ̈ܐ<EOS>ܐܵܡ̇ܪܲܬ݁ ܠܹܗ ܬܘܼܒ̣ ܕܲܫܒ̣ܘܿܩ ܠܲܢ ܡܵܪܝ ܐܲܝܟ̣ ܕܲܫܒܲܩܢܲܢ<EOS>ܐܲܠܦܵܟ̣ ܗܵܪܟܵܐ ܕܐܸܠܵܐ ܫܵܒ̣݁ܩܲܬ݁ ܠܵܐ ܫܵܒܹ̇ܩ ܠܵܟ̣<EOS>ܝܲܗ̄ܒ̣ ܠܵܟ̣ ܟܲܝܠܵܐ ܘܦܲܪܸܩ̣ ܥܲܡܵܟ̣ ܕܐܲܝܟ̣ ܕܲܡܟ̣ܝܼܠ ܐܲܢ̄ܬ݁<EOS>ܗܵܟܲܢ ܐܵܦ ܐܲܢ̄ܬ݁ ܐܲܟ݁ܝܼܠ ܣܲܒ̣ ܠܵܟ̣ ܡܵܐ ܕܫܵܩܹ̇ܠ ܐܲܢ̄ܬ݁<EOS>ܟܡܵܐ ܫܘܼܒ̣ܩܵܢܵܐ ܝܵܗܹ̇ܒ̣ ܐ̄ܢܵܐ ܠܵܟܡ̣ ܝܵܕܲܥ̇ ܐܲܢ̄ܬ݁<EOS>ܟܡܵܐ ܕܫܵܒܹ̇ܩ ܐܲܢ̄ܬ݁ ܠܐܲܝܢܵܐ ܕܲܣܢܝܼܩ ܥܲܠ ܫܘܼܒ̣ܩܵܢܵܟ̣<EOS>ܕܸܚܠܬܼܵܐ ܗ̄ܝܼ ܪܲܒ݁ܬܼܵܐ ܠܐܲܝܢܵܐ ܕܲܣܢܝܼܩ ܥܲܠ ܫܘܼܒ̣ܩܵܢܵܐ<EOS>ܕܐܸܠܵܐ ܫܵܒܹ̇ܩ ܠܹܗ ܡܵܐ ܕܲܡܨܲܠܸܐ<EOS>ܕܝܼܢܹܗ ܡܸܢܹܗ ܘܲܫܪܵܝ ܘܫ̣ܪܝܗܝ <EOS> ܕܝܼܢܹܗ ܡ̣ܢ ܣܘܼܥܪܵܢܹܗ<EOS>ܗ݀ܘ ܦܣܲܩ̣ ܕܝܼܢܵܐ ܘܗܟܲܢ ܗܵܘ̇ܝܵܐ ܐܲܝܟ̣ ܕܐܸܡܲܪ ܗ݀ܘ<EOS>ܫܒ̣ܘܿܩ ܠܲܢ ܚܵܘ̈ܒܲܝܢ ܐܲܝܟ̣ ܕܲܫܒܲܩܢܲܢ ܐܵܡܲܪ ܐܲܢ̄ܬ݁ ܠܹܗ<EOS>ܘܗܵܟܲܢ ܥܵܢܑܹ̇ ܘܥܵܒܹ̇ܕܼ ܥܲܡܵܟ̣ ܐܲܝܟ̣ ܕܲܡܨܲܠܹܝܬ݁<EOS>ܗ݀ܘ ܝܵܕܲܥ̇ ܗ̄ܘ̣ ܡܵܢܵܐ ܫܒ̣ܝܼܩ ܠܵܟ̣ ܠܵܐ ܬܲܛܥܸܐ ܒܹܗ<EOS>ܥܠܵܘܗܝ ܗ̄ܘ̣ ܟܲܝܠܵܐ ܘܲܡܟ̣ܝܼܠ ܠܵܟ̣ ܒܹܗ ܡܵܐ ܕܝܵܗܹ̇ܒ̣ ܠܵܟ̣<EOS>ܗܵܟܲܢ ܐܲܚܨܸܦ ܝܨܦ<EOS><EOS> <EOS> ܒܥܝܼ ܫܘܼܒ̣ܩܵܢܵܐ ܡ̣ܢ ܐܲܠܵܗܵܐ<EOS>ܐܲܟ̣ܡܵܐ ܕܲܫܒ̣ܝܼܩ ܠܵܟ̣ ܠܲܟ̣ܢܵܬܼܵܟ̣ ܐܸܢ ܐܲܣܟܸܠ̣ ܒܵܟ̣<EOS>ܘܐܸܠܵܐ ܫܒ̣ܝܼܩ ܠܵܟ̣ ܒܐܲܝܠܹܝܢ ܐܲܦܹ̈ܐ ܫܵܐܹ̇ܠ ܐܲܢ̄ܬ݁ ܠܹܗ<EOS>ܢܸܫܒ݁ܘܿܩ ܠܵܟ̣ ܗ݀ܘ ܕܣܝܼܡܵܐ ܗ̄ܝܼ ܬܸܢܘܲܝ ܕܐܲܝܟܲܢ ܢܸܫܒ݁ܘܿܩ<EOS>ܫܒ̣ܘܿܩ ܠܲܟ̣ܢܵܬܼܵܟ̣ ܘܐܲܣܓܵܐ ܫܒ̣ܘܿܩ ܠܹܗ ܟܡܵܐ ܐܸܢ ܚܲܝܵܒ̣<EOS>ܘܬܼܵܐ ܒܥܝܼ ܗܵܟܲܢ ܡ̣ܢ ܐܲܠܵܗܵܐ ܘܫܵܩܹ̇ܠ ܐܲܢ̄ܬ݁ ܗ̄ܘ̣<EOS>ܢܸܫܡܲܥ ܗܵܪܟܵܐ ܐܵܦ ܡܸܣܟܹܢܵܐ ܡܵܢܵܐ ܢܸܫܒ݁ܘܿܩ<EOS>ܕܡܸܠܬܼܵܐ ܕܓ̣ܵܘܲܐ ܗ̄ܝܼ ܘܲܕܼܥܲܬ݁ܝܼܪܹ̈ܐ ܘܲܕܼܡܸܣ̈ܟܹ݁ܢܹܐ<EOS>ܟܠܢܵܫ ܢܸܫܒ݁ܘܿܩ ܕܐܵܦ ܗ݀ܝ ܨܠܘܿܬܼܵܐ ܠܟ̣ܠܢܵܫ ܐܲܠܦ̣ܵܗ̇<EOS>ܒܲܪ ܐܲܠܵܗܵܐ ܕܒ̣ܵܥܹ̇ܐ ܟܠܝܘܿܡ ܢܸܚܸܐ ܟܠܢܵܫ<EOS>ܕܐܝܼܬܼ ܠܹܗ ܕܲܗܒ̣ܵܐ ܢܸܫܒ݁ܘܿܩ ܕܲܗܒ̣ܵܐ ܠܲܕܼܚܲܝܵܒ̣ܝܼܢ<EOS>ܘܕܼܐܝܼܬܼ ܠܹܗ ܩܨܵܨ̈ܐ ܐܵܘ ܚܘܼܫ̈ܒܵܢܹܐ ܩܨܨܐ ܐܘ ܚܘܼܫܒܢܐ <EOS> ܗܵܠܹܝܢ<EOS>ܢܸܫܒ݁ܘܿܩ<EOS>ܐܸܢ ܐܸܫܛܵܪܹ̈ܐ ܠܒ̣ܝܼܟ̣ ܕܲܐ̄ܚܪ̈ܵܢܹܐ ܢܬܲܠܲܚ ܐܸܢܘܿܢ<EOS>ܘܢܸܥܘܿܠ ܢܦܝܼܣ ܥܲܠ ܫܘܼܒ̣ܩܵܢܵܐ ܒܩܵܠܵܐ ܪܵܡܵܐ<EOS>ܘܲܕ݁ܬܼܵܠܚ̇ܝܼܢ ܠܹܗ ܠܗܵܘ̇ ܐܸܫܛܪܵܐ ܪܲܒܵܐ ܕܲܥܠܵܘܗܝ ܕܝܠܗ <EOS> <EOS>ܠܵܐ ܢܸܬܼܦܲܠܲܓ̣ ܐܸܢ ܬܵܠܲܚ̇ ܗ݀ܘ ܙܥܘܿܪܵܐ ܕܲܠ̣ܝܼܟ̣<EOS>ܡܸܣܟܹܢܵܐ ܕܹܝܢ ܕܠܲܝܬ݁ ܣܘܼܥܪ̈ܵܢܹܐ ܘܠܵܐ ܚܘܼܫ̈ܒܵܢܹܐ<EOS>ܘܠܵܐ ܚܵܘ̈ܒܵܬܼܵܐ ܘܠܵܐ ܬܲܒ̣̈ܥܵܬܼܵܐ ܢܸܫܒ݁ܘܿܩ ܐܵܦ ܗܘ݀<EOS>ܐܸܢ ܫ̣ܵܛܹܗ ܐ̄ܢܵܫ ܐܸܢ ܪܲܕܼܦܹܗ ܐ̄ܢܵܫ ܐܸܢ ܩܲܦܚܹܗ ܐ̄ܢܵܫ<EOS>ܟܠ ܥܸܠܬܼܵܐ ܕܐܝܼܬܼ ܕܲܡܥܝܼܩܵܐ ܠܹܗ ܗܵܕܹܐ ܢܸܫܒ݁ܘܿܩ<EOS>ܐܸܢ ܛܲܠܡܹܗ ܐ̄ܢܵܫ ܐܲܓ̣ܪܵܐ ܕܦܵܥܠܵܐ ܕܲܦܠܲܚ̣ ܥܲܡܹܗ<EOS>ܘܒ̣ܵܥܹ̇ܐ ܢܠܘܼܛܝܼܘܗܝ ܢܸܫܒ݁ܘܿܩ ܠܹܐܘܬܹܗ ܟܲܕܼ ܠܵܐ ܠܵܐܹ̇ܛ<EOS>ܐܸܢ ܐܸܨܛܲܚܝܼ ܐܵܘ ܐܸܢ ܕܲܒ̣ܪܹܗ ܩܛܝܼܪܵܐ ܡܸܡܬܼܘܿܡ<EOS>ܢܲܥܒܲܪ ܐܸܢܹܝܢ ܡ̣ܢ ܪܸܥܝܵܢܹܗ ܘܢܸܫܒ݁ܘܿܩ ܐܵܦ ܗܘ݀<EOS>ܐܸܢ ܡܸܣܟܹܢܵܐ ܚܲܒ̣ܪܹܗ ܚܵܒ̣ ܠܹܗ ܚܲܕܼ ܫܡܘܿܢܵܐ<EOS>ܗܵܢܵܐ ܢܸܫܒ݁ܘܿܩ ܘܐܲܝܟ̣ ܗܵܘ̇ ܕܲܫܒܲܩ̣ ܟܲܟ݁ܪܵܐ ܝܑܼܕܼܝܼܥ<EOS>ܘܐܸܢ ܐܵܦܠܵܐ ܚܲܕܼ ܚܲܝܵܒ̣ ܠܹܗ ܐ̄ܢܵܫ ܡܸܠܬܼܵܐ ܢܸܫܒ݁ܘܿܩ<EOS>ܘܐܸܢ ܒܝܼܫܵܐܝܼܬܼ ܫܲܡ̣ܥܵܗ̇ ܡ̣ܢ ܐ̄ܢܵܫ ܡ̣ܢ ܫܵܒ̣ܘܿܩܹ̈ܐ ܗ̄ܘ̣<EOS>ܠܲܒ̣ܢܲܝ̈ܢܵܫܵܐ ܟܠܗܘܿܢ ܐܲܠܦ̣ܵܗ̇ ܒܲܪ ܐܲܠܵܗܵܐ<EOS>ܠܗܵܕܹܐ ܨܠܘܿܬܼܵܐ ܕܢܹܐܬܼܪܘܼܢ ܟܠܗܘܿܢ ܡ̣ܢ ܝܘܼܠܦܵܢܹܗ<EOS>ܢܸܫܒ݁ܘܿܩ ܟܠܢܵܫ ܗܵܘ̇ ܚܵܘ̈ܒܵܬܼܵܐ ܚܘܼܫ̈ܒܵܢܹܐ<EOS>ܗܵܢܵܐ ܪܘܼܓ̣ܙܵܐ ܗܵܘ̇ ܪܘܼܥܵܡܵܐ ܗܵܘ̇ ܨܘܿܚܝܼܬܼܵܐ<EOS>ܚܲܒ̣ܪܹܗ ܡܸܠܬܼܵܐ ܐ̄ܚܪܹܢܵܐ ܨܲܥܪܵܐ ܐܸܢ ܦܵܓܲܥ̇ ܒܹܗ<EOS>ܕܟ̣ܠܢܵܫ ܡܸܬ݁ܬ݁ܒܲܥ ܕܢܸܗܘܸܐ ܢܗܘܐ <EOS> ، <EOS> ܫܵܒܹ̇ܩ ܡܵܐ<EOS>ܕܲܡܨܲܠܸܐ<EOS>ܫܒ̣ܝܼܚܵܐ ܘܪܲܒܵܐ ܘܡܲܠܝܵܐ ܫܘܼܦܪܹ̈ܐ ܕܙܲܕܝܼܩܘܼܬܼܵܐ<EOS>ܨܠܘܿܬܼܵܐ ܕܐܲܠܸܦ̣ ܒܲܪ ܐܲܠܵܗܵܐ ܕܲܢܨܲܠܸܐ ܐ̄ܢܵܫ<EOS>ܟܠ ܡܘܿܢ ܕܲܣܢܝܼܩ ܟܝܵܢܵܐ ܕܢܸܣܲܒ̣ ܡ̣ܢ ܐܲܠܵܗܵܐ<EOS>ܣܵܡ̣ ܒܲܨܠܘܿܬܼܵܐ ܘܝܲܗ̄ܒ̣ ܠܲܫܠܝܼ̈ܚܹܐ ܕܥܵܠܡܵܐ ܢܹܐܠܲܦ<EOS>ܠܢܸܣܝܘܿܢܵܐ ܡܵܪܝ ܠܵܐ ܬܲܥܸܠܲܝܢ ܐܝܼܬܼ ܒܲܨܠܘܿܬܼܵܐ<EOS>ܥܲܠ ܕܲܡܚܝܼܠ ܗ̄ܘ̣ ܟܠܹܗ ܟܝܵܢܵܐ ܐܸܢ ܡܸܬܼܢܲܣܸܐ<EOS>ܗܵܪܟܵܐ ܫܸܡܥܵܐ ܕܠܵܘ ܕܲܥܝܵܕܼܵܐ ܗ̄ܘ̣ ܒܵܥ̇ܝܵܐ ܡܸܠܬܼܵܐ<EOS>ܕܪܵܡܲܐ ܗ̄ܝ̣ ܣܲܓܝܼ ܒܹܝܬܼ ܝܵܕܼ̈ܘܿܥܹܐ ܡ̣ܢ ܚܲܒ̣ܪ̈ܵܬܼܵܗ̇ ܚܒܪ̈ܬܗ <EOS> ، <EOS>ܗܵܘ̇ ܢܸܣܝܘܿܢܵܐ ܕܲܡܨܲܠܸܐ ܐ̄ܢܵܫ ܕܠܵܐ ܢܸܥܘܿܠ ܠܹܗ<EOS>ܒܗܵܘܢܵܐ ܪܲܒܵܐ ܡܸܣܬܲܟ݁ܠܝܼܢ ܠܹܗ ܒܢܲܝ̈ ܡܲܪܕܘܼܬܼܵܐ<EOS>ܘܐܸܠܵܐ ܡܵܐ̇ܢܵܐ ܠܐܲܝܢܵܐ ܕܫܵܡܲܥ̇ ܐܵܦ ܐܵܡܲܪ ܐ̄ܢܵܐ<EOS>ܙܢܵܐ ܕܢܸܣܝܘܿܢܵܐ ܕܣܵܡ̣ ܒܲܨܠܘܿܬܼܵܐ ܒܲܪ ܐܲܠܵܗܵܐ<EOS>ܐܵܟܹܠܩܲܪܨܵܐ ܡܵܐ ܕܡܸܬܼܟܲܬܲܫ ܥܲܡ ܒܲܪܢܵܫܵܐ<EOS>ܐܝܼܬܼ ܥܘܼܕܼܪܵܢܵܐ ܨܹܝܕܼ ܒܲܪܢܵܫܵܐ ܡ̣ܢ ܐܲܠܵܗܵܐ<EOS>ܐܲܝܟ̣ ܢܵܛܘܿܪܵܐ ܡܵܐ ܕܠܵܐ ܢܵܐܹ̇ܡ ܐܵܦܠܵܐ ܕܵܡܹ̇ܟ̣<EOS>ܗܵܟܲܢ ܢܵܛܲܪ ܚܲܝܠܵܐ ܟܲܣܝܵܐ ܠܲܒ̣ܢܲܝ̈ܢܵܫܵܐ<EOS>ܘܡܵܐ ܕܣܵܛܵܢܵܐ ܡܥܝܼܪ ܐܵܓ̣ܘܿܢܵܐ ܥܲܠ ܒܲܪܢܵܫܵܐ<EOS>ܐܝܼܬܼ ܡܲܠܲܐܟ̣ܵܐ ܕܲܡܥܲܕܲܪ ܠܹܗ ܟܲܕܼ ܠܵܐ ܝܵܕܲܥ̇<EOS>ܐܲܝܟ̣ ܗܵܝ̇ ܕܲܗܘ݀ܵܬܼ ܨܹܝܕܼ ܗܵܘ̇ ܝܼܫܘܿܥ ܒܲܪ ܝܘܿܙܵܕܵܩ<EOS>ܟܵܗܢܵܐ ܪܲܒܵܐ ܕܐܸܬܼܥܲܕܲܪ ܗ̄ܘ̣ܵܐ ܡ̣ܢ ܡܲܠܲܐܟ̣ܵܐ<EOS>ܕܟܲܕܼ ܠܵܐ ܪܓ̣ܝܼܫ ܗ̄ܘ̣ܵܐ ܓܥܲܪܡܲܠܲܐܟ̣ܵܐ ܒܐܵܟܹܠܩܲܪܨܵܐ<EOS>ܘܲܚ̣ܙܵܐ ܢܒ̣ܝܼܵܐ ܘܠܵܐ ܚ̣ܙܵܐ ܟܵܗܢܵܐ ܗܵܝ̇ ܕܐܸܣܬܲܥܪܲܬ݀<EOS>ܗܵܟܲܢ ܟܠܝܘܿܡ ܨܹܝܕܼ ܟܠ ܒܲܪܢܵܫ ܐܝܼܬܼ ܡܲܠܲܐܟܹ̈ܐ<EOS>ܕܙܵܓ̣ܪܝܼܢ ܡܸܢܹܗ ܬܸܓ̣ܡܹ̈ܐ ܬܓܡܐ <EOS> <EOS> ܕܫܹܐܕܹ̈ܐ ܕܠܵܐ<EOS>ܢܲܟ݁ܘܿܢܵܝܗܝ<EOS>ܘܡܵܐ ܕܒ̣ܵܥܹ̇ܐ ܐ̄ܵܫ ܕܲܒ̣ܕܼܘܿܒܵܪ̈ܵܘܗܝ ܠܡܵܪܝܵܐ ܢܸܫܦܲܪ<EOS>ܣܵܐܹ̇ܡ ܥܠܵܘܗܝ ܐܵܟܹܠܩܲܪܨܵܐ ܕܢܲܩܪܸܒ̣ ܢܩܪܒ<EOS> ܢܙܟܐ<EOS> <EOS> <EOS> ܥܲܡܹܗ<EOS>ܘܟܲܕܼ ܠܵܐ ܪܓ̣ܝܼܫ ܗ݀ܘ ܐܵܬܹ̇ܐ ܒܟܸܣܝܵܐ ܐܵܦ ܡܲܠܲܐܟ̣ܵܐ<EOS>ܘܲܡܥܲܕܲܪ ܠܹܗ ܕܢܸܙܟܸܐ ܠܒ̣ܝܼܫܵܐ ܐܸܢ ܫܲܦܝܼܪܵܐ ܗ̄ܘ̣<EOS>ܘܲܟ̣ܡܵܐ ܕܩܵܐܹ̇ܡ ܐ̄ܢܵܫ ܒܲܨܠܘܿܬܼܵܐ ܩܕܼܵܡ ܐܲܠܵܗܵܐ<EOS>ܗܵܘܹ̇ܐ ܩܵܐܹ̇ܡ ܐܵܦ ܣܵܛܵܢܵܐ ܕܲܢܒܲܙܲܚ ܒܹܗ<EOS>ܗܵܝܕܹܝܢ ܘܗܟܢ<EOS><EOS> <EOS> ܐܵܬܹ̇ܐ ܐܵܦ ܡܲܠܲܐܟ̣ܵܐ ܐܲܝܟ̣ ܢܵܛܘܿܪܵܐ<EOS>ܘܟ̣ܵܐܹ̇ܐ ܒܒ̣ܝܼܫܵܐ ܘܲܡܫܲܗܸܐ ܠܹܗ ܡ̣ܢ ܒܲܪܢܵܫܵܐ ܬܟܬܘܫܐ<EOS>ܘܡܵܐ ܕܙܲܒ̣̈ܢܵܬܼܵܐ ܣܲܓ݁ܝܼ̈ܐܵܬܼܵܐ ܚ̣ܵܒ̣ ܣܵܛܵܢܵܐ<EOS>ܘܲܒ̣ܙܵܟ̣ܘܼܬܼܵܐ ܢܨܲܚ̣ ܒܲܪܢܵܫܵܐ ܐܲܠܵܗܵܝܵܐ<EOS>ܡܦܝܼܣ ܛܲܪܟܵܢܵܐ ܐܲܝܟ̣ ܕܐܲܦܝܼܣ ܗ̄ܘ̣ܵܐ ܡܸܛܠ ܐܝܼܘܿܒ̣<EOS>ܕܢܲܪܚܸܩ ܢܪܚܩ<EOS><EOS> ، <EOS> ܡܸܢܹܗ ܗܵܘ̇ ܥܘܼܕܼܪܵܢܵܐ ܕܲܡܢܲܛܲܪ ܠܹܗ<EOS>ܘܲܒ̣ܒ̣ܝܼܫܘܼܬܹܗ ܗܵܕܹܐ ܫܵܐܹ̇ܠ ܡ̣ܢ ܐܲܠܵܗܵܐ<EOS>ܕܢܲܪܦܹܝܘܗܝ ܡܵܪܝܵܐ ܠܗܵܘ̇ ܒܲܪܢܵܫܵܐ ܕܠܵܐ ܐܝܼܵܠܵܐ<EOS>ܘܢܲܚܬܹܗ ܠܕܲܪܵܐ ܥܲܡܹܗ ܕܒ̣ܝܼܫܵܐ ܗ݀ܘ ܒܲܠܚܘܿܕܼܵܘܗܝ<EOS>ܟܲܕܼ ܠܵܐ ܡܥܲܕܲܪ ܐܵܘ ܣܵܡܹ̇ܟ̣ ܠܹܗ ܒܓܟܵܘ ܐܵܓ̣ܘܿܢܵܐ<EOS>ܗܵܢܵܐ ܐܝܼܬܼܵܘܗܝ ܗܵܘ̇ ܢܸܣܝܘܿܢܵܐ ܕܐܲܠܸܦ̣ ܡܵܪܲܢ<EOS>ܡܸܛܠܵܬܹܗ ܕܲܢܨܲܠܸܐ ܐ̄ܢܵܫ ܕܠܵܐ ܢܸܥܘܿܠ ܠܹܗ<EOS>ܗܵܢܵܐ ܐܝܼܬܼܵܘܗܝ ܗܵܘ̇ ܐܵܓ̣ܘܿܢܵܐ ܪܲܒܵܐ ܕܲܕܼܡܵܐ<EOS>ܕܐܵܡܲܪ ܕܐܡ̣ܪ<EOS><EOS> <EOS> ܦܵܘܠܘܿܣ ܠܲܡ ܠܵܐ ܡܲܛܝܼܬ݁ܘܿܢ<EOS>ܒܗܵܢܵܐ ܕܲܪܵܐ ܙܵܟ̣݁ܝܵܐ ܢܲܦ̮ܫܵܐ ܐܵܘ ܡܸܙܕܲܟ̣ܝܵܐ<EOS>ܕܕܲܪܵܐ ܗ̄ܘ̣ ܐܵܘ ܩܵܛ̇ܠܵܐ ܒܹܗ ܐܵܘ ܡܸܬܼܩܲܛܠܵܐ<EOS>ܕܠܵܐ ܐܝܼܵܠܵܐ ܢܵܚ̇ܬܵܐ ܠܕܲܪܵܐ ܥܲܡ ܣܵܛܵܢܵܐ<EOS>ܘܲܕܼܚܝܼܠ ܩܹܐܪܣܵܐ ܥܲܠ ܕܲܓ̣ܠܝܼܙܵܐ ܡ̣ܢ ܥܘܼܕܼܪܵܢܵܐ ܠܵܐ ܚܲܬ݁ܝܼܬܼ ܝܘܼܠܦܵܢܵܐ ܗܵܢܵܐ<EOS> ܚܙܝܼ ܐܲܦܹ̈ܐ<EOS>ܕܐܵܬܼ̈ܝܵܢ<EOS> <EOS>ܗܵܢܵܐ ܐܝܼܬܼܵܘܗܝ ܗܵܘ̇ ܢܸܣܝܘܿܢܵܐ ܕܲܡܨܲܠܸܐ ܐ̄ܢܵܫ<EOS>ܕܠܵܐ ܢܸܥܘܿܠ ܠܹܗ ܐܲܟ̣ܡܵܐ ܕܝܼܠܸܦ̣ ܡ̣ܢ ܝܵܕܲܥ̇ ܟܠ<EOS>ܠܗܵܢܵܐ ܕܲܪܵܐ ܢܚܸܬܼ ܗ̄ܘ̣ܵܐ ܐܝܼܘܿܒ̣ ܟܲܕܼ ܡܸܬܼܟܲܬܲܫ<EOS>ܥܲܡ ܣܵܛܵܢܵܐ ܕܠܵܐ ܥܘܼܕܼܪܵܢܵܐ ܐܲܠܵܗܵܝܵܐ<EOS>ܐܵܦ ܐܲܪܓܸܫ̣ ܗ̄ܘ̣ܵܐ ܐܵܦ ܐܸܡܲܪ ܗ̄ܘ̣ܵܐ ܗܵܘ̇ ܙܲܕܝܼܩܵܐ<EOS>ܕܗܵܐ ܥܘܼܕܼܪܵܢܹܗ ܠܲܝܬ݁ ܒܝܼ ܗܵܫܵܐ ܕܡܸܬܼܢܲܣܸܐ ܐ̄ܢܵܐ<EOS>ܐܲܝܟܵܐ ܕܗܵܘܹܐ ܗܵܢܵܐ ܕܲܪܵܐ ܕܚܝܼܠ ܗ̄ܘ̣ ܣܲܓ݁ܝܼ<EOS>ܘܚܲܕܼ ܚܲܕܼ ܐܸܢܘܿܢ ܕܣܵܠ̇ܩܝܼܢ ܡܸܢܹܗ ܟܲܕܼ ܢܲܨܝܼܚܝܼܢ<EOS>ܡܸܛܠܗܵܢܵܐ ܐܲܠܸܦ̣ ܡܵܪܲܢ ܕܲܢܨܲܠܸܐ ܐ̄ܢܵܫ<EOS>ܕܲܠܢܸܣܝܘܿܢܵܐ ܠܵܐ ܬܲܥܸܠܲܝܢܝ ܐܸܬܼܢܲܣܸܐ ܒܹܗ<EOS>ܫܐܸܠ̣ ܣܵܛܵܢܵܐ ܡ̣ܢ ܐܲܠܵܗܵܐ ܡܸܛܠ ܐܝܼܘܿܒ̣<EOS>ܕܢܲܪܚܸܩ ܡܸܢܹܗ ܚܲܝܠܵܐ ܟܲܣܝܵܐ ܕܲܡܥܲܕܲܪ ܠܹܗ<EOS>ܘܘܐܸܡܲܪ ܡܵܪܝܵܐ ܠܲܒ̣ܥܸܠܕܲܪܹܗ ܕܡܲܫܠܲܡ ܒܐܝܼܕܼܵܝ̈ܟ<EOS>ܕܝܵܕܲܥ ܗ̄ܘ̣ܵܐ ܠܹܗ ܠܐܵܓ̣ܘܿܢܸܣܛܵܐ ܕܠܵܐ ܡܸܬܼܪܲܦܸܐ<EOS>ܘܲܥܒܲܕܼ ܕܲܪܵܐ ܚܲܕܼ ܒܲܪܢܵܫܵܐ ܥܲܡ ܣܵܛܵܢܵܐ<EOS>ܘܐܲܪܚܸܩ̣ ܡܵܪܝܵܐ ܗܘ݀ܵܐ ܠܲܬܼܪ̈ܲܝܗܘܿܢ ܐܲܝܟ̣ ܚܲܙܵܝܵܐ<EOS>ܘܲܠܢܸܣܝܘܿܢܵܐ ܐܲܥܠܹܗ ܡܵܪܝܵܐ ܠܗܵܘ̇ ܙܲܕܝܼܩܵܐ<EOS>ܘܡ̣ܢ ܐܵܓ̣ܘܿܢܵܐ ܪܲܒܵܐ ܕܲܕܼܡܵܐ ܫܩܲܠ̣ ܢܸܨܚܵܢܵܐ<EOS>ܡܸܛܠ ܕܲܫܩܸܐ ܩܹܐܪܣܵܐ ܣܲܓܝܼ ܐܲܠܸܦ̣ ܡܵܪܲܢ<EOS>ܕܲܢܨܲܠܸܐ ܐ̄ܢܵܫ ܕܲܒ̣ܢܸܣܝܘܿܢܵܐ ܠܵܐ ܢܸܬܼܢܲܣܸܐ ܬܲܐܥܸܠ ܠܢ <EOS> ܬܥܠܝܢܝ<EOS>ܘܠܵܐ ܕܢܸܙܟܸܐ ܐ̄ܢܵܫ ܒܸܠܥܵܕܼ ܚܲܝܠܵܐ ܐܵܠܵܗܵܝܵܐ<EOS>ܙܵܕܹܩ ܢܸܒ̣ܥܸܐ ܕܠܵܐ ܢܸܫܬܲܒ̣ܗܲܪ ܥܲܠ ܙܵܟ̣ܘܼܬܼܵܐ<EOS>ܢܲܦ̮ܫܹܗ ܡܡܲܟܸܟ̣ ܐܲܝܢܵܐ ܕܥܵܪܹܩ ܡ̣ܢ ܢܸܣܝܘܿܢܵܐ<EOS>ܘܡܲܓ̣ܥܸܠ ܕܲܪܵܐ ܠܚܲܕܼ ܙܲܟܵܝܵܐ ܕܗܘ݀ ܢܸܬܼܢܲܨܲܚ<EOS>ܐܵܡܲܪ ܠܹܗ ܓܹܝܪ ܕܲܠܢܸܣܝܘܿܢܵܐ ܠܵܐ ܬܲܥܸܠܲܝܢܝ<EOS>ܐܸܠܵܐ ܦܲܨܵܢܝ ܐܲܢ̄ܬ݁ ܡ̣ܢ ܒܝܼܫܵܐ ܕܪܲܒ݁ ܗ̄ܘ̣ ܚܲܝܠܵܐ<EOS>ܠܵܐ ܬܲܫܠܸܡܲܝܢܝ ܠܲܒ̣ܥܸܠܕܲܪܵܐ ܕܢܸܬܼܟܲܬܲܫ ܥܲܡܝ<EOS>ܕܠܵܐ ܥܘܼܕܼܪܵܢܵܟ̣ ܐܸܠܵܐ ܙܟ̣ܝܼܘܗܝ ܐܲܢ̄ܬ݁ ܒܝܼ ܚܲܠܵܫܵܐ ܒܝ ܐܢܬ ܙܟ̇ܐ ܟܠ <EOS>ܠܵܐ ܢܲܪܚܸܩ ܡܹܢܝ ܥܘܼܕܼܪܵܢܵܟ̣ ܟܲܣܝܵܐ ܕܐܝܼܬܼܵܘܗܝ<EOS>ܚܲܝܠܵܐ ܕܢܵܚܹ̇ܬܼ ܥܲܡ ܐܲܬܼܠܹܝܛܹ̈ܐ ܠܐܵܓ̣ܘܿܢܲܝ̈ܗܘܿܢ<EOS>ܠܝܼ ܠܵܐ ܬܢܲܣܸܐ ܕܐܸܬܼܝܲܕܼܥܹ̇ܬܼ ܠܝܼ ܕܐܬܝܕܥܬ݀ ܠܗ̇ <EOS> ܕܲܡܚܝܼܠܵܐ ܐ̄ܢܵܐ<EOS>ܢܸܗܘܸܐ ܕܝܼܠܵܟ̣ ܟ̱ܠܹܗ ܕܲܪܵܐ ܘܐܲܢ̄ܬ݁ ܬܸܬܼܢܲܨܲܚ ܐܬܢܨܚ <EOS>ܕܝܼܠܵܟ̣ ܐܸܢܹܝܢ ܟܠ ܙܵܟ̣̈ܘܵܬܼܵܐ ܕܟ̣ܠ ܙܲܟܵܝܹ̈ܐ<EOS>ܙܟ̣ܝܼ ܕܠܵܟ̣ ܝܵܐܹ̇ܐ ܘܠܝܼ ܠܢܸܣܝܘܿܢܵܐ ܠܵܐ ܬܲܥܸܠܲܝܢܝ<EOS>ܦܲܨܵܢܝ ܡܸܢܹܗ ܕܲܒ̣ܥܸܠܕܲܪܵܐ ܕܡܸܬܼܟܲܬܲܫ ܥܲܡܝ<EOS>ܕܐܸܙܟܹܝܘܗܝ ܐܸܢܵܐ ܕܠܵܐ ܥܘܼܕܼܪܵܢܵܟ̣ ܠܵܐ ܡܸܫܟܲܚ ܐ̄ܢܵܐ<EOS>ܠܝܼ ܠܵܐ ܬܚܘܼܪ ܐܸܙܟܸܐ ܒܩܹܐܪܣܵܐ ܪܲܒܵܐ ܕܲܕܼܡܵܐ<EOS>ܣܲܒ̣ ܠܵܟ̣ ܕܲܪܵܐ ܘܣܲܒ̣ ܙܵܟ̣ܘܼܬܼܵܐ ܕܫܲܦܝܼܪܵܐ ܠܵܟ̣<EOS>ܦܲܨܵܢܝ ܡܸܢܹܗ ܘܕܼܝܼܠܵܟ̣ ܢܸܗܘܸܐ ܟܠܝܼܠܵܐ ܘܲܫܡܵܐ<EOS>ܘܠܝܼ ܠܵܐ ܬܸܚܫܘܿܒ̣ ܠܵܐ ܙܵܟ̣ܘܬܼܵܐ ܘܠܵܐ ܢܸܨܚܵܢܵܐ<EOS>ܦܲܨܵܢܝ ܡܸܢܹܗ ܘܟ̣ܠܹܗ ܫܘܼܦܪܵܐ ܕܐܲܬܼܠܹܝܛܘܼܬܼܵܐ<EOS>ܠܘܵܬܼܵܟ̣ ܢܸܫܪܲܟ̣ ܕܐܲܢ̄ܬ݁ ܗ̄ܘ̣ ܙܟܲܝܬܵܝܗܝ ܠܲܒ̣ܥܸܠܕܲܪܵܐ<EOS>ܦܲܨܵܢܝ ܡܸܢܹܗ ܘܬܸܪܗܲܛ ܒܵܬܲܪܝ ܚܲܝܵܒ̣ܘܼܬܼܵܐ<EOS>ܟܲܕܼ ܡܵܘܕܹܐ ܐ̄ܢܵܐ ܕܚܵܒܹ̇ܬܼ ܗ̄ܘܹ̇ܝܬܼ ܠܝܼ ܘܐܲܢ̄ܬ݁ ܙܲܟ݁ܝܼܬܵܢܝ<EOS>ܡ̣ܢ ܒܸܠܥܵܕܲܝܟ ܐܸܙܟܸ݁ܐ ܒܕܲܪܵܐ ܠܵܐ ܡܸܫܟܲܚ ܐܢܵܐ<EOS>ܠܵܐ ܐܸܬܼܢܲܣܸܐ ܦܲܨܵܢܝ ܡܸܢܹܗ ܕܠܵܐ ܢܸܣܝܘܿܢܵܐ<EOS>ܒܪ̈ܲܚܡܹܐ ܦܲܨܵܢܝ ܡ̣ܢ ܣܵܛܵܢܵܐ ܕܡܸܬܼܟܲܬܲܫ ܥܲܡܝ<EOS>ܕܠܵܟ̣ ܫܲܦܝܼܪ̈ܵܢ ܟܠ ܙܵܟܼ̈ܘܵܬܼܵܐ ܕܬܸܣܲܒ̣ ܐܸܢܹܝܢ<EOS>ܦܲܨܵܢܝ ܡܸܢܹܗ ܡܸܛܠ ܕܕܼܝܼܠܵܟ̣ ܐܝܼܬܼܵܘܗܝ ܚܲܝܠܵܐ<EOS>ܐܵܦ ܡܲܠܟ݁ܘܼܬܼܵܐ ܐܵܦ ܫܘܼܠܛܵܢܵܐ ܐܵܦ ܥܡ <EOS> ܬܸܫܒ݁ܘܿܚܬܵܐ<EOS>ܐܵܦ ܡܵܐ ܕܙܵܟܹ̇ܐ ܐܲܝܢܵܐ ܕܙܵܟܹ̇ܐ ܒܵܟ̣ ܗ̄ܘ̣ ܙܵܟܹ̇ܐ<EOS>ܕܝܼܠܵܟ̣ ܗ̄ܘ̣ ܓܹܝܪ ܟ̱ܠܹܗ ܥܘܼܫܢܵܐ ܘܓܲܢ̄ܒܵܪܘܼܬܼܵܐ<EOS>ܨܠܘܿܬܼܵܐ ܕܐܲܠܸܦ̣ ܒܲܪ ܐܲܠܵܗܵܐ ܠܲܒ̣ܢܲܝ̈ ܐ̄ܪܵܙܹܗ<EOS>ܠܘܼܩܒܲܠ ܬܸܓ̣ܡܵܐ ܕܫܹܐܕܹ̈ܐ ܣܝܼܡܵܐ ܕܬܲܥܪܸܩ ܐܸܢܘܿܢ<EOS>ܘܗܵܟܲܢ ܠܘܼܩܒܲܠ ܟܠܗܘܿܢ ܚܲܝ̈ܠܲܝ ܒܝܼܫܵܐ<EOS>ܕܒ̣ܵܗ̇ ܢܲܩܪܸܒ̣ ܐ̄ܢܵܫ ܥܲܡ ܫܲܠܝܼܛܵܐ ܕܢܵܛܲܪ ܐܵܐܲܪ<EOS>ܒܵܗ̇ ܩܵܪܹܐ ܠܐܲܒ̣ܵܐ ܕܢܹܐܬܸܐ ܠܥܘܼܡܩܵܐ ܨܹܐܕܼܵܘܗܝ<EOS>ܕܢܸܛܪܘܿܕܼ ܡܸܢܹܗ ܫܹܐܕܹ̈ܐ ܕܠܲܕܼܡܵܐ ܕܢܲܦ̮ܫܵܐ ܟܲܦܢܲܢ<EOS>ܒܵܗ̇ ܡܸܫܬܲܪܪܝܼܢ ܝܲܠܕܹ̈ܐ ܕܪܘܼܚܵܐ ܕܢܸܩܪܘܿܢ ܐܲܒ̣ܘܼܢ<EOS>ܘܲܡܙܝܼܥܝܼܢ ܠܹܗ ܠܐܵܟܹܠܩܲܪܨܵܐ ܒܲܫܡܵܐ ܪܲܒܵܐ<EOS>ܒܵܗ̇ ܩܵܪܹܐ ܐ̄ܢܵܫ ܬܹܐܬܸܐ ܠܘܵܬܹܗ ܗܵܝ̇ ܡܲܠܟ݁ܘܼܬܼܵܐ<EOS>ܬܲܥܪܸܩ ܡܸܢܹܗ ܚܲܝ̈ܠܲܝ ܒܝܼܫܵܐ ܕܲܟ̣ܪܝܼܟ̣ܝܼܢ ܠܹܗ<EOS>ܒܵܗ̇ ܡܵܘܕܹܐ ܐ̄ܢܵܫ ܕܲܠܨܸܒ̣ܝܵܢܹܗ ܕܐܲܒ̣ܵܐ ܫܵܠܹ̇ܡ<EOS>ܢܸܗܘܸܐ ܒܐܲܪܥܵܐ ܐܲܟ̣ܡܵܐ ܕܐܝܼܬܼܵܘܗܝ ܐܵܦ ܒܲܫܡܲܝܵܐ<EOS>ܒܵܗ̇ ܫܵܐܹ̇ܠ ܐ̄ܢܵܫ ܠܲܚܡܵܐ ܕܝܵܘܡܵܐ ܕܠܵܐ ܝܲܥܢܘܼܬܼܵܐ<EOS>ܘܫܵܒܹ̇ܩ ܟܠܗܹܝܢ ܝܲܬ݁ܝܼܪ̈ܵܬܼܵܐ ܕܠܵܐ ܡܸܬܼܒܲܥ̈ܝܵܢ<EOS>ܒܵܗ̇ ܒܵܥܹ̇ܐ ܐ̄ܢܵܫ ܐܵܦ ܫܘܼܒ̣ܩܵܢܵܐ ܡ̣ܢ ܐܲܠܵܗܵܐ<EOS>ܟܲܕܼ ܐܸܫܬܵܘܕܝܼ ܕܫܵܒܹ̇ܩ ܐܵܦ ܗܘ݀ ܠܲܕܼܚܲܝܵܒ̣ܝܼܢ<EOS>ܒܵܗ̇ ܥܵܪܹܩ ܐ̄ܢܵܫ ܡ̣ܢ ܢܸܣܝܘܿܢܵܐ ܕܕܲܪܵܐ ܪܲܒܵܐ<EOS>ܟܲܕܼ ܒܲܚܢܲܓ̣ܬܵܐ ܡܦܝܼܣ ܠܐܲܠܵܗܵܐ ܕܠܵܐ ܢܸܥܘܿܠ ܠܹܗ<EOS>ܒܵܗ̇ ܩܵܪܹܐ ܐ̄ܢܵܫ ܠܲܡܥܲܕܪܵܢܵܐ ܕܨܹܐܕܼܵܘܗܝ ܢܹܐܬܸܐ<EOS>ܢܦܲܨܹܝܘܗܝ ܡ̣ܢ ܗܵܘ̇ ܣܵܢܹ̇ܐ ܐ̄ܢܵܫܵܐ ܕܡܲܩܪܸܒ̣ ܥܲܡܹܗ<EOS>ܗܘ݀ ܡܲܠܦܵܐ ܠܵܟ̣ ܕܟ̣ܠܹܗ ܚܲܝܠܵܐ ܐܵܦ ܬܸܫܒ݁ܘܿܚܬܵܐ<EOS>ܐܵܦ ܫܘܼܠܛܵܢܵܐ ܕܡܵܪܝܵܐ ܗ̄ܘ̣ ܝܼܫܘܿܥ ܠܹܗ ܬܸܫܒ݁ܘܿܚܬܵܐ<EOS>ܫܠܸܡ̣ ܡܹܐܡܪܵܐ ܕܥܲܠ ܐܲܒ̣ܘܼܢ ܕܒܲܫܡܲܝܵܐ<EOS>ܕܣܝܼܡ ܠܡܵܪܝ ܝܲܥܩܘܿܒ̣<EOS>