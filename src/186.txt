ܟܬܒܐ ܕܢܡ̈ܘܣܐ ܕܐܬܪ̈ܘܬܐ<EOS>ܡܢ ܩܕܡ ܝܘܡ̈ܬܐ ܥܠܝܢ ܗܘܝܢ ܠܡܣܥܪ ‏‏ܠܫܡܫܓܪܡ ܐܚܘܢ ܘܐܬܐ ܐܫܟܚܢ ܬܡܢ<EOS>ܒܪܕܝܨܢ<EOS> ܘܟܕ ܓܫܗ ܘܚܼܙܐ ‏‏ܕܫܦܝܪ ܥܒܝܕ ܫܐܠܼܢ ܕܡܢܐ ܡܡܠܠܝܢ ܗܘܝܬܘܢ<EOS> ܫܡܿܥܬ ܓܝܪ ܩܠܟܘܢ<EOS>ܡܢ ‏‏ܠܒܪ ܟܕ ܥܐܠ ܐܢܐ<EOS> ܡܥܕ ܗܘܐ ܓܝܪ ܕܐܡܬܝ ܕܡܫܟܚ ܗܘܐ ܠܢ ‏‏ܕܡܡܠܠܝܢ ܗܘܝܢ ܡܕܡ ܡܢ<EOS>ܩܕܡܘܗܝ ܕܢܫܐܠܼܢ ܡܢܐ ܐܡܪܝܢ ܗܘܝܬܘܢ<EOS> ‏‏ܕܥܠܘܗܝ ܢܡܠܠ ܥܡܢ<EOS> ܚܢܢ ܕܝܢ ܐܡܪܢ ܠܗ<EOS> ܥܘܝܕܐ<EOS>ܠܡ ܗܢܐ ܐܡܿܪ ܗܘܐ ‏‏ܠܼܢ<EOS> ܕܐܢ ܚܕ ܗܘ ܐܠܗܐ ܐܝܟܢܐ ܕܐܡܪܝܢ ܐܢܬܘܢ ܘܗܼܘ ܐܟܝܢ<EOS>‏‏ܠܒ̈ܢܝܢܫܐ ܘܨܿܒܐ ܒܗܢܐ ܡܕܡ ܕܡܦܩܕܝܢ ܐܢܬܘܢ ܕܬܥܒܕܘܢ ܡܛܠ ܡܢܐ ‏‏ܠܐ ܐܟܝܢ ܐܢܘܢ<EOS>ܠܒ̈ܢܝ ܐܢܫܐ ܐܝܟܢܐ ܕܠܐ ܢܫܟܚܘܢ ܠܡܣܟܠܘ<EOS> ܐܠܐ ‏‏ܕܒܟܠܙܒܢ ܕܛܒ ܗܘܘ ܥܿܒܕܝܢ<EOS> ܒܗܕܐ ܓܝܪ<EOS>ܡܬܿܡܠܐ ܗܘܐ ܨܒܝܢܗ<EOS> ܐܡܿܪ ‏‏ܠܗ ܒܪ ܕܝܨܢ<EOS> ܐܡܼܪ ܠܝ ܒܪܝ ܥܘܝܕܐ<EOS> ܡܢܐ ܣܝܡ ܒܪܥܝܢܟ<EOS> ܕܠܐ<EOS>ܗܘܐ ‏‏ܚܕ ܗܘ ܐܠܗܐ ܕܟܠ ܐܘ ܕܚܕ ܗܘ ܘܠܐ ܨܿܒܐ ܕܟܐܢܐܝܬ ܘܬܪܝܨܐܝܬ ‏‏ܢܬܕܒܿܪܘܢ<EOS>ܒܢ̈ܝܢܫܐ<EOS> ܥܘܝܕܐ ܐܡܿܪ<EOS> ܐܢܐ ܡܪܝ ܠܗܠܝܢ ܗܘ ܒ̈ܢܝ ܫ̈ܢܝܢ ‏‏ܫܿܐܠܬ ܕܗܼܢܘܢ ܢܬܝܒܘܢܢܝ<EOS>ܦܬܓܡܐ<EOS> ܐܡܿܪ ܠܗ ܒܪ ܕܝܨܢ<EOS> ܐܢ ܬܐܠܦ ‏‏ܗܘ ܨܿܒܝܬ ܡܢ ܡܿܢ ܕܩܫܝܫ ܗܘ ܡܢܗܘܢ ܥܕܪܐ ܠܟ<EOS>ܨܒܘܬܐ ܕܬܐܠܦ<EOS> ‏‏ܘܐܢ ܕܬܿܠܦ ܠܐ ܡܬܒܥܝܐ ܨܒܘܬܐ ܕܐܢܬ ܬܫܿܐܠ ܐܢܘܢ<EOS> ܐܠܐ ‏‏ܕܬܿܦܣ ܠܗܘܢ ܕܗܼܢܘܢ ܢܫܐܠܘܢܟ ܡܕܡ ܕܨܿܒܝܢ<EOS>ܡ̈ܠܦܢܐ ܓܝܪ ܡܫܬܐܠܘ ‏‏ܗܘ ܡܫܿܬܐܠܝܢ<EOS> ܠܐ ܗܘܐ ܡܫܐܠܘ ܡܫܐܠܝܢ<EOS> ܘܐܡܬܝ ܕܡܫܿܐܠܝܼܢ<EOS>ܕܢܬܪܨܘܢ ‏‏ܗܿܘ ܪܥܝܢܐ ܕܡܫܐܠܢܐ ܕܫܦܝܪ ܢܫܿܐܠ<EOS> ܘܢܕܥܘܢ ܡܿܢܘ ܨܒܝܢܗ<EOS> ܥܿܒܕܐ ܗܘ ‏‏ܓܝܪ<EOS>ܫܦܝܪܐ ܗܢܐ ܕܢܕܥ ܐܢܫ ܐܝܟܢܐ ܢܫܿܐܠ<EOS> ܥܘܝܕܐ ܐܡܿܪ<EOS> ܐܢܐ ‏‏ܠܡܐܠܦ ܗܘ ܨܿܒܐ ܐܢܐ<EOS> ܫܪܝܬ<EOS>ܕܝܢ ܠܘܩܕܡ ܠܡܫܐܠܘ ܠܗܠܝܢ ܐܚ̈ܝ ‏‏ܡܛܠ ܕܡܢܟ ܢܿܟܦ ܐܢܐ<EOS> ܒܪܕܝܨܢ ܐܡܿܪ<EOS> ܐܣܟܡܬܢܐܝܬ<EOS>ܡܡܠܠ ܐܢܬ<EOS> ‏‏ܒܪܡ ܕܝܢ ܕܥ ܕܡܿܢ ܕܫܦܝܪ ܡܫܐܠ ܘܠܡܬܛܦܣܘ ܨܿܒܐ ܘܕܠܐ ܚܪܝܢܐ ‏‏ܡܬܩܪܒ<EOS>ܠܐܘܪܚܐ ܕܫܪܪܐ ܠܐ ܚܿܝܒ ܘܡܬܢܟܦ<EOS> ܡܛܠ ܕܡܒܣܡܘ ܡܿܒܣܡ ‏‏ܒܗܠܝܢ ܕܐܡܿܪܬ ܠܗܿܘ ܐܝܢܐ<EOS>ܕܡܫܬܿܐܠ<EOS> ܐܢ ܗܼܘ ܗܟܝܠ ܒܪܝ ܕܐܝܬ ܠܟ ‏‏ܡܕܡ ܒܪܥܝܢܟ ܥܠ ܗܢܐ ܡܕܡ ܕܫܼܐܿܠܬܼ ܐܡܪܝܗܝ<EOS>ܠܟܠܢ<EOS> ܘܐܢ ܐܦ ܠܢ ‏‏ܫܿܦܪ ܡܫܬܘܝܢܢ ܥܡܟ<EOS> ܘܐܢ ܠܢ ܠܐ ܫܿܦܪ ܐܢܢܩܐ ܥܿܒܕܐ ܠܼܢ ܕܢܚܘܝܟ<EOS>‏‏ܡܛܠ ܡܢܐ ܠܐ ܫܿܦܪ ܠܢ<EOS> ܘܐܢ ܗܕܐ ܗܘ ܡܠܬܐ ܒܠܚܘܕ ܨܒܝܬ ܠܡܕܥ ‏‏ܟܕ ܒܪܥܝܢܟ ܡܕܡ ܠܝܬ<EOS>ܠܟ ܥܠܝܗܿ ܐܝܟ ܒܪ ܐܢܫܐ ܕܚܕܬܐܝܬ ܩܼܪܒ ܠܘܬ ‏‏ܬܠܡ̈ܝܕܐ ܘܕܫܪܘܬܝܢ ܡܫܿܐܠ ܐܡܿܪ ܠܟ<EOS>ܐܝܟܢܐ ܕܣܪܝܩܐܝܬ ܠܐ ܬܦܪܩ ܡܢ ‏‏ܠܘܬܢ<EOS> ܘܐܢ ܒ̈ܣܡܢ ܠܟ ܐܝܠܝܢ ܕܐܡܿܪ ܐܢܐ ܠܟ ܥܠ ܗܕܐ<EOS>ܐܝܬ ܠܟ ‏‏ܠܘܬܢܼ ܘܐܦ ܐܚܪ̈ܢܝܬܐ<EOS> ܘܐܢ ܠܐ ܒܣ̈ܡܢ ܠܟܼ<EOS> ܚܢܢ ܕܝܠܢ ܕܠܐ ܚܣܡ ‏‏ܐܡܪܝܢܢ<EOS>ܐܡܿܪ ܥܘܝܕܐ<EOS> ܐܦ ܐܢܐܼ ܛܒ ܐܪܥ ܐܢܐ ܕܐܿܫܡܥ<EOS>‏‏ܘܐܬܛܦܝܣ<EOS> ܡܛܠ ܕܗܕܐ ܡܠܬܐ ܠܐ ܗܘܐ ܡܢ ܐܢܫ ܐܚܪܝܢ ܫܡܥܬܗܿ<EOS> ‏‏ܐܠܐܼ ܡܢ ܪܥܝܢܝ ܗܘ<EOS>ܐܡܪܬܗܿ ܠܗܠܝܢ ܐܚ̈ܝܼ ܘܠܐ ܨܒܘ ܠܡܦܣܘܬܢܝ<EOS> ‏‏ܐܠܐ ܐܡܪܝܼܢ ܕܗܝܡܢ ܠܡ ܡܗܝܡܢܘ<EOS> ܘܟܠ ܡܕܡ<EOS>ܡܫܟܚ ܐܢܬ ܠܡܕܥ<EOS> ‏‏ܘܐܢܐܼ ܠܐ ܡܫܟܚ ܐܢܐ ܠܡܗܝܡܢܘ ܐܠܐ ܐܢ ܐܬܛܦܝܣܬ<EOS> ܐܡܿܪ ܒܪ ‏‏ܕܝܨܢ<EOS>ܠܐ ܗܘܐ ܥܘܝܕܐ ܒܠܚܘܕ ܠܐ ܨܒܿܐ ܠܡܗܝܡܢܘ ܐܠܐ ܐܦ ‏‏ܣܓ̈ܝܐܐ<EOS> ܡܛܠ ܕܗܝܡܢܘܬܐ ܠܝܬ ܒܗܘܢܼ<EOS>ܐܦ ܠܐ ܠܡܬܛܦܣܘ ܡܫܟܚܝܢ<EOS> ‏‏ܐܠܐ ܒܟܠܙܒܢ ܣܿܬܪܝܼܢ ܘܒܿܢܝܢ<EOS> ܘܡܫܬܟܚܝܢ ܚܪܒܝܼܢ ܡܢ ܟܘܠܗܿ<EOS>ܝܕܥܬܐ ‏‏ܕܫܪܪܐ<EOS> ܒܪܡ ܕܝܢ ܡܛܠ ܕܥܘܝܕܐ ܠܐ ܨܒܿܐ ܠܡܗܝܡܢܘ ܗܐ ܐܡܿܪ ܐܢܐ ‏‏ܠܟܘܢ<EOS>ܕܡܗܝܡܢܝܢ ܐܢܬܘܢ ܥܠ ܗܢܐ ܡܕܡ ܕܫܿܐܠ<EOS> ܘܗܼܘ ܡܕܡ ܝܬܝܪ ‏‏ܢܫܡܥ<EOS> ܘܫܪܝ ܠܡܐܡܪ ܠܢ<EOS>ܣܓ̈ܝܐܝܢ ܐܢܘܢ ܒ̈ܢܝܢܫܐ ܗܿܢܘܢ ܕܗܝܡܢܘܬܐ ‏‏ܠܝܬ ܠܗܘܢ ܘܐܝܕܥܬܐ ܡܢ ܚܟܡܬܐ ܕܫܪܪܐ ܠܐ<EOS>ܩܒܠܘ<EOS> ܘܡܛܠ ܗܢܐ ‏‏ܠܐ ܠܡܐܡܪ ܘܠܡܫܿܠܡܘ ܣܦܩܝܼܢ<EOS> ܘܠܐ ܕܠܝܠܐܝܬ ܡܫܼܘܚܝܢ ܠܡܫܡܥ<EOS> ܠܐ<EOS>‏‏ܓܝܪ ܫܬܐܣܬܐ ܕܗܝܡܢܘܬܐ ܐܝܬ ܠܗܘܢ ܢܒܼܢܘܢ ܥܠܝܗܿ ܘܠܐ ܬܘܟܠܢܐ ‏‏ܐܝܬ ܠܗܘܢ ܕܥܠܘܗܝ<EOS>ܢܣܿܒܪܘܢ<EOS> ܘܡܛܠ ܕܐܦ ܥܠ ܐܠܗܐ ܡܬܿܦܠܓܘ ‏‏ܡܬܿܦܠܓܝܼܢ<EOS> ܐܦ ܠܐ ܕܚܠܬܗ ܐܝܬ ܒܗܘܢ ܕܗܼܝ<EOS>ܡܼܦܪܩܐ ܠܗܘܢ ܡܢ ‏‏ܟܠܗܝܢ ܕܚ̈ܠܬܐ<EOS> ܡܿܢ ܕܕܚܠܬܗ ܓܝܪ ܕܐܠܗܐ ܠܝܬ ܒܗܼ<EOS> ܡܫܼܥܒܕ ܗܘ<EOS>‏‏ܠܟܠܗܝܢ ܕܚ̈ܠܬܐ<EOS> ܐܦ ܠܐ ܓܝܪ ܗܿܘ ܡܕܡ ܡܕܡ ܕܠܐ ܡܗܝܡܢܝܢ ܫܪܝܪ ‏‏ܠܗܘܢ ܕܫܦܝܪ ܠܐ<EOS>ܡܗܝܡܢܝܢ<EOS> ܐܠܐ ܦܗܿܝܢ ܐܢܘܢ ܒܬܪ̈ܥܝܬܗܘܢ ܘܠܡܩܡܼ ‏‏ܠܐ ܡܫܟܚܝܢ<EOS> ܘܦܟܝܗ ܒܦܘܡܗܘܢ ܛܥܡܐ<EOS>ܕܡ̈ܚܫܒܬܗܘܢ<EOS> ܘܒܟܠ ܙܒܼܢ ‏‏ܩܢܝܛܝܢ ܐܢܘܢ ܘܪܗܝܼܒܝܼܢ ܘܡܡܪܚܝܢ<EOS> ܕܐܡܼܪ ܕܝܢ ܥܘܝܕܐ ܕܐܝܟܿܘ ܠܐ ‏‏ܥܒܕܢ ܐܠܗܐ ܕܠܐ ܢܚܼܛܐ ܘܢܬܚܝܒܼ<EOS> ܐܠܘ<EOS>ܥܒܝܕ ܗܘܐ ܗܟܢܐ ܒܪܢܫܐ ‏‏ܗܼܘ ܠܢܦܫܗ ܠܐ ܐܝܬܘܗܝ ܗܘܐ<EOS> ܐܠܐ ܡܐܢܐ ܗܘܐ ܕܗܿܘ ܡܿܢ ܕܡܙܝܥ<EOS>‏‏ܠܗ<EOS> ܘܝܕܝܥܐ ܨܒܘܬܐ ܕܐܦ ܗܿܘ ܡܿܢ ܕܡܙܝܥ ܐܝܟܢܐ ܕܨܒܿܐ ܗܼܘ ܡܙܝܥ ‏‏ܠܗ ܐܘ ܠܛܒܼ ܐܘ<EOS>ܠܒܝܫ<EOS> ܘܡܢܐ ܡܟܝܠ ܦܪܝܫ ܗܘܐ ܒܪ ܐܢܫܐ ܡܢ ܟܢܪܐ ‏‏ܕܐܚܪܝܢ ܗܘ ܙܡܿܪ ܒܗܿ<EOS> ܐܘ ܡܢ ܡܪܟܒܬܐ<EOS>ܕܐܚܪܝܢ ܡܕܒܪ ܠܗܿ<EOS> ‏‏ܘܬܫܒܘܚܬܐ ܘܓܘܢܝܐ ܒܝܕ ܐܘܡܢܐ ܗܘ ܩ̈ܝܡܢ<EOS> ܘܠܐ ܗܼܘ ܟܢܪܐ ܝܿܕܥ<EOS>‏‏ܡܐ ܕܡܙܕܡܪ ܒܗ ܘܠܐ ܗܼܝ ܡܪܟܒܬܐ ܐܢ ܫܦܝܪ ܡܬܢܓܕܐ ܘܡܬܿܕܒܪܐ<EOS> ‏‏ܐܠܐܼ ܡ̈ܐܢܐ ܐܢܘܢ<EOS>ܕܥܒܝܕܝܢ ܠܚܘܫܚܐ ܕܗܿܘ ܡܿܢ ܕܐܝܬ ܒܗ ܝܕܥܬܐ<EOS> ‏‏ܐܠܗܐ ܕܝܢ ܒܒܣܝܡܘܬܗ ܠܐ ܨܒܼܐ ܕܗܟܢܐ<EOS>ܢܥܒܕܝܘܗܝ ܠܒܪܢܫܐ<EOS> ܐܠܐ ‏‏ܒܚܐܪܘܬܐ ܐܘܪܒܗܼ ܡܢ ܨܒ̈ܘܬܐ ܣ̈ܓܝܐܬܐ<EOS> ܘܐܫܘܝܗܼ ܥܡ ܡ̈ܠܐܟܐ<EOS>‏‏ܚܘܪܘ ܓܝܪ ܒܫܡܫܐ ܘܒܣܗܪܐ ܘܒܡܘܙܠܬܐ<EOS> ܘܒܫܪܟܐ ܕܨ̈ܒܘܬܐ<EOS> ܗܿܢܘܢ ‏‏ܕܪܘܪ̈ܒܝܢ ܐܢܘܢ ܡܢܢ<EOS>ܒܡܕܡ ܕܠܐ ܐܬܝܗܒܬ ܠܗܘܢ ܚܐܪܘܬܐ ܕܢܦܫܗܘܢ<EOS> ‏‏ܐܠܐ ܟܠܗܘܢ ܩܒܝܥܝܢ ܐܢܘܢ ܒܦܘܩܕܢܐ ܕܗܿܘ<EOS>ܡܕܡ ܕܦܩܝܕ ܠܗܘܢ ‏‏ܒܠܚܘܕ ܢܥܒܕܘܢ<EOS> ܘܠܐ ܡܕܡ ܐܚܪܝܢ<EOS> ܠܐ ܓܝܪ ܫܡܫܐ ܡܡܬܘܡ ܐܡܿܪ ‏‏ܕܠܐ<EOS>ܣܿܠܩ ܐܢܐ ܒܥܕܢܝ ܘܠܐ ܣܗܪܐ ܕܠܐ ܡܫܬܚܠܦ ܐܢܐ<EOS> ܘܠܐ ܒܿܨܪ ‏‏ܐܢܐ<EOS> ܘܠܐ ܪܒܿܐ ܐܢܐ<EOS> ܘܠܐ<EOS>ܚܕ ܡܢ ܟܘ̈ܟܒܐ ܐܡܿܪ ܕܠܐ ܕܢܿܚ ܐܢܐ ‏‏ܘܠܐ ܥܿܪܒ ܐܢܐ<EOS> ܘܠܐ ܝܡܐ ܕܠܐ ܫܩܿܠ ܐܢܐ ܐܠܦ̈ܐ<EOS>ܘܠܐ ܩܐܡ ܐܢܐ ‏‏ܒ̈ܬܚܘܡܝ<EOS> ܘܠܐ ܛܘܪ̈ܐ ܕܠܐ ܡܩܘܝܢܢ ܒܐܬܪ̈ܘܬܐ ܕܐܬܣܝܡܢ ܒܗܘܢ<EOS> ‏‏ܘܠܐ<EOS>ܪ̈ܘܚܐ ܐܡܪ̈ܢ ܕܠܐ ܢܫܒܝܢܢ<EOS> ܘܠܐ ܐܪܥܐ ܕܠܐ ܫܩܠܐ<EOS>ܐܢܐ ‏‏ܘܡܣܝܒܪܐ ܐܢܐ ܠܟܠ ܡܐ ܕܐܝܬ ܠܥܠ ܡܢܝ<EOS> ܐܠܐ ܟܠܗܝܢ ܨܒ̈ܘܬܐ ‏‏ܦܠܚ̈ܢ ܘܡܫܥܒܕܢ ܠܚܕ<EOS>ܦܘܩܕܢܐ<EOS> ܐܝܬܝܗܝܢ ܓܝܪ ܡ̈ܐܢܐ ܕܚܟܡܬܗ ‏‏ܕܐܠܗܐ ܕܠܐ ܛܥܝܐ<EOS> ܐܠܘ ܓܝܪ ܟܠ ܡܕܡ ܡܫܡܫܘ ܡܫܡܫ<EOS>ܗܘܐ ܡܿܢ ‏‏ܗܘ ܗܢܐ ܕܡܫܬܡܫ ܗܘܐ<EOS> ܘܐܠܘ ܟܠܡܕܡ ܡܫܬܡܫܘ ܡܫܬܡܫ ܗܘܐ ܡܿܢܼܘ ‏‏ܗܘܿ ܕܡܫܡܫ<EOS>ܗܘܐ<EOS> ܘܠܐ ܐܝܬܘܗܝ ܡܕܡ ܦܪܝܫ ܡܢ ܡܕܡ<EOS> ܡܕܡ ܓܝܪ ܕܚܕ ‏‏ܗܘ ܘܦܘܪܫܢ ܠܝܬ ܒܗܼ<EOS> ܐܝܬܝܐ ܗܘ<EOS>ܕܥܕܡܐ ܠܗܫܐ ܠܐ ܡܬܩܢ<EOS> ܐܠܐ ‏‏ܐܝܠܝܢ ܕܡܬܒܥܝܢ ܠܬܫܡܫܬܐ ܐܬܩܒܥ ܒܚܝܠܐ ܕܒܪ ܐܢܫܐ<EOS> ܡܛܠ<EOS>ܕܒܨܠܡ ‏‏ܐܠܘܗܝܡ ܥܒܝܕ<EOS> ܡܛܠ ܗܢܐ ܐܬܝܗܒ ܠܗ ܗܠܝܢ ܒܒܣܝܡܘܬܐ ‏‏ܕܢܫܡܫܘܢܝܗܝ ܥܕ ܙܒܢܐ<EOS>ܘܐܬܝܗܒ ܠܗܼ<EOS> ܕܒܨܒܝܢ ܢܦܫܗ ܢܬܿܕܒܪ<EOS> ܘܟܘܠ ‏‏ܕܡܫܟܚ ܠܡܥܒܕ ܐܢ ܨܒܿܐ ܢܥܒܕܝܘܗܝ<EOS> ܘܐܢ ܠܐ<EOS>ܨܒܿܐܼ ܠܐ ܢܥܒܕܝܘܗܝ<EOS> ‏‏ܘܗܼܘ ܢܙܟܿܐ ܢܦܫܗ ܐܘ ܢܚܿܝܒ<EOS> ܐܠܘ ܓܝܪ ܐܬܥܒܕ ܗܘܐ ܐܝܟܢܐ ܕܠܐ<EOS>‏‏ܢܫܟܚ ܠܡܥܒܕ ܒܝܫܬܐ ܕܠܐ ܢܚܘܒ ܒܗܿ ܗܟܢܐ ܐܦ ܛܒܬܐ ܐܝܿܕܐ ‏‏ܕܥܿܒܕ ܗܘܐܼ ܠܐ ܗܘܐ ܕܝܠܗ<EOS>ܗܘܬ<EOS> ܘܠܡܙܟܐ ܒܗܿ<EOS> ܠܐ ܡܫܟܚ ܗܘܐ<EOS> ܡܿܢ ‏‏ܕܠܐ ܗܘܐ ܓܝܪ ܡܢ ܨܒܝܢܗ ܥܿܒܕ ܕܛܒ ܐܘ ܕܒܝܫܼ<EOS>ܙܟܝܘܬܗ ܘܚܝܒܘܬܗܼ<EOS> ‏‏ܒܓܝܕ ܗܿܘ ܗܼܘ ܡܿܢ ܕܡܥܒܕ ܠܗ ܩܝܡܐ<EOS> ܡܛܘܠ ܗܢܐ ܢܬܚܙܐ ܠܟܘܢ<EOS>‏‏ܕܛܝܒܘܬܗ ܗܘ ܕܐܠܗܐ ܣܓܼܝܬ ܠܘܬ ܒܪܢܫܐ ܘܐܬܝܗܒܬ ܠܗ ܚܐܪܘܬܐ ‏‏ܝܬܝܪ ܡܢ ܕܠܗܠܝܢ<EOS>ܟܘܠܗܘܢ ܐܣ̈ܛܘܟܣܐ ܕܐܡܪܢ ܥܠܝܗܘܢ<EOS> ܕܒܗܿ ‏‏ܒܚܐܪܘܬܐ ܢܙܟܿܐ ܢܦܫܗ ܘܢܬܕܒܿܪ ܐܠܗܐܝܬܼ<EOS>ܘܢܬܚܠܛ ܥܡ ܡ̈ܠܐܟܐ ‏‏ܗܿܢܘܢ ܕܐܦ ܗܼܢܘܢ ܚܐܪܘܬܐ ܕܢܦܫܗܘܢ ܐܚܝܕܝܢ<EOS> ܡܣܬܟܠܝܢܢ ܓܝܪ ‏‏ܕܐܦ ܡ̈ܠܐܟܐ ܐܠܘ ܠܐ ܐܚܝܕܝܢ ܗܘܘ ܚܐܪܘܬܐ<EOS>ܕܢܦܫܗܘܢ ܠܐ ‏‏ܡܫܬܘܬܦܝܢ ܗܘܘ ܥܡ ܒ̈ܢܬ ܐܢܫܐܼ ܘܠܐ ܚܛܝܢ ܗܘܘ<EOS> ܘܠܐ ܢܦܠܝܢ ܗܘܘ ‏‏ܡܢ<EOS>ܐܬܪ̈ܘܬܗܘܢ<EOS> ܘܗܟܢܐ ܡܟܝܠ ܐܚܪ̈ܢܐ ܐܝܠܝܢ ܕܥܼܒܕܘ ܨܒܝܢܐ ‏‏ܕܡܪܗܘܢ ܒܫܘܠܛܢ ܢܦܫܗܘܢ<EOS>ܐܬܬܪܝܡܘ ܘܐܬܩܕܫܘ ܘܩܒܠܘ ܡ̈ܘܗܒܬܐ ‏‏ܪܘܪ̈ܒܬܐ<EOS> ܟܘܠ ܡܿܢ ܕܐܝܬܘܗܝ ܓܝܪ ܥܠ ܡܪܝܐ ܕܟܘܠ<EOS>ܣܢܝܩ<EOS> ‏‏ܘܠܡ̈ܘܗܒܬܗ ܣܟܐ ܠܝܬ ܠܗܝܢ<EOS> ܒܪܡ ܕܝܢ ܕܥܘ ܕܐܦ ܗܼܢܝܢ ܨܒ̈ܘܬܐ ‏‏ܕܐܡܿܪܬ<EOS>ܕܒ̈ܦܘܩܕܢܐ ܩܝ̈ܡܼܢ<EOS> ܠܐ ܗܘܐ ܓܡܝܪܐܝܬ ܓ̈ܠܝܙܢ ܡܢ ܟܠܗܿ ‏‏ܚܐܪܘܬܐ<EOS> ܘܡܛܠ ܗܢܐ ܠܝܘܡܐ<EOS>ܐܚܪܝܐܼ ܟܠܗܝܢ ܡ̈ܫܥܒܕܢ ܠܕܝܼܢܐ<EOS> ܐܡܿܪ ‏‏ܐܢܐ ܠܗ<EOS> ܘܐܿܝܟܢܐ ܐܝܠܝܢ ܕܩ̈ܒܝܥܢ ܐܢ̈ܝܢ<EOS>ܡܬܕܝܢܢ<EOS> ܐܡܼܪ ܠܝ<EOS> ܠܐ ܗܘܐ ‏‏ܒܗܕܐ ܕܩܒܝܥܝܢ ܐܘ ܦܝܠܝܦܘܣ ܡܬܕܝܢܝܢ ܐܣ̈ܛܘܟܣܐ ܐܠܐܼ<EOS>ܒܗܿܝ ‏‏ܕܡܫܿܠܛܝܢ<EOS> ܠܐ ܓܝܪ ܡܬܓܠܙܝܢ ܐܝ̈ܬܝܐ ܡܢ ܟܝܢܗܘܢ ܐܡܬܝ ܕܡܬܩܢܝܢ<EOS> ‏‏ܐܠܐ ܡܢ ܥܘܙܐ<EOS>ܕܚܬܝܬܘܬܗܘܢ<EOS> ܒܨܝܪ̈ܝܢ ܒܡܘܙܓܐ ܕܚܕ ܥܡ ܚܕ<EOS> ‏‏ܘܡܫܬܥܒܕܝܢ ܒܚܝܠܐ ܕܥܒܘܕܗܘܢ<EOS> ܘܒܗܿܝ<EOS>ܕܡܫܥܒܕܝܼܢ ܠܐ ܡܬܕܝܢܝܢ<EOS> ܐܠܐ ‏‏ܒܡܕܡ ܕܕܝܠܗܘܢ ܗܘ<EOS> ܐܡܿܪ ܠܗ ܥܘܝܕܐ<EOS> ܗܠܝܢ ܕܐܡܼܪܬ ܛܒ<EOS>ܫܦܝܪ̈ܝܢ<EOS> ‏‏ܐܠܐ ܗܐ ܚܣܝܢܝܢ ܦܘܩ̈ܕܢܐ ܕܐܬܝܗܒܘ ܠܒ̈ܢܝܢܫܐܼ<EOS> ܘܠܐ ܡܫܟܚܝܢ ܠܡܥܒܕ<EOS>‏‏ܐܢܘܢ<EOS> ܒܪܕܝܨܢ ܐܡܿܪ<EOS> ܗܢܐ ܦܬܓܡܐ ܗܘܼ ܕܐܝܢܐ ܕܠܐ ܨܒܿܐ ܠܡܥܒܕ ‏‏ܕܫܦܝܪ<EOS> ܘܝܬܝܪܐܝܬ<EOS>ܕܗܘܿ ܕܐܫܬܡܥ ܐܫܬܥܒܕ ܠܒܥܠܕܒܒܗ<EOS> ܠܐ ܓܝܪ ‏‏ܐܬܦܩܿܕܘ ܒ̈ܢܝ ܐܢܫܐ ܠܡܥܒܕ<EOS> ܐܠܐ ܗܿܘ ܡܕܡ<EOS>ܕܡܫܟܚܝܢ ܠܡܥܒܕ<EOS> ܕܬܪ̈ܝܢ ‏‏ܐܢܘܢ ܓܝܪ ܦܘܩ̈ܕܢܝܢ<EOS>ܣܝܼܡܝܢ ܩܕܡܝܢ ܐܝܠܝܢ ܕܠܗܿ ܠܚܐܪܘܬܐ ܝܐܝܢ ‏‏ܘܙܕܩ̈ܝܼܢ<EOS> ܚܕ ܕܢܬܦܪܩ ܡܢ ܟܠܡܕܡ ܕܒܝܫ<EOS>ܘܣܢܝܢܢ ܠܗ ܕܢܗܘܐ ܠܼܢ<EOS> ܘܚܕ ܕܢܥܒܕ ‏‏ܡܕܡ ܕܫܦܝܪ ܘܪܚܡܝܢܢ ܠܗ<EOS> ܘܪܥܝܼܢܢ ܕܐܦ ܠܢ ܗܟܘܬ<EOS>ܢܗܘܐ<EOS> ܡܼܢܘ ܗܟܝܠ ‏‏ܒܪܢܫܐ ܕܡܚܝܠ ܡܢ ܕܠܐ ܢܓܢܘܒ<EOS> ܐܘ ܡܢ ܕܠܐ ܕܢܕܓܼܠ<EOS> ܐܘ ܡܢ ܕܠܐ<EOS>‏‏ܢܓܘܪ ܘܢܙܢܐ<EOS> ܐܘ ܡܿܢ ܕܢܣܢܐ ܘܢܫܩܪ<EOS> ܕܗܐ ܟܠܗܝܢ ܬܚܝܬ ܪܥܝܢܐ ܐܢܝܢ ‏‏ܕܒܪܢܫܐܼ ܘܠܐ<EOS>ܗܘܐ ܒܚܝܠܐ ܕܦܓܪܐ ܗܘܝܢ ܗܠܝܼܢ<EOS> ܐܠܐ ܒܨܒܝܢܐ ‏‏ܕܢܦܫܐ<EOS> ܐܦܢ ܓܝܪ ܢܗܘܐ ܐܢܫ ܡܣܟܝܢ ܘܟܪܝܗ<EOS>ܘܩܫܝܫ ܘܣܪܝܚ ܒܗ̈ܕܡܘܗܝ ‏‏ܗܠܝܢ ܟܠܗܝܢ ܡܫܟܚ ܕܠܐ ܢܥܒܕ ܐܢ̈ܝܢ<EOS> ܘܐܝܟܢܐ ܕܗܠܝܢ ܡܫܟܚ<EOS>ܕܠܐ ܢܥܒܼܕ<EOS> ‏‏ܗܟܢܐ ܡܫܟܚ ܠܡܪܚܡ ܘܠܡܒܪܟܘ ܘܠܡܐܡܪ ܫܪܝܪܬܐ<EOS> ܘܕܢܨܠܐ ܕܫܦܝܪ ‏‏ܠܟܠ ܡܿܢ<EOS>ܕܝܕܥܿ<EOS> ܘܐܢ ܚܠܝܡ ܗܘ ܘܡܿܛܐ ܒܐܝ̈ܕܘܗܝ ܐܦ ܕܢܬܠ ܡܢ ܡܕܡ ‏‏ܕܐܝܬ ܠܗ ܡܫܟܚܼ<EOS> ܐܦ ܕܢܣܡܘܟ<EOS>ܒܚܝܠܐ ܕܦܓܪܐ ܠܡܿܢ ܕܟܪܝܗ ܘܬܒܝܪ ‏‏ܐܦ ܗܕܐ ܡܫܟܚ<EOS> ܡܢܼܘ ܗܟܝܠ ܗܿܘ ܕܠܐ ܡܫܟܚ ܕܪ̈ܛܢܝܢ<EOS>ܥܠܘܗܝ ܚܣܝܪ̈ܝ ‏‏ܗܝܡܢܘܬܼܐ ܠܐ ܝܿܕܥ ܐܢܐ<EOS> ܐܢܐ ܓܝܪ ܣܿܒܪ ܐܢܐܼ<EOS> ܕܝܬܝܪ ܡܢ ܕܒܟܠ ‏‏ܡܕܡܼ<EOS>ܒܗܠܝܢ ܗܘ ܦܘܩ̈ܕܢܐ ܚܝܠܬܢ ܒܪܢܫܐ<EOS> ܕܠܝܠܝܢ ܐܢܘܢ ܓܝܪ ܘܠܝܬ ‏‏ܨܒ̈ܘܬܐ ܕܡܫܟܚܐ ܠܡܕܘܕܘ<EOS>ܐܢܘܢ<EOS> ܠܐ ܓܝܪ ܐܬܦܩܿܕܢ ܕܢܫܩܘܠ ܛܥ̈ܢܐ ‏‏ܝܩܝܪ̈ܐ ܕܟ̈ܐܦܐ ܐܘ ܕܩ̈ܝܣܐ ܐܘ ܕܡܕܡ ܐܚܪܝܢ<EOS>ܐܝܠܝܢ ܕܚ̈ܝܠܬܢܐ ܗܘ ‏‏ܕܦܓܪܐ ܒܠܚܘܕ ܡܫܟܚܝܢ ܠܡܥܒܕܗܿ<EOS> ܘܠܐ ܕܢܒܼܢܐ ܟܪ̈ܟܐ ܘܕܢܝܬܒ<EOS>ܡ̈ܕܝܢܬܐ ‏‏ܐܝܿܕܐ ܕܡ̈ܠܟܐ ܗܘ ܒܠܚܘܕ ܡܫܟܚܝܢ ܠܡܥܒܕܗܿ<EOS> ܘܠܐ ܕܢܕܒܿܪ ܐܠܼܦܐ ܐܿܝܕܐ<EOS>‏‏ܕܡ̈ܠܚܐ ܗܘ ܒܠܚܘܕ ܚܟܡܿܝܢ ܠܡܕܒܪܘ<EOS> ܘܠܐ ܕܢܡܫܘܚ ܐܪܥܐ ܘܢܦܿܠܓ ‏‏ܐܝܿܕܐ ܕܡ̈ܫܘܚܐ ܗܘ<EOS>ܒܠܚܘܕ ܝܕܥܿܝܢ ܠܗܿ<EOS> ܐܦܠܐ ܚܕܐ ܡܢ ‏‏ܐܘܡ̈ܢܘܬܐ<EOS>ܐܝܠܝܢ ܕܠܘܬ ܐܢܫ̈ܝܢ ܐܝܬܝܗܝܢ ܘܫܪܟܐ ܓܠܝܙܝܢ ܡܢܗܝܢ<EOS> ‏‏ܐܠܐ ܐܬܝܗܒ ܠܢ ܐܝܟ ܒܣܝܡܘܬܗ<EOS>ܕܐܠܗܐ ܦܘܩ̈ܕܢܐ ܕܠܐ ܚܣܡܼ<EOS> ‏‏ܐܝܠܝܢ ܕܟܠ ܒܪ ܐܢܫܐ ܕܢܦܫܐ ܐܝܬ ܒܗ ܡܫܟܚ ܕܢܥܒܕ ܐܢܘܢ ܟܕ<EOS>ܚܿܕܐ<EOS> ‏‏ܠܝܬ ܓܝܪ ܒܪܢܫܐ ܕܠܐ ܚܿܕܐ ܡܐ ܕܥܿܒܕ ܕܫܦܝܪ<EOS> ܘܠܐ ܕܠܐ ܡܬܒܣܡ ‏‏ܒܢܦܫܗ ܐܝܢܐ<EOS>ܕܙܗܝܪ ܡܢ ܣܢ̈ܝܬܐ<EOS> ܣܛܪ ܡܢ ܗܿܢܘܢ ܕܠܐ ܗܘܐ ܠܗܕܐ ‏‏ܛܒܬܐ ܐܬܒܪܝܘ ܘܙܝ̈ܙܢܐ ܡܬܩܪܝܢ<EOS> ܠܐ<EOS>ܗܘܐ ܓܝܪ ܥܘܿܠ ܕܝܿܢܐ ܕܢܪܫܐ ‏‏ܠܐܢܫ ܥܠ ܨܒܘܬܐ ܐܝܿܕܐ ܕܠܐ ܡܫܟܚ ܠܡܥܒܕܗܿ<EOS> ܐܡܿܪ ܠܗ<EOS>ܥܘܝܕܐ<EOS> ‏‏ܥܠ ܗܠܝܢ ܥܿܒ̈ܕܐ ܐܘܢ ܒܪ ܕܝܨܢ ܐܡܿܪ ܐܢܬܼ<EOS> ܕܕܠܝܠܝܢ ܠܡܥܒܕ ܐܢܘܢ<EOS> ‏‏ܒܪܕܝܨܢ<EOS>ܐܡܿܪ<EOS> ܠܡܿܢ ܕܨܒܿܐ ܐܡܿܪܬ ܘܐܡܿܪ ܐܢܐܼ ܕܕܠܝܠܝܢ ܐܢܘܢ<EOS> ܗܢܘ ‏‏ܓܝܪ ܕܘܒܪܐ ܫܦܝܪܐ ܕܪܥܝܢܐ<EOS>ܒܪ ܚܐܪ̈ܐ ܘܕܢܦܫܐ ܐܝܿܕܐ ܕܠܐ ܡܪܕܬ ‏‏ܥܠ ܡܕܒܪ̈ܢܝܗܿ<EOS> ܠܥܒܿܕܐ ܓܝܪ ܕܦܓܪܐ ܣܿܓܝ ܨ̈ܒܘܬܐ<EOS>ܡ̈ܕܘܕܢ<EOS> ܘܝܬܝܪܐܝܬ ‏‏ܣܝܒܘܬܐ ܘܟܘܪܗܢܐܼ ܘܡܣܟܢܘܬܐ<EOS> ܐܡܿܪ ܥܘܝܕܐ<EOS> ܟܒܪ ܕܢܙܕܗܪ ܐܢܫ ܡܢ<EOS>‏‏ܣܢ̈ܝܬܐ ܡܫܟܚ<EOS> ܕܢܥܒܕ ܕܝܢ ܛܒ̈ܬܐ ܐܝܢܐ ܡܢ ܒ̈ܢܝܢܫܐ ܡܫܟܚ<EOS> ܒܪܕܝܨܢ ‏‏ܐܡܿܪ<EOS> ܕܠܝܠ ܗܘ<EOS>ܠܡܥܒܕ ܛܒܬܐ ܝܬܝܪ ܡܢ ܕܠܡܙܕܗܪܘ ܡܢ ܒܝܫܬܐ<EOS> ‏‏ܛܒܬܐ ܓܝܪ ܕܝܠܗ ܗܝ ܕܒܪܢܫܐ<EOS> ܘܡܛܠ ܗܢܐܼ<EOS>ܚܿܕܐ ܐܡܬܝ ܕܥܿܒܕ ‏‏ܛܒܬܐ<EOS> ܒܝܫܬܐ ܕܝܼܢ ܡܥܒܕܢܘܬܐ ܗܝ ܕܒܥܠܕܒܒܐ<EOS> ܘܡܛܠ ܗܢܐ ܟܕ ܫܓܝܫ<EOS>‏‏ܗܘ ܒܪܢܫܐ ܘܠܐ ܚܠܝܡ ܒܟܝܢܗ<EOS> ܥܒܿܕ ܠܗܝܢ ܠܣܢ̈ܝܬܐ<EOS> ܕܥ ܓܝܪ ܒܪܝ ‏‏ܕܕܢܫܒܚ ܐܢܫ<EOS>ܘܢܒܿܪܟ ܠܪܚܡܗ ܕܠܝܠܐ ܨܒܘܬܐ<EOS> ܕܠܐ ܕܝܢ ܐܢܫ<EOS>‏‏ܢܓܿܪܐ ܘܢܨܚܿܐ ܠܡܿܢ ܕܣܼܢܐ ܠܐ ܗܘܬ ܕܠܝܠܐ<EOS> ܒܪܡ ܕܝܢ ܡܫܟܚܐ ‏‏ܕܬܗܘܐ<EOS> ܘܐܡܬܝ ܕܥܿܒܕ<EOS>ܐܢܫ ܕܫܦܝܪ<EOS> ܒܣܝܡ ܗܘ ܪܥܝܢܗܼ ܘܬܩܢܐ ‏‏ܬܐܪܬܗ<EOS> ܘܐܪܥܐܼ ܕܟܠ ܐܢܫ ܢܚܙܝܘܗܝ ܠܥܿܒܕܗ<EOS> ܐܡܬܝ<EOS>ܕܐܢܫ ܕܝܢ ܡܿܣܟܠ ‏‏ܘܡܿܟܐ ܕܠܝܚ ܗܘ ܘܫܓܝܫ<EOS> ܘܡܼܠܐ ܚܡܬܐ ܘܪܘܓܙܐ<EOS> ܘܡܫܬܚܩ ܒܢܦܫܗ<EOS>‏‏ܘܒܦܓܪܗ<EOS> ܘܟܕ ܒܗܢܐ ܪܥܝܢܐ ܩܿܐܡܼ<EOS> ܠܐ ܠܟܠ ܐܢܫ ܐܪܥܐ ܠܡܬܚܙܝܘ<EOS> ‏‏ܘܗܿܢܝܢ ܕܚܿܕܐ<EOS>ܒܗܝܼܢ<EOS> ܕܐܦ ܬܫܒܼܘܚܬܐ ܘܒܘܪܟܬܐ ܐܬܝܐ ܒܬܪܗܝܼܢ<EOS> ‏‏ܛܠܝ̈ܡܢ ܡܢ ܠܘܬܗ<EOS> ܒܬܪ ܗܠܝܢ ܕܝܢ<EOS>ܕܫܓܝܫ ܒܗܝܢ ܘܕܠܝܚܼ<EOS> ܐܬܝܐ ܠܘܛܬܐ ‏‏ܕܓܘܢܝܐ<EOS> ܐܠܐ ܟܒܪ ܐܢܫ ܢܐܡܼܪ<EOS> ܕܐܦ ܫ̈ܛܝܐ ܡܬܢܝܚܝܢ<EOS>ܟܕ ܥܒܕܝܢ ‏‏ܨܒ̈ܘܬܐ ܛܢ̈ܦܬܐ<EOS> ܐܠܐ ܠܐ ܟܕ ܥܒܿܕܝܢ ܠܗܝܼܢ<EOS> ܘܠܐ ܟܕ ܡܫܬܒܚܝܢ<EOS> ܘܠܐ ‏‏ܥܠ<EOS>ܣܒܪܐ ܛܿܒܐ ܘܠܐ ܗܼܝ ܒܣܝܡܘܬܐ ܡܟܬܪܐ ܠܘܬܗܘܢ<EOS> ܐܚܪܝܢ ܗܘ ‏‏ܓܝܪ ܢܝܚܐ ܕܗܿܘܐ ܒܚܠܝܡܘܬܐ<EOS>ܥܠ ܣܒܪܐ ܛܿܒܐ<EOS> ܘܐܚܪܝܢ ܗܘ ܢܝܚܐ ‏‏ܕܟܪܝܗܘܬܐ ܕܗܿܘܐ ܥܠ ܣܒܪܐ ܒܝܼܫܐ<EOS> ܐܚܪܝܢ ܗܝ ܓܝܪ<EOS>ܪܓܬܐ ‏‏ܘܐܚܪܝܢ ܚܘܒܐ<EOS> ܘܐܚܪܝܢ ܪܚܡܘܬܐ<EOS> ܘܐܚܪܝܢ ܚܒܪܘܬܐ<EOS> ܘܦܫܝܩܐܝܬ ‏‏ܚܝܒܝܢܢ<EOS>ܠܡܣܬܟܠܘ ܕܙܐܦܗܿ ܕܪܚܡܬܐܼ ܪܓܬܐ ܡܬܩܪܝܐ<EOS> ܗܿܝ ܕܐܦܢ ܢܝܚܐ ‏‏ܕܫܥܬܐ ܐܝܬ ܒܗܿ ܐܠܐ ܣܿܓܝ<EOS>ܪܚܝܩܐ ܡܢ ܪܚܡܬܐ ܕܫܪܪܐ<EOS> ܗܿܝ ܕܢܝܚܗܿ ‏‏ܠܥܠܡ ܠܐ ܡܬܚܒܠ<EOS> ܘܠܐ ܡܫܬܪܐ<EOS> ܐܡܿܪ ܐܢܐ ܠܗ<EOS>ܕܗܟܢܐ ܠܡ ܬܘܒ ‏‏ܐܡܿܪ ܗܘܐ ܥܘܝܕܐ ܗܢܐ ܕܡܢ ܟܝܢܗ ܗܘ ܡܣܟܠ ܒܪܢܫܐ<EOS> ܐܠܘ ܠܐ ‏‏ܓܝܪ ܡܟܢ<EOS>ܗܘܐ ܠܡܣܟܠܼܘ ܠܐ ܡܣܟܠ ܗܘܐ<EOS> ܒܪ ܕܝܨܢ ܐܡܿܪ<EOS> ܐܠܘ ‏‏ܟܠܗܘܢ ܒ̈ܢܝܢܫܐ ܚܕ ܥܒܕ ܥܿܒܕܝܢ ܗܘܘ ܘܒܚܕ ܪܥܝܢ ܡܬܚܫܚܝܢ ܗܘܘܼ<EOS> ‏‏ܝܕܝܥܐ ܗܘܬ<EOS>ܨܒܘܬܐ ܕܟܝܢܗܘܢ ܗܘ ܡܕܒܪ ܗܘܐ ܠܗܘܢ<EOS> ܘܠܝܬ ܗܘܬ ‏‏ܠܗܘܢ ܚܐܪܘܬܐ ܗܿܝ ܕܐܡܿܪܬ ܠܟܘܢ<EOS> ܒܪܡ<EOS>ܕܝܢ ܕܬܼܣܬܟܠܘܢ ܡܿܢܘ ܟܝܢܐ ‏‏ܘܡܢܐ ܗܝ ܚܐܪܘܬܼܐܼ<EOS> ܐܘܣܦ ܠܡܐܡܪ ܠܟܘܢ<EOS> ܟܝܢܗ ܕܒܪܢܫܐܼ<EOS>ܗܢܘ<EOS> ‏‏ܕܢܬܝܠܕ ܘܢܬܪܒܐ<EOS> ܘܕܢܩܘܡ ܒܐܩܡܐ<EOS> ܘܕܢܘܠܕ ܘܕܢܩܫ<EOS> ܟܕ ܐܟܿܠ ܘܟܕ ܫܿܬܐ<EOS> ‏‏ܘܟܕ<EOS>ܕܡܿܟ<EOS> ܘܟܕ ܡܬܬܥܝܪ<EOS> ܘܕܢܡܘܬ<EOS> ܗܠܝܢ ܡܛܠ ܕܕܟܝܢܐ ܐܢ̈ܝܼܢ<EOS> ܠܘܬ ‏‏ܟܠܗܘܢ ܒ̈ܢܝ ܐܢܫܐ<EOS>ܐܝܬܝܗܝܢ<EOS> ܘܠܐ ܠܘܬ ܟܠܗܘܢ ܒ̈ܢܝܢܫܐ ܒܠܚܘܕ<EOS> ܐܠܐ ‏‏ܐܦ ܠܘܬ ܟܠܗܝܢ ܚܝ̈ܘܬܐ ܕܢܦܫܐ ܐܝܬ<EOS>ܒܗܝܢ<EOS> ܘܡܢܗܝܢ ܐܦ ܠܘܬ ‏‏ܐܝ̈ܠܢܐ<EOS> ܗܢܐ ܓܝܪ ܥܿܒܕܐ ܗܘ ܕܦܘܣܝܣ<EOS> ܕܟܠܡܕܡ ܥܒܿܕܐ ܘܒܪܝܐ<EOS>‏‏ܘܡܩܝܡܐ ܐܝܟܢܐ ܕܐܬܦܼܩܕ<EOS> ܘܡܫܬܟܼܚ ܕܝܢ ܗܼܘ ܟܝܢܐ ܟܕ ܢܛܝܪ ܠܘܬ ‏‏ܚܝ̈ܘܬܐܼ ܐܦ<EOS>ܒܥܒܕܗܝܢ<EOS> ܐܪܝܐ ܓܝܪ ܒܣܪܐ ܐܟܿܠ ܡܢ ܟܝܢܗ<EOS> ܘܡܛܠ ‏‏ܗܢܐ ܟܠܗܘܢ ܐܪ̈ܝܘܬܐܼ ܐܟ̈ܠܝ ܒܣܪܐ<EOS>ܐܢܘܢ<EOS> ܘܢܩܝܐ ܥܣܒܐ ܗܘ ‏‏ܐܟܠܐ<EOS> ܘܡܛܠ ܗܢܐ ܟܠܗܝܢ ܢܩ̈ܘܬܐܼ ܐܟܠܬ ܥܣܒܐ ܐܢ̈ܝܢ<EOS>ܘܕܒܘܪܝܬܐܼ ‏‏ܕܒܫܐ ܗܘ ܦܠܚܐ ܕܡܢܗ ܡܣܬܝܒܪܐ<EOS> ܡܛܠ ܗܢܐ ܟܘܠܗܝܢ ܕܒܘܪ̈ܝܬܐܼ ‏‏ܦܠܚܬ ܕܒܫܐ<EOS>ܐܢ̈ܝܢ<EOS> ܘܫܘܫܡܢܐܼ ܐܣܢ ܠܗ ܐܣܢܐ ܒܩܝܛܐ ܕܡܢܗ ܢܣܬܝܒܪ ‏‏ܒܣܬܘܐ<EOS> ܘܡܛܠ ܗܢܐ ܟܘܠܗܘܢ<EOS>ܫ̈ܘܫܡܢܐܼ ܗܟܢܐ ܥܿܒܕܝܢ<EOS> ܘܥܩܪܒܐܼ ‏‏ܒܥܘܩܣܗܿ ܡܚܝܐ ܠܡܿܢ ܕܠܐ ܐܟܝܗܿ<EOS> ܘܗܟܢܐ ܟܠܗܝܢ<EOS>ܥܩܪ̈ܒܐ ܡܚܝܢ<EOS> ‏‏ܘܟܠܗܝܢ ܚܝ̈ܘܬܐܼ ܟܝܢܗܝܢ ܢܛܪ̈ܢ<EOS> ܘܠܐ ܐܟܼܠܬ ܒܣܪܐ ܐܟ̈ܠܢ ܥܡܝܪܐ ܘܠܐ<EOS>‏‏ܐܟ̈ܠܬ ܥܡܝܪܐ ܐܟ̈ܠܢ ܒܣܪܐ<EOS> ܒ̈ܢܝܢܫܐ ܕܝܢ ܠܐ ܗܘܐ ܗܟܢܐ ܡܬܿܕܒܪ̈ܝܢ<EOS> ‏‏ܐܠܐ ܒܨܒ̈ܘܬܐ<EOS>ܕܦܓܪ̈ܝܗܘܢܼ ܢܛܪܝܢ ܟܝܢܐ ܐܝܟ ܚܝ̈ܘܬܐ<EOS> ܒܨܒ̈ܘܬܐ ܕܝܢ ‏‏ ܕܪ̈ܥܝܢܝܗܘܢܼ ܡܕܡ ܕܨܒܿܝܢ ܥܒܿܕܝܢ<EOS> ܐܝܟ ܒ̈ܢܝ ܚܐܪ̈ܐ ܘܡ̈ܫܠܛܐ<EOS> ‏‏ܘܐܝܟ<EOS>ܕܡܘܬܐ ܕܐܠܗܐ<EOS> ܐܝܬ ܓܝܪ ܡܢܗܘܢ ܕܒܣܪܐ ܗܘ ܐܟܿܠܝܼܢ<EOS> ‏‏ܘܠܠܚܡܐܼ ܠܐ ܡܬܩܪܒܝܢ<EOS> ܘܐܝܬ<EOS>ܡܢܗܘܢ ܕܦܪܫܝܢ ܡ̈ܐܟܠܬܐ ܕܒܣܪܐ<EOS> ‏‏ܘܐܝܬ ܡܢܗܘܢ ܕܠܟܠ ܒܣܪ ܕܚܝܘܬܐ ܕܢܦܫܐ ܐܝܬ ܒܗ ܠܐ<EOS>ܐܟܠܝܢ<EOS> ܘܐܝܬ ‏‏ܡܢܗܘܢ ܕܡܫܬܘܬܦܝܢ ܥܡ ܐܡ̈ܗܬܗܘܢ ܘܥܡ ܐܚ̈ܘܬܗܘܢ ܘܥܡ ‏‏ܒ̈ܢܬܗܘܢ<EOS> ܘܐܝܬ<EOS>ܕܠܢ̈ܫܐ ܩܢܘܡܗܘܢ ܠܐ ܡܬܩܪܒܝܢ<EOS> ܘܐܝܬ ܕܬܒܿܥܝܢ ‏‏ܢܦܫܗܘܢ ܐܝܟ ܐܪ̈ܝܘܬܐ ܘܐܝܟ ܢܡܪ̈ܐ<EOS>ܘܐܝܬ ܕܡܿܟܝܢ ܠܡܿܢ ܕܠܐ ‏‏ܐܣܟܠ ܒܗܘܢ ܐܝܟ ܥܩܪ̈ܒܐ<EOS> ܘܐܝܬ ܕܡܬܢܥܓܝܢ ܐܝܟ ܢܩ̈ܘܬܐ<EOS>‏‏ܘܠܕܒܘܪ̈ܝܗܘܢ ܠܐ ܡܗܪܝܢ<EOS> ܐܝܬ ܕܒܛܝܒܘܬܐ ܡܬܿܕܒܪܝܢ<EOS> ܘܐܝܬ ‏‏ܕܒܟܐܢܘܬܐ<EOS> ܘܐܝܬ<EOS>ܕܒܒܝܫܘܬܐ<EOS> ܘܐܢ ܐܢܫ ܢܐܡܪ ܠܚܕ ܚܕ ܡܢܗܘܢ ‏‏ܟܝܢܐ ܐܝܬ ܠܗ ܕܗܟܢܐ ܢܥܒܼܕ<EOS> ܢܚܙܐ ܕܠܐ ܗܘܬ<EOS>ܗܟܢܐ ܨܒܘܬܐ<EOS> ܐܝܬ ‏‏ܓܝܪ ܕܙܢ̈ܝܐ ܗܘܘܼ ܘܪ̈ܘܝܐ<EOS> ܘܟܕ ܡܛܬ ܠܘܬܗܘܢ ܡܪܕܘܬܐ ܕܡܼ̈ܠܟܐ<EOS>ܛܿܒ̈ܐ ‏‏ܗܼܘܘ ܢܟ̈ܦܐ ܘܡܣܝܒܪ̈ܢܐ<EOS> ܘܫܛܘ ܪܓܬܐ ܕܦܓܪ̈ܝܗܘܢ<EOS> ܘܐܝܬ ܕܒܢܟܦܘܬܐ ‏‏ܐܬܕܒܪܘܼ<EOS>ܘܒܡܣܝܒܪܢܘܬܐ<EOS> ܘܟܕ ܐܗܡܝܘ ܡܢ ܡܪܕܘܬܐ ܬܪܝܨܬܐ ‏‏ܘܐܫܝܚܘ ܥܠ ܦܘܩ̈ܕܢܐ ܕܐܠܗܘܬܐ<EOS>ܘܕܡ̈ܠܦܢܗܘܢ ܢܦܼܠܘ ܡܢ ܐܘܪܚܐ ‏‏ܕܫܪܪܐ<EOS> ܘܗܘܘ ܙܢ̈ܝܐܼ ܘܐܣ̈ܘܛܐ<EOS> ܘܐܝܬ ܕܡܢܗܿ ܡܢ<EOS>ܡܦܘܠܬܗܘܢ ܬܘܒ ‏‏ܬܒܘ<EOS> ܘܫܼܪܬ ܥܠܝܗܘܢ ܕܚܠܬܐܼ<EOS> ܘܐܬܦܼܢܝܘ ܠܘܬ ܫܪܪܐ ܕܩܝܡܝܢ ܗܘܘ ܒܗ<EOS>‏‏ܐܝܢܘ ܗܟܝܠ ܟܝܢܗ ܕܒܪܢܫܐ ܕܗܐ ܟܠܗܘܢ ܒ̈ܢܝܢܫܐ ܦܪ̈ܝܫܝܢ ܐܢܘܢ ܚܕ ܡܢ ‏‏ܚܕ<EOS>ܒܕܘܒܪ̈ܝܗܘܢ ܘܒ̈ܨܒܝܢܝܗܘܢ<EOS> ܘܐܝܠܝܢ ܕܩܝܡܝܢ ܗܘܘ ܒܚܕ ܪܥܝܢܐ ܘܒܚܕ ‏‏ܡܼܠܟܐ ܡܕܡܿܝܢ ܚܕ<EOS>ܒܚܕ<EOS> ܐܠܐ ܒ̈ܢܝܢܫܐ ܐܝܠܝܢ ܕܥܕܡܐ ܠܗܫܐ ‏‏ܡܫܕܠܐ<EOS>ܠܗܘܢ ܪܓܬܗܘܢ ܘܕܒܿܪܐ ܠܗܘܢ ܚܡܬܗܘܢ<EOS> ܨܒܿܝܢ ܕܗܿܘ ܡܕܡ ‏‏ܕܡܣܟܠܝܢ ܢܩܪܒܘܢܗ ܠܘܬ<EOS>ܥܒܘܕܗܘܢ<EOS> ܐܝܟܢܐ ܕܗܼܢܘܢ ܢܫܬܟܚܘܢ ܕܠܐ ‏‏ܣܟܠܘ<EOS> ܘܢܬܚܝܒ ܒܡܠܬܐ ܣܪܝܩܬܐ ܗܿܘ ܡܿܢ ܕܐܥܼܒܕ<EOS>ܐܢܘܢ<EOS> ܘܠܐ ܚܝܪ̈ܝܢ ‏‏ܕܠܟܝܢܐ ܢܡܘܣܐܼ ܠܝܬ ܠܗ<EOS> ܠܐ ܓܝܪ ܐܢܫ ܡܬܪܫܐ ܠܡܢܐ ܐܪܝܟ<EOS>‏‏ܒܩܘܡܬܗܿ<EOS> ܐܘ ܙܥܘܪ ܐܘ ܚܘܪ ܐܘ ܐܘܟܡܿ<EOS> ܐܘ ܪ̈ܘܪܒܢ ܥ̈ܝܢܘܗܝ ܐܘ ‏‏ܕܩ̈ܕܩܢ ܐܘ ܒܚܕ ܡܢ<EOS>ܡ̈ܘܡܐ ܕܦܓܪܐ<EOS> ܐܠܐ ܡܬܪܫܐ ܐܢ ܓܢܒ ܐܘ ‏‏ܕܓܠ ܐܘ ܥܒܼܕ ܙܐܦ̈ܝܢ<EOS> ܐܘ ܡܣܡܢܡ ܐܘ<EOS>ܡܨܚܝܢ<EOS> ܐܘ ܥܿܒܕ ‏‏ܐܝܠܝܢ ܕܠܗܠܝܢ ܕܡ̈ܝܢ<EOS> ܕܗܐ ܡܟܐ ܬܬܚܙܐ ܨܒܘܬܐ ܕܐܝܠܝܢ ܕܠܐ ܗܘ̈ܝܢ<EOS>‏‏ܒܐܝ̈ܕܝܢ ܐܠܐ ܡܢ ܟܝܢܐ ܗܘ̈ܝܢ ܠܼܢ<EOS> ܠܐ ܡܚܒ ܚܝܒܝܢܢ ܒܗܝܼܢ<EOS> ܘܐܦܠܐ ‏‏ܡܙܟܐ ܙܟܝܢܢ<EOS>ܒܗܝܢ<EOS> ܐܝܠܝܢ ܕܝܢ ܕܒܚܐܪܘܬܐ ܕܢܦܫܢ ܥܒܕܝܢܢ ܠܗܝܢ ܐܢܿ ‏‏ܫܦܝܪ̈ܢ ܐܢ̈ܝܼܢ<EOS> ܒܗܝܢ ܙܟܝܢܢ<EOS>ܘܡܫܬܒܚܝܢܢ<EOS> ܘܐܢ ܣ̈ܢܝܢ ܐܢ̈ܝܼܢ<EOS> ܒܗܝܢ ܚܝܒܝܢܢ ‏‏ܘܡܬܿܓܢܝܢ<EOS> ܬܘܒ ܫܐܠܢܝܗܝ ܘܐܡܪܢ ܠܗܼ<EOS>ܕܐܝܬ ܐܚܪ̈ܢܐ ܕܐܡܪܝܼܢ<EOS> ܕܡܢ ‏‏ܦܘܣܩܢܐ ܗܘ ܕܚܠܩܐ ܡܬܕܒܪ̈ܝܢ ܒ̈ܢܝܢܫܐ ܒܙܒܢ ܣܢܝܐܝܬ<EOS>ܘܒܙܒܢ ܫܦܝܪܐܝܬ<EOS> ‏‏ܐܡܼܪ ܠܢ<EOS> ܐܦ ܐܢܐ ܐܘ ܦܝܠܝܦܘܣ<EOS> ܘܒܪ ܝܡܐ ܝܿܕܥ ܐܢܐ ܕܐܝܬ ܒ̈ܢܝ<EOS>‏‏ܐܢܫܐ ܗܠܝܢ ܕܡܬܩܪܝܢ ܟܠܕܝ̈ܐ ܘܗܿܢܘܢ ܐܚܪ̈ܢܐ ܕܠܗܿ ܠܗܕܐ ܐܝܕܥܬܐ ‏‏ܕܐܘܡܢܘܬܐ<EOS>ܪ̈ܚܡܝܢ ܐܝܟܢܐ ܕܐܦ ܐܢܐ ܒܙܒܢ ܪܚܿܡ ܗܘܝܬ ܠܗܿ<EOS> ܐܡܝܪ ‏‏ܠܝ ܓܝܪ ܒܕܘܟܬܐ ܐܚܪܬܐܼ<EOS> ܕܒܠܩܐ<EOS>ܗܝ ܢܦܫܐ ܕܒܪܢܫܐ ܕܬܗܘܐ ܝܕܥܐ ‏‏ܡܕܡ ܕܣ̈ܓܝܐܐ ܠܐ ܝܕܥܝܢ<EOS> ܘܗܼܢܘܢ ܗܠܝܢ ܐܢܫܐ ܡܬܪܥܝܢ<EOS>ܠܡܥܒܼܕ<EOS> ܘܟܠ ‏‏ܕܡܣܟܠܝܢ ܘܟܠ ܕܫܦܝܪ ܥܒܿܕܝܢ<EOS>ܘܟܠܗܝܢ ܨ̈ܒܘܬܐ ܕܓܕ̈ܫܢ ܠܗܘܢ ‏‏ܒܥܘܬܪܐ ܘܒܡܣܟܢܘܬܐ ܘܒܟܘܪ̈ܗܢܐ ܘܒ̈ܚܘܠܡܢܐ ܘܒܣܘܪ̈ܚܢܐ<EOS>ܕܦܓܪܐ ‏‏ܡܢ ܕܘܒܪܐ ܗܘ ܕܗܠܝܢ ܟܘܟ̈ܒܐ ܕܡܬܩܪ̈ܝܢ ܫܒ̈ܝܥܝܐ ܗܘ̈ܝܢ ܠܗܘܢ ‏‏ܘܡܬܕܒܪ̈ܝܢ<EOS>ܒܗܝܢ<EOS> ܐܝܬ ܕܝܢ ܐܚܪ̈ܢܐ ܕܐܡܪܝܢ ܕܠܘܩܒܠܗܝܢ ܕܗܠܝܼܢ<EOS> ܐܝܟܢܐ ‏‏ܕܗܕܐܼ ܐܘܡܢܘܬܐ ܗܝ ܕܓܠܬܐ<EOS>ܕܟ̈ܠܕܝܐ<EOS> ܐܘ ܚܠܩܐ ܩܢܘܡܗܼ ܠܐ ‏‏ܐܝܬܘܗܝ<EOS> ܐܠܐܼ ܫܡܐ ܗܘ ܒܛܠܐ<EOS> ܘܟܠܗܝܢ ܨ̈ܒܘܬܐ<EOS>ܒܐܝ̈ܕܘܗܝ ܗܘ ‏‏ܕܒܪܢܫܐ ܣܝܡܢ ܪܘܪ̈ܒܬܐ ܘܕܩ̈ܕܩܬܐ<EOS> ܘܣܘܪ̈ܚܢܐ ܘܡ̈ܘܡܐ ܕܦܓܪܐ ܡܓܕܫ ‏‏ܗܘ<EOS>ܓܕܫܝܼܢ<EOS> ܘܗܿܘܝܢ ܠܗ<EOS> ܐܚܪ̈ܢܐ ܕܝܢ ܐܡܪܝܼܢ<EOS> ܕܟܠܡܕܡ ܕܥܿܒܕ ܒܪܢܫܐܼ<EOS> ‏‏ܒܨܒܝܢܗ ܗܘ ܥܿܒܕ<EOS>ܒܚܐܪܘܬܐ ܕܝܗܝܒܐ ܠܗ<EOS> ܘܡ̈ܘܡܐ ܘܣܘܪ̈ܚܢܐ ‏‏ܘܨ̈ܒܘܬܐ ܣܢ̈ܝܬܐ ܕܓ̈ܕܫܢ ܠܗܼ ܡܣܡ ܒܪܝܫܐ ܗܘ<EOS>ܡܩܿܒܠ ܠܗܘܢ ܡܢ ‏‏ܐܠܗܐ<EOS> ܠܝ ܕܝܢ ܐܝܟ ܡܚܝܠܘܬܝ ܡܬܚܙܝܐ ܠܝ ܨܒܘܬܐ ܕܬܠܬܝܗܝܢ ܗܠܝܢ<EOS>‏‏ܗܪ̈ܣܝܣܼ<EOS> ܒܡܕܡ ܡܼܫ̈ܪܢܼ ܘܒܡܕܡ ܡ̈ܟܕܒܢ<EOS> ܡܫܪ̈ܢ ܕܝܼܢ ܡܛܠ ܕܡܢ ܕܘܡܝܐ ‏‏ܗܿܘ ܕܚܿܙܝܢ<EOS>ܒ̈ܢܝ ܐܢܫܐ ܡܡܠܠܝܢ<EOS> ܘܕܐܦ<EOS> ܗܼܢܘܢ ܒ̈ܢܝܢܫܐ ܚܿܙܝܢ ܐܝܟܢܐ ‏‏ܥܪ̈ܨܢ ܥܠܝܗܘܢ ܨ̈ܒܘܬܐ<EOS>ܘܡܕܓܠܝܢ<EOS> ܡܛܠ ܕܥܬܝܪܐ ܗܝ ܡܢܗܘܢ ‏‏ܚܟܡܬܐ ܕܐܠܗܐ ܗܿܝ ܕܐܩܝܡܬ ܥ̈ܠܡܐ ܘܒܼܪܬ ܐܢܫܐ<EOS>ܘܛܟܣܬ ܡܕܒܪ̈ܢܐ ‏‏ܘܝܗܼܒܬ ܠܟܠܗܝܢ ܨ̈ܒܘܬܐ ܡܫܠܛܘܬܐ ܕܙܕܩܐ ܠܚܕܐ ܚܕܐ ܡܢܗܝܢ<EOS> ܐܡܿܪ<EOS>‏‏ܐܢܐ ܕܝܢ ܕܐܝܬܘܗܝ ܗܼܘ ܗܢܐ ܫܘܠܛܢܐ ܠܐܠܗܐ ܘܠܡ̈ܠܐܟܐܼ ܘܠܫ̈ܠܝܛܢܐ<EOS> ‏‏ܘܠܡܕܒܪ̈ܢܐܼ<EOS>ܘܠܐܣ̈ܛܘܟܣܐ<EOS> ܘܠܒ̈ܢܝܢܫܐ ܘܠܚ̈ܝܘܬܐ<EOS> ܘܟܘܠܗܘܢ ܗܠܝܢ ‏‏ܬܓܡ̈ܐ ܕܐܡܿܪܬ ܥܠܝܗܘܢ ܠܐ ܗܘܐ<EOS>ܒܟܠ ܝܗܝܒ ܠܗܘܢ ܫܘܠܛܢܐ<EOS> ‏‏ܕܫܠܝܛ ܓܝܪ ܒܟܠܼ ܚܕ ܗܘ<EOS> ܐܠܐ ܒܡܕܡ ܫܼܠܝܛܝܼܢ<EOS> ܘܒܡܕܡ ܠܐ<EOS>ܫܠܝܛܝܼܢ<EOS> ‏‏ ܐܝܟܢܐ ܕܐܡܿܪܬ ܗܿܘܝܬ<EOS> ܕܒܗܿܘ ܡܕܡ<EOS>ܕܫܠܝܛܝܼܢ<EOS> ܬܬܚܙܐ ܛܝܒܘܬܗ ‏‏ܕܐܠܗܐ<EOS> ܘܒܗܿܘ ܡܕܡ ܕܠܐ ܫܠܝܛܝܼܢ<EOS> ܢܕܥܘܢ<EOS> ܕܐܝܬ ܠܗܘܢ<EOS>ܡܪܝܐ<EOS> ܐܝܬ ‏‏ܗܟܝܠ ܚܠܩܐ ܐܝܟܢܐ ܕܐܡܪܝܢ ܟ̈ܠܕܝܐ<EOS> ܘܕܠܐ ܗܘܐ ܟܠܡܕܡ ܒܨܒܝܢܢ ‏‏ܗܿܘܐ<EOS>ܡܬܚܙܝܐ ܨܒܘܬܐ ܡܢ ܗܕܐ<EOS> ܕܣܘܓܐܗܘܢ ܕܒ̈ܢܝܢܫܐ ܨܿܒܝܢ ܗܘܘ ‏‏ܕܢܗܘܘܢ ܥܬܝܪ̈ܝܢ ܘܡܫܠܛܝܢ ܥܠ<EOS>ܚܒܪ̈ܝܗܘܢ ܘܕܢܗܘܘܢ ܚܠܝܡܝܢ ܒܦܓܪ̈ܝܗܘܿܢ ‏‏ܘܕܢܗܘܝܢ ܡܫܬܡܥܢ ܠܗܘܢ ܨ̈ܒܘܬܐ ܐܝܟܢܐ<EOS>ܕܐܪ̈ܥܝܢ<EOS> ܘܠܐܿ ܥܘܬܪܐ ‏‏ܡܫܬܟܚ ܐܠܐ ܠܘܬ ܕ̈ܠܝܠܐ<EOS> ܘܠܐ ܡܫܠܛܘܬܐ ܐܠܐ ܠܘܬ ܚ̈ܕܚܕܢܐ<EOS> ܘܠܐ<EOS>‏‏ܚܘܠܡܢܐ ܕܦܓܪܐ ܠܘܬ ܟܠܗܘܢ ܒ̈ܢܝܢܫܐ<EOS> ܘܠܐ ܐܝܠܝܢ ܕܥܿܬܪܝܢ ‏‏ܓܡܝܪܐܝܬ ܡܩܕܝܢ ܥܘܬܪܗܘܢܿ<EOS>ܘܠܐ ܐܝܠܝܢ ܕܡܫܠܛܝܢ ܡ̈ܫܬܡܥܢ ܠܗܘܢ ‏‏ܨܒ̈ܘܬܗܘܢ ܐܝܟܢܐ ܕܨܿܒܝܢ<EOS> ܘܒܙܒܢ ܠܐ ܡܫܬܡܥܼܢ<EOS>ܐܝܟܢܐ ܕܠܐ ܨܒܿܝܢ<EOS> ‏‏ܘܒܙܒܢ ܥܿܬܪ̈ܝܢ ܥܬܝܪ̈ܐܼ ܐܝܟܢܐ ܕܐܪ̈ܥܝܢ<EOS> ܘܒܙܒܢ ܡܬܡܣܟܢܝܼܢ<EOS>ܐܝܟܢܐ ܕܠܐ ‏‏ܐܪ̈ܥܝܢ<EOS> ܘܐܝܠܝܢ ܕܓܡܝܪܐܝܬ ܡܣܟܢܝܢ ܐܢܘܢ ܥܿܡܪܝܢ ܐܝܟܢܐ ܕܠܐ ܨܒܿܝܢ<EOS>‏‏ܘܚܝܝܢ ܒܥܠܡܐ ܐܝܟܢܐ ܕܠܐ ܪܥܼܝܢ<EOS> ܘܡܬܝܐܒܝܢ ܠܨܒ̈ܘܬܐ ܘܥܪ̈ܩܢ ‏‏ܡܢܗܘܢ<EOS> ܘܣܓ̈ܝܐܐ<EOS>ܡܘܠܕܝܢ ܒ̈ܢܝܐ ܘܠܐ ܡܪܒܝܢ<EOS> ܘܐܚܪ̈ܢܐ ܡܪܒܝܼܢ ܘܠܐ ‏‏ܡܩܕܝܢ<EOS> ܘܐܚܪ̈ܢܐ ܡܩܕܝܼܢ<EOS> ܘܗܿܘܝܢ<EOS>ܠܨܥܪܐ ܘܠܟ̈ܐܒܐ<EOS> ܘܐܚܪ̈ܢܐ ܥܬܪ̈ܝܼܢ ‏‏ܐܝܟܢܐ ܕܨܒܿܝܢ<EOS> ܘܡܬܟܪܗܝܼܢ ܐܝܟܢܐ ܕܠܐ ܨܒܿܝܢ<EOS>ܘܐܚܪ̈ܢܐ ܡܬܚܠܡܝܢ ‏‏ܐܝܟܢܐ ܕܨܒܿܝܢ<EOS> ܘܡܬܡܣܟܢܝܼܢ ܐܝܟܢܐ ܕܠܐ ܨܒܿܝܢ<EOS> ܐܝܬ ܕܣܓܝܐܢ<EOS>‏‏ܠܘܬܗܘܢ ܐܝܠܝܢ ܕܨܒܿܝܼܢ<EOS> ܘܕ̈ܠܝܠܢ ܐܝܠܝܢ ܕܠܐ ܨܒܿܝܢ<EOS> ܘܐܝܬ ܕܣ̈ܓܝܐܢ ‏‏ܠܘܬܗܘܢ ܐܝܠܝܢ<EOS>ܕܠܐ ܨܒܿܝܼܢ<EOS> ܘܕܠܝ̈ܠܢ ܠܘܬܗܘܢ ܐܝܠܝܢ ܕܨܒܿܝܢ<EOS> ܘܗܟܢܐ ‏‏ܡܫܬܟܚܐ ܨܒܘܬܐ ܕܢܟ̈ܣܐ<EOS>ܘܐܝܩܪ̈ܐ ܘܚ̈ܘܠܡܢܐ ܘܟܘܪ̈ܗܢܐ ܘܒ̈ܢܝܐ ‏‏ܘܪܓܐ ܪܓܐ<EOS>ܕܬܚܝܬ ܚܠܩܐ ܣܝ̈ܡܢ ܘܠܐ ܗܼܘ̈ܝ ܕܫܘܠܛܢܐ ܕܝܠܢ<EOS> ܐܠܐ ‏‏ܒܐܝܠܝܢܼ ܕܗ̈ܘܝܢ ܐܝܟ ܡܐ<EOS>ܕܨܒܝܢܼܢ<EOS> ܡܬܪܥܝܢ ܚܢܢ ܒܗܝܢ ܘܚܿܕܝܢ<EOS> ܘܠܘܬ ‏‏ܐܝܠܝܢ ܕܠܐ ܨܒܝܢܼܢ ܒܗܝܢ ܡܬܢܬܦܝܢܢ ܡܢ<EOS>ܩܛܝܪ<EOS> ܘܡܢ ܐܝܠܝܢ ܕܗ̈ܘܝܢ ܠܢ ܟܕ ‏‏ܠܐ ܪܥܝܢܼܢ<EOS> ܡܬܚܙܝܐ ܨܒܘܬܐ ܕܐܦ ܗܠܝܢ ܕܐܪ̈ܥܝܢܢ<EOS>ܒܗܝܼܢ<EOS> ܠܐ ܗܘܐ ‏‏ܡܛܠ ܕܨܒܝܢܢ ܒܗܝܢ ܗ̈ܘܝܢ ܠܼܢ<EOS> ܐܠܐ ܗܼܢܝܢ ܗ̈ܘܝܢ ܐܝܟ ܡܐ ܕܗ̈ܘܝܼܢ<EOS>‏‏ܘܒܡܢܗܝܢ ܡܬܪܥܝܢ ܚܢܼܢ ܘܒܡܢܗܝܢ ܠܐ<EOS> ܘܡܫܬܟܚܝܢܢ ܒ̈ܢܝܢܫܐ ܕܡܬܕܒܿܪܝܢ ‏‏ܚܢܢ ܒܟܝܢܐ<EOS>ܫܘܝܐܝܬܼ<EOS> ܘܒܚܠܩܐ ܦܪܝܫܐܝܬ<EOS> ܘܒܚܐܪܘܬܢ ܐܢܫ ܐܝܟ ܡܐ ‏‏ܕܨܿܒܐ<EOS> ܢܐܡܪ ܕܝܢ ܡܟܝܠ ܘܢܚܘܐ<EOS>ܥܠ ܚܠܩܐ ܕܠܐ ܗܘܐ ܥܠ ܟܠ ܡܕܡ ‏‏ܫܠܝܛ<EOS> ܡܛܠ ܕܗܘ ܩܢܘܡܗ ܗܢܐ ܕܡܬܩܪܐ ܚܠܩܐ ܛܟܣܐ ܗܘ<EOS>ܕܡܪܕܝܬܐ ‏‏ܕܐܬܝܗܒܬ ܠܫ̈ܠܝܛܢܐ ܘܠܐܣ̈ܛܘܟܣܐ ܡܢ ܐܠܗܐ<EOS> ܘܥܠܝܗܿ ܥܠ ܗܕܐ ‏‏ܡܪܕܝܬܐ ܘܛܟܣܐ<EOS>ܚܠܦܝܢ ܡܪ̈ܥܐ<EOS> ܒܡ̈ܚܬܝܗܘܢ ܕܠܘܬ ܢܦܫܐ<EOS> ܘܚܿܠܦܢ ‏‏ܢܦ̈ܫܬܐ ܒܡ̈ܚܬܝܗܝܢ ܕܠܘܬ ܦܓܪ̈ܐ<EOS> ܘܗܼܘ<EOS>ܗܢܐ ܡܚܠܦܢܐ ܡܬܩܪܐ ܚܠܩܐ ‏‏ܘܒܝܬ ܝܠܕܐ ܕܗܕܐ ܟܢܘܫܬܐ ܕܡܬܥܪܒܐ ܘܡܬܕܟܝܐ ܠܥܘܕܪܢܐ<EOS>ܕܗܿܘ ܡܕܡ ‏‏ܕܒܚܢܢܐ ܕܐܠܗܐ ܘܒܛܝܒܘܬܐ ܐܬܥܕܪܘ ܘܡܬܥܕܪ ܥܕܡܐ ܠܫܘܠܡܐ ‏‏ܕܟܠ<EOS> ܡܬܿܕܒܪ<EOS>ܗܟܝܠ ܦܓܪܐ ܒܟܝܢܐ ܟܕ ܐܦ ܢܦܫܐܼ ܚܫܐ ܥܡܗ ‏‏ܘܡܪܓܫܐ<EOS> ܘܠܐ ܡܬܐܠܨ ܗܼܘ ܦܓܪܐ ܘܠܐ ܡܬܥܕܪ<EOS>ܡܢ ܗܿܘ ܚܠܩܐ ‏‏ܕܟܠܗܝܢ ܨܒܘ̈ܬܐ ܕܥܒܼܕ ܚܕܐ ܠܚܕܐ<EOS> ܠܐ ܓܝܪ ܓܒܪܐ ܗܿܘܐ ܐܒܐ ܡܢ ‏‏ܩܕܡ<EOS>ܚܡܫܥܣܪ̈ܐ ܫ̈ܢܝܼܢ<EOS> ܘܠܐ ܐܢܬܬܐ ܗܘܝܐ ܐܡܐ ܡܢ ܩܕܡ ‏‏ܬܠܬܥܣܪ̈ܐ ܫ̈ܢܝܢ<EOS> ܘܗܟܢܐ ܐܦ<EOS>ܠܣܝܒܘܬܐ ܐܝܬ ܢܡܘܣܐ<EOS> ܕܡܓܪ̈ܕܝܢ ܢܫ̈ܐ ‏‏ܡܢ ܝܠܕܐ<EOS> ܘܓܝܙܝܢ ܓܒܪ̈ܐ ܡܢ ܟܝܢܐ ܕܡܘܠܕܢܘܬܐ<EOS> ܟܕ ܚܝ̈ܘܬܐ ‏‏ܐܚܪ̈ܢܝܬܐ<EOS>ܕܡܬܕܒܪ̈ܢ ܐܦ ܗܼܢܝܢ ܒܟܝܢܗܝܼܢ<EOS> ܡܢ ܩܕܡ ܗܠܝܢ ܫ̈ܢܝܐ ܕܐܡܪܬܼ<EOS> ‏‏ܠܐ ܗܘܐ ܡܘܠܕܘ ܒܠܚܘܕ<EOS>ܡ̈ܘܠܕܢ ܐܠܐ ܐܦ ܡܩܫ ܩ̈ܫܢ ܡܢ ܕܠܡܘܠܕܘ<EOS> ‏‏ܐܝܟܢܐ ܕܐܦ ܦܓܪ̈ܐ ܕܒ̈ܢܝܢܫܐ ܡܐ ܕܩܫܼܘ ܠܐ<EOS>ܡܘܠܕܝܢ<EOS> ܘܠܐ ܡܫܟܚ ‏‏ܚܠܩܐ ܠܡܬܠ ܠܗܘܢ ܒ̈ܢܝܐ ܒܙܒܢܐ ܕܠܦܓܪܐ ܠܝܬ ܠܗ ܟܝܢܐ ܠܡܬܠ<EOS>‏‏ܘܐܦ ܠܐ ܬܘܒ ܡܫܟܚ ܗܼܘ ܚܠܩܐ ܕܠܐ ܡܐܟܠܐ ܘܕܠܐ ܡܫܬܝܐ ܠܡܛܪ ‏‏ܦܓܪܐ ܕܒܪܢܫܐ ܒܚܝܘܬܐ<EOS>ܘܐܦܠܐ ܟܕ ܐܝܬ ܠܗ ܡܐܟܠܐ ܘܡܫܬܝܐ ‏‏ܠܡܬܠ ܠܗ ܕܠܐ ܢܡܘܬ<EOS> ܗܠܝܢ ܓܝܪ ܘܣܓ̈ܝܐܬܐ ܐܚܪ̈ܢܝܬܐܼ<EOS>ܕܝܠܗ ܐܢ̈ܝܢ ‏‏ܕܟܝܢܐ<EOS> ܐܠܐ ܐܡܬܝ ܕܫܠܡܿܝܢ ܙܒ̈ܢܘܗܝ ܘܙܢ̈ܘܗܝ ܕܟܝܢܐ ܗܝܕܝܢ ܐܬܿܐ<EOS>‏‏ܚܠܩܐ ܡܬܚܙܐ ܒܝܢܝ ܗܠܝܢ<EOS> ܘܥܿܒܕ ܨܒܼ̈ܘܬܐ ܕܦܪ̈ܝܫܢ ܚܕܐ ܡܢ ܚܕܐ<EOS> ‏‏ܘܒܙܒܢ ܡܥܕܪ ܠܗܿ<EOS>ܠܟܝܢܐ ܘܡܣܓܐ<EOS> ܘܒܙܒܢ ܡܣܓܦ ܠܗ ܘܡܟܐܪ<EOS> ܘܡܢ ‏‏ܟܝܢܐ ܗܘܝܐ ܬܪܒܝܬܐ ܘܫܘܡܠܝܐ ܕܦܓܪܐ<EOS> ܠܒܪ<EOS>ܡܢ ܟܝܢܐ ܕܝܼܢ ܘܒܚܠܩܐ ‏‏ܗܿܘܝܢ ܟܘܪ̈ܗܢܐ ܘܣܘܪ̈ܚܢܐ ܒܦܓܪܐ<EOS> ܡܢ ܟܝܢܐ ܗܘܝܐ ܫܘܬܦܘܬܐ<EOS>ܕܕܟܪ̈ܐ ‏‏ܘܕܢܩ̈ܒܬܐ<EOS> ܘܢܝܚܐ ܕܬܪ̈ܝܗܘܢ ܪ̈ܫܐ<EOS> ܡܢ ܚܠܩܐ ܕܝܢ ܗܘܝܐ ܣܢܐܬܐ<EOS> ‏‏ܘܦܘܪܫܢܗܿ<EOS>ܕܫܘܬܦܘܬܐ<EOS> ܘܟܘܠܗܿ ܛܢܦܘܬܐ ܘܨܚܢܘܬܐ<EOS> ܗܿܝ ܕܒܥܠܬܐ ‏‏ܕܫܘܬܦܘܬܐ ܣܥܪܝܢ ܒ̈ܢܝܢܫܐ<EOS>ܒܪܓܬܗܘܢ<EOS> ܡܢ ܟܝܢܐ ܗܿܘܐ ܝܠܕܐ ܘܒ̈ܢܝܐ<EOS> ‏‏ܘܡܢ ܚܠܩܐ ܒܙܒܢ ܡܬܚܒܠܝܢ ܛܠܝ̈ܐ ܘܒܙܒܢ<EOS>ܡܫܬܕܝܢ<EOS> ܘܒܙܒܼܢ ܡܝܿܬܝܢ ܕܠܐ ‏‏ܒܙܒܢܗܘܢ<EOS> ܡܢ ܟܝܢܐ ܗܘܝܐ ܣܒܥܘܬܐ ܒܡܫܘܚܬܐ ܠܟܘܠܗܘܢ<EOS>ܦܓܪ̈ܐ<EOS> ‏‏ܘܡܢ ܚܠܩܐ ܗܘܝܐ ܣܢܝܩܘܬܐ ܕܣܝܒܪܬܐ ܘܐܘܠܨܢܗܘܢ ܕܦܓܪ̈ܐ<EOS> ܘܗܟܢܐ ‏‏ܬܘܒ ܡܢܗܿ<EOS>ܡܢ ܚܠܩܐ ܗܘܝܐ ܠܥܒܘܬܐ ܘܐܣܘܛܘܬܐ ܕܠܐ ܡܬܒܥܝܐ ‏‏ܟܝܢܐ ܦܩܿܕ ܕܢܗܘܘܢ ܕܝ̈ܢܐ ܩ̈ܫܝܫܐ ܠܥ̈ܠܝܡܐ ܘܚܟ̈ܝܡܐ ܠܣ̈ܟܠܐ<EOS> ‏‏ܘܢܗܘܘܢ ܪ̈ܝܫܐ<EOS>ܚܝ̈ܠܬܢܐ ܠܡ̈ܚܝܠܐ ܘܚ̈ܠܝܨܐ ܠܪ̈ܗܝܒܐ<EOS> ܚܠܩܐ ܕܝܢ ܥܿܒܕ ‏‏ܕܢܗܘܘܢ ܛܠܝ̈ܐ ܪ̈ܝܫܐ<EOS>ܠܩ̈ܫܝܫܐ ܘܣ̈ܟܠܐ ܠܚ̈ܟܝܡܐ<EOS> ܘܢܿܕܒܪܘܢ ܒܙܒܢܐ ‏‏ܕܩܐܪܣܐ ܡ̈ܚܝܠܐ ܠܚ̈ܝܠܬܢܐ<EOS> ܘܪ̈ܗܝܒܐ<EOS>ܠܚ̈ܠܝܨܐ<EOS> ܘܦܫܝܩܐܝܬ ܕܥܘ ‏‏ܕܒܟܠܙܒܢ ܕܡܬܕܘܕ ܟܝܢܐ ܡܢ ܬܪܝܨܘܬܗܼ<EOS> ܡܢ<EOS> ܥܠܼܬܐ ܗܘ ܕܚܠܩܐ<EOS>ܗܿܘܐ ‏‏ܕܘܘܕܗ<EOS> ܡܛܘܠ ܕܪ̈ܫܐ ܘܡܕܒܪ̈ܢܐ ܗܿܢܿܘܢ ܕܥܠܝܗܘܢ ܗܿܘܐ ܡܿܚܠܦܢܐ ܗܿܘ ‏‏ܕܡܬܩܪܐ<EOS>ܒܝܬ ܝܠܕܐܼ<EOS> ܣܩܘܒܠܐ ܐܢܘܢ ܚܕ ܕܚܕ<EOS> ܘܡܢܗܘܢܼ ܕܝܡܝܢܐ ‏‏ܡܬܩܪ̈ܝܢ ܗܿܢܘܢ ܕܡܥܕܪܝܢ ܠܟܝܢܐ<EOS>ܘܡܘܣܦܝܢ ܥܠ ܫܦܝܪܘܬܗܼ<EOS> ܐܡܬܝ ‏‏ܕܡܥܕܪܐ ܠܗܘܢ ܡܪܕܝܬܐ<EOS> ܘܩܝܡܝܢ ܒܐܬܪ̈ܘܬܐ ܡܪ̈ܝܡܐ ܕܐܝܬ<EOS>ܒܡܘܙܠܬܐܼ ‏‏ܒܡ̈ܢܘܬܐ ܕܢܦܫܗܘܢ<EOS> ܘܗܿܢܘܢ ܕܣܡܠܐܼ ܡܬܩܪܝܢ ܒ̈ܝܼܫܐ<EOS> ܘܐܡܬܝ ܕܐܦ ‏‏ܗܼܢܘܢ<EOS>ܐܚܝܕܝܢ ܐܬܪ̈ܘܬܐ ܕܪܘܡܐܼ<EOS> ܗܿܘܝܢ ܣܩܘܒܠܐ ܠܟܝܢܐ<EOS> ܘܠܐ ‏‏ܠܒ̈ܢܝܢܫܐ ܒܠܚܘܕ ܡܗܪܝܼܢ<EOS> ܐܠܐ<EOS>ܒܙܒܢ ܙܒܢ ܐܦ ܠܚ̈ܝܘܬܐ ܘܠܐܝ̈ܠܢܐ ‏‏ܘܠܦܐܪ̈ܐ ܘܠܐܕ̈ܫܝܗܿ ܕܫܢܬܐ ܘܠܡ̈ܒܘܥܐ ܕܡ̈ܝܐ<EOS>ܘܠܟܠܡܕܡ ܕܐܝܬ ܒܟܝܢܐ ‏‏ܕܬܚܝܬ ܡܕܒܪܢܘܬܗܘܢ<EOS> ܘܡܛܠ ܗܕܐ ܦܠܓܘ̈ܬܐ ܘܗܪ̈ܣܝܣ ܕܐܝܬ ܒܝܢܝ<EOS>‏‏ܫ̈ܠܝܛܢܐܼ<EOS> ܐܝܬ ܒ̈ܢܝܢܫܐ ܕܣܒܪܘܼ<EOS> ܕܕܠܐ ܡܦܪܢܣܢܘܬܐ ܡܬܿܕܒܪ ܥܠܡܐ<EOS> ‏‏ܡܛܠ ܕܠܐ ܝܕܥܘ<EOS>ܕܗܼܝ ܗܕܐ ܗܪܣܝܣ ܘܦܠܓ̈ܘܬܐ ܘܙܟܝܘܬܐ ܘܚܝܒܘܬܐ ‏‏ܡܢ ܕܘܒܪ̈ܐ ܗܘ ܕܐܬܝܗܒ ܒܚܐܪܘܬܐ ܡܢ<EOS>ܐܠܗܐ<EOS> ܗܿܘܝܢ<EOS> ܕܐܦ ܗܼܢܘܢ ‏‏ܥܒ̈ܘܕܐ ܒܫܘܠܛܢ ܢܦܫܗܘܢ ܐܘ ܢܙܟܘܢ ܐܘ ܢܬܚܝܒܘܢ ܐܝܟܢܐ<EOS>ܕܚܙܝܢܢ ‏‏ܕܫܿܚܩ ܚܠܩܐ ܠܟܝܢܐ<EOS> ܗܟܢܐ ܡܫܟܚܝܢܢ ܠܡܚܙܐ ܐܦ ܠܚܐܪܘܬܗ ܕܒܪܢܫܐ ‏‏ܟܕ ܕܚܿܝܐ<EOS>ܠܗ ܠܚܠܩܐ ܘܫܚܩܐ<EOS> ܠܐ ܕܝܢ ܒܟܠܡܕܡ<EOS> ܐܝܟܢܐ ܕܐܦ ܠܐ<EOS>‏‏ܗܼܘ ܚܠܩܐ ܒܟܠܡܕܡ ܕܚܿܐ ܠܟܝܢܐ<EOS> ܘܿܠܐ ܗܘ ܓܝܪ ܕܬܠܬܝܗܘܢ ܨ̈ܒܘܬܐ ‏‏ܕܟܝܢܐ ܘܕܚܠܩܐ<EOS>ܘܕܚܐܪܘܬܐ ܕܢܗܘܘܢ ܢܛܝܪ̈ܝܢ ܒܚܝܘܬܗܘܢ ܥܕܡܐ ‏‏ܕܬܫܬܿܠܡ ܡܪܕܝܬܐ ܘܬܬܡܠܐ ܟܝܠܬܐ<EOS>ܘܡܢܝܢܐ<EOS> ܐܝܟܢܐ ܕܐܬܚܙܝ ܩܕܡ ܗܿܘ ‏‏ܐܝܢܐ ܕܦܩܿܕ<EOS> ܐܝܟܢܐ<EOS> ܢܗܘܐ ܥܘܡܪܐ ܘܫܘܠܡܐ ܕܟܠܗܘܢ<EOS>ܒܪ̈ܝܬܐ ‏‏ܘܩܝܡܐ ܕܟܠܗܘܢ ܐܝ̈ܬܝܐ ܘܟܝ̈ܢܐ ܥܘܝܕܐ ܐܡܿܪ<EOS> ܕܠܐ ܗܘܐ ܡܢ ܟܝܢܗ ‏‏ܡܿܣܟܠ<EOS>ܒܪܢܫܐܼ ܐܬܛܦܝܣܬ ܡܢ ܗܠܝܢ ܕܚܼܘܝܬ<EOS> ܘܕܠܐ ܗܘܐ ܫܘܝܐܝܬ ‏‏ܡܬܕܒܪ̈ܝܢ ܟܠܗܘܢ ܒ̈ܢܝ ܐܢܫܐ<EOS>ܐܢ ܕܝܢ ܐܦ ܗܕܐ ܬܫܟܚ ܠܡܚܘܝܘ ‏‏ܕܠܐ ܗܘܐ ܡܢ ܚܠܩܐ ܘܦܘܣܩܢܐ ܡܣܟܠܝܢ ܐܝܠܝܢ ܕܡܣܟܠܝܼܢ<EOS>ܗܝܕܝܢ ܗܘ ‏‏ܘܿܠܐ ܠܡܗܝܡܢܘܿ<EOS> ܕܐܚܝܕ ܗܘ ܒܪ ܐܢܫܐ ܚܐܪܘܬܐ ܕܢܦܫܗܿ<EOS> ܘܒܟܝܢܗ ‏‏ܡܬܩܪܒ<EOS>ܠܫܦܝܪ̈ܬܐ ܘܡܙܕܗܪ ܡܢ ܣܢ̈ܝܬܐ<EOS> ܘܡܛܠ ܗܢܐܼ ܐܦ ܟܐܢܐܝܬ ‏‏ܡܬܕܝܢ ܒܝܘܡܐ ܐܚܪܝܐ<EOS> ܒܪܕܝܨܢ<EOS>ܐܡܿܪ<EOS> ܡܢ ܗܕܐ ܕܠܐ ܗܼܘܐ ܫܘܝܐܝܬ ‏‏ܡܬܕܒܪ̈ܝܢ ܒ̈ܢܝ ܐܢܫܐ ܐܬܛܦܝܣܬܼ<EOS> ܕܠܐ ܗܘܐ ܡܢ<EOS>ܟܝܢܗܘܢ ܡܣܟܠܝܢ<EOS> ܡܕܝܢ ‏‏ܐܠܨܐ ܠܟ ܨܒܘܬܐ ܕܬܛܦܝܣܼ<EOS> ܕܐܦܠܐ ܡܢ ܚܠܩܗܘܢ ܓܡܝܪܐܝܬ<EOS>‏‏ܡܣܟܠܝܢ<EOS> ܐܢ ܐܫܟܚܢ ܠܡܚܘܝܘܬܟ ܕܠܐ ܫܘܝܐܝܬ ܡܙܝܥ ܓܙܪ ܕܝܢܼܐ ‏‏ܕܚ̈ܠܩܐ ܘܕܫ̈ܠܝܛܢܐ<EOS>ܠܟܠܗܘܢ ܒ̈ܢܝܢܫܐ ܐܠܐ ܐܝܬܝܗܿ ܠܢ ܚܐܪܘܬܐ ‏‏ܒܩܢܘܡܼܢ<EOS> ܕܠܐ ܢܫܡܫ ܟܝܢܐ ܕܦܘܣܝܣ<EOS> ܘܠܐ<EOS>ܢܙܝܥܢ ܕܘܒܪܐ ܕܫ̈ܠܝܛܢܐ<EOS> ‏‏ܥܘܝܕܐ ܐܡܿܪ<EOS> ܗܕܐ ܚܘܢܼܝ ܘܡܬܛܦܝܣ ܐܢܐ ܠܟ<EOS> ܘܟܠܡܕܡ ܕܦܩܿܕ<EOS>ܐܢܬ ܠܼܝ ‏‏ܣܿܥܪ ܐܢܐ<EOS> ܒܪܕܝܨܢ ܐܡܿܪ<EOS> ܩܼܪ̈ܝܢ ܠܟ ܟܬܒ̈ܐ ܕܟ̈ܠܕܝܐ ܕܒܒܒܠ ‏‏ܗܿܢܘܢ ܕܒܗܘܢ ܟܬܝܒ ܡܢܐ ܣܥܪ̈ܝܢ ܟܘ̈ܟܒܐ<EOS>ܒܡ̈ܘܙܓܝܗܘܢ ܒܒܝܬ ܝ̈ܠܕܐ ‏‏ܕܒ̈ܢܝܢܫܐ ܘܟ̈ܬܒܐ ܕܐܓܒ̈ܛܝܐ ܕܒܗܘܢ ܟܬܝܒܝܢ ܙܢܝ̈ܐ ܟܠܗܘܢ<EOS>ܕܓܕܫܝܢ ‏‏ܠܒ̈ܢܝ ܐܢܫܐ ܥܘܝܕܐ ܐܡܿܪ<EOS> ܩܼܪ̈ܝܢ ܠܝ ܟ̈ܬܒܐ ܕܟܠܕܝܘܬܐ<EOS> ܐܠܐ ܠܐ ܝܿܕܥ ‏‏ܐܢܐ<EOS>ܐܝܠܝܢ ܐܢܘܢ ܕܒ̈ܒܠܝܐ ܘܐܝܠܝܢ ܕܐܓ̈ܒܛܝܐ ܒܪ ܕܝܨܢ ܐܡܿܪ<EOS> ‏‏ܗܘܝܘ ܝܘܠܦܢܐ ܕܬܪ̈ܝܗܘܢ<EOS>ܐܬܪ̈ܘܬܐ<EOS> ܥܘܝܕܐ ܐܡܿܪ<EOS> ܝܕܝܥܐ ܨܒܘܬܐܼ ‏‏ܕܗܟܢܐ ܗܝ<EOS> ܒܪܕܝܨܢ ܐܡܿܪ<EOS> ܫܼܡܥ ܡܟܝܠ<EOS>ܘܐܣܬܟܠ ܕܠܐ ܗܘܐ ‏‏ܫܘܝܐܝܬ ܗܿܘ ܡܕܡ ܕܦܣܩܝܢ ܟܘܟܒ̈ܐ ܒܚܠܩܗܘܢ ܘܒܡ̈ܢܘܬܗܘܢ ܣܥܿܪܝܢ<EOS>‏‏ܟܠܗܘܢ ܒ̈ܢܝܢܫܐ ܕܐܝܬ ܒܟܠܗܿ ܐܪܥܐ<EOS> ܣܡܘ ܓܝܪ ܒ̈ܢܝ ܐܢܫܐ ܢܡ̈ܘܣܐ ‏‏ܒܐܬܪ ܐܬܼܪ<EOS> ܒܗܿܝ<EOS>ܚܐܪܘܬܐ ܕܝܗܝܒܐ ܠܗܘܢ ܡܢ ܐܠܗܐ<EOS> ܡܛܠ ‏‏ܕܡܘܗܒܬܐܼ<EOS> ܗܼܝ ܗܘܝܐ ܣܩܘܒܠܐ ܠܚܠܩܐ ܗܿܘ<EOS>ܕܫ̈ܠܝܛܢܐ ܕܢܣܒܝܢ ܠܗܘܢ ‏‏ܡܕܡ ܕܠܐ ܝܗܝܒ ܠܗܘܢ<EOS> ܐܿܫܪܐ ܠܡܐܡܼܪ<EOS> ܟܡܐ ܕܥܿܗܕ ܐܢܐ ܡܢ<EOS>‏‏ܡܕܢܚܐ ܪܫܗ ܕܥܠܡܐ ܟܠܗ<EOS> ܢܡ̈ܘܣܐ ܕܫܪ̈ܝܐ<EOS> ܐܝܬ ܢܡ̈ܘܣܐ ܠܫܝܪ̈ܝܐܼ<EOS> ‏‏ܕܠܐ ܢܩܼܛܠܘܢ ܘܠܐ<EOS>ܢܙܢܘܢ<EOS> ܘܠܐ ܢܦܠܚܘܢ ܠܦܬܟܪ̈ܐ<EOS> ܘܒܫܝܪ ܟܠܗܿ̈ ܠܐ ‏‏ܦܬܟܪ̈ܐ ܐܝܬܼ ܘܿܠܐ ܙܢܝܬܐ<EOS> ܕܩܿܛܠ<EOS>ܓܒܪܐܼ ܘܠܐ ܕܡܬܩܛܠ<EOS> ܟܕ ܐܦ ‏‏ܗܼܢܘܢ ܒܟܠ ܫ̈ܥܝܢ ܘܒܟܠ ܝܘܡ̈ܝܢ ܡܬܝܠܕܝܼܢ<EOS> ܘܠܐ ܐܠܿܨ<EOS>ܠܚܐܪܘܬܗܘܢ ‏‏ܕܫܝܪ̈ܝܐ ܐܪܣܿ ܥܙܝܙܐ ܟܕ ܣܝܡ ܡܨܥܬ ܫܡܝܐ ܕܢܫܿܦܥ ܓܒܪܐ ܕܡܐ ‏‏ܕܚܒܪܗ<EOS>ܒܙܝܢܐ ܕܦܪܙܠܐ<EOS> ܘܠܐ ܐܠܨܐ ܒܠܬܝ ܟܕ ܣܝܡܐ ܥܡ ܐܪܣ ܠܚܕ ‏‏ܡܢ ܓܒܪ̈ܐ ܫܝܪ̈ܝܐ ܕܢܫܬܘܬܦ ܥܡ<EOS>ܐܢܬܬ ܚܒܪܗܿ<EOS> ܐܘ ܥܡ ܐܢܬܬܐ ‏‏ܐܚܪܬܐ<EOS> ܥܬܝܪ̈ܐ ܕܝܢ ܘܡ̈ܣܟܢܐ ܘܟܪ̈ܝܗܐ ܘܚ̈ܠܝܡܐ ܘܫܠܝ̈ܛܢܐ<EOS>‏‏ܘܡ̈ܫܬܡܥܢܐ ܐܝܬ ܬܡܢ<EOS> ܡܛܠ ܕܗܠܝܢ ܝܗܝܒܢ ܐܢ̈ܝܢ<EOS>ܠܫܘܠܛܢܐ ‏‏ܕܡܕܒܪ̈ܐ ܢܡܘܣܐ ܕܒܪ̈ܟܡܢܐ ܕܒܗܢܕܝܐ<EOS> ܬܘܒ ܒܝܬ ܗ̈ܢܕܘܝܐ ܐܝܬ ‏‏ܢܡܘܣܐ<EOS>ܠܒܪ̈ܟܡܢܐܼ<EOS> ܕܐܝܬ ܒܗܘܢ ܐܠܦ̈ܐ ܣܓܝ̈ܐܐ ܘܪܒܘܬܐ ܕܠܐ ‏‏ܩܛܠܐ ܢܩܼܛܠܘܢ ܘܠܐ ܠܦܬܟܪ̈ܐ<EOS>ܢܕܚܠܘܢ<EOS> ܘܠܐ ܢܙܢܘܢ<EOS> ܘܠܐ ܢܐܟܠܘܢ ‏‏ܒܣܪܐ<EOS> ܘܠܐ ܢܫܬܘܢ ܚܡܪܐ<EOS> ܘܒܝܢܝܗܘܢ ܕܗܠܝܢ ܚܕܐ ܡܢ<EOS>ܗܠܝܢ ܠܐ ‏‏ܗܘ̈ܝܢ<EOS> ܘܐܠܦ̈ܐ ܕܫ̈ܢܝܐ ܐܝܬ ܠܗܘܢ ܠܐܢܫܐ ܗܠܝܢ ܗܐ ܡܢ ܕܒܗܢܐ ‏‏ܢܡܘܣܐ ܕܣܡܘ<EOS>ܠܗܘܢ ܡܬܕܒܪ̈ܝܢ<EOS> ܢܡܘܣܐ ܐܚܪܢܐ ܕܒܗܢܕܝܐ<EOS> ܘܐܝܬ ‏‏ܢܡܘܣܐ ܐܚܪܢܐ ܒܗܢܕܘܼ<EOS> ܘܒܗ ܒܩܠܡܐ<EOS>ܕܐܝܠܝܢ ܕܠܐ ܗܘܘ ܡܢ ‏‏ܛܘܗܡܗܘܢ ܕܒܪ̈ܟܡܢܐܼ<EOS> ܘܠܐ ܡܢ ܝܘܠܦܢܗܘܢ<EOS> ܕܢܗܘܘܢ ܦܠܚܝܢ<EOS>ܠܦܬܟܪ̈ܐܼ<EOS> ‏‏ܘܢܗܘܘܢ ܡܙܢܝܢ<EOS> ܘܢܗܘܘܢ ܩܛܠܝܢ<EOS> ܘܢܗܘܘܢ ܥܒܕܝܢ ܣܢ̈ܝܬܐ ܐܚܪ̈ܢܝܬܐ<EOS>‏‏ܐܝܠܝܢ ܕܠܒܪ̈ܟܡܢܐ ܠܐ ܫܦܝܪ̈ܢ<EOS> ܘܒܗ ܒܩܠܡܐ ܕܗܢܕܘܝܐ ܐܝܬ ܒ̈ܢܝܢܫܐ ‏‏ܕܒܥܝܕܐ ܐܟܠܝܢ<EOS>ܒܣܪܐ ܕܒ̈ܢܝܢܫܐ<EOS> ܐܝܟܢܐ ܕܫܪܟܐ ܕܥܡ̈ܡܐ ܐܟܠܝܢ ܒܣܪܐ ‏‏ܕܚܝ̈ܘܬܐ<EOS> ܘܠܐ ܟܘ̈ܟܒܐ ܒ̈ܝܼܫܐ<EOS>ܐܠܨܘ ܠܒܪ̈ܟܡܢܐ ܕܢܥܒܕܘܢ ܨܒ̈ܘܬܐ ‏‏ܒ̈ܝܫܬܐ ܘ̈ܛܢܦܬܐܼ<EOS> ܘܠܐ ܟܘ̈ܟܒܐ ܛܿܒ̈ܐ ܐܦܝܣܘ ܠܫܪܟܐ<EOS>ܕܗ̈ܢܘܝܐ ܕܠܐ ‏‏ܢܥܒܕܘܢ ܒ̈ܝܫܬܐ<EOS> ܘܠܐ ܐܝܠܝܢ ܟܘ̈ܟܒܐ ܕܫܦܝܪ ܡܬܩܢܝܢ ܒܐܬܪ̈ܘܬܐ ܕܙܕܩܿ<EOS>‏‏ܠܗܘܢ ܘܒ̈ܡܠܘܫܐ ܕܐܢܫܘܬܐ ܐܦܝܣܘ ܠܗܿܢܘܢ ܕܐܟܠܝܢ ܒܣܪܐ ܕܒ̈ܢܝܢܫܐ ‏‏ܕܠܐ ܢܬܚܫܚܘܢ<EOS>ܒܡ̈ܐܟܠܬܐ ܛܢ̈ܦܬܐ ܘܣ̈ܢܝܬܐ<EOS> ܢܡܘܣܐ ܕܦܪ̈ܣܝܐ<EOS> ‏‏ܘܬܘܒ ܣܡܘ ܠܗܘܢ ܢܡ̈ܘܣܐ<EOS> ܦܪ̈ܣܝܐܼ<EOS>ܕܢܗܘܘܢ ܢܣܒܝܢ ܢܫ̈ܐ ‏‏ܠܐܚ̈ܘܬܗܘܢ ܘܠܒ̈ܢܬܗܘܢ ܘܠܒ̈ܢܬ ܒ̈ܢܬܗܘܢ<EOS> ܘܐܝܬ ܕܡܘܣܦܝܼܢ ‏‏ܘܢܣܒܝܼܢ ܐܦ ܠܐܡ̈ܗܬܗܘܢ<EOS> ܡܢܗܘܢ<EOS>ܡܢ ܗܠܝܢ ܦܘܪܣܝܐ ܐܬܒܿܕܪܘ ܘܗܘܘ ‏‏ܒܡܕܝ ܘܒܐܬܪ ܦܪܬܝܢ ܘܒܦܪܬܘܿ<EOS> ܘܒܐܓܦܛܘܣ ܘܒܦܪܘܓܝܐ<EOS>ܘܡܬܩܪ̈ܝܢ ‏‏ܡ̈ܓܘܫܐ<EOS> ܘܒܟܠ ܐܬܪ̈ܘܢ ܘܩ̈ܠܡܝܢ ܕܗܼܘܘܼ<EOS> ܒܗܢܐ ܢܡܘܣܐ ܕܣܝܡ ܗܘܐ<EOS>‏‏ܠܐܒ̈ܗܝܗܘܢ ܡܬܕܒܿܪܝܢ<EOS> ܘܠܐ ܡܫܟܚܝܢܢ ܠܡܐܡܪ ܕܠܟܘܠܗܘܢ ܡ̈ܓܘܫܐ ‏‏ܘܠܫܪܟܐ ܕܦܪ̈ܣܝܐ<EOS>ܒܠܬܝ ܣܝܼܡܐ ܥܡ ܣܗܪܐ ܘܥܡ ܟܘܢ ܒܒܝܬܐ ܕܟܘܢ ‏‏ܒܡ̈ܢܘܬܗܿ<EOS> ܟܕ ܣܿܗܕ ܠܗܝܢ ܐܪܣ<EOS>ܘܣܓ̈ܝܐܝܢ ܐܬܪ̈ܘܬܐ ܒܡܠܟܘܬܐ ‏‏ܕܦܪ̈ܬܘܝܐ ܕܩܛܠܝܢ ܐܢܫܐ ܢܫ̈ܝܗܘܢ ܘܐܚ̈ܝܗܘܢ ܘܒ̈ܢܝܗܘܢ<EOS>ܘܥܝܪܬܐܼ ܠܐ ‏‏ܚܝܿܒܝܢ<EOS> ܟܕ ܒܝܬ ܪ̈ܗܘܡܝܐ ܘܒܝܬ ܝܘ̈ܢܝܐ ܡܿܢ ܕܩܿܛܠ ܚܕ ܡܢ ܗܠܝܼܢ<EOS> ܡܣܡ<EOS>‏‏ܒܪܝܫܐ ܝܬܝܪܐ ܕܥܝܪܬܐ ܡܬܬܚܿܝܒ<EOS> ܢܡ̈ܘܣܐ ܕܓ̈ܠܝܐ ܒܝܬ ܓ̈ܠܝܐܼ<EOS> ܢܼܫ̈ܐ ‏‏ܗܘ ܙܪ̈ܥܢ<EOS>ܘܚܨܕܢ<EOS> ܘܒܿܢܝܢ ܘܥܒܕܢ<EOS> ܟܠܗܝܢ ܨ̈ܒܘܬܐ ܕܦ̈ܥܠܐ<EOS> ܘܠܐ ܢܚ̈ܬܐ ‏‏ܕܓ̈ܘܢܐ ܠܒ̈ܫܢ ܘܠܐ<EOS>ܡ̈ܣܢܐ ܣ̈ܐܢܢ<EOS> ܘܠܐ ܒ̈ܡܫܚܢܐ ܛܿܒ̈ܐ ܡ̈ܬܚܫܚܢ<EOS> ‏‏ܘܠܐ ܐܢܫ ܪܫܿܐ ܠܗܝܢ ܐܡܬܝ ܕܓܝܪ̈ܢ<EOS>ܒܢܘܟܪ̈ܝܐ ܐܘ ܐܡܬܝ ܕܡܫܬܘܬܦܢ ‏‏ܥܡ ܥܒܼ̈ܕܝ ܒ̈ܬܝܗܝܢ<EOS> ܘܓܒܪ̈ܝܗܝܢ ܕܓ̈ܠܝܐܐܼ ܠܒܝܫܝܢ<EOS>ܠܒܘ̈ܫܐ ܕܓܘ̈ܢܐ<EOS> ‏‏ܘܡ̈ܨܛܒܬܝܢ ܒܕܗܒܐ ܘܒܚܘܡܪ̈ܐ<EOS> ܘܡܫܚܝܢ ܡ̈ܫܚܢܐ ܛܿܒ̈ܐ<EOS> ܘܿܠܐ ܗܘܐ<EOS>‏‏ܡܛܠ ܪܦܝܘܬܗܘܢ ܗܟܢܐ ܡܬܕܒܪ̈ܝܼܢ<EOS> ܐܠܐ ܡܛܠ ܢܡܘܣܐ ܕܣܝܡ ܠܗܘܢ<EOS> ‏‏ܘܟܠܗܘܢ ܓܒܪ̈ܐ ܐܢܘܢ<EOS>ܪ̈ܚܡܝ ܢܚܫܝܪܐ ܘܥܒ̈ܕܝ ܩܐܪܣܐ<EOS> ܘܠܐ ܡܫܟܚܝܢܢ ‏‏ܠܡܐܡܪ ܕܠܟܠܗܝܢ ܢܫ̈ܐ ܕܓ̈ܠܝܐ ܣܝܼܡܐ<EOS>ܒܠܬܝ ܒܓܕܝܐ ܐܘ ܒܕܘܠܐ ‏‏ܒܐܬܪܐ ܕܒܝܫܘܬ ܓܕܐ<EOS> ܘܠܐ ܠܟܠܗܘܢ ܓܠܝ̈ܐ ܡܫܟܚܐ ܨܒܘܬܐ<EOS>‏‏ܕܢܐܡܪ<EOS> ܕܣܐܼܡ ܐܪܣ ܘܒܠܬܝ ܒܐܡܪܐ ܐܬܪ ܕܟܬܝܒ ܕܡܬܝܠܕܝܢ ܓܒܪ̈ܐ ‏‏ܚ̈ܠܝܨܐ<EOS>ܘܡܢܦܦܢܩܐ<EOS> ܢܡ̈ܘܣܐ ܕܒܚܬܝܪ̈ܝܐ ܒܝܬ ܒܘܚܪ̈ܬܝܐ<EOS>‏‏ܕܡܬܩܪ̈ܝܢ ܩ̈ܫܢܝܐ ܡ̈ܨܛܒܬܢ ܢܫ̈ܐ ܒ̈ܠܒܘܫܐ ܛܿܒ̈ܐ ܕܓܒܪ̈ܐ<EOS> ܘܒܕܗܒܐ ‏‏ܣܓܝܐܐ<EOS>ܘܒܚܘܡܪ̈ܐ ܛܒ̈ܬܐ<EOS> ܘܡܫܡܫܝܢ ܠܗܝܢ ܥܒܼ̈ܕܐ ܘܐܡ̈ܗܬܐ ܝܬܝܪ ‏‏ܡܢ ܕܠܒ̈ܥܠܝܗܝܢ<EOS> ܘܪ̈ܟܒܢ<EOS>ܪ̈ܟܫܐܼ<EOS> ܘܕܡ̈ܨܛܒܬܢ ܒ̈ܡܐܢܝ ܕܗܒܐܼ ܘܒ̈ܟܐܦܐ ‏‏ܛܒ̈ܬܐ<EOS> ܘܗܼܢܝܢ ܗܠܝܢ ܢܫ̈ܐ ܢܟܦܘܬܐܼ ܠܐ<EOS>ܢܛܪ̈ܢ<EOS> ܐܠܐ ܡܫܬܘܬܦܢ ܥܡ ‏‏ܥܒܼ̈ܕܝܗܝܼܢ<EOS> ܘܥܡ ܢܘܟܪ̈ܝܐ ܕܐܙܿܠܝܢ ܠܐܬܪܐ ܗܿܘ<EOS> ܘܠܐ ܪܫܝܢ<EOS>ܠܗܝܢ ܒ̈ܥܠܝܗܝܢ<EOS> ‏‏ܘܠܐ ܕܚܠܬܐ ܐܝܬ ܠܘܬܗܝܼܢ<EOS> ܡܛܠ ܕܐܝܟ ܕܠܡܪ̈ܬܐ ܐܚܝܕܝܢ ܠܗܝܢ<EOS>‏‏ܩ̈ܫܢܝܐ ܠܢܫ̈ܝܗܘܢ<EOS> ܘܠܐ ܡܫܟܚܝܢܢ ܠܡܐܡܪ ܕܠܟܠܗܝܢ ܢܫ̈ܐ ܒܚܬܪ̈ܝܬܐ ‏‏ܣܝܿܡܐ ܠܗܝܢ<EOS>ܒܠܬܝ ܘܐܪܣ<EOS> ܘܟܘܟܒܝܠ ܒܒܝܬܐ ܕܐܪܣ ܒܡܨܥܬ ܫܡܝܐ ‏‏ܐܬܪ ܕܡ̈ܬܝܠܕܢ ܢܫ̈ܐ ܥܬܝܪ̈ܬܐ<EOS>ܘܓܝܪ̈ܬܐ ܘܡܫܥܒܕܬ ܒ̈ܥܠܝܗܝܢ ܒܟܠ ‏‏ܡܕܡ<EOS> ܢܡ̈ܘܣܐ ܕܪ̈ܩܡܝܐ ܘܐܘܪ̈ܗܝܐ ܘܥܪ̈ܒܝܐ<EOS> ܒܝܬ<EOS>ܪ̈ܩܡܝܐ ܘܒܝܬ ‏‏ܐܘܪ̈ܗܝܐ ܘܒܝܬ ܥܪ̈ܒܝܐܼ<EOS> ܠܐ ܒܠܚܘܕ ܐܝܿܕܐ ܕܓܝܪܐ ܡܬܩܛܠܐܼ<EOS> ܐܠܐ ‏‏ܐܦ<EOS>ܐܝܿܕܐ ܕܗܿܘܝܐ ܥܠܝܗܿ ܫܡܐ ܕܓܘܪܐܼ<EOS> ܗܿܘܐ ܠܗܿ ܡܣܡ ܒܪܝܫܐ<EOS> ‏‏ܢܡ̈ܘܣܐ ܒܚܛܪܐ<EOS> ܣܝܡ ܢܡܘܣܐ<EOS>ܒܚܛܪܐܼ<EOS> ܕܟܠ ܕܓܢܒܿ ܥܒܝܕܬܐ ‏‏ܙܥܘܪܬܐ ܐܦܢ ܕܡ̈ܝܐ ܫܘܝܐ ܕܢܬܪܓܡ<EOS> ܒܝܬ ܩ̈ܫܢܝܐܼ<EOS> ܡܿܢ<EOS>ܕܓܿܢܒ ܐܝܟ ‏‏ܗܕܐ ܓܢܘܒܬܐܼ ܪܩܿܝܢ ܒܐ̈ܦܘܗܝ<EOS> ܒܝܬ ܪ̈ܗܘܡܝܐ ܡܿܢ ܕܓܿܢܒ ܓܢܘܒܬܐܼ<EOS>‏‏ܙܥܘܪܬܐܼ ܡܿܬܢܓܕ ܘܡܫܬܒܩ<EOS> ܡܢ ܥܼܒܪܐ ܕܦܪܬ ܘܠܡܕܢܚܐܼ<EOS> ܡܿܢ ܕܡܨܛܚܐ ‏‏ܐܘ ܐܝܟ ܓܢܒܐ ܐܘ<EOS>ܐܝܟ ܩܛܘܠܐܼ ܠܐ ܛܒ ܪܓܿܙ<EOS> ܐܢ ܕܝܢ ܐܢܫ ‏‏ܢܨܛܚܐ ܐܝܟ ܫܿܟܒ ܥܡ ܕܟܪ̈ܐܼ<EOS> ܬܘܒ ܬܒܿܥ ܢܦܫܗ<EOS>ܥܕܡܐ ܠܩܛܠܐ<EOS> ‏‏ܢܡ̈ܘܣܐ ……ܿܿ ܒܝܬ ………………ܿ<EOS>ܛܠܝ̈ܐ …ܠܢ ܘܠܐ ‏‏ܡܬܓܿܢܝܢ<EOS> ܬܘܒ ܒܐܬܪܐ ܟܠܗ ܕܡܕܢܚܐܼ<EOS> ܐܝܠܝܢ ܕܡܨܛܚܝܢ ܘܡܬܝܕܥܝܼܢ<EOS>‏‏ܐܒܗ̈ܝܗܘܿܢ ܘܐܚ̈ܝܗܘܢ ܩܛܠܝܢ ܠܗܘܢ<EOS> ܘܟܡܐ ܙܒܢ̈ܝܼܢ<EOS> ܐܦ ܠܐ ܩܒܪ̈ܐ ‏‏ܡܘܕܥܝܢ ܠܗܘܢ<EOS>ܢܡ̈ܘܣܐ ܕܡ̈ܕܢܚܝܐ<EOS> ܒܓܪܒܝܐ ܕܝܢ ܘܒܐܬܪܐ ܕܓܪ̈ܡܢܝܐ ‏‏ܘܕܩܪܝܒܝܢ ܠܗܘܢ ܐܝܠܝܢ ܥܠܝ̈ܡܐ<EOS>ܕܐܝܬ ܒܗܘܢ ܕܫܦܝܪ̈ܝܼܢ<EOS> ܗܘܿܝܢ ܠܓܒܪ̈ܐ ‏‏ܐܝܟ ܢܫ̈ܐ<EOS> ܘܐܦ ܡ̈ܫܬܘܬܐ ܗܘ̈ܝܢ ܠܗܘܢ<EOS> ܘܠܐ<EOS>ܐܝܟ ܨܥܪܐܼ ܘܠܐ ‏‏ܐܝܟ ܨܘܚܝܬܐ ܚܫܝܒܐ ܠܗܘܢ<EOS> ܡܛܘܠ ܢܡܘܣܐ ܕܐܝܬ ܠܗܘܢ<EOS> ܘܠܐ ‏‏ܡܫܟܚܐ<EOS>ܨܒܘܬܐ ܕܗܠܝܢ ܟܠܗܘܢ ܕܒܓܠܝܐ ܕܒܗܢܐ ܨܥܪܐ ܡܨܛܥܪܝܢ ‏‏ܕܢܗܘܐ ܣܝܡ ܠܗܘܢ ܒܒܝܬ ܝܠܕ̈ܝܗܘܢ<EOS>ܗܪܡܣܿ<EOS> ܥܡ ܒܠܬܝ ܒܝܬܐ ܕܟܘܢ ‏‏ܘܒܬܚ̈ܘܡܐ ܕܐܪܣ ܘܒܡ̈ܠܘܫܐ ܕܡܥܪܒܐ<EOS> ܥܠ ܐܝܠܝܢ ܓܝܪ<EOS>ܓܒܪ̈ܐ ‏‏ܕܗܟܢܐ ܡܬܝܠܕܝܢ ܟܬܝܒܼ<EOS> ܕܡܨܛܥܪ̈ܝܢ ܐܝܟ ܢܫ̈ܐ<EOS> ܢܡ̈ܘܣܐ ‏‏ܕܒܝܪܘܪ̈ܝܛܘܢܝܐ<EOS>ܒܝܬ ܒܪ̈ܝܛܘܢܝܐܼ<EOS> ܓܒܪ̈ܐܿ ܣ̈ܓܝܐܐ ܢܣܒܝܢ ܚܕܐ ‏‏ܐܢܬܬܐ<EOS> ܢܡ̈ܘܣܐ ܕܦܪ̈ܬܘܝܐ<EOS> ܘܒܝܬ<EOS>ܦܪ̈ܬܘܝܐܼ<EOS> ܚܕ ܓܒܪܐ ܢܣܿܒ ܢܫ̈ܐ ‏‏ܣܓ̈ܝܐܬܐ<EOS> ܘܟܘܠܗܝܢ ܡ̈ܫܬܡܥܢ ܠܦܘܩܕܢܗ ܒܢܟܦܘܬܐ<EOS> ܡܛܠ<EOS>ܢܡܘܣܐ ‏‏ܕܣܝܡ ܬܡܢ<EOS> ܒܐܬܪܐ<EOS> ܢܡ̈ܘܣܐ ܕܐܡ̈ܙܘܢܣ ܠܐܡ̈ܙܘܢܣ ܟܠܗܝܢ ܥܡܐ ‏‏ܫܠܼܡܐܼ<EOS> ܒܥ̈ܠܐ<EOS>ܠܝܬ ܠܗܝܢ<EOS> ܐܠܐ ܐܝܟ ܚܝ̈ܘܬܐ ܚܕܐ ܙܒܢ ܒܫܢܬܐ ‏‏ܒܙܒܢܐ ܕܬܕܐܐܼ<EOS> ܢܦܩ̈ܢ ܡܢ ܬܚ̈ܘܡܝܗܝܼܢ<EOS>ܘܥܒܪ̈ܢ ܢܗܪܐ<EOS> ܘܡܐ ܕܥܼܒܪ<EOS> ‏‏ܥܒ̈ܕܢ ܒܛܘܪܐ ܥܕܥܕܐ ܪܒܐ ܘܐܬܝܢ ܓܒܪ̈ܐ ܡܢ ܬܚ̈ܘܡܐ ܗܿܢܘܢ<EOS>‏‏ܘܗܿܘܝܢ ܠܘܬܗܝܢ ܝܘܡ̈ܬܐ ܐܪ̈ܒܬܥܣܪ<EOS> ܘܡܫܬܘܬܦܝܢ ܥܡܗܝܼܢ ܘܡ̈ܩܒܠܢ ‏‏ܡܢܗܘܢ ܒܛܢܐ<EOS>ܘܥܒܪ̈ܢ ܬܘܒ ܠܐܼܬܪܗܝܢ<EOS> ܘܡܐ ܕܝܠܕ<EOS> ܐܝܠܝܢ<EOS>‏‏ܕܕܟܪ̈ܐ ܐܢܘܢ ܫܕܝܢ ܠܗܘܢ<EOS> ܘܠܢܩ̈ܒܬܐ ܡܿܪܒܝܢ<EOS> ܘܝܕܝܥܐ ܨܒܘܬܐܼ<EOS> ܕܐܝܟ ‏‏ܕܦܩܿܕ ܟܝܢܐ<EOS>ܡܛܘܠ ܕܒܚܕ ܝܪܚܐ ܒܛܢܢ ܟܠܗܝܼܢ<EOS> ܐܦ ܒܚܕ ܝܪܚܐ ܝ̈ܠܕܢ ‏‏ܝܬܝܪ ܩܠܝܠ ܘܒܨܝܪ ܩܠܝܠ<EOS>ܘܐܝܟܢܐ ܕܫܡܝܥ ܠܼܢ<EOS> ܟܠܗܝܢ ܚ̈ܠܝܨܢ ܘܩܪ̈ܒܬܢܝܢ<EOS> ‏‏ܘܠܐ ܡܫܟܚ ܚܕ ܡܢ ܟܘܟ̈ܒܐ ܠܡܥܕܪܘ<EOS>ܠܗܿܢܘܢ ܟܠܗܘܢ ܕܟܪ̈ܐ ܕܡܬܝܠܕܝܢ ‏‏ܕܠܐ ܢܫܬܕܘܢ<EOS> ܟܬܒܐ ܕܟ̈ܠܕܝܐܼ<EOS> ܟܬܝܒ ܒܟܬܒܐ<EOS>ܕܟ̈ܠܕܝܐܼ<EOS> ܕܐܡܬܝ ܕܣܝܡ ‏‏ܗܪܡܝܣ ܥܡ ܒܠܬܝ ܒܒܝܬܐ ܕܗܪܡܝܣܼ<EOS> ܥܿܒܕ ܨܝܪ̈ܐ ܘܓ̈ܠܘܦܐ<EOS>ܘܛܪ̈ܦܙܝܛܐܼ<EOS> ‏‏ܒܒܝܬܐ ܕܝܢ ܕܒܠܬܝ ܐܡܬܝ ܕܗܿܘܝܼܢ<EOS> ܥܿܒܕܝܢ ܒܣ̈ܡܐ ܘܪ̈ܩܕܐ ܘܙܡܪ̈ܐ<EOS>‏‏ܘܦܘ̈ܐܛܐܼ<EOS> ܘܒܐܬܪܐ ܟܠܗ ܕܛܝ̈ܝܐ ܘܕܣܪ̈ܩܝܐ<EOS> ܘܒܠܝܒܝܐ ܥܠܝܬܐ<EOS> ܘܒܝܬ ‏‏ܡܘܪ̈ܢܛܝܐ<EOS>ܘܒܐܬܪܐ ܕܢܘܡܪܘܣ<EOS> ܕܥܠ ܦܘܡܐ ܕܐܘܩܝܢܘܣ ܘܒܓܪܡܢܝܐ ‏‏ܒܿܪܝܬܐ<EOS> ܘܒܣܪܡܛܝܐ ܥܿܠܝܬܐ<EOS>ܘܒܐܣܦܢܝܐܼ<EOS> ܘܒܟܠܗܘܢ ܐܬܪ̈ܘܬܐ ܕܡܢ ‏‏ܓܪܒܝܐ ܕܦܢܛܘܣ<EOS> ܘܒܐܬܪܐ ܟܠܗ ܕܐܠܢ̈ܝܐ<EOS> ܘܒܒܝܬ<EOS>ܐܠܒ̈ܢܝܐ<EOS> ܘܒܒܝܬ ‏‏ܨܨ̈ܝܐ<EOS> ܘܒܒܪܘܣܐ ܕܒܥܒܪܐ ܕܕܘܪܘ<EOS> ܠܐ ܐܢܫ ܚܿܙܐ ܠܐ ܓ̈ܠܘܦܐ ܘܠܐ<EOS>‏‏ܨܝܪ̈ܐ<EOS> ܘܠܐ ܒ̈ܣܡܿܐܼ ܘܠܐ ܛܪ̈ܦܙܝܛܐ<EOS> ܘܠܐ ܦܘ̈ܐܛܐ<EOS> ܐܠܐ ܓܠܝܙ ܗܘ ‏‏ܦܘܣܩܢܐ ܕܗܪܡܝܣ<EOS>ܘܕܒܠܬܝ ܡܢ ܚܘܕܪܐ ܕܟܠܗ ܥܠܡܐ<EOS> ܒܡܕܝ ܟܘܠܗܿ ‏‏ܟܘܠܗܘܢ ܐܢܫ̈ܐ ܡܐ ܕܡܝܬܝܼܢ<EOS> ܡܐ ܕܩܝܿܡܐ<EOS>ܒܗܘܢ ܢܦܫܐ ܢܦܠܝܢ ܠܟ̈ܠܒܐ<EOS> ‏‏ܘܟ̈ܠܒܐ ܗܘ ܐܟܠܝܢ ܠܡ̈ܝܬܐ ܕܟܘܠܗܿ ܡܕܝ<EOS> ܘܠܐ ܡܫܟܚܝܢܢ<EOS>ܠܡܐܡܪ ‏‏ܕܟܠܗܘܢ ܡ̈ܕܝܐ ܡܬܝܠܕܝܢ ܟܕ ܣܝܡ ܠܗܘܢ ܣܗܪܐ ܥܡ ܐܪܣ ܒܣܪܛܢܐ ‏‏ܒܐܝܡܡܐ ܬܚܝܬ<EOS>ܐܪܥܐ<EOS> ܗܟܢܐ ܓܝܪ ܟܬܝܒ ܕܡܬܝܠܕܝܢ ܐܝܠܝܢ ܕܐܟܠܝܢ ‏‏ܠܗܘܢ ܟ̈ܠܒܐ<EOS> ܗ̈ܢܕܘܝܐ ܟܠܗܘܢ ܐܡܬܝ<EOS>ܕܡܝܬܝܼܢ ܒܢܘܪܐ ܗܘ ܝܩܿܕܝܢ<EOS> ‏‏ܘܢܫ̈ܝܗܘܢ ܣܓ̈ܝܐܬܐ<EOS>ܝܩ̈ܕܢ ܥܡܗܘܢ ܟܕ ܚ̈ܝܝܢ<EOS> ܘܠܐ ܡܫܟܚܝܢ ܚܢܢ ‏‏ܠܡܐܡܪ ܕܟܠܗܝܢ ܢܫ̈ܐ ܕܗ̈ܢܕܘܝܐ ܐܝܠܝܢ<EOS>ܕܝܩ̈ܕܢ ܣܝܡ ܠܗܝܢ ܒܝܬ ܝ̈ܠܕܝܗܝܢ ‏‏ܐܪܣ ܘܫܡܫܐ ܒܐܪܝܐ ܒܠܠܝܐ ܬܚܝܬ ܐܪܥܐ ܐܝܟܢܐ<EOS>ܕܡܬܝܠܕܝܢ ܒ̈ܢܝ ‏‏ܐܢܫܐ ܕܝܩܿܕܝܢ ܒܢܘܪܐ<EOS> ܓܪ̈ܡܢܝܐ ܟܘܠܗܘܢ ܒܚܢܘܩܝܐ ܡܝܿܬܝܢ<EOS> ܣܛܪ ܡܢ<EOS>‏‏ܐܝܠܝܢ ܕܡܬܩܛܠܝܢ ܒܩܐܪܣܐ<EOS> ܘܠܐ ܡܫܟܚܐ ܨܒܘܬܐ ܕܟܠܗܘܢ ܓܪ̈ܡܢܝܐ ‏‏ܢܗܘܐ ܣܝܡ ܒܝܬ<EOS>ܝ̈ܠܕܝܗܘܢ ܣܗܪܐ ܘܫܥܬܐ ܒܝܢܝ ܐܪܣ ܘܠܟܘܢ<EOS> ܐܠܐ ‏‏ܒܟܠܗܘܢ ܐܬܪ̈ܘܬܐܼ ܒܟܠܝܘܡ ܘܒܟܠ ܫ̈ܥܝܢ<EOS>ܡܬܝܠܕܝܢ ܒ̈ܢܝܢܫܐ ܒܒܝܬ ܝ̈ܠܕܐ ‏‏ܕܦܪܝܫܝܢ ܚܕ ܡܢ ܚܕ<EOS> ܘܙܟܝܢ ܢܡ̈ܘܣܝܗܘܢ ܕܒܢ̈ܝ ܐܢܫܐ<EOS>ܠܦܘܣܩܢܐ<EOS> ‏‏ܘܡܬܕܒܿܪܝܢ ܒܥ̈ܝܕܝܗܘܢ<EOS> ܘܠܐ ܐܿܠܨ ܚܠܩܐ ܠܫܝܪ̈ܝܿܐ ܠܡܩܛܠ ܩܛܠܐ ܟܕ ‏‏ܠܐ<EOS>ܨܿܒܝܢ<EOS> ܘܠܐ ܠܒܪ̈ܟܡܢܐ ܕܢܐܟܠܘܢ ܒܣܪܐ<EOS> ܘܠܐ ܠܦܪ̈ܣܝܐ ܕܠܐ ‏‏ܢܣܒܘܢ ܒܢ̈ܬܗܘܢ ܘܐܚ̈ܘܬܗܘܢ<EOS>ܘܠܐ ܠܗ̈ܢܕܘܝܐ ܕܠܐ ܢܐܩܕܘܢ<EOS> ܘܠܐ ‏‏ܠܡ̈ܕܝܐ ܕܠܐ ܢܐܟܠܘܢ ܐܢܘܢ ܟ̈ܠܒܐ<EOS> ܘܠܐ ܠܦܪ̈ܬܘܝܐ<EOS>ܕܠܐ ܢܣܒܘܢ ܢܫ̈ܐ ‏‏ܣܓ̈ܝܐܬܐ<EOS> ܘܠܐ ܠܒܪ̈ܝܛܘܢܝܐ ܕܠܐ ܢܣܒܘܢ ܓܒܪ̈ܐ ܣܓ̈ܝܐܐ ܠܚܕܐ<EOS>‏‏ܐܢܬܬܐ<EOS> ܘܠܐ ܠܐܘܪ̈ܗܝܐ ܕܠܐ ܢܬܢܟܦܘܢ<EOS> ܘܠܐ ܠܝܘ̈ܢܝܐ ܕܠܐ ܢܥܒܕܘܢ ‏‏ܓܡܢܣܝܢ<EOS> … ܘܠܐ<EOS>ܠܪ̈ܗܘܡܝܐ ܕܠܐ ܒܟܠܙܒܢ ܢܗܘܘܢ ܐܚܝܕܝܢ ‏‏ܐܬܪ̈ܘܬܐ<EOS> ܘܠܐ ܠܓ̈ܠܝܐ ܕܠܐ ܢܣܒܘܢ ܚܕ ܠܚܕ<EOS> ܘܠܐ<EOS>ܠܐܡܼ̈ܙܢܣ ܕܢܪ̈ܒܝܢ ‏‏ܕܟܪ̈ܐ<EOS> ܘܠܐ ܠܐܢܫܐ ܕܒܚܘܕܪܗ ܕܥܠܡܐ ܐܠܨ ܒܝܬ ܝܠܕܐ ܕܢܬܚܫܚܘܢ<EOS>‏‏ܒܐܘܡܢܘܬܐ ܕܡܘܣܣ<EOS> ܐܠܐ ܐܝܟܢܐ ܕܐܡܿܪܬ ܒܟܠ ܐܬܪ ܘܒܟܠ ܥܡ ‏‏ܟܠܗܘܢ ܒܢ̈ܝ ܐܢܫܐ ܡܬܚܫܚܝܢ<EOS>ܒܚܐܪܘܬܐ ܕܟܝܢܗܘܢ ܐܝܟܢܐ ܕܨܒܿܝܢ<EOS> ‏‏ܘܦܠܚܝܢ ܥܒܕܘܬܐ ܠܚܠܩܐ ܘܠܟܝܢܐ ܡܛܠ ܦܓܪܐ ܕܠܒܝܫܝܢ<EOS> ܒܙܒܢ ‏‏ܐܝܟܢܐ ܕܨܿܒܝܢ<EOS> ܘܒܙܒܼܢ<EOS>ܐܝܟܢܐ ܕܠܐ ܨܿܒܝܢ<EOS> ܒܟܠ ܐܬܪ ܓܝܪ ܘܒܟܠ ܥܡܼ<EOS> ‏‏ܐܝܬ ܥܬܝܪ̈ܐ ܘܡܣ̈ܟܢܐ<EOS> ܘܪ̈ܫܐܼ<EOS>ܘܡ̈ܫܥܒܕܐ<EOS> ܘܚ̈ܠܝܡܐܼ ܘܟܪ̈ܝܗܐ<EOS> ܐܢܫ ܐܢܫ ‏‏ܡܢܗܘܢ ܐܝܟܢܐ ܕܡܛܝܗܝ ܚܠܩܐ ܘܒܝܬ ܝܠܕܐ<EOS>ܐܡܿܪ ܐܢܐ ܠܗܼ<EOS> ܠܢ ‏‏ܐܒܘܢ ܒܪ ܕܝܨܢ<EOS> ܗܠܝܢ ܐܦܼܝܣܬ<EOS> ܘܝܕܥܝܢܼܢ ܕܫܪܝܪ̈ܬܐ ܐܢ̈ܝܢ<EOS> ܐܠܐ<EOS>ܝܿܕܥ ‏‏ܐܢܬ ܕܐܡܪܝܢ ܟ̈ܠܕܝܐܼ<EOS> ܕܐܪܥܐ ܡܦܠܓܐ ܗܝ ܠܡ̈ܢܘܬܐ ܫܒܥ ܕܡܬܩܪ̈ܝܢ ‏‏ܩ̈ܠܡܐ<EOS>ܘܫܠܝܛܝܢ ܥܠܝܗܝܢ ܥܠ ܡ̈ܢܘܬܐ ܚܕ ܚܕ ܡܢ ܗܠܝܢ ܫܒ̈ܝܥܝܐ<EOS> ܘܒܚܕ ‏‏ܚܕ ܡܢܗܘܢ ܡܢ ܐܬܪ̈ܘܬܐ<EOS>ܣܓܝ ܨܒܝܢܐ ܕܫܘܠܛܢܗ<EOS> ܘܗܼܘ ܗܢܐ ܡܬܩܪܐ ‏‏ܢܡܘܣܐ<EOS> ܐܡܼܪ ܠܝ<EOS> ܠܘܩܕܡ ܕܥ ܒܪܝ ܦܝܠܝܦܘܣܼ<EOS>ܕܠܦܘܪܣܐ ܗܘ ܕܛܘܥܝܝ ‏‏ܐܫܟܚܘܗܿ ܗܕܐ ܡܠܬܐ ܟ̈ܠܕܝܐ<EOS> ܐܦܢ ܓܝܪ ܦܠܝܓܐ ܗܝ ܐܪܥܐ ܠܫܒܥ<EOS>‏‏ܡ̈ܢܘܢ ܐܠܐ ܒܚܕܐ ܚܕܐ ܡܢܗܝܢ ܡܢ ܡ̈ܢܘܬܐܼ<EOS> ܢܡ̈ܘܣܐ ܣ̈ܓܝܐܐ ‏‏ܕܦܪ̈ܝܫܝܢ ܚܕ ܡܢ ܚܕ<EOS>ܡܫܬܟܚܝܢ<EOS> ܠܐ ܗܘܐ ܓܝܪ ܫܒ̈ܥܐ ܢܡ̈ܘܣܝܢ ‏‏ܡܫܬܟܚܝܢ ܒܥܠܡܐ ܠܡܢܝܢܐ ܕܫܒܥܐ ܟܘܟ̈ܒܝܼܢ<EOS>ܘܐܦܠܐ ܬܪ̈ܥܣܪ ܠܡܢܝܢܐ ‏‏ܕܡ̈ܠܘܫܐ<EOS> ܘܐܦ ܠܐ ܬܠܬܝܢ ܘܫ̈ܬܐ ܠܡܢܝܢܐ ܕܕܩ̈ܢܣܐ<EOS> ܐܠܐ<EOS>ܣܓ̈ܝܐܝܢ ‏‏ܐܢܘܢ ܢܡ̈ܘܣܐ ܒܡܠܟܘ ܡܠܟܘ ܘܒܐܬܪ ܐܬܪ<EOS> ܘܒܚܕܪ̈ܝܢ ܚܕܪ̈ܝܢ<EOS> ܘܒܟܠ ‏‏ܝܬܒܐ<EOS>ܕܦܪܝܫܝܢ ܡܢ ܚܒܪ̈ܝܗܘܢ<EOS> ܥܗܝܕܝܢ ܐܢܬܘܢ ܓܝܪ ܕܐܡܿܪܬ ܗܿܘܝܬ ‏‏ܠܟܘܢ ܕܒܚܕ ܩܠܡܐ<EOS>ܕܗ̈ܢܕܘܝܐܼ<EOS> ܐܝܬ ܒ̈ܢܝܢܫܐܼ<EOS> ܕܠܐ ܐܿܟܠܝܢ ܒܣܪܐ ‏‏ܕܚܝ̈ܘܬܐ<EOS> ܘܐܝܬ ܐܚܪ̈ܢܐܼ ܕܐܟܠܝܢ ܒܣܪܐ<EOS>ܕܒ̈ܢܝܢܫܐ<EOS> ܘܬܘܒ ܐܡܼܪܬ ܗܿܘܝܬ ‏‏ܠܟܘܢ ܥܠ ܦܪ̈ܣܝܐܼ ܘܥܠ ܡ̈ܓܘܫܐ<EOS> ܕܠܐ ܗܘܐ ܒܩܠܡܐ ܕܦܪܣ<EOS>ܒܠܚܘܕ ‏‏ܢܣܒܝܢ ܗܘܘ ܒ̈ܢܬܗܘܢ ܘܐܼܚ̈ܘܬܗܘܢ ܐܠܐ ܒܟܠ ܐܬܪ ܕܐܙܠܘ ܠܗܼ<EOS> ‏‏ܒܢܡܘܣܐ ܕܐܒ̈ܗܝܗܘܢ ܐܬܚܫܚܘ<EOS> ܘܐܪ̈ܙܐ ܕܡܕܡ<EOS>ܕܐܫܠܡܘ ܠܗܘܢ ܢܛܼܪܘ<EOS> ‏‏ܘܬܘܒ ܥܗܕܘ ܕܣܿܓܝ ܥܡ̈ܡܐ ܐܡܿܪܬ ܠܟܘܢ ܕܚܕܝܪ̈ܝܢ ܠܟܠܗ ܥܠܡܐ<EOS>ܕܠܐ ‏‏ܗܘܘ ܒܚܕ ܩܠܡܐ<EOS> ܐܠܐ ܒܟܘܠ ܪ̈ܘܚܝܼܢ ܘܒܟܠ ܩ̈ܠܡܝܢ<EOS> ܘܠܐ ܐܝܬ ‏‏ܠܘܬܗܘܢ ܐܘܡܼܢܘܬܐ<EOS>ܕܝܼܗܒ ܗܪܡܝܣ ܘܒܠܬܝ ܟܕ ܚܠܝܛܝܢ ܚܕ ܥܡ ܚܕ<EOS> ‏‏ܘܐܠܘ ܢܡ̈ܘܣܐ ܕܩ̈ܠܡܐ ܗܘܘܼ<EOS> ܗܕܐ ܠܡܗܘܐ<EOS>ܠܐ ܡܫܟܚܐ ܗܘܬ<EOS> ܐܠܐ ‏‏ܝܕܝܥܐ ܨܒܘܬܐ<EOS> ܡܛܠ ܕܪ̈ܚܝܩܝܢ ܐܢܘܢ ܗܿܢܘܢ ܒ̈ܢܝܢܫܐ ܡܢ ܚܘܠܛܢܐ<EOS>‏‏ܕܒ̈ܢܝ ܐܢܫܐ ܣ̈ܓܝܐܐ ܒܕܘܒܪ̈ܝ ܥܘܡܪܗܘܢ ܟܡܐ ܣܒܪܝܢ ܐܢܬܘܢ ܓܒܪ̈ܐ ‏‏ܚ̈ܟܝܡܐ ܐܥܒܪܘ<EOS>ܢܡ̈ܘܣܐ ܡܢ ܐܬܪ̈ܘܬܗܘܢ ܐܝܠܝܢ ܕܐܬܚܙܝܘ ܠܗܘܢ ‏‏ܕܠܐ ܫܦܝܪ ܣܝܡܝܢ<EOS> ܘܟܡܐ ܢܡ̈ܘܣܐ ܐܝܬ<EOS>ܕܡܛܠ ܣܘܢܩܢܐ ܐܫܬܪܝܘ<EOS> ‏‏ܘܟܡܐ ܡ̈ܠܟܐ ܐܝܬ ܕܟܕ ܐܚܕܘ ܐܬܪ̈ܘܬܐ ܐܝܠܝܢ ܕܠܐ ܗܘܘ ܕܝܠܗܘܢ<EOS>‏‏ܗܘܘܿ<EOS> ܐܥܒܪܘ ܢܡ̈ܘܣܐ ܕܩܝܡܗܘܢ ܘܣܡܘ ܢܡ̈ܘܣܐ ܗܼܢܘܢ ܐܝܠܝܢ ܕܨܒܘ<EOS> ‏‏ܘܐܡܬܝ ܕܗܠܝܢ<EOS>ܗ̈ܘܝܼܢ<EOS> ܚܕ ܡܢ ܟܘܟ̈ܒܐ ܠܡܛܪ ܢܡܘܣܐܼ ܠܐ ܡܫܟܚ<EOS> ‏‏ܕܩܪܝܒܐ ܠܟܘܢ ܕܝܢ ܕܬܚܙܘܢ ܗܕܐܼ<EOS>ܕܐܬܡܠܝ ܐܚܕܘ ܪ̈ܗܘܡܝܐ ܠܥܪܒܼ<EOS> ‏‏ܘܠܟܠܗܘܢ ܢܡ̈ܘܣܐ ܕܩܕܡܝܗܘܢ ܐܥܒܪܘ ܐܢܘܢ<EOS> ܘܝܬܝܪܐܝܬ<EOS>ܓܙܘܪܬܐ ‏‏ܗܿܝ ܕܓܙܪ̈ܝܢ ܗܘܘ<EOS> ܡܫܬܡܥ ܗܘ ܓܝܪ ܡܫܠܛ ܒܢܦܫܗ ܠܢܡܘܣܐ ܐܝܢܐ ‏‏ܕܡܬܣܝܡ ܠܗܿ<EOS>ܡܢ ܐܚܪܢܐ ܗܿܘ ܐܝܢܐ ܕܐܦ ܗܼܘ ܫܘܠܛܢܐ ܕܢܦܫܗ ܐܚܝܕ<EOS> ‏‏ܘܕܝܬܝܪ ܡܢ ܟܠ ܡܕܡ ܕܝܢ ܡܫܟܚܐ<EOS>ܠܡܦܣܘ ܠܣ̈ܟܠܐ ܘܠܚܣܝܪ̈ܝ ܗܝܡܢܘܬܐܼ<EOS> ‏‏ܐܡܿܪ ܠܟܘܢ ܝܗ̈ܘܕܝܐ ܟܠܗܘܢ ܕܩܒܠܘ ܢܡܘܣܐ ܒܼܝܕ<EOS>ܡܘܫܐܼ<EOS> ܠܒ̈ܢܝܗܘܢ ‏‏ܕܟܪ̈ܐܼ ܒܝܘܡܐ ܕܬܡ̈ܢܝܐ ܓܙܪ̈ܝܢ ܠܗܘܢ<EOS> ܘܠܐ ܡܩܿܘܝܢ ܠܡܐܬܝܬܐ<EOS>‏‏ܕܟܘ̈ܟܒܐܼ<EOS> ܘܠܐ ܡܬܟܚܕܝܢ ܡܢ ܢܡܘܣܐ ܕܐܬܪܐ<EOS> ܘܠܐ<EOS>ܕܒܿܪ ܠܗܘܢ ‏‏ܒܩܛܝܪܐ ܟܘܟܒܐ ܕܡܫܠܛ ܒܩܠܡܐ<EOS> ܐܠܐ ܐܢ ܒܐܕܘܡ ܐܢܘܢ ܐܘ ‏‏ܒܥܪܒ ܐܘ ܒܝܘܢ ܐܘ<EOS>ܒܦܪܣ ܘܐܢ ܒܓܪܒܝܐ ܘܐܢ ܒܬܝܡܢܐܼ<EOS> ܗܢܐ ‏‏ܢܡܘܣܐ ܕܣܝܡ ܠܗܘܢ ܡܢ ܐܒ̈ܗܝܗܘܢ ܥܿܒܕܝܢ<EOS>ܘܝܕܝܥ ܕܗܢܐ ܡܕܡ ‏‏ܕܥܒܕܝܼܢ<EOS> ܠܐ ܗܘܐ ܡܢ ܒܝܬ ܝܠܕܐ<EOS> ܠܐ ܓܝܪ ܡܫܿܟܚܐ ܕܟܠܗܘܢ ܝܗ̈ܘܕܝܐ<EOS>‏‏ܒܝܘܡܐ ܬܡܝܢܝܐ ܕܡܬܓܙܪ̈ܝܼܢ ܢܩܘܡ ܠܗܘܢ ܐܪܣܿ<EOS> ܐܝܟܢܐ ܕܢܥܿܕܐ ‏‏ܥܠܝܗܘܢ ܦܪܙܠܐ ܘܢܫܬܦܥ<EOS>ܕܡܗܘܢ<EOS> ܘܟܠܗܘܢ ܐܬܪ ܕܐܝܬܝܗܘܢ ܠܦܬܟܪ̈ܐܼ ‏‏ܠܐ ܕܚܿܠܝܢ<EOS> ܘܚܕܐ ܠܫܒܥܐ ܝܘܡ̈ܝܢ ܗܼܢܘܢ<EOS>ܘܒ̈ܢܝܗܘܢ ܒܛܠܝܢ ܡܢ ܟܠ ܥܿܒܕ<EOS> ‏‏ܘܡܢ ܟܠ ܒܢܼܝܢ ܘܡܢ ܟܠ ܡܪܕܝ<EOS> ܘܡܢ ܕܠܡܙܒܢ ܘܠܡܙܒܢܘ<EOS>ܘܠܐ ܚܝܘܬܐ ‏‏ܩܛܠܝܢ ܒܝܘܡܐ ܕܫܒܬܐܼ<EOS> ܘܠܐ ܢܘܪܐ ܣܝܿܡܝܼܢ<EOS> ܘܠܐ ܕܝܢܼܐ ܕܝܿܢܝܢ<EOS> ܘܠܐ<EOS>‏‏ܡܫܬܟܚ ܒܗܘܢ ܐܢܫ ܕܦܿܩܕ ܠܗ ܚܠܩܐ ܕܒܝܘܡܐ ܕܫܒܬܐ ܐܘ ܢܕܘܢ ‏‏ܘܢܙܟܐ ܐܘ ܢܕܘܢ<EOS>ܘܢܚܼܘܒ ܐܘ ܢܣܬܘܪ ܐܘ ܢܒܢܐ ܐܘ ܢܥܒܕ ܚܕܐ ܡܢ ‏‏ܨܒ̈ܘܬܐ ܕܟܠܗܘܢ ܒܢ̈ܝ ܐܢܫܐ ܐܝܠܝܢ<EOS>ܕܢܡܘܣܐ ܗܢܐ ܠܐ ܩܒܠܘ ܥܒܿܕܝܢ<EOS> ‏‏ܐܦ ܐܚܪ̈ܢܝܬܐ ܨܒ̈ܘܬܐ ܐܝܬ ܠܗܘܢ<EOS> ܕܠܐ ܗܘܐ ܐܝܟ ܫܪܟܐ<EOS>ܕܒ̈ܢܝ ‏‏ܐܢܫܐ ܡܬܕܒܿܪܝܢ ܒܗܝܢ ܟܕ ܒܗ ܒܝܘܡܐ ܗܢܐ ܐܦ ܝܿܠܕܝܢ ܐܦ ܡܬܝܠܕܝܢ<EOS>‏‏ܘܡܬܟܪ̈ܗܝܢ ܘܡܝܿܬܝܢ<EOS> ܗܠܝܢ ܓܝܪ ܠܐ ܗ̈ܘܝ ܕܫܘܠܛܢܗ ܕܒܪܢܫܐ<EOS> ܒܣܘܪܝ ‏‏ܘܒܐܘܪܗܝ ܦܣܩܝܢ<EOS>ܗܘܘ ܐܢܫܐ ܓܒܪܘܬܗܘܢ ܠܬܪܥܬܐܼ<EOS> ܘܟܕ ܗܝܡܢ ‏‏ܐܒܓܪ ܡܿܠܟܐܼ<EOS> ܦܩܼܕ ܕܟܘܠ ܕܦܣܿܩ ܓܒܪܘܬܗܼ<EOS>ܢܦܣܩܘܢ ܐܝܕܗ<EOS> ܘܡܢ ܗܿܘ ‏‏ܝܘܡܐ ܘܥܕܡܐ ܠܗܫܐܼ<EOS> ܠܐ ܐܢܫ ܦܣܿܩ ܓܒܪܘܬܗ ܒܐܬܪܐ ܕܐܘܪܗܝ<EOS>‏‏ܡܢܐ ܕܝܢ ܢܐܡܪ ܥܠ ܫܪܒܬܐ ܚܕܬܐ ܕܝܠܢ ܕܟܪ̈ܣܛܝܢܐ ܕܒܟܠ ܐܬܪ ܘܒܟܠ ‏‏ܦܢܝ̈ܢ ܐܩܝܡ ܡܫܝܚܐ ܒܡܐܬܝܬܗܿ<EOS> ܕܗܐ ܟܠܢ ܐܬܪ ܕܐܝܬܝܢ ܒܚܕ<EOS>‏‏ܫܡܐ ܕܡܫܝܚܐ ܡܬܩܪ̈ܝܢܢ ܟܪ̈ܣܛܝܢܐ ܘܒܚܕ ܝܘܡܐ ܕܚܕ ܒܫܒܐ ܡܬܟܢܫܝܢ ‏‏ܚܢܢ<EOS> ܘܒܝ̈ܘܡܬܐ<EOS>ܕܩܪ̈ܝܢܝܝܼܢ ܡܢ ܣܝܒܪܬܐܿ ܡܫܬܐܠܝܢܢ<EOS> ܘܠܐ ܐܚ̈ܐ ܕܒܓܠܝܐ ‏‏ܢܣܒܝܢ ܕܟܪ̈ܐܼ<EOS> ܘܠܐ ܐܝܠܝܢ<EOS>ܕܒܦܪܬܘ ܢܣܒܝܢ ܬܪ̈ܬܝܢ ܢܫ̈ܝܢ<EOS> ܘܠܐ ܐܝܠܝܢ ‏‏ܕܒܝܗܘܕ ܡܬܓܙܪ̈ܝܢ<EOS> ܘܠܐ ܐܚ̈ܘܬܢ ܕܒܝܬ<EOS>ܓ̈ܠܝܐ ܘܒܝܬ ܩ̈ܫܢܝܐ ܡܫ̈ܬܘܬܦܢ ‏‏ܥܡ ܢܘܟܪ̈ܝܐ<EOS> ܘܠܐ ܐܝܠܝܢ ܕܒܦܪܣ ܢܣܒܝܢ ܒ̈ܢܬܗܘܢ<EOS> ܘܠܐ<EOS>ܐܝܠܝܢ ܕܒܡܕܝ ‏‏ܥܪܩܝܿܢ ܡܢ ܡ̈ܝܬܝܗܘܢ<EOS> ܐܘ ܩܒܪܝܢ ܠܗܘܢ ܟܕ ܚ̈ܝܝܢ<EOS> ܐܘ ܝܗܒܝܢ ܠܗܘܢ<EOS>‏‏ܡܐܟܘܠܬܐ ܠܟܠܒ̈ܐ<EOS> ܘܠܐ ܐܝܠܝܢ ܕܒܐܘܪܗܝ ܩܛܠܝܢ ܢܫ̈ܝܗܘܢ ܐܝܠܝܢ ‏‏ܕܓܝܪ̈ܢ ܐܘ<EOS>ܐܚ̈ܘܬܗܘܢ<EOS> ܐܠܐ ܡܬܪ̈ܚܩܝܢ ܡܢܗܝܼܢ ܘܡܫܼܠܡܝܢ ܠܗܝܢ ܠܕܝܢܼܗ ‏‏ܕܐܠܗܐ<EOS> ܘܠܐ ܐܝܠܝܢ<EOS>ܕܒܚܘܛܪܐ ܪܓܡܝܢ ܠܓܢ̈ܒܐ<EOS> ܐܠܐ ܐܬܪ ܕܗܼܢܘܢ ‏‏ܘܒܟܠ ܕܘܟܐ ܕܐܝܬܝܗܘܢ ܕܠܐ ܢܡ̈ܘܣܝ<EOS>ܐܬܪ̈ܘܬܐ ܡܦܼܪܩܝܢ ܠܗܘܢ ܡܢ ‏‏ܢܡܘܣܐ ܕܡܫܝܚܗܘܢ<EOS> ܘܠܐ ܚܠܩܐ ܕܡܕܒܪ̈ܢܐ ܐܠܨ ܠܗܘܢ ܠܡܬܚܫܚܘ<EOS>‏‏ܒܨܒ̈ܘܬܐ ܕܛܡ̈ܐܢ ܠܗܘܢ<EOS> ܟܘܪܗܢܐ ܕܝܢ ܘܚܘܠܡܢܐ ܘܥܘܬܪܐ ‏‏ܘܡܣܟܢܘܬܐ ܗܢܐ ܕܠܐ ܗܘܐ<EOS>ܕܚܐܪܘܬܗܘܢ ܐܬܪ ܕܗܼܢܘܢ ܥܿܪܨ ‏‏ܥܠܝܗܘܢ<EOS> ܐܝܟܢܐ ܓܝܪ ܕܚܐܪܘܬܐ ܕܒ̈ܢܝܢܫܐܼ<EOS> ܠܐ ܡܬܕܒܪܐ<EOS>ܡܢ ܐܢܢܩܐ ‏‏ܕܫ̈ܒܝܥܝܐ<EOS> ܘܐܡܬܝ ܕܡܬܕܒܪܐܼ<EOS> ܡܫܟܚܐ ܕܬܩܘܡ ܠܘܩܒܠ ܕܒܘܪ̈ܝܗܿ ܗܟܢܐ ‏‏ܐܦܠܐ<EOS>ܗܢܐ ܒܪ ܐܢܫܐ ܕܡܬܚܙܐ ܒܥܓܠ ܡܫܟܚ ܠܡܦܪܩ ܡܢ ܦܘܩܕܢܐ ‏‏ܕܡܕܒܪ̈ܢܘܗܼܝ<EOS> ܥܒܿܕܐ ܗܘ ܓܝܪ<EOS>ܘܡܫܥܒܕܐ<EOS> ܐܠܘ ܓܝܪ ܟܠܡܕܡ ܡܫܟܚܝܢ ‏‏ܗܘܝܢ ܠܡܥܒܕ ܚܢܢ ܗܿܘܝܢ ܟܠ<EOS> ܘܐܢ ܡܕܡ ܠܐ ܡܿܛܐ<EOS>ܗܘܐ ܒܐܝ̈ܕܝܢ ‏‏ܠܡܥܒܕ ܡ̈ܐܢܐ ܗܿܘܝܢ ܕܐܚܪ̈ܢܐ<EOS>ܐܡܬܝ ܕܐܠܗܐ ܕܝܢ ܨܿܒܐܼ<EOS> ܟܠܗܝܢ ‏‏ܨܒ̈ܘܬܐ ܡܫܟܚܢ ܠܡܗܘܐ ܕܠܐ ܕܘܘܕ<EOS> ܠܨܒܝܢܐ ܓܝܪ ܗܿܘ<EOS>ܪܒܐ ܘܩܕܝܫܐܼ<EOS> ‏‏ܠܝܬ ܡܕܡ ܕܡܫܟܚ ܠܡܟܠܝܼܗ<EOS> ܘܐܦ ܗܿܢܘܢ ܓܝܪ ܕܣܒܪܝܢ ܕܠܩܘܒܠܗ ܩܝܡܝܼܢ<EOS>‏‏ܠܐ ܗܘܐ ܒܚܝܠܐ ܩܝܡܝܢ ܐܠܐ ܒܒܝܫܘܬܐ ܘܒܛܘܥܝܝ<EOS> ܘܗܕܐ ܡܫܟܚܐ ‏‏ܕܬܗܘܐ ܙܒܢܐ ܙܥܘܪܐܼ<EOS>ܡܛܘܠ ܕܗܼܘ ܒܿܣܝܡܼ ܘܡܿܦܣ ܠܟܠܗܘܢ ܟܝ̈ܢܐ ‏‏ܕܢܗܘܘܢ ܩܝܡܝܢ ܒܡܐ ܕܐܝܬܝܗܘܢ ܘܡܬܕܒܿܪܝܢ<EOS>ܒܨܒܝܢܗܘܢ<EOS> ܒܪܡ ܕܝܼܢ<EOS> ܟܕ ‏‏ܐܣܝܪ̈ܝܢ ܒܥܿܒ̈ܕܐ ܕܐܬܥܒܕܘܼ<EOS> ܘܒ̈ܬܘܩܢܐ ܕܐܬܬܩܢܘ<EOS>ܠܥܘܕܪܢܗܘܢ<EOS> ܗܼܘ ‏‏ܓܝܪ ܛܟܣܐ ܘܕܘܒܪܐ ܕܐܬܝܗܒ ܘܡܘܙܓܐ ܕܚܕ ܒܚܕ ܡܦܟܗ ܥܘܙܐ ‏‏ܕܟܝ̈ܢܐܼ<EOS>ܕܠܐ ܓܡܝܪܐܝܬ ܢܗܘܘܢ ܢܿܟܝܼܢ<EOS> ܘܠܐ ܓܡܝܪܐܝܬ ܢܗܼܘܘܢ ‏‏ܡܬܢܟܝܢ ܐܝܟܢܐ ܕܢܟܝܢ ܗܘܘ<EOS>ܘܡܬܢܟܝܢ ܡܢ ܩܕܡ ܒܪܝܬܗ ܕܥܠܡܐ<EOS> ܘܥܬܝܕ ‏‏ܗܘ ܕܼܢܗܘܐ ܙܒܢܐ ܕܐܦ ܗܢܐ ܢܟܝܢܐ ܕܩܝܡ ܒܗܘܢ<EOS>ܢܓܡܪ ܒܝܘܠܦܢܐ ‏‏ܕܗܿܘܐ ܒܡܘܙܓܐ ܐܚܪܢܐ<EOS> ܘܒܩܝܡܐ ܕܥܠܡܐ ܚܕܬܐ ܗܘܿ ܫܿܠܝܢ ܟܠܗܘܢ<EOS>‏‏ܙܘܥ̈ܐ ܒܝ̈ܫܐܼ<EOS> ܘܫܠܡܝܢ ܟܠܗܘܢ ܡܪ̈ܕܐ<EOS> ܘܡܬܛܦܝܣܝܢ ܣܟ̈ܠܐܼ ܘܡܬܿܡܠܝܢ ‏‏ܚܘܣܪ̈ܢܐ<EOS>ܘܗܿܘܐ ܫܝܢܐ ܘܫܠܡܐ ܡܢ ܡܘܗܒܬܗ ܕܡܪܝܐܼ ܕܟܠܗܘܢ ܟ̈ܝܢܐ<EOS> ‏‏ܫܠܡ ܟܬܒܐ ܕܢܡ̈ܘܣܐ<EOS>ܕܐܬܪ̈ܘܬܐ<EOS> ‏<EOS>