ܬܘܼܒܼ ܪܹ̈ܫܹܐ ܡܤܲܝ̈ܟܹܐ ܕܥܲܠ ܢܝܼܫܵܐ ܐ̄ܚܪܹܢܵܐ ܕܦܘܼܪ̈ܫܵܢܹܐ ܕܙܵܘ̈ܥܲܝ<EOS>ܝܑܼܕܲܥܬܼܵܐ<EOS> ܢܒ<EOS>ܝܑܼܕܲܥܬܼܵܐ ܐܸܡܲܬܼܝ ܕܲܒܼܡܸܬܼܚܲܙܝܵܢ̈ܝܵܬܼܵܐ ܦܵܗ̇ܝܵܐ ܐܲܝܠܹܝܢ ܕܲܒܼܝܲܕܼ ܪܸ̈ܓܼܫܹܐ<EOS>ܡܩܲܒܿܠܵܐ ܝܘܼܠܦܵܢܵܐ ܕܲܥܠܲܝܗܹܝܢ ܟܝܵܢܵܝܬܼܵܐ ܡܸܬܼܩܲܪܝܵܐ<EOS> ܘܐܸܡܲܬܼܝ<EOS>ܕܲܒܼܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܲܠܓܼܵܘ ܡܸܢܗܘܿܢ ܘܒܲܟܼ̈ܝܵܢܹܐ ܕܠܵܐ ܓܫܘܿܡ<EOS>ܪܘܼܚܵܢܵܝܬܼܵܐ ܡܸܬܼܩܲܪܝܵܐ<EOS> ܡܸܛܠ ܕܡܲܪܓܿܫܵܢܘܼܬܼܵܐ ܡܩܲܒܿܠܵܐ ܒܪܘܼܚܵܐ<EOS>ܘܠܵܐ ܗ̄ܘ̣ܵܐ ܒܝܲܕܼ ܪܸ̈ܓܼܫܹܐ<EOS> ܘܲܠܬܲܪ̈ܬܲܝܗܹܝܢ ܗܵܠܹܝܢ ܡܠܘܿܐܵܐ ܡ̣ܢ<EOS>ܠܒܲܪ ܐܝܼܬܼܵܘܗܝ ܠܢܲܦܫܵܐ ܠܡܸܤܬܲܟܵܠܘܼ<EOS> ܐܸܡܲܬܼܝ ܕܹܝܢ ܕܒܼܐܝܼܬܼܘܼܬܼܵܐ<EOS>ܠܥܸܠ ܡ̣ܢ ܟܝܵܢܵܐ ܡܸܬܼܩܲܪܝܵܐ<EOS> ܘܲܒܼܠܵܐ ܝܑܼܕܲܥܬܼܵܐ ܡܵܠܘܿܢ ܕܲܡܥܲܠܝܵܐ<EOS>ܡ̣ܢ ܝܑܼܕܲܥܬܼܵܐ<EOS> ܗܵܕܹܐ ܕܹܝܢ ܠܵܐ ܗ̄ܘ̣ܵܐ ܒܲܡܠܘܿܐܵܐ ܕܲܠܒܲܪ ܡܸܢܵܗ̇<EOS>ܡܩܲܒܿܠܵܐ ܢܲܦܫܵܐ ܬܹܐܘܿܪܝܼܵܐ ܕܲܥܠܹܝܗ̇ ܐܲܝܟܼ ܗܵܢܹܝܢ ܩܲܕܼ̈ܡܵܝܬܼܵܐ<EOS> ܐܸܠܵܐ<EOS>ܕܠܵܐ ܡܠܘܿܐܵܐ ܠܓܼܵܘ ܡܸܢܵܗ̇ ܒܛܲܝܒܿܘܼ ܡܸܢܫܠܹܝ ܕܠܵܐ ܤܘܼܟܵܝܵܐ<EOS>ܡܸܬܼܓܲܠܝܵܐ ܡ̣ܢ ܠܓܼܵܘ<EOS> ܡܸܛܠ ܕܡܲܠܟܿܘܼܬܼܵܐ ܕܐܲܠܵܗܵܐ ܠܓܼܵܘ ܡܸܢܲܢ<EOS>ܗ̣̄ܝ<EOS> ܘܠܵܐ ܗ̄ܘ̣ܵܐ ܒܤܘܼܟܵܝܵܐ ܕܡ̣ܢ ܕܘܼܟ ܘܒܲܢܛܘܼܪ̈ܵܬܼܵܐ ܐܵܬܼܝܵܐ<EOS>ܐܲܝܟܼ ܡܸܠܬܹܗ ܕܡܵܪܲܢ<EOS> ܐܸܠܵܐ ܒܓܼܵܘ ܨܘܼܪܬܹܗ ܠܲܡ ܓܢܝܼܙܬܵܐ<EOS>ܕܡܲܕܿܥܵܐ ܡܸܬܼܓܲܠܝܵܐ ܕܠܵܐ ܥܸܠܬܼܵܐ ܘܲܕܼܠܵܐ ܗܸܪܓܵܐ ܕܲܥܠܹܝܗ̇<EOS>ܒܕܼܵܐܦܠܵܐ ܡܠܘܿܐܵܐ ܠܗܸܪܓܵܐ ܕܲܥܠܹܝܗ̇ ܐܝܼܬܼ ܠܹܗ ܠܡܲܕܿܥܵܐ<EOS>ܩܲܕܼܡܵܝܬܼܵܐ ܠܲܡ ܡ̣ܢ ܗܸܓܼܝܵܢܵܐ ܐܲܡܝܼܢܵܐ ܘܚܘܼܦܵܛܵܐ ܕܲܒܼܝܘܼܠܦܵܢܵܐ<EOS>ܬܪܲܝܵܢܝܼܬܼܵܐ ܕܹܝܢ ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ ܘܗܲܝܡܵܢܘܼܬܼܵܐ ܕܡܲܕܿܥܵܐ<EOS>ܘܲܬܼܠܝܼܬܼܵܝܬܼܵܐ ܡܸܟܹܝܠ ܫܸܪܟܲܬ̤ ܠܵܗ̇ ܠܗܲܝܡܵܢܘܼܬܼܵܐ ܒܲܠܚܘܿܕܼ<EOS> ܡܸܛܠ<EOS>ܕܬܲܡܵܢ ܝܑܼܕܲܥܬܼܵܐ ܬܸܬܼܒܲܛܲܠ<EOS> ܘܲܥ̇ܒܼܵܕܹ̈ܐ ܢܸܤܬܲܝܟܼܘܼܢ<EOS> ܘܪܸ̈ܓܼܫܹܐ<EOS>ܢܸܗܘܘܿܢ ܝܲܬܿܝܼܪܹ̈ܐ ܠܚܘܼܫܵܚܵܐ<EOS> ܟܡܵܐ ܗܵܟܹܝܠ ܕܡ̣ܢ ܗܵܢܵܐ ܬܚܘܼܡܵܐ<EOS>ܡܸܬܼܢܲܚܬܼܵܐ ܝܑܼܕܲܥܬܼܵܐ ܡܸܬܼܩܲܪܝܵܐ<EOS> ܘܲܟܼܡܵܐ ܕܝܲܬܿܝܼܪ ܢܸܚܬܲܬ̤ ܝܲܬܝܼܪܵܐܝܼܬܼ<EOS>ܡܝܲܩܪܵܐ ܝܑܼܕܲܥܬܼܵܐ<EOS> ܘܟܲܕܼ ܡܲܛܝܲܬ̤ ܠܐܲܪܥܵܐ ܘܐܲܪ̈ܥܵܢܝܵܬܼܵܐ ܝܑܼܕܲܥܬܼܵܐ<EOS>ܡܵܪܬܵܐ ܗ̣̄ܝ ܕܟܼܠܡܸܕܸܡ<EOS> ܘܒܸܠܥܵܕܹܝܗ̇ ܟܠܡܸܕܸܡ ܚܓܝܼܪܵܐ ܗ̄ܘ̣<EOS>ܘܒܲܛܝܼܠܵܐ<EOS> ܡܵܐ ܕܹܝܢ ܕܐܲܪܝܼܡܲܬ̤ ܢܲܦܫܵܐ ܚܝܵܪܪܵܗ̇ ܠܥܸܠ ܘܦܸܫܛܲܬ̤<EOS>ܛܵܘܚܵܐ ܕܙܵܘ̈ܥܹܝܗ̇ ܠܘܵܬܼ ܫܡܲܝܵܢ̈ܝܬܼܵܐ ܘܐܸܬܼܪܲܓܼܪܓܲܬ̤ ܠܗܵܠܹܝܢ ܕܲܒܼܥܲܝ̈ܢܹܐ<EOS>ܕܦܲܓܼܪܵܐ ܠܵܐ ܡܸܬܼܚܲܙ̈ܝܵܢ ܘܒܸܤܪܵܐ ܥܠܲܝܗܹܝܢ ܠܵܐ ܫܲܠܝܼܛ ܠܹܗ<EOS>ܗܵܝܕܹܝܢ ܒܗܲܝܡܵܢܘܼܬܼܵܐ ܩܵܐܹ̇ܡ ܟܠܡܸܕܸܡ<EOS>