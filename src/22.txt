ܬܚܘܝܬܐ ܕܡܘܬܐ ܘܕܙܒ̈ܢܐ ܐܚܪ̈ܝܐ<EOS>
ܬܪ̈ܝܨܐ ܘܟܐܢ̈ܐ ܘܛܒ̈ܐ ܘܚܟܝܡ̈ܐ<EOS> ܠܐ ܕܚܠܝܢ ܘܙܝܥܝܢ ܡܢ ܡܘܬܐ<EOS> ܡܛܠ ܣܒܪܐ ܪܒܐ<EOS>
ܕܩܕܡܝܗܘܢ<EOS> ܘܡܬܕܟܪܝܢ ܒܟܠܙܒܢ ܠܡܘܬܐ ܡܦܩܢܐ<EOS> ܘܝܘܡܐ ܐܚܪܝܐ ܕܡܬܕܝܢܝܢ ܒܗ ܒ̈ܢܝ ܐܕܡ<EOS> ܘܝܕܥܝܢ<EOS>
ܕܒܓܙܪ ܕܝܢܐ ܐܡܠܟ ܡܘܬܐ<EOS> ܡܛܠ ܕܥܒܪ ܐܕܡ ܥܠ ܦܘܩܕܢܐ ܐܝܟ ܕܐܡܪ ܫܠܝܚܐ<EOS> ܕܐܡܠܟ ܡܘܬܐ ܡܢ ܐܕܡ<EOS>
ܘܥܕܡܐ ܠܡܘܫܐ<EOS> ܘܐܦ ܥܠ ܐܝܠܝܢ ܕܠܐ ܚܛܘ<EOS> ܗܟܢܐ ܕܐܦ ܥܠ ܟܠܗܘܢ ܒܢ̈ܝ ܐܕܡ ܥܒܪ<EOS> ܒܕܡܘܬܐ ܕܥܒܪ<EOS>
ܥܠ ܐܕܡ<EOS> ܘܐܝܟܢܐ ܐܡܠܟ ܡܘܬܐ ܡܢ ܐܕܡ ܘܥܕܡܐ ܠܡܘܫܐ<EOS> ܐܠܐ ܟܕ ܣܡ ܠܗ ܐܠܗܐ ܦܘܩܕܢܐ ܠܐܕܡ ܗܟܢܐ<EOS>
ܙܗܪܗ ܘܐܡܪ ܠܗ<EOS> ܕܒܝܘܡܐ ܕܬܐܟܘܠ ܡܢ ܐܝܠܢܐ ܕܝܕܥܬܐ ܕܛܒܬܐ ܘܕܒܝܫܬܐ ܡܘܬܐ ܬܡܘܬ<EOS> ܘܟܕ ܥܒܪ<EOS>
ܦܘܩܕܢܐ ܘܐܟܠ ܡܢ ܐܝܠܢܐ ܐܡܠܟ ܥܠܘܗܝ ܡܘܬܐ<EOS> ܘܥܠ ܟܠܗܘܢ ܝܠܕܘ̈ܗܝ<EOS> ܘܐܦ ܥܠ ܐܝܠܝܢ ܕܠܐ ܚܛܘ<EOS>ܒܥܒܪ ܦܘܩܕܢܐ ܕܐܕܡ ܡܘܬܐ ܐܡܠܟ ܥܠܝܗܘܢ<EOS>
ܘܠܡܢܐ ܐܡܪ<EOS> ܕܡܢ ܐܕܡ ܘܥܕܡܐ ܠܡܘܫܐ ܐܡܠܟ ܡܘܬܐ<EOS> ܘܐܝܢܐ ܕܒܨܝܪ ܡܢ ܝܕܥܬܐ<EOS>
ܗܟܢܐ ܣܒܪ<EOS> ܕܡܢ ܐܕܡ ܘܥܕܡܐ ܠܡܘܫܐ ܫܠܛ ܡܘܬܐ ܒܠܚܘܕ<EOS> ܐܠܐ ܢܣܬܟܠ ܡܢ ܗܝ ܕܐܡܪ<EOS> ܕܥܠ ܟܠܗܘܢ<EOS>
ܒ̈ܢܝ ܐܢܫܐ ܥܒܪ<EOS> ܒܪܡ ܕܝܢ ܥܠ ܟܠܗܘܢ ܒ̈ܢܝ ܐܢܫܐ ܥܒܪ<EOS> ܡܢ ܡܘܫܐ ܥܕ ܫܠܡ ܥܠܡܐ<EOS> ܐܠܐ ܡܠܟܘܬܗ<EOS>
ܐܟܪܙ ܡܘܫܐ ܕܒܛܠܬ ܠܗ<EOS> ܟܕ ܓܝܪ ܥܒܪ ܐܕܡ ܦܘܩܕܢܐ ܕܐܬܓܙܪ ܡܘܬܐ ܥܠ ܝܠܕܘ̈ܗܝ<EOS> ܗܟܢܐ ܣܒܪ ܗܘܐ<EOS>
ܡܘܬܐ<EOS> ܕܚܒܫ ܐܢܘܢ ܠܟܠܗܘܢ ܒ̈ܢܝ ܐܢܫܐ<EOS> ܘܗܘܐ ܠܗ ܡܠܟܐ ܥܠܝܗܘܢ ܠܥܠܡ<EOS> ܘܟܕ ܐܬܐ ܡܘܫܐ ܐܟܪܙ<EOS>
ܩܝܡܬܐ<EOS> ܘܝܕܥ ܡܘܬܐ ܕܒܛܠܐ ܠܗ ܡܠܟܘܬܗ<EOS> ܐܡܪ ܓܝܪ ܡܘܫܐ ܕܢܚܐ ܪܘܒܝܠ ܘܠܐ ܢܡܘܬ<EOS> ܘܢܗܘܐ<EOS>
ܒܡܢܝܢܐ<EOS> ܘܟܕ ܩܪܐ ܩܕܝܫܐ ܠܡܘܫܐ ܡܢ ܣܢܝܐ<EOS> ܗܟܢܐ ܐܡܪ ܠܗ<EOS> ܐܢܐ ܐܢܐ ܐܠܗܗ ܕܐܒܪܗܡ ܘܕܐܝܣܚܩ<EOS>
ܘܕܝܥܩܘܒ<EOS> ܟܕ ܫܡܥ ܕܝܢ ܡܘܬܐ ܗܢܐ ܦܬܓܡܐ<EOS> ܙܥ ܘܕܚܠ ܘܐܬܪܗܒ ܘܐܫܬܓܫ<EOS> ܘܝܕܥ ܕܠܐ ܗܘܐ ܗܘܝܘ<EOS>
ܡܠܟܐ ܠܥܠܡ ܥܠ ܒ̈ܢܝ ܐܕܡ<EOS> ܡܢ ܫܥܬܐ ܕܫܡܥ ܕܐܡܪ ܐܠܗܐ ܠܡܘܫܐ<EOS> ܕܐܢܐ ܐܢܐ ܐܠܗܗ ܕܐܒܪܗܡ<EOS>
ܘܕܐܝܣܚܩ ܘܕܝܥܩܘܒ<EOS> ܦܫܟܬ ܠܗ ܒܐܝܕܘ̈ܗܝ ܕܡܘܬܐ<EOS> ܕܝܕܥ ܕܐܠܗܐ ܗܘ ܡܠܟܐ ܕܡܝ̈ܬܐ ܘܕܚ̈ܝܐ<EOS> ܘܥܬܝܕ<EOS>
ܠܗܘܢ ܠܒܢ̈ܝ ܐܕܡ ܕܢܦܩܘܢ ܡܢ ܚܫܟܗ<EOS> ܘܢܩܘܡܘܢ ܒܦܓܪ̈ܝܗܘܢ<EOS> ܘܚܙܝ ܕܐܦ ܝܫܘܥ ܦܪܘܩܢ ܟܕ ܬܢܝܗܝ<EOS>
ܗܢܐ ܦܬܓܡܐ ܠܙܕܘܩ̈ܝܐ<EOS> ܟܕ ܕܪܫܝܢ ܗܘܘ ܥܡܗ ܥܠ ܚܝܬ ܡܝ̈ܬܐ<EOS> ܗܟܢܐ ܐܡܪ<EOS> ܕܐܠܗܐ ܠܐ ܗܘܐ<EOS>
ܕܡ̈ܝܬܐ<EOS> ܡܛܠ ܕܟܠܗܘܢ ܚܝ̈ܝܢ ܐܢܘܢ ܠܗ<EOS>
ܘܕܢܘܕܥ ܐܠܗܐ ܠܡܘܬܐ ܕܠܐ ܐܝܬܘܗܝ ܫܘܠܛܢܗ ܠܥܠܡ ܥܠ ܟܠ ܝܠܕܘ̈ܗܝ ܕܥܠܡܐ<EOS> ܫܢܝ<EOS>
ܠܚܢܘܟ ܠܘܬܗ ܒܫܘܦܪܗ<EOS> ܘܕܠܐ ܡܘܬܐ ܥܒܕܗ<EOS> ܘܥܠܝ ܬܘܒ ܠܐܠܝܐ ܠܫܡܝܐ<EOS> ܘܡܘܬܐ ܠܐ ܫܠܛ ܒܗ<EOS> ܘܚܢܐ<EOS>
ܐܡܪܬ ܕܡܪܝܐ ܡܡܝܬ ܘܡܚܐ<EOS> ܘܡܚܬ ܠܫܝܘܠ ܘܡܣܩ<EOS> ܘܡܘܫܐ ܬܘܒ ܐܡܪ<EOS> ܐܝܟ ܕܡܢ ܦܘܡܐ ܕܐܠܗܗ<EOS> ܕܐܢܐ<EOS>
ܡܡܝܬ ܐܢܐ ܘܐܢܐ ܡܚܐ ܐܢܐ<EOS> ܘܬܘܒ ܐܦ ܐܫܥܝܐ ܢܒܝܐ ܐܡܪ<EOS> ܕܢܚܘܢ ܡܝ̈ܬܝܟ ܘܫܠܕ̈ܝܗܘܢ ܢܩܘ̈ܡܢ<EOS>ܘܢܬܥܝܪܘܢ ܫ̈ܟܒܝ ܥܦܪܐ ܘܢܫܒܚܘܢܟ<EOS> ܟܕ ܫܡܥ ܡܘܬܐ ܗܠܝܢ ܟܘܠܗܝܢ ܬܡܗܐ ܐܚܕܗ<EOS> ܘܝܬܒ ܠܗ<EOS>
ܒܐܒܠܐ<EOS>
ܘܟܕ ܐܬܐ ܝܫܘܥ ܩܛܘܠܗ ܕܡܘܬܐ<EOS> ܘܠܒܫ ܦܓܪܐ ܡܢ ܙܪܥܗ ܕܐܕܡ<EOS> ܘܐܨܛܠܒ ܒܦܓܪܗ<EOS>
ܘܛܥܡܗ ܠܡܘܬܐ<EOS> ܘܟܕ ܐܪܓܫ ܒܗ ܕܢܚܬ ܠܘܬܗ<EOS> ܙܥ ܡܢ ܐܬܪܗ ܘܐܬܕܘܕ ܕܚܙܝܗܝ ܠܝܫܘܥ<EOS> ܘܐܚܕ ܬܪ̈ܥܘܗܝ<EOS>
ܘܠܐ ܨܒܐ ܗܘܐ ܡܩܒܠ ܠܗ<EOS> ܗܝܕܝܢ ܬܒܪ ܬܪ̈ܥܘܗܝ ܘܥܠ ܠܘܬܗ<EOS> ܘܫܪܝ ܡܚܠܨ ܠܟܠܗ ܩܢܝܢܗ<EOS> ܟܕ ܚܙܘ<EOS>
ܕܝܢ ܡܝ̈ܬܐ ܢܘܗܪܐ ܒܚܫܟܐ<EOS> ܐܪܝܡܘ ܪ̈ܫܝܗܘܢ ܡܢ ܚܒܝܫܘܬܗ ܕܡܘܬܐ<EOS> ܘܐܕܝܩܘ ܘܚܙܐܘܗܝ ܠܙܝܘܗ<EOS>
ܕܡܠܟܐ ܡܫܝܚܐ<EOS> ܗܝܕܝܢ ܚܝ̈ܠܝ ܚܫܟܗ ܝܬܒܘ ܒܐܒܠܐ ܕܐܬܡܟܟ ܠܗ ܡܘܬܐ ܡܢ ܫܘܠܛܢܗ<EOS> ܘܛܥܡ ܡܘܬܐ ܣܡܐ<EOS>
ܩܛܘܠܗ<EOS> ܘܪܫܠ ܐܝܕܘܗ̈ܝ ܘܝܕܥ ܕܚܐܝܢ ܡܝ̈ܬܐ ܘܦܠܛܝܢ ܡܢ ܫܘܥܒܕܗ<EOS> ܘܟܕ ܐܠܨܗ ܠܡܘܬܐ ܒܚܘܠܨ<EOS>
ܩܢܝܢܗ<EOS> ܐܝܠܠ ܘܙܥܩ ܒܩܠܗ ܟܕ ܡܬܡܪܡܪ ܘܐܡܪ<EOS> ܦܘܩ ܡܢ ܐܬܪܝ<EOS> ܘܠܐ ܬܥܘܠ ܠܗ<EOS> ܡܢܘ ܟܝ ܗܢܐ ܕܥܐܠ<EOS>
ܚܝܐ ܠܐܬܪܐ ܕܝܠܝ<EOS> ܘܟܕ ܡܙܥܩ ܡܘܬܐ ܪܗܝܒܐܝܬ<EOS> ܕܚܙܐ ܕܚܫܟܗ ܫܪܝ ܡܬܒܛܠ ܠܗ<EOS> ܘܡܢ ܙܕܝܩ̈ܐ<EOS>
ܕܫܟ̈ܝܒܝܢ ܩܡܘ ܠܡܣܩ ܥܡܗ<EOS> ܘܐܘܕܥܗ ܕܟܕ ܐܬܐ ܒܫܘܠܡ ܙܒܢܐ ܠܟܠܗܘܢ ܚܒܝܫ̈ܐ ܡܦܩ ܡܢ ܫܘܠܛܢܗ<EOS>ܘܢܦܩܝܢ ܠܘܬܗ ܠܡܚܙܐ ܢܗܝܪܐ<EOS> ܗܝܕܝܢ ܝܫܘܥ ܟܕ ܡܠܝ ܬܫܡܫܬܗ ܒܝܬ ܡܝܬ̈ܐ<EOS> ܦܠܛܗ ܡܘܬܐ ܡܢ ܐܬܪܗ<EOS>ܘܠܐ ܣܝܒܪ ܕܢܗܘܐ ܬܡܢ<EOS> ܘܠܐ ܒܣܡܬ ܠܗ ܡܐܟܘܠܬܗ ܐܝܟ ܕܒܟܠܗܘܢ ܡܝܬ̈ܐ<EOS> ܘܠܐ ܫܠܛ ܒܚܣܝܐ<EOS> ܘܠܐ<EOS>
ܐܬܝܗܒ ܠܚܒܠܐ<EOS>
ܘܟܕ ܡܦܠܛ ܦܠܛܗ ܘܢܦܩ ܡܢ ܐܬܪܗ<EOS> ܫܒܩ ܠܘܬܗ ܣܡܐ ܡܘܠܟܢܐ ܕܚ̈ܝܐ<EOS> ܕܒܩܠܝܠ ܩܠܝܠ<EOS>
ܢܬܒܛܠ ܫܘܠܛܢܗ<EOS> ܒܕܡܘܬ ܓܒܪܐ ܕܢܣܒ ܣܡܐ ܕܡܘܬܐ<EOS> ܒܡܐܟܘܠܬܐ ܐܝܕܐ ܕܠܚ̈ܝܐ ܝܗܝܒܐ<EOS> ܘܟܕ ܢܪܓܫ<EOS>
ܒܢܦܫܗ ܕܣܡܐ ܕܡܘܬܐ ܩܒܠ ܒܡܐܟܘܠܬܐ<EOS> ܗܝܕܝܢ ܡܬܝܒ ܡܢ ܟܪܣܗ ܣܝܒܪܬܐ ܕܚܠܝܛ ܒܗ ܣܡܐ ܕܡܘܬܐ<EOS> ܘܗܘ<EOS>
ܣܡܐ ܫܒܩ ܚܝܠܗ ܒܗܕܡ̈ܘܗܝ<EOS> ܕܒܩܠܝܠ ܩܠܝܠ ܩܝܡܐ ܕܦܓܪܗ ܢܫܬܪܐ ܘܢܬܚܒܠ<EOS> ܝܫܘܥ ܡܝܬܐ ܡܒܛܠܢܗ<EOS>
ܕܡܘܬܐ<EOS> ܕܒܗ ܡܡܠܟܝܢ ܚܝ̈ܐ<EOS> ܘܡܬܛܠܩ ܒܗ ܡܘܬܐ<EOS> ܕܡܬܐܡܪ ܠܗ ܕܐܝܟܐ ܗܝ ܙܟܘܬܟ ܡܘܬܐ<EOS>
ܡܟܝܠ ܐܘ ܒ̈ܢܝ ܐܕܡ<EOS> ܟܘܠ ܕܡܘܬܐ ܐܡܠܟ ܥܠܝܗܘܢ<EOS> ܐܬܕܟܪܘ ܠܡܘܬܐ<EOS> ܘܥܗܕܘ<EOS>
ܠܚ̈ܝܐ<EOS> ܘܠܐ ܬܥܒܪܘܢ ܦܘܩܕܢܐ<EOS> ܐܝܟ ܗܘ ܐܒܘܟܘܢ ܩܕܡܝܐ<EOS> ܐܘܢ ܡ̈ܠܟܐ ܩܛܝܪ̈ܝ ܬܓܐ<EOS> ܥܗܕܘ ܠܡܘܬܐ<EOS>
ܕܫܩܠ ܬܓܐ̈ ܕܣܝܡܝܢ ܒܪ̈ܫܝܟܘܢ<EOS> ܘܗܘܐ ܥܠܝܟܘܢ ܗܘ ܡܠܟܐ<EOS> ܥܕܡܐ ܠܙܒܢܐ ܕܠܕܝܢܐ ܬܩܘܡܘܢ<EOS> ܐܘ<EOS>
ܓܐ̈ܝܐ ܘܪ̈ܡܐ ܘܚܬܝܪ̈ܐ<EOS> ܥܗܕܘ ܠܡܘܬܐ ܡܚܒܠ ܓܐܘ̈ܬܐ<EOS> ܘܫܪܐ ܗܕܡ̈ܐ ܘܡܦܪܫ ܪ̈ܘܟܒܐ<EOS> ܘܡܬܝܗܒ<EOS>
ܦܓܪܐ ܘܨܘܪ̈ܬܗ ܠܚܒܠܐ<EOS> ܘܡܫܬܦܠܝܢ ܒܗ ܪ̈ܡܐ ܒܡܘܬܐ<EOS> ܘܡܬܛܡܪܝܢ ܒܚܫܟܗ ܡܪܝܪ̈ܐ ܘܩܫ̈ܝܐ<EOS> ܫܩܠ<EOS>
ܟܠܗ ܚܬܝܪܘܬܐ<EOS> ܘܡܬܚܒܠܝܢ ܘܗܘܝܢ ܥܦܪܐ ܥܕ ܕܝܢܐ<EOS> ܐܘ ܥܬܝܪ̈ܐ ܥܗܕܘ ܠܡܘܬܐ<EOS> ܕܡܐ ܕܗܘܐ ܙܒܢܐ<EOS>
ܘܡܛܝܬܘܢ ܠܘܬܗ<EOS> ܬܡܢ ܒܥܘܬܪܐ ܘܒܩܢܝܢܐ ܠܐ ܡܬܚܫܚܝܢ ܐܢܬܘܢ<EOS> ܠܐ ܛܥܡܐ ܒܣܝܡܐ ܣܐܡ ܩܕܡܝܟܘܢ<EOS>ܘܠܐ ܡܫܬܝܐ ܪܓܝܓܐ ܡܥܬܕ ܠܟܘܢ<EOS> ܬܡܢ ܡܚܒܠ ܦܓܪ̈ܐܦܓܪܐ ܕܡܦܢܩ̈ܐ ܕܡܬܓܐܝܢ<EOS> ܘܫܠܝܢ ܡܢ<EOS>
ܡܦܢܩܘܬܐ ܘܠܐ ܥܗܕܝܢ ܠܗ<EOS> ܪܡܬܐ ܡܓܡܪܐ ܬܡܢ ܦܓܪ̈ܝܗܘܢ<EOS> ܘܡܬܥܛܦܝܢ ܚܫܟܐ ܥܠ ܠܒܘܫܝܗ̈ܘܢ<EOS>
ܫܦܝܪ̈ܐ<EOS> ܠܐ ܥܗܕܝܢ ܠܓܡܪ ܥܠܡܐ ܗܢܐ<EOS> ܕܡܕܘܕ ܠܗܘܢ ܡܘܬܐ ܟܕ ܢܚܬܝܢ ܠܘܬܗ<EOS> ܘܝܬܒܝܢ ܒܐܘܢܬܐ<EOS>
ܘܒܛܠܠܗ ܕܡܘܬܐ<EOS> ܘܠܐ ܡܬܕܟܪܝܢ ܠܗ ܠܥܠܡܐ ܗܢܐ ܥܕ ܗܘܝܐ ܚܪܬܐ<EOS> ܘܩܝܡܝܢ ܠܕܝܢܐ<EOS> ܐܘ ܚܛܘ̈ܦܐ<EOS>
ܘܥܠܘܒ̈ܐ<EOS> ܘܓܠܙܝ̈ ܚܒܪ̈ܝܗܘܢ ܐܬܕܟܪܘ ܠܡܘܬܐ<EOS> ܘܚܛܗܝ̈ܟܘܢ ܠܐ ܬܣܓܘܢ<EOS> ܡܛܠ ܕܒܗܘ ܐܬܪܐ ܠܐ<EOS>
ܬܝܒܝܢ ܚܛܝ̈ܐ<EOS> ܕܚܛܦ ܕܚܒܪܗ ܕܝܠܗ ܠܐ ܡܩܕܐ<EOS> ܘܐܙܠ ܠܐܬܪ ܕܒܥܘܬܪܐ ܐܢܫ ܠܐ ܡܬܚܫܚ<EOS> ܘܒܛܠ ܗܘ<EOS>
ܘܥܒܪ ܡܢ ܐܝܩܪܗ<EOS> ܘܢܛܝܪܝܢ ܚܛܗܘ̈ܗܝ ܠܝܘܡܐ ܕܕܝܢܐ<EOS>
ܐܘ ܕܬܟܝܠܝܢ ܥܠ ܥܠܡܐ ܗܢܐ<EOS> ܢܗܘܐ ܫܝܛ ܥܠܡܐ ܗܢܐ ܒܥܝܢ̈ܝܟܘܢ<EOS> ܡܛܠ ܕܬܘܬܒ̈ܐ<EOS>
ܐܢܬܘܢ ܘܐܟ̈ܣܢܝܐ ܒܓܘܗ<EOS> ܘܠܐ ܝܕܥܝܢ ܐܢܬܘܢ ܝܘܡܐ ܕܡܢܗ ܬܬܕܒܪܘܢ<EOS> ܡܢ ܫܠܝܐ ܓܝܪ ܐܬܐ ܡܘܬܐ<EOS>ܘܡܦܪܫ ܘܕܒܪ ܒܢ̈ܝܐ ܪ̈ܚܝܡܐ ܡܢ ܐܒܗ̈ܝܗܘܢ<EOS> ܘܐܒܗ̈ܐ ܦܪܫ ܡܢ ܒܢܝ̈ܐ ܚܒܝܒ̈ܐ<EOS> ܕܒܪ ܝܚܝ̈ܕܝܐ<EOS>
ܝܩܝܪ̈ܐ ܠܘܬܗ<EOS> ܘܡܬܓܠܙܝܢ ܡܢܗܘܢ ܐܒܗ̈ܝܗܘܢ<EOS> ܘܗܘܝܢ ܠܫܝܛܘ<EOS> ܦܪܫ ܪ̈ܚܡܐ ܝܩܝܪ̈ܐ ܠܘܬܗ<EOS> ܘܒܟܝܢ<EOS>
ܚܢܝܓܐܝܬ ܚܒܝܒܝ̈ܗܘܢ ܥܠܝܗܘܢ<EOS> ܕܒܪ ܘܚܒܫ ܠܘܬܗ ܪ̈ܓܝܓܝ ܫܘܦܪܐ ܕܢܟܐܪ ܨܘܪ̈ܬܗܘܢ ܘܢܚܒܠ ܐܢܘܢ<EOS>ܘܗܕܝܪ̈ܝ ܚܙܘܐ ܕܒܪ ܠܘܬܗ<EOS> ܘܗܘܝܢ ܥܦܪܐ<EOS> ܥܕܡܐ ܠܕܝܢܐ<EOS> ܕܒܪ ܡܟܝܪ̈ܬܐ ܡܢ ܡܟܝܪ̈ܝܗܝܢ<EOS> ܘܚܒܫ<EOS>
ܠܗܝܢ ܒܓܢܘܢܗ ܒܐܬܪܗ ܥܡܘܛܐ<EOS> ܘܕܒܪ ܘܦܪܫ ܡܟܝܪ̈ܐ ܡܢ ܒܬܘ̈ܠܬܐ<EOS> ܐܝܠܝܢ ܕܪ̈ܫܝܡܢ ܠܗܘܢ<EOS>ܘܒܫܡܗܘܢ ܡܟܝܪ̈ܢ<EOS> ܘܝܬܒܢ ܥܠܝܗܘܢ ܒܐܒܠܐ ܡܪܝܪܐ<EOS> ܘܕܒܪ ܘܦܪܫ ܠܘܬܗ ܟܠ ܥܠܝܡ̈ܐ ܫܦܝܪ̈ܐ<EOS>ܕܣܒܪܝܢ ܗܘܘ ܕܡܘܬܐ ܥܕܡܐ ܠܣܝܒܘ ܠܐ ܢܚܙܘܢ<EOS> ܕܒܪ ܘܡܟܢܫ ܠܘܬܗ ܛܠܝ̈ܝ ܝܘܡ̈ܬܐ<EOS>
ܐܪ̈ܚܝܡܐܪ̈ܚܝܡܐ<EOS> ܐܝܠܝܢ ܕܠܐ ܣܒܥܘ ܐܢܘܢ ܐܒܗܝ̈ܗܘܢ<EOS> ܕܒܪ ܠܘܬܗ ܥܬܝܪ̈ܐ ܒ̈ܢܝ ܓܐ̈ܘܬܐ<EOS>ܘܫܒܩܝܢ ܢܟܣܝܗ̈ܘܢ ܐܝܟ ܓܠܠܐ̈ ܕܝܡܐ<EOS> ܕܒܪ ܠܘܬܗ ܐܘܡ̈ܢܐ ܟܫܝܪ̈ܐ<EOS> ܕܡܩܝܡܝܢ ܥܠܡܐ ܒܥܒ̈ܝܕܬܐ<EOS>
ܬܡܝܗ̈ܬܐ<EOS> ܕܒܪ ܠܘܬܗ ܨܢܝܥ̈ܐ ܘܚܟܝܡ̈ܐ<EOS> ܘܗܘܝܢ ܣܟ̈ܠܐ ܕܠܐ ܦܪܫܝܢ ܛܒ ܡܢ ܒܝܫ<EOS> ܕܒܪ ܠܘܬܗ<EOS>
ܟܗܝ̈ܢܝ ܥܠܡܐ ܗܢܐ<EOS> ܘܡܫܬܚܛܢ ܨܒܘܬܗ̈ܘܢ ܘܠܐ ܬܩܢܢ ܠܥܠܡ<EOS> ܕܒܪ ܠܘܬܗ ܚܝ̈ܠܬܢܐ ܘܓܢܒܪ̈ܐ ܘܡܫܬܦܠ<EOS>
ܚܝܠܗܘܢ<EOS> ܘܡܬܪܦܐ ܘܓܡܪ<EOS> ܕܬܟܝܠܝܢ ܗܘܘ ܕܚܝܠܗܘܢ ܠܐ ܒܨܪ<EOS> ܒܝܘܡܗ ܕܡܘܬܐ ܟܢܫܝܢ ܦܓܪ̈ܝܗܘܢ<EOS>
ܕܡܢܗܘܢ ܒܨܝܪ̈ܝܢ ܘܕܬܟܝܠܝܢ ܕܒܡܘܬܗܘܢ ܒܐܝܩܪܐ ܢܬܩܒܪܘܢ<EOS> ܓܕܫܐ ܕܟܠܒ̈ܐ ܢܐܟܠܘܢ ܐܢܘܢ<EOS> ܘܐܝܠܝܢ<EOS>
ܕܬܟܝܠܝܢ ܕܢܬܩܒܪܘܢ ܒܐܬܪܐ ܕܝܠܝܕܝܢ ܒܗ<EOS> ܠܐ ܝܕܥܝܢ ܐܦܢ ܒܐܬܪܐ ܕܫܒܝܗܘܢ ܒܨܥܪܐ ܡܬܟܢܫܝܢ<EOS>ܘܐܝܠܝܢ ܕܬܟܝܠܝܢ ܥܠ ܢܟܣܝܗ̈ܘܢ ܕܢܘܪܬܘܢ ܠܒܢܝ̈ܗܘܢ<EOS> ܟܣܐ ܡܢܗܘܢ ܕܡܢ ܒܥܠܕܒ̈ܒܝܗܘܢ ܢܬܒܙܙܘܢ<EOS>ܕܒܪ ܡܘܬܐ ܠܘܬܗ ܚܠܝܨ̈ܐ ܘܩܪ̈ܒܬܢܐ<EOS> ܕܣܒܪܝܢ ܗܘܘ ܠܡܚܪܒ ܥܠܡܐ ܣܓܝܐܐ<EOS> ܕܒܪ ܡܘܬܐ ܠܡܨܒ̈ܬܝ<EOS>
ܢܦܫܗܘܢ ܒܟܠ ܪ̈ܓܝܓܢ<EOS> ܘܩܒܘܪܬ ܚܡܪ ܓܕܫܐ ܠܗܘܢ ܕܡܬܩܒܪܝܢ<EOS> ܡܡܠܟ ܡܘܬܐ ܥܠ ܕܠܐ ܝܠܝܕܝܢ<EOS> ܘܚܒܫ<EOS>
ܠܗܘܢ ܠܘܬܗ ܥܕܠܐ ܢܬܝܠܕܘܢ<EOS> ܕܒܪ ܡܘܬܐ ܠܘܬܗ ܠܡܝܩܪ̈ܐ ܡܢ ܓܐܘ̈ܬܐ<EOS> ܘܗܘܝܢ ܒܨܥܪܐ ܡܐ ܕܢܚܬܘ<EOS>
ܠܘܬܗ<EOS> ܠܐܬܪܗ ܕܚܫܘܟ ܘܠܝܬ ܒܗ ܢܗܝܪܐ<EOS> ܠܐ ܒܗܬ ܡܢ ܡ̈ܠܟܐ ܩܛܝܪ̈ܝ ܬܓܐ<EOS> ܘܠܐ ܡܬܟܚܕ ܡܢ ܪ̈ܡܐ<EOS>
ܘܙܥܝ̈ܦܐ ܡܚܪ̈ܒܝ ܐܬܪ̈ܘܬܐ<EOS> ܠܐ ܢܣܒ ܡܘܬܐ ܒܐ̈ܦܝ ܡܩܒ̈ܠܐܡܝܩܪ̈ܐ<EOS> ܘܠܐ ܫܘܚܕܐ ܡܩܒܠ ܡܢ<EOS>
ܥܬܝܪ̈ܐ<EOS> ܘܠܐ ܒܣܐ ܡܘܬܐ ܥܠ ܡܣ̈ܟܢܐ<EOS> ܘܠܐ ܢܕܐ ܢܦܫܗ ܡܢ ܡܢ ܕܠܝܬ ܠܗ ܡܕܡ<EOS> ܠܐ ܡܝܩܪ ܡܘܬܐ<EOS>
ܠܐܝܠܝܢ ܕܒܓܐܝܘܬܐ ܐܬܕܒܪܘ<EOS> ܘܠܐ ܦܪܝܫܝܢ ܠܘܬܗ ܛܒ̈ܐ ܡܢ ܒܝܫ̈ܐ<EOS> ܠܐ ܚܫܒ ܠܣܒ̈ܐ ܡܢ ܕܛܠܝܢ<EOS>
ܒܐܝܩܪܐ<EOS> ܘܠܡܪ̈ܝ ܛܥܡܐ ܥܒܕ ܠܗܘܢ ܕܠܐ ܪܥܝܢܐ<EOS> ܠܕܩܢܝܢ ܩܢܝܢܐ ܘܪܗܛܝܢ ܘܡܫܬܚܩܝܢ<EOS> ܬܡܢ ܠܘܬܗ<EOS>
ܥܪ̈ܛܠܝܝܢ ܐܢܘܢ ܡܢ ܢܟܣܝܗ̈ܘܢ<EOS> ܕܒܪ ܠܘܬܗ ܫܘܝܐܝܬ ܠܥܒ̈ܕܐ ܘܠܡܪ̈ܝܗܘܢ<EOS> ܘܠܐ ܝܩܝܪ̈ܝܢ ܬܡܢ<EOS>
ܡܪ̈ܝܐ ܡܢ ܥܒܕܝ̈ܗܘܢ<EOS> ܙܥܘܪܐ ܘܪܒܐ ܬܡܢ ܗܘ<EOS> ܘܠܐ ܫܡܥܝܢ ܩܠܐ ܕܡܫܥܒܕܢܐ<EOS> ܥܒܕܐ ܕܡܬܚܪܪ ܡܢ<EOS>
ܡܪܗ<EOS> ܬܡܢ ܠܐ ܚܫܒ ܠܡܢ ܕܡܫܥܒܕ ܗܘܐ ܠܗ<EOS> ܐܣܪ ܘܚܒܫ ܡܘܬܐ ܠܘܬܗ ܠܪ̈ܒܝ ܐܣܝܪ̈ܐ<EOS> ܘܠܐܣܝܪ̈ܐ<EOS>
ܥܓܝܢ̈ܐ<EOS> ܒܥܠܬ ܡܘܬܐ ܡܫܬܪܝܢ ܐܣܝܪ̈ܐ<EOS> ܘܬܘܒ ܠܐ ܕܚܠܝܢ ܡܢ ܡܫܥܒ̈ܕܢܝܗܘܢ<EOS>
ܕܚܠܝܢ ܡܢ ܡܘܬܐ ܐܝܠܝܢ ܕܡܬܓܐܝܢ<EOS> ܘܡܣܟܝܢ ܐܠܝܨ̈ܐ ܕܒܥܓܠ ܢܬܕܒܪܘܢ<EOS> ܙܝܥܝܢ ܡܢ<EOS>
ܡܘܬܐ ܟܠܗܘܢ ܥܬܝܪ̈ܐ<EOS> ܘܝܐܝܒܝܢ ܠܗ ܡܣܟܢ̈ܐ ܕܢܬܬܢܝܚܘܢ ܡܢ ܥܡܠܐ<EOS> ܡܪܗܒ ܡܘܬܐ ܠܚܝ̈ܠܬܢܐ<EOS> ܟܕ<EOS>
ܥܗܕܝܢ ܠܗ<EOS> ܘܡܣܟܝܢ ܠܗ ܟܪ̈ܝܗܐ ܕܢܛܥܘܢ ܒܗ ܟܐܒܝ̈ܗܘܢ<EOS> ܬܘܒ ܕܚܠܝܢ ܡܢ ܡܘܬܐ ܛܠܝ̈ܝ ܝܘܡܬ̈ܐ<EOS>ܕܡܐ ܕܐܬܐ ܥܠܝܗܘܢ ܫܒܩܝܢ ܦܘܢܩܝ̈ܗܘܢ<EOS> ܘܡܨܠܝܢ ܠܗ ܣܒ̈ܐ ܥܬܝܩ̈ܝ ܝܘܡܬ̈ܐ<EOS> ܐܝܠܝܢ ܕܣܢܝܩܝܢ ܥܠ<EOS>
ܠܚܡܐ ܕܝܘܡܐ<EOS>
ܥܗܕܝܢ ܠܗ ܠܡܘܬܐ ܒ̈ܢܝ ܫܝܢܐ<EOS> ܘܫܒܩܝܢ ܘܡܥܒܪܝܢ ܪܘܓܙܐ ܘܒܥܠܕܒܒܘܬܐ<EOS> ܐܝܟ<EOS>
ܬܘܬܒܐ̈ ܥܡܪܝܢ ܒܗ ܒܥܠܡܐ ܗܢܐ<EOS> ܘܡܥܬܕܝܢ ܠܗܘܢ ܙܘ̈ܕܐ ܠܩܕܡܝܗܘܢ<EOS> ܒܕܠܥܠ ܪܢܝܢ ܘܒܕܠܥܠ<EOS>
ܡܬܗܓܝܢ<EOS> ܘܕܬܚܝܬ ܥܝܢܝܗ̈ܘܢ ܫܝܛܢ ܠܗܘܢ ܨܒܘ̈ܬܐ<EOS> ܡܫܕܪܝܢ ܣܝܡ̈ܬܗܘܢ ܠܐܬܪܐ ܕܠܐ ܩܢܛܐ<EOS> ܐܬܪ<EOS>
ܕܠܐ ܣܣܐ ܘܠܐ ܓܢ̈ܒܐ<EOS> ܕܝܪ̈ܝܢ ܒܗ ܒܥܠܡܐ ܐܝܟ ܐܟܣ̈ܢܝܐ ܒܢ̈ܝ ܐܬܪܐ ܪ̈ܚܝܡܐ<EOS> ܘܡܣܟܝܢ ܕܢܫܬܕܪܘܢ<EOS>
ܡܢ ܥܠܡܐ ܗܢܐ<EOS> ܘܢܐܙܠܘܢ ܠܡܕܝܢܬܐ ܐܬܪܐ ܕܙܕܝܩ̈ܐ<EOS> ܐܠܨܝܢ ܢܦܫܗܘܢ ܒܐܬܪ ܬܘܬܒܘܬܐ<EOS> ܘܠܐ<EOS>
ܡܬܥܘܟܝܢ ܘܡܬܥܢܝܢ ܒܝܬ ܐܟܣܢܝܘܬܐ<EOS> ܟܠ ܝܘܡ ܒܝܘܡ ܠܥܠ ܣܝܡܢ ܐܦܝܗ̈ܘܢ<EOS> ܕܢܐܙܠܘܢ ܠܢܝܚܐ<EOS>
ܕܐܒܗܝ̈ܗܘܢ<EOS> ܒܕܡܘܬ ܐܣܝܪ̈ܐ ܐܢܘܢ ܒܥܠܡܐ ܗܢܐ<EOS> ܘܒܕܡܘܬ ܗܡܝܪ̈ܐ ܕܠܡܠܟܐ ܐܚܝܕܝܢ<EOS> ܠܓܡܪ ܠܝܬ<EOS>
ܠܗܘܢ ܢܝܚܐ ܒܥܠܡܐ ܗܢܐ<EOS> ܘܠܝܬ ܒܗ ܣܒܪܐ ܕܠܥܠܡ ܡܩܘܐ<EOS> ܕܩܢܝܢ ܢܟܣ̈ܐ ܒܗܘܢ ܠܐ ܚܕܝܢ<EOS> ܘܕܝܠܕܝܢ<EOS>
ܒܢ̈ܝܐ ܡܕܘܐ ܠܗܘܢ ܡܘܬܐ<EOS> ܕܒܢܝܢ ܡܕ̈ܝܢܬܐ ܒܗܝܢ ܠܐ ܡܫܬܒܩܝܢ<EOS> ܘܪܗܛܝܢ ܘܡܫܬܚܩܝܢ ܒܡܕܡ ܕܠܐ<EOS>
ܦܪ̈ܝܫܝܢ ܡܢ ܣܟ̈ܠܐ<EOS> ܐܘ ܒܪ ܐܢܫܐ ܕܠܝܬ ܠܗ ܠܒܐ<EOS> ܐܝܢܐ ܕܬܘܟܠܢܗ ܥܠ ܥܠܡܐ ܗܘ ܗܢܐ<EOS>
ܥܗܕ ܚܒܝܒܝ ܘܦܚܡ ܘܚܙܝ ܒܪܥܝܢܟ<EOS> ܡܢܘ ܡܢ ܕܪ̈ܐ ܩܕܡ̈ܝܐ ܐܫܬܒܩ ܒܗ ܒܥܠܡܐ ܗܢܐ<EOS>
ܕܢܩܘܐ ܠܥܠܡ ܕܒܪ ܡܘܬܐ ܠܕܪ̈ܐ ܩܕܡ̈ܝܐ ܓܢܒܪ̈ܐ ܘܚܝ̈ܠܬܢܐ ܘܨܢܝ̈ܥܐ<EOS> ܡܢܘ ܕܩܢܐ ܢܟܣ̈ܐ ܣܓܝ̈ܐܐ<EOS>
ܘܒܙܒܢ ܕܢܦܩ ܫܩܠ ܐܢܘܢ ܥܡܗ<EOS> ܕܡܢ ܐܪܥܐ ܡܬܟܢܫ ܠܓܘܗ ܗܦܟ<EOS> ܘܥܪܛܠ ܢܦܩ ܐܢܫ ܡܢ ܩܢܝܢܗ<EOS> ܚܟܝܡ̈ܐ<EOS>
ܕܩܢܝܢ ܢܟܣ̈ܐ ܡܫܕܪܝܢ ܡܢܗܘܢ ܠܩܕܡܝܗܘܢ<EOS> ܐܝܟ ܕܐܡܪ ܐܝܘܒ<EOS> ܕܣܗ̈ܕܝ ܒܫܡܝܐ<EOS> ܘܐܡܪ<EOS> ܐܚ̈ܝ<EOS>
ܘܪ̈ܚܡܝ ܠܘܬ ܐܠܗܐ<EOS> ܘܡܪܢ ܦܩܕ ܠܩ̈ܢܝܝ ܩܢܝܢܐ ܕܢܥܒܕܘܢ ܠܗܘܢ ܪ̈ܚܡܐ ܒܫܡܝܐ<EOS> ܐܦ ܕܣܝܡ̈ܬܐ<EOS>
ܢܣܝܡܘܢ ܬܡܢ<EOS>
ܥܗܕ ܘܐܦ ܐܢܬ ܠܡܘܬܐ<EOS> ܐܘ ܣܦܪܐ ܚܟܝܡܐ<EOS> ܕܠܡܐ ܢܬܬܪܝܡ ܠܒܟ ܘܬܛܥܐ ܓܙܪ ܕܝܢܐ<EOS>ܠܐ ܫܒܩ ܡܘܬܐ ܚܟܝܡ̈ܐ<EOS> ܘܠܐ ܢܣܒ ܒܐ̈ܦܝ ܨܢܝ̈ܥܐ<EOS> ܕܒܪ ܡܘܬܐ ܠܘܬܗ ܣܦܪ̈ܐ ܚܟܝܡ̈ܐ<EOS> ܘܛܥܝܢ ܡܐ<EOS>
ܕܝܠܦܘ<EOS> ܥܕ ܗܘܐ ܙܒܢܐ ܕܩܝܡܝܢ ܒܗ ܟܠ ܙܕܝܩ̈ܐ<EOS>
ܒܗܘ ܐܬܪܐ ܛܥܝܢ ܠܗ ܠܥܠܡܐ ܗܢܐ<EOS> ܬܡܢ ܠܝܬ ܠܗܘܢ ܣܢܝܩܘܬܐ<EOS> ܘܪܚܡܝܢ ܚܕ ܠܚܕ<EOS>
ܒܪ̈ܚܡܐ ܫܦܝ̈ܥܐ<EOS> ܠܝܬ ܒܗܘܢ ܒܦܓܪ̈ܝܗܘܢ ܢܛܝܠܘܬܐ<EOS> ܕܩܠܝܠܐܝܬ ܢܦܪܚܘܢ ܐܝܟ ܝܘ̈ܢܐ ܠܟܘܝ̈ܗܝܢ<EOS>ܠܓܡܪ ܒܡܕܥܝ̈ܗܘܢ ܒܝܫܬܐ ܠܐ ܥܗܕܝܢ ܬܡܢ<EOS> ܘܠܐ ܣܠܩܐ ܥܠ ܠܒܗܘܢ ܡܕܡ ܛܡܐܘܬܐ<EOS> ܠܝܬ ܒܗܘ ܐܬܪܐ<EOS>
ܪܓܬܐ ܕܟܝܢܐ<EOS> ܘܚܣܝܠܝܢ ܬܡܢ ܡܢ ܟܠܗܝܢ ܪ̈ܓܝܓܬܐ<EOS> ܕܠܐ ܣܠܩܐ ܥܠ ܠܒܗܘܢ ܚܡܬܐ ܘܨܚܢܘܬܐ<EOS> ܐܦ<EOS>
ܟܠܗܝܢ ܨܒܘ̈ܬܐ ܕܝܠܕܢ ܚܛܗ̈ܐ ܡܥܒܪܝܢ ܡܢܗܘܢ<EOS> ܪܬܚ ܒܠܒܗܘܢ ܚܘܒܐ ܕܚ̈ܕܕܐ<EOS> ܘܠܐ ܩܒܝܥܐ ܒܓܘܗܘܢ<EOS>
ܣܢܐܬܐ ܠܓܡܪ<EOS> ܠܐ ܣܢܝܩܝܢ ܬܡܢ ܥܠ ܒܬ̈ܐ ܠܡܒܢܐ ܕܫܪܝܢ ܒܢܘܗܪܐ ܒܕܝܪ̈ܐ ܕܩܕܝܫ̈ܐ<EOS> ܠܐ ܣܢܝܩܝܢ<EOS>
ܥܠ ܠܒܘܫܐ ܙܩܝܪܐ ܕܥܛܝܦܝܢ ܢܘܗܪܐ ܕܠܥܠܡ<EOS> ܠܐ ܣܢܝܩܝܢ ܥܠ ܡܐܟܘܠܬܐ ܕܥܠ ܦܬܘܪܗ ܣܡܝܟܝܢ<EOS>
ܘܡܬܙܝܢܝܢ ܠܥܠܡ<EOS> ܐܐܪ ܕܬܡܢ ܪܓܝܓܐ ܘܗܕܝܪܐ<EOS> ܘܨܡܚ ܢܘܗܪܗ ܘܦܐܐ ܘܝܐܐ<EOS> ܢܨܝܒܝܢ ܬܡܢ ܐܝ̈ܠܢܐ<EOS>
ܫܦܝܪ̈ܐ<EOS> ܕܦܐܪ̈ܝܗܘܢ ܠܐ ܦܛܪܝܢ<EOS> ܘܠܐ ܢܬܪܝܢ ܛܪ̈ܦܝܗܘܢ<EOS> ܥܘܦܝܗ̈ܘܢ ܫܒܝ̈ܚܝܢ ܘܪܝܚܗܘܢ ܒܣܝܡ<EOS>ܘܛܥܡܗܘܢ ܢܦܫܐ ܠܐ ܓܥܨܐ ܡܢܗ ܠܥܠܡ<EOS> ܪܘܝܚ ܗܘ ܐܬܪܐ ܘܠܐ ܡܣܬܝܟ<EOS> ܘܪܚܝܩܘܬܗ ܐܝܟ ܕܒܩܘܪܒܐ ܚܙܝܢ<EOS>
ܠܗ ܥܡܘܪ̈ܘܗܝ<EOS> ܬܡܢ ܝܪܬܘܬܐ ܠܐ ܡܬܦܠܓܐ<EOS> ܘܠܐ ܐܢܫ ܐܡܪ ܠܚܒܪܗ ܕܗܢܐ ܕܝܠܝ ܘܗܢܐ ܕܝܠܟ<EOS> ܠܐ<EOS>
ܡܬܐܣܪܝܢ ܬܡܢ ܒܪܓܬ ܝܥܢܘܬܐ<EOS> ܘܠܐ ܡܬܬܘܫܝܢ ܬܡܢ ܥܠ ܥܘܗܕܢܐ<EOS> ܠܐ ܪܚܡ ܬܡܢ ܐܢܫ ܠܚܒܪܗ ܒܕܚܠܬܐ<EOS>
ܝܬܝܪܬܐ<EOS> ܐܠܐ ܫܦܝܥܐܝܬ ܪܚܡܝܢ ܟܠܗܘܢ ܚܕ ܠܚܕ ܒܚܕ ܐܣܟܡܐ<EOS> ܠܐ ܢܣܒܝܢ ܢܫ̈ܐ ܬܡܢ<EOS> ܘܠܐ ܝܠܕܝܢ<EOS>
ܒܢ̈ܝܐ<EOS> ܘܠܐ ܦܪܝܫ ܬܡܢ ܕܟܪܐ ܘܢܩܒܬܐ<EOS> ܐܠܐ ܟܠܗܘܢ ܒܢܘܗ̈ܝ ܐܢܘܢ ܕܐܒܐ ܕܒܫܡܝܐ<EOS> ܐܝܟ ܕܐܡܪ<EOS>
ܢܒܝܐ<EOS> ܕܠܡܐ ܠܐ ܗܘܐ ܚܕ ܐܒܐ ܠܟܠܢ<EOS> ܐܘ ܠܐ ܗܘܐ ܚܕ ܐܠܗܐ ܒܪܢ<EOS>
ܘܥܠ ܕܐܡܪܬ ܕܬܡܢ ܢܫ̈ܐ ܠܐ ܢܣܒܝܢ<EOS> ܘܠܐ ܦܪܝܫ ܕܟܪܐ ܘܢܩܒܬܐ<EOS> ܡܪܢ ܘܫܠܝܚܗ<EOS>
ܐܠܦܘܢ<EOS> ܐܡܪ ܓܝܪ ܡܪܢ<EOS> ܕܐܝܠܝܢ ܕܠܗܘ ܥܠܡܐ ܫܘܘ<EOS> ܘܠܗܝ ܩܝܡܬܐ ܕܡܢ ܒܝܬ ܡܝ̈ܬܐ<EOS> ܠܐ ܢܫ̈ܐ<EOS>
ܢܣܒܝܢ ܐܦܠܐ ܠܓܒܪ̈ܐ ܗܘܝܢ ܢܫ̈ܐ<EOS> ܡܛܠ ܕܠܡܡܬ ܠܐ ܡܫܟܚܝܢ<EOS> ܐܠܐ ܐܝܟ ܡܠܐ̈ܟܐ ܐܢܘܢ ܕܒܫܡܝܐ<EOS>
ܘܒܢ̈ܝܐ ܕܐܠܗܐ<EOS> ܘܫܠܝܚܐ ܐܡܪ<EOS> ܕܠܐ ܕܟܪܐ ܘܠܐ ܢܩܒܬܐ<EOS> ܘܠܐ ܥܒܕܐ ܘܠܐ ܒܪܚܐܪ̈ܐ<EOS> ܐܠܐ ܟܠܟܘܢ ܚܕ<EOS>
ܐܢܬܘܢ ܒܝܫܘܥ ܡܫܝܚܐ<EOS> ܚܘܐ ܓܝܪ ܠܦܪܘܣ ܡܘܠܕܐ ܦܪܫܗ ܐܠܗܐ ܡܢ ܐܕܡ<EOS> ܕܬܗܘܐ ܐܡܐ ܕܟܠ ܕܚܝ<EOS> ܒܪܡ<EOS>
ܕܝܢ ܒܗܘ ܥܠܡܐ ܠܝܬ ܢܩܒܬܐ<EOS> ܐܝܟ ܕܐܦ ܠܐ ܒܫܡܝܐ ܐܝܬ ܢܩܒܬܐ<EOS> ܘܡܘܠܕܐ ܐܘ ܚܘܫܚܐ ܕܪܓܬܐ<EOS> ܒܗܘ<EOS>
ܐܬܪܐ ܠܝܬ ܚܣܝܪܘܬܐ ܡܕܡ<EOS> ܐܠܐ ܓܡܝܪܘܬܐ ܘܡܫܠܡܢܘܬܐ<EOS> ܠܐ ܡܝܬܝܢ ܣܒ̈ܐ<EOS> ܘܠܐ ܣܐܒܝܢ ܥܠܝܡ̈ܐ<EOS>ܕܥܠ ܣܒܪܐ ܕܣܐܒܝܢ ܘܡܝܬܝܢ ܢܣܒܘܢ ܥܠܝܡ̈ܐ ܢܫ̈ܐ ܘܢܘܠܕܘܢ ܒܢ̈ܝܐ<EOS> ܕܡܐ ܕܡܝܬܘ ܐܒܗ̈ܐ ܢܩܘܒܘܢ<EOS>
ܒܢܝ̈ܐ ܚܠܦܝܗܘܢ<EOS> ܗܠܝܢ ܓܝܪ ܟܠܗܝܢ ܒܗܢܐ ܥܠܡܐ ܡܫܬܡܫܢ<EOS> ܒܗܘ ܓܝܪ ܐܬܪܐ ܠܝܬ ܣܢܝܩܘܬܐ ܘܠܐ<EOS>
ܚܣܝܪܘܬܐ<EOS> ܘܠܐ ܪܓܬܐ ܘܠܐ ܡܘܠܕܐ<EOS> ܘܠܐ ܫܘܠܡܐ<EOS> ܘܠܐ ܛܘܠܩܐ<EOS> ܘܠܐ ܡܘܬܐ<EOS> ܘܠܐ ܓܡܘܪܝܐ ܘܠܐ<EOS>
ܥܬܝܩܘܬܐ<EOS> ܘܠܐ ܣܢܐܬܐ<EOS> ܘܠܐ ܚܡܬܐ<EOS> ܘܠܐ ܛܢܢܐ<EOS> ܘܠܐ ܠܐܘܬܐ ܘܠܐ ܥܡܠܐ<EOS> ܘܠܐ ܚܫܘܟܐ ܘܠܐ ܠܠܝܐ<EOS>ܘܠܐ ܕܓܠܘܬܐ<EOS> ܘܠܝܬ ܒܗܘ ܐܬܪܐ ܣܢܝܩܘܬܐ ܠܓܡܪ<EOS> ܐܠܐ ܗܘ ܐܬܪܐ ܡܠܐ ܢܘܗܪܐ ܘܚܝ̈ܐ<EOS> ܘܚܢܢܐ<EOS>ܘܡܠܝܘܬܐ ܘܣܒܥܘܬܐ<EOS> ܘܚܕܬܘܬܐ ܘܪܚܡܘܬܐ<EOS> ܘܟܠܗܘܢ ܡܘܠܟܢ̈ܐ ܛܒ̈ܐ<EOS> ܕܟܬܝܒܝܢ ܐܦ ܕܠܐ ܪ̈ܫܝܡܝܢ<EOS>ܐܝܬ ܓܝܪ ܬܡܢ ܡܕܡ ܕܥܝܢܐ ܠܐ ܚܙܬ<EOS> ܘܐܕܢܐ ܠܐ ܫܡܥܬ<EOS> ܘܥܠ ܠܒܐ ܕܒܪ ܐܢܫܐ ܠܐ ܣܠܩ<EOS> ܘܡܕܡ ܕܠܐ<EOS>
ܡܬܡܠܠ<EOS> ܘܠܐ ܡܫܟܚ ܒܪܢܫܐ ܠܡܐܡܪܗ<EOS> ܘܐܡܪ ܫܠܝܚܐ<EOS> ܕܡܕܡ ܕܛܝܒ ܐܠܗܐ ܠܐܝܠܝܢ ܕܪܚܡܝܢ ܠܗ<EOS> ܟܕ<EOS>
ܣܓܝ ܢܡܠܠܘܢ ܒ̈ܢܝ ܐܢܫܐ ܠܡܐܡܪܗ ܠܐ ܡܫܟܚܝܢ<EOS> ܘܡܕܡ ܕܠܐ ܚܙܬ ܥܝܢܐ ܠܡܬܢܝܘܬܗ ܠܐ ܡܨܝܢ<EOS> ܘܡܕܡ<EOS>
ܕܐܕܢܐ ܠܐ ܫܡܥܬ ܠܡܕܡܝܘܬܗ ܠܡܕܡ ܕܫܡܥܬ ܐܕܢܐ ܘܚܙܬ ܥܝܢܐ<EOS> ܠܐ ܘܠܐ ܠܗܘܢ ܠܡܐܡܪ<EOS> ܘܡܕܡ ܕܥܠ<EOS>
ܠܒܐ ܠܐ ܣܠܩ<EOS> ܡܢܘ ܡܡܪܚ ܕܢܐܡܪ ܥܠܘܗܝ<EOS> ܕܥܠ ܡܕܡ ܕܣܠܩ ܥܠ ܠܒܐ ܕܡܐ<EOS> ܐܠܐ ܙܕܩܐ ܗܕܐ ܠܐܡܘܪܐ<EOS>
ܕܢܕܡܐ ܘܢܩܪܝܘܗܝ ܠܗܘ ܐܬܪܐ ܡܥܡܪܐ ܕܐܠܗܐ<EOS> ܘܐܬܪܐ ܕܚܝ̈ܐ<EOS> ܐܬܪܐ ܓܡܝܪܐ<EOS> ܐܬܪܐ ܕܢܘܗܪܐ<EOS> ܐܬܪܐ<EOS>
ܕܓܐܝܘܬܐ<EOS> ܫܒܬܗ ܕܐܠܗܐ<EOS> ܝܘܡܐ ܕܢܝܚܬܐ<EOS> ܢܝܚܐ ܕܙܕܝܩ̈ܐ<EOS> ܒܘܣܡܐ ܕܟܐ̈ܢܐ<EOS> ܡܥܡܪܐ ܘܕܝܪܐ<EOS>
ܕܙܕܝ̈ܩܐ ܘܩܕܝܫ̈ܐ<EOS> ܐܬܪܐ ܕܣܒܪܢ<EOS> ܒܝܬ ܬܘܟܠܢܢ ܥܫܝܢܐ<EOS> ܐܬܪܐ ܕܣܝܡܬܢ<EOS> ܐܬܪܐ ܥܛܐ ܥܡܠܢ<EOS> ܘܡܥܒܪ<EOS>
ܐܘܠܨ̈ܢܝܢ<EOS> ܘܡܫܐ ܬܢܚ̈ܬܢ<EOS> ܒܗܠܝܢ ܘܠܐ ܠܢ ܕܢܕܡܝܘܗܝ ܘܢܩܪܝܘܗܝ ܠܗܘ ܐܬܪܐ<EOS>
ܬܘܒ ܕܒܪ ܡܘܬܐ ܠܘܬܗ ܡ̈ܠܟܐ ܡܘܬܒ̈ܝ ܡܕܝܢ̈ܬܐ<EOS> ܘܡܬܥܫ̈ܢܝ ܒܓܐܝܘܬܐ<EOS> ܘܠܐ ܫܒܩ<EOS>
ܠܡܪ̈ܝ ܐܬܪ̈ܘܬܐ<EOS> ܕܒܪ ܘܫܒܐ ܡܘܬܐ ܠܘܬܗ ܝܥܢ̈ܐ ܕܠܐ ܣܒܥܝܢ ܘܐܡܪܝܢ ܟܕܘ<EOS> ܘܡܬܝܥܢ ܥܠܝܗܘܢ ܝܬܝܪ<EOS>
ܡܢ ܕܗܢܘܢ ܐܬܝܥܢܘ<EOS> ܕܒܪ ܡܘܬܐ ܠܘܬܗ ܠܒܙܘ̈ܙܐ<EOS> ܘܕܠܐ ܒܛܝܒܘ ܕܝܠܗܘܢ ܡܬܟܠܝܢ ܡܢ ܒܙܬܐ<EOS>
ܕܚܒܪ̈ܝܗܘܢ<EOS> ܕܒܪ ܡܘܬܐ ܠܘܬܗ ܠܛܠܘܡ̈ܐ<EOS> ܘܒܥܠܬ ܡܘܬܐ ܡܬܟܠܝܢ ܡܢ ܥܘܠܐ<EOS> ܕܒܪ ܡܘܬܐ ܠܘܬܗ<EOS>
ܠܐܠܘܨ̈ܐ ܘܡܬܢܝܚܝܢ ܐܠܝܨ̈ܐ ܥܕ ܐܙܠܝܢ ܠܘܬܗ<EOS> ܕܒܪ ܡܘܬܐ ܠܘܬܗ ܠܒ̈ܠܥܝ ܚܒܪ̈ܝܗܘܢ<EOS> ܘܥܠܝܒ̈ܐ<EOS>
ܘܛܠܝܡ̈ܐ ܡܬܢܝܚܝܢ ܩܠܝܠ ܥܕ ܐܦ ܗܢܘܢ ܡܬܕܒܪܝܢ ܘܐܙܠܝܢ ܠܬܡܢ<EOS> ܘܕܒܪ ܡܘܬܐ ܠܣܓܝܐ̈ܝ ܡܚܫܒ̈ܬܐ<EOS>ܘܡܫܬܪܐ ܘܡܬܒܛܠ ܟܠ ܡܐ ܕܐܬܪܥܝܘ<EOS> ܡܬܚܫܒܝܢ ܒܢ̈ܝ ܐܢܫܐ ܣܓܝ ܨܒܘ̈ܬܐ<EOS> ܘܐܬܐ ܥܠܝܗܘܢ ܡܘܬܐ ܡܢ<EOS>
ܫܠܝܐ<EOS> ܘܡܬܕܒܪܝܢ ܘܬܘܒ ܠܐ ܡܬܕܟܪܝܢ ܡܕܡ ܕܐܬܪܥܝܘ<EOS> ܐܝܬ ܒܪܢܫܐ ܕܡܬܚܫܒ ܠܫܢ̈ܝܢ ܣܓܝܐ̈ܬܐ<EOS>ܘܓܠܝܙܐ ܡܢܗ ܕܡܚܪ ܠܐ ܐܝܬܘܗܝ<EOS> ܡܬܪܝܡ ܘܡܫܬܒܗܪ ܒܪ ܐܕܡ ܥܠ ܚܒܪܗ<EOS> ܘܐܬܐ ܥܠܘܗܝ ܡܘܬܐ ܘܡܒܛܠ<EOS>
ܫܘܒܗܪܗ<EOS> ܥܬܝܪܐ ܡܬܚܫܒ ܕܢܘܣܦ ܥܠ ܢܟܣܘ̈ܗܝ<EOS> ܘܠܐ ܝܕܥ ܕܐܦ ܕܩܢܐ ܠܐ ܡܩܕܐ ܠܗ<EOS> ܕܒܪ ܡܘܬܐ ܠܘܬܗ<EOS>
ܠܟܠܗܘܢ ܒܢ̈ܝ ܐܢܫܐ<EOS> ܘܚܒܫ ܠܗܘܢ ܒܕܝܪܗ ܥܕܡܐ ܠܕܝܢܐ<EOS> ܐܦ ܥܠ ܕܠܐ ܚܛܘ ܡܠܟܐ ܗܘܐ ܥܠܝܗܘܢ<EOS> ܡܛܠ<EOS>
ܓܙܪ ܕܝܢܐ ܕܩܒܠ ܐܕܡ ܒܚܛܗܘ̈ܗܝ<EOS>
ܘܐܬܐ ܡܚܝܢܐ ܩܛܘܠܗ ܕܡܘܬܐ<EOS> ܘܡܒܛܠ ܫܘܠܛܢܗ ܡܢ ܟܐ̈ܢܐ ܘܡܢ ܥܘ̈ܠܐ<EOS> ܘܩܝܡܝܢ<EOS>
ܡܝܬ̈ܐ ܒܩܠܐ ܥܙܝܙܐ<EOS> ܘܡܣܬܪܩ ܘܡܬܚܠܨ ܡܘܬܐ ܡܢ ܟܠܗ ܫܒܝܬܐ<EOS> ܘܠܕܝܢܐ ܡܬܟܢܫܝܢ ܟܘܠܗܘܢ ܒ̈ܢܝ<EOS>
ܐܕܡ<EOS> ܘܐܙܠ ܐܢܫ ܐܢܫ ܠܐܬܪܗ ܕܡܥܬܕ ܠܗ<EOS> ܩܝܡܬ ܙܕܝܩ̈ܐ ܪܕܝܐ ܠܚ̈ܝܐ<EOS> ܘܩܝܡܬܗܘܢ ܕܥܘ̈ܠܐ ܠܡܘܬܐ<EOS>
ܡܫܬܠܡܐ<EOS> ܙܕܝܩ̈ܐ ܕܢܛܪܘ ܦܘܩܕܢܐ ܐܙܠܝܢ ܘܠܐ ܩܪܒܝܢ ܠܕܝܢܐ ܒܝܘܡܐ ܕܩܝܡܝܢ<EOS> ܐܝܟ ܕܫܐܠ ܕܘܝܕ<EOS>ܕܠܐ ܬܥܠ ܠܥܒܕܟ ܒܕܝܢܐ<EOS> ܘܐܦ ܠܐ ܡܙܝܥ ܠܗܘܢ ܡܪܗܘܢ ܒܗܘ ܝܘܡܐ<EOS>
ܘܥܗܕ ܕܐܦ ܫܠܝܚܐ ܐܡܪ<EOS> ܕܠܡܠܐ̈ܟܐ ܕܝܢܝܢ ܚܢܢ<EOS> ܘܡܪܢ ܐܡܪ ܠܬܠܡܝܕܘܗ̈ܝ<EOS>ܕܬܬܒܘܢ ܥܠ ܬܪ̈ܥܣܪ ܟܘܪ̈ܣܘܢ<EOS> ܘܬܕܘܢܘܢ ܬܪܬܥܣܪ̈ܐ ܫܪ̈ܒܢ ܕܒܝܬ ܐܝܣܪܝܠ<EOS> ܘܚܙܩܝܐܝܠ ܐܡܪ ܥܠ<EOS>
ܓܒܪ̈ܐ ܙܕܝܩ̈ܐ ܕܗܢܘܢ ܕܝܢܝܢ ܠܐܗܠܐ ܘܠܐܗܠܝܒܐ<EOS> ܙܕܝܩ̈ܐ ܓܝܪ ܕܥܬܝܕܝܢ ܕܢܕܘܢܘܢ ܠܥܘ̈ܠܐ ܐܘܕܥ<EOS>
ܥܠܝܗܘܢ<EOS> ܕܠܐ ܥܐܠܝܢ ܒܕܝܢܐ<EOS> ܘܥܠ ܕܐܡܪ ܫܠܝܚܐ<EOS> ܕܠܡܠܐܟ̈ܐ ܕܝܢܝܢ ܚܢܢ<EOS> ܫܡܥ ܐܦܝܣܟ<EOS> ܡܠܐܟ̈ܐ<EOS>
ܓܝܪ ܕܡܬܕܝܢܝܢ ܡܢ ܫܠܝܚ̈ܐ<EOS> ܟܗ̈ܢܐ ܐܢܘܢ ܕܐܥܘܠܘ ܒܢܡܘܣܐ ܐܝܟ ܕܐܡܪ ܢܒܝܐ<EOS> ܕܣܦܘܬ̈ܗ ܕܟܗܢܐ<EOS>
ܢܛܪ̈ܢ ܝܕܥܬܐ<EOS> ܘܢܡܘܣܐ ܫܐܠܝܢ ܡܢ ܦܘܡܗ<EOS> ܡܛܠ ܕܡܠܐܟܗ ܗܘ ܕܡܪܝܐ ܚܝܠܬܢܐ<EOS> ܡܠܐܟ̈ܐ ܕܗܢܘܢ<EOS>
ܟܗ̈ܢܐ<EOS> ܘܡܫܬܐܠ ܢܡܘܣܐ ܡܢ ܦܘܡܗܘܢ ܟܕ ܡܥܘܠܝܢ ܒܢܡܘܣܐ<EOS> ܡܬܕܝܢܝܢ ܠܚܪܬܐ ܡܢ ܫܠܝܚ̈ܐ ܘܟܗ̈ܢܐ<EOS>
ܢܛܪ̈ܝ ܢܡܘܣܐ<EOS>
ܘܪ̈ܫܝܥܐ ܠܐ ܩܝܡܝܢ ܒܕܝܢܐ<EOS> ܘܐܦ ܠܐ ܚ̈ܛܝܐ ܒܟܢܘܫܬܐ ܕܙܕܝ̈ܩܐ<EOS> ܘܐܝܟܢܐ<EOS>
ܕܙܕܝܩ̈ܐ ܕܓܡܝܪ̈ܝܢ ܒܥܒ̈ܕܐ ܛܒ̈ܐ ܠܕܝܢܐ ܠܐ ܥܐܠܝܢ ܕܢܬܕܝܢܘܢ<EOS> ܗܟܢܐ ܐܦܠܐ ܪ̈ܫܝܥܐ ܐܝܠܝܢ<EOS>
ܕܣܓܝܐ̈ܝܢ ܚܛܗܝܗ̈ܘܢ ܘܫܦܝܥܐ ܟܝܠܬ ܚܘܒܝܗ̈ܘܢ<EOS> ܗܠܝܢ ܠܐ ܡܬܒܥܐ ܠܗܘܢ ܕܢܩܪܒܘܢ ܠܕܝܢܐ<EOS> ܐܠܐ ܡܐ<EOS>
ܕܩܡܘ ܗܦܟܝܢ ܠܗܘܢ ܠܫܝܘܠ<EOS> ܐܝܟ ܕܐܡܪ ܕܘܝܕ ܕܢܗܦܟܘܢ ܪ̈ܫܝܥܐ ܠܫܝܘܠ<EOS> ܘܟܠܗܘܢ ܥܡܡ̈ܐ ܕܛܥܝܢ<EOS>
ܠܐܠܗܐ<EOS> ܘܐܫܥܝܐ ܐܡܪ ܕܟܠܗܘܢ ܥܡܡ̈ܐ ܐܝܟ ܢܘܛܦܬܐ ܡܢ ܩܕܣܐ<EOS> ܘܐܝܟ ܢܙܠܐ ܕܡܣܐܬܐ<EOS> ܘܓܙܪ̈ܬܐ ܐܝܟ<EOS>
ܕܚܝܚܐ ܢܫܬܕܝܢ<EOS> ܘܟܠܗܘܢ ܥܡܡ̈ܐ ܐܝܟ ܠܐ ܡܕܡ ܚܫܝܒܝܢ ܠܗ<EOS> ܠܐܒܕܢܐ ܘܠܚܪܒܐ ܚܫܝܒܝܢ ܠܗ<EOS>ܡܟܝܠ ܝܠܦ ܘܐܬܛܦܝܣ<EOS> ܕܟܠܗܘܢ ܥܡܡ̈ܐ ܐܝܠܝܢ ܕܠܐܠܗܐ ܥܒܘܕܗܘܢ ܠܐ ܝܕܥܝܢ<EOS> ܐܝܟ ܠܐ ܡܕܡ ܚܫܝܒܝܢ<EOS>
ܠܗ ܠܐܠܗܐ<EOS> ܘܠܕܝܢܗ ܠܐ ܩܪܒܝܢ<EOS> ܐܠܐ ܡܐ ܕܩܡܘ ܗܦܟܘ ܠܗܘܢ ܠܫܝܘܠ<EOS>
ܘܫܪܟܐ ܕܥܠܡܐ ܟܠܗ ܕܡܬܩܪܝܢ ܚܛ̈ܝܐ ܩܝܡܝܢ ܒܕܝܢܐ ܘܡܬܪܫܝܢ<EOS> ܐܝܠܝܢ ܓܝܪ ܕܩܠܝܠ<EOS>
ܒܘܨܪ̈ܐ ܐܝܟ ܠܗܘܢ<EOS> ܪܫܐ ܕܝܢܐ<EOS> ܘܡܘܕܥ ܠܗܘܢ ܕܐܣܟܠܘ<EOS> ܘܝܗܒ ܠܗܘܢ ܝܘܪܬܢܐ ܚ̈ܝܐ ܡܢ ܒܬܪ ܕܝܢܐ<EOS>ܘܐܣܬܟܠ ܕܐܘܕܥܢ ܡܪܢ ܒܣܒܪܬܗ<EOS> ܕܟܠܢܫ ܐܝܟ ܥܡܠܗ ܐܓܪܗ ܡܩܒܠ<EOS> ܕܢܣܒ ܟܣܦܐ ܚܘܝ ܝܘܬܪܢܐ<EOS> ܕܥܒܕ<EOS>
ܡܢܝܗ ܘܟܟܪܗ ܡܢܝܐܡܢܝܢܐ ܥܣܝܪܝܐ<EOS> ܡܩܒܠ ܚܝ̈ܐ ܡܫܠܡ̈ܢܐ<EOS> ܟܕ ܡܕܡ ܠܐ ܚܣܝܪ<EOS> ܘܕܥܒܕ ܡܢܝܗ<EOS>
ܘܟܟܪܗ ܚܡܫ ܡ̈ܢܘܢ<EOS> ܩܒܠ ܦܠܓܐ ܡܢ ܥܣܪܐ<EOS> ܚܕ ܐܫܬܠܛ ܥܣܪ ܡ̈ܢܘܢ<EOS> ܘܚܕ ܚܡܫ<EOS> ܘܐܣܬܟܠ ܘܚܙܝ<EOS>ܕܒܨܝܪ ܝܘܬܪܢܐ ܕܚܡܫ ܡܢ ܕܥܣܪ<EOS> ܘܡܝܬܪܝܢ ܦܥܠܐ̈ ܕܫܐܠܝܢ ܐܓܪܐ ܡܢ ܐܝܠܝܢ ܕܢܣܒܘ ܘܫܬܝܩܝܢ<EOS>ܕܥܡܠܘ ܟܠܗ ܝܘܡܐ<EOS> ܟܕ ܓܠܝܢ ܐܦܝܗ̈ܘܢ ܢܣܒܝܢ ܐܓܪܐ<EOS> ܘܫܐܠܝܢ ܒܬܟܝܠܘ ܕܢܘܣܦ ܠܗܘܢ ܝܬܝܪܐ<EOS>ܘܕܦܠܚܘ ܚܕܐ ܫܥܐ<EOS> ܢܣܒܝܢ ܟܕ ܫܬܝܩܝܢ<EOS> ܘܝܕܥܝܢ ܕܒܛܝܒܘ ܡܬܚܢܢܝܢ ܘܚܐܝܢ<EOS> ܐܝܠܝܢ ܚ̈ܛܝܐ<EOS>
ܕܣܓܝܐ̈ܝܢ ܚܛܗܝ̈ܗܘܢ<EOS> ܡܢ ܒܝܬ ܕܝܢܐ ܡܬܚܝܒܝܢ ܘܐܙܠܝܢ ܠܬܫܢܝܩܐ<EOS> ܘܡܢ ܗܝܕܝܢ ܘܠܗܠ ܕܝܢܐ<EOS>
ܫܠܝܛ<EOS>
ܬܘܒ ܫܡܥ ܠܫܠܝܚܐ ܕܐܡܪ<EOS> ܕܟܠ ܐܢܫ ܐܝܟ ܥܡܠܗ ܐܓܪܗ ܡܩܒܠ<EOS> ܕܥܡܠ ܩܠܝܠ ܢܣܒ ܐܝܟ<EOS>
ܕܠܐܝ<EOS> ܘܕܪܗܛ ܣܓܝ ܐܝܟ ܡܪ̈ܗܛܘܗܝ ܡܬܦܪܥ<EOS> ܘܐܦ ܐܝܘܒ ܐܡܪ<EOS> ܕܚܣ ܠܐܠܗܐ ܕܢܥܒܕ ܥܘܠܐ<EOS> ܘܚܣ ܠܗ<EOS>
ܕܢܥܒܕ ܚܛܝܬܐ<EOS> ܡܛܠ ܕܐܝܟ ܥܒ̈ܕܘܗܝ ܕܒܪ ܐܢܫܐ ܦܪܥ ܠܗ<EOS> ܘܓܒܪܐ ܐܝܟ ܐܘܪ̈ܚܬܗ ܡܫܟܚ<EOS> ܘܐܦ ܫܠܝܚܐ<EOS>
ܐܡܪ<EOS> ܕܟܘܟܒܐ ܡܢ ܟܘܟܒܐ ܡܝܬܪ ܗܘ ܒܢܘܗܪܗ<EOS> ܗܟܢܐ ܐܦ ܚܝܬ ܡܝ̈ܬܐ<EOS> ܡܟܝܠ ܕܥ ܕܐܦ ܟܕ ܠܚܝ̈ܐ<EOS>
ܥܐܠܝܢ ܒ̈ܢܝ ܐܢܫܐ<EOS> ܐܠܐ ܦܘܪܥܢܐ ܡܢ ܦܘܪܥܢܐ ܡܝܬܪ<EOS> ܘܫܘܒܚܐ ܡܢ ܫܘܒܚܐ ܡܝܬܪ<EOS> ܘܐܓܪܐ ܣܓܝ ܡܢ<EOS>
ܐܓܪܐ<EOS> ܘܕܪܓܐ ܡܢ ܚܒܪܗ ܡܥܠܝ<EOS> ܘܢܘܗܪܐ ܡܢ ܢܘܗܪܐ ܦܐܐ ܒܚܙܘܗ<EOS> ܫܡܫܐ ܡܝܬܪ ܡܢ ܣܗܪܐ<EOS> ܘܪܒ ܣܗܪܐ<EOS>
ܡܢ ܟܘܟ̈ܒܐ ܕܥܡܗ<EOS> ܘܚܙܝ ܕܣܗܪܐ ܘܟܘܟܒ̈ܐ ܐܦ ܒܫܘܠܛܢܗ ܕܫܡܫܐ ܐܝܬܝܗܘܢ<EOS> ܘܡܬܒܠܥ ܢܘܗܪܗܘܢ<EOS>
ܒܙܝܘܗ ܕܫܡܫܐ<EOS> ܘܠܫܡܫܐ ܠܝܬ ܠܗ ܫܘܠܛܢܐ ܥܡ ܣܗܪܐ ܘܟܘܟܒ̈ܐ<EOS> ܡܛܠ ܕܠܐ ܢܒܛܠ ܠܠܝܐ<EOS> ܕܗܘܐ ܦܪܝܫ<EOS>
ܡܢ ܐܝܡܡܐ<EOS> ܘܟܕ ܐܬܒܪܝ ܫܡܫܐ ܢܗܝܪܐ ܐܬܩܪܝ<EOS> ܘܚܙܝ ܕܫܡܫܐ ܘܣܗܪܐ ܘܟܘܟ̈ܒܐ<EOS> ܟܠܗܘܢ ܢܗܝܪ̈ܐ<EOS>
ܐܬܩܪܝܘ<EOS> ܐܠܐ ܡܝܬܪ ܢܗܝܪܐ ܡܢ ܢܗܝܪܐ<EOS> ܫܡܫܐ ܡܥܡܛ ܢܘܗܪܗ ܕܣܗܪܐ<EOS> ܘܐܦ ܣܗܪܐ ܡܚܫܟ ܢܘܗܪܐ<EOS>
ܕܟܘ̈ܟܒܐ<EOS> ܘܟܘܟܒܐ ܡܢ ܟܘܟܒܐ ܡܝܬܪ ܒܢܘܗܪܗ<EOS>
ܘܐܣܬܟܠ ܘܐܦ ܡܢ ܕܥܠܡܐ ܗܢܐ<EOS> ܡܢ ܥܡ̈ܠܝ ܒܥܡܠܐ<EOS> ܘܐܓܝܪ̈ܐ ܕܦܠܚܝܢ ܥܡ<EOS>
ܚܒܪ̈ܝܗܘܢ<EOS> ܐܝܬ ܕܐܓܪ ܠܚܒܪܗ ܒܐܓܪ ܝܘܡܐ<EOS> ܘܒܪ ܝܘܡܗ ܢܣܒ ܐܓܪܐ ܕܥܡܠܗ<EOS> ܘܐܝܬ ܕܡܬܐܓܪ ܠܝܪܚ<EOS>
ܝܘܡ̈ܝܢ<EOS> ܘܚܫܒ ܘܢܣܒ ܐܓܪܗ ܕܥܕܢ ܒܥܕܢ<EOS> ܘܦܪܝܫ ܐܓܪܐ ܕܝܘܡܐ ܡܢ ܕܝܪܚܐ<EOS> ܘܡܝܬܪ ܕܫܢܬܐ ܡܢ<EOS>
ܕܝܪܚܐ<EOS>
ܘܐܦ ܡܢ ܫܘܠܛܢܐ ܬܘܒ ܕܥܠܡܐ ܐܣܬܟܠ<EOS> ܕܐܝܬ ܕܫܦܪܝܢ ܠܡܠܟܐ ܒܡܪ̈ܗܛܝܗܘܢ<EOS>ܘܡܩܒܠܝܢ ܐܝܩܪܐ ܡܢ ܐܚ̈ܝܕܝ ܫܘܠܛܢܐ<EOS> ܐܝܬ ܕܬܓܐ ܡܩܒܠ ܡܢ ܡܠܟܐ<EOS> ܕܢܗܘܐ ܡܕܒܪܢܐ ܒܚܕ ܡܢ<EOS>
ܐܬܪ̈ܘܬܐ<EOS> ܘܐܝܬ ܕܝܗܒ ܠܗ ܡܠܟܐ ܩܘܪ̈ܝܐ ܒܫܘܠܛܢܗ<EOS> ܘܡܬܝܬܪ ܐܦ ܒܠܒܘܫܘܗ̈ܝ<EOS> ܡܢ ܕܒܨܝܪ ܡܢܗ<EOS>ܘܐܝܬ ܕܡܩܒܠܝܢ ܕܫ̈ܢܐ ܘܡܘܗܒ̈ܬܐ<EOS> ܘܦܪܝܫ ܐܝܩܪܐ ܡܢ ܚܒܪܗ<EOS> ܘܐܝܬ ܕܐܝܩܪܐ ܝܗܒ ܠܗ ܡܠܟܐ<EOS> ܕܢܗܘܐ<EOS>
ܪܒ ܒܝܬܐ ܥܠ ܟܠܗ ܓܙܐ<EOS> ܘܐܝܬ ܕܐܝܟ ܒܨܝܪܘܬܗ ܡܫܡܫ ܠܡܠܟܐ<EOS> ܘܫܘܠܛܢܗ ܒܠܚܘܕ ܠܚܡܐ ܕܝܘܡܐ<EOS>
ܘܐܦ ܦܘܪܥܢܐ ܒܝܫܐ ܐܡܪ ܐܢܐ ܕܠܐ ܗܘܐ ܕܟܠܢܫ ܫܘܐ<EOS> ܕܐܪܫܥ ܣܓܝ ܣܓܝ ܡܫܬܢܩ<EOS>ܘܕܐܥܘܠ ܠܟܐ ܡܢ ܣܓܝ<EOS> ܙܥܘܪ ܡܫܬܢܩ<EOS> ܐܝܬ ܕܐܙܠܝܢ ܠܚܫܘܟܐ ܒܪܝܐ<EOS> ܕܬܡܢ ܒܟܝܐ ܘܚܘܪܩ ܫ̈ܢܐ<EOS>ܘܐܝܬ ܕܢܦܠܝܢ ܒܢܘܪܐ ܐܝܟ ܕܫܘܝܢ<EOS> ܕܠܐ ܟܬܝܒ ܕܡܚܪܩܝܢ ܫܢܝ̈ܗܘܢ<EOS> ܐܦܠܐ ܕܚܫܘܟܐ ܐܝܬ ܬܡܢ<EOS> ܘܐܝܬ<EOS>
ܕܢܦܠܝܢ ܒܐܬܪܐ ܐܚܪܢܐ<EOS> ܐܬܪ ܕܬܘܠܥܗܘܢ ܠܐ ܡܝܬܐ<EOS> ܘܢܘܪܗܘܢ ܠܐ ܕܥܟܐ<EOS> ܘܗܘܝܢ ܕܘܡܪܐ ܠܟܠ ܒܣܪ<EOS>ܘܐܝܬ ܕܬܪܥܐ ܡܬܬܚܕ ܒܐܦܝܗ̈ܘܢ<EOS> ܘܐܡܪ ܠܗܘܢ ܕܝܢܐ ܕܠܐ ܝܕܥ ܐܢܐ ܠܟܘܢ<EOS> ܘܐܣܬܟܠ ܕܐܝܟ ܕܦܘܪܥܢܐ<EOS>
ܕܛܒ̈ܬܐ ܠܐ ܫܘܐ ܠܘܬ ܟܠܢܫ<EOS> ܗܟܢܐ ܐܦ ܕܒܝܫ̈ܬܐ<EOS> ܠܐ ܗܘܐ ܒܚܕ ܐܣܟܝܡܐ ܡܬܕܝܢܝܢ ܒܢ̈ܝܢܫܐ<EOS> ܐܠܐ<EOS>
ܟܠܢܫ ܐܝܟ ܥܒܕ̈ܘܗܝ ܡܬܦܪܥ ܦܘܪܥܢܐ<EOS> ܡܛܠ ܕܕܝܢܐ ܟܐܢܘܬܐ ܥܛܝܦ ܘܒܐ̈ܦܝ ܐܢܫ ܠܐ ܢܣܒ<EOS>
ܘܐܝܟ ܕܐܦܝܣܬܟ ܕܥܠܡܐ<EOS> ܐܝܟܢܐ ܝܬܝܪ ܐܝܩܪܐ ܡܢ ܚܒܪܗ<EOS> ܘܝܗܒܝܢ ܡ̈ܠܟܐ ܘܫܠܝ̈ܛܝ<EOS>
ܥܠܡܐ ܠܬܚܝܬ ܐܝܕܝ̈ܗܘܢ<EOS> ܐܦ ܥܠ ܗܕܐ ܐܦܝܣܟ ܐܝܟܢܐ ܕܐܝܬ ܡܘܗܒ̈ܬܐ ܛܒ̈ܬܐ ܠܡ̈ܠܟܐ<EOS> ܕܢܬܠܘܢ<EOS>
ܠܡܝܩܪ̈ܢܝܗܘܢ<EOS> ܗܟܢܐ ܘܐܦ ܒܝܬ ܐܣܝܪ̈ܐ<EOS> ܐܣܝܪ̈ܐ<EOS> ܘܫܫ̈ܠܬܐ ܘܣܘܛܡ̈ܐ ܕܓܢܣ̈ ܓܢ̈ܣ ܕܐܣܘܪ̈ܐ<EOS>ܐܝܬ ܕܡܣܟܠ ܠܡܠܟܐ ܣܟܠܘ ܪܒܐ<EOS> ܘܕܠܐ ܫܘܐܠ ܡܫܬܠܡ ܠܡܘܬܐ<EOS> ܘܐܝܬ ܕܡܣܟܠ ܘܠܐ ܫܘܐ ܠܩܛܠܐ<EOS> ܡܬܐܣܪ<EOS>
ܥܕ ܡܬܕܝܢ ܘܡܬܪܕܐ<EOS> ܘܡܥܒܪ ܡܠܟܐ ܣܟܠܘܬܗ<EOS> ܘܐܝܬ ܕܒܪܥܝܢܐ ܐܚܕ ܠܗ ܡܠܟܐ<EOS> ܘܠܒܪ ܡܢ ܒܝܬ ܐܣܝܪ̈ܐ<EOS>
ܒܫܪܝܐ<EOS> ܕܠܐ ܫܫܠܬܐܫܫ̈ܠܬܐ ܘܕܠܐ ܐܣܘܪܐܐܣܘܪ̈ܐ ܡܬܢܛܪ<EOS> ܘܦܪܝܫ ܩܛܝܠܐ ܡܢ ܐܣܝܪܐ<EOS> ܘܚܕ ܡܢ<EOS>
ܚܕ ܡܝܬܪ ܡܣܡ ܒܪܫܗ<EOS> ܐܝܟ ܙܕܩܐ ܕܣܟܠܘܬܗ<EOS> ܘܬܐ ܠܟ ܠܘܬ ܦܪܘܩܢ<EOS> ܕܐܡܪ ܕܣ̈ܓܝܐܝܢ ܐܢܘܢ ܐܬܪ̈ܘܬܐ<EOS>
ܒܝܬ ܐܒܝ<EOS>
ܡܬܚܪܝܢ ܚܒܝܒܝ ܒ̈ܢܝ ܐܢܫܐ ܒܨܝܪ̈ܝ ܣܘܟܠܐ<EOS> ܥܠ ܗܢܐ ܡܕܡ ܕܟܬܒ ܐܢܐ ܠܟ<EOS>ܘܐܡܪܝܢ<EOS> ܕܐܝܢܘ ܐܬܪܐ ܕܒܗ ܡܩܒܠܝܢ ܙܕܝ̈ܩܐ ܦܘܪܥܢܐ ܛܒܐ<EOS> ܘܐܝܢܘ ܐܬܪܐ ܕܒܗ ܐܝܬܝܗܘܢ ܬܫܢܝܩ̈ܐ<EOS>ܕܒܗ ܡܩܒܠܝܢ ܥܘ̈ܠܐ ܡܣܡ ܒܪܫܐ ܕܥܒܕܝ̈ܗܘܢ<EOS> ܐܘ ܒܪ ܐܢܫܐ ܕܡܬܪܥܐ ܗܠܝܢ<EOS> ܐܫܐܠܟ ܬܐܡܪ ܠܝ<EOS> ܡܘܬܐ<EOS>
ܡܢܘ ܕܐܬܩܪܝ ܡܘܬܐ ܘܫܝܘܠ ܡܢܐ ܗܝ ܕܫܝܘܠ ܐܬܩܪܝܬ<EOS> ܟܬܝܒ ܓܝܪ ܕܟܕ ܐܬܦܠܓ ܩܘܪܚ ܘܚܒܪ̈ܘܗܝ ܥܠ<EOS>
ܡܘܫܐ<EOS> ܦܬܚܬ ܐܪܥܐ ܦܘܡܗ ܘܒܠܥܬ ܐܢܘܢ<EOS> ܘܢܚܬܘ ܟܕ ܚ̈ܝܝܢ ܠܫܝܘܠ<EOS> ܡܕܝܢ ܦܘܡܗ ܕܫܝܘܠ ܗܘ ܗܘ<EOS>
ܕܐܬܦܬܚ ܗܘܐ ܒܡܕܒܪܐ<EOS> ܘܕܘܝܕ ܐܡܪ<EOS> ܕܢܗܦܟܘܢ ܪ̈ܫܝܥܐ ܠܫܝܘܠ<EOS> ܐܡܪܝܢ ܚܢܢ ܕܠܫܝܘܠ ܕܐܬܒܠܥ ܒܗ<EOS>
ܩܘܪܚ ܘܚܒܪ̈ܘܗܝ<EOS> ܠܬܡܢ ܗܦܟܝܢ ܪ̈ܫܝܥܐ<EOS> ܐܠܗܐ ܓܝܪ ܫܠܝܛ ܠܗ<EOS> ܕܐܢ ܨܒܐ ܒܫܡܝܐ ܡܘܪܬ ܚ̈ܝܐ<EOS> ܘܐܢ<EOS>
ܫܦܪ ܠܗ ܒܐܪܥܐ<EOS> ܝܫܘܥ ܡܪܢ ܐܡܪ<EOS> ܕܛܘܒ̈ܝܗܘܢ ܠܡܣܟܢ̈ܐ ܒܪܘܚܗܘܢ<EOS> ܕܕܝܠܗܘܢ ܗܝ ܡܠܟܘܬܐ ܕܫܡܝܐ<EOS>ܘܠܚܕ ܡܢ ܗܢܘܢ ܕܨܠܝܒܝܢ ܗܘܘ ܥܡܗ<EOS> ܕܗܝܡܢ ܒܗ<EOS> ܝܡܐ ܠܗ ܕܥܡܝ ܬܗܘܐ ܒܓܢܬ ܥܕܢ<EOS> ܘܫܠܝܚܐ ܐܡܪ<EOS>ܕܟܕ ܩܝܡܝܢ ܙܕܝܩ̈ܐ<EOS> ܦܪܚܝܢ ܠܥܠ ܠܐܘܪܥܗ ܕܦܪܘܩܢ<EOS> ܒܪܡ ܕܝܢ ܚܢܢ ܗܟܢܐ ܐܡܪܝܢܢ<EOS> ܕܫܪܝܪ ܡܕܡ<EOS>
ܕܐܡܪ ܠܢ ܦܪܘܩܢ<EOS> ܕܫܡܝܐ ܘܐܪܥܐ ܢܥܒܪܘܢ<EOS> ܘܫܠܝܚܐ ܐܡܪ<EOS> ܕܣܒܪܐ ܕܡܬܚܙܐ ܠܐ ܗܘܐ ܣܒܪܐ<EOS> ܘܢܒܝܐ<EOS>
ܐܡܪ<EOS> ܕܫܡܝܐ ܐܝܟ ܬܢܢܐ ܢܥܒܪܘܢ<EOS> ܘܐܪܥܐ ܐܝܟ ܠܒܘܫܐ ܬܒܠܐ<EOS> ܘܥܡܘܪ̈ܝܗ ܐܟܘܬܗ ܢܗܘܘܢ<EOS> ܘܐܝܘܒ<EOS>
ܐܡܪ<EOS> ܥܠ ܐܝܠܝܢ ܕܫܟܒܝܢ<EOS> ܕܥܕ ܒܠܝܢ ܫܡܝܐ ܠܐ ܡܬܬܥܝܪܝܢ<EOS> ܘܠܐ ܢܕܝܢ ܡܢ ܫܢܬܗܘܢ<EOS> ܡܢ ܗܠܝܢ<EOS>
ܐܬܛܦܝܣ<EOS> ܕܗܕܐ ܐܪܥܐ ܕܙܪ̈ܝܥܝܢ ܒܗ ܒ̈ܢܝ ܐܕܡ<EOS> ܘܪܩܝܥܐ ܕܠܥܠ ܡܢܗܘܢ ܕܒ̈ܢܝ ܐܢܫܐ<EOS> ܗܢܐ ܪܩܝܥܐ<EOS>
ܕܣܝܡ ܦܘܪܫܢܐ ܒܝܬ ܫܡܝܐ ܥܠܝܐ̈ ܠܐܪܥܐ ܕܚ̈ܝܐ ܗܠܝܢ ܥܒܪܝܢ ܘܒܠܝܢ ܘܡܬܚܒܠܝܢ<EOS> ܘܥܒܕ ܐܠܗܐ<EOS>
ܚܘܕܬܐ ܠܒ̈ܢܝ ܐܕܡ<EOS> ܘܝܪܬܝܢ ܝܘܪ̈ܬܢܐ ܒܡܠܟܘܬ ܫܡܝܐ<EOS> ܐܢ ܒܐܪܥܐ ܡܘܪܬ ܠܗܘܢ ܡܠܟܘܬ ܫܡܝܐ<EOS>
ܡܬܩܪܝܐ<EOS> ܘܐܢ ܒܫܡܝܐ ܦܫܝܩܐ ܠܗ ܕܢܥܒܕ<EOS> ܡ̈ܠܟܝ ܥܠܡܐ ܓܝܪ ܐܦ ܟܕ ܒܐܬܪܗ ܝܬܒ ܟܠ ܚܕ ܚܕ ܡܢܗܘܢ<EOS>ܠܟܠ ܐܬܪ ܕܫܘܠܛܢܗ ܡܛܐ ܡܠܟܘܬܗ ܕܝܠܗ ܡܬܩܪܝܐ<EOS> ܘܫܡܫܐ ܢܗܝܪܐ ܕܩܒܝܥ ܒܪܩܝܥܐ ܠܟܘܠ ܐܬܪ<EOS>
ܙܠܝܩܘ̈ܗܝ ܦܪܝܣܝܢ<EOS> ܣܦܩ ܫܘܠܛܢܗ ܒܝܡܐ ܘܒܝܒܫܐ<EOS> ܘܚܙܝ ܕܐܦ ܫ̈ܠܝܛܝ ܥܠܡܐ ܐܝܬ ܠܗܘܢ ܣܡܟ̈ܐ<EOS>
ܘܒܣܡ̈ܐ ܘܒܟܠ ܐܬܪ ܘܒܟܠ ܡܕܝܢܐ<EOS> ܠܟܪ ܕܐܙܠܝܢ ܥܡܗܘܢ ܐܢܘܢ ܣܡܟܝܗ̈ܘܢ<EOS> ܘܒܐܬܪ ܐܬܪ ܕܫܦܪ ܠܗܘܢ<EOS>
ܥܒܕܝܢ ܒܝܬ ܐܣܝܪ̈ܐ<EOS> ܐܣܝܪ̈ܐ<EOS> ܫܡܫܐ ܓܝܪ ܒܬܪܬܥܣܪ̈ܐ ܫ̈ܥܝܢ ܡܬܟܪܟ<EOS> ܡܢ ܡܕܢܚܐ ܘܥܕܡܐ ܠܡܥܪܒܐ<EOS>ܘܟܕ ܫܠܡ ܡܪܕܝܬܗ<EOS> ܒܠܠܝܐ ܢܘܗܪܗ ܡܬܚܦܐ<EOS> ܘܠܐ ܡܬܕܘܕ ܠܠܝܐ ܒܫܘܠܛܢܗ<EOS> ܘܒܫܥܘ̈ܗܝ ܕܠܠܝܐ<EOS> ܚܕܪ<EOS>
ܫܡܫܐ ܒܪܗܛܗ ܚܪܝܦܐ<EOS> ܘܡܚܕܪ ܡܫܪܐ ܠܡܪܕܐ ܒܥܝܕܗ<EOS> ܘܫܡܫܐ ܕܥܡܟ ܐܝܬܘܗܝ ܐܘ ܚܟܝܡܐ<EOS> ܡܢ ܛܠܝܘܬܟ<EOS>
ܥܕ ܫܘܠܡ ܣܝܒܘܬܟ<EOS> ܠܐ ܝܕܥ ܐܢܬ ܒܠܠܝܐ ܐܝܟܐ ܪܕܐ ܘܡܬܟܪܟ<EOS> ܠܐܬܪ ܡܪܕܝܬܗ<EOS> ܥܠ ܕܟܣܝܢ ܡܢܟ ܐܠܨܐ<EOS>
ܠܟ ܕܬܥܩܒ<EOS>
ܗܠܝܢ ܥܘܗ̈ܕܢܐ ܟܬܒܬ ܠܐܚ̈ܝܢ ܘܚܒܝ̈ܒܝܢ ܒ̈ܢܝ ܥܕܬܐ ܕܐܠܗܐ<EOS> ܕܒܐܬܪ ܐܬܪ<EOS> ܠܟܪ<EOS>
ܕܡܛܝܢ<EOS> ܠܐܝܠܝܢ ܕܩܪܝܢ ܒܗܘܢ<EOS> ܕܐܦ ܠܙܥܘܪܘܬܝ ܒܨܠܘܬܗܘܢ ܢܬܕܟܪܘܢ<EOS> ܘܢܕܥܘܢ ܕܐܦ ܚܛܝܐ ܘܒܨܝܪܐ<EOS>
ܐܝܬܝ<EOS> ܐܠܐ ܗܝܡܢܘܬܝ ܗܕܐ ܗܝ<EOS> ܕܒܗܠܝܢ ܪ̈ܫܐ ܟܬܝ̈ܒܐ ܣܡܬ ܡܢ ܩܕܝܡ ܘܟܬܒܬ<EOS> ܫܬܐܣܬܐ ܗܝܡܢܘܬܐ<EOS>ܘܥܠ ܗܝܡܢܘܬܐ ܥܒ̈ܕܐ ܕܙܕܩܝܢ ܠܗ<EOS> ܘܡܢܒܬܪ ܗܝܡܢܘܬܐ ܕܬܪ̈ܝܢ ܦܘܩܕ̈ܢܐ ܕܚܘܒܐ<EOS> ܘܡܢ ܒܬܪ ܕܚܘܒܐ<EOS>
ܟܬܒܬ ܨܘܡܐ ܒܬܚܘܝܬܗ ܐܦ ܒܥܒܕܘܗ̈ܝ<EOS> ܘܡܢ ܒܬܪ ܨܘܡܐ ܟܬܒܬ ܨܠܘܬܐ ܒܦܐܪ̈ܝܗ ܘܒܥ̈ܒܕܝܗ<EOS> ܘܒܬܪ<EOS>
ܨܠܘܬܐ ܟܬܒܬ ܕܩܪܒܐ<EOS> ܘܡܕܡ ܕܟܬܒ ܕܢܝܐܝܠ ܥܠ ܡ̈ܠܟܘܬܐ<EOS> ܘܒܬܪ ܕܩܪܒܐ ܟܬܒܬ ܡܚܦܛܢܘܬܐ ܕܒ̈ܢܝ<EOS>
ܩܝܡܐ<EOS> ܘܒܬܪ ܕܒ̈ܢܝ ܩܝܡܐ<EOS> ܟܬܒܬ ܥܠ ܬܝܒܘܬܐ<EOS> ܘܒܬܪ ܕܬܝܒܘܬܐ ܟܬܒܬ ܕܚܝܬ ܡܝ̈ܬܐ<EOS> ܘܒܬܪ ܕܚܝܬ<EOS>
ܡܝ̈ܬܐ ܟܬܒܬ ܥܠ ܡܟܝܟܘܬܐ<EOS> ܘܒܬܪ ܕܡܟܝܟܘܬܐ ܟܬܒܬ ܕܪ̈ܥܘܬܐ ܡܠܦܢ̈ܐ<EOS> ܘܒܬܪ ܕܪ̈ܥܘܬܐ ܟܬܒܬ ܥܠ<EOS>
ܓܙܘܪܬܐ<EOS> ܕܡܫܬܒܗܪܝܢ ܒܗ ܥܡܐ ܕܝܗܘܕ̈ܝܐ<EOS> ܘܒܬܪ ܕܓܙܘܪܬܐ ܟܬܒܬ ܥܠ ܦܨܚܐ ܘܥܠ ܝܘܡܐ ܕܐܪܒܥܣܪܐ<EOS>ܘܒܬܪ ܕܦܨܚܐ ܟܬܒܬ ܥܠ ܫܒܬܐ ܕܚܬܝܪ̈ܝܢ ܒܗ ܝܗܘ̈ܕܝܐ<EOS> ܘܒܬܪ ܕܫܒܬܐ ܟܬܒܬ ܦܝܣܐ ܡܛܠ ܚܪܝܢܐ ܕܓܕܫ<EOS>
ܒܝܘܡ̈ܬܢ<EOS> ܘܒܬܪ ܕܦܝܣܐ ܟܬܒܬ ܥܠ ܡܐܟ̈ܠܬܐ ܥܠ ܕܡܛܡܐܝܢ ܠܗܝܢ ܝܗܘ̈ܕܝܐ<EOS> ܘܒܬܪ ܕܡܐܟ̈ܠܬܐ<EOS> ܟܬܒܬ<EOS>
ܥܠ ܥܡ̈ܡܐ<EOS> ܕܥܠܘ ܘܗܘܘ ܝܪ̈ܬܐ ܚܠܦ ܥܡܐ ܩܕܡܝܐ<EOS> ܘܒܬܪ ܕܥܡܡ̈ܐ<EOS> ܟܬܒܬ ܘܐܘܕܥܬ ܕܐܝܬ ܒܪܐ<EOS>
ܠܐܠܗܐ<EOS> ܘܒܬܪ ܕܒܪܐ ܕܐܠܗܐ<EOS> ܟܬܒܬ ܠܘܩܒܠ ܝܗܘܕ̈ܝܐ<EOS> ܕܡܓܕܦܝܢ ܥܠ ܒܬܘܠܘܬܐ<EOS> ܘܒܬܪ ܡܦܩ ܒܪܘܚܐ<EOS>
ܕܥܠ ܒܬܘܠܘܬܐ<EOS> ܟܬܒܬ ܬܘܒ ܠܘܩܒܠ ܝܗܘ̈ܕܝܐ ܕܐܡܪܝܢ ܕܩܝܡ ܠܢ ܠܡܬܟܢܫܘ<EOS> ܘܒܬܪ ܗܢܐ ܡܦܩ ܒܪܘܚܐ<EOS>
ܟܬܒܬ ܥܠ ܡܘܗܒ̈ܬܐ ܕܡܣܟ̈ܢܐ<EOS> ܘܒܬܪ ܕܡܣܟ̈ܢܐ ܟܬܒܬ ܬܚܘܝܬܐ ܕܪ̈ܕܝܦܐ<EOS> ܘܒܬܪ ܪ̈ܕܝܦܐ<EOS> ܟܬܒܬ<EOS>
ܒܐܚܪܝܬܐ ܕܡܘܬܐ ܘܕܙܒ̈ܢܐ ܐܚܪ̈ܝܐ<EOS> ܗܠܝܢ ܡܐܡܪ̈ܐ ܥܣܪܝܢ ܘܬܪ̈ܝܢ<EOS> ܟܬܒܬ ܥܠ ܥܣܪܝܢ ܘܬܪ̈ܬܝܢ<EOS>
ܐ̈ܬܘܢ<EOS> ܟܬܒܬ ܥܣܪܐ ܩܕܡ̈ܝܐ<EOS> ܒܫܢܬ ܫܬܡܐܐ ܘܐܪ̈ܒܥܝܢ ܘܬܡܢܐ ܕܡܠܟܘܬܗ ܕܐܠܟܣܢܕܪܘܣ ܒܪ ܦܝܠܝܦܘܣ<EOS>
ܡܩܕܘܢܝܐ<EOS> ܐܝܟ ܕܟܬܝܒ ܒܫܘܠܡܗܘܢ<EOS> ܘܗܠܝܢ ܬܪ̈ܥܣܪ ܐܚܪ̈ܝܐ<EOS> ܟܬܒܬ ܒܫܢܬ ܫܬܡܐܐ ܘܚܡܫܝܢ ܘܚܡܫ<EOS>
ܕܡܠܟܘܬܐ ܕܝܘܢ̈ܝܐ ܘܕܪ̈ܗܘܡܝܐ ܕܐܝܬܝܗ ܡܠܟܘܬܗ ܕܐܠܟܣܢܕܪܘܣ ܘܒܫܢܬ ܬܠܬܝܢ ܘܚܡܫ ܕܡܠܟܐ<EOS>
ܦܪܣܝܐ<EOS>
ܗܠܝܢ ܐܝܟ ܡܕܡ ܕܐܕܪܟܬ ܟܬܒܬ ܐܢ ܓܝܪ ܐܢܫ ܢܩܪܐ ܒܗܠܝܢ ܡܐܡܪ̈ܐ<EOS> ܘܢܫܟܚ ܡ̈ܠܐ<EOS>
ܕܠܐ ܫܠܡܢ ܠܪܥܝܢܗ<EOS> ܠܐ ܘܠܐ ܠܗ ܕܢܒܙܚ<EOS> ܡܛܠ ܕܡܕܡ ܕܟܬܝܒ ܒܗܠܝܢ ܪ̈ܫܐ<EOS> ܠܐ ܗܘܐ ܠܪܥܝܢܗ ܕܚܕ<EOS>
ܐܢܫ ܟܬܝܒܢ<EOS> ܘܐܦܠܐ ܠܦܝܣܐ ܕܚܕ ܩܪܘܝܐ<EOS> ܐܠܐ ܠܪܥܝܢܐ ܕܟܠܗ ܥܕܬܐ<EOS> ܘܠܦܝܣܐ ܕܟܠܗ ܗܝܡܢܘܬܐ<EOS> ܘܐܢ<EOS>
ܢܩܪܐ ܘܒܦܝܣܐ ܢܫܡܥ ܫܦܝܪ<EOS> ܘܐܢ ܠܐ ܐܝܬ ܠܝ ܠܡܐܡܪ<EOS> ܕܐܢܐ ܠܒ̈ܢܝ ܦܝܣܐ ܟܬܒܬ<EOS> ܘܠܐ ܠܡܒܙܚ̈ܢܐ<EOS>ܘܐܢ ܬܘܒ ܢܫܟܚ ܡܢ ܕܩܪܐ ܡ̈ܠܐ ܕܠܢ ܒܚܕ ܐܣܟܝܡܐ ܐܡܝܪ̈ܢ<EOS> ܘܠܚܟܝܡܐ ܐܚܪܢܐ ܒܚܕ ܐܣܟܝܡܐ<EOS> ܒܗܕܐ<EOS>
ܠܐ ܢܬܕܘܕ<EOS> ܡܛܠ ܕܟܠܢܫ ܐܝܟ ܡܕܡ ܕܡܕܪܟ ܗܟܢܐ ܡܡܠܠ ܠܫ̈ܡܘܥܐ<EOS> ܘܐܢܐ ܕܟܬܒܬ ܗܠܝܢ<EOS> ܐܦܢ ܡܢܗܝܢ<EOS>
ܡܢ ܡ̈ܠܐ ܠܐ ܫܠܡܢ ܠܕܐܡܘܪܐ ܐܚܪܢܐ<EOS> ܐܠܐ ܗܟܢܐ ܐܡܪ ܐܢܐ<EOS> ܕܗܢܘܢ ܚܟܝܡ̈ܐ ܫܦܝܪ ܐܡܪܘ<EOS> ܘܐܢܐ<EOS>
ܗܟܢܐ ܐܬܚܙܝ ܠܝ ܕܐܡܠܠ<EOS> ܘܐܢ ܐܢܫ ܢܡܠܠ ܘܢܚܘܝܢܝ ܥܠ ܨܒܘ ܨܒܘ<EOS> ܡܩܒܠ ܐܢܐ ܡܢܗ ܕܠܐ ܚܪܝܢܐ<EOS> ܟܠ<EOS>
ܡܢ ܕܩܪܐ ܒܟܬܒ̈ܐ ܩܕܝ̈ܫܐ ܩܕܡ̈ܝܐ ܘܐܚܪ̈ܝܐ<EOS> ܒܬܪ̈ܬܝܗܝܢ ܕܝܬܩ̈ܘܣ<EOS> ܘܒܦܝܣܐ ܩܪܐ ܝܠܦ ܘܡܠܦ<EOS>ܘܐܢ ܢܬܚܪܐ ܥܠ ܡܕܡ ܕܠܐ ܡܕܪܟ<EOS> ܝܘܠܦܢܐ ܪܥܝܢܗ ܠܐ ܡܩܒܠ<EOS> ܐܠܐ ܐܢ ܢܫܟܚ ܡ̈ܠܐ ܕܥ̈ܛܠܢ ܡܢܗ<EOS>ܘܚܝܠܗܝܢ ܠܐ ܡܕܪܟ<EOS> ܗܟܢܐ ܢܐܡܪ<EOS> ܕܡܕܡ ܕܟܬܝܒ ܫܦܝܪ ܟܬܝܒ<EOS> ܐܠܐ ܐܢܐ ܠܐ ܐܕܪܟܬ ܠܡܕܥ<EOS> ܘܐܢ<EOS>
ܢܫܐܠ ܥܠ ܡ̈ܠܐ ܕܥܣܩܢ ܡܢܗ<EOS> ܠܚܟܝܡ̈ܐ ܦܪ̈ܘܫܐ ܕܕܪܫܝܢ ܒܝܘܠܦܢܐ<EOS> ܟܕ ܥܠ ܚܕܐ ܡܠܐ ܢܐܡܪܘܢ ܠܗ<EOS>
ܥܣܪܐ ܚܟܝܡ̈ܝܢ ܥܣܪ ܐ̈ܦܝܢ ܕܡܒܣܡܐ ܠܗ ܢܩܒܠ<EOS> ܘܕܠܐ ܒܣܡܐ ܠܗ ܠܐ ܢܡܝܩ ܒܚܟܝܡ̈ܐ<EOS> ܡܛܠ ܕܡܠܬܗ<EOS>
ܕܐܠܗܐ ܠܡܪܓܢܝܬܐ ܕܡܝܐ<EOS> ܕܠܟܠ ܐܦܝ̈ܗ ܕܬܗܦܟܝܗ ܚܙܘܐ ܫܦܝܪܐ ܐܝܟ ܠܗ<EOS> ܘܥܗܕ ܐܘ ܝܠܘܦܐ ܕܐܡܪ<EOS>
ܕܘܝܕ<EOS> ܕܡܢ ܟܠܗܘܢ ܡ̈ܠܦܢܝ ܝܠܦܬ<EOS> ܘܫܠܝܚܐ ܐܡܪ<EOS> ܕܟܠ ܟܬܒ ܕܒܪܘܚܐ ܗܘ ܕܐܠܗܐ ܗܘܝܬ ܩܪܐ<EOS> ܘܟܠ<EOS>
ܡܕܡ ܒܨܝ<EOS> ܘܕܫܦܝܪ ܐܚܘܕ<EOS> ܘܡܢ ܟܠ ܨܒܘ ܒܝܫܐ ܥܪܘܩ<EOS> ܐܢܗܘ ܓܝܪ ܕܢܣܓܘܢ ܝܘܡ̈ܬܗ ܕܒܪܢܫܐ ܐܝܟ<EOS>
ܟܠܗܘܢ ܝܘܡ̈ܬܗ ܕܥܠܡܐ ܕܡܢ ܐܕܡ ܘܥܕ ܫܘܠܡ ܙܒ̈ܢܐ<EOS> ܘܢܬܒ ܘܢܪܢܐ ܒܟܬܒ̈ܐ ܩܕܝܫ̈ܐ<EOS> ܟܠܗ ܚܝܠܐ<EOS>
ܕܥܘܡܩܐ ܕܡ̈ܠܐ ܠܐ ܡܕܪܟ<EOS> ܘܥܠ ܚܟܡܬܗ ܕܐܠܗܐ ܐܢܫ ܠܐ ܡܫܟܚ ܕܢܩܘܡ<EOS> ܐܝܟ ܡܕܡ ܕܟܬܒܬ ܒܡܐܡܪܐ<EOS>
ܕܥܣܪܐ<EOS> ܒܪܡ ܕܝܢ ܟܠ ܐܡܘܪ̈ܐ ܐܝܠܝܢ ܕܡܢ ܓܙܐ ܪܒܐ ܠܐ ܢܣܒܝܢ ܫܝܛܢ ܘܒܣܝܪ̈ܢ ܡܠܝܗ̈ܘܢ<EOS> ܡܛܠ<EOS>
ܕܨܠܡܐ ܕܡܠܟܐ ܠܟܠ ܐܬܪ ܕܢܐܙܠ ܡܬܩܒܠ<EOS> ܘܐܝܢܐ ܕܐܝܬ ܒܗ ܙܐܦܐ ܡܣܬܠܐ ܘܠܐ ܡܬܩܒܠ<EOS> ܘܐܢ ܐܢܫ<EOS>
ܢܐܡܪ ܕܗܠܝܢ ܡܐܡܪ̈ܐ ܠܦܠܢ ܐܡܝܪܝܢ<EOS> ܗܘ ܡܐܠܦ ܢܐܠܦ<EOS> ܘܠܡܥܣܩ ܥܠ ܐܡܘܪܐ ܠܐ ܦܩܝܕ ܠܗ<EOS> ܐܦ ܐܢܐ<EOS>
ܐܝܟ ܙܥܘܪܘܬܝ ܗܠܝܢ ܟܬܒܬ<EOS> ܒܪܢܫܐ ܕܝܠܝܕ ܡܢ ܐܕܡ ܘܓܒܝܠ ܒܐܝ̈ܕܘܗܝ ܕܐܠܗܐ<EOS> ܕܬܠܡܝܕܐ ܐܢܐ<EOS>
ܕܟܬ̈ܒܐ ܩܕܝ̈ܫܐ<EOS> ܡܪܢ ܓܝܪ ܐܡܪ<EOS> ܕܟܠ ܡܢ ܕܫܐܠ ܢܣܒ<EOS> ܘܕܒܥܐ ܡܫܟܚ<EOS> ܘܕܢܩܫ ܦܬܚܝܢ ܠܗ<EOS> ܘܢܒܝܐ<EOS>
ܐܡܪ<EOS> ܕܐܫܘܕ ܪܘܚܝ ܥܠ ܟܠ ܒܣܪ ܒܝܘܡ̈ܬܐ ܐܚܪ̈ܝܐ ܘܢܬܢܒܘܢ<EOS> ܡܟܝܠ ܡܢ ܕܩܪܐ ܐܝܟ ܡܕܡ ܕܡܢ ܠܥܠ<EOS>
ܟܬܒܬ<EOS> ܒܦܝܣܐ ܢܩܪܐ ܘܢܨܠܐ ܥܠ ܐܡܘܪܐ ܐܚܐ ܕܓܘܐ<EOS> ܕܒܒܥܘܬܐ ܕܟܠܗ ܥܕܬܐ ܕܐܠܗܐ<EOS> ܢܫܬܒܩܘܢ<EOS>
ܚܛܗܘ̈ܗܝ ܘܢܬܕܟܪ ܡܢ ܕܩܪܐ ܕܟܬܝܒ<EOS> ܕܢܫܬܘܬܦ ܗܘ ܡܢ ܕܫܡܥ ܡܠܬܐ ܠܗܘ ܡܢ ܕܡܫܡܥ ܠܗ ܒܟܠܗܝܢ<EOS>
ܛܒܬ̈ܐ<EOS> ܘܬܘܒ ܟܬܝܒ ܕܙܪܘܥܐ ܘܚܨܘܕܐ ܐܟܚܕܐ ܢܚܕܘܢ<EOS> ܘܟܠ ܐܢܫ ܐܝܟ ܥܡܠܗ ܐܓܪܗ ܡܩܒܠ<EOS> ܘܠܝܬ ܡܕܡ<EOS>
ܕܟܣܐ<EOS> ܕܠܐ ܠܟܠ ܒܪܢܫ ܢܬܓܠܐ<EOS>
ܫܠܡܬ ܬܚܘܝܬܐ ܕܥܠ ܡܘܬܐ ܘܙܒ̈ܢܐ ܐܚܪ̈ܝܐ<EOS>
