ܬܚܘܝܬܐ ܕܚܝܬ ܡܝ̈ܬܐ<EOS>
ܚܪ̈ܝܢܐ ܓܝܪ ܒܟܠܙܒܢ<EOS> ܥܠ ܗܕܐ ܗܘ̈ܝܢ<EOS> ܕܐܝܟܢܐ ܠܡ ܩܝܡܝܢ ܡܝ̈ܬܐ<EOS> ܘܒܐܝܢܐ<EOS>
ܦܓܪܐ ܢܐܬܘܢ<EOS> ܕܗܐ ܒܠܐ ܠܗ ܦܓܪܐ ܘܡܬܚܒܠ<EOS> ܘܐܦ ܓܪ̈ܡܐ ܠܡ ܡܐ ܕܢܓܪ ܠܗܘܢ ܙܒܢܐ<EOS> ܡܬܕܩܩܝܢ ܘܠܐ<EOS>
ܝܕܝܥܝܢ<EOS> ܘܟܕ ܬܥܘܠ ܠܡ ܠܩܒܪܐ ܕܡܐܐ ܡܝ̈ܬܝܢ ܩܒܝܪܝܢ ܒܗ<EOS> ܡܠܐ ܙܘܪܐ ܥܦܪܐ ܠܐ ܬܫܟܚ ܬܡܢ<EOS>ܘܗܟܢܐ ܐܡܪܝܢ ܐܝܠܝܢ ܕܗܠܝܢ ܡܬܪܥܝܢ<EOS> ܕܝܕܥܝܢܢ ܠܡ ܕܩܝܡܝܢ ܡ̈ܝܬܐ<EOS> ܐܠܐ ܦܓܪܐ ܠܡ ܫܡܝܢܐ<EOS>
ܠܒܫܝܢ<EOS> ܘܨܘܪ̈ܬܐ ܪ̈ܘܚܢܝܬܐ<EOS> ܘܐܢ ܠܐ ܗܘܐ ܠܡ ܗܟܢܐ ܐܝܬܝܗ<EOS> ܗܠܝܢ ܠܡ ܡܐܐ ܡܝ̈ܬܝܢ ܕܒܚܕ ܩܒܪܐ<EOS>
ܩܒܝܪ̈ܝܢ<EOS> ܘܡܢ ܒܬܪ ܕܗܘܐ ܠܡ ܙܒܢܐ ܣܓܝܐܐ<EOS> ܠܝܬ ܬܡܢ ܐܦܠܐ ܡܕܡ<EOS> ܘܡܐ ܕܚܝ̈ܝܢ ܡܝ̈ܬܐ<EOS> ܘܠܒܫܝܢ<EOS>
ܠܡ ܦܓܪܐ ܘܩܝܡܝܢ<EOS> ܐܠܐ ܠܡ ܦܓܪܐ ܫܡܝܢܐ ܗܘ ܠܒܫܝܢ<EOS> ܡܢ ܐܝܟܐ ܠܡ ܐܬܐ ܗܘ ܦܓܪܐ<EOS> ܕܗܐ ܠܡ ܡܕܡ<EOS>
ܠܝܬ ܒܩܒܪܐ<EOS>
ܡܢ ܕܗܠܝܢ ܕܝܢ ܡܬܪܥܐ<EOS> ܣܟܠܐ ܐܝܬܘܗܝ<EOS> ܘܕܠܐ ܝܕܥܬܐ<EOS> ܟܕ ܥܠܘ ܕܝܢ ܡܝ̈ܬܐ ܡܕܡ<EOS>
ܗܘܘ<EOS> ܘܟܕ ܗܘܘ ܙܒܢܐ ܣܓܝܐܐ<EOS> ܗܘܘ ܠܗܘܢ ܠܐ ܡܕܡ<EOS> ܘܡܐ ܕܗܘܐ ܙܒܢܐ ܕܩܝܡܝܢ ܡܝ̈ܬܐ<EOS> ܗܘܐ ܠܗ ܗܘ<EOS>
ܠܐ ܡܕܡ ܡܕܡ<EOS> ܐܝܟ ܟܝܢܗ ܩܕܡܝܐ<EOS> ܘܡܬܬܘܣܦ ܠܟܝܢܗ ܬܚܠܘܦܐ<EOS> ܐܘ ܥܛܠܐ ܕܡܬܪܥܐ ܗܠܝܢ<EOS> ܫܡܥ ܠܡܕܡ<EOS>
ܕܐܡܪ ܫܠܝܚܐ ܛܘܒܢܐ<EOS> ܟܕ ܡܦܝܣ ܠܣܟܠܐ ܕܐܟܘܬܟ<EOS> ܘܐܡܪ<EOS> ܣܟܠܐ<EOS> ܙܪܥܐ ܕܙܪܥ ܐܢܬ<EOS> ܐܠܐ ܡܐܬ ܠܐ<EOS>
ܚܝܐ<EOS> ܘܗܘ ܡܕܡ ܕܙܪܥ ܐܢܬ<EOS> ܠܐ ܗܘܐ ܐܝܟ ܗܘ ܕܝܠܝܕ ܒܥܣܒܗ<EOS> ܐܠܐ ܦܪܕܬܐ ܚܕܐ ܥܪܛܠܝܬܐ<EOS> ܕܚ̈ܛܐ<EOS>
ܐܘ ܕܣܥܪ̈ܐ<EOS> ܐܘ ܕܫܪܟܐ ܕܙܪ̈ܥܘܢܐ<EOS> ܘܠܚܕ ܚܕ ܡܢ ܙܪ̈ܥܘܢܐ<EOS> ܦܓܪܐ ܕܢܦܫܗ ܡܬܝܗܒ ܠܗ<EOS> ܐܠܗܐ ܕܝܢ<EOS>
ܡܠܒܫ ܠܗ ܠܙܪܥܟ ܦܓܪܗ<EOS> ܐܝܟܢܐ ܕܨܒܐ<EOS>
ܡܟܝܠ ܐܬܛܦܝܣ ܠܟ ܣܟܠܐ ܡܢ ܗܕܐ<EOS> ܕܚܕ ܚܕ ܡܢ ܙܪ̈ܥܘܢܐ ܦܓܪܐ ܕܢܦܫܗ ܠܒܫ<EOS> ܠܐ<EOS>
ܡܢ ܡܬܘܡ ܙܪܥ ܐܢܬ ܚ̈ܛܐ ܘܚܨܕ ܐܢܬ ܣܥܪ̈ܐ<EOS> ܘܠܐ ܡܡܬܘܡ ܢܨܒ ܐܢܬ ܓܦܬܐ<EOS> ܘܡܘܥܝܐ ܠܗ ܬܐ̈ܢܐ<EOS>ܐܠܐ ܟܠ ܡܕܡ ܒܟܝܢܗ ܪܕܐ<EOS> ܗܟܢܐ ܐܦ ܦܓܪܐ ܕܢܦܠ ܒܐܪܥܐ‍‍ܗܘܝܘ ܩܐܡ<EOS> ܘܥܠ ܕܡܬܚܒܠ ܠܗ ܦܓܪܐ<EOS>
ܘܒܠܐ<EOS> ܡܢܗ ܡܢ ܡܬܠܐ ܕܙܪܥܐ<EOS> ܘܠܐ ܠܟ ܠܡܬܛܦܣܘ<EOS> ܕܐܝܟ ܕܙܪܥܐ ܡܐ ܕܢܦܠ ܒܐܪܥܐ<EOS> ܡܬܡܣܐ ܘܡܬܚܒܠ<EOS>ܘܡܢܗ ܡܢ ܡܣܝܘܬܗ<EOS> ܡܘܥܐ ܘܡܦܪܥ ܘܝܗܒ ܦܐܪ̈ܐ<EOS> ܡܛܠ ܕܐܪܥܐ ܕܟܪܝܒܐ ܕܙܪܥܐ ܠܐ ܢܦܠ ܒܗ<EOS> ܦܐܪ̈ܐ<EOS>
ܠܐ ܝܗܒܐ<EOS> ܐܦܢ ܟܘܠܗ ܡܛܪܐ ܗܝ ܐܪܥܐ ܫܬܝܐ ܠܗ<EOS> ܘܩܒܪܐ ܐܝܢܐ ܕܡܝ̈ܬܐ ܠܐ ܡܬܩܒܪܝܢ ܒܗ<EOS> ܒܢ̈ܝܢܫܐ<EOS>
ܒܚܝܬ ܡܝ̈ܬܐ ܠܐ ܢܦܩܝܢ ܡܢܗ<EOS> ܐܠܘ ܟܠܗ ܩܠ ܫܝܦܘܪܐ ܒܓܘܗ ܩܪܐ<EOS> ܘܐܢ ܕܝܢ ܐܝܟ ܕܐܡܪܝܢ<EOS> ܕܪ̈ܘܚܬܐ<EOS>
ܕܟܐ̈ܢܐ ܠܫܡܝܐ ܣܠܩܢ<EOS> ܘܦܓܪܐ ܫܡܝܢܐ ܠܒܫ̈ܢ<EOS> ܒܫܡܝܐ ܐܢܘܢ<EOS> ܘܗܘ ܕܡܩܝܡ ܡܝ̈ܬܐ ܒܫܡܝܐ ܥܡܪ<EOS> ܘܡܐ<EOS>
ܕܐܬܐ ܡܚܝܢܢ<EOS> ܠܡܢ ܡܩܝܡ ܡܢ ܐܪܥܐ<EOS> ܘܠܡܢܐ ܕܝܢ ܟܬܒ ܠܢ ܕܬܐܬܐ ܫܥܬܐ<EOS> ܐܦ ܗܫܐ ܐܝܬܝܗ<EOS> ܕܐܦ<EOS>
ܡܝ̈ܬܐ ܢܫܡܥܘܢ ܩܠܗ ܕܒܪܗ ܕܐܢܫܐ<EOS> ܘܢܚܘܢ ܘܢܦܩܘܢ ܡܢ ܩܒܪ̈ܝܗܘܢ<EOS> ܠܐ ܓܝܪ ܐܬܐ ܦܓܪܐ ܫܡܝܢܐ<EOS>ܥܐܠ ܠܩܒܪܐ ܘܡܚܕܪ ܢܦܩ ܠܗ ܡܢܗ<EOS>
ܗܟܢܐ ܓܝܪ ܐܡܪܝܢ ܥܛ̈ܠܐ<EOS> ܕܠܡܢܐ ܠܡ ܐܡܪ ܫܠܝܚܐ<EOS> ܕܐܚܪܝܢ ܗܘ ܦܓܪܐ ܕܒܫܡܝܐ<EOS>ܘܐܚܪܝܢ ܕܒܐܪܥܐ<EOS> ܐܠܐ ܡܢ ܕܗܕܐ ܫܡܥ ܢܫܡܥ ܐܦ ܠܗܝ ܐܚܪܬܐ ܕܐܡܪ ܫܠܝܚܐ<EOS> ܕܐܝܬ ܠܡ ܦܓܪܐ ܕܢܦܫ<EOS>ܘܐܝܬ ܦܓܪܐ ܕܪܘܚ<EOS> ܘܬܘܒ ܐܡܪ<EOS> ܕܟܘܠܢ ܢܕܡܟ<EOS> ܐܠܐ ܠܐ ܟܘܠܢ ܢܬܚܠܦ<EOS> ܘܬܘܒ ܐܡܪ<EOS> ܕܥܬܝܕ ܗܘ ܗܢܐ<EOS>
ܕܡܐܬ<EOS> ܕܢܠܒܫ ܠܕܠܐ ܡܐܬ<EOS> ܘܗܢܐ ܕܡܬܚܒܠ ܕܢܠܒܫ ܠܕܠܐ ܡܬܚܒܠ<EOS> ܬܘܒ ܐܡܪ<EOS> ܕܟܘܠܢ ܠܡܩܡ ܠܢ ܩܕܡ<EOS>
ܒܝܡ ܕܡܫܝܚܐ<EOS> ܕܢܬܦܪܥ ܐܢܫ ܐܢܫ ܒܦܓܪܗ<EOS> ܡܕܡ ܕܡܢ ܩܕܝܡ ܥܒܝܕ ܗܘܐ ܠܗ<EOS> ܐܢ ܕܛܒ ܘܐܢ ܕܒܝܫ<EOS> ܬܘܒ<EOS>
ܐܡܪ<EOS> ܕܡܢܐ ܢܥܒܕܘܢ ܗܢܘܢ ܕܥܡܕܝܢ ܚܠܦ ܡܝ̈ܬܐ<EOS> ܐܢ ܡܝ̈ܬܐ ܓܝܪ ܠܐ ܩܝܡܝܢ<EOS> ܗܢܘܢ ܠܡܢܐ ܥܡܕܝܢ<EOS>
ܚܠܦܝܗܘܢ<EOS> ܬܘܒ ܐܡܪ<EOS> ܕܐܢ ܚܝܬ ܡܝ̈ܬܐ ܠܝܬ<EOS> ܐܦ ܠܐ ܠܡ ܡܫܝܚܐ ܩܡ<EOS> ܘܐܢ ܡܫܝܚܐ ܠܐ ܩܡ<EOS> ܒܛܠܐ ܗܝ<EOS>
ܗܝܡܢܘܬܟܘܢ ܘܟܪܘܙܘܬܢ<EOS> ܘܐܢ ܗܟܢܐ ܗܘ<EOS> ܐܫܬܟܚܢ ܠܢ ܣܗ̈ܕܐ ܕܓ̈ܠܐ<EOS> ܕܐܣܗܕܢ ܥܠ ܐܠܗܐ<EOS> ܕܐܩܝܡ<EOS>
ܠܡܫܝܚܐ ܠܕܠܐ ܐܩܝܡ<EOS> ܡܕܝܢ<EOS> ܐܢ ܡܝ̈ܬܐ ܠܐ ܩܝܡܝܢ ܐܦܠܐ ܕܝܢܐ ܐܝܬ<EOS> ܘܐܢ ܕܝܢܐ ܠܝܬ<EOS> ܢܐܟܘܠ ܓܐܪ<EOS>
ܘܢܫܬܐ<EOS> ܕܡܚܪ ܡܝܬܝܢ ܚܢܢ<EOS> ܠܐ ܠܡ ܬܛܥܘܢ<EOS> ܡܚܒܠܢ ܪ̈ܥܝܢܐ ܒܣܝ̈ܡܐ<EOS> ܫܘܥ̈ܝܬܐ ܒܝܫ̈ܬܐ<EOS> ܗܕܐ ܕܝܢ<EOS>
ܕܐܡܪ ܫܠܝܚܐ<EOS> ܕܐܚܪܝܢ ܗܘ ܦܓܪܐ ܕܒܫܡܝܐ<EOS> ܘܐܚܪܝܢ ܗܘ ܕܒܐܪܥܐ<EOS> ܗܟܢܐ ܬܫܬܡܥ ܠܟ ܡܠܬܐ ܗܕܐ<EOS> ܕܡܐ<EOS>
ܕܩܐܡ ܦܓܪܐ ܕܟܐ̈ܢܐ ܘܡܬܚܠܦ<EOS> ܐܬܩܪܝ ܠܗ ܫܡܝܢܐ<EOS> ܘܐܝܢܐ ܕܠܐ ܡܬܚܠܦ<EOS> ܐܬܩܪܝ ܠܗ ܒܟܝܢܗ<EOS>
ܐܪܥܢܐ<EOS>ܫܡܥ ܕܝܢ ܚܒܝܒܝ ܠܡܠܬܐ ܕܕܡܝܐ ܠܗܕܐ<EOS> ܕܗܘ ܬܘܒ ܫܠܝܚܐ ܐܡܪܗ<EOS> ܐܡܪ ܓܝܪ<EOS>ܕܒܪܢܫܐ ܕܪܘܚܐ ܠܟܠ ܕܐܢ<EOS> ܘܗܘ ܡܢ ܐܢܫ ܠܐ ܡܬܕܝܢ<EOS> ܘܬܘܒ ܐܡܪ<EOS> ܕܐܝܠܝܢ ܕܕܪܘܚ ܐܢܘܢ<EOS> ܕܪܘܚ ܗܘ<EOS>
ܡܬܪܥܝܢ<EOS> ܘܐܝܠܝܢ ܕܒܣܪ ܐܢܘܢ<EOS> ܕܒܣܪ ܗܘ ܡܬܪܥܝܢ<EOS> ܘܬܘܒ ܐܡܪ<EOS> ܕܟܕ ܕܒܣܪܐ ܗܘܝܢ<EOS> ܟܐ̈ܒܐ ܕܚܛܗ̈ܐ<EOS>
ܡܬܚܦܛܝܢ ܗܘܘ ܒܗܕ̈ܡܝܢ<EOS> ܕܦܐܪ̈ܐ ܢܗܘܐ ܠܡܘܬܐ<EOS> ܬܘܒ ܐܡܪ<EOS> ܕܐܢ ܐܝܬ ܒܟܘܢ ܪܘܚܐ ܕܡܫܝܚܐ<EOS> ܕܪܘܚ<EOS>
ܐܝܬܝܟܘܢ<EOS> ܗܠܝܢ ܟܠܗܝܢ ܐܡܪ ܫܠܝܚܐ<EOS> ܟܕ ܒܣܪܐ ܠܒܝܫ ܗܘܐ<EOS> ܘܥܒ̈ܕܐ ܕܪܘܚܐ ܦܠܚ ܗܘܐ<EOS> ܗܟܢܐ ܐܦ<EOS>
ܒܚܝܬ ܡܝ̈ܬܐ<EOS> ܗܘܐ ܚܘܠܦܐ ܠܙܕܝ̈ܩܐ<EOS> ܘܡܬܒܠܥܐ ܠܗ<EOS> ܨܘܪܬܐ ܐܪܥܢܝܬܐ ܒܫܡܝܢܝܬܐ<EOS> ܘܡܬܩܪܐ ܠܗ<EOS>
ܦܓܪܐ ܫܡܝܢܐ<EOS> ܘܕܠܐ ܡܬܚܠܦ ܡܬܩܪܐ ܠܗ ܐܪܥܢܝܐ<EOS>
ܥܠ ܗܕܐ ܕܝܢ ܚܝܬ ܡܝ̈ܬܐ ܚܒܝܒܝ<EOS> ܟܡܐ ܕܡܫܟܚ ܐܢܐ ܐܦܝܣܟ<EOS> ܡܢ ܒܪܫܝܬ ܓܝܪ<EOS>
ܒܪܝܗܝ ܐܠܗܐ ܠܐܕܡ<EOS> ܡܢ ܥܦܪܐ ܓܒܠܗ ܘܐܩܝܡܗ<EOS> ܐܢ ܓܝܪ ܟܕ ܠܝܬܘܗܝ ܐܕܡ<EOS> ܡܢ ܠܐ ܡܕܡ ܥܒܕܗ<EOS> ܚܕ<EOS>
ܟܡܐ ܗܫܐ ܦܫܝܩܐ ܠܗ ܕܢܩܝܡܝܘܗܝ<EOS> ܕܗܐ ܡܙܪܥ ܙܪܝܥ ܒܐܪܥܐ<EOS> ܐܢ ܓܝܪ ܐܝܠܝܢ ܕܦܫܝܩܢ ܠܢ ܢܥܒܕ<EOS>
ܐܠܗܐ<EOS> ܠܐ ܡܬܚܙܝܢ ܠܢ ܥܒܕ̈ܘܗܝ ܪܘܪ̈ܒܐ<EOS> ܗܐ ܓܝܪ ܐܝܬ ܒܒ̈ܢܝ ܐܢܫܐ<EOS> ܐܢܫܐ ܐܘ̈ܡܢܐ<EOS> ܕܥܒܕܝܢ<EOS>
ܨܒܘ̈ܬܐ ܬܡܝ̈ܗܬܐ<EOS> ܘܐܝܠܝܢ ܕܠܐ ܗܘܘ ܐܘ̈ܡܢܝܗܝܢ ܕܥܒܝ̈ܕܬܐ ܗܠܝܢ<EOS> ܩܝܡܝܢ ܘܡܬܕܡܪܝܢ<EOS> ܕܐܝܟܢܐ<EOS>
ܠܡ ܗܘ̈ܝ<EOS> ܘܥܒܕܐ ܕܚܒܪ̈ܝܗܘܢ ܥܛܠ ܒܥܝ̈ܢܝܗܘܢ<EOS> ܚܕ ܟܡܐ ܥܒ̈ܕܘܗܝ ܕܐܠܗܐ<EOS> ܠܐ ܒܬܕܡܪ̈ܬܐ ܙܕܩ<EOS>
ܠܗܘܢ ܠܡܗܘܐ<EOS> ܠܐܠܗܐ ܕܝܢ<EOS> ܠܐ ܗܘܬ ܪܒܐ ܗܕܐ ܕܚܝ̈ܝܢ ܡܝ̈ܬܐ<EOS> ܟܕ ܙܪܥܐ ܒܐܪܥܐ ܠܐ ܙܪܝܥ ܗܘܐ<EOS>ܐܘܠܕܬ ܐܪܥܐ<EOS> ܡܕܡ ܕܠܐ ܢܦܠ ܒܗ<EOS> ܘܟܕ ܠܐ ܒܛܢܐ ܗܘܬ<EOS> ܝܠܕܬ ܒܒܬܘܠܘܬܗ<EOS> ܐܝܟܢܐ ܕܝܢ ܥܛܠܐ ܗܕܐ<EOS>ܕܬܘܥܐ ܬܘܒ ܐܪܥܐ ܡܕܡ ܕܢܦܠ ܒܗ<EOS> ܘܒܛܢܐ ܕܬܐܠܕ<EOS> ܘܗܐ ܩܪ̈ܝܒܝܢ ܚܒ̈ܠܝܗ<EOS> ܐܝܟ ܕܐܡܪ ܐܫܥܝܐ<EOS> ܕܡܢ<EOS>
ܚܙܐ ܐܝܟ ܗܕܐ<EOS> ܘܡܢ ܫܡܥ ܐܝܟ ܗܠܝܢ<EOS> ܕܡܚܒܠܐ ܐܪܥܐ ܒܝܘܡܐ ܚܕ<EOS> ܘܡܬܝܠܕ ܥܡܐ ܒܫܥܬܐ ܚܕܐ<EOS> ܐܕܡ<EOS>
ܓܝܪ ܠܐ ܙܪܝܥ ܗܘܐ ܘܝܥܐ<EOS> ܘܠܐ ܒܛܝܢ ܗܘܐ ܘܐܬܝܠܕ<EOS> ܗܫܐ ܓܝܪ ܝܠܕܘ̈ܗܝ<EOS> ܗܐ ܙܪܝܥܝܢ ܘܠܡܛܪܐ<EOS>
ܡܣ̈ܟܝܢ ܘܝܥܝܢ<EOS> ܘܐܪܥܐ ܗܐ ܒܛܢܐ ܠܣܓ̈ܝܐܐ<EOS> ܘܩܪܒ ܙܒܢ ܡܘܠܕܗ<EOS>
ܟܠܗܘܢ ܓܝܪ ܐ̈ܒܗܬܢ<EOS> ܥܠ ܣܒܪܐ ܕܩܝܡܬܐ ܘܕܚܝܬ ܡܝ̈ܬܐ<EOS> ܡܣܟܝܢ ܗܘܘ ܘܪܗܛܝܢ<EOS>ܐܝܟ ܕܐܡܪ ܫܠܝܚܐ ܛܘܒܢܐ<EOS> ܕܐܠܘ ܠܗܝ ܡܕܝܢܬܐ ܕܢܦܩ ܡܢܗ ܐܒܪܗܡ<EOS> ܡܣܟܝܢ ܗܘܘ ܙܕܝ̈ܩܐ<EOS> ܐܝܬ ܗܘܐ<EOS>
ܠܗܘܢ ܙܒܢܐ<EOS> ܕܬܘܒ ܢܗܦܟܘܢ ܢܐܙܠܘܢ ܠܗ ܐܠܐ ܡܚܘܝܢ ܕܠܕܛܒܐ ܡܢܗ ܡܣܟܝܢ<EOS> ܠܗܝ ܕܐܝܬܝܗ ܒܫܡܝܐ<EOS>ܘܡܣܟܝܢ ܗܘܘ ܕܢܫܬܪܘܢ<EOS> ܘܒܥܓܠ ܢܐܙܠܘܢ ܠܗ<EOS> ܘܡܢ ܡܕܡ ܕܟܬܒܢܐ ܠܟ ܐܣܬܟܠ ܘܚܙܝ<EOS> ܕܠܩܝܡܬܐ ܡܣܟܝܢ<EOS>
ܗܘܘ<EOS> ܝܥܩܘܒ ܓܝܪ ܐܒܘܢ<EOS> ܟܕ ܡܐܬ ܗܘܐ<EOS> ܐܘܡܝ ܠܝܘܣܦ ܒܪܗ ܘܐܡܪ ܠܗ<EOS> ܕܒܩܒܪܐ ܕܐܒ̈ܗܝ ܩܒܘܪܝܢܝ<EOS>ܠܘܬ ܐܒܪܗܡ ܘܣܪܐ<EOS> ܘܐܝܣܚܩ ܘܪܦܩܐ<EOS> ܘܠܡܢܐ ܕܝܢ ܚܒܝܒܝ<EOS> ܠܐ ܨܒܐ ܗܘܐ ܝܥܩܘܒ ܕܒܡܨܪܝܢ ܢܬܩܒܪ<EOS>ܐܠܐ ܥܡ ܐܒ̈ܗܘܗܝ<EOS> ܗܕܐ ܩܕܡ ܚܘܝ<EOS> ܕܠܚܝܬ ܡܝ̈ܬܐ ܡܣܟܐ ܗܘܐ<EOS> ܕܟܕ ܬܗܘܐ ܩܥܬܐ ܘܩܠܐ ܕܩܪܢܐ<EOS>ܬܗܘܐ ܩܝܡܬܗ ܩܪܝܒܐ ܠܕܐܒ̈ܗܘܗܝ<EOS> ܘܠܐ ܢܬܚܠܛ ܒܙܒܢ ܩܝܡܬܐ<EOS> ܥܡ ܒܝ̈ܫܐ ܕܗܦܟܝܢ ܠܫܝܘܠ<EOS>
ܘܠܬܫܢܝܩܐ<EOS>
ܘܗܟܢܐ ܐܦ ܝܘܣܦ ܐܘܡܝ ܠܐ̈ܚܘܗܝ<EOS> ܘܐܡܪ ܠܗܘܢ<EOS> ܕܟܕ ܢܬܕܟܪܟܘܢ ܐܠܗܐ<EOS> ܐܣܩܘ<EOS>
ܓܪ̈ܡܝ ܡܟܐ ܥܡܟܘܢ<EOS> ܘܥܒܕܘ ܐܚ̈ܘܗܝ ܐܝܟ ܡܠܬܗ ܕܝܘܣܦ<EOS> ܘܢܛܪܘ ܡܘܡܬܐ ܡܐܐ ܘܥܣܪܝܢ ܘܚܡܫ ܫ̈ܢܝܢ<EOS>ܒܗ ܒܙܒܢܐ ܗܘ<EOS> ܕܢܦܩܘ ܚܝ̈ܠܘܬܗ ܕܡܪܝܐ ܡܢ ܐܪܥ ܡܨܪܝܢ<EOS> ܗܝܕܝܢ ܫܩܠ ܡܘܫܐ ܓܪ̈ܡܘܗܝ ܕܝܘܣܦ<EOS>
ܘܢܦܩ<EOS> ܘܝܩܪܘ ܠܗ ܓܪ̈ܡܘܗܝ ܕܓܒܪܐ ܙܕܝܩܐ<EOS> ܘܛܐܒܘ ܠܗ ܡܢ ܕܗܒܐ ܘܡܢ ܣܐܡܐ<EOS> ܕܫܩܠܘ ܒܢ̈ܝ ܐܝܣܪܝܠ<EOS>
ܡܢ ܡܨܪܝܢ<EOS> ܟܕ ܚܠܨܘ ܐܢܘܢ<EOS> ܘܗܘܘ ܓܪ̈ܡܘܗܝ ܕܝܘܣܦ ܐܪܒܥܝܢ ܫ̈ܢܝܢ ܒܡܕܒܪܐ<EOS> ܘܒܗܘ ܙܒܢܐ ܕܫܟܒ<EOS>
ܡܘܫܐ<EOS> ܐܘܪܬ ܐܢܘܢ ܠܝܫܘܥ ܒܪܢܘܢ<EOS> ܛܒܝܢ ܗܘܘ ܠܗ ܓܝܪ ܓܪ̈ܡܘܗܝ ܕܝܘܣܦ ܐܒܘܗܝ<EOS> ܡܢ ܟܘܠܗ ܒܙܬܐ<EOS>
ܕܐܪܥܐ ܗܝ ܕܟܒܫ<EOS> ܘܠܡܢܐ ܕܝܢ ܠܝܫܘܥ<EOS> ܝܗܒ ܗܘܐ ܐܢܘܢ ܡܘܫܐ ܠܓܪ̈ܡܘܗܝ ܕܝܘܣܦ<EOS> ܐܠܐ ܡܛܠ ܕܝܢ<EOS>
ܕܡܢ ܫܒܛܐ ܗܘܐ<EOS> ܕܐܦܪܝܡ ܒܪܗ ܕܝܘܣܦ<EOS> ܘܩܒܪ ܐܢܘܢ ܒܐܪܥܐ ܕܡܘܠܟܢܐ<EOS> ܕܬܗܘܐ ܣܝܡܬܐ ܒܐܪܥܐ ܗܝ<EOS>ܕܓܪ̈ܡܘܗܝ ܕܝܘܣܦ ܩܒܝܪܝܢ ܒܗ<EOS> ܘܐܦ ܒܙܒܢܐ ܗܘ ܕܡܐܬ ܗܘܐ ܝܥܩܘܒ<EOS> ܒܪܟ ܗܘܐ ܠܫܒ̈ܛܘܗܝ ܘܚܘܝ<EOS>
ܐܢܘܢ<EOS> ܡܕܡ ܕܓܕܫ ܠܗܘܢ ܒܚܪܬܐ ܕܝܘ̈ܡܬܐ<EOS> ܘܐܡܪ ܠܪܘܒܝܠ<EOS> ܪܘܒܝܠ ܒܘܟܪܝ ܐܢܬ<EOS> ܚܝܠܝ ܘܪܝܫ<EOS>
ܬܘܩܦܝ<EOS> ܛܥܝܬ<EOS> ܐܝܟ ܡܝܐ ܠܐ ܬܦܘܫ<EOS> ܥܠ ܕܣܠܩܬ ܠܡܫܟܒܗ ܕܐܒܘܟ<EOS> ܫܪܝܪܐܝܬ ܛܘܫܬ ܬܫܘܝܬܝ ܘܣܠܩܬ<EOS>ܘܗܘܐ ܡܢ ܙܒܢܐ ܕܫܟܒ ܝܥܩܘܒ<EOS> ܥܕܡܐ ܕܫܟܒ ܡܘܫܐ<EOS> ܡܐܬܝܢ ܘܬܠܬܝܢ ܘܬܠܬ ܫ̈ܢܝܢ<EOS> ܗܝܕܝܢ ܨܒܐ<EOS>
ܡܘܫܐ<EOS> ܕܢܚܣܐ ܒܟܗܢܘܬܗ ܥܠ ܪܘܒܝܠ<EOS> ܕܐܣܟܠ ܘܚܛܐ<EOS> ܥܠ ܕܕܡܟ ܥܡ ܒܠܗܐ ܕܪܘܟܬܗ ܕܐܒܘܗܝ<EOS> ܕܡܐ<EOS>
ܕܩܝܡܝܢ ܐܚ̈ܘܗܝ ܠܐ ܢܬܓܠܙ ܡܢ ܡܢܝܢܗܘܢ ܐܡܪ ܓܝܪ ܒܪܝܫ ܒܘܪ̈ܟܬܗ<EOS> ܢܚܐ ܪܘܒܝܠ ܘܠܐ ܢܡܘܬ<EOS>ܘܢܗܘܐ ܒܡܢܝܢܐ<EOS>
ܘܐܦ ܟܕ ܡܛܐ ܙܒܢܐ ܕܢܫܟܘܒ ܡܘܫܐ ܥܡ ܐܒܗ̈ܘܗܝ<EOS> ܚܢܝܓܐ ܗܘܬ ܠܗ<EOS> ܘܟܪܝܐ ܗܘܬ<EOS>
ܠܗ<EOS> ܘܒܥܐ ܡܢ ܡܪܗ ܘܐܬܚܢܢ<EOS> ܕܢܥܒܪ ܠܐܪܥܐ ܕܡܘܠܟܢܐ<EOS> ܘܠܡܢܐ ܕܝܢ ܚܒܝܒܝ<EOS> ܟܪܝܐ ܗܘܬ ܠܗ ܠܡܘܫܐ<EOS>
ܓܒܪܐ ܙܕܝܩܐ<EOS> ܥܠ ܕܠܐ ܥܠ ܠܐܪܥܐ ܕܡܘܠܟܢܐ<EOS> ܐܠܐ ܡܛܠ ܕܢܐܙܠ ܘܢܬܩܒܪ ܥܡ ܐܒܗ̈ܘܗܝ<EOS> ܘܠܐ ܢܬܩܒܪ<EOS>
ܒܐܪܥܐ ܕܒܥܠܕܒܒ̈ܘܗܝ<EOS> ܒܐܪܥܐ ܕܡܘܐܒ<EOS> ܡܛܠ ܕܐܓܪܘ ܡܘܐ̈ܒܝܐ ܠܒܠܥܡ ܒܪ ܒܥܘܪ<EOS> ܠܡܠܛ ܠܐܝܣܪܝܠ<EOS>ܡܛܠܗܢܐ ܗܟܢܐ ܨܒܐ ܗܘܐ ܡܘܫܐ<EOS> ܕܒܐܪܥܐ ܗܝ ܠܐ ܢܬܩܒܪ<EOS> ܕܠܐ ܢܐܬܘܢ ܡܘܐܒ̈ܝܐ<EOS> ܘܢܥܒܕܘܢ ܒܗ<EOS>
ܢܩܡܬܐ<EOS> ܘܢܓܠܘܢ ܓܪ̈ܡܘܗܝ ܕܓܒܪܐ ܙܕܝܩܐ ܘܢܫܕܘܢ ܐܢܘܢ<EOS> ܘܥܒܕ ܒܗ ܡܪܗ ܒܡܘܫܐ ܛܝܒܘܬܐ<EOS> ܘܐܣܩܗ<EOS>
ܠܛܘܪܐ ܕܢܒܘ<EOS> ܘܚܘܝܗ ܠܟܠܗ ܐܪܥܐ<EOS> ܟܕ ܐܥܒܪܗ ܩܕܡܘܗܝ<EOS> ܘܟܕ ܚܪ ܡܘܫܐ ܒܟܠܗ ܐܪܥܐ<EOS> ܘܚܪ ܒܛܘܪܐ<EOS>
ܕܝܒܘ̈ܣܝܐ<EOS> ܐܬܪ ܕܬܡܢ ܥܬܝܕܐ ܗܘܬ ܫܟܝܢܬܐ ܠܡܫܪܐ<EOS> ܘܟܪܝܬ ܠܗ ܘܒܟܐ<EOS> ܟܕ ܚܙܐ ܠܩܒܪܐ ܕܒܚܒܪܘܢ<EOS>ܐܬܪ ܕܩܒܝܪ̈ܝܢ ܐܒܗ̈ܘܗܝ<EOS> ܐܒܪܗܡ ܘܐܝܣܚܩ ܘܝܥܩܘܒ<EOS> ܥܠ ܕܠܘܬܗܘܢ ܠܐ ܐܬܩܒܪ<EOS> ܘܢܫܬܕܘܢ ܓܪ̈ܡܘܗܝ<EOS>
ܥܠ ܓܪ̈ܡܝܗܘܢ<EOS> ܘܥܡܗܘܢ ܢܩܘܡ ܒܩܝܡܬܐ<EOS> ܘܟܕ ܚܙܗ ܠܟܠܗ ܐܪܥܐ<EOS> ܠܒܒܗ ܡܪܗ ܘܐܡܪ ܠܗ<EOS> ܐܢܐ ܐܩܒܪܟ<EOS>
ܘܐܣܬܪܟ<EOS> ܘܐܢܫ ܩܒܪܟ ܠܐ ܢܕܥ<EOS> ܘܡܝܬ ܡܘܫܐ ܒܡܠܬ ܦܘܡܗ ܕܡܪܝܐ<EOS> ܘܩܒܪܗ ܒܢܚܠܐ ܒܐܪܥܐ ܕܡܘܐܒ<EOS>ܠܘܩܒܠ ܒܝܬ ܦܥܘܪ<EOS> ܐܬܪ ܕܚܛܐ ܐܝܣܪܝܠ<EOS> ܘܠܐ ܝܕܥ ܐܢܫ ܩܒܪܗ ܥܕܡܐ ܠܝܘܡܢܐ<EOS> ܬܪ̈ܬܝܢ ܕܝܢ ܨ̈ܒܘܢ<EOS>
ܫܦܝܪܢ<EOS> ܥܒܕ ܒܗ ܡܪܗ ܒܡܘܫܐ<EOS> ܕܠܐ ܐܘܕܥ ܩܒܪܗ ܠܒ̈ܢܝ ܐܝܣܪܝܠ<EOS> ܚܕܐ ܡܛܠ ܕܠܐ ܢܕܥܘܢ<EOS>
ܒܥܠܕܒ̈ܒܘܗܝ<EOS> ܘܢܫܕܘܢ ܓܪ̈ܡܘܗܝ ܡܢ ܩܒܪܗ<EOS> ܘܕܬܪ̈ܬܝܢ ܕܠܐ ܢܕܥܘܢ ܒ̈ܢܝ ܥܡܗ<EOS> ܘܢܥܒܕܘܢܗ ܠܩܒܪܗ<EOS>
ܒܝܬ ܣܓܕܬܐ<EOS> ܡܛܠ ܕܐܝܟ ܐܠܗܐ ܚܫܝܒ ܗܘܐ ܒܥ̈ܝܢܝ ܒ̈ܢܝ ܥܡܗ<EOS> ܘܐܣܬܟܠ ܡܢ ܗܕܐ ܚܒܝܒܝ<EOS> ܕܟܕ ܫܒܩ<EOS>
ܐܢܘܢ ܘܣܠܩ ܠܛܘܪܐ ܐܡܪܝܢ<EOS> ܕܗܢܐ ܡܘܫܐ ܕܐܣܩܢ ܡܢ ܐܪܥܐ ܕܡܨܪܝܢ<EOS> ܠܐ ܝܕܥܝܢܢ ܡܢܐ ܗܘܝܗܝ<EOS>ܘܥܒܕܘ ܠܗܘܢ ܥܓܠܐ ܘܣܓܕܘ ܠܗ<EOS> ܘܠܐ ܐܬܕܟܪܘ ܠܐܠܗܐ<EOS> ܕܐܣܩ ܐܢܘܢ ܡܢ ܡܨܪܝܢ ܒܝܕ ܡܘܫܐ<EOS> ܒܐܝܕܐ<EOS>
ܬܩܝܦܬܐ ܘܒܕܪܥܐ ܪܡܐ<EOS> ܡܛܠ ܗܢܐ ܢܟܦ ܐܠܗܐ ܥܠ ܡܘܫܐ<EOS> ܘܠܐ ܐܘܕܥ ܩܒܪܗ<EOS> ܕܠܐ ܟܕ ܢܘܕܥ ܩܒܪܗ<EOS>
ܢܛܥܘܢ ܒ̈ܢܝ ܥܡܗ<EOS> ܘܢܥܒܕܘܢ ܠܗܘܢ ܨܠܡܐ ܘܢܣܓܕܘܢ ܘܢܕܒܚܘܢ ܠܗ<EOS> ܘܒܚ̈ܛܗܝܗܘܢ ܢܙܝܥܘܢ ܓܪ̈ܡܘܗܝ<EOS>
ܕܓܒܪܐ ܙܕܝܩܐ<EOS>
ܘܗܘ ܬܘܒ ܡܘܫܐ<EOS> ܐܟܪܙ ܓܠܝܐܝܬ ܚܝܬ ܡܝ̈ܬܐ<EOS> ܐܡܪ ܓܝܪ ܐܝܟ ܕܡܢ ܦܘܡܐ ܕܐܠܗܗ<EOS>ܕܐܢܐ ܡܡܝܬ ܐܢܐ<EOS> ܘܐܢܐ ܡܚܐ ܐܢܐ<EOS> ܬܘܒ ܐܦ ܚܢܐ ܗܟܢܐ ܐܡܪܬ ܒܨܠܘܬܗ<EOS> ܕܡܪܝܐ ܡܡܝܬ ܘܡܚܐ<EOS> ܘܡܚܬ<EOS>
ܠܫܝܘܠ ܘܡܣܩ<EOS> ܘܐܦ ܐܫܥܝܐ ܢܒܝܐ ܗܟܢܐ ܐܡܪ<EOS> ܕܢܚܘܢ ܡܝ̈ܬܝܟ ܡܪܝܐ<EOS> ܘܫ̈ܠܕܝܗܘܢ ܢܩܘܡܢ<EOS>ܘܢܬܬܥܝܪܘܢ ܘܢܫܒܚܘܢ ܫܟ̈ܒܝ ܥܦܪܐ<EOS> ܘܐܦ ܕܘܝܕ ܐܟܪܙ ܘܐܡܪ<EOS> ܕܗܐ ܠܡܝܬܐ ܥܒܕ ܐܢܬ ܬܕܡܪ̈ܬܐ<EOS>ܘܓܢܒܪ̈ܐ ܢܩܘܡܘܢ ܘܢܘܕܘܢ ܠܟ<EOS> ܘܢܫܬܥܘܢ ܕܒܩܒܪ̈ܐ ܛܝܒܘܬܟ<EOS> ܘܐܝܟܢܐ ܒܩܒܪ̈ܐ ܡܫܬܥܝܢ ܛܝܒܘܬܗ<EOS>
ܕܐܠܗܐ<EOS> ܐܠܐ<EOS> ܕܟܕ ܫܡܥܝܢ ܩܠ ܫܝܦܘܪܐ ܕܩܪܐ<EOS> ܘܩܪܢܐ ܕܙܥܩܐ ܡܢ ܪܘܡܐ<EOS> ܘܙܘܥܐ ܕܗܘܐ<EOS> ܘܩܒܪ̈ܐ<EOS>
ܕܡܬܦܬܚܝܢ<EOS> ܘܩܝܡܝܢ ܓܢܒܪ̈ܐ ܒܬܫܒܘܚܬܐ<EOS> ܘܡܫܬܥܝܢ ܒܩܒܪ̈ܐ ܚܕ ܠܚܕ ܘܐܡܪܝܢ<EOS> ܕܪܒܐ ܗܝ ܛܝܒܘܬܐ<EOS>
ܕܐܬܥܒܕܬ ܒܢ<EOS> ܕܦܣܝܩ ܗܘܐ ܣܒܪܢ<EOS> ܘܗܘܐ ܠܢ ܣܒܪܐ<EOS> ܘܚܒ̈ܝܫܝܢ ܗܘܝܢ ܒܚܫܘܟܐ<EOS> ܘܢܦܩܢ ܠܢܘܗܪܐ<EOS>ܘܐܙܕܪܥܢ ܒܚܒܠܐ<EOS> ܘܩܡܢ ܒܬܫܒܘܚܬܐ<EOS> ܘܐܬܛܡܪܢ ܢܦܫܢܐܝܬ<EOS> ܘܩܡܢ ܪܘܚܢܐܝܬ<EOS> ܘܐܙܕܪܥܢ ܬܘܒ<EOS>
ܒܟܪܝܗܘܬܐ<EOS> ܘܩܡܢ ܒܚܝܠܐ<EOS> ܗܕܐ ܗܝ ܛܝܒܘܬܐ ܕܡܫܬܥܝܢ ܒܩܒܪ̈ܐ<EOS>
ܘܠܐ ܗܘܐ ܒܡ̈ܠܐ ܗܘ ܒܠܚܘܕ ܚܒܝܒܝ<EOS> ܐܡܪ ܐܠܗܐ ܕܡܚܐ ܐܢܐ ܡܝ̈ܬܐ<EOS> ܐܠܐ ܐܦ<EOS>
ܒܥܒ̈ܕܐ ܚܘܝܢ<EOS> ܒܣܗ̈ܕܘܬܐ ܣܓܝܐ̈ܬܐ<EOS> ܕܠܐ ܢܗܘܐ ܠܢ ܡܣܡ ܒܪܥܝܢܐ<EOS> ܩܕܡ ܘܚܘܝܢ ܓܠܝܐܝܬ<EOS> ܒܝܕ<EOS>
ܐܠܝܐ ܓܝܪ<EOS> ܐܬܚܙܝܬ ܬܕܡܘܪܬܐ ܕܚܝ̈ܝܢ ܡܝ̈ܬܐ<EOS> ܘܩܝܡܝܢ ܫܟ̈ܒܝ ܥܦܪܐ<EOS> ܟܕ ܡܝܬ ܓܝܪ ܒܪܗ<EOS>
ܕܐܪܡܠܬܐ<EOS> ܐܚܝܗ ܐܠܝܐ ܘܝܗܒܗ ܠܐܡܗ<EOS> ܘܐܠܝܫܥ ܬܘܒ ܬܠܡܝܕܗ<EOS> ܐܚܝ ܠܒܪܗ ܕܫܝܠܘܡܝܬܐ<EOS> ܕܬܬܩܝܡ<EOS>
ܘܬܫܪ ܠܢ ܣܗܕܘܬܐ ܕܬܪܝܢ<EOS> ܘܐܦ ܥܠ ܓܪ̈ܡܘܗܝ ܬܘܒ ܕܐܠܝܫܥ<EOS> ܡܝܬܐ ܫܕܘ ܥܠܝܗܘܢ ܒ̈ܢܝ ܐܝܣܪܝܠ<EOS>ܘܚܝܐ ܘܩܡ ܗܘ ܡܝܬܐ<EOS> ܘܫܪܬ ܣܗܕܘܬܐ ܕܬܠܬܐ<EOS>
ܘܐܦ ܒܝܕ ܚܙܩܝܐܝܠ ܢܒܝܐ<EOS> ܐܬܚܙܝܬ ܬܘܒ ܓܠܝܐܝܬ ܚܝܬ ܡܝ̈ܬܐ<EOS> ܟܕ ܐܦܩܗ ܐܠܗܐ<EOS>
ܠܦܩܥܬܐ<EOS> ܘܚܘܝܗ ܓܪ̈ܡܐ ܣܓ̈ܝܐܐ<EOS> ܘܐܥܒܪܗ ܥܠܝܗܘܢ ܚܕܪ̈ܝܗܘܢ ܘܐܡܪ ܠܗ<EOS> ܚܝ̈ܝܢ ܓܪ̈ܡܐ ܗܠܝܢ<EOS>
ܒܪܢܫܐ<EOS> ܘܐܡܪ ܠܗ ܚܙܩܝܐܝܠ<EOS> ܐܢܬ ܗܘ ܝܕܥ ܡܪܐ ܡܪ̈ܘܬܐ<EOS> ܘܐܡܪ ܠܗ ܡܪܝܐ<EOS> ܐܬܢܒܐ ܒܪܢܫܐ ܥܠ<EOS>
ܓܪ̈ܡܐ ܗܠܝܢ<EOS> ܐܬܢܒܐ ܘܐܡܪ ܠܓܪ̈ܡܐ ܝܒܝ̈ܫܐ<EOS> ܫܡܥܘ ܦܬܓܡܗ ܕܡܪܐ ܡܪ̈ܘܬܐ<EOS> ܘܟܕ ܐܫܡܥ ܐܢܘܢ<EOS>
ܦܬ̈ܓܡܐ ܗܠܝܢ<EOS> ܗܘܐ ܙܘܥܐ ܘܩܠܐ<EOS> ܘܐܬܟܢܫܘ ܓܪ̈ܡܐ<EOS> ܐܦ ܐܝܠܝܢ ܕܡܕܩܩܘ ܡܕܩܩܝܢ ܗܘܘ<EOS> ܘܡܬܒܪܝܢ<EOS>
ܗܘܘ<EOS> ܘܚܙܐ ܐܢܘܢ ܢܒܝܐ ܘܬܡܗ<EOS> ܟܕ ܡܢ ܟܠ ܦܢ̈ܝܢ ܐܬܝܢ ܗܘܘ<EOS> ܘܓܪܡܐ ܠܚܒܪܗ ܡܩܒܠ ܗܘܐ<EOS> ܘܫܪܝܬܐ<EOS>
ܠܘܬ ܒܪܬ ܙܘܓܗ ܩܪܒܬ<EOS> ܘܐܬܪܟܒܘ ܚܕ ܥܠ ܚܕ<EOS> ܘܝܒܝܫܘܬܗܘܢ ܪܛܒܬ<EOS> ܘܐܬܠܦܦ ܫܪ̈ܝܬܐ ܒܓ̈ܝܕܐ<EOS> ܘܪܬܚ<EOS>
ܕܡܐ ܒܫܪ̈ܝܢܐ<EOS> ܘܐܬܩܪܡ ܡܫܟܐ ܥܠ ܒܣܪܐ<EOS> ܘܝܥܐ ܣܥܪܐ ܒܟܝܢܗ<EOS> ܘܫܕܝܢ ܗܘܘ<EOS> ܘܪܘܚܐ ܠܝܬ ܗܘܬ<EOS>
ܒܗܘܢ<EOS> ܗܝܕܝܢ ܬܘܒ ܦܩܕܗ ܠܢܒܝܐ ܘܐܡܪ ܠܗ<EOS> ܐܬܢܒܐ ܥܠ ܪܘܚܐ ܘܐܡܪ ܠܗ<EOS> ܬܝ ܪܘܚܐ ܡܢ ܐܪܒܥܬ<EOS>
ܪ̈ܘܚܐ<EOS> ܘܦܘܚܝ ܒܗܠܝܢ ܩ̈ܛܝܠܐ ܘܢܚܘܢ ܘܟܕ ܐܫܡܥ ܐܢܘܢ ܦܬܓܡܐ ܐܚܪܢܐ<EOS> ܥܠܬ ܒܗܘܢ ܪܘܚܐ<EOS> ܘܚܝܘ<EOS>
ܘܩܡܘ ܥܠ ܪ̈ܓܠܝܗܘܢ<EOS> ܚܝܠܐ ܕܛܒ ܣܓܝ<EOS>
ܘܠܡܢܐ ܕܝܢ ܚܒܝܒܝ<EOS> ܡܢ ܚܕ ܦܬܓܡܐ<EOS> ܠܐ ܩܡܘ ܡܝ̈ܬܐ ܗܠܝܢ ܒܝܕ ܚܙܩܝܐܝܠ<EOS>ܘܐܫܬܡܠܝܬ ܩܝܡܬܗܘܢ<EOS> ܕܓܪ̈ܡܐ ܘܕܪܘܚܐ<EOS> ܕܗܐ ܒܚܕ ܦܬܓܡܐ ܐܬܪܟܒܘ ܓܪ̈ܡܐ<EOS> ܘܒܐܚܪܢܐ ܐܬܬ ܪܘܚܐ<EOS>ܐܠܐ ܡܛܠ ܕܬܟܬܪ ܓܡܝܪܘܬܐ ܠܘܬ ܡܪܢ ܝܫܘܥ ܡܫܝܚܐ<EOS> ܕܒܚܕ ܩܠܐ ܘܒܚܕ ܦܬܓܡܐ<EOS> ܡܩܝܡ ܒܐܚܪܝܬܐ ܠܟܠܗ<EOS>
ܦܓܪܗ ܕܐܕܡ<EOS> ܠܐ ܗܘܐ ܓܝܪ ܦܬܓܡܐ ܒܨܝܪ ܗܘܐ<EOS> ܐܠܐ ܡܝܬܝܢܗ ܙܥܘܪ ܗܘܐ<EOS> ܘܒܗܕܐ ܐܣܬܟܠ ܘܚܙܝ<EOS> ܕܐܦ<EOS>
ܐܠܝܐ ܘܐܠܝܫܥ ܬܠܡܝܕܗ<EOS> ܟܕ ܐܚܝܘ ܡܝ̈ܬܐ<EOS> ܠܐ ܗܘܐ ܒܚܕ ܦܬܓܡܐ ܐܩܝܡܘ ܐܢܘܢ<EOS> ܐܠܐ ܥܕܡܐ ܕܨܠܝܘ<EOS>
ܘܐܬܟܫܦܘ<EOS> ܘܐܘܚܪܘ ܥܕܢܐ ܠܐ ܙܥܘܪ<EOS> ܘܗܝܕܝܢ ܩܡܘ<EOS>
ܘܐܦ ܡܪܢ ܒܡܐܬܝܬܗ ܗܝ ܩܕܡܝܬܐ<EOS> ܐܚܝ ܬܠܬܐ ܡܝ̈ܬܐ<EOS> ܕܬܫܪ ܣܗܕܘܬܐ ܕܬܠܬ<EOS>ܘܒܬܪ̈ܝܢ ܬܪ̈ܝܢ ܦܬ̈ܓܡܝܢ ܐܩܝܡ ܠܚܕ ܚܕ ܡܢܗܘܢ<EOS> ܠܒܪܗ ܓܝܪ ܕܐܪܡܠܬܐ<EOS> ܟܕ ܐܚܝܗ<EOS> ܩܪܝܗܝ ܬܪ̈ܬܝܢ<EOS>
ܙܒ̈ܢܝܢ<EOS> ܟܕ ܐܡܪ ܠܗ<EOS> ܥܠܝܡܐ ܥܠܝܡܐ ܩܘܡ<EOS> ܘܚܝܐ ܘܩܡ<EOS> ܘܠܒܪܬܗ ܬܘܒ ܕܪܒ ܟܢܘܫܬܐ<EOS> ܩܪܗ ܬܪܬܝܢ<EOS>
ܙܒ̈ܢܝܢ ܟܕ ܐܡܪ ܠܗ<EOS> ܛܠܝܬܐ ܛܠܝܬܐ ܩܘܡܝ<EOS> ܘܬܒܬ ܪܘܚܗ ܘܩܡܬ<EOS> ܘܟܕ ܡܝܬ ܠܥܙܪ ܘܐܙܠ ܠܒܝܬ<EOS>
ܩܒܘܪܐ<EOS> ܡܨܠܝܘ ܨܠܝ<EOS> ܘܩܪܐ ܒܩܠܐ ܪܡܐ ܘܐܡܪ<EOS> ܠܥܙܪ ܬܐ ܠܒܪ<EOS> ܘܚܝܐ ܘܢܦܩ ܡܢ ܩܒܪܗ<EOS>
ܘܗܢܐ ܟܠܗ ܕܐܦܝܣܬܟ<EOS> ܕܒܬܪ̈ܝܢ ܬܪ̈ܝܢ ܦܬܓܡ̈ܝܢ ܩܡܘ ܡܝ̈ܬܐ ܗܠܝܢ<EOS> ܡܛܠ<EOS>
ܕܬܪ̈ܬܝܢ ܩܝ̈ܡܢ ܗܘܝܢ ܒܗܘܢ<EOS> ܚܕܐ ܗܝ ܩܝܡܬܐ<EOS> ܘܕܬܪ̈ܬܝܢ ܗܝ ܕܥܬܝܕܐ<EOS> ܡܛܠ ܕܒܗܝ ܩܝܡܬܐ ܕܩܝܡܝܢ<EOS>
ܒܗ ܟܠܗܘܢ ܒ̈ܢܝܢܫܐ<EOS> ܬܘܒ ܠܐ ܢܦܠܐ<EOS> ܘܒܚܕ ܦܬܓܡܐ ܕܐܠܗܐ ܕܒܝܕ ܡܫܝܚܗ ܡܫܬܕܪ<EOS> ܩܝܡܝܢ ܟܠܗܘܢ<EOS>
ܡܝ̈ܬܐ ܐܝܟ ܪܦܦ ܥܝܢܐ ܩܠܝܠܐܝܬ<EOS> ܡܛܠ ܕܠܐ ܗܘܐ ܙܥܘܪ ܘܒܨܝܪ ܡܝܬܝܢܗ<EOS> ܡܛܠ ܕܒܚܕ ܦܬܓܡܐ ܕܩܪܐ<EOS>ܡܫܡܥ ܠܟܠܗܘܢ ܣܘ̈ܦܐ<EOS> ܘܫܘܪܝܢ ܘܩܝܡܝܢ ܟܠܗܘܢ ܕܪܡܝܢ<EOS> ܘܠܐ ܗܦܟ ܦܬܓܡܐ ܠܘܬ ܡܫܕܪܢܗ ܣܪܝܩܐܝܬ<EOS>ܐܠܐ ܐܝܟ ܕܟܬܝܒ ܒܐܫܥܝܐ ܢܒܝܐ<EOS> ܕܡܕܡܐ ܠܗ ܠܦܬܓܡܐ ܒܡܛܪܐ ܘܒܬܠܓܐ<EOS> ܐܡܪ ܓܝܪ<EOS> ܕܐܝܟ ܕܢܚܬ ܡܛܪܐ<EOS>
ܘܬܠܓܐ ܡܢ ܫܡܝܐ<EOS> ܘܠܬܡܢ ܠܐ ܗܦܟ<EOS> ܐܠܐ ܡܘܥܐ ܠܐܪܥܐ ܘܡܘܠܕ ܠܗ<EOS> ܘܝܗܒ ܙܪܥܐ ܠܙܪܘܥܐ<EOS> ܘܠܚܡܐ<EOS>
ܠܡܐܟܘܠܬܐ<EOS> ܗܟܢܐ ܢܗܘܐ ܦܬܓܡ ܕܢܦܩ ܡܢ ܦܘܡܝ<EOS> ܘܠܐ ܢܗܦܘܟ ܠܘܬܝ ܣܪܝܩܐܝܬ<EOS> ܐܠܐ ܐܢ ܥܒܕ ܡܕܡ<EOS>
ܕܨܒܢܐ<EOS> ܘܫܠܡ ܕܫܕܪܬܗ<EOS> ܡܛܪܐ ܓܝܪ ܘܬܠܓܐ<EOS> ܠܐ ܗܦܟܝܢ ܠܫܡܝܐ<EOS> ܡܛܠ ܕܨܒܝܢ ܡܫܕܪܢܗܘܢ ܒܐܪܥܐ<EOS>
ܓܡܪܝܢ<EOS> ܘܦܬܓܡܐ ܕܡܫܕܪ ܒܝܕ ܡܫܝܚܗ<EOS> ܕܗܘ ܡܠܬܗ ܘܦܬܓܡܗ<EOS> ܗܦܟ ܠܘܬܗ ܒܚܝܠܐ ܣܓܝܐܐ<EOS> ܡܛܠ ܕܟܕ<EOS>
ܐܬܐ ܘܡܝܬܐ ܠܗ<EOS> ܢܚܬ ܒܕܡܘܬ ܡܛܪܐ ܘܬܠܓܐ<EOS> ܘܝܥܝܢ ܒܗ ܟܠܗܘܢ ܙܪ̈ܥܘܢܐ<EOS> ܘܛܥܢܝܢ ܒܗ ܦܐܪ̈ܐ<EOS>
ܙܕܝ̈ܩܐ<EOS> ܘܗܦܟ ܦܬܓܡܐ ܠܘܬ ܡܫܕܪܢܗ<EOS> ܘܠܐ ܗܘܐ ܣܪܝܩܐܝܬ ܗܘܝܐ ܡܐܙܠܬܗ<EOS> ܐܠܐ ܗܟܢܐ ܐܡܪ ܩܕܡ<EOS>
ܡܫܕܪܢܗ<EOS> ܗܐ ܐܢܐ ܘܒ̈ܢܝܐ ܕܝܗܒ ܠܝ ܡܪܝܐ<EOS> ܘܗܘ ܗܢܐ ܩܠܐ ܕܚܐܝܢ ܒܗ ܡܝ̈ܬܐ<EOS> ܦܪܘܩܢ ܣܗܕ ܥܠܘܗܝ<EOS>ܟܕ ܐܡܪ<EOS> ܕܬܐܬܐ ܫܥܬܐ<EOS> ܕܐܦ ܡܝ̈ܬܐ ܢܫܡܥܘܢ ܩܠܗ ܕܒܪܗ ܕܐܢܫܐ<EOS> ܘܢܦܩܘܢ ܡܢ ܩܒܪ̈ܝܗܘܢ<EOS> ܐܝܟ<EOS>
ܕܟܬܝܒ<EOS> ܕܒܪܫܝܬ ܩܠܐ ܗܘܐ ܕܗܘ ܡܠܬܐ<EOS> ܬܘܒ ܐܡܪ<EOS> ܕܡܠܬܐ ܦܓܪܐ ܗܘܬ ܘܐܓܢܬ ܒܢ<EOS> ܘܗܘ ܗܢܐ ܩܠܗ<EOS>
ܕܐܠܗܐ<EOS> ܙܥܩ ܡܢ ܪܘܡܐ<EOS> ܘܡܩܝܡ ܠܟܠܗܘܢ ܡܝ̈ܬܐ<EOS>
ܬܘܒ ܐܦܝܣ ܡܪܢ ܠܙܕܘܩ̈ܝܐ<EOS> ܥܠ ܚܝܬ ܡܝ̈ܬܐ<EOS> ܟܕ ܐܝܬܝܘ ܠܗ ܡܬܠܐ ܕܐܢܬܬܐ ܚܕܐ<EOS>ܕܠܫܒܥܐ ܓܒܪ̈ܝܢ ܗܘܬ<EOS> ܘܐܡܪܝܢ ܠܗ<EOS> ܕܗܐ ܐܢܬܬܐ ܗܘܬ ܕܟܠܗܘܢ<EOS> ܒܚܝܬ ܡܝ̈ܬܐ<EOS> ܠܐܝܢܐ ܡܢܗܘܢ<EOS>
ܬܗܘܐ<EOS> ܗܝܕܝܢ ܐܡܪ ܠܗܘܢ ܡܪܢ<EOS> ܕܣܓܝ ܛܥܝܢ ܐܢܬܘܢ<EOS> ܘܠܐ ܝܕܥܝܢ ܐܢܬܘܢ ܟܬ̈ܒܐ<EOS> ܘܠܐ ܚܝܠܗ<EOS>
ܕܐܠܗܐ<EOS> ܐܝܠܝܢ ܓܝܪ ܕܠܗܘ ܥܠܡܐ ܫܘܘ<EOS> ܘܠܗܝ ܩܝܡܬܐ ܕܡܢ ܒܝܬ ܡܝ̈ܬܐ<EOS> ܠܐ ܓܒܪ̈ܐ ܢܣܒܝܢ ܢܫ̈ܐ<EOS>ܘܐܦܠܐ ܠܓܒܪ̈ܐ ܗܘܝܢ ܢܫ̈ܐ<EOS> ܡܛܠ ܕܠܡܡܬ ܠܐ ܡܫܟܚܝܢ<EOS> ܡܛܠ ܕܐܝܟ ܡܠܐ̈ܟܐ ܐܢܘܢ ܕܐܠܗܐ<EOS> ܘܒܢ̈ܝܐ<EOS>
ܕܩܝܡܬܐ<EOS> ܥܠ ܩܝܡܬܐ ܕܝܢ ܕܢܩܘܡܘܢ ܡܝ̈ܬܐ<EOS> ܠܐ ܩܪܝܬܘܢ ܒܟܬܒܐ ܕܐܡܪ ܐܠܗܐ ܠܡܘܫܐ ܡܢ ܣܢܝܐ<EOS>ܕܐܢܐ ܐܢܐ ܐܠܗܗ ܕܐܒܪܗܡ ܘܕܐܝܣܚܩ ܘܕܝܥܩܘܒ<EOS> ܘܗܐ ܐܠܗܐ ܠܐ ܗܘܐ ܕܡܝ̈ܬܐ<EOS> ܟܠܗܘܢ ܓܝܪ ܚܝ̈ܝܢ<EOS>
ܐܢܘܢ ܠܗ<EOS>
ܘܐܝܬ ܕܐܦ ܟܕ ܚܝ̈ܝܢ ܠܐܠܗܐ ܡܝ̈ܬܐ ܐܢܘܢ<EOS> ܣܡ ܠܗ ܕܝܢ ܦܘܩܕܢܐ ܠܐܕܡ ܘܐܡܪ ܠܗ<EOS>ܕܒܝܘܡܐ ܕܐܟܠ ܐܢܬ ܡܢ ܐܝܠܢܐ<EOS> ܡܘܬܐ ܬܡܘܬ<EOS> ܘܡܢ ܒܬܪ ܕܥܒܪ ܥܠ ܦܘܩܕܢܐ ܘܐܟܠ<EOS> ܚܝܐ ܬܫܥܡܐܐ<EOS>
ܘܬܠܬܝܢ ܫܢ̈ܝܢ<EOS> ܘܠܐܠܗܐ ܡܝܬܐ ܚܫܝܒ ܗܘܐ ܠܗ ܒܚܛܗ̈ܘܗܝ<EOS> ܕܬܫܪ ܠܟ ܕܚܛܝܐ ܗܘ ܐܬܩܪܝ ܡܝܬܐ<EOS> ܘܐܦ<EOS>
ܟܕ ܚܝ<EOS> ܐܢܐ ܐܦܝܣܟ<EOS> ܗܟܢܐ ܓܝܪ ܟܬܝܒ ܒܚܙܩܝܐܝܠ ܢܒܝܐ<EOS> ܕܚܝ ܐܢܐ ܐܡܪ ܡܪܐ ܡܪ̈ܘܬܐ<EOS> ܕܠܐ ܨܒܢܐ<EOS>
ܒܡܘܬܗ ܕܡܝܬܐ ܚܛܝܐ<EOS>
ܘܐܦ ܡܪܢ ܐܡܪ ܠܗܘ ܓܒܪܐ ܕܐܡܪ ܠܗ<EOS> ܕܐܙܠ ܐܩܒܘܪ ܠܐܒܝ ܘܐܬܐ ܠܘܬܟ<EOS> ܘܐܡܪ ܠܗ<EOS>
ܡܪܢ<EOS> ܫܒܘܩ ܡܝ̈ܬܐ ܩܒܪܝܢ ܡܝ̈ܬܝܗܘܢ<EOS> ܘܐܢܬ ܙܠ ܣܒܪ ܡܠܟܘܬܗ ܕܐܠܗܐ<EOS> ܐܝܟܢܐ ܕܝܢ ܡܫܬܡܥܐ ܠܟ<EOS>
ܡܠܬܐ ܗܕܐ ܐܘ ܚܒܝܒܝ<EOS> ܚܙܝܬ ܡܡܬܘܡ ܡܝ̈ܬܐ ܕܩܒܪ̈ܝܢ ܡܝ̈ܬܝܗܘܢ<EOS> ܐܘ ܐܝܟܢܐ ܩܐܡ ܡܝܬܐ ܠܡܩܒܪ<EOS>
ܡܝܬܐ<EOS> ܐܠܐ ܗܢܐ ܦܝܣܐ ܩܒܠ ܡܢܝ<EOS> ܕܚܛܝܐ ܟܕ ܚܝ ܡܝܬܐ ܗܘ ܠܐܠܗܐ<EOS> ܘܙܕܝܩܐ ܟܕ ܡܝܬ<EOS> ܠܐܠܗܐ ܚܝ<EOS>
ܗܘ<EOS> ܗܢܐ ܓܝܪ ܡܘܬܐ ܫܢܬܐ ܗܘ<EOS> ܐܝܟ ܕܐܡܪ ܕܘܝܕ<EOS> ܕܐܢܐ ܫܟܒܬ ܘܕܡܟܬ ܘܐܬܬܥܝܪܬ<EOS> ܬܘܒ ܐܡܪ ܐܫܥܝܐ<EOS>
ܕܢܬܥܝܪܘܢ ܫܟܒ̈ܝ ܥܦܪܐ<EOS> ܘܡܪܢ ܐܡܪ ܥܠ ܒܪܬܗ ܕܪܒ ܟܢܘܫܬܐ<EOS> ܕܛܠܝܬܐ ܠܐ ܡܝܬܬ<EOS> ܐܠܐ ܡܕܡܟ ܗܘ<EOS>
ܕܡܟܐ<EOS> ܘܥܠ ܠܥܙܪ ܐܡܪ ܠܬܠܡܝ̈ܕܘܗܝ<EOS> ܕܠܥܙܪ ܪܚܡܢ ܫܟܒ<EOS> ܐܠܐ ܐܙܠܢܐ ܕܐܥܝܪܝܘܗܝ<EOS> ܘܫܠܝܚܐ ܐܡܪ<EOS>
ܕܟܠܢ ܢܕܡܟ<EOS> ܐܠܐ ܠܐ ܟܘܠܢ ܢܬܚܠܦ<EOS> ܘܬܘܒ ܐܡܪ ܕܥܠ ܐܝܠܝܢ ܕܕܡܟܝܢ ܠܐ ܬܗܘܐ ܟܪܝܐ ܠܟܘܢ<EOS>
ܡܢ ܡܘܬܐ ܕܝܢ ܬܢܝܢܐ ܘܠܐ ܠܢ ܠܡܕܚܠ<EOS> ܗܘ ܕܡܠܐ ܒܟܝܐ ܘܚܘܪܩ ܫ̈ܢܐ<EOS> ܘܬܢܚ̈ܬܐ<EOS>
ܘܕܘܘ̈ܢܐ<EOS> ܗܘ ܕܥܡܪ ܒܚܫܘܟܐ ܒܪܝܐ<EOS> ܛܘܒܝܗܘܢ ܕܝܢ ܠܡܗ̈ܝܡܢܐ ܘܠܙܕܝ̈ܩܐ<EOS> ܒܗܝ ܩܝܡܬܐ ܕܡܣܟܝܢ<EOS>ܕܢܬܬܥܝܪܘܢ ܘܢܩܒܠܘܢ ܡܘ̈ܠܟܢܝܗܘܢ ܛܒ̈ܐ<EOS> ܘܥܘ̈ܠܐ ܕܠܐ ܡܗܝܡܢܝܢ ܒܩܝܡܬܐ<EOS> ܘܝ ܠܗܘܢ ܡܢ ܡܕܡ<EOS>
ܕܢܛܝܪ ܠܗܘܢ<EOS> ܦܩܚ ܗܘܐ ܠܗܘܢ<EOS> ܐܠܘ ܠܐ ܩܝܡܝܢ ܗܘܘ<EOS> ܐܝܟ ܡܕܡ ܕܡܗܝ̈ܡܢܝܢ<EOS> ܡܛܠ ܕܥܒܕܐ ܕܡܢ ܡܪܗ<EOS>
ܢܓܕܐ ܘܐܣܘܪ̈ܐ ܡܛܝܒ ܠܗ<EOS> ܡܐ ܕܕܡܟ ܠܐ ܨܒܐ ܕܢܬܬܥܝܪ<EOS> ܕܝܕܥ ܕܡܐ ܕܗܘܐ ܨܦܪܐ ܘܐܬܥܝܪ<EOS> ܡܢܓܕ ܠܗ<EOS>
ܡܪܗ ܘܐܣܪ ܠܗ<EOS> ܘܥܒܕܐ ܛܒܐ ܐܝܢܐ ܕܕܫ̈ܢܐ ܐܫܬܘܕܝ ܠܗ ܡܪܗ<EOS> ܡܣܟܐ ܕܐܡܬܝ ܢܗܘܐ ܨܦܪܐ<EOS> ܘܢܩܒܠ<EOS>
ܡܘܗ̈ܒܬܐ ܡܢ ܡܪܗ<EOS> ܘܐܦ ܟܕ ܡܕܡܟ ܢܕܡܟ<EOS> ܒܚܠܡܗ ܚܙܐ<EOS> ܐܝܟ ܗܘ ܕܡܪܗ ܝܗܒ ܠܗ<EOS> ܗܘ ܡܕܡ ܕܐܫܬܘܕܝ<EOS>
ܠܗ<EOS> ܘܚܕܐ ܒܚܠܡܗ ܘܪܘܙ ܘܦܨܝܚ<EOS> ܘܥܘܠܐ ܫܢܬܗ ܠܐ ܒܣܡܐ ܠܗ<EOS> ܕܪܢܐ ܕܗܐ ܡܛܝ ܠܗ ܨܦܪܐ<EOS> ܘܬܒܝܪ<EOS>
ܠܒܗ ܒܚܠܡܗ<EOS> ܘܙܕܝ̈ܩܐ ܕܡܟܝܢ ܘܫܢܬܗܘܢ ܒܣܡܐ ܠܗܘܢ<EOS> ܒܐܝܡܡܐ ܘܒܠܠܝܐ<EOS> ܘܟܠܗ ܠܠܝܐ ܕܢܓܝܪ ܠܐ<EOS>
ܪܓܫܝܢ<EOS> ܘܐܝܟ ܚܕܐ ܫܥܐ ܚܫܝܒ ܒܥܝ̈ܢܝܗܘܢ<EOS> ܗܝܕܝܢ ܒܡܛܪܬܐ ܕܨܦܪܐ ܡܛܛܥܝܪܝܢ ܘܚܕܝܢ<EOS> ܘܥܘ̈ܠܐ<EOS>
ܫܢܬܗܘܢ ܪܡܝܐ ܥܠܝܗܘܢ<EOS> ܘܕܡܝܢ ܠܓܒܪܐ ܕܪܡܐ ܒܐܫܬܐ ܪܒܬܐ ܘܥܡܝܩܬܐ<EOS> ܘܡܬܗܦܟ ܒܥܪܣܗ ܠܟܐ ܘܠܟܐ<EOS>ܘܪܗܝܒ ܠܠܝܐ ܟܘܠܗ<EOS> ܕܢܓܪ ܠܗ ܥܠܘܗܝ<EOS> ܘܕܚܠ ܡܢ ܨܦܪܐ ܕܡܚܝܒ ܠܗ ܡܪܗ<EOS>
ܗܝܡܢܘܬܢ ܕܝܢ ܗܟܢܐ ܡܚܘܝܐ<EOS> ܕܡܐ ܕܫܟܒܝܢ ܒܢ̈ܝ ܐܢܫܐ ܗܕܐ ܫܢܬܐ<EOS> ܕܡܟܝܢ ܠܗܘܢ<EOS>ܘܠܐ ܝܕܥܝܢ ܛܒ ܡܢ ܒܝܫ<EOS> ܘܠܐ ܙܕܝ̈ܩܐ ܡܩܒܠܝܢ ܡܘ̈ܠܟܢܝܗܘܢ<EOS> ܘܐܦܠܐ ܥܘ̈ܠܐ ܡܣܡ ܒܪܫܐ ܒܝܫܐ<EOS>ܥܕܡܐ ܕܐܬܐ ܕܝܢܐ<EOS> ܘܦܪܫ ܒܝܬ ܝܡܝܢܐ ܠܣܡܠܐ<EOS> ܘܐܬܛܦܝܣ ܡܢ ܡܕܡ ܕܟܬܝܒ<EOS> ܕܥܕܡܐ ܕܝܬܒ ܕܝܢܐ<EOS>ܘܡܬܦܬܚܝܢ ܣܦܪ̈ܐ ܩܕܡܘܗܝ<EOS> ܘܡܬܩܪܝܢ ܛܒ̈ܬܐ ܘܒܝ̈ܫܬܐ<EOS> ܐܝܠܝܢ ܕܦܠܚܘ ܛܒ̈ܬܐ ܡܩܒܠܝܢ ܛܒ̈ܬܐ ܡܢ<EOS>
ܛܒܐ<EOS> ܘܕܣܥܪܘ ܒܝܫ̈ܬܐ ܡܩܒܠܝܢ ܒܝܫ̈ܬܐ ܡܢ ܕܝܢܐ ܟܐܢܐ<EOS> ܠܘܬ ܛܒ̈ܐ ܓܝܪ ܠܐ ܡܚܠܦ ܟܝܢܗ<EOS> ܘܗܘܐ<EOS>
ܟܐܢܐ<EOS> ܡܛܠ ܕܟܢܐܝܬ ܠܣܓ̈ܝܐܐ ܡܚܝܒ<EOS> ܘܠܘܬ ܒܝܫ̈ܐ ܡܚܠܦ ܟܝܢܗ<EOS> ܒܗܢܐ ܥܠܡܐ ܕܡܬܛܠܩܐ ܠܗ ܛܝܒܘܬܐ<EOS>
ܒܟܐܢܘܬܐ<EOS> ܘܗܘܐ ܠܗ ܠܟܠ ܟܐܢܐ<EOS> ܘܠܐ ܡܫܬܘܬܦܐ ܛܝܒܘܬܐ ܥܡ ܟܢܘܬܐܟܐܢܘܬܐ ܠܘܬܗܘܢ<EOS> ܐܝܟ ܕܠܐ<EOS>
ܥܕܪܬ ܛܝܒܘܬܐ ܠܣܘܓܦܢܐ<EOS> ܘܟܢܘܬܐ ܠܛܝܒܘܬܐ<EOS> ܛܝܒܘܬܐ ܓܝܪ ܪܚܝܩܐ ܗܝ ܡܢ ܕܝܢܐ ܘܟܢܘܬܐܘܟܐܢܘܬܐ<EOS>
ܕܝܢܐ ܗܘ ܡܓܪܓܐ<EOS> ܘܡܢ ܕܩܪܝܒܐ ܠܘܬܗ ܛܝܒܘܬܐ<EOS> ܢܬܦܢܐ ܠܗ ܠܘܬܗ<EOS> ܘܠܐ ܡܫܠܡܐ ܠܗ ܒܝܕ ܟܐܢܘܬܐ<EOS>ܕܠܐ ܬܚܝܒܝܘܗܝ<EOS> ܟܕ ܒܘܨܪ̈ܘܗܝ ܬܬܒܥ ܒܐܝܕܗ<EOS> ܘܡܢ ܕܛܝܒܘܬܐ ܪܚܝܩܐ ܡܢܗ<EOS> ܟܢܘܬܐܟܐܢܘܬܐ ܡܥܠܐ<EOS>
ܠܗ ܠܒܘܩܝܢܐ<EOS> ܘܒܗ ܡܬܚܝܒ ܘܐܙܠ ܠܬܫܢܝܩܐ<EOS>
ܫܡܥ ܕܝܢ ܚܒܝܒܝ ܦܝܣܐ ܗܢܐ<EOS> ܕܦܘܪܥܢܐ ܒܚܪܬܐ ܗܘܐ<EOS> ܪܥܝܐ ܓܝܪ ܟܕ ܦܪܫ ܓܙܪܗ<EOS>ܘܐܩܝܡ ܡܢ ܝܡܝܢܗ ܘܡܢ ܣܡܠܗ<EOS> ܥܕܡܐ ܕܩܒܠ ܛܝܒܘܬܐ ܕܛܒ̈ܐ<EOS> ܘܗܝܕܝܢ ܐܘܪܬ ܐܢܘܢ ܡܠܟܘܬܐ<EOS> ܘܥܕܡܐ<EOS>
ܕܪܫܐ ܠܒܝ̈ܫܐ ܘܐܬܚܝܒܘ<EOS> ܗܝܕܝܢ ܫܕܪ ܐܢܘܢ ܠܬܫܢܝܩܐ<EOS> ܘܐܝܠܝܢ ܕܫܕܪܘ ܐܝ̈ܙܓܕܐ ܒܬܪ ܡܠܟܐ<EOS>ܘܐܡܪܘ ܕܠܐ ܢܗܘܐ ܗܢܐ ܥܠܝܢ ܡܠܟܐ<EOS> ܥܕܡܐ ܕܢܣܒ ܡܠܟܘܬܐ ܘܗܦܟ<EOS> ܘܗܝܕܝܢ ܡܬܢܟܣܝܢ ܒܥܠܕܒ̈ܒܘܗܝ<EOS>
ܩܕܡܘܗܝ<EOS> ܘܦ̈ܥܠܐ ܕܪܗܛܘ ܘܠܐܝܘ ܒܟܪܡܐ<EOS> ܥܕܡܐ ܕܫܠܐ ܥܡܠܐ ܠܐ ܢܣܒܝܢ ܐܓܪܐ<EOS> ܘܬܓܪ̈ܐ ܕܩܒܠܘ<EOS>
ܟܣܦܐ<EOS> ܥܕܡܐ ܕܐܬܐ ܡܪܐ ܟܣܦܐ<EOS> ܘܗܝܕܝܢ ܬܒܥ ܪܒܝܬܐ<EOS> ܘܒܬ̈ܘܠܬܐ ܕܡܣܟܝܢ ܠܚܬܢܐ<EOS> ܢܡ ܘܕܡܟ ܕܐܘܚܪ<EOS>
ܠܡܐܬܐ<EOS> ܥܕܡܐ ܕܢܫܡܥܢ ܩܥܬܐ<EOS> ܘܗܝܕܝܢ ܡܬܥܝܪܢ ܘܡܬܩܢܢ ܠܡ̈ܦܕܝܗܝܢ<EOS> ܘܥܐܠܢ ܚܟܝ̈ܡܬܐ<EOS> ܘܡܬܟܠܝܢ<EOS>
ܣܟ̈ܠܬܐ ܠܒܪ<EOS> ܘܐܝܠܝܢ ܕܪܗܛܘ ܒܗܝܡܢܘܬܐ<EOS> ܒܠܥܕܝܢ ܕܝܠܢ ܠܐ ܡܬܓܡܪܝܢ<EOS>
ܡܢ ܗܠܝܢ ܟܠܗܝܢ ܐܣܬܟܠ ܚܒܝܒܝ<EOS> ܘܗܘܬ ܫܪܝܪܐ ܠܟ ܕܥܕܟܝܠ ܐܢܫ ܠܐ ܩܒܠ ܦܘܪܥܢܗ<EOS>ܠܐ ܓܝܪ ܙܕܝ̈ܩܐ ܐܝܪܬܘ ܡܠܟܘܬܐ<EOS> ܐܦܠܐ ܒܝ̈ܫܐ ܐܙܠܘ ܠܬܫܢܝܩܐ<EOS> ܘܪܥܝܐ ܥܕܟܝܠ ܠܐ ܦܪܫ ܓܙܪܗ<EOS>ܘܦܥ̈ܠܐ ܗܐ ܒܟܪܡܐ ܠܐܝܢ<EOS> ܘܥܕܟܝܠ ܐܓܪܐ ܠܐ ܩܒܠܘ<EOS> ܘܬܓܪ̈ܐ ܗܐ ܡܬܗܦܟܝܢ ܒܟܣܦܐ<EOS> ܘܥܕܟܝܠ ܠܐ<EOS>
ܐܬܐ ܡܪܗܘܢ ܠܡܣܒ ܚܘܫܒܢܐ<EOS> ܘܡܠܟܐ ܐܙܠ ܠܡܣܒ ܡܠܟܘܬܐ<EOS> ܘܥܕܟܝܠ ܠܐ ܗܦܟ ܕܬܪ̈ܬܝܢ ܙܒ̈ܢܝܢ<EOS>ܘܗܠܝܢ ܒܬ̈ܘܠܬܐ ܕܡܣܟܝܢ ܠܚܬܢܐ<EOS> ܕܡܟܢ ܐܢܝܢ ܥܕܡܐ ܠܗܫܐ<EOS> ܘܠܩܥܬܐ ܗܘ ܡܣܟܝܢ ܘܡܬܥܝܪܢ<EOS>ܘܩܕ̈ܡܝܐ ܕܠܐܝܘ ܒܗܝܡܢܘܬܐ<EOS> ܥܕܡܐ ܕܐܬܝܢ ܐܚܪ̈ܝܐ ܠܐ ܡܬܓܡܪ̈ܝܢ<EOS>
ܫܒܪ̈ܝ ܬܪܥܝܬܐ ܕܝܢ ܐܡܪܝܢ<EOS> ܕܐܢ ܐܢܫ ܕܝܢ ܠܐ ܩܒܠ ܦܘܪܥܢܐ<EOS> ܠܡܢܐ ܐܡܪ ܫܠܝܚܐ<EOS>ܕܐܡܬܝ ܕܢܥܢܕ ܡܢ ܦܓܪܐ ܠܘܬ ܡܪܢ ܢܗܘܐ<EOS> ܥܗܕ ܕܝܢ ܚܒܝܒܝ<EOS> ܕܥܠ ܗܢܐ ܫܪܒܐ<EOS> ܐܦܝܣܬܟ ܗܘܝܬ<EOS>
ܒܬܚܘܝܬܐ ܕܝܚ̈ܝܕܝܐ<EOS> ܕܠܘܬ ܡܪܢ<EOS> ܪܘܚܐ ܕܡܩܒܠܝܢ ܙܕܝ̈ܩܐ<EOS> ܐܙܠܐ ܠܟܝܢܗ ܫܡܝܢܐ<EOS> ܥܕܡܐ ܠܙܒܢ<EOS>
ܩܝܡܬܐ<EOS> ܕܐܬܝܐ ܠܡܠܒܫ ܦܓܪܐ ܕܥܡܪܬ ܒܗ<EOS> ܘܒܟܠܙܒܢ ܡܥܗܕܐ ܥܠܘܗܝ ܩܕܡ ܐܠܗܐ<EOS> ܘܡܚܦܛܐ ܥܠ ܩܝܡܬܗ<EOS>
ܕܦܓܪܐ<EOS> ܗܘ ܕܥܡܪܬ ܒܗ<EOS> ܐܝܟ ܕܐܡܪ ܐܫܥܝܐ ܢܒܝܐ<EOS> ܥܠ ܥܕܬܐ ܕܡܢ ܥܡ̈ܡܐ<EOS> ܕܢܗܘܘܢ ܐܡܝܢܝܢ<EOS>
ܘܩܝܡܝܢ<EOS> ܡܕܟܪ̈ܢܝܟܝ ܩܕܡ ܡܪܝܐ<EOS> ܘܠܐ ܬܬܠܝܢ ܠܗܘܢ ܫܠܝܐ<EOS> ܠܥܘ̈ܠܐ ܕܝܢ ܠܝܬ ܠܗܘܢ ܡܕܟܪܢܐ ܩܕܡ<EOS>
ܡܪܝܐ<EOS> ܡܛܠ ܕܪܚܝܩܐ ܗܝ ܡܢܗܘܢ ܪܘܚܐ ܕܩܘܕܫܐ<EOS> ܡܛܠ ܕܒܢܦܫ ܐܢܘܢ<EOS> ܘܢܦܫܢܐܝܬ ܡܬܛܡܪܝܢ<EOS>
ܘܬܘܒ ܡܬܬܩܠܝܢ ܝܘ̈ܠܦܢܐ ܡܐ̈ܢܘܗܝ ܕܒܝܫܐ ܒܡܠܬܐ ܕܐܡܪ ܡܪܢ<EOS> ܕܠܐ ܐܢܫ ܣܠܩ<EOS>
ܠܫܡܝܐ<EOS> ܐܠܐ ܐܢ ܗܘ ܕܢܚܬ ܡܢ ܫܡܝܐ ܒܪܗ ܕܐܢܫܐ<EOS> ܗܘ ܕܐܝܬܘܗܝ ܗܘܐ ܒܫܡܝܐ<EOS> ܘܐܡܪܝܢ ܕܗܐ ܡܪܢ<EOS>
ܣܗܕ<EOS> ܕܦܓܪܐ ܐܪܥܢܐ ܠܐ ܣܠܩ ܠܫܡܝܐ<EOS> ܗܕܐ ܚܝܠܗ ܠܐ ܡܕܪܟܝܢ ܗܕܝ̈ܘܛܐ<EOS> ܟܕ ܐܦܝܣ ܓܝܪ ܡܪܢ<EOS>
ܠܢܝܩܕܡܘܣ<EOS> ܠܐ ܐܕܪܟ ܚܝܠܗ ܕܡܠܬܐ<EOS> ܗܝܕܝܢ ܐܡܪ ܠܗ ܡܪܢ<EOS> ܕܠܐ ܐܢܫ ܣܠܩ ܠܫܡܝܐ<EOS> ܘܢܚܬ ܕܢܫܬܥܐ<EOS>
ܠܟܘܢ<EOS> ܡܕܡ ܕܐܝܬ ܬܡܢ<EOS> ܐܢ ܓܝܪ ܥܠ ܐܝܠܝܢ ܕܒܐܪܥܐ ܐܢܝܢ<EOS> ܐܡܪܬ ܠܟܘܢ<EOS> ܘܠܐ ܡܗܝܡܢܝܢ ܐܢܬܘܢ<EOS>ܐܝܟܢܐ ܐܢ ܐܡܪ ܠܟܘܢ ܥܠ ܐܝܠܝܢ ܕܒܫܡܝܐ ܐܢܝܢ ܬܗܝܡܢܘܢ<EOS> ܕܗܐ ܣܗܕܐ ܐܚܪܢܐ ܡܢ ܬܡܢ ܠܐ ܢܚܬ<EOS>
ܥܡܝ<EOS> ܕܢܣܗܕ ܥܠ ܐܝܠܝܢ ܕܒܫܡܝܐ ܐܢܝܢ ܘܬܗܝܡܢܘܢ<EOS> ܣܠܩ ܓܝܪ ܠܬܡܢ ܐܠܝܐ<EOS> ܘܠܐ ܢܚܬ<EOS> ܕܢܣܗܕ ܥܡܝ<EOS>ܘܬܫܪ ܣܗܕܘܬܐ ܕܬܪ̈ܝܢ<EOS>
ܐܢܬ ܕܝܢ ܚܒܝܒܝ<EOS> ܠܐ ܢܗܘܐ ܠܟ ܦܘܠܓܐ ܥܠ ܚܝܬܡܝ̈ܬܐ<EOS> ܡܛܠ ܕܦܘܡܐ<EOS> ܚܝܐ ܣܗܕ<EOS>ܕܐܢܐ ܡܡܝܬ ܐܢܐ<EOS> ܘܐܢܐ ܡܚܐ ܐܢܐ<EOS> ܘܡܢ ܚܕ ܦܘܡܐ ܢܦܩ ܬܪ̈ܬܝܗܝܢ<EOS> ܘܐܝܟ ܕܫܪܝܪܐ ܠܢ ܕܡܡܝܬ<EOS>ܘܚܙܝܢ ܚܢܢ<EOS> ܘܐܦ ܕܡܚܐ ܫܪܝܪܐ ܘܡܗܝܡܢܐ<EOS> ܘܡܢ ܡܕܡ ܕܐܦܝܣܬܟ ܩܒܠ ܘܗܝܡܢ<EOS> ܕܒܝܘܡ ܩܝܡܬܐ ܢܩܘܡ<EOS>
ܦܓܪܟ ܒܫܠܡܘܬܐ<EOS> ܘܡܢ ܡܪܟ ܬܩܒܠ ܦܘܪܥܢܗ ܕܗܝܡܢܘܬܟ<EOS> ܘܒܡܕܡ ܕܗܝܡܢܬ ܬܚܕܐ ܘܬܬܒܣܡ<EOS>
ܫܠܡܬܐ<EOS> ܬܚܘܝܬܐ<EOS> ܕܚܝܬ ܡܝ̈ܬܐ<EOS>
