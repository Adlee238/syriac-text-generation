ܬܘܼܒܼ ܫܲܪ̈ܒܹܐ ܐ̄ܚܪܵܢܹܐ ܥܲܠ ܡܲܓܿܢܵܢܘܼܬܼܵܐ<EOS> ܢܕ<EOS>ܐܵܦܸܢ ܒܓܲܒܵܐ ܐ̄ܚܪܹܢܵܐ ܐܲܡܝܼܪ ܗ̄ܘ̣ ܠܲܢ ܥܲܠ ܗܵܕܹܐ ܒܗܵܠܹܝܢ<EOS>ܥܸܠܵܝ̈ܵܬܼܵܐ ܠܦܘܼܬܼ ܕܕܼܘܼܟܿܬܼܵܐ ܝܸܗܒܲܬ̤ ܐܝܼܕܼܵܐ ܕܲܢܢܲܗܲܪ ܒܝܲܬܝܼܪܵܐ ܬܘܼܒܼ<EOS>ܗܵܪܟܵܐ ܠܵܐ ܡܵܐ̇ܢܵܐ ܠܲܢ ܡܲܓܢܵܢܘܼܬܼܵܐ ܐܝܼܬܹܝܗ̇ ܫܡܵܐ ܡܵܘܕܥܵܢܵܐ<EOS>ܕܥܘܼܕܼܪܵܢܵܐ ܘܢܘܼܛܵܪܵܐ ܘܐܵܦ ܕܩܘܼܒܵܠܵܐ ܕܡܵܘܗܲܒܼܬܼܵܐ ܕܡܵܘܗܲܒܼܬܼܵܐ ܫܡܲܝܵܢܝܼܬܼܵܐ<EOS>ܐܲܝܟܼ ܗܵܝ̇ ܕܪܘܼܚܵܐ ܕܩܘܼܕܼܫܵܐ ܬܹܐܬܸܐ ܘܚܲܝܠܹܗ ܕܥܸܠܵܝܵܐ ܢܲܓܸܢ<EOS>ܥܠܲܝܟܿܝ<EOS> ܘܲܐ̄ܚܪܹܬܼܵܐ ܐܲܝܟܼ ܗܵܝ̇ ܕܝܲܡܝܼܢܵܟܼ ܡܵܪܝܵܐ ܐܲܓܸܢ ܥܠܲܝ<EOS>ܕܐܝܼܬܹܝܗ̇ ܫܸܐܠܬܼܵܐ ܕܥܘܼܕܼܪܵܢܵܐ<EOS> ܘܐܲܝܟܼ ܗܵܝ̇ ܕܐܲܓܸܢ ܥܲܠ ܩܪܝܼܬܼܵܐ<EOS>ܗܵܕܹܐ ܘܐܸܦܪܩܝܼܗ̇<EOS> ܕܒܲܕܼܓܼܘܿܢ ܬܪܹܝܢ ܙܢܲܝ̈ܵܐ ܡܸܤܬܲܟܿܠܝܼܢ ܚ̄ܢܲܢ<EOS>ܕܡܲܥܒܿܕܼܵܢܘܼܬܼܵܐ ܒܡܲܓܢܵܢܘܼܬܼܵܐ ܕܗܵܘ̇ܝܵܐ ܡ̣ܢ ܐܲܠܵܗܵܐ ܥܲܠ ܒܢܲܝ̈ܢܵܫܵܐ<EOS>ܚܲܕܼ ܐ̄ܪܵܙܵܢܵܐܝܼܬܼ ܘܡܸܬܼܝܲܕܼܥܵܢܵܐܝܼܬܼ ܘܲܐ̄ܚܪܹܢܵܐ ܤܘܼܥܪܵܢܵܐܝܼܬܼ<EOS> ܘܗܵܘ̇<EOS>ܩܲܕܼܡܵܝܵܐ ܕܩܲܕܝܼܫܘܼܬܼܵܐ ܗ̣̄ܝ ܕܡܸܬܼܩܲܒܿܠܵܐ ܒܝܲܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ<EOS>ܗܵܢܵܘ ܕܹܝܢ ܒܝܲܕܼ ܡܲܥܒܿܕܼܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ ܡܸܬܼܩܲܕܲܫ<EOS>ܐ̄ܢܵܫ ܒܦܲܓܼܪܹܗ ܘܲܒܼܢܲܦܫܹܗ<EOS> ܐܲܝܟܼ ܗܵܝ̇ ܕܐܹܠܝܼܫܲܥ ܘܝܘܿܚܲܢܵܢ ܘܛܘܼܒܼܵܢܝܼܬܼܵܐ<EOS>ܡܲܪܝܲܡ ܒܪܝܼܟܲܬܼ ܒܢܸܫܹ̈ܐ<EOS> ܐܸܠܵܐ ܕܗܵܕܹܐ ܕܠܵܐ ܦܘܼܚܵܡ ܗ̄ܝ̣ ܘܕܲܠܥܸܠ<EOS>ܡ̣ܢ ܛܲܟܼܤܵܐ ܕܲܥܒܼܝܼ̈ܕܹܐ<EOS> ܚܢܲܢ ܢܹܐܬܸܐ ܠܗܵܝ̇ ܕܒܲܡܢܵܬܼܵܐ ܕܲܠܘܵܬܼ ܫܼܲܪܟܵܐ<EOS>ܕܩܲܕܝܼ̈ܫܹܐ ܐܲܝܟܼ ܗܲܕܵܡܹ̈ܐ ܡ̣ܢ ܓܘܼܫܡܵܐ<EOS> ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ<EOS>ܐܲܝܟܼ ܗܵܠܹܝܢ ܕܲܠܘܵܬܼ ܐ̄ܢܵܫ ܐ̄ܢܵܫ ܡ̣ܢ ܩܲܕܝܼ̈ܫܹܐ ܕܐܝܼܬܼܵܘܗܝ ܙܢܵܐ<EOS>ܡܲܥܒܿܕܼܵܢܵܝܵܐ ܕܥܲܠ ܗܵܘܢܵܐ ܡܲܓܸܢ<EOS> ܘܐܸܡܲܬܼܝ ܕܲܠܗܵܕܹܐ ܡܲܓܢܵܢܘܼܬܼܵܐ<EOS>ܡܸܫܬܿܘܸܐ ܒܲܪܢܵܫܵܐ ܒܝܲܕܼ ܬܸܡܗܵܐ ܡܸܬܼܚܛܸܦ ܗܵܘܢܵܐ ܘܡܸܬܼܡܬܲܚ<EOS>ܒܓܸܠܝܵܢܵܐ ܡܸܕܸܡ ܐܲܠܵܗܵܝܵܐ<EOS> ܘܲܟܼܡܵܐ ܙܲܒܼܢܵܐ ܕܡܲܥܒܿܕܼܵܢܘܼܬܼܵܐ ܡܲܓܢܵܐ<EOS>ܥܲܠ ܗܵܘܢܵܐ ܠܥܸܠ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ<EOS>ܐܝܼܬܼܵܘܗܝ ܒܲܪܢܵܫܵܐ ܒܝܲܕܼ ܫܵܘܬܵܦܘܼܬܼܵܐ ܕܪܘܼܚܵܐ ܕܩܘܼܕܼܫܵܐ<EOS> ܘܗܵܕܲܐ<EOS>ܗ̣̄ܝ ܕܐܲܡܝܼܪܵܐ ܡ̣ܢ ܫܠܝܼܚܵܐ ܒܐܸܤܟܹܝܡ ܨܠܘܿܬܼܵܐ ܠܘܵܬܼ ܐܲܦܸܤܵܝܹ̈ܐ<EOS>ܟܲܕܼ ܨܵܒܹ̇ܐ ܕܵܢܫܵܘܕܲܥ ܐܸܢܘܿܢ ܐ̄ܪܵܙܵܐ ܗܵܢܵܐ ܘܐܵܡܲܪ ܐܲܠܵܗܹܗ ܕܡܵܪܲܢ<EOS>ܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ ܢܸܬܸܠ ܠܟܼܘܿܢ ܪܘܼܚܵܐ ܕܚܸܟܼܡܬܼܵܐ<EOS>ܘܲܕܓܸܠܝܵܢܵܐ ܒܝܼܕܲܥܬܹܗ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ<EOS> ܘܡܵܢܵܐ<EOS>ܡ̣ܢ ܗܵܕܹܐ؟ ܕܬܸܕܥܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ ܘܡܵܢܵܘ ܥܘܼܬܼܪܵܐ<EOS>ܕܫܘܼܒܼܚܵܐ ܕܝܵܪܬܘܼܬܹܗ ܒܩܲܕܝܼ̈ܫܹܐ ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܕܪܲܒܿܘܼܬܼܵܐ<EOS>ܕܚܲܝܠܹܗ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ ܗܵܢܵܐ ܐܝܼܬܼܵܘܗܝ ܚܲܕܼ ܙܢܵܐ<EOS>ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ ܕܐܸܡܲܬܼܝ ܕܡܲܓܸܢ ܚܲܝܠܵܐ ܗܵܢܵܐ ܥܲܠ ܒܲܪܢܵܫܵܐ<EOS>ܠܫܘܼܒܼܚܵܐ ܕܥܵܠܡܵܐ ܚܲܕܼܬܼܵܐ ܡܸܫܬܿܘܸܐ ܒܝܲܕܼ ܓܸܠܝܵܢܵܐ<EOS> ܘܗܵܕܲܐ ܗ̣ܝ<EOS>ܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ<EOS>ܕܠܵܗ̇ ܡܸܫܬܿܘܹܝܢ ܐܲܝܠܹܝܢ ܕܩܲܒܸܠ̣ܘ ܩܲܕܝܼܫܘܼܬܼܵܐ ܕܗܵܘܢܵܐ ܡ̣ܢ<EOS>ܪܘܼܚܵܐ ܒܝܲܕܼ ܕܘܼܒܵܪ̈ܲܝܗܘܿܢ ܩܲܕܝܼ̈ܫܹܐ ܘܲܡܝܲܬܪܹ̈ܐ<EOS> ܙܢܵܐ ܐ̄ܚܪܹܢܵܐ<EOS>ܕܡܲܓܢܵܢܘܼܬܼܵܐ ܐܝܼܬܼܵܘܗܝ ܗܵܝ̇ ܕܤܘܼܥܪܵܢܵܐܝܼܬܼ ܡܸܬܼܝܲܕܼܥܵܐ<EOS>ܡܲܥܒܿܕܼܵܢܘܼܬܹܗ<EOS> ܚܲܝܠܵܐ ܐܝܼܬܼܵܘܗܝ ܡܸܬܼܝܲܕܼܥܵܢܵܐ ܕܲܡܤܲܬܲܪ ܘܲܡܪܲܚܸܦ<EOS>ܥܲܠ ܒܲܪܢܵܫܵܐ ܐܲܡܝܼܢܵܐܝܼܬܼ ܘܕܵܚܹ̇ܩ ܡܸܢܹܗ ܤܘܼܓܦܵܢܵܐ ܡܸܕܸܡ ܘܓܸܕܼܫܵܐ<EOS>ܕܥܵܪܹܨ ܕܢܸܬܼܩܲܪܲܒܼ ܠܦܲܓܼܪܹܗ ܐܵܘ ܠܢܲܦܫܹܗ<EOS> ܗܵܘ̇ ܕܠܵܐ<EOS>ܡܸܬܼܚܲܙܝܵܢܵܐܝܼܬܼ ܠܗܵܘܢܵܐ ܡܸܬܼܪܓܸܫ ܢܲܗܝܼܪܵܐ ܘܝܲܕܼܘܼܥܬܼܵܢܵܐ ܒܥܲܝܢܵܐ<EOS>ܕܗܲܝܡܵܢܘܼܬܼܵܐ<EOS> ܗܵܘ̇ ܕܲܠܩܲܕܝܼ̈ܫܹܐ ܝܲܬܝܼܪ ܡܸܬܼܝܼܕܲܥ ܢܸܤܝܵܢܹܗ ܐܲܝܟܼ<EOS>ܕܲܟܼܬܼܝܼܒܼ ܕܡܲܫܪܝܼܬܼܵܐ ܕܡܲܠܲܐܟܼܵܘ̈ܗܝ ܕܡܵܪܝܵܐ ܚܕܝܼܪܵܐ ܠܕܼܵܚܠܵܘ̈ܗܝ<EOS>ܘܲܡܦܲܨܸܐ ܠܗܘܿܢ<EOS> ܘܤܲܓܝܼܐܝܼܢ ܠܲܡ ܢܸܤܝܘܿܢܲܝ̈ܗܘܿܢ ܕܙܲܕܝܼ̈ܩܹܐ ܘܡ̣ܢ<EOS>ܟܠܗܘܿܢ ܡܦܲܨܸܐ ܠܗܘܿܢ ܡܵܪܝܵܐ<EOS>