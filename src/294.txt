ܘ ܒܰܪ ܩܳܠܶܗ<EOS>ܐܶܪܓܶܫ ܒܺܝܫܳܐ<EOS>ܒܫܰܦܠܶܗ ܪܰܒܳܐ<EOS>ܘܫܳܒܗܳܪ ܢܰܦܫܶܗ<EOS>ܩܕܳܡ ܦܰܠܳܚ̈ܰܘܗ̱ܝ<EOS>ܡ̈ܶܠܰܘܗ̱ܝ ܪܰܘܪܶܒ ܟܰܕ ܐܰܦܺܝܣ ܘܶܐܡܰܪ<EOS>ܕܺܝܕܰܥܬܳܐ ܠܰܡ ܕܩܳܢܶܐ ܐ̱ܢܳܐ<EOS>ܩܰܠܺܝܠ ܡܶܢܶܗ ܕܰܟܝܳܢܳܐ<EOS>ܘܣܽܘܓܳܐܗ̇ ܘܟܽܠܳܗ̇ ܕܝܽܘܠܦܳܢܳܐ<EOS>ܐܶܢܳܐ ܠܰܩܢܽܘܡܝ̱ ܗܘܺܝܬ ܪܰܒܳܐ<EOS>ܘܫܶܚܩܶܬ ܡܰܕܰܥܝ̱ ܕܠܳܐ ܡܰܠܦܳܢܳܐ ܝܶܠܦܶܬ ܟܽܠ<EOS>ܙܶܝܢܶܬ ܢܰܦܫܝ̱ ܒܟܽܠ ܡܶܕܶܡ<EOS>ܘܕܰܒܪ̱ܬ ܒܳܗ̇ ܟܠܺܝܠܳܐ ܕܰܨܒܺܝܬ ܒܐ̱ܢܳܫܽܘܬܳܐ<EOS>ܥܽܘܢܺܝܬܳܐ ܒܪܺܝܟ ܕܶܐܬܼܳܐ ܘܒܳܛܶܠ ܢ̈ܶܟܠܶܐ ܕܰܚܛܺܝܬܳܐ<EOS>ܒܰܦܪܺܝܫܳܝܰܐ ܗ̱ܘ<EOS>ܠܶܒܫܰܬ ܣ̈ܶܢܝܳܬܝ̱<EOS>ܕܰܐܩܪܶܒ ܥܰܡܶܗ<EOS>ܕܗܰܘ ܒܰܪ ܡܰܪܝܰܡ<EOS>ܚܶܡܬܳܐ ܐܰܝܟ ܩܶܫܬܳܐ ܓܺܐܪ̈ܶܐ ܡܶܛܪܰܬ<EOS>ܡܰܪܚܽܘܬܳܐ ܨܳܥܰܪܬܶܗ<EOS>ܘܰܣܥܳܬ ܥܠܰܘܗ̱ܝ ܦܰܩܪܽܘܬܳܐ<EOS>ܘܰܥܫܰܩܬܶܗ ܛܳܠܽܘܡܽܘܬܳܐ<EOS>ܚܣܳܡܳܐ ܘܛܰܢܳܢܳܐ ܒܪܽܘܓܙܳܐ<EOS>ܢܳܨܘ̱ ܗ̱ܘܰܘ ܥܰܡܶܗ ܘܓܽܘܕܳܦܳܐ ܟܺܐܦ̈ܶܐ ܫܩܰܠ ܗ̱ܘܳܐ<EOS>ܐܳܣܝܳܐ ܥܰܠ ܩܳܡ ܒܶܝܬ ܡܰܪ̈ܥܶܐ<EOS>ܘܓܶܪܝܰܬ ܐܶܢܽܘܢ ܠܰܟܪ̈ܺܝܗܶܐ ܒܬܰܟܬܽܘܫܶܗ<EOS>ܕܠܳܐ ܢܳܦܶܠ ܗ̱ܘܳܐ<EOS>ܬܚܶܝܬ ܡܰܪܫܽܘܬܳܐ<EOS>ܒܫ̈ܺܐܝܠܳܬܰܐ ܗ̱ܘ<EOS>ܡܶܬܓܰܘܰܣ ܗܘܺܝܬ<EOS>ܐܰܣܓܺܝܬ ܓܰܪܺܝܬ ܥ̈ܶܠܠܳܬܳܐ ܘܰܚܙܺܝܬ<EOS>ܕܶܐܬܟܰܣܶܣܬ ܠܳܗ̇ ܕܰܓܳܠܽܘܬܝ̱<EOS>ܘܶܐܬܝܰܕܥܰܬ ܠܳܗ̇ ܚܨܺܝܦܽܘܬܝ̱<EOS>ܘܶܐܬܒܰܣܪܰܬ ܠܳܗ̇ ܣܪܽܘܒܽܘܬܝ̱<EOS>ܒܗ̈ܶܦܟܳܬܳܐ ܕܚܶܪܝܳܢܳܐ<EOS>ܡܶܣܬܰܬܰܪ ܗܘܺܝܬ ܟܽܠ ܐܰܝܟܳܐ ܕܕܰܪܫܰܬ ܥܰܡܶܗ<EOS>ܗܳܘܶܐ ܠܶܗ ܟܽܠܶܗ ܥܡܰܠܝ̱ ܐܰܝܟ ܥܽܘܪܳܐ<EOS>ܘܕܳܪܬܶܗ ܡܶܠܰܬ ܩܽܘܫܬܳܐ ܠܟܽܠ ܓܰܒܺܝ̈ܢ<EOS>ܚܶܙܝܰܬ ܕܰܐܬܠܺܝܛܰܐ ܗ̱ܘ<EOS>ܘܡܳܪܳܐ ܚܰܝܠܰܐ ܗ̱ܘ<EOS>ܒܽܐܘܡܳܢܽܘܬܰܐ ܗ̱ܘ<EOS>ܒܓܰܘ ܒܰܪܢܳܫܳܐ<EOS>ܘܡܰܕܚܶܠ ܠܳܗ̇ ܪܰܚܫܳܐ ܕܰܠܒܰܪ<EOS>ܝܳܨܪܶܗ ܒܓܰܘ ܡܶܬܥܰܘܩܰܕ<EOS>ܟܽܠܫܳܥ ܛܰܢܳܢܶܗ ܢܨܰܦ ܐܰܝܟ ܚܶܘܝܳܐ<EOS>ܐܰܪ̈ܓܺܝܓܳܬܳܐ ܕܡܰܘܬܳܐ ܡܰܘܠܶܕ<EOS>ܘܡܶܢ ܐܶܫܬܳܐ ܡܶܬܩܰܢܰܛ<EOS>ܦܽܘܩܕܳܢܳܐ ܚܠܳܦ ܥܶܩܪܳܐ ܡܨܶܐ ܕܢܰܫܗܶܝܘܗ̱ܝ<EOS>ܠܡܽܘܝܳܩܳܐ ܕܰܡܚܶܐ ܠܰܐܒܕܳܢ<EOS>ܚܽܘܒܰܐ ܗ̱ܘ ܡܶܫܟܰܚ ܬܳܒܰܪ ܠܶܗ<EOS>ܠܥܽܘܩܣܶܗ ܟܰܣܝܳܐ ܘܡܰܪܺܝܪܳܐ ܕܠܶܫܳܢܳܐ<EOS>ܡܰܢܽܘ ܕܰܣܟܶܠ<EOS>ܡܶܢ ܒܰܪܢܳܫܳܐ<EOS>ܕܛܳܒ ܡܶܢ ܢܰܦܫܶܗ<EOS>ܕܥܽܘܡܪܶܗ ܝܺܨܶܦ<EOS>ܡܺܐܢ̈ܶܐ ܕܒܰܥܝܳܒܶܗ ܣܳܥܰܪ ܟܽܠܝܽܘܡ<EOS>ܘܰܟܣܳܐ ܣܳܣܳܐ ܒܗܰܕܳܡ̈ܰܘܗ̱ܝ ܣ̈ܶܕܩܶܐ ܕܰܒܢܶܚ̈ܬܰܘܗ̱ܝ ܚܳܐܶܛ<EOS>ܘܰܥܒܺܝܕ ܣܶܕܩܳܐ ܒܪܶܥܝܳܢܶܗ<EOS>ܒܰܝܬܶܗ ܡܶܢܶܗ ܢܰܗܺܝܪ ܗ̱ܽܘ<EOS>ܘܚܶܫܽܘܟ ܠܶܒܶܗ ܫܳܥ ܪ̈ܶܓܫܰܘܗ̱ܝ ܘܫܳܛܶܦ ܟܰܘ̈ܰܘܗ̱ܝ<EOS>ܐܰܚܺܝܕ ܬܰܪܥܶܗ ܘܰܢܛܺܝܪ ܟܶܣܦܶܗ<EOS>ܬܪܺܝܥ ܦܽܘܡܶܗ ܘܰܓܢܺܝܒ ܓܰܙܳܐ ܕܡܰܚܫܰܒܬܶܗ<EOS>ܒܥܺܝܪܶܗ ܡܶܢܶܗ<EOS>ܡܰܘܪܶܒ ܣܰܟܠܳܐ<EOS>ܕܝܳܨܶܦ ܕܺܝܠܶܗ<EOS>ܛܳܒ ܡܶܢ ܢܰܦܫܶܗ<EOS>ܙܰܪ̈ܥܶܐ ܛܳܒ̈ܶܐ ܙܪܰܥ ܒܳܗ̇ ܒܰܐܪܥܶܗ<EOS>ܒܠܶܒܶܗ ܙܪܰܥ ܙܺܝ̈ܙܳܢܶܐ<EOS>ܬܪܺܝܥܳܐ ܘܫܳܕܝܳܐ ܬܰܪܥܺܝܬܶܗ<EOS>ܘܒܰܣ̈ܝܳܓܶܐ ܕܟܰܪ̈ܡܶܐ ܠܳܐܶܐ<EOS>ܡܰܓܒܳܐ ܘܢܳܨܶܒ ܢܶܨ̈ܒܳܬܳܐ<EOS>ܟܰܕ ܬܰܪܥܺܝܬܶܗ ܓܦܶܬܳܐ ܗ̱ܝ ܡܶܢ ܓܽܘ̈ܦܢܶܝܗ̇ ܕܣܳܕܽܘܡ<EOS>ܥܶܪܕܳܐ ܟܽܠܳܐ ܡܶܢ ܙܰܪܥܶܗ<EOS>ܘܰܪܥܳܐ ܠܶܗ ܚܙܺܝܪܳܐ ܕܥܶܒܳܐ ܠܡܰܚܫܰܒܬܶܗ<EOS>ܟܽܘܪܳܐ ܐܰܝܬܺܝ<EOS>ܠܰܒ̈ܢܰܝ ܐ̱ܢܳܫܳܐ<EOS>ܘܒܺܝ ܡܶܬܒܰܚܪܺܝܢ<EOS>ܪ̈ܶܥܝܳܢܰܝܗܽܘܢ<EOS>ܒܰܕܓܽܘܢ ܫܰܠܺܝܛ ܠܺܝ ܕܶܐܓܕܽܘܠ ܙܺܐܦܳܐ<EOS>ܟܽܠܕܝܽܘܬܳܐ ܡܰܠܶܦ ܐ̱ܢܳܐ<EOS>ܒܫܰܪ̈ܺܝܪܳܬܳܐ ܕܶܐܣܬܰܩܒܰܠ<EOS>ܐܶܬܗܰܝܡܶܢ ܕܰܓ̈ܳܠܳܬܳܐ<EOS>ܒܓܰܘ ܡܶܨܪܶܝܢ ܐܶܚܕܶܬ ܥܰܝ̈ܢܶܐ<EOS>ܩܰܠܡܳܐ ܚܰܘܺܝܬ ܣܰܒܰܪܘ̱ ܕܺܐܝܬܶܝܗ̇ ܟܰܕ ܠܳܐ ܐܺܝܬܶܝܗ̇<EOS>ܒܶܐܚܰܕ ܥܰܝ̈ܢܶܐ ܡܰܠܶܦ ܐ̱ܢܳܐ ܡܳܠܽܘ̈ܫܶܐ<EOS>ܕܠܳܐ ܐܺܝܬܰܝܗܽܘܢ ܒܰܫܡܰܝܳܐ<EOS>ܒܝܰܕ ܩܰܠܺܝܠܽܘܬܝ̱<EOS>ܛܳܣܶܬ ܘܰܚܙܺܝܬ<EOS>ܘܩܰܕܡܰܬ ܚܘܺܝܬܳܐ<EOS>ܠܰܐܝܢܳܐ ܕܰܩܨܶܡ<EOS>ܐܰܝܠܶܝܢ ܕܰܛܥܰܘ ܒܺܝ ܢܒܺܝܳܐ ܚܰܫܒܽܘܢܝ̱<EOS>ܐܺܝܬ ܕܶܝܢ ܐܰܝܟܳܐ ܕܡܰܚܨܶܦ ܐ̱ܢܳܐ<EOS>ܘܫܳܐܶܠ ܐ̱ܢܳܐ ܕܰܠܡܶܠܶܐ ܫܳܥܳܐ<EOS>ܢܶܬܓܰܠܝܳܢ ܠܺܝ ܟܰܣ̈ܝܳܬܳܐ<EOS>ܕܢܶܬܒܰܚܪܽܘܢ ܒܺܝ ܫܰܪ̈ܺܝܪܶܐ<EOS>ܒܰܕܡܽܘܬ ܐܺܝܽܘܒ ܐܳܦ ܙܺܐܦܳܢ̈ܶܐ ܐܰܝܟ ܫܳܐܽܘܠ<EOS>ܐܺܝܬ ܕܓܰܠܝܳܬܶܗ ܠܢܰܚܫܶܗ<EOS>ܘܺܐܝܬ ܕܡܰܪܩܬܶܗ ܠܰܫܪܳܪܶܗ ܘܶܐܬܩܰܠܰܣ<EOS>