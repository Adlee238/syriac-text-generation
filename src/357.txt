ܬܘܼܒܼ<EOS>ܡܐܡܪܐ <EOS>ܚܝ<EOS>ܕܥܲܠ ܚܲܕܼܒܿܫܲܒܵܐ ܕܐܘܿܫܲܥ̈ܢܹܐ ܕܐܲܡܝܼܪ ܠܡܵܪܝ ܝܲܥܩܘܿܒ<EOS>ܢܸܒܼܥܵܐ ܕܚܲܝܹ̈ܐ ܐܸܫܬܿܝܼܘ ܡܸܢܹܗ ܡܝܼܬܼ̈ܐ ܘܲܚ̣ܝܵܘ<EOS>ܬܪܘܿܥ ܠܝܼ ܢܲܦ̮ܫܵܟܼ ܐܲܦܝܼܓܼ ܨܲܗܝܘܼܬܼܝ ܡ̣ܢ ܡܲܒܿܘܼܥܵܟܼ<EOS>ܫܸܩܝܵܐ ܕܲܪܕܵܐ ܒܐܲܪܥܵܐ ܨܗܝܼܬܼܵܐ ܘܦܹܐܪܹܐ ܝܸܗܒܲܬܸ<EOS>ܐܸܫܬܸܐ ܡܸܢܵܟܼ ܘܐܸܩܥܸܐ ܒܓܸܠܝܵܐ ܟܡܵܐ ܒܲܣܝܼܡ ܐܲܢ̄ܬܿ<EOS>ܒܹܪܵܐ ܚܕܲܬܵܐ ܕܢܲܩܪܘܼܗܿ ܒܖ̈ܘܼܡܚܹܐ ܥܲܠ ܓܵܓܼܘܼܠܬܵܐ<EOS>ܣܲܩܝ ܗܲܒܼܝ ܫܸܩܝܵܐ ܠܪܸܥܝܵܢܝ ܕܲܣܢܝܼܩ ܥܲܠ ܡܲܒܿܘܼܥܹܟܼܝ<EOS>ܒܲܪ ܐܲܠܵܗܵܐ ܕܲܩܼܪܵܐ ܢܲܦ̮ܫܹܗ ܡܲܝܵ̈ܐ ܚܲܝܹ̈ܐ<EOS>ܗܲܒܼ ܠܝܼ ܐܸܫܬܹܐ ܘܐܸܣܒܲܥ ܡܸܢܵܟܼ ܘܐܹܡܲܠܸܠ ܠܵܟܼ<EOS>ܢܸܒܼܥܵܐ ܬܦܐ <EOS> ܕܲܢܚܸܬܼ ܡܼܢ ܪܹܫܝܼܬܼܵܐ ܕܪܵܘܡܵܐ<EOS>ܠܐܲܪܥܵܐ<EOS>ܒܫܸܩܝܵܟܼ ܬܵܘܥܸܐ ܬܲܪܥܝܼܬܼܝ ܦܹܐܖܹ̈ܐ ܕܫܘܼܒܼܚܵܐ ܠܐܲܒܼܘܼܟܼ<EOS>ܗܲܒܼ ܠܝܼ ܐܹܡܪܵܟܼ ܠܵܘ ܐܹܣܲܝܟܼܵܟܼ ܐܣܝܟ <EOS> ܕܐܣܝܟܟ<EOS>ܕܲܕܼܠܵܐ ܣܵܟܼ ܐܲܢ̄ܬܿ<EOS>ܐܸܠܵܐ ܐܲܟܼܪܸܙ ܠܲܕܫܵܡܲܥܿ ܠܝܼ ܕܠܵܐ ܡܸܬܿܕܲܪܟܲܬܿ<EOS>ܡܲܢ ܓܹܪ ܡܲܕܪܸܟܼ ܢܹܐܡܪܵܟܼ ܡܵܪܲܢ ܐܲܝܟܼ ܡܵܐ ܕܐܝܼܬܲܝܟ<EOS>ܐܸܠܵܐ ܚܘܼܒܵܐ ܕܪܵܡ ܗܼ̄ܘ ܫܲܪܒܹܿܗ ܒܫܪܒܗ<EOS> ܡܼܢ ܡܲܠܵܠܹ̈ܐ<EOS>ܟܡܵܐ ܕܐܝܼܬܼ ܐܲܬܼܪܵܐ ܠܚܘܼܒܵܐ ܢܡܲܠܸܠ ܥܲܠ ܓܸܠܝܵܢܵܟܼ<EOS>ܗܲܒܼ ܠܝܼ ܡܸܠܬܼܵܐ ܕܬܼܵܢܿܝܵܐ ܫܘܼܦܪܵܐ ܕܡܲܟܿܝܼܟܼܘܼܬܼܵܟܼ<EOS>ܡܼܢ ܡܲܪܟܲܒܼܬܼܵܐ ܠܥܝܼܠܵܐ ܫܐܝܼܠܵܐ ܒܲܪ ܐܲܬܵܢܵܐ<EOS>ܐܲܚܬܼܵܟܼ ܚܘܼܒܵܟܼ ܘܡܲܢ ܣܵܦܹܿܩ ܠܵܟܼ ܢܬܲܢܹܐ ܫܲܪܒܵܟܼ<EOS>ܡܼܢ ܠܹܓܼܘܿܢܵܐ ܗܵܝܿ ܕܲܟܼܪ̈ܘܿܒܹܐ ܕܠܵܐ ܡܹܬܼܒܲܨܝܵܐ<EOS>ܪܟܼܘܿܒܼܵܐ ܡܡܲܟܿܟܼܵܐ ܒܐܲܬܼܪܲܢ ܘܐܲܝܟܲܢ ܐܵܘܦܹܝܟܼ<EOS>ܡܼܢ ܒܹܝܬܼ ܓܝܼ̈ܓܼܠܹܐ ܘܐܲܦܹ̈ܐ ܘܓܸܦܹ̈ܐ ܕܫܲܠܗܹܒܼܝܼܬܼܵܐ<EOS>ܫܲܩܼܠܘܼܟܼ ܪܲܚܡܹܐ ܘܗܵܐ ܡܙܲܝܲܚ ܠܵܟܼ ܒܲܪ ܐܲܬܵܢܵܐ<EOS>ܡܼܢ ܪܲܒܿܘܼܬܼܵܐ ܗܵܝܿ ܕܲܬܼܪܘܿܢܘܿܣ ܕܲܡܠܹܐ ܢܘܼܗܪܵܐ<EOS>ܠܲܙܥܘܿܪܘܼܬܼܵܐ ܕܲܦܫܝܼܛ ܚܘܼܒܵܗܿ ܥܲܡ ܝܲܠܘܼ̈ܕܹܐ<EOS>ܡܼܢ ܗܵܘܿ ܚܲܨܵܐ ܕܲܡܠܹܐ ܥܲܝ̈ܢܹܐ ܟܲܕ ܡܸܬܼܟܲܪܟܵܢ<EOS>ܠܗܵܢܵܐ ܪܟܼܘܿܒܼܵܐ ܕܲܕܫܝܼܛ ܡܸܢܹܗ ܒܥܵܠܡܵܐ ܠܵܐ ܐܝܼܬܼ<EOS>ܡܼܢ ܒܹܝܬܼ ܣܹܕܪܹܐ ܘܓܲܘܼ̈ܕܹܐ ܕܩܵܝ̈ܡܵܢ ܡܼܢ ܓܵܘܙܲܠܬܵܐ<EOS>ܠܟܸܢܫܵܐ ܙܥܘܿܪܵܐ ܕܲܛܥܝܼܢ ܣܵܘ̈ܟܹܐ ܒܫܘܼ̈ܩܲܝ ܨܸܗܝܘܿܢ<EOS>ܐܲܝܟܵܐ ܗܵܫܵܐ ܢܡܲܠܹܠ ܫܲܪܒܵܟܼ ܗܵܘܿ ܕܲܡܡܲܠܹܠ<EOS>ܘܒܲܐܝܢܵܐ ܐܲܬܼܪܵܐ ܢܹܐܡܪܵܟܼ ܦܘܼܡܵܐ ܐܸܢ ܐܵܡܲܪ ܠܵܟܼ<EOS>ܗܵܐ ܒܡܲܓܼܗܲܪ ܙܝܼܘܵܟܼ ܠܲܫܡܲܝܵܢܹ̈ܐ<EOS>ܘܚܲܠܵܫ ܘܲܣܢܸܐ ܥܝܼܠܵܐ ܕܛܲܥܼܢܵܟܼ ܒܹܝܬܼ ܐܲܪܥܵܢܹܐ<EOS>ܐܲܢ̄ܬܿ ܡܸܬܼܒܲܪܲܟܼ ܒܙܵܘܥܵܐ ܕܓܼܝܼ̈ܠܹܐ ܡܲܠܵܠܵܬܼ̈ܵܐ<EOS>ܘܐܲܢ̄ܬܿ ܡܸܫܬܲܒܲܚ ܒܣܵܘ̈ܟܹܿܐ ܕܕܹܩ̈ܠܹܐ ܒܲܟܼܢܘܼ̈ܫܵܬܼܵܐ<EOS>ܠܥܸܠ ܐܲܢ̄ܬܿ ܘܲܠܬܲܚܬܿ ܘܲܒܼܪܲܒܿܘܼܬܼܵܐ ܘܒܲܙܥܘܿܪܘܼܬܼܵܐ<EOS>ܒܪܵܘܡܵܐ ܘܥܘܼܡܩܵܐ ܡܲܢ ܡܵܘܦܸܐ ܠܵܟܼ ܠܲܡܡܲܠܵܠܘܼ<EOS>ܥܲܡܲܢܘܼܐܹܝܠ ܡܸܛܠܵܬܲܢ ܐܲܟܼܘܵܬܲܢ ܐܲܢ̄ܬܿ<EOS>ܘܥܲܡ ܝܵܠܘܿܕܵܟܼ ܡܸܛܠܵܬܹܗ ܠܗܹ ܗ̄ܘܼ ܕܵܡܹܿܝܬܿ<EOS>ܗܵܐ ܡܒܲܪܟܼܝܼܢ ܠܵܟܼ ܟܪܘܿܒܲܝ ܢܘܼܪܵܐ ܒܪܘܼܚܵܦܲܝܗܘܿܢ<EOS>ܘܲܡܫܲܒܿܚܝܼܢ ܠܵܟܼ ܐܵܦ ܝܲܠܘܼ̈ܕܹܐ ܒܐܘܿܫܲܥܢܲܝ̈ܗܘܿܢ<EOS>ܟܠ ܐܲܬܼܪܵܘܵܢ ܗܵܐ ܡܙܲܝܚܝܼܢ ܠܵܟܼ ܒܐܸܣܟܹܡܲܝ̈ܗܘܿܢ<EOS>ܪܵܘܡܵܐ ܒܢܘܼܗܪܹܗ ܘܥܘܼܡܩܵܐ ܒܣܵܘ̈ܟܹܿܐ ܕܡܼܢ ܐܝܼܠܵܢܵܘ̈ܗܝ<EOS>ܠܥܸܠ ܥܲܙܝܼܙܵܐ ܕܕܵܚܿܠܵܐ ܡܸܢܹܗ ܫܲܠܗܹܒܼܝܼܬܼܵܐ<EOS>ܠܬܲܚܬܿ ܡܲܟܿܝܼܟܼܵܐ ܕܲܠܒܼܝܼܫ ܟܠܵܗܿ ܡܸܣܟܹܿܢܘܼܬܼܵܐ<EOS>ܥܝܼܪܹܐ ܕܪܵܘܡܵܐ ܒܒܲܪܩܹܐ ܕܢܘܼܪܵܐ ܕܵܪܫܝܼܢ ܐܘܼܪܚܹܗ<EOS>ܘܲܒܼ̈ܢܲܝ ܥܘܡܩܵܐ ܫܲܕܹܝܢ ܩܘܼܕܡܵܘܗܝ ܡܲܪܛܘܼܛܲܝܗܘܿܢ<EOS>ܕܵܠܼ ܓܲܢ̄ܒܵܪܵܐ ܡܼܢ ܒܹܝܬܼ ܐܲܒܼܘܼܗܝ ܢܸܣܥܘܿܪ ܐܲܬܼܪܲܢ<EOS>ܘܲܒܼܨܸܒܼܝܵܢܹܗ ܡܲܛܝܼ ܠܣܵܟܼܵܗܿ ܕܡܸܣܟܹܿܢܘܼܬܼܵܐ<EOS>ܩܵܛܲܪ ܬܵܓܹ̈ܐ ܫܐܲܠܼ ܠܗܹ ܥܝܼܠܵܐ ܕܢܸܥܘܿܠ ܠܨܸܗܝܘܿܢ<EOS>ܕܲܒܼܡܘܼܟܵܟܹܗ ܢܸܒܼܣܘܿܪ ܥܘܼܙܵܐ ܕܫܲܠܝܼ̈ܛܵܢܹܐ<EOS>ܐܵܘܒܸܕܼ ܣܘܼܣܝܵܐ ܐܵܦ ܡܲܪܟܲܒܼܬܼܵܐ ܕܡܲܠܟܹ̈ܐ ܕܐܲܦܪܹܝܡ<EOS>ܘܲܛܼܥܲܢ ܘܐܲܝܬܿܝܼ ܫܠܵܡܵܐ ܠܨܸܗܝܘܿܢ ܕܲܪܓܼܝܼܙܵܐ ܗ̄ܘܼܵܬܼ<EOS>ܫܵܛܼ ܗ̄ܘܼܵܐ ܘܐܲܣܼܠܝܼ ܪܟܼܘܿܒܹܐ ܡܨܲܒ̈ܬܹܐ ܕܡܵܪܵܘܵܬܼܵܐ<EOS>ܘܲܪܟܸܒܼ ܥܝܼܠܵܐ ܕܢܸܣܥܘܿܪ ܐܘܼܪܚܹܗ ܒܡܲܟܿܝܼܟܼܘܼܬܼܵܐ<EOS>ܒܢܲܝ̈ ܥܸܒܼܪܵܝܹܐ ܚܼܙܵܘ ܡܘܼܟܵܟܹܗ ܕܡܲܠܟܵܐ ܪܲܒܵܐ<EOS>ܘܲܫܩܲܠܼܘ ܣܵܘ̈ܟܹܿܐ ܕܲܢܣܲܓܘܿܢ ܠܹܗ ܟܲܕ ܥܱܐܹܿܠ ܗ̄ܘܼܵܐ<EOS>ܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܹܗ ܕܡܲܠܟܵܐ ܕܐܸܬܼܵܐ ܠܐܲܬܼܪܵܐ<EOS>ܘܙܵܥܼܘ ܡܼܢ ܬܲܗܪܵܐ ܛܲܠܝܘ̈ܗܝ ܕܐܲܬܼܪܵܐ ܠܲܡܫܲܒܵܚܘܼ<EOS>ܥܠܲܝ̈ܡܹܐ ܦܪܲܥܼܘ ܗ̄ܘܼܵܘ ܙܸܕܼܩܵܐ ܕܚܵܒܼܘ ܗ̄ܘܼܵܘ ܣܵܒܲܝ̈ ܥܲܡܵܐ<EOS>ܘܬܸܩܢܲܬܸ ܬܲܡܵܢ ܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ<EOS>ܣܟܲܪܘ ܦܘܼܡܲܝ̈ܗܘܿܢ ܟܵܗ̈ܢܹܐ ܘܣܵܦܿܪܹܐ ܘܠܵܐ ܫܲܒܲܚܘ ܗ̄ܘܼܵܘ<EOS>ܘܲܩܼܛܲܪܘ ܓܘܼ̈ܪܹܐ ܛܠܵܝܹ̈ܐ ܢܝܲܒܿܒܼܘܼܢ ܒܐܘܿܫܲܥܢܲܝ̈ܗܘܿܢ<EOS>ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ ܩܥܼܵܘ ܬܲܡܝܼ̈ܡܹܐ<EOS>ܘܪܸܥܡܲܬܸ ܐܘܼܪܚܹܗ ܕܡܲܠܟܵܐ ܕܐܸܬܸܵܐ ܒܫܘܼܒܼܚܵܐ ܚܲܕܬܼܵܐ<EOS>ܪܟܸܢܘ ܐܝܼܠܵܢܹ̈ܐ ܕܢܸܬܿܠܘܼܢ ܣܵܘ̈ܟܹܿܐ ܘܬܸܬܼܩܲܢ ܐܘܼܪܚܹܗ<EOS>ܕܦܹܐܪܵܐ ܚܲܠܝܵܐ ܕܣܲܬܵܐ ܒܪܝܼܟܼܬܵܐ ܒܬܘܠܬܐ <EOS> ܠܥܵܠܡܵܐ<EOS>ܝܸܗܒܲܬܸ<EOS>ܟܠܝܼܠܵܐ ܕܫܘܼܒܼܚܵܐ ܛܠܵܝܹ̈ܐ ܓܕܲܠܘܼ ܗ̄ܘܼܵܘ ܟܲܕ ܚܵܕܹܝܢ ܗ̄ܘܼܵܘ<EOS>ܠܥܲܬܿܝܼܩ ܝܵܘܡܹ̈ܐ ܕܲܗܘܸܵܐ ܛܲܠܝܵܐ ܒܹܝܬܼ ܟܸܢܫܲܝ̈ܗܘܿܢ<EOS>ܩܲܫܝܼܫ ܥܵܠܡܹ̈ܐ ܐܸܬܸܵܐ ܘܲܗܘܸܵܐ ܥܠܲܝܡܵܐ ܒܐܲܬܼܪܲܢ<EOS>ܘܡܸܛܠܗܵܢܵܐ ܥܠܲܝ̈ܡܹܐ ܙܵܥܼܘ ܗ̄ܘܼܵܘ ܠܲܡܫܲܒܵܚܘܼ<EOS>ܙܟܲܪܝܵܐ ܢܒܼܝܼܵܐ ܛܼܥܲܢ ܩܝܼܬܵܪܹܗ ܪܘܼܚܵܢܵܝܵܐ<EOS>ܘܲܪܗܸܛܼ ܩܘܼܕܡܵܘܗܝ ܙܵܡܲܪ ܘܲܦܨܝܼܚ ܒܲܢܒܼܝܼܘܼܬܼܵܐ<EOS>ܚܼܵܨ ܗ̄ܘܼܵܐ ܡܸܢܵܘ̈ܗܝ ܘܐܲܙܝܼܥ ܩܵܠܹܗ ܟܲܕ ܙܵܡܼ̈ܪ ܗ̄ܘܼܵܐ<EOS>ܕܘܼܨܝ ܒܲܪ̄ܬܼ ܨܸܗܝܘܿܢ ܝܲܒܸܒܼܝ ܘܲܩܥܵܝ ܕܐܸܬܸܵܐ ܡܲܠܟܹܟܼܝ<EOS>ܗܵܐ ܡܲܛܝܼ ܠܹܗ ܘܲܪܟܼܝܼܒܼ ܥܝܼܠܵܐ ܒܲܪ ܐܲܬܵܢܵܐ<EOS>ܦܬܲܚܝ ܠܹܗ ܬܲܪܥܲܝܟܿܝ ܕܐܵܬܹܿܐ ܠܘܵܬܹܟܼܝ ܡܲܟܿܝܼܟܼܵܐܝܼܬܼ<EOS>ܕܘܼܨܝ ܛܵܒܼ ܘܲܩܥܵܝ ܫܘܼܒܼܚܵܐ ܒܩܵܠܵܐ ܪܵܡܵܐ<EOS>ܕܗܵܐ ܐܵܬܹܿܐ ܐܬܼܐ<EOS> ܠܹܗ ܐܲܝܟܼ ܕܐܲܬܼܟܸܠܬܹܟܼܝ<EOS>ܒܲܢܒܼܝܼܘܼܬܼܵܐ<EOS>ܙܡܲܪ ܗ̄ܘܼܵܐ ܙܟܲܪܝܵܐ ܠܒܲܪ̄ܬܼ ܥܸܒܼܪܵܝܹܐ ܕܬܸܚܕܹܐ ܥܲܡܹܗ<EOS>ܘܟܲܠܬܼܵܐ ܒܣܝܼܪܬܵܐ ܠܵܐ ܕܵܨܲܬܸ ܗ̄ܘܼܵܬܼ ܐܲܝܟܼ ܕܐܸܬܼܩܲܪܝܲܬܸ<EOS>ܡܫܲܚܲܛܬܵܐ ܗ̄ܘܼܵܬܼ ܘܲܡܥܵܩܵܐ ܗ̄ܘܼܵܬܼ ܕܐܸܬܸܵܐ ܚܲܬܼܢܵܐ<EOS>ܘܡܸܛܠ ܗܵܢܵܐ ܠܵܐ ܕܵܨܲܬܸ ܗ̄ܘܼܵܬܼ ܟܲܕ ܐܲܩܒܸܿܠܬܹܗ<EOS>ܠܥܸܓܼܠܵܐ ܪܚܘܼܡܵܗܿ ܫܒܸܐ ܗ̄ܘܼܵܐ ܠܸܒܵܗܿ ܘܒܹܗ ܥܲܪܝܵܐ ܥܢܝܐ<EOS> ܗ̄ܘܼܵܬܼ<EOS>ܘܠܵܐ ܫܸܡܥܲܬܸ ܗ̄ܘܼܵܬܼ ܟܲܕ ܐܸܡܸܿܪ ܠܵܗܿ ܢܒܼܝܼܵܐ ܕܲܚܕܵܝ<EOS>ܒܨܲܠܡܵܐ ܡܫܲܟܿܪܵܐ ܕܐܲܪܒܲܥ ܐܲܦܝܼ̈ܢ ܣܲܒܿܝܼܟܼܵܐ ܗ̄ܘܼܵܬܼ<EOS>ܘܠܵܐ ܡܲܨܝܵܐ ܣܦܝܩܐ<EOS> ܗ̄ܘܼܵܬܼ ܬܸܦ̮ܬܲܚ ܬܲܪܥܹܐ ܠܡܲܠܟܵܐ<EOS>ܕܐܸܬܸܵܐ<EOS>ܠܲܦܬܲܟܼܪܘܿܢܹܝܗܿ ܝܲܨܝܼܦܵܐ ܗ̄ܘܼܵܬܼ ܠܲܡܫܲܡܵܫܘܼ<EOS>ܘܲܕܿܬܸܫܡܸܫܬܵܐ ܕܫܘܼܒܼܚܵܐ ܕܡܵܪܵܗܿ ܠܵܐ ܝܸܨܦܲܬܸ ܗ̄ܘܼܵܬܼ<EOS>ܠܐܸܣܬܿܪܵܐ ܣܸܓܼܕܲܬܸ ܘܲܠܬܲܡܘܼܙܵܐ ܐܸܒܼܠܵܐ ܥܸܒܼܕܲܬܸ<EOS>ܠܡܲܠܟܘܿܡ ܪܸܚܡܲܬܸ ܘܐܲܣܩܲܬܸ ܕܹܒܼܚܸ̈ܐ ܠܒܲܥܠܵܐ ܚܲܒܼܪܵܗܿ<EOS>ܠܟܹܘܵܢ ܠܟܐܘܢ<EOS> ܘܟܼܵܡܘܿܫ ܘܲܠܐܲܫܝܼܡܵܐ<EOS>ܒܓܸܠܝܵܐ ܒܟܣܝܐ<EOS> ܣܸܓܼܕܲܬܸ<EOS>ܘܲܠܐܲܠܵܗܹ̈ܐ ܕܟܼܠܗܘܿܢ ܥܲܡܡܹ̈ܐ ܚܲܓܹܐ̈ ܥܸܒܼܕܲܬܸ<EOS>ܒܲܩ̈ܢܵܝܵܬܼܵܐ ܡܸܨܪܵܝܵܬܼܵܐ ܒܲܛܝܼܠܵܐ ܗ̄ܘܼܵܬܼ<EOS>ܘܠܵܐ ܣܦܝܼܩܵܐ ܗ̄ܘܼܵܬܼ ܕܬܸܙܡܲܪ ܫܘܼܒܼܚܵܐ ܥܲܡ ܬܲܠܡܝܼ̈ܕܹܐ<EOS>ܕܹܒܼܚܹ̈ܐ ܠܫܹܐܕܹ̈ܐ ܥܲܠܝܼܠܵܐ ܗ̄ܘܼܵܬܼ ܠܲܡܛܲܝܵܒܼܘܼ<EOS>ܘܠܵܐ ܢܸܦܩܲܬܸ ܗ̄ܘܼܵܬܸ ܬܸܛܥܲܢ ܣܵܘ̈ܟܹܿܐ ܥܲܡ ܝܲܠܘܼ̈ܕܹܐ<EOS>ܛܵܠܝܹ̈ܐ ܡܒܲܪܟܼܝܼܢ ܘܲܡܫܲܒܿܚܝܼܢ ܠܗܹ ܠܡܲܠܟܵܐ ܕܐܸܬܸܵܐ<EOS>ܘܣܵܒܼܬܼܵܐ ܕܨܲܠܡܹ̈ܝܗܿ ܡܵܪܩܵܐ ܦܬܲܟܼܪܹ̈ܝܗܿ ܬܚܲܕܹܬܼ ܐܸܢܘܿܢ<EOS>ܢܒܼܝܹ̈ܐ ܛܵܪܦܝܼܢ ܬܲܪ̈ܥܹܝܗܿ ܪܵܡܹܐ ܘܲܡܥܝܼܪܝܼܢ ܠܵܗܿ<EOS>ܘܗܝܸ ܕܡܝܼܟܼܵܐ ܒܪܸܚܡܲܬܼ ܚܲܒܼܪܹܐ ܕܣܲܓܝܼܐܝܼܢ ܠܵܗܿ<EOS>ܕܘܼܨܝ ܒܪ̄ܬܼ ܨܸܗܝܘܿܢ ܘܠܵܐ ܕܵܨܲܬܸ ܗ̄ܘܼܵܬܼ ܚܲܒܼܪܲܬܼ ܥܸܓܼܠܹ̈ܐ<EOS>ܕܲܡܥܵܩܵܐ ܗ̄ܘܼܵܬܼ ܥܲܠ ܕܐܸܬܸܵܐ ܠܹܗ ܝܵܪܬܹܗ ܕܐܲܒܼܵܐ<EOS>ܝܸܕܥܲܬܸ ܗ̄ܘܼܵܬܼ ܠܹܗ ܕܲܡܦܲܪܣܸܐ ܠܵܗܿ ܘܲܣܢܵܬܹܗ ܗ̄ܘܼܵܬܼ<EOS>ܘܲܕܢܸܫܬܲܒܲܚ ܡܼܢ ܝܲܠܘܼ̈ܕܹܐ ܠܵܐ ܪܲܥܝܵܐ ܗ̄ܘܼܵܬܼ<EOS>ܒܠܸܒܵܗܿ ܚܣܵܡܵܐ ܘܚܸܪܫܲܬܸ ܫܸܬܼܩܲܬܸ ܡܼܢ ܬܸܫܒܿܘܿܚܬܵܐ<EOS>ܘܠܲܡܫܲܒܿܚܵܢܹ̈ܐ ܬܫܲܬܸܩ ܐܸܢܘܿܢ ܝܲܨܝܼܦܵܐ ܗ̄ܘܼܵܬܼ<EOS>ܠܵܐ ܣܸܦܩܲܬܸ ܗ̄ܘܼܵܬܼ ܕܠܵܐ ܨܵܒܲܝܵܐ ܗ̄ܘܼܵܬܼ ܠܲܡܫܲܒܵܚܘܼ<EOS>ܘܲܚܦܝܼܛܵܐ ܗ̄ܘܼܵܬܼ ܬܫܲܠܸܐ ܫܘܼܒܼܚܵܐ ܐܵܦ ܕܲܐ̄ܚܪܵܢܹܐ<EOS>ܡܫܲܒܿܚܝܼܢ ܗܵܠܝܹܢ ܘܲܪܓܝܸܙܵܐ ܗܝܸ ܡܼܢ ܩܵܠܲܝ̈ܗܘܿܢ<EOS>ܘܓܼܵܙܿܡܵܐ ܕܢܸܫܠܘܿܢ ܡܼܢ ܬܸܫܒܿܘܿܚܬܵܐ ܘܠܵܐ ܫܵܠܹܝܢ ܗ̄ܘܼܵܘ<EOS>ܩܥܼܵܐ ܐܹܫܲܥܝܵܐ ܐܸܬܿܬܿܥܝܼܪܝ ܐܸܬܿܬܿܝܼܪܝ ܘܲܠܒܲܫܝ ܥܘܼܫܢܵܐ<EOS>ܘܲܩܼܥܵܐ ܙܟܲܪܝܵܐ ܕܘܼܨܝ ܛܵܒܼ ܘܲܚܕܵܝ ܕܐܸܬܸܵܐ ܡܲܠܟܹܟܼܝ<EOS>ܩܼܥܵܘ ܝܲܠܘܼ̈ܕܹܐ ܒܪܝܼܟܼ ܗ̄ܘܼ ܕܐܸܬܸܵܐ ܒܲܫܡܹܗ ܕܡܵܪܝܵܐ<EOS>ܘܲܪܥܸܡܼ ܫܘܼܒܼܚܵܐ ܒܐܘܼܪܚܹܗ ܕܡܲܠܟܵܐ ܥܲܬܿܝܼܪܵܐܝܼܬܼ<EOS>ܥܸܒܼܪܵܝܬܵܐ ܕܹܝܢ ܠܵܐ ܨܵܒܼܿܝܵܐ ܗ̄ܘܼܵܬܼ ܬܸܫܡܲܥ ܐܸܢܘܿܢ<EOS>ܠܵܐ ܠܐܹܫܲܥܝܵܐ ܘܠܵܐ ܠܲܙܟܲܪܝܵܐ ܘܠܵܐ ܠܝܲܠܘܼ̈ܕܹܐ<EOS>ܠܵܐ ܨܵܝܿܬܵܐ ܗ̄ܘܼܵܬܼ ܠܵܐ ܠܲܢܒܼ̈ܝܹܐ ܘܠܵܐ ܠܲܛܠܵܝܹ̈ܐ<EOS>ܘܲܡܥܵܩܵܐ ܗ̄ܘܼܵܬܼ ܘܲܪܓܼܝܼܙܵܐ ܗ̄ܘܼܵܬܼ ܡܼܢ ܩܵܠܲܝ̈ܗܘܿܢ<EOS>ܕܢܸܫܠܘܿܢ ܡܸܫܠܵܐ ܝܸܨܦܲܬܸ ܣܲܓܿܝܼ ܒܚܲܨܝܼܦܘܼܬܼܵܗܿ<EOS>ܘܲܒܼܥܵܬܸ ܦܘܼܪܣܵܐ ܕܒܼܟܼܠ ܥܸܠ̈ܠܵܢ ܬܫܲܬܸܩ ܐܸܢܘܿܢ<EOS>ܡܫܲܒܿܚܵܢܹ̈ܐ ܕܹܝܢ ܠܵܐ ܫܵܠܹܿܢ ܗ̄ܘܼܵܘ ܡܼܢ ܬܸܫܒܿܘܿܚܬܵܐ<EOS>ܕܩܘܼܫܬܵܐ ܓܲܠܝܵܐ ܐܲܙܝܼܥܼ ܐܸܢܘܿܢ ܠܲܡܫܲܒܵܚܘܼ<EOS>ܬܸܕܡܘܼܪܬܵܐ ܗ̄ܘܼܵܬܼ ܐܘܼܪܚܹܗ ܕܲܒܼܪܵܐ ܠܲܕܦܵܪܘܿܫܝܼܢ<EOS>ܘܲܙܥܘܿܪ ܗ̄ܘܼ ܠܹܗ ܠܗܿ <EOS> ܫܘܼܒܼܚܵܐ ܕܥܵܠܡܹ̈ܐ ܘܥܵܡܘܿܪܲܝܗܘܿܢ<EOS>ܒܬܲܗܪܵܐ ܪܲܒܵܐ ܩܵܡܼ ܗ̄ܘܲܝ̈ ܓܘܼ̈ܕܹܐ ܕܒܹܝܬܼ ܡܝܼܟܼܵܐܹܝܠ<EOS>ܕܲܚܙܲܝ̈ ܕܚܙܘ<EOS> ܠܲܒܼܪܵܐ ܕܲܪܟܼܝܼܒܼ ܥܝܼܠܵܐ ܒܫܘܼ̈ܩܲܝ<EOS>ܨܸܗܝܘܿܢ<EOS>ܚܼܵܪܘ ܥܸܠܵܝܹ̈ܐ ܘܲܚܼܙܵܐܘܼܗܝ ܗ̄ܘܼܵܘ ܠܝܼܚܝܼܕܵܝܵܐ<EOS>ܕܡܲܟܿܝܼܟܼ ܘܲܫܠܸܐ ܒܲܝܢܵܬܼ ܟܸܢܫܹ̈ܐ ܕܐܲܪܥܵܢܵܝܹܐ<EOS>ܘܙܵܥܼܘ ܢܘܼܪܵܢܹܐ ܕܕܲܠܡܵܐ ܢܚܸܬܼ ܠܹܗ ܡܼܢ ܡܲܪܟܲܒܼܬܼܵܐ<EOS>ܘܲܨܠܼܵܘ ܟܠܗܘܿܢ ܕܲܢܚܘܼܪܘܼܢ ܒܹܗ ܐܸܢ ܬܲܡܵܢ ܗ̄ܘܼ<EOS>ܘܲܚܼܙܵܐܘܼܗܝ ܗ̄ܘܼܵܘ ܒܟܼܘܼܪܣܝܵܐ ܓܲܐܝܵܐ ܒܐܲܬܼܪܹܗ ܪܵܡܵܐ<EOS>ܘܲܚܼܙܵܐܘܼܗܝ ܬܘܼܒܼ ܕܗܸܘܝܘܼ ܕܲܪܟܼܝܼܒܼ ܒܲܪ ܐܲܬܵܢܵܐ<EOS>ܬܗܲܪܘ ܡܲܠܲܟܹ̈ܐ ܟܲܕ ܚܵܝܿܪܝܼܢ ܒܹܗ ܒܲܬܼܪܹܝܢ ܓܲܒܿܝܼ̈ܢ<EOS>ܒܪܵܘܡܵܐ ܘܥܘܼܡܩܵܐ ܠܵܐ ܗ̄ܘܼܵܐ ܬܪܹܝܢ ܗ̄ܘܼܵܐ ܐܸܠܵܐ ܐܸܢ ܚܲܕ<EOS>ܚܵܝܿܪܝܼܢ ܗ̄ܘܼܵܘ ܒܹܗ ܕܟܼܘܼܪܣܝܵܐ ܡܸܢܹܗ ܠܵܐ ܐܸܣܬܲܦܲܩ<EOS>ܘܚܵܙܹܿܝܢ ܗ̄ܘܼܵܘ ܠܹܗ ܒܲܝܢܵܬܼ ܗܵܠܹܝܢ ܕܐܘܿܫܲܥܢܲܝ̈ܗܘܿܢ<EOS>ܪܟܼܝܼܒܼ ܗ̄ܘܼܵܐ ܟܪܘܿܒܹܐ ܘܲܪܟܼܝܼܒܼ ܥܝܼܠܵܐ ܘܕܘܼܡܵܪܵܐ ܗ̄ܘܼܵܐ<EOS>ܕܲܫܪܸܐ ܒܪܵܘܡܵܐ ܘܪܵܕܹܐ ܒܥܘܼܡܩܵܐ ܘܠܵܐ ܡܸܬܼܦܲܠܲܓܼ<EOS>ܒܹܝܬܼ ܥܸܠܵܝܹ̈ܐ ܡܟܼܝܼܟܼܝܼܢ ܒܲܪܩܹܐ ܕܢܘܼܪܵܐ ܒܐܘܼܪܚܹܗ<EOS>ܘܨܹܝܕ ܬܲܚܬܵܝܹ̈ܐ ܒܣܵܘ̈ܟܹܿܐ ܕܕܹܩ̈ܠܹܐ ܡܸܬܼܝܲܩܲܪ ܗ̄ܘܼܵܐ<EOS>ܟܪܘܿܒܹܐ ܙܵܝܿܥܝܼܢ ܕܲܢܒܲܪܟܼܘܼܢܵܝܗܝ ܒܐܲܬܼܪܹܗ ܪܵܡܵܐ<EOS>ܘܲܡܫܲܒܿܚܝܼܢ ܠܹܗ ܥܠܲܝ̈ܡܹܐ ܒܥܘܼܡܩܵܐ ܒܐܘܿܫܲܥܢܲܝ̈ܗܘܿܢ<EOS>ܒܲܪ̄ܬܼ ܥܲܡܵܐ ܕܹܝܢ ܚܸܣܡܲܬܸ ܦܸܩܪܲܬܸ ܟܲܕ ܡܸܫܬܲܒܲܚ<EOS>ܘܢܸܫܠܹܐ ܫܘܼܒܼܚܵܐ ܡܼܢ ܟܠ ܦܘܼܡ̈ܝܼܢ ܝܲܨܝܼܦܵܐ ܗ̄ܘܼܵܬܼ<EOS>ܠܵܐ ܫܵܠܿܡܵܐ ܗ̄ܘܼܵܐ ܠܵܐ ܠܥܸܠܵܝܹ̈ܐ ܘܠܵܐ ܠܬܲܚܬܵܝܹ̈ܐ<EOS>ܕܲܡܫܲܒܿܚܝܼܢ ܗ̄ܘܼܵܘ ܠܐܘܼܪܚܹܗ ܕܲܒܼܪܵܐ ܕܡܲܠܝܵܐ ܬܲܗܪܵܐ<EOS>ܬܫܲܬܸܩ ܐܸܢܘܿܢ ܠܲܡܫܲܒܿܚܵܢܹ̈ܐ ܣܲܓܿܝܼ ܠܸܐܝܲܬܸ<EOS>ܘܥܲܠ ܕܲܡܠܸܐ ܗ̄ܘܼܵܐ ܫܪܵܪܵܐ ܦܘܼܡܗܘܿܢ ܠܵܐ ܐܸܫܬܲܬܲܩܘ<EOS>ܣܵܒܹ̈ܐ ܕܥܲܡܵܐ ܚܣܲܡܼܘ ܒܲܛܠܵܝܹ̈ܐ ܘܒܼܐܘܿܫܲܥܢܲܝ̈ܗܘܿܢ<EOS>ܘܲܪܛܲܢܼܘ ܟܵܗ̈ܢܹܐ ܘܒܲܓܸܢܼܘ ܣܵܦܿܪܹܐ ܡܼܢ ܩܵܠܲܝ̈ܗܘܿܢ<EOS>ܡܫܲܒܿܚܝܼܢ ܗ̄ܘܼܵܘ ܠܹܗ ܥܝܼܪܹܐ ܠܲܒܼܪܵܐ ܒܐܲܬܼܪܹܗ ܒܐܬܪܐ <EOS>ܪܵܡܵܐ<EOS>ܘܲܒܼܓܼܵܘ ܥܘܼܡܩܵܐ ܥܠܲܝܡܹ̈ܐ ܦܫܝܼ̈ܛܹܐ ܥܲܡ ܬܲܠܡܝܼ̈ܕܹܐ<EOS>ܣܼܥܵܘ ܝܗ̄ܘ̈ܕܼܵܝܹܐ ܣܵܢܚܲ̈ ܟܠܗܹܝܢ ܫܲܦܝܼܪܵܬܼܵܐ<EOS>ܘܲܩܼܪܸܒܼܘ ܨܹܐܕܵܘܗܝ ܘܲܡܦܝܼܣܝܼܢ ܠܹܗ ܢܫܲܬܸܩ ܐܸܢܘܿܢ<EOS>ܠܵܐ ܫܵܡܲܥܿ ܐܲܢ̄ܬܿ ܡܵܢܵܐ ܩܵܥܹܿܝܢ ܐܵܡܿܪܝܼܢ ܗ̄ܘܼܵܘ ܠܹܗ<EOS>ܐܲܝܟܼ ܡܵܐ ܕܲܫܩܲܠܼ ܫܘܼܒܼܚܵܐ ܫܐܝܼܠܵܐ ܕܠܵܘ ܕܝܼܠܹܗ ܗ̄ܘܼ<EOS>ܡܼܢ ܬܵܘܬܵܪܹܐ ܕܫܘܼܒܼܚܹܗ ܪܲܒܵܐ ܡܸܫܬܲܒܲܚ ܗ̄ܘܼܵܐ<EOS>ܘܚܵܣܿܡܝܼܢ ܗ̄ܘܼܵܘ ܒܹܗ ܐܲܝܟܼ ܗܵܘܿ ܕܲܚܛܲܦܼ ܫܘܼܒܼܚܵܐ ܕܲܐ̄ܚܪܹܝܢ<EOS>ܒܸܨܪܵܐ ܙܥܘܿܪܵܐ ܡܼܢ ܬܸܫܒܿܘܿܚܬܹܗ ܩܼܥܵܘ ܒܐܘܿܫܲܥ̈ܢܹܐ<EOS>ܘܲܚܣܲܡܼܘ ܣܵܦܿܪܹܐ ܐܲܝܟܼ ܡܵܐ ܕܠܵܐ ܩܢܸܐ ܫܘܼܒܼܚܵܐ ܡܸܡܬܼܘܿܡ<EOS>ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܡܼܢ ܬܸܫܒܿܘܿܚܬܵܐ<EOS>ܐܲܝܟܼ ܗܵܘܿ ܕܐܸܠܘܼ ܫܠܝܼܘ ܝܲܠܘܼ̈ܕܹܐ ܒܛܸܠ ܠܹܗ ܫܘܼܒܼܚܵܐ<EOS>ܐܘܿ ܝܗ̄ܘܼ̈ܕܵܝܹܐ ܣܵܢܲܚ̈ ܢܘܼܗܪܵܐ ܐܲܝܟܲܢ ܢܸܫܠܘܿܢ<EOS>ܡܼܢ ܬܸܫܒܿܘܿܚܬܹܗ ܕܡܲܠܝܵܐ ܡܸܢܵܗܿ ܡܢܗ؟ ܫܡܲܝܵܐ ܘܐܲܪܥܵܐ<EOS>ܐܸܢ ܠܲܥܠܲܝ̈ܝܡܹܐ ܕܲܫܩܲܠܼܘ ܣܵܘ̈ܟܹܐ ܗܵܐ ܡܫܲܬܿܩܝܼܢ ܐܢ̄ܬܿܘܿܢ<EOS>ܗܵܐ ܐܝܼܬܼ ܗ̄ܘܼ ܠܹܗ ܟܸܢܫܹ̈ܐ ܒܐܲܬܼܪܹܗ ܕܠܵܐ ܡܸܫܬܲܠܹܝܢ<EOS>ܪܸܒܿܘܿ ܖܸ̈ܒܿܘܵܢ ܘܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ<EOS>ܗܵܐ ܡܫܲܒܿܚܝܼܢ ܠܹܗ ܘܡܲܢܼܘܼ ܡܵܛܹܿܐ ܢܫܲܬܸܩ ܐܸܢܘܿܢ<EOS>ܐܸܢܗܸܘ ܕܗܵܢܵܐ ܟܸܢܫܵܐ ܙܥܘܿܪܵܐ ܦܫܝܼܩ ܗ̄ܘܼ ܠܗ<EOS> ܢܸܫܠܸܐ<EOS>ܠܗܵܝܿ ܠܸܓܼܝܘܿܢܵܐ ܕܒܹܝܬܼ ܓܲܒܼܪܝܹܠ ܡܝܟܐܝܠ<EOS> ܡܲܢܼܘܼ<EOS>ܦܵܩܹܿܕ<EOS>ܐܵܡܿܪܝܼܢ ܗ̄ܘܼܵܘ ܠܹܗ ܕܐܸܡܲܪ ܢܸܫܠܘܿܢ ܘܦܲܢܝܼ ܠܗܘܿܢ ܗܸܘ<EOS>ܕܐܸܢܗܸܘ ܕܫܵܠܹܿܝܢ ܟܹܐܦܹ̈ܐ ܩܵܥ̈ܝܵܢ ܠܲܡܫܲܒܵܚܘܼ<EOS>ܘܗܵܟܲܢ ܐܝܼܬܹܝܗܿ ܐܲܝܟܲܢ ܕܐܸܡܲܪ ܡܲܠܸܦ ܩܘܼܫܬܵܐ<EOS>ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐ̈ܦܹܐ ܡܲܠܸܠܼ ܐܲܝܟܼ ܕܐܸܡܲܪ ܗ̄ܘܼܵܐ<EOS>ܥܸܕܵܢܵܐ ܗ̄ܘܼܵܐ ܕܡܸܬܿܬܿܚܝܼܒܼ ܗ̄ܘܼܵܐ ܒܹܗ ܫܘܼܒܼܚܵܐ ܠܲܒܼܪܵܐ<EOS>ܘܐܸܠܘܼ ܛܲܠܡܼܘܼܗܝ ܦܵܪܥܵܢ ܗܼ̄ܘܲܝ̈ ܠܹܗ ܟܹܐ̈ܦܹܐ ܫܘܼܒܼܚܵܐ<EOS>ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܕܕܸܩ̈ܠܹܐ ܠܵܐ ܫܲܒܲܚܼܘ ܗ̄ܘܼܵܘ<EOS>ܫܘܿܥܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܟܸܢܵܪܲܝܗܘܿܢ<EOS>ܡܵܪܹܐ ܡܲܠܟܹ̈ܐ ܪܟܼܝܼܒܼ ܗ̄ܘܼܵܐ ܥܝܼܠܵܐ ܒܲܪ ܐܲܬܵܢܵܐ<EOS>ܘܙܵܥܼ ܗ̄ܘܼܵܐ ܟܝܵܢܵܐ ܕܢܸܬܸܠ ܫܘܼܒܼܚܵܐ ܥܲܠ ܡܘܼܟܵܟܹܗ<EOS>ܘܟܼܵܗ̈ܢܹܐ ܘܣܵܦܿܪܹܐ ܘܪܹܫܹܐ ܕܥܲܡܵܐ ܚܲܝܵܒܼܝܼܢ ܗ̄ܘܼܵܘ<EOS>ܕܲܢܡܲܠܠܘܼܢܵܗܿ ܠܗܵܝܿ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ<EOS>ܘܥܲܠ ܕܲܛܠܲܡܼܘ ܗ̄ܘܼܵܘ ܣܵܒܹ̈ܐ ܫܘܼܒܼܚܵܐ ܕܥܸܕܵܢܹܗ ܗ̄ܘܼܵܐ<EOS>ܛܠܵܝܹ̈ܐ ܪܵܒܼܘ ܗ̄ܘܼܵܘ ܕܢܸܬܿܠܘܼܢ ܫܘܼܒܼܚܵܐ ܒܐܘܿܫܲܥܢܲܝ̈ܗܘܿܢ<EOS>ܘܐܸܠܘܼ ܫܬܸܩܼܘ ܗ̄ܘܼܵܘ ܠܵܐ ܒܵܛܹܿܠ ܗ̄ܘܼܵܐ ܫܘܼܒܼܚܵܐ ܬܲܡܵܢ<EOS>ܕܟܹܐ̈ܦܹܐ ܒܙܵܘܥܵܐ ܙܵܡܪܵܢ ܗ̄ܘܲܝ̈ ܠܵܗܿ ܠܗܵܝܿ ܬܸܫܒܿܘܿܚܬܵܐ<EOS>ܟܝܵܢܵܐ ܠܡܵܪܹܗ ܕܢܸܦܪܘܿܥ ܫܘܼܒܼܚܵܐ ܡܸܬܼܚܲܦܲܛ ܗ̄ܘܼܵܐ<EOS>ܘܐܸܠܘܼ ܡܠܝܼ̈ܠܹܐ ܠܵܐ ܡܲܠܸܠܼܘ ܗ̄ܘܼܵܘ ܚܲܪܫܹܐ ܡܲܠܸܠܼܘ<EOS>ܘܐܸܠܘܼ ܫܬܸܩܼܘ ܬܘܼܒܼ ܐܝܬܼ ܗ̄ܘܼܵܐ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ<EOS>ܒܗܵܘܿ ܥܸܕܵܢܵܐ ܫܘܼܒܼܚܵܐ ܕܢܸܫܠܸܐ ܠܵܐ ܡܸܫܟܲܚ ܗ̄ܘܼܵܐ<EOS>ܐܵܘ ܡܼܢ ܐ̄ܢܵܫܵܐ ܐܵܘ ܡܼܢ ܟܹܐܦܹ̈ܐ ܢܸܬܼܡܲܠܲܠ ܗ̄ܘܼܵܐ<EOS>ܒܪܝܼܬܼܵܐ ܬܸܗܪܲܬܸ ܥܲܠ ܡܘܼܟܵܟܹܗ ܕܒܲܪ ܐܲܠܵܗܵܐ<EOS>ܘܬܸܬܸܠ ܕܬܬܠ<EOS> ܫܘܼܒܼܚܵܐ ܒܩܵܠܵܐ ܪܵܡܵܐ ܝܲܨܝܼܦܵܐ<EOS>ܗ̄ܘܼܵܬܼ<EOS>ܐܸܠܘܼ ܛܠܵܝܹ̈ܐ ܠܵܐ ܝܲܒܸܒܼܘ ܡܠܠܘ<EOS> ܗ̄ܘܼܵܘ<EOS>ܟܹܐܦܹ̈ܐ ܡܲܠܸܠܼ<EOS>ܕܠܵܐ ܐܝܼܬܼ ܗ̄ܘܼܵܐ ܠܹܗ ܠܗܿ<EOS> ܦܘܼܪܣܵܐ<EOS>ܕܢܸܒܼܛܲܠ ܫܘܼܒܼܚܵܐ ܗܵܝܕܹܝܢ<EOS>ܡܲܢܼܘܼ ܗܵܫܵܐ ܡܨܸܐ ܕܲܢܩܝܼܡ ܠܲܢ ܥܲܠ ܟܲܣ̈ܝܵܬܼܵܐ<EOS>ܕܐܸܢ ܩܵܥ̈ܝܢ ܗ̄ܘܲܝ̈ ܟܹܐܦܹ̈ܐ ܫܘܼܒܼܚܵܐ ܐܲܝܟܼ ܕܐܸܬܼܐܲܡܪܲܬܸ<EOS>ܠܲܢ ܝܵܕܘܿܥܹ̈ܐ ܡܸܠܬܹܗ ܕܡܠܬܗ<EOS> ܕܲܒܼܪܵܐ<EOS>ܫܲܪܝܼܪܵܐ ܠܲܢ<EOS>ܕܐܲܝܟܲܢ ܕܐܸܡܲܪ ܦܵܪܥܵܢ ܗ̄ܘܲܝ̈ ܠܹܗ ܟܹܐܦܹ̈ܐ ܫܘܼܒܼܚܵܐ<EOS>ܢܹܐܡܲܪ ܗܵܫܵܐ ܠܐܲܝܢܵܐ ܕܲܣܢܝܼܩ ܥܲܠ ܬܲܚܘܝܼܬܼܵܐ<EOS>ܕܡܼܢ ܓܲܠ̈ܝܵܬܼܵܐ ܦܫܝܼܩ ܗ̄ܘܼ ܕܢܹܐܠܲܦ ܥܲܠ ܟܲܣ̈ܝܵܬܼܵܐ<EOS>ܒܲܙܩܝܼܦܘܼܬܼܵܐ ܕܲܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘܵܘ<EOS>ܟܹܐܦܹ̈ܐ ܘܫܘܿܥܹ̈ܐ ܩܥܼܵܘ ܬܸܫܒܿܘܿܚܬܵܐ ܕܡܸܬܼܒܲܥܝܵܐ ܗ̄ܘܼܵܬܼ<EOS>ܚܠܵܦ ܬܲܠܡܝܼ̈ܕܹܐ ܕܠܵܐ ܫܼܕܵܘ ܩܘܼܕܡܵܘܗܝ ܡܲܪܛܘܼܛܲܝ̈ܗܘܿܢ<EOS>ܡܝܼ̈ܬܹܐ ܢܦܲܩܼܘ ܗ̄ܘܼܵܘ ܝܲܗܼ̄ܒܼܘܼ ܠܹܗ ܫܘܼܒܼܚܵܐ ܒܟܸܢܵܪܲܝܗܘܿܢ<EOS>ܚܠܵܦ ܐܝܼܠܵܢܹ̈ܐ ܕܠܵܐ ܫܲܕܲܪܘ ܠܹܗ ܡܼܢ ܣܵܘܟܲܝ̈ܗܘܿܢ<EOS>ܫܸܡܫܵܐ ܓܲܙܼ ܗ̄ܘܼܵܐ ܥܲܪܩܲܝ ܢܘܼܗܪܹܗ ܕܲܢܝܲܩܲܪ ܗ̄ܘܼܵܐ<EOS>ܚܠܵܦ ܨܵܠܘܿܒܹ̈ܐ ܕܲܡܓܲܕܦܝܼܢ ܗ̄ܘܼܵܘ ܥܲܠ ܦܵܪܘܿܩܵܐ<EOS>ܟܝܵܢܹ̈ܐ ܛܡܝܼ̈ܡܹܐ ܡܫܲܒܿܚܝܼܢ ܗ̄ܘܼܵܘ ܠܹܗ ܒܐܸܣܟܹܡܲܝ̈ܗܘܿܢ<EOS>ܥܪܲܩܼܘ ܗ̄ܘܼܵܘ ܪܵܚܡܹܐ ܘܩܼܵܘܝܼܘ ܣܵܢ̈ܐܹܐ ܨܹܝܕ ܓܵܓܼܘܼܠܬܵܐ<EOS>ܘܥܸܕܵܢܵܐ ܕܥܕܢܐ<EOS> ܗ̄ܘܼܵܐ ܕܢܸܣܲܩ ܫܘܼܒܼܚܵܐ ܠܲܒܼܪܵܐ<EOS>ܕܲܙܩܝܼܦ<EOS>ܘܕܲܫܬܸܩܼܘ ܐ̄ܢܵܫܵܐ ܟܹܐܦܹ̈ܐ ܙܵܥܼ ܗ̄ܘܲܝ̈ ܠܲܡܫܲܒܵܚܘܼ<EOS>ܕܠܵܐ ܢܦܘܼܫ ܗ̄ܘܼܵܐ ܡܲܠܟܵܐ ܙܩܝܼܦܵܐ ܕܠܵܐ ܬܸܫܒܿܘܿܚܬܵܐ<EOS>ܘܲܒܼܝܲܕܗܵܠܝܹܢ ܕܲܝܕܹܝܢ ܗܕܐ ܕܗܘܬ<EOS> ܗܵܝܕܹܝܢ<EOS>ܒܲܙܩܝܼܦܘܼܬܼܵܐ<EOS>ܐܸܬܼܓܲܠܝܲܬܸ ܗܵܝܿ ܠܗܿ <EOS> ܕܐܸܠܘܼ ܫܬܸܩܼܘ ܗ̄ܘܼܵܘ ܟܹܐܦܹ̈ܐ<EOS>ܡܲܠܸܠܼ<EOS>ܐܸܠܘܼ ܛܠܵܝܹ̈ܐ ܒܣܵܘ̈ܟܹܿܐ ܬܲܡܵܢ ܠܵܐ ܫܲܒܲܚܼܘ ܗ̄ܘܼܵܘ<EOS>ܐܲܝܟܼ ܕܐܸܫܬܲܒܲܚ ܨܹܝܕ ܓܵܓܼܘܼܠܬܵܐ ܡܸܫܬܲܒܲܚ ܗ̄ܘܼܵܐ<EOS>ܘܢܲܗܝܼܪܵܐܝܼܬܼ ܩܵܝܿܡܵܐ ܡܸܒܬܼܵܐ ܨܹܝܕ ܫܵܡ̈ܘܿܥܹܐ<EOS>ܕܐܸܢ ܫܵܠܹܿܢ ܗ̄ܘܼܵܘ ܟܹܐܦܹ̈ܐ ܩܵܥ̈ܝܵܢ ܐܲܝܟܼ ܕܐܸܬܼܐܲܡܪܲܬܸ<EOS>ܫܘܼܒܼܚܵܐ ܠܡܵܪܝܵܐ ܠܡܪܐ<EOS> ܠܵܐ ܕܠܐ<EOS> ܛܵܠܡܿܝܼܢ<EOS>ܠܹܗ ܟܝܵܢܹ̈ܐ ܡܸܡܬܼܘܿܡ<EOS>ܕܟܼܠܵܗܿ ܒܪܝܼܬܼܵܐ ܙܵܝܿܥܵܐ ܡܸܢܹܗ ܠܲܡܫܲܒܵܚܘܼ<EOS>ܐܵܦ ܡܢ ܟܹܐܦܹ̈ܐ ܐܵܦ ܡܼܢ ܩܲܝ̈ܣܹܐ ܦܫܝܼܩ ܢܸܫܬܲܒܲܚ ܢܬܡܠܠ<EOS>ܕܪܸܡܙܹܗ ܟܲܣܝܵܐ ܡܙܝܼܥ ܠܲܟܼܵܝܢܹ̈ܐ ܕܫܘܼܒܼܚܹܗ ܕܫܘܒܚܐ<EOS>ܢܸܬܿܠܘܼܢ<EOS>ܒܸܪܝܵܢ ܒܐܸܣܟܹܡܲܝ̈ܗܹܝܢ ܙܵܡܪܵܢ ܫܘܼܒܼܚܵܐ<EOS>ܡܲܠܵܠܵܬܼܵܐ ܘܫܲܬ̈ܝܼܩܵܬܼܵܐ ܒܫܘܼܚܠܵܦܲܝܗܹܝܢ<EOS>ܫܸܡܫܵܐ ܒܢܘܼܗܪܹܗ ܘܲܒܼܙܲܠܝܼ̈ܩܹܐ ܕܚܲܡܝܼܡܘܼܬܹܗ<EOS>ܐܲܝܟܲܢ ܕܲܡܟܼܵܢ ܝܵܗܹܿܒܼ ܫܘܼܒܼܚܵܐ ܒܪܲܗܛܵܐ ܕܐܘܼܪܚܹܗ<EOS>ܣܲܗܪܵܐ ܒܕܹܢܚܹܗ ܘܲܒܼܫܘܼܚ̈ܠܵܦܹܐ ܕܩܲܠܝܼܠܘܼܬܹܗ<EOS>ܡܙܝܼܥ ܬܸܫܒܿܘܿܚܬܵܐ ܠܡܵܪܹܐ ܙܲܒܼܢܹ̈ܐ ܕܠܵܐ ܡܸܫܬܲܚܠܲܦ<EOS>ܪܩܝܼܥܵܐ ܒܡܸܬܼܚܹܗ ܒܟܦܬܗ<EOS> ܒܢܘܗܪܗ<EOS> ܘܲܒܼܢܲܗܝܼܪܹܐ<EOS>ܘܒܙܠܝ̈ܩܐ<EOS> ܕܲܣܕܝܼܪܝܼܢ ܒܹܗ<EOS>ܙܵܡܲܪ ܫܘܼܒܼܚܵܐ ܠܹܠܲܝ ܐܝܼܡܵܡ ܠܲܡܟܲܝܢܵܢܹܗ<EOS>ܐܲܪܥܵܐ ܘܝܲܡ̈ܡܹܐܒܛܘܼܪܹܐ ܪܵܡܹܐ ܘܲܒܼܡܵܡ̈ܘܿܠܹܐ ܘܛܘܪܐ ܪܡܐ ܐܦ<EOS>ܡܡܘ̈ܠܐ<EOS>ܐܲܝܟܲܢ ܕܲܒܼܪܹܝܢ ܝܵܗܿܒܿܝܼܢ ܫܘܼܒܼܚܵܐ ܒܸܐܣܟܹܡܲܝ̈ܗܘܿܢ<EOS>ܟܠܗܘܿܢ ܥܵܒܹ̈ܐ ܐܵܦ ܐܝܼܠܵܢܹ̈ܐ ܕܦܹܐܪܹܐ ܘܐܲܪܙܹܐ<EOS>ܝܵܗܿܒܿܝܼܢ ܐܸܢܘܿܢ ܟܠܝܘܿܡ ܫܘܼܒܼܚܵܐ ܒܬܲܗܪܵܐ ܪܲܒܵܐ<EOS>ܫܡܲܝܵܐ ܘܐܲܪܥܵܐ ܡܠܹܝܢ ܬܸܫܒܿܘܿܚܬܹܗ ܐܲܝܟܼ ܡܵܐ ܕܲܟܼܬܼܝܼܒܼ<EOS>ܘܟܼܠ ܡܵܐ ܡܘܢ <EOS> ܕܲܡܟܼܵܢ ܠܲܡܟܲܝܢܵܢܹܗ ܫܘܼܒܼܚܵܐ<EOS>ܪܵܬܹܿܡ<EOS>ܒܠܸܫܵܢܲܝ̈ܗܹܝܢ ܙܵܡܪܵܢ ܫܘܼܒܼܚܵܐ ܟܠ ܒܸܪܝܵܬܹܗ<EOS>ܘܐܲܝܟܲܢ ܘܲܟܼܡܵܐ ܬܸܫܡܲܥ ܡܼܢ ܡܬܼܘܿܡ ܠܵܐ ܡܸܫܟܲܚ ܐܲܢ̄ܬܿ<EOS>ܕܲܡܫܲܒܲܚܝܼܢ ܠܹܗ ܟܝܵܢܹ̈ܐ ܟܠܗܘܿܢ ܩܘܼܫܬܵܐ ܣܵܗܹܿܕܹ<EOS>ܕܐܲܝܟܲܢܵܐ ܕܹܝܢ ܠܵܐ ܐ̄ܢܵܫ ܡܲܕܪܸܟܼ ܠܲܡܡܲܠܵܠܘܼ<EOS>ܠܵܐ ܐ̄ܢܵܫ ܝܵܕܲܥܿ ܒܐܲܝܢܵܐ ܦܘܼܡܵܐ ܘܒܲܐܝܢܵܐ ܩܵܠܵܐ<EOS>ܙܵܡܿܪܵܐ ܐܲܪܥܵܐ ܫܘܼܒܼܚܵܐ ܕܡܵܪܵܗܿ ܡܵܐ ܕܡܸܬܿܬܲܒܼܥܵܐ<EOS>ܕܲܡܫܲܒܿܚܵܐ ܕܹܝܢ ܕܵܘܝܼܕ ܣܵܗܹܿܕ ܟܲܕ ܬܵܒܲܥܿ ܗ̄ܘܼܵܐ<EOS>ܘܐܵܦ ܠܸܐܣܛܘܼ̈ܟܼܣܹܐ ܕܢܸܬܿܠܘܼܢ ܫܘܼܒܼܚܵܐ ܒܲܟܼܝܵܢܲܝ̈ܗܘܿܢ<EOS>ܒܟܢܪܝܗܘܢ<EOS>ܢܘܼܪܵܐ ܘܒܲܪܕܵܐ ܓܠܝܼܕܵܐ ܘܬܲܠܓܵܐ ܐܵܦ ܬܲܢܝܼ̈ܢܹܐ<EOS>ܬܗܘܿܡܹ̈ܐ ܟܠܗܘܿܢ ܘܐܲܪܥܵܐ ܘܛܘܼܪܹܐ ܐܵܦ ܪܵܡܵܬܼܵܐ<EOS>ܠܗܵܠܹܝܢ ܫܘܼܒܼܚܵܐ ܬܪܲܥܼ ܗ̄ܘܼܵܐ ܕܵܘܝܼܕ ܐܲܝܟܼ ܡܲܕܲܐܬܼܵܐ<EOS>ܕܠܥܵܒܼܘܿܕܵܐ ܢܸܣܲܩ ܫܘܼܒܼܚܵܐ ܕܫ̈ܢܐ<EOS> ܡܼܢ ܒܸܪܝܵܬܹܗ<EOS>ܢܫܲܒ̈ܚܵܢ ܪܘܼܚܹܐ ܐܵܦ ܥܲܠܥܵܠܹܐ ܚܲܦܸܛܼ ܐܸܢܹܝܢ<EOS>ܘܐܸܠܘܼ ܪܓܝܼܫܼ ܗ̄ܘܼܵܐ ܕܠܵܐ ܡܫܲܒ̈ܚܵܢ ܗ̄ܘܲܝ̈ ܠܵܐ ܡܚܲܦܸܛ ܗ̄ܘܼܵܐ<EOS>ܒܪܘܼܚܵܐ ܕܩܘܼܕܫܵܐ ܙܵܥܼ ܗ̄ܘܼܵܐ ܕܵܘܝܼܕ ܘܐܲܙܝܼܥܼ ܐܸܢܘܿܢ<EOS>ܘܲܠܥܸܠܝܹ̈ܐ ܥܲܠ ܬܸܒܿܘܿܚܬܵܐ<EOS>ܠܫܸܡܫܵܐ ܘܣܲܗܪܵܐ ܘܲܠܢܲܗܝܼܪܹܐ ܕܠܝܼܬܼ ܒܲܪܩܝܼܥܵܐ<EOS>ܠܲܪܥܵܐ ܘܛܘܼܪܹܐ ܘܲܠܪܵܡܵܬܼܵܐ ܐܵܦ ܠܐܝܼܠܵܢܹ̈ܐ<EOS>ܫܲܒܲܚܘ ܠܡܵܪܝܵܐ ܠܗܵܠܹܝܢ ܟܠܗܘܿܢ ܐ̄ܡܸܿܪ ܗ̄ܘܼܵܐ ܕܵܘܝܼܕ<EOS>ܘܲܕܝܼܵܕܲܥܿ ܗ̄ܘܼܵܐ ܕܲܡܫܲܒܿܚܝܼܢ ܠܹܗ ܐܲܥܼܝܼܪ ܐܸܢܘܿܢ<EOS>ܐܲܝܟܲܢܵܐ ܕܝܹܢ ܐܵܘ ܒܐܲܝܢܵܐ ܙܢܵܐ ܝܵܗܿܒܿܝܼܢ ܫܘܼܒܼܚܵܐ<EOS>ܠܵܐ ܬܸܬܼܒܲܥ ܡܹܢܝ ܕܲܥܛܸܠ ܗ̄ܘܼ ܠܝܼ ܕܐܹܦܲܫܸܩ ܠܵܟܼ<EOS>ܐ̄ܪܵܙܹ݂ܐ ܟܣܲܝܵܐ ܕܒܹܝܬܼ ܐܪܙܐ ܟܣܝܐ ܒܝܬ<EOS>ܐܲܠܵܗܵܐ ܘܲܠܒܸܪܝܵܬܹܗ<EOS>ܐܝܼܬܼ ܠܹܗ ܘܫܵܡܲܥܿ ܡܵܐ ܕܲܡܫܲܒ̈ܚܵܢ ܒܐܸܣܟܹܡܲܝ̈ܗܹܝܢ<EOS>ܩܵܥ̈ܝܵܢ ܐܸܢܹܝܢ ܟܹܐܦܹ̈ܐ ܫܘܼܒܼܚܹܗ ܡܵܐ ܕܡܸܬܿܬܼܿܒܼ̈ܥܵܢ<EOS>ܘܗܸܘ ܒܲܠܚܘܿܕܵܘܗܝ ܝܵܕܲܥܿ ܢܸܫܡܲܥ ܠܸܫܵܢܲܝ̈ܗܹܝܢ<EOS>ܘܲܡܛܲܝ̈ܒܼܵܢ ܗ̄ܘܲܝ̈ ܟܲܕ ܥܲܠ ܥܝܼܠܵܐ ܡܸܙܕܲܝܲܚ ܗ̄ܘܼܵܐ<EOS>ܕܲܢܫܲܒ̈ܚܵܢ ܗ̄ܘܲܝ̈ ܠܐܘܼܪܚܵܐ ܕܡܲܟܿܝܼܟܼܘܼܬܹܗ<EOS>ܘܥܲܠ ܕܲܥܠ ܕܲܥܠܲܝ̈ܡܹܐ ܫܩܲܠܼܘ ܗ̄ܘܼܵܘ ܣܵܘ̈ܟܹܿܐ ܠܲܡܫܲܒܵܚܘܼ<EOS>ܠܵܐ ܐܵܠܨܵܐ ܗ̄ܘܼܵܬܼ ܕܢܸܬ̈ܠܵܢ ܟܹܐܦܹ̈ܐ ܫܘܼܒܼܚܵܐ ܗܵܝܕܹܝܢ<EOS>ܘܐܸܠܘܼ ܫܬܸܩܼܘ ܗ̄ܘܼܵܘ ܗܵܠܝܹܢ ܕܲܫܩܲܠܼܘ ܣܵܘ̈ܟܹܿܐ ܬܲܡܵܢ<EOS>ܟܹܐܦܹ̈ܐ ܒܙܵܘܥܵܐ ܡܫܲܒ̈ܚܵܢ ܗ̄ܘܼܲܝ̈ ܠܹܗ ܠܡܲܠܟܵܐ ܕܐܸܬܸܵܐ<EOS>ܘܟܲܕ ܝܗ̄ܘܼ̈ܕܵܝܹܐ ܢܫܲܬܿܩܘܼܢ ܫܘܼܒܼܚܹܗ ܕܲܒܼܪܵܐ ܝܼܨܸܦܼܘ<EOS>ܦܲܢܼܝܼ ܠܗܘܿܢ ܗܸܘ ܕܟܹܐܦܹ̈ܐ ܩܵܥ̈ܝܵܢ ܡܸܛܠܵܬܹܗ<EOS>ܐܵܦ ܩܵܥ̈ܝܵܢ ܗ̄ܘܲܝ̈ ܐܲܝܟܼ ܕܐܸܡܼܲܪ ܗ̄ܘܼܵܐ ܫܲܪܝܼܪܵܐܝܼܬܼ<EOS>ܕܠܵܐ ܐܝܼܬܼ ܦܘܼܪܣܵܐ ܕܢܸܫܠܸܐ ܫܘܼܒܼܚܹܗ ܡܼܢ ܒܸܪܝܵܬܼܵܐ ܒܪܝܬܗ<EOS><EOS>ܡܫܲܒܿܚܝܼܢ ܠܵܟܼ ܡܵܪܝ ܦܘܼ̈ܡܹܐ ܡܠܝܼ̈ܠܹܐ ܒܠܸܫܵܢܲܝ̈ܗܘܿܢ<EOS>ܘܙܵܡܿܪܝܼܢ ܫܘܼܒܼܚܵܟܼ ܟܝܵܢܹ̈ܐ ܚܲܪܫܹܐ ܒܐܸܣܟܹܡܲܝ̈ܗܘܿܢ<EOS>ܡܵܘܕܹܐ ܠܵܟܼ ܡܵܪܝ ܟܝܵܢܵܐ ܟܠܹܗ ܕܐܸܬܼܚܲܕܲܬܼ ܒܵܟܼ<EOS>ܕܟܼܠܹܗ ܚܲܝܵܒܼ ܢܵܘܕܹܐ ܒܬܲܗܪܵܐ ܠܡܲܟܿܝܼܟܼܘܼܬܼܵܟܼ<EOS>ܣܵܓܹܕ ܪܵܘܡܵܐ ܠܵܟܼ ܕܐܸܬܿܬܲܚܬܝܼܬܿ ܨܝܕ ܐܲܪܥܵܢܹܐ<EOS>ܘܲܡܫܲܒܲܚ ܠܵܟܼ ܥܘܼܡܩܵܐ ܕܪܵܡ ܐܲܢ̄ܬܿ ܡܼܢ ܥܸܠܵܝܹ̈ܐ<EOS>ܡܝܲܒܸܒܼ ܠܵܟܼ ܡܵܪܝ ܟܸܢܫܵܐ ܦܪܝܼܩܵܐ ܕܥܹܕܲܬܼ ܥܲܡܡܹ̈ܐ<EOS>ܕܐܲܢ̄ܬܿ ܚܲܪܲܪܬܵܗܿ ܡܢ ܬܘܼ̈ܩܠܵܬܼܵܐ ܕܨܲܠܡܹ̈ܐ ܚܲܪܒܹܐ<EOS>ܕܵܝܲܨܵܐ ܒܝܵܘܡܵܟܼ ܒܲܪ̄ܬܼ ܐܲܪܡܵܝܹܐ ܘܲܦܨܝܼܚܵܐ ܒܵܟܼ<EOS>ܚܠܵܦ ܕܐܸܬܼܟܲܡܪܲܬܸ ܫܵܛܲܬܸ ܪܸܓܙܲܬܸ ܒܲܪ̄ܬܼ ܥܸܒܼܪܵܝܹ̈ܐ<EOS>ܗܵܐ ܡܫܲܒܿܚܝܼܢ ܠܵܟܼ ܥܠܲܝ̈ܡܹܐ ܒܣܵܘ̈ܟܹܐ ܕܡܼܢ ܐܝܼܠܵܢܹ̈ܐ<EOS>ܘܲܚܠܝܼܛ ܩܵܠܵܐ ܕܫܘܼܒܼܚܵܐ ܕܣܵܒܹ̈ܐ ܥܲܡ ܕܲܛܠܵܝܹ̈ܐ<EOS>ܗܵܐ ܣܵܓܼܕܝܼܢ ܠܵܟܼ ܪܵܥܵܘܵܬܼܵܐ ܘܲܓܼܙܵܪܲܝܗܘܿܢ<EOS>ܚܵܠܦ ܗܵܝܿ ܥܵܢܵ̈ܐ ܕܙܸܩܦܲܬܸ ܪܵܥܝܵܗܿ ܥܲܠ ܓܵܓܼܘܼܠܬܵܐ<EOS>ܗܵܐ ܡܒܲܪܟܼܝܼܢ ܠܵܟܼ ܟܸܢܫܹ̈ܐ ܕܥܲܡܡܹ̈ܐ ܒܟܼܠ ܐܲܬܼܪܵܘܵܢ<EOS>ܚܠܵܦ ܕܐܸܨܛܲܚܝܼܬܿ ܡܢ ܗܵܝܿ ܓܘܼܕܵܐ ܕܒܹܝܬܼ ܩܲܝܵܦܵܐ<EOS>ܗܵܐ ܩܵܥܹܝܢ ܠܵܟܼ ܩܲܕܝܼܫ ܩܲܕܝܼܫ ܒܲܟܼܢܘܼ̈ܫܵܬܼܵܐ<EOS>ܚܠܵܦ ܕܲܩܥܵܬܸ ܗ̄ܘܼܵܬܼ ܟܢܘܼܫܲܬܼ ܥܲܡܵܐ ܕܡܵܘܬܵܐ ܚܲܝܵܒܼ<EOS>ܗܵܐ ܟܠ ܩܵܠܝܼ̈ܢ ܡܼܢ ܟܠ ܦܘܼܡ̈ܝܼܢ ܙܵܡܿܪܝܼܢ ܫܘܼܒܼܚܵܟܼ<EOS>ܒܟܼܠ ܠܸܫܵܢ̈ܝܼܢ ܕܐܲܥܝܼܪܬܿ ܐܸܢܘܿܢ ܥܲܠ ܬܸܫܒܿܘܿܚܬܵܟܼ<EOS>ܣܪܵܦܲܝ ܢܘܼܪܵܐ ܒܩܵܠܹ̈ܐ ܕܚܝܼ̈ܠܹܐ ܕܩܲܕܝܼܫܘܼܬܼܵܐ<EOS>ܡܙܝܼܥܝܼܢ ܫܘܼܒܼܚܵܟܼ ܟܲܕ ܡܸܬܼܚܲܦܹܝܢ ܡܢ ܢܲܒܼܪܲܫܬܵܟܼ<EOS>ܟܪܘܿܒܹܐ ܫܒܼܝܼܚܹ̈ܐ ܕܲܟܼܕܹܝܢܝܼܢ ܠܵܟܼ ܡܢ ܓܵܘܙܲܠܬܵܐ<EOS>ܒܙܵܘܥܵܐ ܪܲܒܵܐ ܡܒܲܪܟܼܝܼܢ ܟܠܝܘܿܡ ܠܲܕܚܝܼܠܘܼܬܼܵܟܼ<EOS>ܐܵܠܹܦ ܐܲܠܦ̈ܝܼܢ ܕܲܫܡܲܝܵܢܹ̈ܐ ܙܵܡܿܪܝܼܢ ܫܘܼܒܼܚܵܟܼ<EOS>ܟܲܕ ܠܵܐ ܫܵܠܹܝܢ ܡܼܢ ܬܸܫܒܿܘܿܚܬܵܐ ܕܪܘܼܚܵܦܲܝܗܘܿܢ<EOS>ܗܵܐ ܪܵܥܡܵܐ ܒܵܟܼܘܥܲܬܿܝܼܪܵܐ ܒܵܟܼ ܘܲܦܨܝܼܚܵܐ ܘܦܨܝܚܐ ܒܟ ܘܚܬܝܪܐ<EOS><EOS> ܒܵܟܼ<EOS>ܥܹܕܬܵܐ ܒܬܼܘܼܠܬܵܐ ܕܐܲܦܢܝܼܬܵܗܿ ܡܵܪܝ ܡܢ ܫܲܒܵܝܹ̈ܐ<EOS>ܟܠ ܡܵܘܕܹܐ ܠܵܟܼ ܕܲܒܼܡܹܐܬܼܝܼܬܼܵܟܼ ܟܠ ܐܸܬܼܚܲܕܲܬܼ<EOS>ܒܪܝܼܟܼ ܐܲܢ̄ܬܿ ܡܼܢ ܟܠ ܠܵܟܼ ܬܸܫܒܿܘܿܚܬܵܐ ܒܟܼܠ ܠܸܫܵܢ̈ܝܼܢ ݁<EOS>ܫܠܸܡܼ ܡܹܐܡܪܵܐ ܕܥܲܠ ܚܲܕܒܿܫܲܒܵܐ ܕܐܘܿܫܲܥܢܹܐ ݁<EOS>