ܡܹܐܡܪܑܵܐ ܕܸܫܬܼܵܐ<EOS>ܗܵܝ̇ ܕܐ̄ܢܵܫ ܢܸܫܬܿܟܲܚ ܒܓܸܕܼ̈ܫܹܐ ܕܤܲܟܼܠܘܼܬܼܵܐ ܡܚܝܼܠܘܼܬܹܗ<EOS>ܕܲܟܼܝܵܢܵܐ ܡܵܘܕܥܵܐ ܕܐܵܠܨܵܐܝܼܬܼ ܟܝܵܢܲܢ ܡܩܲܒܿܠܵܢܵܐ ܗ̄ܘ̣ ܕܗܵܕܹܐ<EOS> ܠܵܐ<EOS>ܐܸܬܼܚܲܙܝܲܬ̤ ܠܹܗ ܠܐܲܠܵܗܵܐ ܕܡܵܘܬܿܪܵܐ ܠܹܗ ܕܢܸܬܼܥܲܠܸܐ ܠܲܓܼܡܵܪ ܡ̣ܢ<EOS>ܗܵܕܹܐ ܩܕܼܵܡ ܕܢܹܐܬܸܐ ܟܝܵܢܹܗ ܠܲܒܼܪܝܼܬܼܵܐ ܕܬܲܪܬܹܝܢ<EOS> ܘܗܵܕܹܐ ܡܩܲܒܿܠܵܢܘܼܬܼܵܐ<EOS>ܕܓܸܕܼܫܹ̈ܐ ܡܵܘܬܿܪܵܢܝܵܐ ܠܡܸܬܼܩܲܦܚܵܢܘܼܬܼܵܐ ܕܬܲܪܥܝܼܬܼܵܐ<EOS> ܗܵܝ̇ ܕܹܝܢ<EOS>ܕܐܲܡܝܼܢܘܼܬܼܵܐ ܡܲܪܵܚܘܼܬܼܵܐ ܗ̣̄ܝ<EOS> ܬܠܵܬܼܵܐ ܐܸܢܘܿܢ ܐܸܤܟܹܿܡܹ̈ܐ ܕܲܒܼܗܘܿܢ<EOS>ܡܸܬܼܩܲܪܒܼܵܐ ܟܠ ܢܲܦܫܵܐ ܡܠܝܼܠܬܼܵܐ ܠܘܵܬܼ ܐܲܠܵܗܵܐ<EOS> ܐܝܼܬܼ ܕܡ̣ܢ ܪܸܬܼܚܵܐ<EOS>ܕܗܲܝܡܵܢܘܼܬܼܵܐ ܘܐܝܼܬܼ ܕܡ̣ܢ ܕܸܚܠܬܼܵܐ ܘܐܝܼܬܼ ܕܲܒܼܡܲܪܘܼܬܼܵܐ ܕܡ̣ܢ<EOS>ܐܲܠܵܗܵܐ<EOS> ܠܛܲܟܼܤܵܐ ܕܹܝܢ ܕܚܘܼܒܵܐ ܡܸܢܹܗ ܘܠܹܗ ܝܑܼܚܝܼܕܼܵܐܝܼܬܼ ܠܵܐ<EOS>ܡܸܬܼܩܲܪܒܼܵܐ ܐܸܠܵܐ ܟܲܕܼ ܚܲܕܼ ܡ̣ܢ ܗܵܠܹܝܢ ܐܸܤܟܹܡܹ̈ܐ ܥܸܠܬܼܵܐ ܢܵܤ̇ܒܵܐ<EOS>ܐܲܝܟܲܢܵܐ ܕܡ̣ܢ ܟܲܪܤܵܐ ܠܵܐ ܡܛܲܟܲܤܬܼܵܐ ܡܸܬܼܝܲܠܕܵܐ ܒܠܝܼܠܘܼܬܼܵܐ<EOS>ܕܚܘܼ̈ܫܵܒܹܐ ܗܵܟܲܢܵܐ ܡ̣ܢ ܠܲܥܒܘܼܬܼܵܐ ܕܲܒܼܡܸܠܹ̈ܐ ܘܥܸܢܝܵܢܹ̈ܐ ܠܵܐ ܡܸܛܲܟܤܹ̈ܐ<EOS>ܠܵܐ ܝܑܼܕܲܥܬܼܵܐ ܘܫܲܛܘܼܪܘܼܬܼܵܐ ܕܗܵܘܢܵܐ<EOS> ܨܸܦܬܼܵܐ ܕܤܘܼܗܪ̈ܵܢܹܐ ܡܕܼܵܘܕܼܵܐ<EOS>ܢܲܦܫܵܐ<EOS> ܘܢܘܼܬܵܦܵܐ ܕܲܥܒܼܵܕܹ̈̇ܐ ܫܵܓܹܿܫ ܗܵܘܢܵܐ ܘܡܲܦܸܩ ܠܹܗ ܡ̣ܢ<EOS>ܒܗܝܼܠܘܼܬܼܵܐ ܘܛܵܪܹܕܼ ܡܸܢܹܗ ܡܫܲܝܢܘܼܬܼܵܐ<EOS> ܙܵܕܹܩ ܠܹܗ ܠܝܼܚܝܼܕܼܵܝܵܐ<EOS>ܕܙܲܡܸܢ ܘܐܲܦܠܲܚ̣ ܢܲܦܫܹܗ ܠܦܠܚܵܢܵܐ ܫܡܲܝܢܵܐ ܕܐܲܡܝܼܢܵܐܝܼܬܼ ܕܠܵܐ<EOS>ܨܸܦܬܼܵܐ ܢܸܗܘܸܐ ܒܬܲܪܥܝܼܬܹܗ<EOS> ܐܲܝܟܲܢܵܐ ܕܟܲܕܼ ܢܸܬܼܒܲܩܸܐ ܒܢܲܦܫܹܗ<EOS>ܘܢܸܬܼܚܲܫܲܒܼ ܡܸܕܸܡ ܤܘܼܥܪܵܢܵܐ ܡ̣ܢ ܕܥܵܠܡܵܐ ܗܵܢܵܐ ܘܪܸܢܝܵܐ ܕܚܲܕܼ<EOS>ܡ̣ܢ ܨܒܼܘܼ ܡܸܬܼܚܙܝܵܢܵܐ ܒܢܲܦܫܹܗ ܠܵܐ ܚܵܙܹ̇ܐ<EOS> ܐܲܝܟܲܢܵܐ ܕܡ̣ܢ ܒܸܛܠܵܢܹܗ<EOS>ܓܡܝܼܪܵܐ ܕܡ̣ܢ ܗܵܠܹܝܢ ܕܥܵܒܼܪ̈ܵܢ<EOS> ܢܸܫܟܲܚ ܕܲܒܼܢܵܡܘܿܤܵܐ ܕܡܵܪܝܵܐ<EOS>ܢܸܬܼܗܲܓܸܐ ܒܠܸܠܝܵܐ ܘܒܼܐܝܼܡܵܡܵܐ ܕܠܵܐ ܢܘܼܬܵܦܵܐ ܕܡܸܕܸܡ<EOS> ܥܲܡ̈ܠܹܐ<EOS>ܕܦܲܓܼܪܵܐ ܒܸܠܥܵܕܼ ܫܘܼܦܪܹ̈ܐ ܕܪܸܥܝܵܢܵܐ ܡܲܪܒܿܥܵܐ ܡܓܲܙܝܵܐ ܘܲܬܿܕܲܝ̈ܵܐ<EOS>ܝܲܒܝܼ̈ܫܹܐ<EOS> ܘܠܲܝܼܕܲܥܬܼܵܐ ܕܐܲܠܵܗܵܐ ܠܵܐ ܡܩܲܪܒܼܝܼܢ<EOS> ܦܲܓܼܪܵܐ ܥܡܝܼܠ<EOS>ܠܡܸܥܩܲܪ ܚܲܫܹ̈ܐ ܡ̣ܢ ܪܸܥܝܵܢܗܘܿܢ ܠܵܐ ܒܛܝܼܠ ܠܗܘܿܢ<EOS> ܘܐܵܦ<EOS>ܗܸܢܘܿܢ ܢܸܚܨܕܼܘܼܢ ܘܠܵܐ ܡܸܕܸܡ<EOS>ܐܲܝܟܼ ܐ̄ܢܵܫ ܕܙܵܪܲܥ ܥܲܠ ܟܘ̈ܒܹܐ ܘܠܵܐ ܡܸܫܟܲܚ ܠܡܸܚܨܲܕܼ<EOS>ܗܵܟܲܢܵܐ ܡ̇ܢ ܕܲܡܚܲܒܿܠܵܐ ܬܲܪܥܝܼܬܹܗ ܒܨܸܦܬܼܵܐ ܘܐܲܟܿܬܼܵܢܘܼܬܼܵܐ ܘܝܲܥܢܘܼܬܼܵܐ<EOS>ܕܟܼܘܼܢܵܫ ܢܸܟܼܤܹ̈ܐ ܘܡܸܬܿܬܲܢܲܚ ܥܲܠ ܡܲܫܟܿܒܹܗ ܡ̣ܢ ܤܘܿܓܼܵܐܐ<EOS>ܕܫܲܗܪܹܗ ܘܲܢܙܝܼܪܘܼܬܹܗ<EOS> ܘܤܵܗܹ̇ܕܼ ܟܬܼܵܒܼܵܐ ܕܐܵܡܲ݁ܪ ܐܲܝܟܼ ܥܲܡܵܐ<EOS>ܕܲܥܒܲܕܼ ܙܲܕܝܼܩܘܼܬܼܵܐ ܘܠܵܐ ܫܒܲܩ̣ ܕܝܼܢܵܐ ܕܐܲܠܵܗܹܗ ܫܵܐ̇ܠܝܼܢ<EOS>ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ ܘܨܵܒܹ̇ܝܢ ܠܡܸܬܼܩܲܪܵܒܼܘܼ ܠܐܲܠܵܗܵܐ<EOS> ܠܡܵܢܵܐ<EOS>ܨܵܡ̄ܢ ܘܠܵܐ ܚ̣ܙܲܝܬܿ ܘܡܲܟܿܟܼ̄ܢ ܢܲܦܫܲܢ ܘܠܵܐ ܝܑܼܕܲܥ̣ܬܿ؟ ܗܵܐ ܒܝܵܘܡܵܐ<EOS>ܕܨܵܘܡܟܼܡܟܼܘܿܢ ܥܵܒܼܕܝܼܬܿܘܿܢ ܨܸܼܒܼܝܵܢܲܝ̈ܟܿܘܿܢ ܘܲܡܩܲܪܒܼܝܼܢ ܐܢ̄ܬܿܘܿܢ<EOS>ܦܬܲܟܼܪܲܝܟܿܘܿܢ ܟܠܗܘܿܢ<EOS> ܗܵܢܵܘ ܕܹܝܢ ܚܘܼ̈ܫܵܒܹܗ ܒܝܼ̈ܫܹܐ ܘܬܲܪ̈ܥܝܵܬܼܵܐ<EOS>ܒܝܼ̈ܫܵܬܼܵܐ ܕܘܼܟܲܬܼ ܐܲܠܵܗܵܐ ܐܲܚܝܼܕܼܝܼܢ ܐܢ̄ܬܿܘܿܢ ܒܢܲܦܫܟܼܘܿܢ<EOS> ܘܲܡܕܲܒܿܚܝܼܢ<EOS>ܐܢ̄ܬܿܘܿܢ ܠܗܘܿܢ ܚܹܐܪܘܼܬܼܟܼܘܿܢ ܡܝܲܩܲܪܬܵܐ ܒܟܼܠܝܘܼܡ ܕܸܒܼܚܬܼܵܐ ܕܡ̣ܢ<EOS>ܟܠ ܡܸܕܸܡ ܝܲܩܝܼܪܵܐ ܗܵܝ̇ ܕܠܝܼ ܦܲܐܝܵܐ ܗ̄ܘ̣ܵܬܼ ܕܬܸܦܪ̱ܫܘܼܢ<EOS>ܒܲܥܒܼܵܕܲܝ̈ܟܿܘܿܢ ܫܲܦܝܼܪܹ̈ܐ ܘܬܹܐܪܬܵܐ ܚܤܝܼܬܼܵܐ ܕܠܸܒܵܐ ܐܲܪܥܵܐ ܛܵܒܼܬܼܵܐ<EOS>ܕܲܡܚܲܕܝܵܐ ܠܡܵܪܵܗ̇ ܒܦܹܐܕܹ̈ܐ ܕܚܲܕܼ ܒܲܡܵܐܐ ܢܲܦܫܵܐ ܕܡܸܙܕܲܗܝܵܐ<EOS>ܒܡܲܪܢܝܼܬܼܵܐ ܕܐܲܠܵܗܵܐ ܒܫܲܗܪܵܗ̇ ܥܝܼܪܵܐ ܕܠܹܠܲܝ ܐܝܼܡܵܡ<EOS> ܬܲܡܵܢ ܢܸܒܼܢܸܐ<EOS>ܡܵܪܝܵܐ ܥܲܠ ܡܲܬܼܩܢܹ̈ܝܗ̇ ܘܲܚܕܼܵܪܹܝܗ̇ ܥܢܵܢܵܐ ܠܛܸܠܵܠܵܐ ܒܐܝܼܡܵܡܵܐ<EOS>ܘܙܲܗܪܵܐ ܕܫܲܠܗܹܒܼܝܼܬܼܵܐ ܕܢܘܼܪܵܐ ܒܠܸܠܝܵܐ<EOS> ܘܡ̣ܢ ܓܵܘ ܚܸܫܟܵܗ̇ ܢܘܼܗܪܵܐ<EOS>ܢܸܕܼܢܲܚ ܐܲܝܟܲܢܵܐ ܕܥܲܪܦܸܠܵܐ ܡܲܥܡܛܵܐ ܙܲܗܪܝܼܪ̈ܵܘܗܝ ܕܤܲܗܪܵܐ<EOS>ܗܵܟܲܢܵܐ ܬܸܢܵܢܵܗ̇ ܕܟܲܪܤܵܐ ܠܚܸܟܼܡܬܼܵܐ ܕܐܲܠܵܗܵܐ ܡ̣ܢ ܢܲܦܫܵܐ<EOS> ܘܐܲܝܟܼ<EOS>ܢܲܒܼܪܲܫܬܼܵܐ ܕܢܘܼܪܵܐ ܒܩܲܝ̈ܤܹܐ ܝܲܒܼܝܼ̈ܫܹܐ ܗܵܟܲܢܵܐ ܪܸܓܲܬܼܵܐ ܕܦܲܓܼܪܵܐ ܒܟܲܪܤܵܐ<EOS>ܕܡܲܠܝܵܐ<EOS> ܘܐܲܝܟܲܢܵܐ ܕܐܵܕܼܫܹ̈ܐ ܕܲܗܝܼ̈ܢܹܐ ܡܓܲܪܹܝܢ ܠܲܫܕܵܐ ܕܫܲܠܗܹܒܼܝܼܬܼܵܐ<EOS>ܗܵܟܲܢܵܐ ܪܲܓܼܝܘܼܬܼܵܐ ܕܡܹܐܟܼ̈ܬܼܵܐ ܠܚܲܫܵܐ ܕܙܘܼܘܵܓܼܵܐ ܒܓܼܵܘ ܦܲܓܼܪܵܐ<EOS>ܒܦܲܓܼܪܵܐ ܪܵܚܹ̇ܡ ܢܵܚܹ̈ܐ ܝܑܼܕܲܥܬܹܗ ܕܐܲܠܵܗܵܐ ܠܵܐ ܫܵܪܝܵܐ<EOS> ܒܲܪܢܵܫܵܐ ܪܵܚܹ̇ܡ<EOS>ܦܲܓܼܪܹܗ ܠܵܐ ܡܸܫܬܿܘܸܐ ܠܡܵܘ̈ܒܼܵܬܼܵܐ ܐܲܠܵܗܵܝ̈ܬܼܵܐ<EOS> ܐܲܝܟܲܢܵܐ ܕܡ̣ܢ ܚܸܒܼ̈ܠܹܐ<EOS>ܡܸܬܼܝܼܠܸܕܼ ܦܹܐܪܵܐ ܡܚܲܕܝܵܢܵܐ ܠܒܲܛܢܬܼܵܐ ܗܵܟܲܢܵܐ ܡ̣ܢ ܥܲܡ̈ܠܹܐ ܡܸܬܼܝܲܠܕܵܐ<EOS>ܒܢܲܦܫܵܐ ܝܑܼܕܲܥܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ<EOS> ܠܲܚܒܸ̈ܢܵܢܹܐ ܕܹܝܢ ܘܪ̈ܵܚܡܲܝ<EOS>ܢܚܵܝܹ̈ܐ ܦܹܐܪܵܐ ܡܲܒܼܗܬܼܵܢܵܐ<EOS> ܐܲܝܟܲܢܵܐ ܓܹܝܪ ܕܚܵܐܹ̇ܣ ܐܲܒܼܵܐ ܥܲܠ ܒܪܹܗ<EOS>ܗܵܟܲܢܵܐ ܚܵܐܹ̇ܣ ܡܫܝܼܚܵܐ ܥܲܠ ܓܘܼܫܡܵܐ ܥܡܝܼܠܵܐ ܘܩܲܪܝܼܒܼ ܠܦܘܼܡܹܗ<EOS>ܒܟܼܠܥܸܕܢ<EOS> ܠܥܲܡܠܵܐ ܕܚܸܟܼܡܬܼܵܐ ܠܲܝܬܿ ܠܹܗ ܕܡܲܝ̈ܵܐ<EOS>ܐܲܟܼܤܢܵܝܵܐ ܗܵܢܵܘ ܐܲܝܢܵܐ ܕܐܲܟܼܤܢܵܝ ܒܬܲܪܥܝܼܬܹܗ ܠܟܼܠ ܐܸܤܡܹܗ<EOS>ܕܥܵܠܡܵܐ ܗܵܢܵܐ<EOS> ܐܲܒܼܝܼܠܵܐ ܗܵܢܵܘ ܐܲܝܢܵܐ ܕܲܒܼܟܲܦܢܵܐ ܘܲܒܼܨܲܗܝܵܐ ܘܐܸܒܼܠܵܐ<EOS>ܡܲܦܸܩ ܟܠ ܝܵܘ̈ܡܬܹܗ ܕܲܒܼܗܵܠܹܝܢ ܚܲܝܹ̈ܐ ܡܸܛܠ ܤܘܼܟܵܝܵܐ<EOS>ܕܤܲܒܼܪܵܐ ܗܵܘ̇ ܫܡܲܝܵܢܵܐ<EOS> ܝܑܼܚܝܼܕܼܵܝܵܐ ܗܵܢܵܘ ܐܲܝܢܵܐ ܕܟܲܕܼ ܢܤܝܼܡ<EOS>ܝܲܬܼܒܹܗ ܡ̣ܢ ܚܸܙܘܲܝ̈ ܥܵܠܡܵܐ ܘܲܠܗܲܠ ܫܸܐܠܬܼܵܐ ܝܑܼܚܝܼܕܼܵܝܬܼܵܐ ܐܝܼܬܼ ܠܹܗ<EOS>ܒܲܨܠܘܿܬܼܵܐ ܪܸܓܬܼܵܐ ܕܥܵܠܡܵܐ ܕܲܥܬܼܝܼܕܼ<EOS> ܥܘܼܬܼܪܹܗ ܕܚܝܼܚܝܼܕܼܵܝܵܐ ܗܵܢܵܘ<EOS>ܐܵܘ ܒܘܼܝܵܐܵܐ ܕܡ̣ܢ ܡܸܨܥܲܬܼ ܐܸܒܼܠܵܐ ܡܸܫܬܲܟܲܢ ܠܹܗ ܐܵܘ ܚܲܕܼܘܼܬܼܵܐ<EOS>ܕܡ̣ܢ ܗܲܝܡܵܢܘܼܬܼܵܐ ܒܹܝܬܼ ܓܲܙܵܐ ܕܪܸܥܝܵܢܹܗ ܕܵܢܚܵܐ<EOS> ܡܪܲܚܡܵܢܵܐ ܗܵܢܵܘ<EOS>ܐܲܝܢܵܐ ܕܠܵܐ ܦܪܝܼܫ ܠܪܸܥܝܵܢܹܗ ܒܲܚܫܲܚܬܼܵܐ ܕܪ̈ܲܚܡܹܐ ܚܲܕܼ ܡ̣ܢ ܬܸܓܼܡ̈ܝܼܢ<EOS>ܕܐ̄ܢܵܫܘܼܬܼܵܐ ܒܬܼܘܼܠܘܼܬܼܵܐ ܐܝܼܬܹܝܗ̇ ܕܠܵܐ ܗ̄ܘ̣ܵܐ ܡ̣ܢ ܚܘܼܒܵܠܵܐ<EOS>ܕܫܘܼ̈ܚܵܛܹܐ ܐ̄ܢܵܫ ܢܸܛܲܪ ܒܲܠܚܘܿܕܼ ܦܲܓܼܪܹܗ ܐܸܠܵܐ ܕܐܵܦ ܡ̣ܢ<EOS>ܢܲܦܫܹܗ ܡܸܬܼܟܲܚܲܕܼ ܘܟܲܕܼ ܒܲܠܚܘܿܕܼܵܘܗܝ ܐܝܼܬܼܵܘܗܝ ܐܸܢ ܠܢܲܟܼܦܘܼܬܼܵܐ<EOS>ܪܓܼܝܼܓܼ ܐܲܢ̄ܬܿ ܙܓܼܘܿܪ ܪܸܕܼܝܵܐ ܕܚܘܼ̈ܫܵܒܹܐ ܡܫܲܟܿܪܹ̈ܐ ܒܥܸܢܝܵܢܵܐ ܕܩܸܪܝܵܢܵܐ<EOS>ܘܒܼܵܥܘܼܬܼܵܐ ܬܟܼܒܼܝܼܬܼܵܐ ܕܡ̣ܢ ܐܲܠܵܗܵܐ<EOS> ܘܗܵܝܕܹܝܢ ܠܘܼܩܒܲܠ ܥܸܠ̈ܠܵܬܼܵܐ<EOS>ܕܡ̣ܢ ܟܝܵܢܵܐ ܘܲܠܓܼܵܘ ܡܸܙܕܲܝܢܲܬܿ<EOS> ܒܸܠܥܵܕܼ ܗܵܠܹܝܢ ܐ̄ܢܵܫ ܕܢܸܚܙܸܐ<EOS>ܙܲܗܝܘܼܬܼܵܐ ܒܲܩܢܘܿܡܹܗ ܠܵܐ ܡܸܫܟܲܚ<EOS>ܐܸܢ ܪܓܼܝܼܓܼ ܐܲܢ̄ܬܿ ܠܡܸܩܢܵܐ ܡܪܲܚܡܵܢܘܼܬܼܵ ܠܘܼܩܕܲܡ ܕܲܪܸܫ<EOS>ܢܲܦܫܵܟܼ ܠܡܸܩܢܵܐ ܒܲܤܝܘܼܬܼܵܐ ܕܥܲܠ ܨܸܒܼ̈ܘܵܬܼܵܐ ܕܝܲܩܝܼܪܘܼܬܼܗܹܝܢ ܠܵܐ<EOS>ܬܸܓܸܿܕܼ ܠܪܸܥܝܵܢܵܐ ܠܡܸܦܲܩ ܡ̣ܢ ܤܝܵܡܵܐ ܕܢܝܼܫܹܗ ܕܐܸܬܼܩܲܕܲܡ<EOS>ܫܲܦܝܘܼܬܼܵܐ ܕܲܡܪܲܚܡܵܢܘܼܬܼܵܐ ܒܲܡܤܲܝܒܿܪܵܢܘܼܬܼܵܐ ܕܲܛܠܘܼܡܝܵܐ ܡܸܬܼܝܲܕܼܥܵܐ<EOS>ܘܫܘܼܡܠܵܝܵܐ ܕܡܲܟܿܝܼܟܼܘܼܬܼܵܐ ܒܲܥܫܘܼܩܝܵܐ ܕܡܲܓܵܢ ܟܲܕܼ ܬܸܚܕܼܵܐ ܐܸܢ<EOS>ܡܪܲܚܡܵܢܵܐ ܐܲܢ̄ܬܿ ܫܲܪܝܼܪܵܐܝܼܬܼ<EOS> ܡܵܐ ܕܡܸܬܼܓܿܠܸܙ ܐܲܢ̄ܬܿ ܡ̣ܢ ܕܝܼܠܵܟܼ<EOS>ܥܵܘܵܠܵܐܝܼܬܼ ܘܒܲܛܠܘܼܡܝܵܐ ܠܵܐ ܬܸܪܓܲܙ ܡ̣ܢ ܠܓܼܵܘ<EOS> ܘܡ̣ܢ ܠܒܲܪ<EOS>ܠܵܐ ܬܚܵܘܸܐ ܚܘܼܡܤܵܢܵܟܼ ܠܲܐ̄ܚܪ̈ܵܢܹܐ<EOS> ܐܸܠܵܐ ܢܸܬܼܒܲܠܥܘܼܢ ܤܘܪ̈ܚܵܢܹܐ<EOS>ܕܲܛܠܘܼܡܝܵܟܼ ܒܚܲܫܹ̈ܐ ܕܪ̈ܲܚܡܹܐ ܐܲܝܟܼ ܩܲܫܝܘܼܬܹܗ ܕܚܲܡܪܵܐ ܕܡܸܬܼܦܲܪܗܵܐ<EOS>ܒܓܼܵܘ ܡܲܝ̈ܵܐ ܤܲܓܝܼ̈ܐܹܐ<EOS> ܐܸܠܵܐ ܚܵܘܵܐ ܐܲܢ̄ܬܿ ܐܵܬ̤ܵܐ ܕܫܲܦܝܘܼܬܼܵܐ ܕܡ̣ܢ ܪ̈ܚܡܹܐ<EOS>ܤܲܓܝܼ̈ܐܹܐ ܒܲܐ̄ܚܪ̈ܵܢܝܵܬܼܵܐ ܕܡܵܘܤܸܦ ܐܲܢ̄ܬܿ ܘܡܲܛܐܸܒܼ ܠܛܵܠܘܿܡܲܝ̈ܟ<EOS>ܟܲܕܼ ܦܨܝܼܚ ܐܲܢ̄ܬܿ<EOS> ܐܲܝܬܿ<EOS> ܐܲܝܟܼ ܕܐܵܦ ܛܘܼܒܼܵܢܵܐ ܐܹܠܝܼܫܲܥ ܥ̣ܒܲܕܼ<EOS>ܠܲܒܼܥܸܠܕܒܼܵܒܼܵܘ̈ܗܝ ܕܐܸܬ̣ܼܵܘ ܥܠܵܘܗܝ ܕܢܸܫܒܿܘܿܢܵܝܗܝ<EOS> ܒܗܵܝ̇ ܕܹܝܢ<EOS>ܕܨܲܠܝܼ ܘܚܲܦܝܼ ܥܲܝܢܲܝ̈ܗܘܿܢ ܒܲܫܪܲܓܼܪ̈ܵܓܼܝܵܬܼܵܐ ܠܚܲܝܠܵܐ ܕܲܠܘܵܬܹܗ<EOS>ܡܒܲܕܸܩ ܗ̄ܘ̣ܵܐ<EOS> ܘܕܸܐ ܒܵܥܹ̇ܐ ܠܵܐ ܡܸܕܸܡ ܐܝܼܬܲܝܗܘܿܢ ܩܕܼܵܡܵܘܗܝ<EOS>ܘܲܒܼܗܵܝ̇ ܕܐܵܘܟܼܠ̣ ܘܲܐܫܩܝܼ ܐܸܢܘܿܢ ܘܲܫ̣ܪܵܐ ܕܢܹܐܙܠܘܼܢ ܥܲܠ ܪ̈ܲܚܡܹܐ<EOS>ܕܲܩܢܸܐ ܗ̄ܘ̣ܵܐ ܠܓܼܵܘ ܡܸܢܹܗ ܒܲܕܸܩ̣ ܘܐܸܢ ܡܲܟܝܼܟܼܵܐ ܐܲܢ̄ܬܿ ܒܲܫܪܵܪܵܐ<EOS>ܡܵܐ ܕܬܸܬܼܥܫܸܩ ܠܵܐ ܬܸܬܿܕܲܠܚ<EOS> ܘܪܘܼܚܵܐ ܥܲܠ ܐܲܦܲܝ̈ ܨܒܼܘܼܬܼܵܐ<EOS>ܠܵܐ ܬܸܦܘܿܩ ܐܸܠܵܐ ܕܒܲܫܪܵܪܵܐ ܩܲܒܸܠ ܥܠܲܝܟܼ ܠܡܸܠܬܼܵܐ ܥܵܘ̈ܠܬܼܵܐ<EOS>ܕܲܥܠܲܝܟ ܟܲܕܼ ܠܵܐ ܡܸܬܼܒܛܸܠ ܠܵܟܼ ܠܲܡܦܵܤܘܼ ܠܲܒܼܢܲܝ̈ܢܵܫܵܐ<EOS>ܒܲܐ̄ܚܪܵܢܵܝܘܼܬܹܗ ܕܫܲܪܒܵܐ<EOS> ܐܸܠܵܐ ܝܲܬܝܼܪܵܐܝܼܬܼ ܐܲܦܝܼܣ ܥܲܠ ܫܘܼܒܼܩܵܢܵܐ<EOS>ܐ̄ܚܪ̈ܵܢܹܐ ܫܡܵܐ ܤܲܢܝܵܐ ܕܙܵܢܝܘܼܬܼܵܐ ܥܲܠܝܗܘܿܢ ܒܨܸܒܼܝܵܢܗܘܿܢ ܢܵܬܼܦܝܼܢ<EOS>ܗ̄ܘ̣ܵܘ<EOS> ܘܲܐ̄ܚܪ̈ܵܢܹܐ ܤܘܼܥܪ̈ܵܢܹܐ ܕܓܼܵܘܪܵܐ ܕܚܲܤܝܼܢ ܡܸܢܗܘܿܢ ܥܠܲܝܗܘܿܢ<EOS>ܡܩܲܒܹܠܝܼܢ ܗ̄ܘ̣ܵܘ ܘܲܠܦܹܐܪܵܐ ܕܲܚܛܝܼܬܼܵܐ ܕܠܵܐ ܕܝܼܠܗܘܿܢ ܐܲܝܟܼ<EOS>ܕܕܝܼܠܗܘܿܢ ܐܝܼܬܼܵܘܗܝ ܒܕܸܡ̈ܥܹܐ ܡܪܲܒܹܝܢ ܗ̄ܘ̣ܵܘ<EOS> ܘܫܘܼܒܼܩܵܢܵܐ<EOS>ܕܲܚܛܵܗܹ̈ܐ ܕܠܵܐ ܤܥܲܪܘ ܒܲܒܼܟܼܵܬܼܵܐ ܡ̣ܢ ܥܵܫܘܿܩܵܐ ܫܵܐܠܝܼܢ ܗ̄ܘ̣ܵܘ<EOS>ܟܲܕܼ ܒܟܼܠܵܗ̇ ܕܲܟܝܘܼܬܼܵܐ ܕܢܲܟܼܦܘܼܬܼܵܐ ܡܟܲܠܠܵܐ ܢܲܦܫܗܘܿܢ<EOS> ܐ̄ܚܪ̈ܵܢܹܐ<EOS>ܕܹܝܢ ܡܸܛܠ ܕܠܵܐ ܢܸܫܬܲܒܿܚܘܼܢ ܡܸܛܠ ܕܘܼܒܵܪܹ̈ܐ ܬܡܝܼ̈ܗܹܐ<EOS>ܕܲܒܼܛܘܼܫܝܵܐ ܐܲܚܝܼܕܼܝܼܢ ܐܸܤܟܹܿܡܹ̈ܐ ܕܫܵܢܲܝ̈ܐ ܒܢܲܦܫܗܘܿܢ ܡܚܵܘܹܝܢ ܗ̄ܘ̣ܵܘ<EOS>ܟܲܕܼ ܒܟܼܠܵܗ̇ ܛܲܥܡܵܢܘܼܬܼܵܐ ܘܲܒܼܗܝܼܠܘܼܬܼܵܐ ܡܤܲܬܿܬܼܝܼܢ ܗ̄ܘ̣ܵܘ<EOS> ܐܲܝܟܲܢܵܐ<EOS>ܕܡ̣ܢ ܕܡܝܼܪܘܼܬܼܵܐ ܕܤܘܼܥܪ̈ܵܢܹܐ ܡܲܠܲܐܟܹ̈ܐ ܩܲܕܝܼ̈ܫܹܐ ܢܸܗܘܘܿܢ<EOS>ܡܒܲܕܩܵܢܹ̈ܐ ܥܲܠ ܪܲܒܘܼܬܼܗܘܿܢ ܕܐ̄ܢܵܫܵܐ ܕܐܲܝܟܼ ܗܵܠܹܝܢ<EOS> ܐܲܢ̄ܬܿ ܕܹܝܢ<EOS>ܡܲܟܿܝܼܟܼܘܼܬܼܵܐ ܡܲܤܒܲܪ ܐܲܢ̄ܬܿ ܥܲܠ ܢܲܦܫܵܟܼ ܘܟܲܕܼ ܐ̄ܚܪ̈ܵܢܹܐ ܗܸܢܘܿܢ<EOS>ܥܲܠ ܢܲܦܫܗܘܿܢ ܡܲܤܗܕܼܝܼܢ ܐܲܢ̄ܬܿ ܘܐܵܦ ܠܵܐ ܟܲܕܼ ܢܸܤܬܲܩ̈ܒܿܠܵܢ<EOS>ܠܘܵܬܼܵܟܼ ܒܫܸܬܼܩܵܐ ܡܤܲܝܒܲܪ ܐܲܢ̄ܬܿ ܘܡܲܟܿܝܼܟܼܵܐ ܚܵܫܹ̇ܒܼ ܐܲܢ̄ܬܿ ܢܲܦܫܵܟܼ<EOS>ܐܸܢ ܡܲܟܝܼܟܼܵܐ ܐܲܢ̄ܬܿ ܒܩܝܼ ܢܲܦܫܵܟܼ ܒܗܵܠܹܝܢ ܐܸܢ ܠܵܐ ܡܸܬܿܕܲܠܲܚ<EOS>ܐܲܢ̄ܬܿ<EOS>ܤܲܓܝܼܐܘܼܬܼ ܐܵܘܵܢܹ̈ܐ ܕܒܹܝܬܼ ܐܲܒܼܵܐ ܠܡܘܼ̈ܫܚܵܬܼܵܐ ܕܪܸܥܝܵܢܵܐ ܡܟܲܢܸܐ<EOS>ܕܕܲܝܵܪ̈ܵܘܗܝ ܕܐܲܬܼܪܵܐ ܗܵܘ̇<EOS> ܗܵܢܵܘ ܕܹܝܢ ܠܦܘܼܪ̈ܫܵܢܲܝ ܫܘܼܟܵܢܹ̈ܐ<EOS>ܘܕܲܪ̈ܓܹܐ ܪ̈ܘܼܚܵܢܹܐ ܕܪܸܥܝܵܢܵܐܝܼܬܼ ܒܗܘܿܢ ܡܸܬܼܒܲܤܡܝܼܢ ܘܲܡܫܲܚܠܦܘܼܬܼ<EOS>ܛܲܟܼܤܹ̈ܐ ܕܡܵܘ̈ܗܒܼܵܬܼܵܐ<EOS> ܘܠܵܘ ܟܲܕܼ ܒܲܡܦܲܪܫܘܼܬܼ ܕܘܼܝܵܪܵܐ ܐܲܬܼܪܵܢܵܝܵܐ<EOS>ܒܝܼܕܼܝܼܥܘܼܬܼܵܐ ܓܠܝܼܵܬܼܵܐ ܕܲܡܫܲܚܠܦܘܼܬܼ ܤܝܵܡܵܐ ܕܥܘܼܡܪܹ̈ܐ ܕܝܼܠܵܢܵܝܹ̈ܐ<EOS>ܠܟܼܠܚܲܕܼ ܚܲܕܼ ܡ̣ܢ ܦܲܪ̈ܨܘܿܦܹܐ ܡܸܬܿܬܿܚܲܡ ܒܲܗܘܵܝܵܐ<EOS> ܐܸܠܵܐ ܐܲܟܼܙܢܵܐ<EOS>ܕܲܒܚܕܼܵܐ ܚܫܲܚܬܼܵܐ ܓܵܘܵܢܵܝܬܼܵܐ ܕܫܸܡܫܵܐ ܗܵܢܵܐ ܡܸܬܼܪܲܓܼܫܵܢܵܐ ܠܟܼܠܚܲܕܼ<EOS>ܚܲܕܼ ܡܸܢܲܢ ܗܸܢܝܵܢܵܐ ܝܑܼܚܝܼܕܼܵܝܵܐ ܝܑܼܚܝܼܕܼܵܝܵܐ ܕܡܸܢܹܗ ܡ̣ܢ ܦܘܼܚܵܡܵܐ<EOS>ܕܕܲܟܼܝܘܼܬܼܵܐ<EOS>ܚܵܙܘܿܝܬܼܵܐ ܡܡܲܠܸܐ<EOS> ܐܲܝܟܼ ܡܵܐ ܕܡܸܫܟܲܚ ܚܵܒܹ̇ܫ ܥܘܼܒܵܐ ܕܒܼܵܒܼ̈ܬܹܗ<EOS>ܐܲܫܝܕܼܘܼܬܼܵܐ ܫܘܼܝܼܬܼܵܐ ܕܢܘܼܗܪܹܗ ܘܐܲܝܟܼ ܫܪܵܓܼܵܐ ܕܲܒܼܚܲܕܼ ܒܲܝܬܼܵܐ ܚܫܲܚܬܼܵܐ<EOS>ܕܢܘܼܗܪܹܗ ܡܦܲܪܫܵܐܝܼܬܼ ܡܦܲܠܸܓܸ ܟܲܕܼ ܗ̤ܘ ܠܵܐ ܡܦܲܠܲܓܼ ܩܢܘܿܡܵܐܝܼܬܼ<EOS>ܡ̣ܢ ܦܫܝܛܘܼܬܼܵܐ ܕܕܼܢܚܹܗ ܠܤܲܓܝܼܐܘܼܬܼܵܐ ܒܲܡܫܲܚܠܦܘܼܬܼ ܚܸܙܘܹܗ<EOS>ܗܵܟܲܢܵܐ ܘܟܲܕܼ ܒܚܲܕܼ ܥܘܼܡܪܵܐ ܠܵܐ ܡܸܬܼܦܲܠܓܼܵܢܵܐ ܕܲܠܤܲܓܝܼܐܘܼܬܼ<EOS>ܡܢܵܘ̈ܬܼܵܐ ܡܦܲܪ̈ܫܵܬܼܵܐ ܫܵܪܹܝܢ ܐܲܝܠܹܝܢ ܕܲܠܬܲܡܵܢ ܫ̣ܘܵܘ ܒܙܲܒܼܢܵܐ ܕܲܡܬܲܚܲܡ<EOS>ܡ̣ܢ ܚܲܕܼ ܫܸܡܫܵܐ ܡܸܬܼܝܲܕܼܥܵܢܵܐ ܐ̄ܢܵܫ ܐ̄ܢܵܫ ܠܦܘܼܬܼ ܛܲܟܼܤܵܐ<EOS>ܕܕܼܘܼܒܵܪܹܗ ܢܵܬܹ̇ܦ ܒܘܼܤܵܡܵܐ ܠܢܲܦܫܹܗ ܒܚܲܕܼ ܐܵܐܲܪ ܘܲܚܕܼܵܐ ܕܘܼܟܿܬܼܵܐ<EOS>ܘܚܲܕܼ ܡܵܘܬܿܒܼܵܐ ܘܲܚܕܼܵܐ ܚܙܵܬܼܵܐ ܘܚܲܕܼ ܐܸܤܟܹܡܵܐ ܟܲܕܼ ܠܵܐ ܚܵܙܹ̇ܐ<EOS>ܡܫܘܼܚܬܼܵܐ ܪܲܒܿܬܼܵܐ ܕܛܲܟܼܤܵܐ ܕܚܲܒܼܪܹܗ ܗܵܘ̇ ܕܲܒܼܨܝܼܪ ܡܸܢܹܗ<EOS> ܐܲܝܟܼ<EOS>ܟܹܐܡܲܬܼ ܕܢܸܒܼܗܲܬܼ ܡ̣ܢ ܤܲܓܝܼܐܘܼܬܼ ܡܵܘ̈ܗܒܼܵܬܼܵܐ ܕܚܲܒܼܪܹܗ ܘܲܒܼܨܝܼܪܘܼܬܼܵܐ<EOS>ܕܝܼܠܹܗ<EOS> ܘܗ̤ܝ ܗܵܕܹܐ ܡܸܟܹܝܠ ܗܵܘ̇ܝܵܐ ܠܹܗ ܠܥܸܠܬܼܵܐ ܕܟܲܪܝܘܼܬܼܵܐ<EOS>ܘܲܕܼܫܘܼܢܵܩܵܐ ܕܪܸܥܝܵܢܹܗ ܚܵܣ<EOS> ܗܵܠܹܝܢ ܒܐܲܬܼܪܵܐ ܗܵܘ̇ ܕܒܼܘܼ̈ܤܵܡܹܐ<EOS>ܠܡܸܪܢܵܐ ܠܲܝܬܿ<EOS> ܐ̄ܢܵܫ ܒܡܵܘܗܲܒܼܬܼܵܐ ܕܐܸܫܬܿܘܝܼ ܘܪܲܒܘܼܬܼܵܐ<EOS>ܕܛܲܟܼܤܹܗ ܗ̤ܘ ܠܓܼܵܘ ܡܸܢܹܗ ܡܸܬܼܒܲܤܲܡ<EOS> ܚܙܵܬܼܵܐ ܕܹܝܢ ܡ̣ܢ ܠܒܲܪ<EOS>ܠܟܼܠܗܘܿܢ ܚܕܼܵܐ ܘܐܲܬܼܪܵܐ ܚܲܕܼ<EOS> ܘܲܕܼܝܲܬܿܝܼܪ ܡܫܲܪܪܵܐܝܼܬܼ ܐܲܝܟܼ<EOS>ܥܵܡܘܿܪܘܼܬܼ ܙܢܵܐ ܕܡܲܫܪ̈ܝܵܬܼܵܐ ܡܲܠܲܐܟܼܵܝ̈ܵܬܼܵܐ ܒܲܚܕܼܵܢܵܝܘܼܬܼ ܐܲܬܼܪܵܐ ܐܵܐܵܪܵܝܵܐ<EOS>ܘܫܲܘܝܘܼܬܼ ܚܙܵܬܼܵܐ ܓܠܝܼܬܼܵܐ ܘܝܼܕܼܝܼܥܘܼܬܼܵܐ ܟܤܝܼܬܼܵܐ ܕܕܲܪ̈ܓܲܝܗܘܿܢ<EOS>ܒܓܸܠܝܵܢܹ̈ܐ ܕܬܹܐܘܿܪܝܼܵܐ ܕܬܸܓܼܡܲܝ̈ܗܘܿܢ ܡܫܲܚܠܦܵܐܝܼܬܼ<EOS> ܐܸܢ ܡ̇ܢ<EOS>ܠܲܩܢܘܿܡܹ̈ܐ ܐܝܼܬܼܵܝܵܝܹ̈ ܠܒܲܪ ܡ̣ܢ ܪܓܸܫܬܼܵܐ ܡܲܥܒܿܕܼܵܢܝܼܬܼܵܐ ܘܙܵܘ̈ܥܹܐ<EOS>ܪܸ̈ܥܝܵܢܵܝܹܐ ܘܐܵܽܦܠܵܐ ܒܥܵܠܡܵܐ ܕܲܥܬܼܝܼܕܼ ܕܬܸܗܘܸܐ ܡܸܬܿܬܲܡܪܲܚ ܡ̣ܢ<EOS>ܐ̄ܢܵܫ ܠܡܲܝܬܵܝܘܼ ܒܡܸܠܡܵܐ ܐ̄ܚܪܵܢܵܝܘܼܬܼ ܙܢܵܐ ܕܡ̣ܢ ܗܵܢܵܐ ܗܵܢܵܘ<EOS>ܕܹܝܢ ܡ̣ܢ ܡܲܕܥܵܐ ܘܲܠܟܼܵܐ ܘܐܵܦܸܢ ܡܸܛܠ ܓܡܝܼܪܘܼܬܹܗ ܕܲܟܼܝܵܢܵܐ<EOS>ܝܲܬܿܝܼܪ ܝܑܼܕܼܝܼܥܵܐܝܼܬܼ<EOS> ܫܲܪܝܼܪܵܐ ܡܵܕܹܝܢ ܡܸܠܬܼܵܐ ܕܐܲܡܝܼܪܵܐ ܡ̣ܢ ܐܲܒܼܵܗ̈ܵܬܼܵܐ<EOS>ܕܡܸܢܵܗ̇ ܡ̣ܢ ܠܵܐ ܝܑܼܕܲܥܬܼܵܐ ܒܠܵܐ ܙܲܒܼܢܵܐ ܡܬܲܚܡܵܐ ܡܸܢܵܗ̇ ܕܹܝܢ<EOS>ܠܡܸܬܼܓܲܠܝܵܢܘܼܬܼܵܐ ܕܒܼܘܼܛܵܠܵܗ̇ ܙܲܒܼܢܵܐ ܢܛܝܼܪ ܥܲܡ ܫܲܪܟܵܐ ܕܐ̄ܪ̈ܵܙܹܐ<EOS>ܕܝܼܠܵܢܵܝܹ̈ܐ ܕܲܠܘܵܬܼ ܐܝܼܬܼܘܼܬܼܵܐ ܒܫܸܬܼܩܵܐ ܡܸܬܿܬܲܚܡܝܼܢ<EOS> ܤܛܲܪ ܓܹܝܪ<EOS>ܡ̣ܢ ܥܸܠܵܝܘܼܬܼܵܐ ܟ̱ܠܵܢܵܝܬܼܵܐ ܘܬܲܚܬܵܝܘܼܬܼܵܐ ܓܡܝܼܪܬܵܐ ܠܵܐ ܐܝܼܬܼ ܬܘܼܒܼ<EOS>ܐܲܬܼܪܵܐ ܡܸܨܥܵܝܵܐ ܕܒܹܝܬܼ ܗܵܢܵܐ ܘܲܠܗܵܘ̇ ܒܦܘܼܤܩܵܢܵܐ ܕܲܥܬܼܝܼܕܼ<EOS> ܐܵܘ<EOS>ܟ̱ܠܹܗ ܡ̣ܢ ܥܸܠܵܝܹ̈ܐ ܐܵܘ ܟ̱ܠܹܗ ܡ̣ܢ ܬܲܚܬܵܝܹ̈ܐ<EOS> ܘܲܠܓܼܵܘ ܡ̣ܢ ܗܵܢܵܐ<EOS>ܘܲܠܗܵܘ̇ ܛܲܟܼܤܹ̈ܐ ܡܫܲܚ̈ܠ̱ܦܹܐ ܕܦܘܼܪܥܵܢܘܼܬܼܵܐ<EOS>ܘܐܸܢ ܗܵܕܹܐ ܫܲܪܝܼܪܵܐ ܐܲܝܟܼ ܕܐܵܦ ܐܝܼܬܹܝܗ̇ ܡܵܢܲܐ ܗ̣̄ܝ ܠܸܠܘܼܬܼܵܐ<EOS>ܗܵܝ̇ ܕܐ̄ܢܵܫ̈ܝܼܢ ܠܵܐ ܠܲܡ ܒܵܥܹ̇ܢܵܐ ܗܘܵܝܵܐ ܕܲܒܼܡܲܠܟܿܘܼܬܼܵܐ ܐܵܡܲ݁ܪ ܐ̄ܢܵܫ<EOS>ܐ̄ܢܵܫ ܡܸܢܗܗܘܿܢ ܠܘܲܝ ܕܐܸܫܬܵܘܙܲܒܼ ܒܲܠܚܘܿܕܼ ܡ̣ܢ ܓܹܗܲܢܵܐ ܡܨܸܐ ܐ̄ܢܵܐ<EOS>ܠܡܸܬܼܚܲܦܵܛܘܼ<EOS> ܫܘܼܘܙܵܒܼܵܐ ܕܡ̣ܢ ܓܹܗܲܢܵܐ ܗ̤ܝ ܗ̣̄ܝ ܡܲܠܟܿܘܼܬܼܵܐ<EOS>ܘܡܲܦܘܼܠܬܼܵܐ ܕܡ̣ܢ ܗܵܕܹܐ ܗ̤ܝ ܗ̣̄ܝ ܓܹܗܲܢܵܐ<EOS> ܠܵܐ ܓܹܝܪ ܐܲܠܦܘܼܢ<EOS>ܟܬܼܵܒܹ̈ܐ ܬܠܵܬܼܵܐ ܐܲܬܼܪ̈ܵܘܵܬܼܵܐ<EOS> ܐܸܠܵܐ ܡܵܢܵܐ؟ ܡܵܐ ܠܲܡ ܕܐܵܬܹ̇ܐ ܒܪܹܗ<EOS>ܕܐ̄ܵܢܵܫܵܐ ܒܫܘܼܒܼܚܹܗ ܡܩܝܼܡ ܠܥܸܪ̈ܒܹܐ ܡ̣ܢ ܝܲܡܝܼܢܹܗ ܘܠܲܓܼ̈ܕܲܝܵܐ ܡ̣ܢ<EOS>ܤܸܡܵܠܹܗ<EOS> ܐܵܦܠܵܐ ܬܠܵܬܼ ܓܘܼ̈ܕܹܐ ܐܵܡܲ݁ܪ ܗܵܪܟܵܐ ܐܸܠܵܐ ܬܲܪܬܹܝܢ<EOS>ܝܲܡܝܼ̈ܢܵܝܹܐ<EOS> ܘܤܸܡܵܠܬܼܵܢܵܝܹ̈ܐ<EOS> ܦܘܼܪ̈ܫܵܢܹܐ ܕܐܲܬܼܪ̈ܵܘܵܬܼܵܐ ܕܡܲܥܡܲܪܗܘܿܢ<EOS>ܡܬܲܚܡܵܐܝܼܬܼ<EOS> ܗܵܠܹܝܢ ܐܵܡܲ݁ܪ ܕܢܸܢܗ̱ܪܘܼܢ ܫܸܡܫܵܢܵܐܝܼܬܼ ܒܡܲܠܟܿܘܼܬܼܵܗ<EOS>ܕܐܲܒܼܵܐ<EOS> ܘܗܵܠܹܝܢ ܠܢܘܼܪܵܐ ܕܲܠܥܵܠܲܡ<EOS> ܘܬܼܘܼܒܼ ܢܹܐܬܼܘܿܢ ܠܲܡ ܡ̣ܢ<EOS>ܡܲܕܼܢܚܵܐ ܘܡ̣ܢ ܡܲܥ̱ܪܒܼܵܐ ܘܢܸܤܬܲܡܟܿܘܼܢ ܥܲܡ ܕܒܹܝܬܼ ܐܲܒܼܪܵܗܵܡ<EOS>ܒܡܲܠܟܿܘܼܬܼܵܐ<EOS> ܘܲܒܼܢܲܝ̈ ܡܘܼܠܟܵܢܵܐ ܕܠܵܐ ܐܸܬܿܛܦܝܼܣܘ ܢܸܦܩܘܼܢ<EOS>ܠܚܸܫܟܵܐ ܕܲܠܒܲܪ ܡ̣ܢ ܡܲܠܟܿܘܼܬܼܵܐ<EOS> ܬܲܡܵܢ ܢܸܗܘܸܐ ܒܸܟܼܝܵܐ ܢܲܦܫܵܢܵܝܵܐ<EOS>ܘܚܘܼܪܵܩ ܫܸܢܹ̈ܐ ܕܐܝܼܬܹܝܗ̇ ܟܲܪܝܘܼܬܼܵܐ ܕܥܲܤܩܵܐ ܡ̣ܢ ܢܘܼܪܵܐ<EOS>ܐܸܤܬܲܟܲܠܬܿ ܡܸܟܵܐ ܕܲܡܦܝܼܫܘܼܬܼܵܐ ܕܡ̣ܢ ܗܵܝ̇ ܡܲܤܲܩܬܼܵܐ ܗ̤ܝ ܗ̣̄ܝ<EOS>ܓܹܗܲܢܵܐ ܡܫܲܢܩܵܢܝܼܬܼܵܐ<EOS> ܫܲܦܝܼܪܵܐ ܗ̣̄ܝ ܕܐ̄ܢܵܫ ܢܲܪܬܸܐ ܠܲܒܼܢܲܝ̈ܢܵܫܵܐ<EOS>ܠܫܲܦܝܼܪ̈ܵܬܼܵܐ ܘܢܲܝܬܸܐ ܐܸܢܘܿܢ ܒܐܲܡܝܼܢܘܼܬܼܵܐ ܕܲܒܼܛܝܼܠܘܼܬܹܗ ܡ̣ܢ<EOS>ܛܵܥܝܘܼܬܼܵܐ ܠܝܼܕܲܥܬܼܵܐ ܕܚܲܝܹ̈ܐ<EOS> ܘܗܵܕܹܐ ܛܲܟܼܤܵܐ ܗ̣̄ܝ ܕܡܵܪܲܢ ܘܕܲܫܠܝܼܚܹ̈ܐ<EOS>ܘܪܲܒܲܬܼ ܡܥܲܠܝܵܐ<EOS> ܐܸܢܕܹܝܢ ܡܲܪܓܸܫ ܒܢܲܦܫܹܗ ܕܡ̣ܢ ܚܘܼܠܛܵܢܵܐ ܐܵܘܝܵܐ<EOS>ܘܐܲܡܝܼܢܘܼܬܼܵܐ ܕܐܲܝܟܼ ܗܵܕܹܐ ܡܸܬܼܟܲܪܗܵܐ ܬܹܐܪܬܹܗ ܒܲܚܙܵܬܼܵܐ ܕܨܸܒܼ̈ܘܵܬܼܵܐ<EOS>ܘܲܒܼܗܝܼܠܘܼܬܹܗ ܡܸܬܿܕܵܘܕܼܵܐ ܕܦܘܼܪܫܵܢܵܐ ܘܚܵܫ̇ܟܵܐ ܝܑܼܕܲܥܬܹܗ ܕܲܥܕܲܟܹܝܠ<EOS>ܥܲܠ ܙܗܝܼܪܘܼܬܼܵܐ ܤܢܝܼܩ ܪܸܥܝܵܢܹܗ ܘܥܲܠ ܟܘܼܒܵܫܵܐ ܝܲܬܿܝܼܪܵܐ ܕܪܸ̈ܓܼܫܹܐ<EOS>ܘܥܲܕܼ ܗܸܢܘܿܢ ܢܸܬܼܐܲܤܘܿܢ ܗ̤ܘ ܡܸܬܼܟܪܲܗ<EOS> ܘܟܲܕܼ ܠܗܘܿܢ ܨܵܒܹܿܐ<EOS>ܕܢܲܚܠܸܡ ܡܵܘܒܸܿܕܼ ܠܚܘܼܠܡܵܢܵܐ ܕܢܲܦܫܹܗ ܡܢܵܬܼܵܢܵܝܵܐ ܘܢܵܦ̇ܩ<EOS>ܡ̣ܢ ܚܹܐܪܘܼܬܼܵܐ ܡܢܲܟܲܦܬܼܵܐ ܕܨܸܒܝܵܢܹܗ ܠܲܫܓܼܝܼܫܘܼܬܼܵܐ ܕܗܵܘܢܵܐ<EOS>ܢܸܬܿܕܟܲܪ ܗܵܢܵܐ ܠܡܸܠܬܹܗ ܕܲܫܠܝܼܚܵܐ ܕܐܵܡܲ݁ܪ ܕܕܲܚܠܝܼ̈ܡܹܐ ܗ̣̄ܝ<EOS>ܡܹܐܟܼܘܼܠܬܼܵܐ ܫܲܪܝܼܪܬܑܵܐ<EOS> ܘܢܸܥܛܘܿܦ ܠܒܸܤܬܪܹܗ ܕܲܠܡܵܐ ܢܸܫܡܲܥ<EOS>ܡܸܢܗܘܿܢ ܦܸܠܐܬܼܵܢܵܐܝܼܬܼ ܕܐܲܝܟܲܢ ܐܝܼܬܲܝܟ ܐܵܤܝܵܐ ܕܲܐ̄ܚܪ̈ܵܢܹܐ ܘܲܡܠܸܐ<EOS>ܐܲܢ̄ܬܿ ܚܒܼܵܪ̈ܵܬܼܵܐ<EOS> ܘܢܸܗܘܸܐ ܡܵܕܹܝܢ ܥܲܡ ܢܲܦܫܹܗ ܘܢܸܛܲܪ ܚܠܝܼܡܵܐ<EOS>ܩܢܘܿܡܹܗ ܒܲܠܚܘܿܕܼ<EOS> ܘܕܼܘܼܟܲܬܼ ܡܸܠܬܼܵܐ ܡܸܬܼܪܲܓܼܫܵܢܝܼܬܼܵܐ ܫܘܼܦܪܹ̈ܐ<EOS>ܕܕܼܘܼܒܵܪܹܗ ܢܫܲܡܫܘܼܢ<EOS> ܘܲܚܠܵܦ ܡܸܠܹ̈ܐ ܕܦܘܼܡܵܐ ܐܸܢ ܡܲܨܝܵܐ<EOS>ܕܟܲܕܼ ܗ̤ܘ ܒܚܘܼܠܡܵܢܵܐ ܢܲܦܫܹܗ ܢܸܛܲܪ ܐ̄ܚܪܵܢܹܐ ܢܸܬܼܥܲܕܪܘܼܢ<EOS> ܘܲܒܼܝܲܕܼ<EOS>ܚܘܼܠܡܵܢܹܗ ܢܸܬܼܚܲܠܡܘܼܢ ܐܵܦ ܟܲܕܼ ܪܲܚܝܼܩ ܒܲܛܢܵܢܵܐ ܕܒܲܥܒܼܵܕܼܵܘ̈ܗܝ<EOS>ܡܝܲܬܿܪܹ̈ܐ ܝܲܬܝܼܪ ܦܲܐܝܵܐ ܡ̣ܢ ܕܟܲܕܼ ܢܫܲܡܸܫ ܐܸܢܘܿܢ ܒܲܫܚܝܼܡܘܼܬܼ<EOS>ܡܸܠܬܼܵܐ ܒܲܩܢܘܿܡܹܗ ܟܲܕܼ ܗ̤ܘ ܡܪܲܥ ܟܡܵܐ ܕܥܲܠ ܐܵܤܝܘܼܬܼܵܐ<EOS>ܤܢܝܼܩ ܐܵܦ ܗ̤ܘ ܝܲܬܿܝܼܪ ܡܸܢܗܘܿܢ ܤܲܡܝܵܐ ܓܹܝܪ ܐܸܢ ܠܤܲܡܝܵܐ<EOS>ܢܕܲܒܲܪ ܬܪ̈ܲܝܗܘܿܢ ܒܓܼܘܼܡܵܨܵܐ ܢܵܦ̇ܠܝܼܢ<EOS> ܕܲܚܠܝܼܡܹ̈ܐ ܠܲܡ ܐܝܼܬܹܝܗ̇<EOS>ܡܹܐܟܼܘܼܠܬܼܵܐ ܫܲܪܝܼܪܬܵܐ ܘܕܲܐܝܠܹܝܢ ܕܐܸܬܼܢܲܦܲܩܘ ܪܸ̈ܓܼܫܲܝܗܘܿܢ ܘܐܸܬܼܚܲܨܲܘ<EOS>ܠܲܡܩܲܒܵܠܘܼ ܟܠ ܡܹܐܟܼ̈ܠܵܢ<EOS> ܗܵܢܵܘ ܕܹܝܢ ܡ̣ܢ ܟܠ ܦܸܓܼܥ̈ܝܼܢ ܕܲܒܼܪܸ̈ܓܼܫܹܐ<EOS>ܒܲܕܼܠܑܵܐ ܡܸܬܼܟܿܪܲܗ ܠܸܒܵܐ ܡܸܛܠ ܢܘܼܦܵܩܹܗ ܕܒܲܓܼܡܝܼܪܘܼܬܼܵܐ<EOS>ܐܸܡܲܬܼܝ ܕܹܝܢ ܕܨܵܒܹ̇ܐ ܤܵܛܵܢܵܐ ܕܲܢܛܲܡܲܐ ܪܸܥܝܵܢܵܐ ܙܲܗܝܵܐ ܒܚܘܼ̈ܫܵܒܹܐ<EOS>ܕܙܵܢܝܘܼܬܼܵܐ ܠܘܼܩܕܲܡ ܒܫܘܼܒܚܵܐ ܤܪܝܼܩܵܐ ܡܢܲܤܸܐ ܚܘܼܡܤܵܢܹܗ ܟܲܕܼ ܗ̤ܘ<EOS>ܫܘܼܪܵܝܵܐ ܕܚܘܼܫܵܒܼܵܐ ܠܵܐ ܕܵܡܹ̇ܐ ܠܲܕܼܚܵܫܘܿܫܹ̈ܐ<EOS> ܗܵܕܹܐ ܥܵܒܹ̇ܕܼ ܠܪܸܥܝܵܢܵܐ<EOS>ܢܛܝܼܪܵܐ<EOS>ܗܵܘ̇ ܕܠܵܘ ܦܫܝܼܩܵܐܝܼܬܼ ܡܨܸܐ ܪܵܡܹ̇ܐ ܒܹܗ ܚܘܼܫܵܒܼܵܐ ܤܲܢܝܵܐ ܥܲܪܛܸܠܵܐܝܼܬܼ<EOS>ܡܵܐ ܕܹܝܢ ܕܲܢܦܲܩ̣ ܡ̣ܢ ܒܹܝܬܼ ܡܸܪܕܹܗ ܗܵܘ̇ ܚܲܤܝܼܢܵܐ ܒܝܲܕܼ ܪܸܥܝܵܐ<EOS>ܕܲܒܼܚܘܼܫܵܒܹ̈ܐ ܩܲܕܼܡܵܝܹ̈ܐ ܘܩܲܠܝܼܠ ܐܸܬܼܪܲܚܲܡ ܡ̣ܢ ܬܲܡܵܢ ܡܲܦܓܲܥ<EOS>ܒܹܗ ܡܠܘܿܐܹ̈ܐ ܕܙܵܢܝܘܼܬܼܵܐ ܟܲܕܼ ܡܲܥܒܲܪ ܠܪܸܥܝܵܢܵܐ ܥܲܠ ܨܸܒܼ̈ܘܵܬܼܵܐ<EOS>ܙܲܠܝܼ̈ܠܵܬܼܵܐ ܠܘܼܩܕܲܡ ܕܹܝܢ ܡܸܬܼܪܗܸܒܼ ܡܸܢܫܹܠܝ ܒܦܸܓܼܥܹܗ ܕܲܒܼܗܹܝܢ<EOS>ܡܸܛܠ ܢܘܼܟܵܦܵܐ ܕܚܘܼ̈ܫܵܒܹܐ ܕܲܦܓܲܥ̣ܘ ܒܨܸܒܼ̈ܘܵܬܼܵܐ ܕܡ̣ܢ ܚܙܵܬܼܗܹܝܢ<EOS>ܢܙܝܼܪ ܗ̄ܘ̣ܵܐ ܡ̣ܢ ܟܲܕܼܘܼ ܗܵܘܢܵܐ ܡܕܲܒܿܪܵܢܗܘܿܢ<EOS> ܒܪܲܡ ܕܹܝܢ ܐܸܬܿܬܲܚܬܝܼ<EOS>ܡ̣ܢ ܪܵܘܡܵܐ ܕܪܸܢܝܹܗ ܩܲܕܼܡܵܝܵܐ ܐܵܦܸܢ ܠܵܐ ܐܸܬܿܛܲܡܲܐ<EOS> ܐܸܢ ܕܹܝܢ<EOS>ܠܒܸܤܬܿܪܹܗ ܠܑܵܐ ܥܵܛܹ̇ܦ ܘܲܠܚܘܼ̈ܫܵܒܹܐ ܩܲܕܼܡܵܝܹ̈ܐ ܡܲܕܸܪܸܟܼ ܚܲܪܝܼܦܵܐܝܼܬܼ<EOS>ܕܐܝܼܬܲܝܗܘܿܢ ܥܸܠܬܼܵܐ ܠܚܘܼ̈ܫܵܒܹܐ ܬܪ̈ܲܝܵܢܹܐ ܡܵܐ ܕܲܒܼܗܹܝܢ ܒܨܸܒܼ̈ܘܵܬܼܵܐ<EOS>ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܦܵܓܲܥ ܗܵܝܕܹܝܢ ܗ̤ܘ ܥܝܵܕܼܵܐ ܡܤܲܡܸܐ ܠܦܘܪܫܵܢܵܗ̇<EOS>ܕܢܲܦܫܵܐ ܡ̣ܢ ܐܲܡܝܼܢܘܼܬܼܵܐ ܕܦܸܓܼܥܹ̈ܐ<EOS> ܒܲܕܓܼܘܿܢ ܠܦܘܼܬܼ ܟܡܵܝܘܼܬܼܵܐ<EOS>ܘܲܙܢܵܢܵܝܘܼܬܼܵܐ ܕܚܲܫܵܐ ܩܲܕܼܡܵܝܵܐ ܗܵܟܲܢܵܐ ܟܕܼܝܼܢܘܼܬܼܵܐ ܕܒܲܬܼܪܲܝܵܢܵܐ<EOS>ܠܡܸܓܼܢܲܒܼ ܐܸܢܘܿܢ ܠܚܲܫܹ̈ܐ ܒܥܘܼ̈ܗܕܵܢܹܐ ܕܲܡܝܲܬܿܪ̈ܵܬܼܵܐ ܦܫܝܼܩܵܐ ܐܵܦ<EOS>ܫܲܦܝܼܪܵܐ ܡ̣ܢ ܕܲܠܡܸܙܟܵܐ ܐܸܢܘܿܢ ܒܐܵܓܼܘܿܢܵܐ ܕܡܵܐ ܕܲܢܦܲܩ̣ܘ ܗܸܢܘܿܢ<EOS>ܚܲܫܹ̈ܐ ܡ̣ܢ ܐܲܬܼܪܗܘܿܢ ܘܐܸܬܿܬܿܙܝܼܥܘ ܠܲܡܚܵܘܵܝܘܼ ܢܲܦܫܗܘܿܢ ܒܬܲܟܼܬܿܘܼܫܵܐ<EOS>ܗܵܝܕܹܝܢ ܐܵܦ ܨܘܼܪ̈ܵܬܼܵܐ ܘܕܸܡ̈ܘܵܬܼܵܐ ܛܵܒܼܥ̇ܝܼܢ ܒܪܸܥܝܵܢܵܐ<EOS> ܬܘܼܩܦܵܐ ܪܲܒܵܐ<EOS>ܩܢܸܐ ܛܲܟܼܤܵܐ ܗܵܢܵܐ ܠܡܸܤܲܒܼ ܚܲܝܠܵܐ ܡ̣ܢ ܪܸܥܝܵܢܵܐ<EOS> ܘܲܠܬܲܪܥܝܼܬܼܵܐ<EOS>ܪܵܘܪܒܼܵܐܝܼܬܼ ܫܵܓܹ̇ܫ ܘܲܡܕܲܠܲܚ<EOS> ܒܢܝܼܫܵܐ ܕܹܝܢ ܩܲܕܼܡܵܝܵܐ ܕܐܸܡ̇ܪܹܬܼ ܐܵܦܠܵܐ<EOS>ܥܸܩܒܲܝ̈ܗܘܿܢ ܕܚܲܫܹ̈ܐ ܡܸܬܼܝܲܕܼܥܝܼܢ ܒܪܸܥܝܵܢܵܐ ܡ̣ܢ ܒܵܬܲܪ ܫܘܼܢܵܝܗܘܿܢ<EOS>ܠܕܲܟܼܝܘܼܬܼܵܐ ܡܢܲܛܪܝܼܢ ܥܲܡܠܹ̈ܐ ܦܲܓܼܪ̈ܵܢܵܝܹܐ ܘܗܸܓܼܝܵܢܵܐ ܕܒܲܟܼܬܼܝܼ̈ܒܼܵܐ<EOS>ܘܲܠܗܘܿܢ ܠܥܲܡܠܹ̈ܐ ܡܫܲܪܪܝܼܢ ܤܲܒܼܪܵܐ ܘܕܸܚܠܬܼܵܐ<EOS> ܘܲܠܤܲܒܼܪܵܐ<EOS>ܘܲܠܕܸܚܠܬܼܵܐ ܡܩܝܼܡܝܼܢ ܒܪܸܥܝܵܢܵܐ ܪܲܚܝܼܩܘܼܬܼܵܐ ܕܡ̣ܢ ܒܢܲܝ̈ܢܵܫܵܐ ܘܒܼܵܥܘܼܬܼܵܐ<EOS>ܐܲܡܝܼܢܬܼܵܐ<EOS> ܥܕܲܡܵܐ ܕܲܡܩܲܒܸܠ ܒܲܪܢܵܫܵܐ ܦܵܪܲܩܠܹܝܛܵܐ ܥܲܠ ܪ̈ܘܼܫܡܹܐ<EOS>ܕܲܕܼܝܘܿܬܼܵܐ ܤܢܝܼܩ<EOS> ܕܲܒܼܨܘܼܪ̈ܵܬܼܵܐ ܥܘܼ̈ܗܕܵܢܹܐ ܡܵܘܬܿܪ̈ܵܢܹܐ ܢܸܩܒܿܘܿܥ<EOS>ܒܠܸܒܹܗ<EOS> ܕܒܲܐܡܝܼܢܘܼ ܡ̣ܢ ܗܸܓܼܝܵܢܵܐ ܕܲܒܼܗܘܿܢ ܢܚܲܕܸܬܼ ܐܸܢܘܿܢ ܠܓܼܘܪ̈ܵܓܹܐ<EOS>ܕܲܡܝܲܬܿܪܘܼܬܼܵܐ ܘܲܙܗܝܼܪܘܼܬܼܵܐ ܕܡ̣ܢ ܐܘܼܪ̈ܚܵܬܼܵܐ ܩܲܛܝܼ̈ܢܵܬܼܵܐ ܕܲܚܛܝܼܬܼܵܐ<EOS>ܢܸܚܙܸܐ ܒܢܲܦܫܹܗ ܒܝܲܕܼ ܕܚܲܝܠܵܐ ܐܵܚ̇ܘܿܕܼܵܐ ܕܪܘܼܚܵܐ ܠܑܵܐ ܥܕܲܟܹܝܠ<EOS>ܩܢܸܐ ܕܕܵܚܹ̇ܩ ܠܛܘܼܥܚܲ ܗܵܝ̇ ܕܲܡܚܲܠܨܵܐ ܥܘ̈ܗܕܵܢܹܐ ܡܵܘܬܿܪ̈ܵܢܹܐ<EOS>ܡ̣ܢ ܒܲܪܢܵܫܵܐ ܘܲܡܩܲܪܒܼܵܐ ܠܘܵܬܹܗ ܫܘܼܗܵܝܵܐ ܒܝܲܕܼ ܦܘܼܠܗܵܕܵܐ ܕܗܵܘܢܵܐ<EOS>ܡܵܐ ܕܹܝܢ ܕܚܲܝܠܵܐ ܕܪܘܼܚܵܐ ܥܲܠ̣ ܘܲܫ̣ܪܵܐ ܒܚܲܝ̈ܠܹܝܗ̇ ܡܸܬܼܝܲܕܼܥܵܢܹ̈ܐ<EOS>ܕܢܲܦܫܵܐ ܦܵܠܘܿܚܬܼܵܐ ܗܵܝܕܹܝܢ ܚܠܵܦ ܢܵܡܘܿܤܹ̈ܐ ܕܒܲܕܼܝܘܿܬܼܵܐ ܡܸܬܼܩܲܒܼܥܝܼܢ<EOS>ܒܠܸܒܵܐ ܦܘܼ̈ܩܕܵܢܹܐ ܕܪܘܼܚܵܐ<EOS> ܗܵܠܹܝܢ ܕܗ̤ܘ ܠܸܒܵܐ ܟܲܤܝܵܐܝܼܬܼ ܡ̣ܢ<EOS>ܪܘܼܚܵܐ ܝܵܠܹ̇ܦ ܕܠܵܐ ܡܸܤܬܢܸܩ ܥܲܠ ܬܲܥܕܼܝܼܪܵܐ ܕܲܡ̈ܠܘܿܐܹܐ ܡܸܬܼܪ̈ܲܓܼܫܵܢܹܐ<EOS>ܒܝܲܕܼ ܡܸܨܥܵܝܘܼܬܼܵܐ ܕܪܸ̈ܓܼܫܹܐ ܟܠ ܟܡܵܐ ܕܡ̣ܢ ܗܝܼܘܼ̈ܠܹܐ ܝܵܠܹ̇ܦ<EOS>ܗܵܘܢܵܐ ܢܲܩܝܼܦܵܐ ܠܝܘܼܠܦܵܢܹܗ ܛܘܼܥܝܲܝ ܘܡܸܬܼܢܲܫܝܵܢܘܼܬܼܵܐ<EOS> ܟܲܕܼ ܕܹܝܢ<EOS>ܗܘ̤ܵܐ ܝܘܼܠܦܵܢܹܗ ܒܐܲܝܠܹܝܢ ܕܠܵܐ ܡܸܬܼܚܲܒ̈ܠܵܢ ܘܐܵܦ ܥܘܼܗܕܵܢܹܗ<EOS>ܕܠܵܐ ܚܒܼܵܐ ܩܵܐܹ̇ܡ ܒܡܸܬܼܡܲܕܿܥܵܢܘܼܬܼܵܐ ܕܲܒܼܗܹܝܢ ܐܝܼܬܼ ܚܘܼ̈ܫܵܒܹܐ ܛܵܒܹ̈ܐ<EOS>ܘܐܝܼܬܼ ܨܸܒܼܝܵܢܵܐ ܛܵܒܼܵܐ<EOS> ܐܝܼܬܼ ܚܘܼܫܵܒܹܐ ܤܢܲܝ̈ܵܐ ܘܐܝܼܬܼ ܠܸܒܵܐ ܤܲܢܝܵܐ<EOS>ܩܲܕܼܡܵܝܹ̈ܐ ܓܹܝܪ ܒܸܠܥܵܕܼ ܡ̣ܢ ܬܪ̈ܲܝܵܢܹܐ ܒܨܝܼܪ ܡܸܬܼܚܲܫܒܿܝܼܢ ܠܦܘܼܪܥܵܢܘܼܬܼܵܐ<EOS>ܗܵܢܘܿܢ ܡܲܢ ܙܵܘ̈ܥܹܐ ܐܸܢܘܿܢ ܕܥܵܒܼ̇ܪܝܼܢ ܒܓܼܵܘ ܪܸܥܝܵܢܵܐ ܐܲܝܟܼ ܪ̈ܘܼܚܹܐ<EOS>ܕܥܵܒܼܪ̈ܵܢ ܒܝܲܡܵܐ ܘܡܸܬܿܬܿܪܝܼܡܝܼܢ ܓܲܠܠܹ̈ܐ<EOS> ܗܵܠܹܝܢ ܓܹܝܪ ܥܸܩܵܪܹ̈ܐ<EOS>ܐܸܢܘܿܢ<EOS> ܘܲܠܦܘܼܬܼ ܢܝܼܫܵܐ ܕܐܲܚܝܼܕܼܵܐ ܫܲܬܼܐܸܤܬܼܵܐ ܗܵܟܲܢܵܐ ܗܵܘܹ̇ܐ ܦܘܼܪܥܵܢܵܐ<EOS>ܛܵܒܼܵܐ ܐܵܘ ܒܝܼܫܵܐ ܘܠܵܘ ܐܲܝܟܼ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ<EOS> ܢܲܦܫܵܐ<EOS>ܓܹܝܪ ܠܲܡܵܙܥܘܼ ܚܘܼ̈ܫܵܒܹܐ ܡܫܲܚ̈ܠܦܹܐ ܠܵܐ ܫܵܠ̇ܝܵܐ<EOS> ܐܸܢ ܕܹܝܢ ܐܲܢ̄ܬܿ<EOS>ܠܟܼܠ ܚܲܕܼ ܡ̣ܢ ܗܵܠܹܝܢ ܦܘܼܪܥܵܢܵܐ ܡܲܩܸܨ ܐܲܢ̄ܬܿ ܟܲܕܼ ܥܸܩܵܪܵܐ ܠܲܝܬܿ<EOS>ܠܗܘܿܢ ܡ̣ܢ ܠܬܲܚܬܿ ܩܲܪܝܼܒܼ ܐܲܢ̄ܬܿ ܡܵܕܹܝܢ ܕܐܵܠܹܦ ܙܲܒܼ̈ܢܝܼܢ ܒܚܲܕܼ<EOS>ܝܵܘܡܵܐ ܬܫܲܚܠܸܦ ܛܵܒܼ̈ܬܼܵܟܼ ܘܲܓܼܙܵܪ ܕܝܼܢܵܟܼ<EOS>ܦܲܪܘܼܓܼܵܐ ܕܠܑܵܐ ܓܸܦܹ̈ܐ ܐܝܼܬܼܘܗܝ ܗܵܘܢܵܐ ܕܚܲܕܼܬܼܵܐܝܼܬܼ ܢܦܲܩ̣ ܡ̣ܢ<EOS>ܥܘܼܪ̈ܙܵܠܲܝ ܚܲܫܹ̈ܐ ܒܥܲܡܠܹ̈ܐ ܕܲܬܼܝܵܒܼܘܼܬܼܵܐ<EOS> ܘܲܒܼܥܸܕܵܢܵܐ ܕܲܨܠܘܿܬܼܵܐ ܐܵܠܹ̇ܝܨ<EOS>ܢܲܦܫܹܗ ܠܡܸܬܼܥܲܠܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ ܘܠܵܐ ܡܸܫܟܲܚ<EOS> ܐܸܠܵܐ ܥܕܲܟܹܝܠ<EOS>ܠܐܲܦܲܝ̈ ܐܲܪܥܵܐ ܡܫܲܦܸܦ ܠܐܲܝܟܵܐ ܕܪܵܫܹ̇ܦ ܚܸܘܝܵܐ<EOS> ܡܟܲܢܸܫ ܕܹܝܢ<EOS>ܚܘܼܫܵܒܼܵܘ̈ܗܝ ܒܝܲܕܼ ܩܸܪܝܵܢܵܐ ܘܥܲܡܠܹ̈ܐ ܘܕܸܚܠܬܼܵܐ ܘܪܸܢܝܵܐ ܕܲܙܢܲܝ̈<EOS>ܡܝܲܬܿܪܘܼܬܼܵܐ<EOS> ܠܒܲܪ ܡ̣ܢ ܗܵܠܹܝܢ ܓܹܝܪ ܡܸܕܸܡ ܐ̄ܚܪܹܝܢ ܠܵܐ ܝܵܕܲܥ̇<EOS>ܘܐܵܦ ܗܵܠܹܝܢ ܥܸܕܵܢܵܐ ܙܥܘܿܪܵܐ ܡܢܲܛܪܝܼܢ ܠܗܵܘܢܵܐ ܟܲܕܼ ܕܟܸܐ<EOS>ܘܬܼܘܼܒܼ ܐܸܬܼ݂ܵܘ ܥܘܼ̈ܗܕܵܢܹܐ ܘܲܕܼܠܲܚ̣ܘ ܘܛܲܢܸܦ̣ܘ ܠܠܸܒܵܐ<EOS> ܠܵܐ ܓܹܝܪ<EOS>ܐܲܪܓܸܫ̣ ܥܕܲܟܹܝܠ ܒܐܵܐܲܪ ܡܫܲܝܢܵܐ ܘܚܹܐܪܵܝܵܐ ܕܲܕܼܠܵܐ ܥܘܼܗܕܵܢܵܐ<EOS>ܕܨܸܒܼ̈ܘܵܬܼܵܐ ܥܸܕܵܢܵܐ ܤܲܓܿܝܼܐܵܐ ܡܟܲܢܸܫ ܗܵܘܢܵܐ ܟܲܕܼ ܒܗܝܼܠ<EOS> ܥܕܲܟܹܝܠ<EOS>ܓܹܝܪ ܐܸܒܼܪܹ̈ܐ ܒܸܤܪ̈ܵܢܵܝܬܼܵܐ ܐܝܼܬܼ ܠܹܗ ܗܵܢܵܘ ܕܹܝܢ ܡܝܲܬܿܪ̈ܵܬܼܵܐ<EOS>ܦܲܓܼܪ̈ܵܢܵܝܵܬܼܵܐ<EOS>ܕܲܒܼܓܸܠܝܵܐ ܡܸܬܼܦܲܠ̈ܚܵܢ<EOS> ܠܬܹܐܘܿܪܝܼܵܐ ܕܝܼܠܗܹܝܢ ܕܲܡܝܲܬܿܪ̈ܵܬܼܵܐ ܕܦܵܠܲܚ<EOS>ܠܑܵܐ ܥܕܲܟܹܝܠ ܚ̣ܙܵܐ ܘܐܲܪܓܸܫ̣ ܕܗ̤ܝ ܐܝܼܬܹܝܗ̇ ܓܸܦܹ̈ܐ ܕܗܵܘܢܵܐ ܕܒܼܵܗ̇<EOS>ܡܸܬܼܩܲܪܲܒܼ ܠܘܵܬܼ ܫܡܲܝܵܢ̈ܝܬܼܵܐ ܘܡܸܬܼܪܲܚܲܩ ܡ̣ܢ ܐܲܪܥܵܐ<EOS> ܟܡܵܐ<EOS>ܕܡܸܪܲܓܼܫܵܢܵܐܝܼܬܼ ܘܲܒܼܨܸܒܼ̈ܘܼܵܬܼܵܐ ܡܫܲܡܸܫ ܒܲܪܢܵܫܵܐ ܠܐܲܠܵܗܵܐ ܛܲܒܼ̈ܥܹܐ<EOS>ܕܨܸܒܼ̈ܘܵܬܼܵܐ ܡܸܬܼܪܲܡܫܝܼܢ ܒܚܘܼܫܵܒܼܵܘ̈ܗܝ ܘܐܸܤܟܹܡܹ̈ܐ ܕܓܼܘܼ̈ܫܡܹܐ ܪܵܢܝܵܐ<EOS>ܬܲܪܥܝܼܬܹܗ ܒܗܵܢܹܝܢ ܐܲܠܵܗܵܝ̈ܬܼܵܐ<EOS> ܡܵܐ ܕܹܝܢ ܕܐܲܪܓܸܫ̣ ܒܗܵܘ̇ ܕܲܠܓܼܵܘ<EOS>ܡ̣ܢ ܨܸܒܼ̈ܘܵܬܼܵܐ ܗܵܝܕܹܝܢ ܠܦܘܼܬܼ ܡܫܘܼܚܬܼܵܐ ܕܡܲܪܓܫܵܢܘܼܬܹܗ ܗܵܘܹ̇ܐ<EOS>ܐܵܦ ܗ̤ܘ ܪܸܥܝܵܢܹܗ ܡܪܲܝܲܡ ܡ̣ܢ ܐܸܤܟܹܡܹ̈ܐ ܕܨܸܒܼ̣̱̈ܘܵܬܼܵܐ ܙܲܒܼܢܵܐ ܒܙܲܒܼܢܹܗ<EOS>ܥܲܝܢܵܘ̈ܗܝ ܕܡܵܪܝܵܐ ܥܲܠ ܡܲܟܿܝܼ̈ܟܹܐ ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܢ<EOS>ܨܠܘܿܬܹܗ ܕܡܲܟܿܝܼܟܼܵܐ ܐܲܝܟܼ ܕܡ̣ܢ ܦܘܼܡܵܐ ܠܐܸܢܵܐ<EOS> ܡܵܪܝܵܐ ܐܲܠܵܘܗܝ<EOS>ܢܸܢܼܡܲܪ ܚܸܫܘܿܟܼܝ<EOS> ܒܙܲܒܼܢܵܐ ܕܐܝܼܬܲܝܟ ܒܫܸܠܝܵܐ ܥܲܡ ܦܘܼܠܚܵܢܵܐ ܫܲܦܝܼܪܵܐ<EOS>ܕܡܲܟܿܝܼܟܼܘܼܬܼܵܐ ܡܵܐ ܕܩܸܪܒܲܬ̤ ܠܵܗ̇ ܢܲܦܫܵܟܼ ܠܡܸܦܲܩ ܡ̣ܢ ܬܚܹܝܬܼ<EOS>ܥܲܡܛܵܢܵܐ ܗܵܕܹܐ ܐܵܬ̤ܵܐ ܬܸܗܘܸܐ ܠܵܟܼ ܝܵܩܹ̇ܕܼ ܠܸܒܵܟܼ ܘܪܵܬܲܚ ܐܲܝܟܼ<EOS>ܕܲܒܼܢܘܼܪܑܵܐ ܠܸܠܝܵܐ ܘܐܝܼܡܵܡܵܐ<EOS> ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܝܬܼܵܐ ܩܸܛܡܵܐ<EOS>ܘܙܸܒܼܠܵܐ ܬܸܚܫܘܿܒܼ<EOS> ܗܵܢܵܘ ܕܹܝܢ ܕܐܵܦܠܵܐ ܠܤܲܝܒܵܪܬܵܐ ܬܸܗܢܸܐ ܠܵܟܼ<EOS>ܠܡܸܩܪܲܒܼ ܒܗܲܢܝܼܐܝܼܬܼܵܐ ܕܚܘܼ̈ܫܵܒܹܐ ܚܲܕ̈ܬܹܐ ܘܚܲܡܝܼ̈ܡܹܐ ܕܐܲܡܝܼܢܵܐܝܼܬܼ<EOS>ܒܢܲܦܫܵܟܼ ܡܸܬܿܬܿܙܝܼܥܝܼܢ<EOS> ܘܡ̣ܢ ܫܹܠܝ ܡܸܬܼܝܼܗܸܒܼ ܠܵܟ ܡܲܒܿܘܼܥܵܐ ܕܕܸܡܥܹ̈ܐ<EOS>ܐܲܝܟܲܢܵܐ ܕܐܲܝܟܼ ܡܲܝ̈ܵܐ ܕܢܲܚ̈ܝܠܹܐ ܫܵܦ̈ܥܵܢ ܡ̣ܢ ܥܲܝܢܲܝ̈ܟ ܕܠܵܐ ܥܸܨܝܵܢ<EOS>ܟܲܕܼ ܚܠܝܼܛܵܢ ܒܟܼܠܗܘܿܢ ܦܘܼܠܚܵܢܲܝ̈ܟ<EOS> ܗܵܢܵܘ ܕܹܝܢ ܥܲܡ ܩܸܪܝܵܢܵܟܼ<EOS>ܘܥܲܡ ܨܠܘܿܬܼܵܟܼ ܘܥܲܡ ܬܸܫܡܸܫܬܵܟܼ ܘܥܲܡ ܗܸܪܓܵܟܼ ܘܥܲܡ<EOS>ܤܲܝܒܵܪܬܵܟܼ ܘܥܲܡ ܫܸܩܝܵܟܼ ܘܥܲܡ ܟܠ ܕܥܵܒܹ̇ܕܼ ܐܲܢ̄ܬܿ ܕܸܡܥܹ̈ܐ<EOS>ܡܙܲܝܼ̈ܓܼܵܢ ܒܗܘܿܢ<EOS> ܡܵܐ ܕܹܝܢ ܕܲܚ̣ܙܲܝܬܿ ܗܵܠܹܝܢ ܒܢܲܦܫܵܟܼ ܐܸܬܼܠܲܒܲܒܼ<EOS>ܥ̣ܒܲܪܬܿ ܠܝܲܡܵܐ<EOS> ܘܐܵܘܤܸܦ ܥܲܡܠܹ̈ܐ ܘܫܲܦܝܼܪ ܐܲܚܘܿܕܼ ܘܗܝܼܪܘܼܬܼܵܐ<EOS>ܕܬܸܤܓܸܐ ܛܲܝܒܘܼܬܼܵܐ ܝܵܘܡܵܐ ܡ̣ܢ ܝܵܘܡܵܐ<EOS> ܥܕܲܡܵܐ ܕܒܼܗܵܠܹܝܢ ܬܸܦܓܲܥ<EOS>ܠܵܐ ܥܕܲܟܹܝܠ ܫܸܠܡܲܬ̤ ܐܘܼܪܚܵܟܼ ܠܡܸܡܸܛܵܐ ܠܛܘܼܪܹܗ ܕܐܲܠܵܗܵܐ<EOS>ܐܸܢܕܹܝܢ ܡ̣ܢ ܒܵܬܲܪ ܕܐܸܫܟܲܚ̣ܬܿ ܓܵܙ ܠܗܹܝܢ ܘܚܲܡܝܼܡܘܼܬܼܵܐ ܗܵܝ̇ ܫܗܵܬ̤<EOS>ܠܵܗ̇ ܕܠܵܐ ܚܘܼܠܵܦܵܐ ܕܡܸܕܸܡ ܐ̄ܚܪܹܝܬ ܕܒܼܵܬܼܪܗܹܝܢ ܥܬܼܝܼܕܼ ܐܲܢ̄ܬܿ<EOS>ܠܡܸܤܲܒܼ ܘܵܝ ܠܵܟܼ ܡܵܢ ܐܵܘܒܸܕܬܿ ܐܵܘ ܐܸܬܿܬܿܪܝܼܡ̣ܬܿ ܐܵܘ ܐܸܬܼܪܲܦ̣ܝܼܬܿ<EOS>ܕܡܵܢܵܐ ܗܵܟܹܝܠ ܐܝܼܬܼܵܘܗܝ ܗܵܘ̇ ܡܸܕܸܡ ܕܤܝܼܡ ܒܵܬܲܪ ܕܸܡ̈ܥܹܐ ܕܡܵܐ<EOS>ܕܲܥ̣ܒܲܪ ܐ̄ܢܵܫ ܡܸܢܗܹܝܢ ܒܹܗ ܦܵܓܲܥ<EOS> ܘܡܵܢܵܐ ܐ̄ܚܪܹܢܵܐ ܐܵܦ ܒܵܬܲܪ ܗܵܘ̇<EOS>ܪܵܫܡܝܼܢܲܢ ܠܬܲܚܬܿ ܒܪܹ̈ܫܹܐ ܗܵܢܘܿܢ ܕܥܲܠ ܝܘܼܒܵܠܵܐ ܕܕܼܘܼܒܵܪܹ̈ܐ ܐܲܝܟܼ<EOS>ܡܸܕܸܡ ܕܐܸܐܼܢܲܗܲܪܢܲܢ ܡ̣ܢ ܟܬܼܵܒܹ̈ܐ ܘܡ̣ܢ ܐܲܒܼܵܗ̈ܬܼܵܐ ܕܐܸܬܼܗܝܡܲܢܘ ܥܲܠ<EOS>ܐ̄ܪ̈ܵܙܹܐ ܕܐܲܝܟܼ ܗܵܠܹܝܢ ܐܸܢ ܠܲܝܬܿ ܠܵܟܼ ܥܲܡܠܹ̈ܐ ܠܵܐ ܬܡܲܠܸܠ ܥܲܠ<EOS>ܡܝܲܬܿܪܘܼܬܼܵܐ<EOS> ܝܲܩܝܼܪܝܼܢ ܥܲܠ ܐܲܠܵܗܵܐ ܐܘܼ̈ܠܵܨܢܹܐ ܕܲܚܠܵܦ ܙܲܕܝܼܩܘܼܬܼܵܐ<EOS>ܝܲܬܿܝܼܪ ܡ̣ܢ ܟܠ ܢܸܕܼܪܹ̈ܐ ܘܩܘܼܪ̈ܒܵܢܹܐ<EOS> ܘܪܹܚܝ ܕܘܼܥܬܼܵܐ ܕܠܹܐܘܲܬܼܗܘܿܢ<EOS>ܡ̣ܢ ܟܠܗܘܿܢ ܥܸܩܵܪܹ̈ܐ ܚܲܠܝܼܝ̈ ܪܹܚܵܐ ܘܗܹܪ̈ܘܿܡܹܐ ܓܒܲܝ̈ܵܐ ܟܠ<EOS>ܡܝܲܬܿܪܘܼܬܼܵܐ ܕܹܝܢ ܕܦܲܓܼܪܵܐ ܒܵܗ̇ ܠܵܐ ܡܸܬܼܐܠܸܨ ܚܲܝܛܵܐ ܚܫܘܿܒܹܝܗ̇<EOS>ܕܠܵܐ ܢܲܦܫܵܐ<EOS> ܩܘܼܪ̈ܒܵܢܲܝܗܘܿܢ ܕܙܲܕܝܼ̈ܩܹܐ ܕܸܡܥܹ̈ܐ ܕܒܼܵܒܼ̈ܬܼܗܘܼܢ<EOS>ܘܕܸܒܼܚܲܝ̈ܗܘܿܢ ܡܩܲܒ̈ܠܹܐ ܬܸܢ̈ܚܵܬܼܵܐ ܕܫܲܗܪ̈ܲܝܗܘܿܢ<EOS> ܓܵܥܹ̇ܝܢ ܩܲܕܝܼ̈ܫܹܐ ܡ̣ܢ<EOS>ܝܘܼܩܪܹܗ ܕܦܲܓܼܪܵܐ ܘܡܸܬܿܬܲܢܚܝܼܢ ܘܲܒܼܚܲܫܵܐ ܡܫܲܕܪܝܼܢ ܨܠܵܘܵܬܼ̈ܗܘܿܢ<EOS>ܠܘܵܬܼ ܐܲܠܵܗܵܐ<EOS> ܘܲܠܩܵܠ ܓܥܵܬܼܗܘܿܢ ܚܲܝ̈ܠܵܘܵܬܼܵܐ ܩܲܕܝܼ̈ܫܹܐ ܨܵܝ̇ܒܿܝܼܢ<EOS>ܠܘܲܥܕܲܝ̈ܗܘܿܢ ܕܲܢܠܲܒܿܒܼܘܼܢ ܐܸܢܘܿܢ ܒܤܲܒܼܪܵܐ ܘܲܢܒܲܝܐܘܼܢ ܐܸܢܘܿܢ<EOS> ܫܵܘ̈ܬܵܦܹܐ<EOS>ܐܸܢܘܿܢ ܡܲܠܲܐܟܹ̈ܐ ܩܲܕܝܼ̈ܫܹܐ ܒܢܸܤܝ̈ܘܿܢܹܐ ܘܚܲܫܹ̈ܐ ܠܩܲܕܝܼ̈ܫܹܐ ܒܩܲܪܝܼܒܼܘܼܬܼܗܘܿܢ<EOS>ܕܲܠܘܵܬܼܗܘܿܢ ܥܲܡܠܹ̈ܐ ܘܡܲܟܿܝܼܟܼܘܼܬܼܵܐ ܐܲܠܵܗܵܐ ܥܵܒܼ̇ܕܝܼܢ ܒܐܲܪܥܵܐ<EOS>ܠܒܲܪܢܵܫܵܐ<EOS> ܗܲܝܡܵܢܘܼܬܼܵܐ ܕܹܝܢ ܘܲܡܪܲܚܡܵܢܘܼܬܼܵܐ ܠܫܲܦܝܘܼܬܼܵܐ ܡܩܲܪܒܼܝܼܢ<EOS>ܩܲܠܝܼܠܵܐܝܼܬ<EOS> ܪܸܬܼܚܵܐ ܘܲܬܼܒܼܵܪ ܠܸܒܵܐ ܒܲܚܕܼܵܐ ܢܲܦܫܵܐ ܠܵܐ ܗܵܘܹ̇ܝܢ<EOS> ܐܲܝܟܼ<EOS>ܕܐܵܦܠܵܐ ܠܐܲܝܠܹܝܢ ܕܪܵܘܹܝܢ ܟܘܼܒܵܫܵܐ ܕܬܲܪܥܝܼܬܼܵܐ<EOS> ܡܵܐ ܕܐܸܬܼܝܼܗܸܒܼ<EOS>ܪܸܬܼܚܵܐ ܡܸܫܬܲܩܠܵܐ ܟܲܪܝܘܼܬܼܵܐ ܘܐܲܒܼܝܼܠܘܼܬܼܵܐ<EOS> ܚܲܡܪܵܐ ܠܲܦܨܝܼܚܘܼܬܼܵܐ<EOS>ܘܪܸܬܼܚܵܐ ܠܚܲܕܼܘܼܬܼܵܐ ܕܢܲܦܫܵܐ ܡܸܬܼܝܲܗܒܿܝܼܢ<EOS> ܗܵܘ̇ ܡܲܢ ܠܓܼܘܼܫܡܵܐ<EOS>ܡܲܝܸܡ<EOS> ܡܸܠܲܬܼ ܐܲܠܵܗܵܐ ܕܹܝܢ ܠܬܲܪܥܝܼܬܼܵܐ<EOS> ܐܲܝܠܹܝܢ ܕܲܒܼܪܸܬܼܚܵܐ ܡܸܫܬܲܓܼܪܝܼܢ<EOS>ܒܗܸܪܓܵܐ ܕܤܲܒܼܪܵܐ ܡܸܬܼܚܲܛܦܝܼܢ ܒܚܘܼܫܵܒܲܝ̈ܗܘܿܢ ܠܥܵܠܡܵܐ ܕܲܥܬܼܝܼܕܼ<EOS>ܐܲܝܟܼ ܕܐܵܦ ܗܵܢܘܿܢ ܕܲܒܼܚܲܡܪܵܐ ܪܵܘܹܝܢ ܡܸܬܿܬܿܨܝܼܪܝܼܢ ܩܕܼܵܡܲܝܗܘܿܢ<EOS>ܗܲܓܵܓܹ̈ܐ ܡܫܲܚ̈ܠܦܹܐ<EOS> ܗܵܟܲܢܵܐ ܘܗܵܘ̇ ܕܲܒܼܤܲܒܼܪܵܐ ܕܲܥܬܼܝܼ̈ܕܼܵܬܼܵܐ ܪܵܘܹ̇ܐ<EOS>ܘܡܸܫܬܲܠܗܲܒܼ ܠܵܐ ܐܘܼܠܨܵܢܵܐ ܝܵܕܲܥ̇ ܘܠܵܐ ܥܵܠܡܵܐ ܘܠܵܐ ܡܸܕܸܡ<EOS>ܕܒܹܗ<EOS> ܗܵܠܹܝܢ ܠܲܦܫܝܼ̈ܛܲܝ ܠܸܒܵܐ ܘܪ̈ܵܬܼܝܲܚ ܒܤܲܒܼܪܵܐ ܓܵܕܼ̈ܫܵܢ<EOS>ܘܤܲܓܝܼ̈ܐܵܬܼܵܐ ܐܲܝܠܹܝܢ ܕܒܼܵܬܲܪ ܥܲܡܠܹ̈ܐ ܢܲܓܼܝܼܪܹ̈ܐ ܕܕܲܟܼܝܘܼܬܼܵܐ ܥܬܝܼ̈ܕܼܵܢ<EOS>ܠܡܸܗܘܵܐ ܠܘܵܬܼ ܐܲܝܠܹܝܢ ܕܲܒܼܝܘܼܒܵܠܵܐ ܪܵܕܹܝܢ ܒܕܼܘܼܒܵܪܵܐ ܗܵܠܹܝܢ ܒܪܹܫ<EOS>ܐܘܼܪܚܵܐ ܛܵܥ̇ܡܝܼܢ ܒܗܲܝܡܵܢܘܼܬܼܵܐ ܒܲܠܚܘܿܕܼ ܕܢܲܦܫܵܐ<EOS> ܟܠ ܕܨܵܒܹ̇ܐ<EOS>ܡܵܪܝܵܐ ܥܵܒܹ̇ܕܼ ܛܘܼܒܲܝܗܘܿܢ ܠܐܲܝܠܹܝܢ ܕܫܲܡܲܪܘ ܢܲܦܫܗܘܿܢ ܒܝܲܡܵܐ<EOS>ܕܐܘܼ̈ܠܨܵܢܹܐ ܦܫܝܼܛܵܐܝܼܬܼ ܘܲܕܼܠܵܐ ܥܘܼܩܵܒܼ ܒܪܸܬܼܚܵܐ ܕܒܲܐܠܵܗܵܐ ܘܠܵܐ<EOS>ܐܲܗܦܸܟܼܘ ܚܲܨܵܐ ܕܗܸܢܘܿܢ ܡܸܬܼܦܲܠܛܝܼܢ ܩܲܠܝܼܠܵܐܝܼܬܼ ܠܲܠܡܹܐܢܵܐ<EOS>ܕܡܘܼ̈ܠܟܵܢܹܐ ܘܢܵܚ̇ܝܼܢ ܒܐܵܘܵܢܹ̈ܐ ܗܵܢܘܿܢ ܕܲܠܗܘܿܢ ܡܡܲܢܥܝܼܢ ܟܠܗܘܿܢ<EOS>ܥܵܡ̈ܠܲܝ ܫܲܦܝܼܪ<EOS> ܘܡܸܬܼܒܲܝܐܝܼܢ ܡ̣ܢ ܛܘܼܪ̈ܵܦܲܝܗܘܿܢ ܘܕܼܵܝ̇ܨܝܼܢ ܒܚܲܕܼܘܼܬܼܵܐ<EOS>ܕܤܲܒܼܪܗܘܿܢ<EOS> ܐܲܝܠܹܝܢ ܕܲܒܼܤܲܒܼܪܵܐ ܪܵܗ̇ܛܝܼܢ ܠܢܸܟܼܝܵܢܹ̈ܐ ܕܒܼܐܘܼܪܚܵܐ ܠܵܐ<EOS>ܡܸܬܼܪܡܹܝܢ ܚܵܙܹ̇ܝܢ ܐܵܦܠܑܵܐ ܡܸܤܬܲܦܩܝܼܢ ܠܲܡܥܲܩܵܒܼܘܼ ܕܕܲܐܝܟܼ ܗܵܠܹܝܢ<EOS>ܡܵܐ ܕܹܝܢ ܕܲܤܠܸܩ̣ ܡ̣ܢ ܝܲܡܵܐ ܗܵܝܕܹܝܢ ܡܸܬܼܚܙܹܝܢ ܠܗܘܿܢ ܘܲܡܫܲܒܿܚܝܼܢ<EOS>ܠܐܲܠܵܗܵܐ ܕܐܲܝܟܲܢ ܐܸܬܼܢܛܲܪܘ ܒܲܝܢܵܬܼ ܟܠܗܘܿܢ ܗ̇ܢܘܿܢ ܡܲܚܫܘܼ̈ܠܹܐ<EOS>ܘܲܫܩܝܼ̈ܦܹܐ ܤܲܓܝܼ̈ܐܹܐ ܟܲ݊ܕܼ ܗܸܢ̣ܘܿܢ ܠܵܐ ܝܑܼܕܲܥ̣ܘ<EOS> ܒܗܵܝ̇ ܕܠܵܐ ܐܸܬܼܒܿܛܸܠ<EOS>ܠܗܘܿܢ ܠܡܸܬܲܠ ܢܲܦܫܗܘܿܢ ܠܲܡܚܵܪ ܒܕܲܐܝܟܼ ܗܵܠܹܝܢ<EOS> ܐܲܝܠܹܝܢ ܕܹܝܢ<EOS>ܕܬܲܪ̈ܥܝܵܬܼܵܐ ܤܒܼܝܼ̈ܤܵܬܼܵܐ ܪܵܢܹܝܢ ܘܨܵܒܹ̇ܝܢ ܕܡܲܤܓܹܝܢ ܡܸܬܼܚܲܟܿܡܝܼܢ<EOS>ܘܝܵܗ̇ܒܿܝܼܢ ܢܲܦܫܗܘܿܢ ܠܗܘܼܦܵܟܼ ܚܘܼ̈ܫܵܒܹܐ ܘܲܠܕܸܚܠܬܼܵܐ ܘܩܵܝ̇ܡܝܼܢ<EOS>ܠܥܘܼ̈ܬܵܕܹܐ ܤܲܓܝܼ̈ܐܹܐ ܘܲܠܡܸܚܙܵܐ ܘܲܠܡܸܬܼܚܫܵܒܼܘܼ ܥܸܠ̈ܠܵܬܼܵܐ ܕܢܸܟܼܝܵܢܹ̈ܐ<EOS>ܘܚܘܼ̈ܫܵܒܹܐ ܪ̈ܦܲܝܵܐ ܗܵܠܹܝܢ ܐܲܝܟܼ ܕܲܒܼܤܘܿܓܼܵܐܐ ܥܲܠ ܬܪܲܥ ܒܵܬܲܝ̈ܗܘܿܢ<EOS>ܡܸܫܬܲܟܼܚܝܼܢ ܐܲܡܝܼܢܵܐܝܼܬܼ<EOS> ܚܒܸܢܵܢܵܐ ܠܲܡ ܡܵܐ ܕܡܸܫܬܲܕܲܪ ܐܵܡܲ݁ܪ ܐܲܪܝܵܐ<EOS>ܒܐܘܼܪܚܵܐ ܘܩܸܛܠܵܐ ܒܹܝܬܼ ܫܘܼ̈ܩܹܐ<EOS> ܘܐܲܝܟܼ ܗܵܢܘܿܢ ܕܐܸܡ݂ܲܪܘ ܕܲܒܼ̈ܢܲܝ<EOS>ܓܲܢ̄ܒܵܪܹ̈ܐ ܚܙܲܝܢ ܬܲܡܵܢ ܘܐܲܝܟܼ ܩܲܡ̈ܨܹܐ ܗ̤ܘܲܝܢ ܒܥܲܝܢܲܝ̈ܗܘܿܢ<EOS>ܘܲܡܕܸܝ̈ܢܵܬܼܗܘܿܢ ܕܚܲܤܝܼ̈ܢܵܢ<EOS> ܘܤܵܠ̇ܩܝܼܢ ܫܘܼܪ̈ܲܝܗܘܿܢ ܥܕܲܡܵܐ<EOS>ܠܲܫܡܲܝܵܐ<EOS> ܗܵܠܹܝܢ ܐܸܢܘܿܢ ܕܲܒܼܥܸܕܵܢ ܡܵܘܬܵܐ ܥܲܠ ܪܹܫ ܐܘܼܪܚܗܘܿܢ<EOS>ܡܸܫܬܲܟܼܚܝܼܢ<EOS> ܗܵܠܹܝܢ ܕܐܲܡܝܼܢܵܐܝܼܬܼ ܡܸܬܼܚܲܟܵܡܘܼ ܡܸܬܼܚܲܟܿܡܝܼܢ ܠܲܡܫܲܪܵܝܘܼ<EOS>ܕܹܝܢ ܘܠܵܐ ܡܸܡܬܼܘܿܡ<EOS> ܘܗܸܕܼܝܘܿܛܵܐ ܤܚ̣ܵܐ ܘܲܥ̣ܒܲܪ ܒܚܹܐܦܹܗ<EOS>ܩܲܕܼܡܵܝܵܐ<EOS> ܠܵܐ ܥܲܠ ܦ̣ܓܼܪܵܐ ܪܢ̣ܵܐ ܘܐܵܦܠܵܐ ܕܕܲܠܡܵܐ ܟܲܝ ܠܵܐ ܐܵܬܼܝܵܐ<EOS>ܒܐܝܼܕܼܵܘ̈ܗܝ ܬܹܐܓܼܘܼܪܬܹܗ<EOS>ܠܵܐ ܬܸܗܘܸܐ ܝܲܬܝܼܪܘܼܬܼ ܚܸܟܼܡܬܼܵܟܼ ܬܘܼܩܠܬܼܵܐ ܠܢܲܦܫܵܟܼ ܘܦܲܚܵܐ<EOS>ܩܕܼܵܡܲܝܟ ܠܲܡܫܲܪܵܝܘ ܓܲܢ̄ܒܵܪܵܐܝܼܬܼ ܘܩܲܠܝܼܠܵܐܝܼܬܼ ܥܲܠ ܤܲܒܼܪܵܐ ܕܐܲܠܵܗܵܐ<EOS>ܒܡܲܪܟܼܝܼܬܼܵܟܼ ܙܠܝܼܥܲܬܼ ܒܲܕܼܡܵܐ ܕܠܵܐ ܬܸܗܘܸܐ ܐܲܡܝܼܢܵܐܝܼܬܼ ܨܪܝܼܟܼܵܐ<EOS>ܘܥܲܪܛܸܠܵܝ ܡ̣ܢ ܝܑܼܕܲܥܬܹܗ ܕܐܲܠܵܗܵܐ ܕܚܵܐܲܪ ܠܪ̈ܘܼܚܹܐ ܠܵܐ ܙܵܪܲܥ<EOS>ܦܲܩܵܚ ܠܲܢ ܡܵܘܬܵܐ ܕܒܲܩܪܵܒܼܵܐ ܕܲܚܠܵܦ ܐܲܠܵܗܵܐ ܘܠܵܐ ܚܲܝܹ̈ܐ ܕܒܸܗܬܿܬܼܵܐ<EOS>ܘܲܕܼܫܲܦܠܘܼܬܼܵܐ<EOS> ܡܵܐ ܕܲܥܬܼܝܼܕܼ ܐܲܢ̄ܬܿ ܠܲܡܫܲܪܵܝܘܼ ܒܚܲܕܼ ܡ̣ܢ ܥܒܼܵܕܼܵܘ̈ܗܝ<EOS>ܕܐܲܠܵܗܵܐ ܠܘܼܩܕܲܡ ܥܒܸܕܼ ܕܝܵܬܹܩܹܐ ܐܲܝܟܼ ܡܲܢ ܕܬܼܘܼܒܼ ܠܲܝܬܿ ܠܵܟܼ<EOS>ܚܲܝܹ̈ܐ ܒܥܵܠܡܵܐ ܗܵܢܵܐ ܘܐܲܝܟܼ ܐܲܝܢܵܐ ܕܲܠܡܵܘܬܵܐ ܐܸܙܕܲܡܲܢ<EOS> ܒܲܦܤܵܩ<EOS>ܤܲܒܼܪܵܐ ܬܸܩܪܘܿܒܼ ܥܠܵܘܗܝ ܐܲܝܟܼ ܡ̇ܢ ܕܒܹܗ ܒܤܘܼܥܪܵܢܵܐ ܩܸܨܵܟܼ<EOS>ܫܵܠܹ̇ܩ ܘܚܲܪܬܼܵܐ ܗ̣̄ܝ ܕܝܵܘ̈ܡܵܬܼܵܟܼ ܘܲܕܼܠܲܝܬܿ ܠܵܟܼ ܬܘܼܒܼ ܠܡܸܚܙܵܐ<EOS>ܠܝܵܘ̈ܡܵܬܼܵܐ ܕܒܼܵܬܼܪ ܗܵܘ̇<EOS> ܘܗܵܕܹܐ ܒܲܫܪܵܪܵܐ ܗܘ̤ܵܬܼ ܦܤܝܼܩܵܐ ܒܬܲܪܥܝܼܬܼܵܟܼ<EOS>ܕܲܠܡܵܐ ܤܘܼܟܵܝܵܐ ܕܚܲܝܹ̈ܐ ܢܸܓܼܠܙܵܟܼ ܡ̣ܢ ܙܵܟܼܘܼܬܼܵܐ ܒܥܸܠܲܬܼ ܕܲܡܪܲܦܸܐ<EOS>ܠܬܲܪܥܝܼܬܼܵܟܼ<EOS> ܡܸܛܠܗܵܢܵܐ ܡܵܕܹܝܢ ܠܵܐ ܟ̱ܠܹܗ ܠܚܸܟܼܡܬܼܵܐ ܬܲܫܠܸܛ<EOS>ܥܲܠ ܨܸܒܼ̈ܘܵܬܼܵܟܼ<EOS> ܗܲܒܼ ܩܲܠܝܼܠ ܐܲܬܼܪܵܐ ܐܵܦ ܠܗܲܝܡܵܢܘܼܬܼܵܐ ܒܪܸܥܝܵܢܵܟܼ<EOS>ܐܸܬܿܕܲܟܼ̄ܪ ܐܲܡܝܼܢܵܐܝܼܬܼ ܠܝܵܘ̈ܡܵܬܼܵܐ ܕܒܼܵܬܲܪ ܡܵܘܬܵܐ ܘܲܠܥܵܠܲܡ ܠܵܐ ܥܵܐ̇ܠܵܐ<EOS>ܪܲܦܝܼܘܼܬܼܵܐ ܥܲܠ ܢܲܦܫܵܟܼ<EOS> ܐܲܝܟܼ ܡܸܠܬܹܗ ܕܚܲܟܿܝܼܡܵܐ ܕܐܸܡ݂ܲܪ ܐܵܠܹܦ<EOS>ܫܢ̈ܝܼܢ ܡ̣ܢ ܕܥܵܠܡܵܐ ܗܵܢܵܐ ܠܵܐ ܐܝܼܬܲܝܗܹܝܢ ܐܲܝܟܼ ܚܲܕܼ ܝܘܿܡ ܒܥܵܠܡܵܐ<EOS>ܕܙܲܕܝܼ̈ܩܹܐ ܓܲܢ̄ܒܵܪܵܐܝܼܬܼ ܫܲܪܵܐ ܒܟܼܠ ܥ̇ܒܼܵܕܼܵܐ ܕܲܡܝܲܬܿܪܘܼܬܼܵܐ ܠܵܐ ܠܲܡ<EOS>ܬܸܩܪܘܿܒܼ ܥܠܹܝܗ̇ ܒܲܬܼܪܹܝܢ ܠܸܒ̈ܝܼܢ<EOS> ܠܵܐ ܬܸܬܼܦܲܠܲܓܼ ܒܠܸܒܵܟܼ ܒܐܘܼܪܚܵܐ<EOS>ܕܡܲܪܕܝܼܬܼܵܟܼ ܥܲܠ ܤܲܒܼܪܵܐ ܕܛܲܝܒܿܘܼܬܹܗ ܕܐܲܠܵܗܵܐ ܕܠܵܐ ܢܸܗܘܸܐ<EOS>ܬܥܵܫܵܟܼ ܡܲܓܵܢ ܘܢܹܐܩܲܪ ܥܠܲܝܟܼ ܥܲܡܠܵܐ ܕܦܘܼܠܚܵܢܵܟܼ<EOS> ܐܸܠܵܐ ܗܲܝܡܸܢ<EOS>ܒܠܸܒܵܟܼ ܕܲܡܪܲܚܡܵܢ ܗ̄ܘ̣ ܐܲܠܵܗܵܐ ܘܠܲܐܝܠܹܝܢ ܕܒܼܵܥܹ̇ܝܢ ܠܹܗ ܝܵܗܹ̇ܒܼ<EOS>ܛܲܝܒܿܘܼܬܼܵܐ ܠܵܘ ܐܲܝܟܼ ܦܘܼܠܚܵܢܲܢ ܐܸܠܵܐ ܐܲܝܟܼ ܚܘܼܒܵܐ ܕܢܲܦܫܲܢ ܘܐܲܝܟܼ<EOS>ܗܲܝܡܵܢܘܼܬܲܢ ܕܲܠܘܵܬܹܗ<EOS> ܐܲܝܟܲܢܵܐ ܠܲܡ ܕܗܲܝܡܸܢ̣ܬܿ ܢܸܗܘܸܐ ܠܲܟܼ<EOS>ܐܝܼܬܼ ܕܫܘܼܩܵܦܵܐ ܕܪܹܫܹܗ ܕܟܼܠܹܗ ܝܵܘܡܵܐ ܗ̤ܘ ܡܡܲܠܸܐ ܚܠܵܦ<EOS>ܥܸܕܵܢܹ̈ܐ ܕܬܸܫܡ̈ܫܵܬܹܗ<EOS> ܘܐܝܼܬܼ ܕܲܩܥܵܕܼܵܐ ܕܒܼܘܼܪ̈ܟܵܘܗܝ ܕܐܲܡܝܼܢ<EOS>ܚܵܒܹ̇ܫ ܡܸܢܝܵܢܵܐ ܕܲܨ̈ܠܵܘܵܬܹܗ<EOS> ܐܝܼܬܼ ܕܡܲܪܕܝܼܬܼܵܐ ܕܕܸܡܥܵܘ̈ܗܝ<EOS>ܡܡܲܠܐ ܚܠܵܦ ܩܵܢܘܿܢܵܘ̈ܗܝ ܘܠܵܐ ܒܵܥܹ̇ܐ ܥܲܡܵܗ̇ ܡܸܕܸܡ ܕܛܵܒܼܵܐ<EOS>ܠܹܗ ܡ̣ܢ ܟܠܡܸܕܸܡ<EOS> ܘܐܝܼܬܼ ܕܲܚܦܝܼܛܘܼܬܼܵܐܐ ܕܲܒܼܗܸܪ̈ܓܲܝ ܡܲܕܥܹܗ<EOS>ܡܤܲܝܟܼܵܐ ܠܢܵܡܘܿܤܹ̈ܐ ܕܲܡܬܲܚܡܝܼܢ ܠܹܗ<EOS> ܐܝܼܬܼ ܕܚܲܫܵܐ ܕܟܲܦܢܵܐ ܕܐܵܟܹ̇ܠ<EOS>ܡ̣ܢ ܒܸܤܪܹܗ ܡܦܝܼܫ ܠܹܗ ܒܲܤܪ̈ܵܩܹܐ ܕܲܡܢܲܓܸܕܼ ܟܲܪܤܹܗ ܡ̣ܢ ܡܘܼܠܵܝܵܐ<EOS>ܕܲܥ̇ܒܼܵܕܹܗ<EOS> ܘܐܝܼܬܼ ܕܲܒܼܪܸܬܼܚܵܐ ܕܬܲܪܥܝܼܬܹܗ ܡܲܙܡܘܿܪ̈ܘܗܝ ܠܵܐ<EOS>ܡܸܬܼܦܲܤܩܝܼܢ<EOS> ܘܐܼܝܼܬܼ ܕܒܲܟܼܬܼܝܼ̈ܒܸܼܵܬܼܵܐ ܪܵܬܲܚ ܠܸܒܹܗ<EOS> ܘܐܝܼܬܼ ܕܲܒܼܤܘܼܟܵܠܵܐ<EOS>ܗܵܘܹ̇ܐ ܫܲܒܼܝܵܐ<EOS> ܘܐܝܼܬܼ ܕܬܸܡܗܵܐ ܕܦܸܬܼܓܼܵܡܹ̈ܐ ܟܵܠܹ̇ܐ ܪܲܗܛܵܐ ܕܤܸܦ̈ܘܵܬܹܗ<EOS>ܡ̣ܢ ܪܸܕܝܵܐ ܗܵܘ̇ ܕܲܥܝܵܕܼܵܐ<EOS> ܘܐܝܼܬܼ ܕܲܛܥܸܡ̣ ܗܵܠܹܝܢ ܟܠܗܹܝܢ ܘܲܤܒܲܥ̣<EOS>ܘܲܥܛܲܦ̣ ܘܦܵܫ̣<EOS> ܘܐܝܼܬܼ ܕܲܒܼܩܲܠܝܼܠ ܒܲܠܚܘܿܕܼ ܡܸܢܹܗܝܢ ܘܲܢܦܝܼܚ<EOS>ܘܲܚܬܼܝܼܪ ܘܲܛܥܸܐ<EOS> ܐܝܼܬܼ ܕܦܲܓܼܪܹܗ ܬܲܟܼܤܹܗ ܡܸܢܗܹܝܢ ܒܤܲܓܝܼܐܘܼܬܼ<EOS>ܚܲܫܹܗ ܥܲܡ ܟܹܐܒܼܵܘ̈ܗܝ<EOS> ܘܐܝܼܬܼ ܕܓܘܼܪܵܓܼܵܐ ܕܡܸܕܸܡ ܡܸܕܸܡ<EOS>ܐܝܼܬܼ ܕܪܹܫܵܢܘܼܬܼܵܐ<EOS> ܘܲܐ̄ܚܪ̈ܵܢܹܐ ܫܘܼܒܼܚܵܐ ܕܐ̄ܢܵܫܵܐ<EOS> ܐ̄ܚܪ̈ܵܢܹܐ ܚܲܫܵܐ<EOS>ܕܨܸܒܼ̈ܘܵܬܼܵܐ<EOS> ܐ̄ܚܪ̈ܵܢܹܐ ܥܸܢܝܵܢܵܐ ܥܲܡ ܠܲܥܒܿܘܼܬܼܵܐ<EOS> ܘܐܝܼܬܼ ܕܐܲܕܟܼܫܲܪ ܘܩܵܡ̣<EOS>ܘܠܵܐ ܐܲܗܦܸܟܼ ܚܲܨܵܐ ܥܕܲܡܵܐ ܕܫܲܩܠ̣ܵܗ̇ ܠܡܲܪܓܵܢܝܼܬܼܵܐ ܚܵܕܼܝܵܐܝܼܬܼ<EOS>ܫܲܪܵܐ ܒܟܼܠ ܥ̇ܒܼܵܕܼܵܐ ܕܡܸܛܠ ܐܲܠܵܗܵܐ<EOS> ܘܐܸܢ ܕܟܸܐ ܡ̣ܢ ܚܲܫܹ̈ܐ ܘܡ̣ܢ<EOS>ܦܠܝܼܓܼܘܼܬܼܵܐ ܕܠܸܒܵܐ ܗ̤ܘ ܐܲܠܵܗܵܐ ܡܲܤܸܩ ܠܪܹܫ ܘܲܡܥܲܕܲܪ ܠܵܟܼ<EOS>ܘܲܡܚܲܟܸܡ ܠܵܟܼ ܘܐܲܝܟܼ ܨܸܒܼܝܵܢܹܗ ܘܲܬܼܡܝܼܗܵܐܝܼܬܼ ܫܵܩܹ̇ܠ ܫܘܼܠܵܡܵܐ<EOS> ܕܠܹܗ<EOS>ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ ܘܪܘܼܡܪܵܡܵܐ ܠܥܵܠܲܡ ܥܵܠܡܝܼܢ<EOS>ܐܵܡܹܝܢ<EOS>ܫܠܸܡ̣ܘ ܡܹܐܡܪܹ̈ܐ ܫܬܼܵܐ ܕܥܲܠ ܕܘܼܒܵܪܹ̈ܐ ܕܲܡܝܲܬܿܘܼܬܼܵܐ<EOS>