ܕܲܟܼܡܵܐ ܡܘܼ̈ܫܚܵܬܼܵܐ ܐܝܼܬܼ ܠܝܼܕܲܥܬܼܵܐ ܘܡܘܼ̈ܫܚܵܬܵܐ ܕܤܝܼ̈ܡܵܢ<EOS>ܠܡܲܝܡܵܢܘܼܬܼܵܐ<EOS> ܡܕ<EOS>ܐܝܼܬܼ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ ܘܐܝܼܬܼ ܝܑܼܕܲܥܬܵܐ ܕܡ̣ܢ<EOS>ܗܲܝܡܵܢܘܼܬܼܵܐ ܡܸܬܼܝܲܠܕܵܐ<EOS> ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ ܝܑܼܕܲܥܬܵܐ<EOS>ܟܝܵܢܵܝܬܵܐ<EOS> ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ<EOS> ܡܵܢܲܐ<EOS>ܗ̣̄ܝ ܝܑܼܕܲܥܬܵܐ ܟܝܵܢܵܝܬܵܐ؟ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ ܘܡܸܬܼܩܲܪܝܵܐ<EOS>ܐܵܦ ܦܵܪܘܿܫܘܼܬܼܵܐ ܟܝܵܢܵܝܝܬܵܐ<EOS> ܗܵܕܹܐ ܕܢܸܕܲܥ ܛܵܒܼܬܵܐ ܡ̣ܢ ܒܝܼܫܬܵܐ ܟܝܵܢܵܐܝܼܬܼ<EOS>ܕܠܵܐ ܝܘܼܠܦܵܢܵܐ ܒܲܟܼܝܵܢܵܐ ܡܠܝܼܠܵܐ ܤܵܡ̣ ܐܲܠܵܗܵܐ<EOS> ܡ̣ܢ ܝܘܼܠܦܵܢܵܐ ܕܹܝܢ<EOS>ܬܵܘܤܲܦܬܵܐ ܫܵܩ̇ܠܵܐ<EOS> ܠܲܝܬܿ ܕܠܵܐ ܕܵܝ̇ܠܵܐ ܒܹܗ ܗܵܕܹܐ<EOS> ܘܗܵܢܵܘ ܚܲܝܠܵܐ<EOS>ܕܝܕܲܥܬܼܵܐ ܕܢܲܦܫܵܐ ܡܠܝܼܠܬܵܐ ܟܝܵܢܵܐܝܼܬܼ ܗܵܢܵܘ ܕܹܝܢ ܦܵܪܘܿܫܘܼܬܼܵܐ<EOS>ܕܛܵܒܼܬܼܵܐ ܘܒܼܝܼܫܬܵܐ ܬܸܬܿܙܝܼܥ ܒܵܗ̇ ܕܠܵܐ ܫܲܠܘܵܐ<EOS> ܐܲܝܠܹܝܢ ܡ̇ܢ ܕܡ̣ܢ<EOS>ܗܵܕܹܐ ܚܲܤܝܼܪܝܼܢ ܠܬܲܚܬܿ ܡ̣ܢ ܛܲܟܼܤܵܐ ܕܲܡܠܝܼܠܘܼܬܼܵܐ ܐܸܢܘܿܢ<EOS> ܐܲܝܠܹܝܢ<EOS>ܕܹܝܢ ܕܗܵܕܹܐ ܫܡܼܝܼܚܵܐ ܒܗܘܿܢ ܬܪܝܼܨܵܐܝܼܬܼ ܒܲܟܼܝܵܢܵܐ ܢܲܦܫܵܢܵܝܵܐ ܩܵܝ̇ܡܝܼܢ<EOS>ܟܲܕܼ ܠܵܐ ܡܚܲܒܲܠ ܒܗܘܿܢ ܗܵܘ̇ ܡܸܕܸܡ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܢܲܦܫܵܢܵܝܵܐ<EOS>ܐܸܬܼܝܼܗܸܒܼ ܠܐܝܼܩܵܪܵܐ ܕܲܡܠܝܼܠܘܼܬܹܗ<EOS> ܠܐܲܝܠܹܝܢ ܕܗܵܕܹܐ ܝܑܼܕܲܥܬܵܐ ܦܵܪܫܲܬܼ<EOS>ܛܵܒܼܬܵܐ ܡ̣ܢ ܒܝܼܫܬܵܐ ܐܵܘܒܸܿܕܼܘ ܡܚܲܤܸܕܼ ܢܒܼܝܼܵܐ ܒܲܪܢܵܫܵܐ ܠܲܡ ܒܐܝܼܩܵܪܹܗ<EOS>ܠܵܐ ܐܸܬܼܒܲܝܲܢ<EOS> ܐܝܼܩܵܪܹܗ ܕܲܟܼܵܝܵܢܵܐ ܡܠܝܼܠܵܐ ܗ̤ܝ ܗ̣̄ܝ ܦܵܪܘܿܫܘܼܬܼܵܐ ܦܵܪܫܲܬܼ<EOS>ܛܵܒܼܬܵܐ ܡ̣ܢ ܒܝܼܫܬܵܐ<EOS> ܘܟܹܐܢܵܐܝܼܬܼ ܠܐܲܝܠܹܝܢ ܕܐܵܘܒܸܿܕܼܘ ܗܵܕܹܐ ܕܲܡܝܼ<EOS>ܠܲܒܼܥܝܼܪܵܐ ܠܵܐ ܩܲܢܝܲܬܼ ܢܲܦܫܵܐ ܦܵܪܘܿܫܬܼܵܐ ܘܲܡܠܝܼܠܬܵܐ<EOS> ܒܗܵܕܹܐ ܡܟܼܵܢܵܐ<EOS>ܠܡܸܫܟܵܚܘܼ ܠܐܘܼܪܚܵܐ ܕܐܲܠܵܗܵܐ ܘܗܵܕܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܐ<EOS>ܕܩܲܕܝܼܡܵܐ ܠܗܲܝܡܵܢܘܼܬܼܵܐ ܘܐܝܼܬܹܝܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ<EOS> ܒܵܗ̇<EOS>ܕܹܝܢ ܒܗܵܕܹܐ ܕܢܸܕܲܥ ܦܵܪܹܫ ܕܛܵܒܼ ܡ̣ܢ ܕܒܼܝܼܫ ܡܩܲܒܸܠ<EOS>ܠܵܗ̇ ܠܗܲܝܡܵܢܘܼܬܼܵܐ<EOS> ܟܲܕܼ ܤܵܗܹ̇ܕܼ ܗ̤ܘ ܚܲܝܠܵܐ ܕܲܟܼܝܵܢܵܐ ܕܫܲܦܝܼܪ ܗ̄ܘ̣<EOS>ܕܐ̄ܢܵܫ ܢܗܲܝܡܸܢ ܒܡܲܢ ܕܗܵܠܹܝܢ ܟܠܗܹܝܢ ܐܲܝܬܝܼ ܠܲܡܘܵܝܵܐ ܘܲܕܼܢܲܫܲܪ<EOS>ܠܡܸܠܬܼܵܐ ܕܦܘܼܩܕܵܢܵܘ̈ܗܝ ܘܲܕܼܢܸܥܒܸܿܕܼ ܐܸܢܘܿܢ<EOS> ܘܡܸܢܵܗ̇ ܕܗܵܕܹܐ ܕܗܲܝܡܸܢ<EOS>ܡܸܬܼܝܲܠܕܵܐ ܕܸܚܠܲܬܼ ܐܲܠܵܗܵܐ<EOS> ܠܵܗ̇ ܕܹܝܢ ܠܕܸܚܠܲܬܼ ܐܲܠܵܗܵܐ ܟܲܕܼ ܢܸܩܲܦ<EOS>ܠܦܘܼܠܚܵܢܵܗ̇ ܘܩܲܠܝܼܠ ܢܸܤܲܩ ܒܵܗ̇ ܒܦܘܼܠܚܵܢܵܐ ܡܵܘܠܕܼܵܐ ܠܗܵܝ̇<EOS>ܝܑܼܕܲܥܬܼܵܐ ܪܘܼܚܵܢܵܝܬܵܐ ܕܐܸܡ݂ܲܪܢܲܢ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ<EOS> ܠܵܘ<EOS>ܕܲܦܫܝܼܛܵܐܝܼܬܼ ܡܸܢܵܗ̇ ܕܗܲܝܡܵܢܘܼܬܼܵܐ ܡܸܬܼܝܲܠܕܵܐ<EOS> ܡ̣ܢ ܗܲܝܡܵܢܘܼܬܼܵܐ<EOS>ܒܲܠܚܘܿܕܼ ܫܚܝܼܡܬܵܐ ܠܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ ܐܸܠܵܐ ܡ̣ܢ<EOS>ܗܲܝܡܵܢܘܼܬܼܵܐ ܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ<EOS> ܘܲܠܕܸܚܠܲܬܼ ܐܲܠܵܗܵܐ ܟܲܕܼ<EOS>ܢܫܲܪܸܐ ܒܦܘܼܠܚܵܢܵܗ̇ ܡ̣ܢ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ<EOS>ܝܑܼܕܲܥܬܵܐ ܪܘܼܚܵܢܵܬܵܐ ܐܲܝܝܟܼ ܡܸܠܬܹܗ ܕܛܘܼܒܼܵܢܵܐ ܡܦܲܫܩܵܢܵܐ ܡܵܐ ܠܲܡ<EOS>ܓܹܝܪ ܕܐ̄ܢܵܫ ܩܵܢܹ̇ܐ ܨܒܼܝܵܢܵܐ ܕܢܲܩܝܼܦ ܠܕܸܚܠܲܬܼ ܐܲܠܵܗܵܐ ܘܬܲܪܥܝܼܬܼܵܐ<EOS>ܬܪܝܼܨܬܵܐ ܕܠܝܼܠܵܐܝܼܬܼ ܢܵܤܹ̇ܒܼ ܓܸܠܝܵܢܵܐ ܕܟܲܤ̈ܝܵܬܵܐ<EOS> ܓܸܠܝܵܢܵܐ ܕܟܲܤ̈ܝܵܬܵܐ<EOS>ܩܵܪܹܐ ܠܝܼܕܲܥܬܵܐ ܪܘܼܚܵܢܵܝܬܵܐ<EOS> ܠܵܘ ܕܗ̤ܝ ܕܸܚܠܲܬܼ ܐܲܠܵܗܵܐ ܝܵܠܕܵܐ ܠܵܗ̇<EOS>ܠܗܵܕܹܐ<EOS> ܡܸܕܸܡ ܕܠܵܐ ܒܲܟܼܝܵܢܵܐ ܤܝܼܡ ܠܡܵܘܠܵܕܼܘܼ ܠܵܐ ܡܲܨܝܵܐ<EOS>ܐܸܠܵܐ ܡܵܘܗܒܲܬܼ ܡܵܘܗܒܲܬܼ ܡܸܬܼܝܲܗܒܵܐ ܗ̤ܝ ܝܑܼܕܲܥܬܵܐ ܠܦܘܼܠܚܵܢܵܐ ܕܕܸܚܠܲܬܼ<EOS>ܐܲܠܵܗܵܐ<EOS>ܟܲܕܼ ܕܹܝܢ ܬܥܲܩܸܒܼ ܫܲܦܝܼܪ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܫܟܲܚ<EOS>ܐܲܢ̄ܬܿ ܕܗ̤ܝ ܗ̣̄ܝ ܬܝܵܒܼܘܼܬܼܵܐ<EOS> ܘܝܼܕܲܥܬܼܵܐ ܪܘܼܚܵܢܵܝܬܐ ܕܗܵܪܟܵܐ ܗܵܝ̇<EOS>ܗ̣̄ܝ ܕܐܸܡ݂ܲܪܢܲܢ ܕܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ<EOS>ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ<EOS> ܫܘܼܟܵܢܵܐ ܕܐܸܡ݂ܲܪܢܲܢ ܕܒܲܬܼܝܵܒܼܘܼܬܼܵܐ<EOS>ܢܵܤ̇ܒܿܝܼܢܲܢ ܗ̤ܝ ܗ̣̄ܝ ܝܑܼܕܲܥܬܼܵܐ ܕܪܘܼܚ ܕܲܒܼܦܘܼܠܚܵܢܵܐ ܕܕܸܚܠܲܬܼ<EOS>ܐܲܠܵܗܵܐ ܡܸܬܼܝܲܗܒܵܐ ܡܵܘܗܒܲܬܼ<EOS> ܝܑܼܕܲܥܬܼܵܐ ܪܘܼܚܵܢܵܝܬܵܐ ܐܝܼܬܹܝܗ̇ ܡܲܪܓܫܵܢܘܼܬܼܵܐ<EOS>ܕܐܲܝܠܹܝܢ ܕܟܲܤ̈ܝܵܢ<EOS> ܡܵܐ ܕܹܝܢ ܕܐܲܪܓܸܫ̣ ܐ̄ܢܵܫ ܒܗܵܠܹܝܢ ܕܠܵܐ ܡܸܬܼܚܲܙ̈ܝܵܢ<EOS>ܘܕܲܡܝܲܬܿܪ̈ܵܢ ܤܲܓܝܼ ܕܡܸܢܗܹܝܢ ܢܵܤ̇ܒܵܐ ܫܘܼܡܵܗܵܐ ܗ̤ܝ ܪܘܼܚܵܢܘܼܬܼܵܗ̇<EOS>ܕܝܼܕܲܥܬܵܐ ܡܸܬܼܝܲܠܕܵܐ ܒܵܗ̇ ܒܗܵܕܹܐ ܡܲܪܓܫܵܢܘܼܬܼܵܐ ܗܲܝܡܵܢܘܼܬܼܵܐ<EOS>ܐ̄ܚܪܹܬܼܵܐ<EOS> ܠܵܘ ܕܤܲܩܘܼܒܼܠܵܐ ܠܗܵܝ̇ ܩܲܕܼܡܵܝܬܵܐ ܐܸܠܵܐ ܕܲܡܫܲܪܪܵܐ ܠܗܵܝ̇<EOS>ܕܗܲܝܡܸܢ<EOS> ܩܵܪܹܝܢ ܠܵܗ̇ ܕܹܝܢ ܗܲܝܡܵܢܘܼܬܼܵܐ ܕܲܚܙܵܝܝܵܐ<EOS> ܥܕܲܡܵܐ ܠܗܵܝܕܹܝܟ<EOS>ܫܸܡܥܵܐ<EOS> ܗܵܫܵܐ ܕܹܝܢ ܚܙܵܝܵܐ<EOS> ܫܲܪܝܼܪܵܐ ܚܙܵܬܼܵܐ ܡ̣ܢ ܫܸܡܥܵܐ<EOS> ܗܵܠܹܝܢ<EOS>ܟܠܗܹܝܢ ܡ̣ܢ ܗܵܝ̇ ܝܑܼܕܲܥܬܼܵܐ ܦܵܪܫܲܬܼ ܛܵܒܼܬܼܵܐ ܡ̣ܢ ܒܝܼܫܬܵܐ ܕܒܲܟܼܝܵܢܵܐ<EOS>ܢܵܒܼ̇ܗܵܐ ܡܸܬܼ̈ܝܲܠܕܵܢ<EOS> ܘܗܵܕܲܐ ܗ̣̄ܝ ܙܲܪܥܵܐ ܕܲܡܝܲܬܿܪܘܼܬܼܵܐ ܕܐܲܡܝܼܪܵܐ<EOS> ܡܵܐ<EOS>ܕܹܝܢ ܕܲܠܗܵܕܹܐ ܡܚܲܦܹܝܢܲܢ ܠܵܗ̇ ܒܨܸܵܢܲܢ ܪܵܚܹ̇ܡ ܪ̈ܓܼܝܼܓܼܵܬܵܐ ܡ̣ܢ ܗܵܠܹܝܢ<EOS>ܟܠܗܹܝܢ ܛܵܒܼ̈ܬܼܵܐ ܢܵܦ̇ܠܝܼܢܲܢ<EOS> ܠܵܗ̇ ܠܗܵܕܹܐ ܝܑܼܕܲܥܬܵܐ ܢܲܩܝܼܦܵܐ ܕܩܵܪܵܐ<EOS>ܐܲܡܝܼܢܵܐ ܕܬܹܐܪܬܵܐ<EOS> ܥܵܩܬܼܵܐ ܘܟܲܪܝܘܼܬܼܵܐ<EOS> ܕܸܚܠܬܵܐ ܕܐܲܠܵܗܵܐ ܘܟܼܘܼܚܵܕܼܵܐ<EOS>ܕܡ̣ܢ ܟܝܵܢܵܐ<EOS> ܟܲܪܝܘܼܬܼܵܐ ܕܥܲܠ ܐܲܦܲܝ̈ ܡܸܬܼܥܲܒܼܪ̈ܵܢܘܵܬܼܵܐ ܕܡܸܢܩܕܹܝܡ<EOS>ܘܲܚܦܝܼܛܘܼܬܼܵܐ ܕܐܲܝܠܹܝܢ ܕܘܵܠ̈ܝܵܢ<EOS> ܥܘܼܗܕܵܢܵܐ ܐܲܡܝܼܢܵܐ ܕܡܵܘܬܵܐ<EOS>ܘܪܸܢܝܵܐ ܡܫܲܢܩܵܢܵܐ ܕܡܲܥܒܲܪܬܵܐ ܗܵܕܹܐ ܘܝܲܨܝܼܦܘܼܬܼܵܐ ܕܲܙܘܵܕ̈ܝܝܹܗ̇<EOS>ܘܬܲܟܼܫܲܦܬܵܐ ܚܲܫܝܼܫܬܵܐ ܕܡ̣ܢ ܐܲܠܵܗܵܐ ܕܫܲܦܝܼܪ ܢܸܥܘܿܠ ܒܗܵܢܵܐ ܬܲܪܥܵܐ<EOS>ܕܐܝܼܬܼܵܘܗܝ ܡܲܥܒܲܪܬܵܐ ܕܟܼܠܹܗ ܟܝܵܢܵܐ<EOS> ܒܲܤܝܘܼܬܼܵܐ ܕܥܲܠ ܥܵܠܡܵܐ<EOS>ܘܐܵܓܼܘܿܢܵܐ ܫܲܦܝܼܪܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ<EOS> ܗܵܠܹܝܢ ܟܠܗܹܝܢ<EOS>ܒܗܵܕܹܐ ܝܑܼܕܲܥܬܼܵܐ ܟܝܵܢܵܝܬܵܐ ܫܟܼܝܼ̈ܚܵܢ<EOS> ܢܒܲܝܸܢ ܐ̄ܢܵܫ ܕܘܼܒܵܪܹܗ ܡ̣ܢ ܗܵܠܹܝܢ<EOS>ܡܵܐ ܕܲܒܼܗܵܠܹܝܢ ܐܝܼܬܼܵܘܗܝ ܒܲܪܢܵܫܵܐ ܒܐܘܼܪܚܵܐ ܕܲܟܼܝܵܢܵܐ ܪܵܕܹܐ<EOS> ܡܵܐ<EOS>ܕܹܝܢ ܕܡ̣ܢ ܗܵܠܹܝܢ ܐܸܬܼܥܲܠܝܼ ܘܲܡܛ̣ܵܐ ܠܚܘܼܒܵܐ ܐܸܬܼܥܲܠܝܼ ܡ̣ܢ ܗܵܝ̇<EOS>ܕܲܟܼܝܵܢܵܐ ܘܲܥ̣ܒܲܪ ܡܸܢܹܗ ܐܵܓܼܘܿܢܵܐ ܘܕܸܚܠܬܵܐ ܘܠܹܐܘܬܼܵܐ<EOS> ܡ̣ܢ ܗܵܠܹܝܢ<EOS>ܕܐܸܬܼܐܡܲܪ ܢܲܦܚܸܡ ܐ̄ܢܵܫ ܨܸܒܼ̈ܘܵܬܹܗ ܒܐܲܝܕܵܐ ܪܵܕܹܐ؟ ܒܗܵܝ̇ ܕܲܠܬܲܚܬܿ<EOS>ܡ̣ܢ ܟܝܵܢܵܐ ܐܵܘ ܒܲܟܼܵܢܵܐ ܐܵܘ ܒܗܵܠܹܝܢ ܕܲܠܥܸܠ ܡ̣ܢ ܟܝܵܢܵܐ؟ ܡ̣ܢ<EOS>ܗܵܠܹܝܢ ܦܘܼܪ̈ܫܵܢܹܐ ܕܢܲܗܝܼܪܵܐܝܼܬܼ ܐܸܬܼܐ̱ܡܲܪܘ ܦܫܝܼܩܵܐܝܼܬܼ ܡܨܸܐ ܕܢܲܕܼܪܸܟܼ<EOS>ܐ̄ܢܵܫ ܕܘܼܒܵܪܵܐ ܕܟܼܠܗܘܿܢ ܚܲܝܵܘ̈ܗܝ<EOS> ܐܸܡܲܬܼܸܝ ܕܲܒܼܗܵܠܹܝܢ ܕܲܟܼܝܵܢܵܐ<EOS>ܕܲܪ̈ܫܝܼܡܵܢ ܬܢܵܢ ܠܵܐ ܐܝܼܬܲܝܟ ܘܲܒܼܗܵܢܹܝܢ ܕܲܠܥܸܠ ܡ̣ܢ ܟܝܵܢܵܐ ܠܵܐ<EOS>ܝܑܼܕܼܝܼܸܥܵܐ ܗ̣̄ܝ ܕܲܠܬܲܚܬܿ ܡ̣ܢ ܟܝܵܢܵܐ ܫܪܸܐ ܐܲܢ̄ܬܿ<EOS>